<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያ ከአፍሪካ አንደኛ ከዓለም የሃያኛ ደረጃን በኦሎምፒክ አገኘች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢትዮጵያ ከአፍሪካ አንደኛ ከዓለም የሃያኛ ደረጃን በኦሎምፒክ አገኘች</h1>


<p>የዓለም ህዝቦች ኢትዮጵያን ከሚያውቁበት ታሪካዊ ክስተቶች አንዱ የኦሎምፒክ መድረክ ነው። በየአራት ዓመት አንድ ጊዜ በታላቅ ክብር የሚከናወነው የኦሎምፒክ ውድድር ትናንት ሲጠናቀቅ ኢትዮጵያ ከአፍሪካ የአንደኛነትን ደረጃ ስታገኝ ከዓለም የ20ኛ ደረጃን ተጐናፅፋለች። በአትሌቲክሱ ምድብ ደግሞ 2ኛ በመሆን ውድድሩን ጨርሳለች።</p>

<p>በተለይም ትናንት የኦሎምፒክ ማጠናቀቂያ በሆነው በማራቶን ውድድር ኢትዮጵያዊያኖቹ አትሌቶች የቡድን ዘዴ በመጠቀም የወርቅና የነሐስ ሜዳሊያን ያስገኙ ሲሆን የወርቁን ሜዳሊያ ያስገኘው ገዛኸኝ አበራ ሲሆን የነሐሱን ደግሞ ተስፋዬ ቶላ ናቸው።</p>

<p>ይህን የማራቶን ውድድር በቀጥታ ሲከታተለው የነበረው የኢትዮጵያ ሕዝብ ውድድሩን ኢትዮጵያ በአሸናፊነት ማጠናቀቋን ከተመለከተ በኋላ ደስታውን በተለያየ መንገድ የገለፀ ሲሆን በተለይም በአዲስ አበባ ዋና ዋና መንገዶች እግረኞች የኢትዮጵያን ባንዲራ በመያዝ በቡድን ሆነው ሲጨፍሩ በተሽከርካሪ ይጓዙ የነበሩ የህብረተሰብ ክፍሎች መብራታቸውን በማብራት፣ ጡሩንባቸውን በማሰማት፣ በመኪናቸው ላይ የኢትዮጵያን ባንዲራ በመስቀል፣ መጫኛ ያላቸው ተሽከርካሪዎች ደግሞ የተቻላቸውን ያህል ሰዎች መኪናቸውን ላይ በመጫን ደስታቸውን ገልፀዋል።</p>

<p>በአጠቃላይ ኢትዮጵያ በዚህ የኦሎምፒክ ውድድር ላይ 8 ሜዳሊያን ያገኘች ሲሆን ኃይሌ ገ/ሥላሴ በ10.000 ሜትር ወርቅ፣ ደራርቱ ቱሉ በ10.000 ሜትር ወርቅ፣ ሚሊዮን ወልዴ በ5.000 ሜትር ወርቅ፣ ገዣኸኝ አበራ በማራቶን ወርቅ፣ ጌጤ ዋሚ በ10.000 ብር በ5.000 ነሐስ፣ አሰፋ መዝገቡ በ10.000 ነሐስ፣ ተስፋዬ ቶላ በማራቶን ነሐስ ነው።</p>

<p>ባለፈው ቅዳሜና እሑድ ብቻ ኢትዮጵያ 5 ሜዳሊያን በማግኘቷ ለኢትዮጵያ ህዝብ ድርብርብ ደስታ የሆነለት ሲሆን ከአሁኑ ለአቀባበል በመዘጋጀት ላይ ነው። አትሌቶቻችን በድል የሚቀጥለው ዓርብ ወደኢትዮጵያ የሚገቡ ሲሆን አብዛኛው ሰው የዛን ቀን ሥራ ዝግ እንዲሆንና ሕዝቡ አትሌቶቹን እንዲቀበል ጥሪ በማድረግ ላይ ነው።</p>


<p class="align-center"><a href="/Gazettas/EletawiAddis/info/EletawiAddis.sera.html">ከዕለታዊ አዲስ መስከረም 22 ቀን 1993</a></p>

</body>
</html>	
