<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢሚግሬሽን ወደ ቤይሩት የሚሄዱ ሴቶችን ከቦሌ እየመለሰ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢሚግሬሽን ወደ ቤይሩት የሚሄዱ ሴቶችን ከቦሌ እየመለሰ ነው</h1>


<p>ወደቤይሩት ለመጓዝ ከተዘጋጁ ሴት ኢትዮጵያውያን እስካሁን በመቶ የሚቆጠሩትን ከአውሮፕላን ማረፊያ ይዞ መመለሱን የኢሚግሬሽንና ዜግነት ጉዳይ ዋና መመሪያ ኃላፊ አቶ ኩሬ ባዌ ገለፁ።</p>

<p>ሴቶቹ ሊመለሱ የቻሉት ወደቤይሩት ለሚጓዙ ኢትዮጵያውያን ሴቶች የወጣውን ደንብና መመሪያ ጥሰው ለመሄድ በመሞከራቸው ነው። እንደ ኃላፊው ገለፃ በቤይሩት በሚሄዱ ኢትዮጵያውያን ላይ የሚደርሰውን በደል ለማስቀረት በውጭ ጉዳይ አስተባባሪነት የተቋቋመው ኮሚቴ ማንኛዋም ኢትዮጵያዊት ከሠረተኛና ማህበራዊ ጉዳይ ሚኒስቴር ፈቃድ ሣታገኝና ኢሚግሬሽን ባለሥልጣን ሳያውቀው ከአየር መንገድ ትኬት እንዲሰጣት አይፈቀደም።</p>

<p>ተጓዦቹ በተለያየ ዘዴ ተጠቅመው ትኬት ቢያገኙት አየር መንገድ ውስጥ ባሉ የኢሚግሬሽን ቁጥጥር ቡድን ይይዛሉ ያሉት ኃላፊው ይህ አሰራር ሊቀየስ የቻለው ሴቶች ለደህንነታቸው ሲባል በተደጋጋሚ የተሰጣቸውም ምክር ችላ በማለታቸው ነው። ኮሚቴው በሊባኖስ ያሉ ኢትዮጵያውያንን መብት ለማስጠበቅና በህጋዊ መንገድ የሚሄዱበትን ሁኔታ ለማመቻቸት በቤይሩት የኢትዮጵያ ኤምባሲ እንዲቋቋም ማድርጉን አቶ ኩሬ ተናግረዋል።</p>

<p>እንደቤይሩት ሁሉ በደቡብ አፍሪካ በሚኖሩ ኢትዮጵያውያንም ላይ በደል እየተፈፀመ እንደሆነ ለውጭ ጉዳይ ሚኒስቴር ሪፖርት መድረሱን ኃላፊው ጠቁመው ለዚህም ችግር መፍትሔ ለመሻት ኮሚቴው እየተንቀሳቀሰ እንደሚገኝ ተናግረዋል።</p>

<p>ኮሚቴው በጠቅላይ ሚኒስቴር ጽ/ቤት ሴቶች ጉዳይ፣ ከሰራተኛና ማህበራዊ ጉዳይ ሚኒስቴር፣ ከፍትህ፣ ከባህልና ማስታወቂያ ፣ ከውጭ ጉዳይ፣ ከፖሊስ ኮሚሽንና ከኢሚግሬሽን ባለስልጣን የተወጣጣ መሆኑንም የዚሁ ኮሚቴ አባል የሆኑት አቶ ኩሬ አስረድተዋል።</p>


<p class="align-center"><a href="/Gazettas/EletawiAddis/info/EletawiAddis.sera.html">ከዕለታዊ አዲስ መስከረም 23 ቀን 1993</a></p>

</body>
</html>	
