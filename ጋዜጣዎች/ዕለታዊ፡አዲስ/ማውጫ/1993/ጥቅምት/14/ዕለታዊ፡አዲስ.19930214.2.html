<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ለንጉሡ ሥርዓተ ቀብር ማስፈፀሚያ የውጭ ዕርዳታ አይጠየቅም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ለንጉሡ ሥርዓተ ቀብር ማስፈፀሚያ የውጭ ዕርዳታ አይጠየቅም</h1>


<p>የቀዳማዊ ኃይለሥላሴ የቀብር ሥነ ሥርዓት የሚፈፀመው ከኢትዮጵያውያን ብቻ በሚገኝ በጐ ድጋፍ እንጅ ከውጭ በሚገኝ እርዳታ አይደለም ሲሉ የቀብር ሥነ ሥርዓቱ ኮሚቴ ሊቀመንበር ገለፁ።</p>

<p>እንደሊቀመንበሩ ቢትወደድ ዘውዴ ገብረህይወት ገለፃ እስካሁን ከኢትዮጵያውያን በተሰባሰበ 338 ሺህ 584 ብር የሥርዓተ ቀብሩ እንቅስቃሴ ተጀምሯል። የንጉሡን የቀብር ሥነ ሥርዓት አስመልክቶ የኮሚቴው አባላት ትናንት በኢምፔሪያል ሆቴል ባደረጉት ስብሰባ ላይ ቢትወደድ ዘውዴ እንዳሉት የኮሚቴው አባላት ቀብሩን በቀዳማዊ ኃይለሥላሴ የሽልማት ድርጅት አቅምና በኢትዮጵያውያን ድጋፍ ለማስፈፀም ሲንቀሳቀስ ከዕድሮች ድጋፍ ከመፈለግ ባሻገር የውጭ ዕርዳታ በፍፁም አይጠይቁም።</p>

<p>የኮሚቴው ሊቀመንበር አክለውም እንደንጉሥነታቸው የቀዳማዊ ኃይለሥላሴን ቀብር በርዕሰ ብሔርነት ደረጃ ለማስፈፀም ኮሚቴው አቅም እንደሌለው ተናግረዋል። በመጭው ጥቅምት 26 የሚፈፀመው የንጉሡ የቀብር ሥነ ሥርዓት ፕሮግራም እንደሚያመለክተው አፅማቸው ካረፈበት ከታእካ ነገሥት ባዕታ ለማርያም ቤተክርስቲያን ተነስቶ መስቀል አደባባይ ሲደርስ አጫጭር ንግግሮች ከተደረጉ በኋላ ጉዞው ወደ ጊዮርጊስ ቤተክርስቲያን ያመራና ንግሥናቸው የተፈፀመበትን ይህንኑ ቤተክርስቲያን በመሰናበት ወደካቴድራል ቅድስት ሥላሴ ተጉዞ በተዘጋጀለት መካነ መቃብር ያርፋል።</p>

<p>በዚሁ የቀብር ሥነ ሥርዓት ለመገኘት በርካታ የንጉሡ ቤተሰቦችና ወዳጆች ከውጭ አገሮች ወደኢትዮጵያ እየገቡ ሲሆን በሥነ ሥርዓቱ ላይ ብፁዕ ወቅዱስ አቡነ ጳውሎስ ፓትሪያርክ ርዕሰ ሊቃነ ጳጳሳት ዘኢትዮጵያ ወዕጨጌ ዘመንበረ ተክለሃይማኖት ወሊቀጳጳስ ዘአክሱምን ጨምሮ ሚኒስትሮ አምባሳደሮችና ጥሪ የተደረገላቸው እንግዶች እንደሚገኙ ታውቋል።</p>


<p class="align-center"><a href="/Gazettas/EletawiAddis/info/EletawiAddis.sera.html">ከዕለታዊ አዲስ ጥቅምት 14 ቀን 1993</a></p>

</body>
</html>	
