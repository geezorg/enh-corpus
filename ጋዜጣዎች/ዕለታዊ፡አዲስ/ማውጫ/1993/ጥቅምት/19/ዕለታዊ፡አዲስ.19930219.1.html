<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ለንጉሡ የሐዘን መግለጫ አበባ ጉንጉን አያስፈልግም»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«ለንጉሡ የሐዘን መግለጫ አበባ ጉንጉን አያስፈልግም»</h1>

<p class="align-right">የቀ.ኃ.ሥ መታሰቢያ ድርጅት</p>


<p>በእውነት የተመሰረተ የሐዘን መግለጫ በዕለቱ ጠውልጎና ረግፎ በሚረሳ የአበባ ጉንጉን የሚገለጥ ስላልሆነ የቀዳማዊ ኃይለሥላሴ አፅም በክብር በሚያርፍበት ቀን የአበባ ጉንጉን ላለመቀበል መወሰኑን የግርማዊ ቀዳማዊ አፄ ኃይሌሥላሴ መታሰቢያ ድርጅት አስታወቀ።</p>

<p>ድርጅቱ ትናንት ባወጣው መግለጫ እንዳመለከተው የንጉሡ አፅም በክብር በሚያርፍበት ጥቅምት 26 ቀን 1993 ዓ.ም በሀገር ውስጥና በውጪ ሀገሮች የሚገኙ በርካታ ድርጅቶች እንዲሁም ግለሰቦች የሀዘን መግለጫ የአበባ ጉንጉን ለማበርከት ጥያቄ በማቅረብ ላይ ናቸው።</p>

<p>«የጥያቄያችሁ መሠረት ንጉሠ ነገሥቱ ለኢትዮጵያ፣ ለአፍሪካና ለዓለም የፈፀሟጨውን ታላላቅ ታሪካዊ ሥራዎች በማስታወስ ለንጉሠ ነገሥቱ ካላችሁ ልባዊ ፍቅርና ታላቅ አክብሮት የመነጨ መሆኑ እውነት ነው» የሚለው የድርጅቱ መግለጫ ከፍቅርና ከታላቅ አክብሮት የመነጨና በእውነት ላ የተመሰረተ የሐዘን መግለጫ ግን በዕለቱ ጠውልጎና ረግፎ በሚረሳ የአበባ ጉንጉን እንደማይገለጥ ጠቁሟል።</p>

<p>በመሆኑም በዕለቱ የሚቀርቡ የሀዘን መግለጫዎች ስሜትንና ፍላጎንት በሚገልፁ ጹሑፎች ቢቀርቡ የበለጠ ባሕላዊ፣ ታሪካዊ እና ሕያው ሆነው ይኖራሉ የሚል እምነት እንዳለው ድርጅቱ ገልጿል። ከዚህ በተጨማሪ ድርጅቱ የአበባ ጉንጉን ላለመቀበል የወሰነው የኢትዮጵያውያን ባህል ስላልሆነና ጥቅም እንደሌለው የሃይማኖት አባቶች እያስተማሩ ምዕመናም ሃሣቡን እየተቀበሉት ስለመጡ ጭምር እንደሆነ መግለጫው አስረድቷል።</p>

<p>ንጉሠ ነገሥቱም በሕይወት እያሉ ለአገርና ለወገን ዕድገት ጥቅም የማይሰጥ ባህል የማይደግፉ እንደነበሩና ዕድሜያቸውን ሙሉ የኢትዮጵያውያን ልጆች በእውቀት እንዲበለፅጉ ሀገሪቱ በጥበብ እንድታድግ ለአንድነቷና ለነፃነቷ ሲታገሉ መኖራቸውን የመታሰቢያ ድርጅቱ መግለጫ አስታውሷል። ስለሆነም አፅማቸው በሚያርፍበት ቀን የአበባ ጉንጉን ለማበርከት የሚፈልጉ ድርጅቶችና ግለሰቦች ለአበባ ጉንጉን የሚያውሉትን ገንዘብ ድርጅቱ በንጉሠ ነገሥቱ ስም ሊያቋቁም ላሰበው ስኮላርሽፕና ለሌሎች የዕድገት ፕሮጀክቶች እንዲያውሉ ጠይቋል።</p>

<p>ከዚህም በተጨማሪ ይህ ሥነ ሥርዓት በመጽሐፍ ታትሞ ለትውልድ መተላለፍ እንዲችል ሁሉም የንጉሡ ወዳጆች እንደየስሜታቸውና ችሎታቸው የሐዘን መግለጫቸውን በስድ ንባብና በግጥም አዘጋጅተው እንዲያቀርቡ ጥሪ አቅርቧል።</p>

<p>ይህ በእንዲህ እንዳለ ልዕልት ተናኘወርቅ ኃይለሥላሴ በአባታቸው በግርማዊ ቀዳማዊ አፄ ኃይለሥላሴ ንጉሠ ነገሥት ዘኢትዮጵያ የቀብር ሥነ ሥርዓት ላይ ለመገኘት ከዋሽንግተን ዲሲ ሜሪ ላንድ ወደኢትዮጵያ መግባታቸውን መታሰቢያ ድርጅቱ ጨምሮ ገልጿል።</p>

<p>ልዕልት ተናኘወርቅ ሰሞኑን አዲስ አበባ የገቡት ከልጆቻቸው ከልዕልታት አደይ ደስታ፣ ሒሩት ደስታ፣ ሠብለ ደስታና ሶፊያ ደስታ ጋር መሆኑንም ድርጅቱ አመልክቷል። ከትናንት በስቲያ ጀምሮ በርካታ የንጉሡ ወዳጆችና ቤተዘመዶች በፍልሰተ አጽሙ ሥነ ሥርዓት ላይ ለመገኘት ከተለያዩ የውጭ ሀገሮች ወደኢትዮጵያ በመግባት ላይ መሆናቸውን የገለፀው ድርጅቱ ከነዚህም መካከል እቴጌ መድፈሪያሽ ወርቅ፣ ልዑል ዘርዓያዕቆብ አምሃ ሥላሴ፣ ልዕልት ማርያምስ፣ አምኃ ሥላሴና ትናንት የገቡት ልዑል ኤርምያስ ሣህለ ሥላሴ እንደሚገኙበት አስታውቋል።</p>

<p>በዚሁ ሥነ ሥርዓት ላይ ለመገኘት በዛሬው ዕለትም ልዑል ተፈሪ መኮንን ይገባሉ ተብሎ እየተጠበቀ እንደሆነ ከድርጅቱ ገለፃ ለመረዳት ተችሏል።</p>


<p class="align-center"><a href="/Gazettas/EletawiAddis/info/EletawiAddis.sera.html">ከዕለታዊ አዲስ ጥቅምት 19 ቀን 1993</a></p>

</body>
</html>	
