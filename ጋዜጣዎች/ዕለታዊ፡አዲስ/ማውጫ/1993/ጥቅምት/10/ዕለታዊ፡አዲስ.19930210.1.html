<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያዊው ጃንደረባ የተጠመቀበት ቦታ የኢትዮጵያ ሊሆን ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢትዮጵያዊው ጃንደረባ የተጠመቀበት ቦታ የኢትዮጵያ ሊሆን ነው</h1>


<p>ኢትዮጵያዊው ጃንደረባ በሀገረ ቅድስት ኢየሩሳሌም በ34 ዓ.ም የተጠመቀበት ቦታ ተለይቶ መታወቁንና የኢትዮጵያ ኦርቶዶክስ ተዋህዶ ቤተክርስቲያን ለቦታው የሚያስፈልገውን ገንዘብ ከፍላ የባለቤትነት መብቷን ማስከበር እንደምትችል ተገለፀ።</p>

<p>ይህ የተገለፀው ለሶስት ቀናት የሚቆየው የኢትዮጵያ ኦርቶዶክስ ተዋህዶ ቤተክርስቲያን መንበረ ፓትርያርክ አጠቃላይ ሰበካ መንፈሳዊ ጉባዔ 19ኛ መደበኛ ስብሰባ ትናንት ሲከፈት የጠቅላይ ቤተ ክህነት ምክትል ዋና ሥራ አስኪያጅ መላከታቦት ተሾመ ዘሪሁን ባቀረቡት ዓመታዊ የሥራ ሪፖርት ላይ ነው።</p>

<p>እንደ መላከታቦት ገለፃ ጃንደረባው የተጠቀመበት ይህ መንፈሳዊ ቦታ የኢትዮጵያ እንደሆነ ከመለየቱም ባሻገር በኢየሩሳሌም ማዘጋጃ ቤት የኢትዮጵያ ንብረት እንደሆነ ማረጋገጫ ቁጥር ተሰጥቶታል። ይህ ድርስ ለዚህ ዓቢይና ታሪካዊ ጉባዔ ታላቅ የምሥራች ነው ያሉት ምክትል ዋና ሥራ አስኪያጁ ለቦታው የተጠየቀውን ገንዘብ ለመክፈል የሁሉም የቤተክርስቲያኗ ልጆች አስተዋፅዖ እንደሚፈለግ አሳስበዋል።</p>

<p>ከዚህም በተጨማሪ በጋና አክስራ ምዕመናን ቤ/ክ እንዲቋቋምላቸው ባቀረቡት ጥያቄ መሰረት የክፍሉን ጳጳስ ወደሥፍራው በመላክ መንፈሳዊ አገልግሎት እንዲሰጡና ሁኔታውን አጥንተው እንዲመለሱ ተደርጓል ያሉት መላከታቦት ልዑካኑ ባደረሱት ሪፖርት መሰረት በኢትዮጵያ ኦርቶዶክስ ተዋህዶ ስም የሚጠራ ቤ/ክ ለማቋቋም እንቅስቃሴ መጀመሩን አስታውቀዋል።</p>

<p>ምክትል ዋና ሥራ አስኪያጁ በሪፖርታቸው ላይ ቅርሳቅርስ ምዝገባና ጥበቃ መምሪያን በተመለከተ ባለፈው ዓመት በማስታወቂያና ባህል ሚኒስትሬ በኩል ስለቅርሳቅርስ ምዝገባ የተዘጋጀው ባለቤትነት ደንብ ረቂቅ የቤ/ክኗን መብት የሚጋፋ ሆኖ ስለተገኘ ለመንግሥት ከመፅደቁ በፊት ተቃውሞ ቢቀርብም ተቃውሞው በመንግሥት በኩል ተቀባይነት ሊያገኝ እንዳልቻለና ደንቡ እንደፀደቀ አውስተዋል።</p>


<p class="align-center"><a href="/Gazettas/EletawiAddis/info/EletawiAddis.sera.html">ከዕለታዊ አዲስ ጥቅምት 10 ቀን 1993</a></p>

</body>
</html>	
