<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአዲስ አበባ ዩኒቨርስቲ የኦሮሞ ተማሪዎች የተቃውሞ ሰልፍ አደረጉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የአዲስ አበባ ዩኒቨርስቲ የኦሮሞ ተማሪዎች የተቃውሞ ሰልፍ አደረጉ</h1>


<p>በአዲስ አበባ ዩኒቨርስቲ የኦሮሚያ ተወላጅ ተማሪዎች የኦሮሚያ ርዕሰ ከተማ አዳማ መሆኗን በመቃወም የግማሽ ቀን ትዕይንተ ህዝብ አደረጉ።</p>

<p>መነሻቸውን ከአራት ኪሎ ዩኒቨርስቲ በማድረግ የኦሮሚያ ም/ቤት ድረስ ትዕይንተ ህዝብ ያካሄዱት ቁጥራቸው ከ500 በላይ የሆኑ የኦሮሚያ ተወላጅ ተማሪዎች የአዳማን በርዕሰ ከተማነት መመረጥ ተቃውመዋል። እንደ ትዕይንተ ሕዝብ አድራጊዎቹ ገለፃ በአሁኑ ወቅት በኦሮሚያ ያለው አስተዳደር ለችግሮች መፍትሔ ሰጪ ሳይሆን ግጭቶች ወደከረረ ፀብ እንዲያመሩ የሚያደርግ ነው። ከትዕይንተ ህዝብ አድራጊዎቹ መካከል የውጭ ቋንቋዎችና ጹሑፍ ትምህርት ክፍል 3ኛ ዓመት ተማሪ የሆነው እሸቱ ባጋ እንደገለፀው የተወሰነው ውሳኔ የኦሮሚያን ሕዝብ የማይወክልና ለኢትዮጵያ የማይበጅ በመሆኑ ምክር ቤቱ በአስቸኳይ ጉዳዩን በድጋሚ እንዲያጤነው ጠይቋል።</p>

<p>የፖለቲካ ሳይንስና የዓለም አቀፍ ግንኙነት ትምህርት ክፍል ተማሪ መሰለች ታደሰ በበኩሏ የኦሮሚያን ምሁራን ሀሳብ ያልተቀበለ፣ የከፍተኛ ተቋም ተማሪዎችን ስለጉዳዩ ያላሳየ ምክር ቤት ለኦሮሚያ የማይበጅ በመሆኑ ምክር ቤቱ ስህተቶችን ከወዲሁ ማረም እንደሚገባው ጠቁማለች። እነዚሁ ትዕይንተ ሕዝብ አድራጊ ተማሪዎች «ፊንፊኔ በርበራን መጋላ ኦሮሚያ ታቴ ኒጂራቲ (ፊንፊኔ ለዘላለም የኦሮሚያ ዋና ከተማ ሆኖ ትኖራለች) ኦሮሚያን ኒቢሊሰምቲ (ኦሮሚያ ነፃ ትወጣለች) የሚሉና ሌሎች መፈክሮችን አንግበው ወደምክር ቤቱ ጽሕፈት ቤት በማምራት ከምክር ቤቱ ምላሽ እንዲሰጣቸው ቢጠይቁም አቶ ደረጀ ቴሶ የተባሉ ግለሰብ እነርሱን የማናገር ዕቅድ እንደሌላቸው በመግለፅ ሸኝተዋቸዋል።</p>

<p>ተማሪዎቹ የተደረገውን ትዕይንተ ህዝብ አስመልክተው ከ4 ቀናት በፊት ለምክር ቤት ደብዳቤ ያስገቡ ቢሆንም ምክር ቤቱ በጉዳዩ ምላሽ ለመስጠት ዝግጁ እንዳልሆነ ገልፀዋል። ስማቸውን እንዳይገለፅ የፈለጉ የሕግ ትምህርት ክፍል የ4ኛ የ3ኛ ዓመት ተማሪዎች በበኩላቸው ፊንፊኔ ከኦሮሚያ በቀር ለማንም የማትገባ መሆኑን ጠቅሰው የአዲስ አበባ ዩኒቨርስቲ የኦሮሞ ተወላጆች ለኦሮሚያ ህዝብ ሙሉ ውክልና ያላቸው በመሆኑ የምክር ቤቱን ውሳኔ አጥብቀው እንደሚቃወሙ እንደሚቃወሙ ተናግረዋል።</p>

<p>ይኸው ከጧቱ ሁለት ሰዓት እስከ ሰባት ሰዓት ድረስ የዘለቀው ትዕይንተ ህዝብ በርካታ የአዲስ አበባ ዩኒቨርስቲ የኦሮሚያ ተወላጆች የተካፈሉበት ሲሆን ከትዕይንተ ሕዝብ አድራጊዎች መካከል አምስት ተማሪዎች በፖሊስ ታግተው መወሰዳቸውን ከተማሪዎቹ ገለፃ ለመረዳት ተችሏል።</p>

<p>ስለጉዳዩ ከኦሮሚያ ምክር ቤት ተወክለው ምላሽ የሰጧቸው አቶ ደረጀ ቢሶን ለማግኘት ያደረግነው ሙከራ አልተሳካም።</p>


<p class="align-center"><a href="/Gazettas/EletawiAddis/info/EletawiAddis.sera.html">ከዕለታዊ አዲስ ጥቅምት 4 ቀን 1993</a></p>

</body>
</html>	
