<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በአዲስ አበባ የሚጠፉና ተጥለው የሚገኙ ህፃናት ቁጥር እየጨመረ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በአዲስ አበባ የሚጠፉና ተጥለው የሚገኙ ህፃናት ቁጥር እየጨመረ ነው</h1>


<p>በአዲስ አበባ ከተማ በተለያየ ምክንያት ከቤት ወጥተው የሚጠፉና ተጥለው የሚገኙ ህፃናት ቁጥር ከጊዜ ወደጊዜ እየጨመረ መምጣቱን የአዲስ ፖሊስ ኮሚሽን አስታወቀ።</p>

<p>በአዲስ አበባ ፖሊስ ኮሚሽን የህፃናት ጥበቃና እንክብካቤ ክፍል አስተባባሪ ሻምበል ተመስገን ትዕዛዙ እንደገለፁት ባለፈው ዓመት ለፖሊስ በደረሰው ጥቆማ በተደረገ ክትትል 163 ህፃናት ተጥለው ተገኝተዋል። ተጥለው ከተገኙት መሀል በህይወት የተገኙት 82 ህፃናት ለመንግሥት ህጻናት ማሳደጊያ ተቋማት የተሰጡ መሆኑን የገለፁት አስተባባሪው ቀሪዎቹ 81 ህፃናት ህይወታቸው አልፎ የተገኙ ናቸው ብለዋል።</p>

<p>የህፃናት ማሳደጊያ ተቋማት ያላቸው ደንብ በየጊዜው ተጥለው ለሚገኙ ህፃናት ቁጥር መጨመር ዋነኛ ምክንያት መሆኑን አስተባባሪው ይገልፃሉ። ሻምበል ተመስገን ይህንኑ ሲያብራሩ መተዳደሪያ የሌላቸው ወላጆች ህፃናቱን እንዲያሳድጉላቸው ወደማሳደጊያ ተቋማቱ ይዘው ሲሄዱ ስለማይቀበሏቸው ወደፖሊስ በማምጣት ለማሳደጊያ አሰጡልን አለበለዚያ እንጥለዋለን እንደሚሏቸው ገልፀዋል።</p>

<p>ማሳደጊያ ተቋማቱ አሰራራቸውን በማሻሻል የማሳደግ አቅም የሌላትን ወላጅ ያለችበትን ሁኔታ በማጥናት ህፃናቱን መቀበል ቢችሉ ቢያንስ ሞተው የሚገኙ ህፃናትን ቁጥር ለመቀነስ ይቻላል ብለው እንደሚገምቱ አስተባባሪው አስረድተዋል። አያይዘውም የህፃናት ክፍሉ በአዲስ አበባ መስተዳድድር ሥር ካሉት ጽህፈት ቤት አስር ወረዳዎች በተሰበሰበ መረጃ መሠረት ባለፈው ዓመት በተለያየ ምክንያት ከቤት የጠፉ 778 ህፃናትን ከቤተሰብ ጋር እንዲገናኙ ማድረጉን አስተባባሪው ገልፀዋል።</p>

<p>ከቤተሰብ ጋር እንዲቀላቀሉ ከተደረጉ ህፃናት መካከል ስድስት መቶ ስድስቱ ከቤት የጠፉ፣ አርባ ሦስቱ ከአዲስ አበባና ከክልል ተሰርቀው የመጡ፣ ዘጠና አራቱ ሥራ ፍለጋ በሚልና በተለያየ ምክንያት ከክፍለ ሀገር የመጡ ሲሆኑ ቀሪዎቹ ሰላሳ አምስቱ ህፃናት ከቤተሰብ ጠፍተው ወደጐዳና የወጡ መሆናቸውን ከአስተባባሪው ገለፃ መረዳት ተችሏል።</p>

<p>ህፃናት ልጆቹን ጥለዋል፣ ሠርቀዋል የተባሉ ግለሰቦችን ፖሊስ ክትትል በማድረግ በተያዙት ላይ ክስ መስርቶ ጉዳዩ በምርመራ ሂደት ላይ እንደሚገኝም ሻምበል ተመስገን አስታውቀዋል።</p>


<p class="align-center"><a href="/Gazettas/EletawiAddis/info/EletawiAddis.sera.html">ከዕለታዊ አዲስ ህዳር 19 ቀን 1993</a></p>

</body>
</html>	
