<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የመንግሥታቱ ድርጅት ተወካይ ፈንጂ የማምከኑ ተግባር የሁለቱ መንግሥታት ኃላፊነት ነው አሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የመንግሥታቱ ድርጅት ተወካይ ፈንጂ የማምከኑ ተግባር የሁለቱ መንግሥታት ኃላፊነት ነው አሉ</h2>


<p>በኢትዮ ኤርትራ ድንበር ተቀብረው ያሉ ፀረ ሰው ፈንጂዎችን የማምከኑ ተግባር የሁለቱ አገሮች መንግሥታት ተቀዳሚ ኃላፊነት እንጂ የሰላም አስከባሪው ግዴታ እንዳልሆነ የተባበሩት መንግሥታት ድርጅት ዋና ፀሐፊ የኢትዮጵያና የኤርትራ የሰላም ተልዕኮ ልዩ ተወካይ ገለፁ።</p>

<p>የሰላም ተልዕኮው ልዩ ተወካይ ሚስተር ሌግዋላ ጆሴፍ ሌግዋላ ይህን የገለፁት ትናንት በአፍሪካ የኮኖሚ ኮሚሽን የሚዲያ ማዕከል በሰጡት ጋዜጣዊ መግለጫ ነው።</p>

<p>ተወካዩ እንዳሉት በስምምነቱ ላይ እንደተቀመጠው ፈንጂ የማምከኑ ተግባር በተቀዳሚነት የሁለቱ መንግስታት ኃላፊነት እንደሆነ ጠቁመው የሰላም አስከባሪው ጦር ለስኬታማነቱ የበኩሉን ዕገዛ በማድረግ ላይ እንደሚገኝ አስረድተዋል። የኢትዮጵያና የኤርትራ ሕዝቦች እንዲሁም ዓለም አቀፉ ህብረተሰብ የሰላሙን መፍትሔ አጥብቀው እንደሚፈልጉ ያወሱት ተወካዩ የሰላሙን ሂደት ለማፋጠን ጥረት እንደሚደረግም አረጋግጠዋል።</p>

<p>በዜጐች ላይ ለሚደርሰው በደል የተባበሩት መንግሥታት ድርጅት ወኪሎች ጉልህ የሆነ ሚና በመጫወት ዜጎችን ይረዳሉ የሚል እምነት እንዳላቸው የተናገሩት ተወካዩ በዚህ ጉዳይ ላይ ከትናንት በስቲያ ከጠቅላይ ሚኒስትር መለስ ዜናዊ ጋር እንደተወያዩ ጠቁመዋል።</p>

<p>ከ20 ከሚበልጡ ሀገሮች የተወጣጡ 4200 የሰላም አስከባሪ ጦር አባላትና ታዛቢዎችን በማሰማራት ጊዜያዊ የፀጥታ ዞን በመመስረት የሁለቱን ሀገሮች ወታደራዊ እንቅስቃሴ እንደሚቆጣጠር የተናገሩት ተወካዩ በአፍሪካ አንድነት ድርጅት በኩል የፖለቲካ ስምምነቱ እንደሚቀጥል አስረድተው ይህንን አጋጣሚ በመጠቀም ሁለቱ ሀገሮች ወደሰላም መምጣት አለባቸው ሲሉ አሳስበዋል።</p>

<p>ተወካዩ ለተመሳሳይ ተልዕኮ ዛሬ ወደአሥመራ እንደሚሄዱም ገልፀዋል።</p>


<p class="align-center"><a href="/Gazettas/EletawiAddis/info/EletawiAddis.sera.html">ከዕለታዊ አዲስ ህዳር 7 ቀን 1993</a></p>

</body>
</html>	
