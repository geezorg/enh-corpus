<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የነዳጅ እጥረት ተከሰተ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የነዳጅ እጥረት ተከሰተ</h1>


<p>ከጥቂት ቀናት በፊት በሼል ማደያዎች የተከሰተውና ሰሞኑን ወደሌሎችም ነዳጅ ማደያዎች የተስፋፋው የነዳጅ እጥረት በዙሪያ ገባው እንቅስቃሴ ላይ ከፍተኛ ጫና ፈጥሯል።</p>

<p>በመዲናችን በተለይ ከዛሬ ወር ጀምሮ በተደጋጋሚ የነዳጅ እጥረት እየተከሰተ ነው። በጥቅምት ወር መጨረሻ ላይ በሁሉም የሼል፣ የአጂፕ፣ የቶታልና የሞቢል ማደያዎች በተከሰተው እጥረት ሳቢያ አሽከርካሪዎችና ባለማደያዎች ውዝግብ ውስጥ ገብተው እንደነበር ይታወሳል።</p>

<p>ከዚህ ውዝግብ መፈታት ከትንሽ ቀናት በኋላ በርካታ ተሽከርካሪዎች አገልግሎታቸውን ያቋረጡ ሲሆን ምክንያቱም በነዳጅ እጥረት ሳይሆን በተበላሸ ነዳጅ ሞተራቸው በመበላሸቱ ነበር። በአዲስ አበባ ለጊዜው ቁጥራቸው ያልታወቀ የበርካታ ተሽከርካሪዎችን በድሬዳዋ ደግሞ ከ50 የሚበልጡ ሚኒባሶችን አገልግሎት ያቋረጠው የተበላሸ ነዳጅ ጉዳዩ ምክንያቱ ሳይታወቅ ነበር ከቀናት በኋላ ችግሩ የተቃለለው።</p>

<p>የዚህኛው ችግር መቃለል ገና 15 ቀናት ሳይሆነው በሼል የነዳጅ ማደያዎች እጥረት እንደተከሰተ የተሰማው የዛሬ ሳምንት ነበር። በሼል ብቻ ተከሰተ የተባለው የነዳጅ እጥረት ሰሞኑን ሳይውል ሳያድር ወደሁሉም ማደያዎች ተዛምቷል። ትናትናና ከትናንት በስቲያ ጥቂት ነዳጅ ቀርቶናል ያሉ የተወሰኑ የነዳጅ ማደያዎች ብዛት ባላቸው የመንግሥትና የግል ተሽከርካሪዎች ተጨናንቀው ሲታዩ አብዛኛዎቹ ማደያዎች ግን ነዳጅ ስለሌላቸው ፀጥ ብለው ነው የዋሉት። በየማደያዎቹ መኪናዎቻቸውን ወረፋ አስይዘው የቆሙ የግል መኪና አሽከርካሪዎች በተለይ የንግድ እንቅስቃሴያቸው እንደተጎዳ ሲናገሩ የመንግሥት መኪና የያዙትም የመሥሪያ ቤታቸው ሥራ መስተጓጎሉን ነው የገለፁት።</p>

<p>ከዚህም በተጨማሪ ከዛሬ ጀምሮ በነዳጅ ዋጋ ላይ ጭማሪ ይኖራል የሚል ወሬ በስፋት እየተናፈሰ በመሆኑ በተለይ በርካታ የግል አሽከርካሪዎች ሥጋት እንዳደረባቸው ገልፀዋል። እንዲሁም በነዳጅ እጥረቱ ምክንያት በርካታ ተሽከርካሪዎች የቆሙ ሲሆን «ሁኔታው በዚሁ ከቀጠለ የከተማዋ የትራፊክ እንቅስቃሴ በቀጣዮቹ ቀናት ሊቋረጥ ይችላል» ሲሉ አንዳንድ አሽከርካሪዎች ግምታቸውን ተናግረዋል።</p>

<p>በመንግሥት በኩል ግን ስለተፈጠረው እጥረትም ሆነ ስለዋጋ ጭማሪው እስካሁን የታየ ፍንጭ ወይም የተባለ ነገር የለም። አሁን በመዲናችን በተደጋጋሚ እየታየ ያለውን የነዳጅ እጥረት ምክንያት አይ ኤም ኤፍ የነዳጅ ድጎማ ይቅር ስላለ ይኸው የድጎማ ገንዘብ በመቅረቱ ምክንያት ነው የሚል ግምት ያለ ሲሆን ከመንግሥትም ሆነ ከሚመለከታቸው አካላት «ምንም» ባለመባሉ የችግሩን ምንጭ ለማወቅ አልተቻለም።</p>


<p class="align-center"><a href="/Gazettas/EletawiAddis/info/EletawiAddis.sera.html">ከዕለታዊ አዲስ ህዳር 25 1993</a></p>

</body>
</html>	
