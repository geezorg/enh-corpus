<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ትናንት ምሽት ቦሌ አካባቢ የመብራት ኃይል ቆጣሪ ያስነሳው ቃጠሎ ብዙ ንብረት አወደመ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ትናንት ምሽት ቦሌ አካባቢ የመብራት ኃይል ቆጣሪ ያስነሳው ቃጠሎ ብዙ ንብረት አወደመ</h1>


<p>በወረዳ 18 ቀበሌ 20 ቦሌ አካባቢ ልዩ ስሙ ካታንጋ በሚባለው ሰፈር ትናንት በገባ የመብራት ቆጣሪ ሳቢያ ከምሽቱ ሦስት ሰዓት ሲሆን የተነሳ ቃጠሎ ከሃያ ያላነሱ ቤቶችን አወደመ።</p>

<p>ከተቃጠሉት ቤቶች ውስጥ የእህል መጋዘን ሱቆችና የመኖሪያ ቤቶች እንደሚገኙ ቦሌ አካባቢ ልዩ ጥበቃ አባል አቶ ኤቢሳ ሊሚ ገልፀዋል። አቶ ኤቢሲ አያይዘውም የቃጠሎው መነሻ ወይዘሮ አረጋሽ ሀምዛ በተባሉ ሰው ቤት የኢትዮጵያ ኤሌትሪክ ኃይል ኮርፖሬሽን ትናንት ከቀኑ አምስት ሰዓት ላይ አስገብቶ አስር ሰዓት ላይ ሥራ ያስጀመረው የመብራት ቆጣሪ ገመድ በፈጠረው አደጋ ሳቢያ መሆኑን ተናግረዋል።</p>

<p>የአዲስ አበባ እሳት አደጋ መከላከያና ማጥፊያ ብርጌድ በአካባቢው የደረሰው ከአንድ ሰዓት በኋላ መሆኑን አቶ ኤቢሲአ ገልፀው እሳቱንም ሙሉ በሙሉ ለመቆጣጠር ከሁለት ሰዓት ያላነሰ ጊዜ እንደፈጀባቸው አመልክተዋል። እሳቱንም ለማጥፋት ከወረዳ 18 እና 17 ቦሌ አካባቢ ልዩ ጥበቃ ኃይል ከአራተኛና አምስተኛ ጣቢያዎች በስተቀር የአዲስ አበባ ከተማ እሳት አደጋ መከላከያ ማጥፊያ ብርጌዶች ተሳታፊ ሲሆኑ የአካባቢው ህብረተሰብም ርብርብ አድርጓል።</p>

<p>በተለይ በስፍራው የተገኙት የእሳት አደጋ መከላከያና ማጥፊያ ብርጌዶች ከአስር ያላነሱ መኪናዎችን በማሰማራታቸው እሳቱ በቁጥጥር ሥር ሊውል እንደቻል ተገልጿል።</p>

<p>ንብረታቸው ሙሉ በሙሉ የወደመባቸውና ያለመጠለያ የቀሩ ቤተሰቦችን በአካባቢው የነበሩ የጥበቃ ኃይሎች ለጊዜው ወዳልታወቀ ሥፍራ በመኪና አሳፍረው ወስደዋቸዋል። እነዚሁ ቤተሰቦችም ምንም ንብረት ከቤታቸው ሳያወጡ ሙሉ በሙሉ እንደወደመባቸው ጠቁመው በሰው ሕይወት ላይ የደረሰባቸው ምንም ጉዳት እንደሌለ ተናግረዋል። ቃጠሎው ከምሽቱ አምስት ሰዓት አካባቢ ሙሉ በሙሉ በቁጥጥር ስር ውሏል።</p>


<p class="align-center"><a href="/Gazettas/EletawiAddis/info/EletawiAddis.sera.html">ከዕለታዊ አዲስ ህዳር 15 ቀን 1993</a></p>

</body>
</html>	
