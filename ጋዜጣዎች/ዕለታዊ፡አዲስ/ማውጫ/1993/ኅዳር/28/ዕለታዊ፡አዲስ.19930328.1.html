<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮ ኤርትራ የሰላም ረቂቅን የሚኒስትሮች ም/ቤት እና ኢህአዴግ ተቀበሉት ታህሳስ 3/93 አልጀርስ ላይ ይፈረማል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኢትዮ ኤርትራ የሰላም ረቂቅን የሚኒስትሮች ም/ቤት እና ኢህአዴግ ተቀበሉት፤ ታህሳስ 3/93 አልጀርስ ላይ ይፈረማል</h2>


<p>በኢትዮጵያና በኤርትራ መካከል የቆየውን ግጭት ለመፍታት በአፍሪካ አንድነት ድርጅት የቀረበው የስምምነት ሰነድ ረቂቅ የኢትዮጵያ መንግሥት ያቀረባቸው የታከለባቸውና የኢትዮጵያን መሠረታዊ ጥቅም ለማስከበር የሚችሉ በመሆናቸው የኢትዮጵያ ፌዴራላዊ ዲሞክራሲያዊ ሪፐብሊክ የሚኒስትሮች ም/ቤት መቀበሉን አስታውቋል።</p>

<p>ም/ቤቱ ባወጣው መግለጫ እንዳስታወቀው ጉዳዩ ለተወካዮች ምክር ቤት ቀርቦ ከፀደቀ በኋላ መንግሥት ስምምነቱን ለመፈረም በተጠራው ሥነ ሥርዓት ላይ በመገኘት እንዲፈርም ተወስኗል።</p>

<p>ስምምነት የተደረሰባቸው ነጥቦች የኢትዮጵያ መንግሥት ያቀረባቸው የታገለባቸውና የኢትዮጵያን መሠረታዊ ጥቅም ለማስከበር የታመነባቸው በመሆናቸው የኢፌዴሪ የሚኒስትሮች ምክር ቤት የስምምነት ረቂቁን በትላትናው ዕለት መቀበሉን አሳውቋል።</p>

<p>የሚኒስትሮች ምክር ቤት በመግለጫው የኢትዮጵያ ሕዝብ ሉዓላዊነትን የማያስከብር የሀገሩን ጥቅም የሚፃረር የሰላም ሃሳብ ለመቀበል ፈቃደኛ እንዳልሆነ ሁሉ የሚጠቅም የሰላም ሀሳብ ሲኖር በሰላም ውስጥ በማለፍ የሀገሪቱን ጥቅም ለማስከበር ወደኋላ እንደማይል በማውሳት በተገኘው ሠላም ተጠቅሞ ድህነትን ለማስወገድ የሰላም ጉዞን አጠናክሮ ለመቀጠል እንዲረባረብ አሳስቧል።</p>

<p>መግለጫው የኤርትራ ጦረኛ መንግሥት ከፀረ ሰላም ተፈጥሮው በመነሳት እየመረረው የዋጠውን እየከፋው የፈረመውን የሰላም ሀሳብ ተጠናክሮ ይቀጥላል ብሎ መዘናጋት እንደማይገባም አስገንዝቧል። እንዳለፉት ጊዜያት የእብደት ሥራ ሊሠራ ቢነሣ በተሸነፍኩ ቁጭት ከመተንኮል ተቆጥቦ ካልተቀመጠ አስፈላጊውን እርምጃ ከመውሰድ ወደኋላ እንደማይል ለዚህም የሚያስፈልገው ብቃት እንዳለው በአጋጣሚው አስገንዝቧል።</p>

<p>ለጀግናው የሀገር መከላከያ ሠራዊትም አኩሪ ገድሉ ከትውልድ ወደትውልድ ሲታወስ እንደሚኖር አውስቶ የአሁኑን ተጨማሪ ድል ጠብቆ እንዲቀጥል የኢፌዴሪ መንግሥት ፖሊሲና ወቅታዊ ውሳኔዎችን በታላቅ ህዝባዊ አደራ ሲያከናውን እንደቆየ ሁሉ ዛሬም ትጥቁን በማጥበቅ የሻዕቢያን ትንኮሳ ቢያሳይ የተለመደውን የቅጣት በትር እንዲቀምስ ከማድረግ ውጭ ሌላ አማራጭ እንደማኖረው አስገንዝቧል።</p>

<p>ይህ በእንዲህ እንዳለ ኢህአዴግ ሥራ አስፈፃሚ ኮሚቴ የሰላም ስምምነት ረቂቅ ሰነዱን አስመልክቶ መግለጫ አውጥቷል። ኢትዮጵያ በሰላም ድርድሩ ወቅት ድንበር የማካለሉ ተግባር ስምምነቶችና አግባብ ያላቸው ዓለም አቀፍ ህጐት የመተርጐም ብቃት ባላቸው የግልግል ዳኞችና ተገቢውን የህግ ሥርዓት ሊከተል በሚችል የግልግል ዳኝነት መሠረት እንዲከናወን ጥረት ማድረጓን የጠቀሰው መግለጫ የኢትዮጵያ ፌዴራላዊ ዴሞክራሲያዊ መንግሥትም ሰነዱን በወቅቱ መፈረምና ለተግባራዊነቱ መንቀሳቀስ ይኖርበታል ብሎ ኢህአዴግ እንደሚያምን አስታውቋል።</p>

<p>የሰላም ስምምነቱ ታህሣሥ 12/2000 (ታህሳስ 3/93 ዓ.ም) በአልጄሪያ ዋና ከተማ አልጀርስ ውስጥ ይፈረማል ተብሎ እንደሚጠበቅ ሲ ኤን ኤን የሁለቱ መንግሥታት ቃል አቀባዮችን ዋቢ በማድረግ ዘግቧል።</p>


<p class="align-center"><a href="/Gazettas/EletawiAddis/info/EletawiAddis.sera.html">ከዕለታዊ አዲስ ህዳር 28 ቀን 1993</a></p>

</body>
</html>	
