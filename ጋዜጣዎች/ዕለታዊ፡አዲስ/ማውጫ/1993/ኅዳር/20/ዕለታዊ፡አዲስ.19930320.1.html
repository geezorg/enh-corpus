<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ከጦርነቱ ወዲህ ኤርትራና ኢትዮጵያ ለመጀመሪያ ጊዜ በየብስ ተገናኙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ከጦርነቱ ወዲህ ኤርትራና ኢትዮጵያ ለመጀመሪያ ጊዜ በየብስ ተገናኙ</h1>


<p>በኢትዮጵያና ኤርትራ መካከል ጦርነት ከተካሄደ ወዲህ በሁለቱ አገሮች መካከል የመጀመሪያው የየብስ ግንኙነት ትናንት በይፋ ተከፍቷል። በዚህም መሠረት የተባበሩት መንግሥትት ታዛቢ ጓድ መሪ ብርጋዴር ጄኔራል ፓትራክ ከርመር ከአዲቀይህ ወደ አዲግራት በየብስ ተጉዘዋል።</p>

<p>ጄኔራሉ ለተባበሩት መግንሥታት ሰላም ጠባቂ ባልደረቦቻቸው መታወቂያቸውን አሳይተው በኢትዮጵያ ቁጥጥር ስር ወደምትገኘው የኤርትራ ከተማ ሰንዓፌ ገብተዋል። የጦር አዛዡ በከተማዋ በሰጡት አስተያየት ይህ በሰላም ሂደቱ ድርጅቱ ያስገኘው አዎንታዊ እርምጃ ታላቅ መሆኑን ገልፀዋል።</p>

<p>ጄኔራል ካርመር ከጋዜጠኞች ለቀረቡላቸው ጥያቄ ተጨማሪ የየብስና የአየር ኮርደር ለመክፈት ንግግር እየተካሄደ መሆኑን ገልፀው ከዘጠኝ ቀናት በኋላም ለድርጅቱ ጦር መተላለፊያ የሚሆን ሁለት የየብስ መተላለፊያ መንገድ እንደሚከፈት ተናግረዋል።</p>

<p>ይህ በዚህ እንዳለ በኤርትራ «አላ» በሚባል ማጎሪያና በሰምበል እስር ቤት የነበሩ 843 ኢትዮጵያውያን ትናንት ወደአገራቸው መግባታቸውን ዓለም አቀፉ ቀይ መስቀል ኮሚቴ አስታወቀ።</p>

<p>ኮሚቴው ትናንት ባወጣው መግለጫ ከኤርትራ መረብን ተሻግረው በሁለት ቡድን ወደአገራቸው ከተመለሱ ኢትዮጵያውያን መካከል የመጀመሪያዎቹ 567 በአላ ካምፕ የነበሩ ሲሆን የቀሩት 276ቱ ደግሞ ከሰምበል እስር ቤት በቀጥታ የተላኩ መሆናቸውን አመልክቷል።</p>

<p>ተመላሾቹ ኢትዮጵያውያን መረብን በሚሻገሩበት ወቅት ዓለም አቀፉ ቀይ መስቀል ኮሚቴ ገዛ እንዳደረገላቸውን አገራቸው ከገቡ በኋላ የኢትዮጵያ ባለሥልጣናት እንደተረከቧቸው ይኸው የቀይ መስቀል ኮሚቴ መግለጫ ያስረዳል።</p>


<p class="align-center"><a href="/Gazettas/EletawiAddis/info/EletawiAddis.sera.html">ከዕለታዊ አዲስ ህዳር 20 ቀን 1993</a></p>

</body>
</html>	
