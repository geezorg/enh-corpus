<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ከፊል ቤተሰቦቻቸው የሄዱ 179 ኤርትራውያን ወደሀገራቸው ተጓዙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ከፊል ቤተሰቦቻቸው የሄዱ 179 ኤርትራውያን ወደሀገራቸው ተጓዙ</h1>


<p>በዓለም አቀፉ ቀይ መስቀል ኮሚቴና በመንግሥት ስምምነት 179 ኤርትራውያን በፈቃዳቸው ትናንት ወደሀገራቸው መንቀሳቀሳቸውን የመንግሥት ቃል አቀባይ ጽ/ቤት አስታወቀ።</p>

<p>ጽህፈት በቱ ለዋልታ ኢንፎርሜሽን ማዕከል እንዳስታወቀው ኤርትራውያኑ በገዛ ፈቃዳቸው ወደሀገራቸው ለመሄድ የጠየቁት ከፊል ቤተሰባቸው ቀድሞው የሄዱ በመሆናቸው ነው። ኤርትራውያኑ ከመንቀሳቀሳቸው በፊትም ያሏቸውን ንብረቶች እንዲሸጡና የሚችሉትንም ያህል ቁሳቁስ ምግብ ልብስና የመሳሰሉትን ዕቃዎች እንዲይዙ የተፈቀደላቸው መሆኑን ጽ/ቤቱ አመልክቷል።</p>

<p>የዓለም አቀፍ ቀይ መስቀል ኮሚቴ ሠራተኞች ኤርትራውያኑ በራማ በኩል አድርገው ወደኤርትራ እስኪገቡ ደረስ እንደሚሸኙዋቸውና በመጪው ቅዳሜ በኢትዮጵያና በኤርትራ ድንበር ላይ በመገኘት እንደሚቀበሏቸው ጠቁሟል። ዋልታ ኢንፎርሜሽን ማዕከል እንደዘገበው በፍላጎታቸው ከሚሄዱት ኤርትራውያን መካከል አቶ ዘርዓይ መድህኔ እና ወይዘሮ አበባ በርሄ ከ30 ዓመት በላይ በአዲስ አበባ ከተማ እንደኖሩና ባለቤቶቻቸውና ልጆቻቸው ከዚህ በፊት የሄዱ በመሆናቸው ያለአንዳች ተፅዕኖ ወደሀገራቸው ለመሄድ መወሰናቸውን ተናግረዋል።</p>

<p>እንዲሁም አቶ አርዓያ ታረቀኝና ወጣት ሮዛ በርሄ በበኩላቸው ከቤተሰቦቻቸው ተለይተው መቆየት ባለመቻላቸው ወደሀገራቸው ለመሄድ እንደፈለጉ ገልፀዋል። በተለይ አቶ አርዓያ እስካሁን ድረስ በግል ጋራዥ ይሰሩ እንደነበርና በሥራቸው ቦታ ምንም ዓይነት ተፅዕኖ እንዳልደረሰባቸው ምናገራቸውን የገለፀው ዋልታ አሁን ግን በቤተሰብ ናፍቆት ሳቢኢያ በፍላጎታቸው ለመሄድ መነሳታቸውን ዘግቧል።</p>

<p>ወጣት ሮዛ በርሄ በበኩሏ ቤተሰቦቿ ያሏቸውን ቤትና ንብረት ሙሉ በሙሉ መሸጣቸውንና ገንዘብም መያዛቸውን አስረድታለች።</p>


<p class="align-center"><a href="/Gazettas/EletawiAddis/info/EletawiAddis.sera.html">ከዕለታዊ አዲስ ህዳር 6 ቀን 1993</a></p>

</body>
</html>	
