<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ከ92 ሺህ ብር በላይ ባንክ አስቀምጠው በችጋር የሞቱ ወይዘሮ ውርስ እያወዛገበ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ከ92 ሺህ ብር በላይ ባንክ አስቀምጠው በችጋር የሞቱ ወይዘሮ ውርስ እያወዛገበ ነው</h2>


<p>ከ92 ሺህ ብር በላይ ልበባንክ እያላቸው በችጋር በወልዲያ ከተማ ዜሮ አንድ ቀበሌ በሚገኝ ባዶ ቤት ውስጥ ሞተው የተገኙ ወይዘሮ ውርስ እያወዛገበ ነው።</p>

<p>«ዘመድ አዝማድ አላስጠጋም» በሚል የብቸኝነት ሕይወት ሲያሣልፉ የቆዩት ወ/ሮ ብዙየ ምህረቱ ሕይወታቸው ያለፈው ከ80 ዓመት ዕድሜያቸው በኋላ ባለፈው ዓመት ጥር 17 ቀን 1992 ነበር። ዘመድ ሲመጣባቸው «ገንዘቤን ልትወስዱ ነው» በማለት ያባርሩ እንደነበር በቅርብ ጎረቤቶቻቸው የሚወሳው እኚሁ ወይዘሮ ከአስክሬናቸው ጋር 92 ሺህ 700 ብር የያዘ የባንክ ሂሣብ ደብተርና ብር 500 ጥሬ ገንዘብ ተገኝቷል።</p>

<p>በአሁኑ ሰዓት ከወለድ ጋር 99 ሺህ 390 ብር የነበራቸው እኚህ ውየዘሮ ለመብራትና ለውኃ አገልግሎት ላለመክፈል ሲሉ በኩራዝ ይጠቀሙ እንደነበር የቅርብ ጎረቤቶቻቸውና የቀበሌ መስተዳድር ያስረዳሉ።</p>

<p>ወራሽነት ይገባናል በሚሉ ሰዎች የወ/ሮ ብዙየ ገንዘብ ከባንክ ቢወጣም ወራሽ ነን ባዮች ግን እየተወዛገቡ ነው። ሁለት ግለሰቦችም ማለትም አንደኛዋ የወይዘሮዋ ታናሽ እህት ሌላኛዋ የእህታቸው ልጅ መሆናቸውን በመግለፀ በጋዜጣ አሳውጀው ለአምስት ወራት ያህል ጐባ ላፍቶ ፍርድ ቤት ከተመላለሱ በኋላ ብቸኛ ወራሽነታቸውን እንዳረጋገጡ የፍርድ ውሳኔው መዝገብ ያመለክታል። ወራሽነት ለተረጋገጠላቸው ሁለት ግለሰቦች «የሟች የቅርብ ዘመቾ ናቸው» በማለት ለፍ/ቤት ምስክርነት ከሰጡ አራት ግለሰቦች መካከል አንደኛው ውሳኔው በተሰጠው ማግሥት ሃሣባቸውን ቀይረው ለዚያው ፍርድ ቤት የወራሽነት ማመልከቻ አስገቡ።</p>

<p>የወራሽነት ማመልከቻ ያስገቡት እኚህ ግለሰብ ለወራሾች ምስክርነት ሲቀርቡ የሟች የአክስት ልጅ እንደሆኑ ለሟቿ በአባት የማይገናኙ ወንድም መሆናቸውን መስክረው የነበረ ሲሆን ወራሽነታቸው ለተረጋገጠላቸው ምስክር ሆነው የቀረቡ ናቸው። ከዚህ በተጨማሪ የወራሽነት አቤቱታ አቅራቢው ባለቤት፣ ሴት ልጅና የልጃቸው ባል እንደሆኑ ከፍርድ ቤቱ መዝገብ መረዳት ተችሏል።</p>

<p>እኚሁ ግለሰብ ሁለቱ ወራሾች ሳያውቁ ከአንድ ወር ተኩል ባልበለጠ ጊዜ ውስጥ የወ/ሮ ብዙየ ብቸኛ ወራሽ መሆናቸውን የሚያረጋግጥ ማስረጃ ከፍርድ ቤት ካገኙ በኋላ ለሁለቱ ወራሾች ባንክ ያለውን ገንዘብ መንግሥት ሊወርሰው ነውና በአስቸኳይ ወጥቶ እናንተ ዘንድ እንዲቆይ በማለት እንዳስፈረሟቸው የአንደኛዋ ወራሽ የወይዘሮ ካሰች ምህረቱ የአሁኑ ጧሪ የሆኑት አቶ ሀብታሙ በሻህ ይናገራሉ።</p>

<p>ሁለቱ ወራሾች በበኩላቸው ቀደም ሲል ምስክራቸው ሆኖ የቀረበው ግለሰብ «ገንዘቡን መንግሥት ሊወርሰው ነው» በሚል አስፈርሟቸው ከባንክ ካወጣው 99 ሺህ 390 ብር ውስጥ 30 ሺህ 290 ብር ብቻ ለወይዘሮ ካሰች በመስጠት ቀሪውን 69 ሺህ 290 ብር መውሰዱን ገልጠዋል። ገንዘቡን ወሰዱ በተባሉ ግለሰብ ጠቋሚነት በፍርድ ቤት የወይዘሮ ካሰች የበፊቱ ጧሪ የሆነው ሰውም ግለሰቡ ገንዘቡን ለመውሰድ የፍርድ ሂደት ሲያስፈጽምም ሆነ ለማታለል ሲያስፈርማቸው እንዳልነገራቸው ተበዳይዋ ወይዘሮ አመልክተዋል።</p>

<p>የወራሽ ነኝ ባዩ ግለሰብ የልጅ ባል የሆነው የቀድሞው ጧሪ የተፈጸመባቸውን ሴራ ደብቆ በማቆየቱና ገንዘቡንም ከግለሰቡ ጋር በመካፈሉ ሌላ ጧሪ መቀየራቸውን አቅመ ደካማ የሆኑት ወይዘሮ ካሰች ተናግረዋል።</p>

<p>የሕግ ባለሙያዎች በበኩላቸው ግለሰቡ ብቸኛ ወራሽ ሆኖ ከፍርድ ቤት ማረጋገጫ ያገኘበት መንገድ አንዳች ሸር እንዳለበት ያስረዳሉ። ለሁለቱ ወራሾች አምስት ወር የፈጀው የፍርድ ሂደት ለግለሰቡ ከአንድ ወር ባልበለጠ ጊዜ ውስጥ ማለቁ ግለሰቡ ለሁለቱ ወራሾች በምስክርነት ሲቀርብ የሟች የአክስት ልጅነኝ ካለ በኋላ በዚያው ፍርድ ቤት ወንድም ነኝኛ ወራሽነት ይገባኛል በማለት ተቀባይነት ማግኘቱ ግለሰቡ መጀመሪያውይኑ ለሁለቱ ወራሾች ከመመስከር ይልቅ በተቃዋሚነት አለመቅረቡና የበፊተኞቹ ምስክሮች በድጋሚ ቃላቸውን መስጠታቸው ውሳኔውን ጥርጣሬ ውስጥ እንደሚከት የሕግ ባለሙያዎች አብራርተዋል።</p>

<p>የሰሜን ወሎ ዞን ከፍተኛው ፍርድ ቤት ፕሬዝዳንት አቶ ኃይሉ ጀመረ ስለሁኔታው ተጠይቀው የዚህ ዓይነት ችግር እንዳለ ከተጠቆሙና በማስረጃ ከተረጋገጠ ለዳኞች አስተዳደር ጉባዔ ቀርቦ ሕጋዊ እርምጃ ይወሰዳል ብለዋል።</p>

<p>የኢትዮጵያ ዜና አገልግሎት ሪፖርተር ሁለቱንም የፍርድ ውሳኔ የሰጡትን የወረዳ ፍርድ ቤት ዳኛ በጉዳዩ ላይ ለማነጋገር ቢሞክርም ዳኛው ወደሌላ ወረዳ በመዛወራቸው ሊያገኛቸው አልቻለም።</p>


<p class="align-center"><a href="/Gazettas/EletawiAddis/info/EletawiAddis.sera.html">ከዕለታዊ አዲስ ህዳር 18 ቀን 1993</a></p>

</body>
</html>	
