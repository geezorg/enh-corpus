<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«በኢትዮጵያ የፖለቲካ ክፍፍል እንጂ ዴሞክራሲ የለም»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«በኢትዮጵያ የፖለቲካ ክፍፍል እንጂ ዴሞክራሲ የለም»</h1>

<p class="align-right">ረ/ፕሮፌሰር መረራ ጉዲና</p>


<p>የኢህአዴግ መንግሥት የፖለቲካ ክፍፍል ፈጠረ እንጂ ዴሞክራሲያዊ የሆነ ሥርዓት አላሰፈነም ሲል አንድ ጥናታዊ ጹሑፍ አመለከተ።</p>

<p>በአዲስ አበባ ዩኒቨርስቲ 5ኛ ቀኑን በያዘው በ14ኛው ዓለም አቀፍ የኢትዮጵያ ጥናት ጉባዔ ላይ ረዳት ፕሮፌሰር መረራ ጉዲና ባቀረቡት ጥናታዊ ጹሑፍ በኢትዮጵያ የኢህአዴግ መንግሥት ከተመሰረተ ጀምሮ የተለያዩ የፖለቲካ ፓርቲዎች እንዲደራጁ መፍቀዱ እና እውነተኛ ባልሆነ ምርጫ እንዲሳተፉ ማድረግ እንጂ ትክክለኛ ዴሞክራሲያዊ ሥርዓት አላሰፈነም ብለዋል።</p>

<p>«በኢትዮጵያ ተከስተው የነበሩ የተለያዩ የፖለቲካ አመለካከቶች ለዴሞክራሲው ያላቸው እንድምታ» በሚል ርዕስ ባቀረቡት ጥናታዊ ጹሑፍ ረዳት ፕሮፌሰሩ ከ1960ዎቹ ወዲህ አራት የተለያዩ የፖለቲካ አመለካከቶች እንደተከሰቱ አመልክተው እነሱም ሀገራዊ ስሜት መገንባት፣ የብሔረሰብ ችቆና የሚቀበልና የቅኝ ግዛት ጥያቄ የሚያራምዱ አመለካከት እንዲሁም በብሔሮች ላይ የተገነባ የፖለቲካ ድርጅት መሆናቸውን ጠቅሰዋል። እነዚህ አመለካከቶች ዳግም ኢትዮጵያን ለውድቀት የዳረጉና በተቃዋሚዎች መካከልም ሆነ በራሱ መንግሥትና በተቃዋሚዎች መካከል መቃቃርን የፈጠሩ እንዲሁም የብሔርና የህብረ ብሔር ድርጅቶች ንቅናቄ እንዲፈጠር ምክንያት መሆናቸውንም ፕሮፌሰሩ አብራርተዋል።</p>

<p>በኢትዮጵያ ላይ እየደረሰ ያለውን ውድቀት ለመታደግ በብሔራዊ መግባባትና ዕርቅ ዴሞክራሲያዊ ሥርዓትን መፍጠር አለብን ያሉት ረዳት ፕሮፌሰሩ የኦሮሞ ሕዝብን በተመለከተም የመገንጠልና የመከፋፈልን ጥያቄን ትተው በኢትዮጵያ ዴሞክራሲያዊ ትግል ውስጥ በመሳተፍ ለሁሉም የምትሆን ኢትዮጵያን ለመፍጠር በብሔራዊ ዕርቁ መሳተፍ እንዳለባቸው አሳስበዋል።</p>


<p class="align-center"><a href="/Gazettas/EletawiAddis/info/EletawiAddis.sera.html">ከዕለታዊ አዲስ ህዳር 1 ቀን 1993</a></p>

</body>
</html>	
