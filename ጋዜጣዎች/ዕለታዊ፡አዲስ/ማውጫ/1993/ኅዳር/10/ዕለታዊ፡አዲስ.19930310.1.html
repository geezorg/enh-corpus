<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያ ለአዲሱ የሶማሊያ መንግሥት ዕውቅና ሰጠች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢትዮጵያ ለአዲሱ የሶማሊያ መንግሥት ዕውቅና ሰጠች</h1>


<p>የኢትዮጵያ መንግሥት በአብዱልቃሲም ሳላህ ሐሰን ለሚመራው አዲሱ የሶማሊያ የሽግግር መንግሥት ዕውቅና ሰጠ።</p>

<p>የጀርመን ሬዲዮ ትናንት እንደዘገበው የኢትዮጵያ የውጭ ጉዳይ ሚኒስቴር ባወጣው መግለጫ በሶማሊያ የሽግግር መንግሥት መቋቋሙ ለሠላም ተስፋ የሚሰጥ ነው። ከዚሁ ጋር በማያያዝ አዲሱ የሶማሊያ ፕሬዝዳንት አብዱልቃሲም ሳላህ ሐሰን ከተቀናቃኝ የጦር አበጋዞች እንዲስማሙና በሁለቱ የተገነጠሉ አካባቢዎች ሠላም እንዲያሰፍኑ የኢትዮጵያ መንግስት መጠየቁ እንደተገለፀ ሬዲዮው ዘግቧል።</p>

<p>በሌላ በኩል ቢቢሲ ከአዲስ አበባ ባለፈው ሣምንት የኢትዮጵያ መንግሥት እራሷን የሶማሊያ መንግሥት ብላ ካወጀችው የሶማሌ ላንድ ፕሬዝዳንት ከመሐመድ ኢብራሂም ኢጋል ጋር የተሳካ ውይይት ካደረገች በኋላ አዲሱ የሶማሊያ መንግሥት ፕሬዝዳንት አብዱልቃሲም ሳላህ ሐሰን አዲስ አበባ ሲገቡ መቀበሏ ሁለቱን ወገኖች ለመሸምገል ፍላጐት እንዳሳየች ተወስዷል።</p>

<p>ባለፈው ነሐሴ ወር አዲሱ የሶማሊያ የሽግግር መግንሥት ፕሬዝዳንት አብዱልቃሲም ሳላህ ሐሰን በጅቡቲ አርታ ኮንፍረስን የተለያዩ የጦር አበጋዞች ተሰብስበው ሲመርጧቸው ኢትዮጵያ ሁኔታውን በዝምታ ትከታተል እንደነበር ቢቢሲ አስታውቋል።</p>

<p>ይሁን እንጂ የአዲስ አበባ ባለሥልጣናት በሞቃዲሾ የሚከናወኑትን ድርጊቶች እንዲሁም አዲሱ ፕሬዝዳንት ሥልጣናቸውንና ሀገራቸውን እንዴት እንደያዙ ይከታተሉ ነበር። ከመነሻው የልማት በይነ መንግሥት ባለሥልጣኑ (ኢጋድ) ና በአፍሪካ አንድነት ድርጅት የሶማሊያን ጉዳይ እንድትከታተል ኃላፊነቱን ቢሰጧትም ከኤርትራ ጋር በነበራት ጦርነት ኃላፊነቷን መወጣት ባለመቻሏ ጅቡቲ በሽምግልናው የመሪነቱን ሚና እንድትጫወትና ከአሥር ዓመት የእርስ በእርስ ጦርነት በኋላ በሶማሊያ አዲስ የሽግግር መንግሥት እንዲቋቋም አስችሏታል ሲል ቢቢሲ ዘግቧል።</p>


<p class="align-center"><a href="/Gazettas/EletawiAddis/info/EletawiAddis.sera.html">ከዕለታዊ አዲስ ህዳር 10 ቀን 1993</a></p>

</body>
</html>	
