<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የስልጤ ተወላጆች ለውሣኔ ሕዝብ ምርጫ አስፈፃሚና ታዛቢ ሲመርጡ ዋሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የስልጤ ተወላጆች ለውሣኔ ሕዝብ ምርጫ አስፈፃሚና ታዛቢ ሲመርጡ ዋሉ</h1>


<p>የፊታችን መጋቢት 19 እና 20 የሚካሄደው የስልጤ ሕዝብ ማንነቱን የሚወስንበት ምርጫ ስኬታማ ይሆን ዘንድ በአዲስ አበባ ለሚገኙ የብሔረሰቡ ተወላጆች ትናንት የስነ ዜጋ ትምህርት ሲሰጥ ዋለ። በዕለቱ ድምፀ ውሳኔውን የሚከታተሉ ምርጫ አስፈፃሚዎችንና ታዛቢዎችን ሕዝቡ መርጧል።</p>

<p>በአዲስ አበባ በ28ቱም ወረዳዎች በሚገኙ የቀበሌ አዳራሾች ለብሔረሰቡ ተወላጆች ስለስልጤ ህዝብ ባህላዊ አኗኗርና ቋንቋ እንዲሁም ከሌሎች ብሔር ብሔረሰቦች ስለሚለይበትና ስለሚመሳሰልበት ሁኔታ ገለፃ ተደርጓል።</p>

<p>በወረዳ 25 ቀበሌ 08 አዳራሽ በቀበሌ 06፣ 07 እና 08 የሚገኙ የብሔረሰቡን ተወላጆች ያወያዩት የህዝብ ተወካዮች ምክር ቤት አባል አቶ ወልዴ ደርሰማ ትናንት ለዕለታዊ አዲስ እንደገለፁት ለስልጤ ብሔረሰብ ተወላጆች የቀረበው የሥነ ዜጋ የመወያያያ ጹሑፍና የተሰጠው ትምህርት ህዝቡ የማንነቱን ጥያቄ እንዲረዳው ግንዛቤ የሚያስጨብጥ ነው።</p>

<p>የስልጤ ብሔረሰብ የራሱን ዕድል በራሱ ሲወስን ከአጎራባች ክልሎችና ከሌሎች ብሔረሰቦች ጋር ሰላማዊ እንቅስቃሴ ማድረግ እንደሚጠበቅበት ያሳሰቡት አቶ ወልዴ ምርጫው በገለልተኛ አካሎች እንዲፈፀምና ሌሎች ቅድመ ሁኔታዎች ተመቻችተዋል ብለዋል። እንደተወካዩ ገለፃ የመራጮች ምዝገባ የሚከናወነው ከመጋቢት 8 ቀን 18 ድረስ ሲሆን በየምርጫው ጣቢያዎቹ ሦስት ታዛቢዎችና 30 ምርጫ አስፈፃሚዎች ይመደባሉ።</p>

<p>ለውሳኔ ሕዝቡ የሚቀርቡ አማራጮችን በተመለከተ ተወካዩ ሲገልፁ የክልሉ መንግሥት በፌዴሬሽን ምክር ቤትና በብሔራዊ ምርጫ ቦርድ ህዝቡ ማንነቱን ለመግለፅ የሚያስችሉት ሁለት ግልፅና የማያሻሙ አማራጮች ቀርበውለት በነፃ ውሳኔውን ይሰጣል ብለዋል። ይሁንና የምክር ቤቱ አባል ለሕዝቡ ይቀርቡለታል የተባሉትን ሁለት አማራጮችን ይፋ ከማድረግ ተቆጥበዋል።</p>


<p class="align-center"><a href="/Gazettas/EletawiAddis/info/EletawiAddis.sera.html">ከዕለታዊ አዲስ መጋቢት 3 ቀን 1993</a></p>

</body>
</html>	
