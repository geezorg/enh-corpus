<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአፍሪካ የወጣቶች ሻምፒዮና በአዲስ አበባ ቀጥሏል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">የአፍሪካ የወጣቶች ሻምፒዮና በአዲስ አበባ ቀጥሏል</h1>


<p>የምድብ ሁለት የመጀመሪያ ጨዋታ ትናንት ሲደረግ የጋናና የአንጎላ ወጣት ብሔራዊ ቡድኖች በ10 ሰዓት ላይ ተገናኝተዋል። በዚሁ ጨዋታ ላይ የጋና ቡድን አሸናፊ የሆነበትን ብቸኛ ግብ ያስቆጥር እንጂ ከዕረፍት በፊትና መልስ ያገኛቸውን ኳሶች ከመረብ ጋር ለማዋሃድ አለመቻላቸው ለበርካታ ደቂቃ ከተጋጣሚው የአንጎላ ቡድን ጋር አቻ በሆነ ውጤት ለመፎካከር ተገዷል።</p>

<p>በአውሮፓና በሌሎች ታላቅ የእግር ኳስ ሀገሮች ዘንድ ከፍተኛ አድናቆትን እየተላበሱ ያሉት የጋና ወጣት ተጫዋቾች በትናንቱ አጨዋወታቸው እንደጠበቁት ሁሉ በናጎላ ቡድን ላይ ሰፊ በሆነ ውጤት ድልን መቀዳጀት አልቻሉም። እንዲያም ሲል እንደከዋክብት ለመወርወር የሚያስችላቸውን አቅም አልፈጠሩም። የጋና ወጣት ተጫዋዎች ትናንት በመጀመሪያው ክፍለ ጊዜ ከተጋጣሚያቸው በተሻለ መልኩ ወደግብ ክልል ለመጠጋት የቻሉ ቢሆንም የውጤት ማምረቻውን መረብ በግብ ለመፈተሽ አለመቻላቸው አንደ አንድ ድክመት ሊነሳ የሚችል ነው። ምክንያቱም በመክፈቻው ጨዋታው የካሜሩን ቡድን እንቅስቃሴ መሀል ሜዳ ላይ ማስቀረት ችሎ የነበረው የኢትዮጵያ ቡድን አጨራረሱ ብቻ ስላልተሳካለት እንደድክመት ተቆጥሮ ለመሸነፍ ተገዷል። አጠር ብለው በአካላዊ ብቃታቸው ፈርጠው የሚሉት የጋ ወጥኣት ተጫዋቾች የአንጎላን የተከላካይ መስመር ለማስከፈት ይጠቀሙበት የነበረው ዘዴ በአጨራረሱም ላይ ተጠቅመውበት ቢሆን ኖሮ የግቡ መጠን ሊሰፋ በቻለ ነበር።</p>

<p>በምድብ ሁለት አሸናፊ መሆን የቻለው የጋና ቡድን ብቻ በመሆኑ ምድቡን በመሪነት እንዲይዝ አስችሎታል። የጋና ቡድን አንጎላን ከማሸነፉ ባሻገር ናይጄሪያና ማሊ ጨዋታቸውን በአቻ ውጤት መፈፀማቸው ለጋና ቡድን መሪነት ራሱን የቻለ ዕድል አመቻችቶ አልፏል።</p>

<p>ከሁለቱ ቡድኖች ጨዋታ በመቀጠል በ12 ሰዓት የተገናኙት የናይጄሪያዎቹ «በራሪ ንስሮች» ከማሊ ወጣት ቡድን ጋር ነበር። በአህጉሪቱ የአፍሪካ ወጣቶች ሻምፒዮና ለበርካታ ጊዜያትና ዋንጫ በማጋበስ ግንባር ቀደም የሆነው የናይጄሪያ ቡድን ለውድድሩ ወደአዲስ አበባ ከመምጣቱ በፊት ክፉኛ ፎክሯል። ወደኢትዮጵያ የመምጣታቸው ብቸኛ ምስጢር ዋንጫውን ለመሳምና ብሎም አፍሪካን ለዓለም ዋንጫ ከሚያልፉት ቡድኖች መካከል የናይጄሪያ ቡድን ምን ዓይነት ፉት ቦል ማሳየት አንደሚችል ለማስመስከር መሆኑን በስፋት መናገራቸው ለቡድኑ ከውድድሩ በፊት ታላቅ ግምት እንዲሰጠው አስገድዶ ነበር። ቢሆንም ውድድሩን ግን እንዳሰቡት አልነበረም።</p>

<p>የሁለቱም ቡድኖች ወደተጋጣሚ ግብ ክልል የሚያደርጉት ግስጋሴ ከመጀመሪያው የጋናና የአንጎላ ጨዋታዎች በተሻለ መልኩ የበዛ ቢሆንም በውጤት አለመታጀቡ ሌላው ችግር ነበር። በ90ናው ደቂቅ ክፍለ ጊዜ ሁለቱም ግብ ለማስቆጠር ባለመቻላቸው አንድ አንድ ነጥብ ተጋርተው ለመውጣት ተገደዋል።</p>

<p>በዘንድሮው የአፍሪካ ወጣቶች ሻምፒዮና ላይ የሚመዘገቡት ውጤቶች በሙሉ ጠባብ በመሆናቸው የተፎካካሪ ቡድኖች በቃት ተቀራራቢነትን የሚያሳይ ይመስላል። እስካሁን በተደረጉት አራት ግጥሚያዎች ሁሉም ቡድኖች 45 የጨዋታ ክፍለ ጊዜ ያጠናቀቁት ካለ ግብ ሲሆን ከዕረፍት መልስም አሸናፊው ቡድን ያስቆጠረው አንድ ብቻ መሆኑ የፉክክሩ ገፅታ አቻነት አንደሚታይበት ይጠቁማል።</p>

<p>እስካሁን በተደረጉት ግጥሚያዎች ኢትዮጵያ 0- ካሜሩን 1 ግብፅ 1- ደቡብ አፍሪካ 0 ጋና 1 አንጎላ 0 ናይጄሪያ 0- ማሊ0 ነው በዚህም መሰረት በምድብ አንድ ካሜሩንና ግብፅ 3 ነጥብ ይዘው መሪነቱን ሲጋሩ ኢትዮጵያና ደቡብ አፍሪካ በምንም ነጥብ ተከታዩን ቦታ ይዘዋል።</p>

<p>በምድብ ሁለት ጋና መሪነቱን በ3 ነጥብ ሲይዝ ናይጄሪያና ማሊ በአንድ አንድ ነጥብ ሁለተኝነቱን ይዘዋል። አንጎላ በ0 ነጥብ የመጨረሻውን ደረጃ ይዛለች።</p>

<p>በነገው ዕለት የኢትዮጵያ ወጣት ብሔራዊ ቡድን ጥሩ ውጤት ሊያስመዘገብ እንደሚችል አንዳንድ የቡድኑ ተጫዋቾች ይናገራሉ። ከቡድኑ ጠንካራ የሆነ የማሸነፍ ስሜት ጎን ለጎን ደጋፊው በብዛት እንዲገኝ የዋጋ ቅነሳ ተደርጓል።</p>


<p class="align-center"><a href="/Gazettas/EletawiAddis/info/EletawiAddis.sera.html">ከዕለታዊ አዲስ መጋቢት 11 ቀን 1993</a></p>

</body>
</html>
