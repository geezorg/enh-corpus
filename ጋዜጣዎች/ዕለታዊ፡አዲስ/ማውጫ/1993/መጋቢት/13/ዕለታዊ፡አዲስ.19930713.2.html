<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሕወሓት በተሰውት ወይስ በዲሞክራሲያዊው ተሞክሮው?</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ሕወሓት በተሰውት ወይስ በዲሞክራሲያዊው ተሞክሮው?</h1>


<p>«በወደቁት ታጋዮች አጥንት ይዘናችኋል» የምትል መማፀኛ ቃል ስብሰባውን ረግጠው ለመሄድ ለተነሱ የህወሓት አባላት በመቀሌው አዳራሽ እንደተሰነዘረች የተሰማው ባለፈው ሳምንት ነው። እንዲህ ያለ የመገዘቻ ቃል በድርጅቱ የፖለቲካ ባህል ወይም ታሪክ ውስጥ ያለ ሊሆን ይችላል። ይህን ሊያስብል እንደቻለው ዓይነት የጐላ ልዩነት ግን በአባላቱ መካከል ከተከሰተ ብዙ ዓመታት አልፈዋል። ያልነበረ ያህልም ተረስቷል።</p>

<p>ህወሓት 26ኛ ዓመቱን ከያዘ አንድ ወር አለፈው። ለድል በቅቶ ሥልጣን ከጨበጠ ደግሞ አስረኛ ዓመቱን ጨርሶ አስራ አንደኛውን ይዟል። በእነዚህ የትግልና የድል ዓመታት እንደዘንድሮው ያለፈታኝ ሁኔታ ገጥሞት አያውቅም። ምክንያቱም አምና 25ኛው ዓመቱን ሲያከብር ባሳተመው የትግል ታሪኩ መጽሀፍ ውስጥ ምላሹን «ህወሓት ለታገለላቸው ዓላማዎችና እምነቶች በድል መወጣትና አለመወጣት በውስጡ ያለው ዴሞክራሲያዊ ህይወትና አሰራር ወሳኝ ድርሻ ነበረው» በማለት አስፍሯል። ያ የተባለለት ዴሞክራሲያዊ ህይወትና አሰራር ግን አሁን አደጋ የገጠመው መስሏል።</p>

<p>«ሁሉም የህወሃት አባል» ይላል ይኸው መጽሐፍ «የሚያንባቸውን መሪዎች የመምረጥ የመገምገምና የማስተካከል መስመር ስተዋል ብሎ ባመነበት ወት ደግሞ መሪዎቹን የማውረድ ሙሉ መብት ነበረው። አሁንም አለው። ይህ አሰራር እስከዛሬ ድረስ በተካሄዱት አምስት መደበኛ ጉባዔዎች የተረጋገጠና ወደፊትም የሚቀጥል ነው»</p>

<p>እንደተባለው በዚህ መልክ ወደፊት ይቀጥላል ወይስ አይቀጥልም? አሁን በዚህች ደቂቃ ሕወሓት ያለበት ሁኔታ ከዚህ አባባል ጋር ይሄዳል ወይስ አይሄድም? ይህ የድርጅቱን አባላት ደጋፊዎቹንና ገለልተኛ ታዛቢዎችን ጥያቄ ውስጥ የከተተ ርዕሰ ጉዳይ ሆኗል። ድርጅቱ ራሱ ስለራሱ እንደሚለው «ህወሓት ገና ጨቅላ እያለ የተለያዩ የጤባብነትና ይ አመፍረክረክ አደጋዎች ያጋጠሙት ቢሆንም ብዙም ያልጠነከረ ተሞክሮው ይህንን አደጋ በዴሞክራሲያዊ መንገድ በመፍታት የድርጅቱ ቀጣይ ሕልውና እንዲረጋገጥ አድርጓል።» ይህ አባባል ግን ድርጅቱ ዛሬ የጨቅላነት ጊዜው አብቅቷልና ወዲህም ደግሞ እየተወዳደሱ መጓዝ አቅቷልና መደማመጥን እንኳ አስቸጋሪ አድርጎታል። ሕወሓት ዛሬ ይህ ችግር ያለበት መሆኑን መደበቅ አቅቶታል። ወይም ችግሩን እንደታሪክ ሳይሆን እንደወቅታዊ ችግሩ ለማንሳት ተገዷል።</p>

<p>ከድርጅቱ አናት ከማዕከላዊ ኮሚቴውና ከፖለቲካ ቢሮው አፈትልኮ የወጥኣውና በድርጅቱ የበላይ የአመራር አካላት መካከል ተፈጥሯል የተባለው ልዩነት ውስጥ ውስቱ ሲብላላ የቆየ እንጂ ድንገት ደርሶ የተከሰተ አለመሆኑንም ተለያይተናል ከሚሉት ወገኖች ራሱ የወጣው የቀጥታም ሆነ የተዘዋዋሪ መግለጫ ያመለክታል። በተለይ እነ ተወልደ ዓለም ሰገድ ስዬና አባይ ፀሐዬ ይገኙበታል የተባለው ቡድን የተበተነው የጥሪ ወረቀት ይህን በግልፅ አመልክቷል።</p>

<p>እንደዚኛው ቡድን መግለጫ ከሆአን ልዩነቱ የተጀመረው ከኢትዮ ኤርትራ ጦርነት ወዲህ ነው። የችግሩ ዋነኛ ምክንያት በሻዕቢያ ወረራ ጊዜ ከነበረው አቋም ጋር የተያያዘ ነው። አሜሪካና የአፍሪካ አንድነት ድርጅት ችግሩን ለመፍታት ያቀረቡትን የመፍትሔ ሐሳብ ሰነድን መቀበልና አለመቀበል መካከል ከተፈጠረው ልዩነት ጋር የተጀመረው ነው። በመሆኑም ይኸኛው ቡድን እነ አቶ መለስ ካሉበት ቡድን ጋር በኢትዮ ኤርትራ ጉዳይ ላይ ገና ከጅምሩ የተቃቃረ መሆኑን ይግልፃል።</p>

<p>በጦርነቱ ወቅት በሻዕቢያ ላይ የላላ አቋም ይ አነበረውን የእነ መለስ አቋም 17 ለ13 በሆነ ድምፅ በማሸነፍ እንዳስለወጤና የተገኘውን ድል እንዳስመዘገብም «ልብ አድርጉልኝ» በማለት ያሁኑን ችግር ከዚህ ጋር ያጣቅሳል። ስለሆነም የእነ መለስ ቡድን በኤርትራ ጉዳይ ላይ የተለሳለሰ አቋም የመያዛቸው ጉዳይ ወደፊት ሊታይ በቀጠሮ የተያዘ በመሆኑ አሁን ጊዜው ያለመቻልና ልንነጋገርበት ይገባል የሚል አቋም እንዳለው ያመለክታል።</p>

<p>በወዲህ በእነመለስ በኩል ያለው ቡድን ደግሞ «በርግጥ ከዘመቻ ፀሐይ ግባት በኋላ ጦርነቱን እንግፋበት ወይስ አንግፋበት በሚል መከፈላችን እውነት ነበር» ይላል በድምፅ ብልጫ ያሸነፈው ወገን ስለበዛም በጦርነቱ ገፍተንበት ለድል በቅተናል። ይህም የኦነው በድርጅቱ ውስጥ የተካበተ ልምድ በመኖሩ ነው። ማለትም የሃሳብ ልዩነት ቢቻል ካመኑበት ሰዎች በላይ ለውሳኔው ተገዝቶ መስራት ባይቻል ግን ውሳኔውን አለማደናቀፍ በድርጅቱ የቆየ ልማዳችን ነው። በዚህም መሰረት መለስም ሆነ ስዩም በውሳኔው ከማንም በላይ ተንቀሳቅሰናል። ስለሆነም የተላለፈው ውሳኔ የማንም ይሁን የማን በሁላችንም ተሳትፎ በድል ተጠናቋል። በመሆኑም የሚቀጥለው የማዕከላዊ ኮሚቴ ስብሰባ ራስን የማጥራትና በተለይም ሙስናን መዋጋት ወደመሳሰሉ ሥራዎች መሄድ አለበት እንጂ ተመልሶ ስለኢትዮ ኤርትራ መነጋገር የለብንም ባይ ሆኖ ተገኝቷል ነው የሚባለው።</p>

<p>ይህን በማየት በሁለቱ መካከል የተፈጠረው ልዩነት ገና ከመነሻው ከመወያያ አጀንዳ የሚጀምር እንደሆነ መገመት ይቻላል። ከዚህ ቀጥሎ በቡድኖቹ መካከል ያአልው ልዩነት በድርጅቱ ቋንቋ «አካሄድ» የሚባለው እንደሆነ ይገመታል። ከላይ በአጀንዳ መልክ እንዲነሱ የተጠቀሱትንና ሌሎች እንዲነሱ የሚፈለጉ ነጥቦችን አንስቶ ለመወያየት መንገዱ (አካሄዱ) ምን መሆን አለበት የሚለው ሌላኛው ልዩነት ፈጣሪ ነጥብ የሆነ ይመስላል። «በድርጅቱ ልማድ ማዕከላዊው ኮሚቴ ተወያየቶ መግባባት ባልቻለ ጊዜ ወይም ውሳኔን በድምፅ ብልጫ ለማስተላለፍ አብዛኛው (ኮረም የሚሞላው 20 አባል) ባልተገኘ ጊዜ ሌላ ገለልተኛ ወገን (ኮሚቴ)፡እንዲዳኝ ይደረጋል። ይህም ባልተቻለ ጊዜ ጠቅላላ ጉባዔ ይጠራና ለልዩነቱ የመጨረሻ ውሳኔ ይሰጠዋል። ከዚህ አንፃር የእነ መለስ ቡድን የተከተለው አካሄድ አግባብነት የለውም የድርጅቱን ሕገ ደንብ የሚያሟሉ አይደለም። ስለዚህ አስቸኳይ ስብሰባ ሊጥራልን ይገባል። ሁለተኛ 12 የማዕከላዊ ኮሚቴ አባላት በወጣንበት ሁኔታ 20 ሰው ያልሞላ አባል ይዞ ማዕከላዊ ኪሞቴው እንዳለ በመቁጠር የሚካሄደው ሥብሰባ ሕገ ደንቡን የጣሰ ነው። ውሳኔውም ተግባራዊ ሊሆን አይገባም» የሚል ነው። ከእነ መለስ በተቃራኒ የቆመው ቡድን እምነት።</p>

<p>በዚህም ጉዳይ ላይ የእነመለስ አቋም የተለየ መሆኑ ይሰማል። «በመጀመሪያ ደረጃ ድርጅቱ ልማድ መሰረት በተለይ የሙስናን ሁኔታ አስመልክቶ ፊት ለፊት መገማገምና ግለሂስት ማካሄድ ይቻላል። እገሌ እንዲህ አድርገሃል መባባልና መተማመን ድሮውንም ታች ድረስ የነበረው ባህላችን ነው እንጂ የሙስናን ሁኔታ ለማየት ገለልተኛ ኮሚቴ ይቋቋምልኝ ማለት ያልተለመደ ነው። ስለዚህ የድርጅቱ የቀድሞ አካሄድ መቀጠል አለበት። የኮረም ጉዳይ ይ አተባለው ድርጅቱን ከአደጋ የማዳንና ያለማዳን ጥያቄ ነው። ድርጅቱ በዚህ መግነድ መፍረስ ስሌሌበት ስብሰባ ረግጠው የሚካሄዱ ወገኖችን መፍቀድ ተቀባይነት አይኖረውም። ሁሉም ነገር በአግባቡና በድርጅቱ የአሰራር ደንብ መሰረት መሆን ይገባዋል» በሌላ በኩልም ሁለቱ ቡድኖች እስከዛሬ ይዘዋቸው በቆዩት የፖለቲካ መስመሮችም ያልተግባቡ ይመስላሉ። የእነ ስዬ ቡድን ድርጅቱ እስካሁን ሲታገልባቸውና ሲሞትላቸው የነበሩ መሰረታዊ የፖለቲካው መስመሮችና አላማዎች አደጋ እየገጠማቸው ክህደት እየተፈጸመባቸው ነው ባይ ናቸው። የእነ መለስ ቡድን በተቃራኒው መለወጥ ያለባቸው ነገሮች ሁሉ ከጊዜው ጋር እየተገናዘቡ መታየት ያላባቸው ናቸው፤ በተለይ የዴሞክራሲያዊ መብቶች አደጋ እየተጋለጠባቸው መሆኑን በመጥቀስ እንዲያውም ድርጅቱ የታገለው ለዚህ ያለነበረ መሆኑን ያነሳሉ።</p>

<p>ያም ሆነ ይህ እንዲህ እንዲህ እያለ የሰፋው ልዩነት አለልክ ተንቦርቅቆ ለገማች ያስቸገረ መስሏል። በተለይ ማዕከላዊው ኮሚቴ መግባባት ባለመቻሉና ዓይንህን ላፈር በመባባሉ መቀሌና አዲስ አበባ በመመላለልስ ከህወሓት ካድሬዎች ጋር የተደረገው ስብሰባ ጥቂት ቀደም ባሉት ቀናት ልዩነትን በማፋት እንጂ በማጥበብ ረገድ የተጫወተው ሚና እንዳልነበረ ነው ይ አሚነገረው። በተለይ መቀሌ በተደረገው የመሪ ካድሬዎች ጉባዔ (ፍላጎት ያላቸው የትግራይ ልጆችም ተሳታፊ ሆነውበታል ይባላል) የአስታራቂነት ዓላማ አለው ቢባልም የታረቀም ያስታረቀም አልታየበትም። የእነ መለስ ተቃራዊ ከሆአንው ቡድን አቶ መለስ የሌላኛው ቡድን አባልና መሪ ሆነው ይህን ስብሰባ ሊመሩት አይገባም በማለት ስብሰባውን ረግጠው የወቱ አባላት ታይተዋል። ተሰብሳቢውን «በወደቁት የትግራይ ልጆች አጥንት» የተማፀነው ይህ እንዳይፈፄም ነበር። ቢሆንም አልተሳካም። ይህ ለመለስ ጥሩ ድጋፍ ሳያስገኝላቸው አልቀረም ነው የሚባለው። መቀሌ ላይ ያገኙትን ምርቃትም ከአዲስ አበባዎቹም ካድሬዎች ሳይደግሙት አልቀረም። ከረቡዕ እስከ ዓርብ መቀሌ የሰነበተው ጉባዔ የአዲስ አበባ ካድሬዎችንም ያለፈው እሁድ ሲያነጋግር ውሏል። ሁለቱንም ስብሰባዎች የመሩት አቶ መለስ ዜናዊ ነበሩም ተብሏልል።</p>

<p>እንዲህ በዚህ ሁሉ መካከል ነው 12 የሕወሃት ማዕከላዊ ኮሚቴና የፖሊት ቢሮ አባላት ጠቅላላው ጉባዔ እስኪመክር ድረስ ከኃላፊአንታቸው ታግደው እንዲቆዩ ተደርገዋል የተባሉት።</p>

<p>ከዚህ በኋላ ቀጣዩ ነገር ምን ሊሆን እንደሚችል ለመገመት አስቸጋሪ ቢሆንም ነገሮች ገና ያበቃላቸው አለመሆንን ግን ማስተዋል ይቻላል። ቢያንስ ቢያንስ ጠቅላላ ጉባዔው ይጠበቃል። ከዚህ በኋላ የሚሆነውን ነገር ለማየት ግን እስከዚያ ያለውን እያዩ መቆየት የግድ ነው።</p>


<p class="align-center"><a href="/Gazettas/EletawiAddis/info/EletawiAddis.sera.html">ከዕለታዊ አዲስ መጋቢት 13 ቀን 1993 ዓ.ም</a></p>

</body>
</html>
