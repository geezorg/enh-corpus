<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢህአዴግ ምክር ቤት ተሰበሰበ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">የኢህአዴግ ምክር ቤት ተሰበሰበ</h1>


<p>80 አባላት ያሉት የኢህአዴግ ድርጅቶች ምክር ቤት ካለፈው ሰኞ ጀምሮ በሕወሓት መካከል በተፈጠረ ችግሮችና ተዛማጅ ጉዳዮች ላይ ተሰብስቧል።</p>

<p>በኢህአዴግ ሊቀመንበር በአቶ መለስ ዜናዊ አዲስ አበባ ላይ በተደረገው በዚሁ ስብሰባ ከአራቱም የኢህአዴግ ድርጅቶች የተወከሉ ሃያ ሃያ በድምሩ ሰማንያ አባላት ተገኝተዋል። ስብሰባው በሕወሓት የአመራር አባላት መካከል በተፈጠረው አለመግባባትና ለዚህም መንስዔ ናቸው በተባሉ ጉዳዮች ዙሪያ የተነጋገረ መሆኑ ተመልክቷል።</p>

<p>በዚህ ስብሰባ ላይ ከሕወሓት የታገዱ 6 አባላት መገኘታቸውም ተጠቅሷል። ከእነዚህም መካከል አቶ ተወልደ ወ/ማርያሜ አቶ ዓለም ሰገድ ገ/አምላክ አቶ ስዬ አብርሃ አቶ አባይ ፀሐዬ አቶ ቢተው በላይ እና አቶ አውዓሎም ወልዱ የተገኙ ሲሆን አቶ ተወልደ ስዬ እና ዓለም ሰገድ ጥለው መውጣታቸው ተሰምቷል።</p>

<p>በሌላ በኩል በሕወሓት አመራር አካላት መካከል በተፈጠረው አለመግባባት ሳቢያ የኢህአዴግ ድርጅቶች የድጋፍ አቋማቸውን እየገለጹ መሆኑም ታውቋል። በዚህም መሠረት የብሔረ አማራ ዴሞክራሲያዊ ንቅናቄ (ብአዴን) መለስ ለሚመሩት ቡድን ድጋፍን ቀደም ብሎ ያሳወቀ ሲሆን የኦሮሞ ሕዝቦች ዴሞክራሲያዊ ድርጅቶች (ኦህዴድ) እና የደቡብ ኢትዮጵያ ህዝቦች ግንባር (ዴኢህዴግ) ዘግየት ብለው ተመሳሳይ አቋማቸውን የገለጹ መሆናቸው ተነግሯል።</p>

<p>ይኼው የኢህአዴግ ምክር ቤት ስብሰባ የተካሄደው በሕወሓት አመራር ወይም የተፈጠረው ችግር የሕወሓት ብቻ ሣይሆን በኢህአዴግም ያንዣበበ አደጋ ነው በሚል መንፈስ ጭምር እንደነበረ በወቅቱ መነሳቱ ታውቋል።</p>

<p>የተጨበጠ ማረጋገጫ ባይኖርም በስተመጨረሻ የተስተዋሉ አጠቃላይ ሁኔታዎች እንደሚጠቁሙት የተፈጠሩት ልዩነቶች ወደመጥበብና መግባባት እያመሩ መሆናቸውን የሚያመላክቱ ፍንጮች መያዛቸውን አንዳንድ ታዛቢዎች ይናገራሉ።</p>


<p class="align-center"><a href="/Gazettas/EletawiAddis/info/EletawiAddis.sera.html">ከዕለታዊ አዲስ መጋቢት 13 ቀን 1993 ዓ.ም</a></p>

</body>
</html>
