<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ከሐሙስ ወዲህ 242 ወታደሮች ተገድለዋል»- አንሚ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«ከሐሙስ ወዲህ 242 ወታደሮች ተገድለዋል»- አንሚ</h1>


<p>ክሐሙስ ወዲህ የኢትዮጵያም የኤርትራ ኃይሎች ባልሆነ ሥፍራ ላይ 242 ወታደሮች እንደተገደሉ የተባበሩት መንግሥታት ዋና ፀሐፊ ልዩ ልዑክ መረጃ የደረሳቸው መሆኑን የአንሚ (የኢትዮጵያ ኤርትራ የተባበሩት መንግሥታት ተልዕኮ- ኡኝሜኤ) ሕዝብ ግንኙነት አስታወቀ።</p>

<p>የሕዝብ ግንኙነቱ ትናንት ማምሻውን ባወጣውና ለዕለታዊ አዲስ በፋክስ ባስተላለፈው በዚሁ መግለጫ ተገደሉ የተባሉት ወታደሮች በማን እንደተገደሉ፣ የማን እንደሆኑንና የተገደሉበትን ሥፍራ «የሁለቱም ኃይሎች ያልሆነ» ከማለት ውጪ በትክክል ለይቶ አይናገርም።</p>

<p>መግለጫው በሌላ በኩል ልዩ ልዑኩ ሚስተር ሌግዋላ ጆሴፍ በምሥራቅ ጊዜያዊ የደህንነት ቀጠና መቋቋሙን ለማየት ጉብኝት ማድረጋቸውን ጠቁሞ ሁለቱም ወገኖች ዕቅዱን በተገቢው መንገድ መከተላቸውን እንደተናገሩ አመልክቷል። መግለጫው ልዩ ልዑኩን ሲጠቅስም «በሥነ ምግባር የተገነባ ሠራዊት ስላላችሁ ሁለታችሁም ራሳችሁን ልታደንቁ ይገባል ስለዚህም ይህንን ተልዕኮ ወደግቡ የተነጣጠረ ነው በማለት እፈርጀዋለሁ» ማለታቸውን አስፍሯል።</p>

<p>በጉብኝታቸው ሚስተር ሌግዋላ «አንዴ ወታደሮችን መልሶ ማስፈር ከተከናወነ በኋላ በስምምነቱ መሰረት ትታችሁት የወጣችሁትን ስፍራ መተካት የኛ ድርሻ ነው የሚሆነው» አያይዘውም «አንሚ ጊዜያዊ የደህንነት ቀጠናው ቁጥጥር እንደተደረገበት ይከታተላል። በውጤቱም የአካባቢው ህብረተሰብ ወደቀዬው ተመልሶ እርሻውንና ከብት ርቢውን በተገቢው መከናወን መቻሉን ያጣራል። ከዚህም አልፎ ወደሰፈራቸው ሲመለሱ በሰላም መመለሳቸውንና በፈንጂ ማክሸፉም አደጋ እንዳይደርስባቸው ማረጋገጥ እንሻለን» በማለት መናገራቸውን መግለጫው አመልክቷል።</p>


<p class="align-center"><a href="/Gazettas/EletawiAddis/info/EletawiAddis.sera.html">ከዕለታዊ አዲስ የካቲት 17 ቀን 1993</a></p>

</body>
</html>	
