<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሶማሊያ አንጃ መሪዎች ለስብሰባ አዲስ አበባ ገብተዋል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የሶማሊያ አንጃ መሪዎች ለስብሰባ አዲስ አበባ ገብተዋል</h1>


<p>የሶማሊያን ጊዜያዊ የሽግግር መንግሥት የሚቃወሙ የሀገሪቱ አንጃ መሪዎች በጋራ ለመነጋገር አዲስ አበባ ገብተዋል።</p>

<p>ዋናዎቹ የአንጃ መሪዎች ሁሴን መሀመድ አይዲድን፣ ኦስማን አሊ ኦቶንና ሙሴ ሲዲ ያላሀውን ጨምሮ 12 ልዑካን በስብሰባው ለመገኘት ኢትዮጵያ የመጡት ከሦስት ቀናት በፊት ነው። የኦስማን ዓሊ ኦቶ የፖለቲካ አማካሪ እንደገለፁት ለእያንዳንዱ የጦር አበጋዝ ከኢትዮጵያ መንግሥት የጥሪ ደብዳቤ ደርሷቸዋል። የስብሰባው ዓላማም በሶማሊያ ሰላም እና ዕርቅ ስለሚሰፍነበት ሁኔታ ለመነጋገር እንደሆነ አማካሪው ገልፀዋል። ሆኖም ስለብሰባው ዝርዝር ጉዳይ ከመናገር ተቆጥበዋል። «የምነግራችሁ ቢኖር የስብሰባችን ዓላማ በሶማሊያ ሰላምና ዕርቅ ስለሚወርድበት ሁኔታ ብቻ መሆኑን ነው» ሲሉ አማካሪው አክለው ተናግረዋል።</p>

<p>ይህ በእንዲህ እንዳለ የአንጃ መሪዎቹ አዲስ አበባ ላይ ስለሚያደርጉት ስብሰባ የሶማሊያ ጊዜያዊ የሽግግር መንግሥት እስካሁን የሰጠው አስተያየተ እንደሌለ ታውቋል። ሆኖም ማንነታቸውን ለመግለፅ ያልፈለጉ አንድ የሽግግር መንግሥቱ ባለሥልጣን አንጃ መሪዎቹ ወደአዲስ አበባ ያደረጉት ጉዞ እንደሚያሳስብ መጠቆማቸው ታውቋል።</p>

<p>በሌላ በኩል በሞቃዲሾ ከሚገኙት ዋነ አናጃ መሪዎቹ አንዱ የሆኑት መሀመድ ቋንየሬ አፍራህ የሶማሊያን ጊዜያዊ የሽግግር መንግስት ለመቀላቀል መጠየቃቸው ተገልጽውል። የሶማሊያ ጊዜያዊ የሽግግር መንግሥት የኢንፎርሜሽን ዳይርኬተር አብዱራህማን ዲናሪ ለኢሪን ከትናንት በስቲያ እንደገለፁት ደቡብ ሞቃዲሾን በአብዛናው የሚቆጣጠረው የተባበሩት የሶማሊያ ኮንግረስ ድርጅት መሪ የሆኑት ቋንየሬ ባለፈው የካቲት 9 ቀን 1993 ዓ.ም ከሽግግር መንግሥቱ ጋር አብሮ ለመስራት ተፈራርመዋል።</p>


<p class="align-center"><a href="/Gazettas/EletawiAddis/info/EletawiAddis.sera.html">ከዕለታዊ አዲስ የካቲት 19 ቀን 1993</a></p>

</body>
</html>	
