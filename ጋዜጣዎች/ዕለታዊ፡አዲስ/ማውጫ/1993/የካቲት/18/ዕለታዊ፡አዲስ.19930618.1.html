<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢሰመጉ የጐሣ ግጭቶች በኢትዮጵያ አሳሳቢ ደረጃ ላይ ደርሷል አለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢሰመጉ የጐሣ ግጭቶች በኢትዮጵያ አሳሳቢ ደረጃ ላይ ደርሷል አለ</h1>


<p>በኢትዮጵያ የጐሣ ግጭቶች አሳሳቢ ደረጃ ላይ ደርሰዋል ሲል የኢትዮጵያ ሰብዓዊ መብት ጉባዔ (ኢሰመጉ) አስታወቀ።</p>

<p>ኢሰመጉ «የጐሣና የሃይማኖት ግጭት ያስከተለው ጉዳት» በሚል ርዕስ ትናንት ባወጣው መግለጫ እንዳለው በሀገሪቱ በጐሣ ግጭቶች ሳቢያ ብዙ ሰዎች ተገድለዋል፣ የአካል ጉዳት ደርሶባቸዋል ከፍተኛ ግምት ያለው ንብረትም ወድሟል። ለዚህም መንግሥት እየተከተለ ያለው የጎሣ ፖሊሲ ምክንያት እንደሆነ ኢሰመጉ ገልጿል። ኢሰመጉ እንዳለው ከ1983 ዓ.ም ወዲህ በተለያዩ የሀገሪቱ ክፍሎች በሚገኝ ሕዝብ መካከል በተፈጠረ አለመግባባት ግጭቶች ተካሂደዋል።</p>

<p>«በአሁኑ ወቅት በሀገሪቷና በሕዝቧ ላይ እጅግ አሳሳቢ አደጋ እያንዣበበ ነው» ያለው ኢሰመጉ «መንግሥት በኢትዮጵያ ሕዝብ መካከል ለሚከሰቱ ማናቸውም አለመግባባት የሕዝቡን ባህላዊ እሴት መሠረት ያደረገ ሰላማዊና ፍትሀዊ መፍትሔ መፈለግ ይኖርበታል» ሲል አሳስቧል። «በሕዝቡ መካከል ያሉትን የጎሣ፣ የሃይማኖት፣ የቋንቋና የባሕል ልዩነቶችን በማጉላት አንድነቱንና ተቻችሎ የመኖር ባህሉን የሚሸረሽሩ ጠባብ የጎሰኝነት ተግባራት በአስቸኳይ መቆም አለባቸው» ያለው ኢሰመጉ በምሥራቅ ወለጋ፣ በሐረርና በወለንጪቲ በተከሰቱ የጎሣና የሃይማኖት ግጭቶች ለጠፋው የሰው ሕይወትና ንብረት ተጠያቂ የሆኑ ግለሰቦች የመንግሥት ባለሥልጣናትና ታጣቂዎች ለሕግ እንዲቀርቡ ጠይቋል።</p>

<p>መንግሥት በምሥራቅ ወለጋ፣ በሐረርና በወለንጨቲ አካባቢዎች ጉዳት የደረሰባቸው ሰዎችና ቤተሰቦቻቸው ተገቢውን ካሣ የሚያገኙበትንና ለወደፊቱም መልሰው የሚቋቋሙበትን መንገድ እንዲያመቻችላቸው ኢሰመጉ አጥብቆ በመጠየቅ በዚህ ረገድ የተከሰተው ችግርና ያንዣበበው አደጋ ያሳሰባቸው ግለሰቦች እና ድርጅቶች እንዲሁም ለሰላም ለዴሞክራሲና ለሕግ ልዕልና የቆሙ ሁሉ ከጐኑ እንዲቆሙ ጥሪውን አቅርቧል።</p>

<p>ኢሰመጉ በመግለጫው በጠቀሰው ምሥራቅ ወለጋ ውስጥ ካለፈው ሕዳር ወር ወዲህ ዳግም ተቀሰቀሰ ባለው የጐሣ ግጭት ከአንድ መቶ በላይ ሰዎች እንደተገደሉ ገልጧል። በተለይ በመልኩ ጊዳ ኪራሞ ወረዳ በተለያዩ ቀበሌ ገብሬ ማህበራትና በሌሎችም አካባቢዎች ካለፈው ህዳር ወር ወዲህ በአማራዎች ላይ ጥቃት እንደተፈፀመ የጠቀሰው ኢሠመጉ ተገድለዋል ብሎ በስም ከዘረዘራቸው መቶዎቹ ሌላ የዓይን ምስክሮችን በመጥቀስ በሺዎች የሚቆጠሩ ህፃናት ሴቶችና አዛውንት መገደላቸውን ገልጿል።</p>


<p class="align-center"><a href="/Gazettas/EletawiAddis/info/EletawiAddis.sera.html">ከዕለታዊ አዲስ የካቲት 18 ቀን 1993</a></p>

</body>
</html>	
