<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ከአዲስ ዓመት ወዲህ በኑሮ ላይ ስለታየው ለውጥ የሕዝብ አስተያየት</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ከአዲስ ዓመት ወዲህ በኑሮ ላይ ስለታየው ለውጥ የሕዝብ አስተያየት</h1>


<p>ከአዲስ ዓመት ወዲህ በኑሮ ላይ ስለታየው ለውጥ የአዲስ አበባ ነዋሪዎችን አስተያየት አሰባስበን ነበር እንደሚከተለው ይቀርባል።</p>

<p>ፋሲል ሰለሞን (ሹፌር)፦ የተለያዩ ነገሮች በጨመሩ ቁጥር ጫናው ተጠቃሚው ህብረተሰብ ላይ ነው። ነጋዴው ምኑ ተነካ መንግሥት ምኑ ተነካ እና ከአዲስ ዓመት ወዲህ ኑሮዬን በደሞዜ አብቃቅቼ መኖሩን አልቻልኩም»</p>

<p>ወ/ሮ ደጅይጥኑ እሸቱ (ከትምህርት ቢሮ)፦ «ሰባት ልጆች አሉኝ። አዲስ ዓመት ከገባ ቤት ግን የለኝም። መንግሥት በቀበሌዬ በኩል ቤት ሊሰጠኝ አልቻለም። ቤት ተከራይቼ እንዳልኖር ቤት አከራዮች ልጅ ያለውን አያከራዩም። ባለቤት በኑሮ ችግር ምክንያት አዕምሮው ተነክቷል ብላችሁ ታምኑኛላችሁ? ቤት የሌለው ሰው ብዙ ነገር እንደሌለው ሁሉም መገንዘብ አለበት»</p>

<p>ሰለሞን ገ/መድህን (ከሸበሌ ትራንስፖርት)፦ «ነጋዴው የህብረተሰቡ አካል አይመስልም። የኑሮን ውድነት እንደገና እያስወደደው የደንበኛውን አቅም ይፈትናል። መተዛዘን ባለመቻላችን ብቻ ኑሮ እንደገና ፈተና ትሆንብናለች ማለት ነው»</p>

<p>አለሙ ፈጠነ (ሥራ የግል)፦ «ከሁሉ ከሁሉ የነዳጅ ዋጋ መጨመሩ ሁሉም ነገሮች ላይ ጭማሪ እንዲኖር አድርጓል። በአሁኑ ጊዜ ለትራንስፖርት የሚወጣው ወጪ እራሱ በአዲስ ዓመት ያየነው አበሳ አይደለም እንዴ?»</p>

<p>አቶ አውግቸው በየነ (ጡረተኛ) «ምን ያልተወደደ ነገር አለና። ያልተወደደው አፈር ብቻ ነው። እኛም የምንኖረው በተስፋ ከዚህ በላይ ምንም ማለት አልችልም»</p>

<p>ከተማ አለሙ (ሹፌር)፦ «በዚህ ዓመት አንድ የሰማሁት ደስ የሚለኝ ነገር አለ። ገበሬው ጥሩ እያመረተ ነው ይባላል። የዝናብ ሁኔታም ጥሩ ነው። ስለዚህ የባሰ እንዳይመጣ ተመስገን አምላኬ እያልኩ እየኖርኩ ነው»</p>

<p>አየሁህ አለሙ (ከዞን 4 ትምህርት መምሪያ) «የፊቱንና የአሁኑን ምን አንድ አደረገው። የደሞዝ ጭማሪ ሳይኖር የወር ወጪያችን እየጨመረ እየሄደ ነው። ጉዳዩ ለወደፊቱ አሳሳቢ ነው። ምኑን ከምኑ እንደማደርገው መላ እየጠፋኝ ነው»</p>

<p>ሻምበል ኃይሉ ታደሰ (ሥራ የግል) «ካለፈው ዓመት ወዲህ ብዙ በጣም ብዙ ለውጥ አለ። የደሞዝ ጭማሪ ቢኖር መልካም ነበር ነፃ ገበያ ተብሎ የተለቀቀውንም የንግድ ሁኔታ መቆጣጠር ይቻለንም ነበር። ነገር ግን ይህ ባለመሆኑ የዱቤ ኑሮ እየኖርን ነው። እንግዲህ አስቡት ኑሮን በዱቤ»</p>

<p>አንተነህ ሰዒድ (የዞን ሁለት የጎልማሶች ትምህርት አስተባባሪ)፦ ደሞዛችን የትራንስፖርትና የቤት ወጪን የማይችልበት ጊዜ ላይ ደርሰናል። በዕቅድ ለመኖር እኮ አንችልም»</p>


<p class="align-center"><a href="/Gazettas/EletawiAddis/info/EletawiAddis.sera.html">ከዕለታዊ አዲስ የካቲት 3 ቀን 1993</a></p>

</body>
</html>	
