<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ከአዲስ አበባ አስመራ ቀጥታ መስመር በረራ እንዲቀጥል ቢጠየቅም ከሁለቱም መንግሥታት ምላሽ አልተገኘም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ከአዲስ አበባ አስመራ ቀጥታ መስመር በረራ እንዲቀጥል ቢጠየቅም ከሁለቱም መንግሥታት ምላሽ አልተገኘም</h2>


<p>ከአዲስ ዐባ አስመራ ቀጥታ መስመር በረራ እንዲቀጥል የተለያዩ ጥረቶች ቢደረጉም እስካሁን ከሁለቱም መንግሥታት ምላሽ አልተገኘም ሲሉ በመንግሥታቱ ድርጅት የኢትዮ ኤርትራ ተልዕኮ ልዩ ተወካይ አስታወቁ።</p>

<p>ተወካዩ ሚስተር ሌጉዋላ ጆሴፍ ሌጉዋላ ትናንት ለጋዜጠኞች በሰጡት መግለጫ የበረራ መስመሩን መዘጋት ተከትሎ ለጠቅላይ ሚኒስትር መለስ ዜናዊና ለፕሬዝዳንት ኢሳያስ አፈወርቂ መልዕክታችንን በደብዳቤ ያስታወቅን ቢሆንም እስካሁን ምላሽ አልተገኘም ብለዋል።</p>

<p>ኢትዮጵያና ኤርትራ ለፀጥታቸው ሲሉ የሚያደርጉንት ጥንቃቄ ብንቀበለውም በበረራ መስመሩ መከፈት ላይ ሁለቱም ወገኖች በአልጀርሱ ስምምነት የፈረሙበት ጉዳይ በመሆኑንና ለአንሚ የስራ ቅልጥፍናም አስፈላጊ በመሆኑ አፋጣኝ ምላሽ ያስፈልጋል ሲሉ ተወካዩ አስረድተዋል።</p>

<p>በመጪው ሰኞ የኢትዮጵያ ጦር ከሰንዓፌ መውጣት እንደሚጀምርና ነፃ የሰላም ቀጠናም እንደሚመሰረት የጠቆሙት ተወካዩ በጦርነቱ የተፈናቀሉ ወገኖች ወደቀዬአቸው እንዲመለሱ ሁለቱም ወገኖች ፈንጂ ያለባቸውን አካባቢዎች የሚያመላክት ካርታ እንዲያቀርቡ መጠየቃቸውንም ጨምረው አስረድተዋል።</p>

<p>በሰራዊት መሀል ብቻ ሰላማዊ ሁኔታዎችን መፍጠር ለሁለቱ ሀገሮች ሰላም እንደማያመጣ የተናገሩት ተወካዩ የኢትዮጵያና የኤርትራ ህዝቦች ለዕርቅ መዘጋጀት አለባቸው ብለዋል። በአገራቱ መካከል ዕርቅ በመፈጠሩ ተጠቃሚ የሚሆኑት ሁለቱም ሕዝቦች ናቸው ያሉት ተወካዩ የአንሚ ዓላማም በድል የሚጠናቀቀው ሰላም ተፈጥሮ ሰራዊታቸው አካባቢውን ሲለቅ መሆኑን አስታውቀዋል።</p>

<p>ከአልጀርሱ የሰላም ስምምነት መፈረም በኋላ ባለፈው ማክሰኞ ናይሮቢ ላይ የተስማሙባቸው ጉዳዮች አበረታች ጅምር መሆኑን ሌጉዋላ ተናግረዋል።</p>


<p class="align-center"><a href="/Gazettas/EletawiAddis/info/EletawiAddis.sera.html">ከዕለታዊ አዲስ የካቲት 3 ቀን 1993</a></p>

</body>
</html>	
