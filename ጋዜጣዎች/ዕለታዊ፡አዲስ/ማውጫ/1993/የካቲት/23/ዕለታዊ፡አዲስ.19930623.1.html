<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የዴንማርክ ሰላም አስከባሪዎች ከወሲብ ጥቃት ክስ ነፃ ሆኑ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የዴንማርክ ሰላም አስከባሪዎች ከወሲብ ጥቃት ክስ ነፃ ሆኑ</h1>


<p>በኤርትራ ከተሰማራው የሰላም አስከባሪ ጦር አባላት መካከል ሰባት የዴንማርክ ወታደሮች አንድ ሴት አባልገዋል በሚል የቀረበባቸውን ውንጀላ የዴንማርክ ወታደራዊ የምርመራ ቡድን ማጣራቱንና ነፃ መሆናቸውን የሀገሪቱ መከላከያ ሚኒስቴር ባለፈው ማክሰኞ አስታወቀ።</p>

<p>ውንጀላውን ያቀረበው ከመካከላቸው አንድ ወታደር ሲሆን በኢሜይል ባስተላለፈው መልዕክቱ ሰባቱ ወታደሮች አንድ የ13 ዓመት ሴት ማባለጋቸውንና ድርጊቱንም በቪዲዮ ካሴት መቅረፃቸውን ጠቁሟል።</p>

<p>ይሁን እንጂ ባለፈው ዓርብ ወደኤርትራ የተላኩት ሁለት የዴንማርክ ተወካዮች ወታደሩ ያቀረበውን የቪዲዮ ክር መረጃ ከመረመሩ በኋላ በምጽዋ ወደብ ሆቴል ውስጥ ወታደሮቹ ፈጽመዋል የተባለው ማረጋገጫ የሌለውና የሚያስወነጅል አለመሆኑን አሳውቀዋል።</p>

<p>ሆኖም እነዚህ ሰባት ወታደሮች ከወታደራዊ ዲስፒሊን ውጪ በፈፀሙት ጥቃቅን ጥፋቶች ማለትም ሶስቱ ከአካባቢው ሴቶች ጋር ጊዜያቸውን በማባከን፣ ሶስቱ በስካር መንፈስ የሆቴሉ ተቆጣጣሪዎችን በመረበሽ ሌላው መኮንን ወታደሮቹን መቆጣጠር ባለመቻሉ ከ70 እስከ 180 ዶላር መቀጣታቸውን ሚኒስትሩ ገልጿል።</p>

<p>የዴንማርክ የመከላከያ አዛዥ ጄኔራል ክርስቲያን ሂቪድት ሁኔታውን በሰሙበት ወቅት ያስደነገጣቸው መሆኑን ጠቅሰው በተደረገው ፈጣንና ትክክለኛ ምርመራ መርካታቸውን ገልፀዋል። በዴንማርክ ወታደር የዚህ ዓይነቱ ተግባር ተቀባይነት የሌለው በመሆኑ ወደፊት ለሚፈፀሙ ማናቸውም ስህተቶች እርምጃ እንደሚወስዱ አስታውቀዋል።</p>


<p class="align-center"><a href="/Gazettas/EletawiAddis/info/EletawiAddis.sera.html">ከዕለታዊ አዲስ የካቲት 23 ቀን 1993</a></p>

</body>
</html>	
