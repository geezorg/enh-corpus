<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሚድሮክ ኢትዮጵያ የኢትዮጵያና ኤሌትሪክ ኃይል አቅርቦት የሚያሳድግ የኃይድሮ ኤሌትሪክ ግንባታ ተፈራረመ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ሚድሮክ ኢትዮጵያ የኢትዮጵያና ኤሌትሪክ ኃይል አቅርቦት የሚያሳድግ የኃይድሮ ኤሌትሪክ ግንባታ ተፈራረመ</h2>


<p>በኢትዮጵያ በተለያዩ ዘርፎች ኢንቨስትመንት በማካሄድ የሚታወቀው ሚድሮክ ኢትዮጵያና የኢትዮጵያ ኤሌትሪክ ኃይል ኮርፖሬሽን በጎጀብ ወንዝ ላይ የኃይድሮ ኤሌትሪክ ግንባታ ለማከናወን የሚያስችል ስምምነት መፈራረማቸውን ተገለፀ።</p>

<p>በሸራተን ሆቴል በተካሄደው የፊርማ ሥነ ሥርዓት ላይ የኢትዮጵያ ኤሌትሪክ ኃይል ኮርፖሬሽን ዋና ሥራ አስኪያጅ አቶ ምሕረት ደበበ እንደተናገሩት የስምምነቱ ዋና ዓላማ የሚድሮክ ኢትዮጵያ የኃይድሮ ኤሌትሪክ ግንባታውን አጠናቆ የኤሌትሪክ ኃይልን ለኮርፖሬሽኑ ለመሸጥ ነው። የኤሌትሪክ ኃይል ሽያጭና ሥርጭት የሚከናወነው በኮርፖሬሽኑ እንደሆነ የጠቆሙት አቶ ምህረት በመጪዎቹ 12 ወራት ውስጥ ሚድሮክ ኢትዮጵያ ማንም ጣልቃ ሳይገባበት በጎጀብ ወንዝ ላይ የሚያካሂደውን የኃይድሮ ኤሌትሪክ ኃይል ግንባታ የማጠናቀቅ ኃላፊነት አለበት ብለዋል።</p>

<p>እንደ ሥራ አስኪያጁ ገለፃ ሚድሮክ ኢትዮጵያ በተባለው ጊዜ ውስጥ ማጠናቀቅ ካልቻለ የኢትዮጵያ ኤሌትሪክ ኃይል ኮርፖሬሽን ፕሮጀክቱን የመጨረስ ኃላፊነት አለበት። ስምምነቱ በዓይነቱ የመጀመሪያው ሲሆን የኢትዮጵያን የኤሌትሪክ ኃይል አቅርቦት 25 በመቶ ያሳድጋል።</p>

<p>በጎጀብ ወንዝ ላይ የሚካሄደው የኃይድሮ ኤሌትሪክ ኃይል ግንባታ ፕሮጀክት 300 ሚሊዮን ዶላር የሚያስወጣ መሆኑን የገለፁት ሥር አስኪያጁ ይህ ፕሮጀክት 153 ሜጋ ዋት ከሚያመነጨው ከመልካ ዋከና የኃይድሮ ኤሌትሪክ ማመንጫ ቀጥሎ በትልቅነቱ ሁለተኛው መሆኑን አስረድተዋል። ሚድሮክ ኢትዮጵያ የሚካሄደውን ግንባታ ሲያጠናቅቅ የጎጀብ ኃይድሮ ኤሌትሪክ 150 ሜጋ ዋት የማመንጨት ኃይል እንደሚኖረው ተገልጿል።</p>

<p>የሚድሮክ ኢትዮጵያ ሊቀመንበር ሼክ ሞሐመድ አል አሙዲ እንደተናገሩት ፕሮጀክቱ በኢትዮጵያ የሚካሄደውን ኢንቨስትመንት ለማጠናከር ታላቅ አስተዋፅዖ ያደርጋል።</p>


<p class="align-center"><a href="/Gazettas/EletawiAddis/info/EletawiAddis.sera.html">ከዕለታዊ አዲስ ታህሣሥ 27 ቀን 1993</a></p>

</body>
</html>	
