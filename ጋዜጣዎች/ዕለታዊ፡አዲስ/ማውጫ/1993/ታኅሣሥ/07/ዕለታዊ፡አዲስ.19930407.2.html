<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢሰመጉ በ12 ከተሞች የሚካሄዱ ምርጫዎችን ለመታዘብ 2 ሚሊዮን ብር ያስፈልገኛል አለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢሰመጉ በ12 ከተሞች የሚካሄዱ ምርጫዎችን ለመታዘብ 2 ሚሊዮን ብር ያስፈልገኛል አለ</h2>


<p>የኢትዮጵያ ሰብዓዊ መብቶ ጉባዔ /ኢሰመጉ/ በመረጥኳቸው 12 ከተሞች በመጪው የካቲት ወር የሚካሄዱትን የወረድና የቀበሌ ምርጫዎች ለመታዘብ 2 ሚሊዮን ብር ያስፈልገኛል አለ።</p>

<p>የኢሰመጉ ዋና ፀሐፊ ዶክተር መኮንን ቢሻው እንደገለፁት ድርጅቱ ገንዘቡን የሚፈልገው የወረዳ እና የቀበሌ ምርጫው በአንድ ሣምንት ልዩነት የሚካሄድ ከመሆኑ አኳያ ታዛቢዎችን በተለያዩ ከተሞች ልኮ እንዲከታተሉ ለማድረግ ለአንድ ሳምንት ለምግብ፣ ለትራንስፖርትና ለሌሎች መሰል ወጪዎች እንዲሆናቸው ነው።</p>

<p>«ኢሰመጉ በራሱን ይህን ለማድረግ አቅም የለውም» ያሉት ዶክተር መኮንን «የምንጠየቀው የገንዘብ ዕርዳታ ምክንያታዊ ቢሆንም ለጋሾች ዕርዳታውን ይስጡን አይስጡን ግን አጠራጣሪ ሆኗል» ብለዋል። በዚህ ምክንያትም ለጊዜው በጠየቅነው በ700 ሺህ ብር ዕርዳታ በየካቲት 25 ቀን ከሚካሄደው የቀበሌ ምርጫ ይልቅ በየካቲት 18 የሚካሄደው የወረዳ ምርጫ ላይ ትኩረት እንድናደርግ ተገደናል» ሲሉ ዋና ፀሐፊው ተናግረዋል።</p>

<p>«ካለብን ችግር አንፅኣር የወረዳ እና የቀበሌ ምርጫዎች በተከታታይ ቀናት ቢካሄዱ ይቀለን ነበር» ያሉት ዶክተር መኮንን ድርጅቱ አቅሙ እንደፈቀደለት በመረጣቸው አካባቢዎች የሚካሄዱ ምርጫዎችን ለመሸፈን እንደሚጥር አስታውቀዋል። ከዚህም ሌላ የምርጫ ጊዜው ወደ ሰኔ በተዘዋወሩባቸው አካባቢዎችም ተገኝቶ ክንውኑን በታዛቢነት ለመከታተል እየተዘጋጀ እንደሆነ ዋና ፀሐፊው አመልክተዋል።</p>

<p>ኢሰመጉ ከ700 ያላነሱ ታዛቢዎችን በማሰማራት የቀበሌና የወረዳ ምክር ቤቶችን የምርጫ ሂደት ለመከታተል የመረጣቸው ከተሞች አዲስ አበባ፣ ባህር ዳር፣ ደሴ፣ ናዝሬት፣ ድሬዳዋ፣ አምቦ፣ ሐረር፣ ጅማ፣ አዋሳ፣ አርባምንጭ፣ ሆሳዕናና ዲላ መሆናቸውን ከዶክተር መኮንን ገለፃ ለመረዳት ተችሏል።</p>


<p class="align-center"><a href="/Gazettas/EletawiAddis/info/EletawiAddis.sera.html">ከዕለታዊ አዲስ ታህሣሥ 7 ቀን 1993</a></p>

</body>
</html>	
