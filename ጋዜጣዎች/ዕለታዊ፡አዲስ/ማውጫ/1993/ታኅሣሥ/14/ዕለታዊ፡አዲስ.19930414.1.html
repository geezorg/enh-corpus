<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያዊቷ የሞት ፍርድ ይግባኝ ተጀመረ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የኢትዮጵያዊቷ የሞት ፍርድ ይግባኝ ተጀመረ</h1>


<p>በባህሬን የመጀመሪያ ፍርድ ቤት ሞት የተበየነባት ኢትዮጵያዊት ይግባኝ እንደገና መጀመሩንና የባህሬን መንግሥት ከኢትዮጵያ ለሚቀርብለት ጥያቄ እንደሚተባበር መግለፁን የውጭ ጉዳይ ሚኒስቴር አንድ የሥራ ኃላፊ አመለከቱ።</p>

<p>በሚኒስቴር መሥሪያ ቤቱ የእስያ አውስትራሊያና መካከለኛው ምሥራቅ ተጠባባቂ ዋና ዳይሬክተር አቶ መስፍን ሚደቅሳ ትናንት እንደገለፁት በመጀመሪያ ፍርድ ቤቱ ውሳኔ ከተሰጠ በኋላ ተቋርጦ የነበረው የጠበቃው ሥራ በኩዌት ጉዳይ አስፈፃሚ አማካኝነት ይግባኙ ለከፍተኛው ፍርድ ቤት ጠበቃ እንደገና እንዲቀርብ ተደርጓል።</p>

<p>ጉዳይ አስፈፃሚው ከሁለት ቀናት በፊት ለውጭ ጉዳይ ሚኒስቴር ያስታወቀውን ጠቅሰው ተጠባባቂ ዋና ዳይሬክተር እንዳሉት ጠበቃው ሪፖርቱን አጠናቅሮ በቅርብ ቀን አቤቱታውን ይጀምራል። በመሆኑም የተሰጠው ብያኔ ፍትሃዊ ባለመሆኑ ድርጊቱ ከመፈፀሙ በፊትና በኋላ ያለው የልጅቷ ሁኔታ እንደገና እንዲመረመርለት ለባህሬን መንግሥትና የውጭ ጉዳይ ሚኒስቴር የቀረበው ጥያቄ ተቀባይነት በማግኘቱ ትብብር ይደረጋል የሚል እምነት እንዳላቸው ገልፀዋል።</p>

<p>በኢትዮጵያዊቷ ላይ የተሰጠው ውሳኔ የሕግ ብያኔ ይሁን እንጂ ጠበቃው በይግባኙ የተጠናከረ መረጃ ይዞ ከቀረበ የባህሬን መንግሥት እንደሚተባበር መረጃ መገኘቱን የአቶ ግርማ ገለፃ ይጠቁማል። የኢትዮጵያ መንግሥትም ወጣቷ ወንጀሉን የፈፀመችው አዕምሮዋን በትክክል በማትቆጣጠርበት ወቅት መሆኑን አጥብቆ እየተከራከረበት መሆኑን አመልክተዋል።</p>

<p>በሌላ በኩል በአሜሪካ፣ በአውሮፓና በመካከለኛው ምሥራቅ የሚኖሩ ኢትዮጵያውያን በኢትዮጵያዊቷ ላይ የተወሰነውን ውሳኔ በመከታተል በቡድን ፊርማ አሰባስበው ለባህሬን መንግሥት እየላኩ መሆኑን አቶ መስፍን ተናግረዋል። በአገር ውስጥና በውጭ የሚኖሩ ኢትዮጵያውያን እንዲሁም ዓለም አቀፍ የሰብዓዊ መብት ተሟጋቾች ለባህሬን መንግሥት የሚልኩት መልዕክት መጠናከር የኢትዮጵያን መንግሥት ያቀረበውን ይግባኝ ግፊት ለመስጠት እገዛ እንዳለው የተጠባባቂ ዋና ዳይሬክተሩ መግለጫ አመልክቷል።</p>


<p class="align-center"><a href="/Gazettas/EletawiAddis/info/EletawiAddis.sera.html">ከዕለታዊ አዲስ ታህሣሥ 14 ቀን 1993</a></p>

</body>
</html>	
