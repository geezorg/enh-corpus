<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የትናንቱ የጦር ምርኮኞች ልውውጥ በአውሮፕላን ብልሽት ተስተጓጎለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የትናንቱ የጦር ምርኮኞች ልውውጥ በአውሮፕላን ብልሽት ተስተጓጎለ</h1>


<p>ትናንት አሥመራና አዲስ አበባ እንደሚገቡ ሲጠበቁ የነበሩት የኢትዮጵያና የኤርትራ የጦር ምርኮኞች በአውሮፕላን ብልሽት ምክንያት ጉዟቸው ተስተጓጎለ። ዛሬ ወደየሀገሮቻቸው እንደሚሸኙም ዓለም አቀፉ የቀይ መስቀል ኮሚቴ አስታውቋል።</p>

<p>ኮሚቴው የበረራውን መስተጓጎል ተከትሎ በሰጠው ጋዜጣዊ መግለጫ ምርኮኞቹን ለማጓጓዝ ከተባበሩት ዓረብ ኤምሬትስ ይነሳል ተብሎ ይጠበቅ የነበረው አውሮፕላን በደረሰበት የሞተር ብልሽት ጉዞው እንደተስተጓጎለ ጠቁሞ ከሌላ ቦታ በተገኘ አውሮፕላን ምርኮኞቹ ወደየሀገሮቻቸው ዛሬ እንደሚሸኙ አመልክቷል።</p>

<p>ከኢትዮጵያ የሚሸኙት ምርኮኞች ዛሬ ከጠዋቱ ሁለት ሰዓት ጉዞ እንደሚጀምሩና ከአንድ ሰዓት በረራ አሥመራ እንደሚደርሱ የገለፀው ኮሚቴው በአሥመራ የሚካሄደውን የአቀባበል ፕሮግራም የቀይ መስቀል አባላት ከታዘቡ በኋላ ከአሥመራ የሚመለቱ ምርኮኞች ከቀኑ ስድስት ሰዓት አዲስ አበባ እንደሚርሱ አስረድቷል።</p>

<p>በአንደኛው ዙር ወደየሀገሮቻቸው የሚመለሱት የጦር ምርኮኞች ቁስለኞችና ሌላ የጤና ችግር ያለባቸው መሆናቸውንም ኮሚቴው ጨምሮ ገልጿል።</p>

<p>በሌላ በኩል ዶቼቨለ በኤርትራ የዓለም አቀፉን ቀይ መስቀል ማኅበር ወኪል ሚስተር ዣንፓል ዣኬድን ዋቢ አድርጎ እንደዘገበው ኢትዮጵያና ኤርትራ የጦር ምርኮኞችን ያለምንም ችግር ለመሸኘት ሁሉንም ነገር ማጠናቀቃቸውን ጠቁሞ ስህተቱ የተፈጠረው በዓለም አቀፉ የቀይ መስቀል ማኅበር መሆኑን ገልጿል።</p>

<p>የአልጀርሱን የሰላም ስምምነት መፈራረም ተከትሎ በዚህ ሳምንት የዓለም አቀፉ የቀይ መስቀል ኮሚቴ ከኢትዮጵያና ከኤርትራ መንግሥታት ጋር ባደረገው ውይይት ተግባራዊ የሆነ የመጀመሪያ ዙር የምርኮኞች ሽኝት መሆኑ ታውቋል።</p>


<p class="align-center"><a href="/Gazettas/EletawiAddis/info/EletawiAddis.sera.html">ከዕለታዊ አዲስ ታህሣሥ 14 ቀን 1993</a></p>

</body>
</html>	
