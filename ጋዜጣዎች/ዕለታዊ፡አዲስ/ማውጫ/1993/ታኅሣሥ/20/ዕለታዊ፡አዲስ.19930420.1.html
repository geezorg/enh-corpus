<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በአልጀርስ የደህንነት ቀጣናን አስመልክቶ የተደረሰው ስምምነት ከሸፈ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በአልጀርስ የደህንነት ቀጣናን አስመልክቶ የተደረሰው ስምምነት ከሸፈ</h1>


<p>የሰላም አስከባሪው ኃይል ወደኤርትራ ግዛት 25 ኪሎ ሜትር በመግባት እንዲሰፍር አልጀርስ ላይ በሁለቱ ሀገሮች የተደረሰው ስምምነት በኤርትራ እምቢተኝነት ከሸፈ።</p>

<p>የኢትዮጵያና የኤርትራ ባለሥልጣናት ትናንት በናይሮቢ ባካሄዱት ስብሰባ የሰላም ሂደቱን አስመልክተው ወደ አሥር በሚጠጉ አጀንዳዎች ላይ የተወያዩ ሲሆን በውይይቱ ላይ እንደዋነኛ የመነጋገሪያ ርዕስ ሆኖ የቀረበው «ጊዜያዊ የደህንነት ቀጣና ማዘጋጀት» የሚለው እንደነበረ የተባበሩት መንግሥታት ተልዕኮ የወታደራዊ ማስተባበሪያ ኮሚሽን ቃል አቀባይ ከሥፍራው አስታውቋል።</p>

<p>ሁለቱ አገሮች በደረሱበት ስምምነት መሠረት የደህንነት ቀጣናው የሚመሰረተው ኢትዮጵያ ከተቆጣጠረቻቸው የኤርትራ መሬቶች ለቃ ከግንቦት 1990 ዓ.ም በፊት ታስተዳድራቸው ወደነበሩት ቦታዎች ስትመለስ ከእያንዳንዱ የኤርትራ ድንበሮች ወደ ኤርትራ ግዛት 25 ኪሎ ሜትር በመዝለቅ ነበር። እንደቃል አቀባዩ ገለፃ ኢትዮጵያ ይህንኑ ተግባራዊ ለማድረግ የሚያስችላትን ዕቅዷን ባለፈው ታህሣሥ 5 ቀን ለተመድ ልዑክ ያቀረበች ሲሆን ልዑኩም የኢትዮጵያን ዕቅድ ተቀብሎታል።</p>

<p>ይሁንና ልዑኩ ዕቅዱን ተቀብሎ የአልጀርሱን ስምምነት መሠረት በማድረግ ጊዜያዊው የድንበር ቀጣናው የሚያካትታቸውን ሥፍራዎች ናይሮቢ ላይ እየተካሄደ ላለው የኮሚሽኑ ሁለተኛ መደበኛ ስብሰባ ቢያቀርብም ስምምነቱን በፊርማው ያፀደቀው የኤርትራ ልዑክ ሳይቀበለው መቅረቱን ቃል አቀባዩ አስታውቀዋል። በስብሰባው ኢትዮጵያና በተመድ የኢትዮ ኤርትራ ልዑኡክ የጋራ አቋም መያዛቸውን የገለፀው ቃል አቀባዩ የአሁኑ የኤርትራ አቋም ታህሣሥ 3 /1993 ዓ.ም ሁለቱ አገሮች አልጀርስ ላይ የደረሱበትን ስምምነት የሚቃረን እንደሆነ አስታውቋል።</p>

<p>የኮሚሽኑ ስብሰባ በመጪው ጥር 13 ቀን እንደሚቀጥል ቃል አቀባዩን የጠቀሰው ዋልታ ዘግቧል። ስለጉዳዩ የተጠየቀው የውጭ ጉዳይ ሚኒስቴር ይህ የኤርትራ አቋም ሁለቱ አገሮች ስምምነት ላይ እንዲደርሱ የአፍሪካ አንድነት ድርጅት ሸምጋይ ሀገሮችና ሰላም ወዳድ መንግሥታት ያደረጉትን ጥረት የተጋፋ በመሆኑ ዓለም አቀፉ ህብረተሰብ በአፅንዖት ሊያየው ይገባል ብሏል።</p>


<p class="align-center"><a href="/Gazettas/EletawiAddis/info/EletawiAddis.sera.html">ከዕለታዊ አዲስ ታህሣሥ 20 ቀን 1993</a></p>

</body>
</html>	
