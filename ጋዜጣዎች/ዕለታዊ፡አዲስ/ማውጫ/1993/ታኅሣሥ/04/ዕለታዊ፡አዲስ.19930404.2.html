<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የባህሬን መንግሥት በኢትዮጵያዊቷ ላይ የወሰነውን የሞት ቅጣት እንዲያዘገይ ተጠየቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የባህሬን መንግሥት በኢትዮጵያዊቷ ላይ የወሰነውን የሞት ቅጣት እንዲያዘገይ ተጠየቀ</h2>


<p>የባህሬን መንግሥት ፍርድ ቤት በኢትዮጵያዊቷ ላይ ያሰለፈውን የሞት ቅጣት ውሳኔ እንዲያዘገይና ተፈፀመ የተባለው ወንጀል እንደገና እንዲመረመር በጠቅላይ ሚኒስቴር ጽህፈት ቤእት የሴቶች ጉዳይ ንዑስ ዘርፍና የኢትዮጵያ የሕግ ባለሙያ ሴቶች ማኅበር ጠየቁ።</p>

<p>የዘርፉ ኃላፊ ሚኒስትር ወይዘሮ ታደለች ኃይለሚካኤል ትናንት እንደገለፁት ዘርፉ የወጣቷን ህይወት ለመታደግ ለአፍሪካ፣ ለዓለም አቀፍና በስደተኞች ዙሪያ ለሚከራከሩ የሕግና ሰብዓዊ መብት ተሟጋቾች አቤቱታውን እያቀረበና እየጠየቀ ይገኛል።</p>

<p>በኢትዮጵያዊቷ ወጣት ላይ የተላለፈው ውሳኔ እንደገና እንዲታይና ወጣቷም እራሷን ለመከላከል እንዲፈቀድላት ለሚመለከታቸው አካላትና የተባበሩት መንግሥታት የሰብዓዊ መብት ኮሚሽን ድምፁን እንዲያሰማ ዘርፉ በመጎትጎት ላይ እንደሚገኝ አስረድተዋል። እንዲሁም ወጣቷ ፈፀመችው በተባለው ወንጀል ስለደረሰባት አዕምሮአዊና አካላዊ በደል ካሳ እንዲከፈላት መጠየቁን ገልፀዋል።</p>

<p>ይህ በእንዲህ እንዳለ በአገር ውስጥና በውጭ አገር የሚኖሩ ኢትዮጵያውያን የወጣቷን ሕይወት ለማትረፍ በሚደረገው ጥረት ከዛሬ ጀምሮ በየመሥሪያ ቤቱ በሚበተን ወረቀት ላይ ፊርማቸውን በማስቀመጥ ለባህሬን ውጭ ጉዳይ ሚኒስቴር ለአገሪቱ መንግሥትና ለንጉሡ በፋክስ እንዲልኩ ወይዘሮ ታደለች ጥሪ አቅርበዋል።</p>

<p>የኢትዮጵያ የሕግ ባለሙያ ሴቶች ማኅበር በበኩሉ ትናንት በሰጠው ጋዜጣዊ መግለጫ ኢትዮጵያዊቷ በአሰሪዋ ላይ ፈፀመች የተባለው ግድያ አሰቃቂ ቢሆንም የአዕምሮ በሽተኛ መሆኗን የሚያረጋግጥ መረጃ በመኖሩና ወንጀሉ በተፈፀመበት ወቅትም ከ18 ዓመት በታች በመሆኗ ከሞት ቅጣት ልትወጣ እንደምትችል አመልክቷል።</p>

<p>ስለሆነም የውጭ ጉዳይ ሚኒስቴር የጀመረውን ዲፕሎማሲያዊ ጥረት በሁለትዮሽም ይሁን በተባበሩት መንግሥታት የሰብዓዊ መብት ኮሚሽን አማካይነት ማፋፋምና የባሕሬን እንዲሁም የሟች ዜግነት ፊሊፒንስ በመሆኑን የፊሊፕንስ መንግሥታትን ለማግባባት በተቻለ ፍጥነት ዓለም አቀፍ ድጋፊ በማሰባሰብ የተለያዩ ልዑኮችን ወደሚመለከታቸው አካላት እንዲያሰማራ አሳስቧል።</p>

<p>በተከሳሿ ላይ የተሰጠውን ፍርድ ለመሻር መንግሥትም ሆነ መንግሥታዊ ያልሆኑ ድርጅቶች በመተባበር በባሕሬን ፍርድ ቤቶች ቆመው መከራከር በሚችሉ ተቀጣሪ ወይም ፈቃደኛ የሕግ ባለሙያዎች አማካይነት በተቻለ ፍጥነት ይግባኝ ለበላይ ፍርድ ቤት እንዲያቀርብ ጥሪ ያቀረበው ይኸው ማህበር በግልም ሆነ በቡድን በፍርደኛዋ ላይ የሞት ቅጣት እንዳይፈፀመ ለመጣር ግለሰቦችንም ሆነ ቡድኖችን የሚያሰባስብ ጥረታቸውም ተሰሚነት እንዲኖረው የሚያደርግ እንዲሁም በሌሎች ሴቶች ላይ የሚደርሰውን ቀጣይ በደል ለማቆም ግፊት የሚያደርግ ብሔራዊ ኮሚቴ በሕግ ባለሙያ ሴቶች ማህበር አማካይነት መቋቋም እንዳለበት ጠቅሷል።</p>

<p>በተጨማሪም በብሔራዊም ይሁን በዓለም አቀፍ ደረጃ የፍርደኛዋ አሳዛኝ ዕድል ዕውቅና አዘኔታ እንዲያገኝ ተከታታይ እና የማያቋርጥ የመገናኛ ብዙሃን ሥራዎችን መከናወን እንዳለባቸው አመልክቷል። የኢትዮጵያዊቷ የፍርድ ክርክር ሂደት ዝርዝር ገና ያልታወቀ ቢሆንም ከተገኙት መረጃዎች በመነሳት ፍርደኛዋ ያልተጠቀመችባቸው ሕጋዊ የመከላከያ ዕድሎች እንዳሉም ማህበሩ ጠቁሟል። ይህም ተከሳሽ በከባድ የነፍስ ግድያ ወንጀል የተከሰሰች ቢሆንም ዓለም አቀፍ የሲቪል እና የፖለቲካ መብት ኮንቬንሽን እንዲሁም የስደተኛ ሠራተኛ መብት ኮንቬንሽን በሚያስገዱዱት መሰረት በሕግ ባለሙያ የመወከል ዕድል አላገኘችም ሲል ማህበሩ ጠቁሟል።</p>

<p>እንደማኅበሩ መግለጫ የወንጀሉ አፈፃፀም አሰቃቂነት ሲታይ ተከሳሿ የአዕምሮ ሁከት እንዳለባት የሚገመት ሲሆን ይህን ግምት የሚደግፍ ፍርደኛዋ በአሁኑ ጊዜ የታወቀች የአዕምሮ ሕመምተኛ ለመሆኗ መረጃዎች ተገኝተዋል። በዚህም ጥፋተኛ ልትባልም ሆነ የሞት ቅጣት ፍርድ ሊተላለፍባት ስለማይችል የዓለም ባለሙያ ምክስርነት በመከላከያ ማስረጃነት አልቀረበላትም።</p>

<p>የተከሳሽዋ ዕድሜ 20 ዓመት መሆኑ ሲታይ ወንጀሉ በተፈፀመበት ጊዜ ከ18 ዓመት በታች ልትሆን ስለምትችል ለአዋቂ ተከሳሾች የተደነገገው የወንጀል ሥነ ሥርዓት ተግባራዊ መሆን አይገባውምና የዕድሜ ልክ እስራትም ሆነ የሞት ቅጣት እንዳይተላለፍባት የሕፃናት መብት ኮንቬንሽን መደንገጉን ማኅበሩ አስረድቷል።</p>

<p>ተከሳሽ በሟች ላይ የፈፀመችው አሰቃቂ ግድያ ከአዕምሮ ህመም የመነጨ መሆኑ ሳይረጋገጥ በባሕሬን ከፍተኛ ፍርድ ቤት የተሰጠው የሞት ፍርድ ቢፈፀም የማይሽር የዓለም አቀፍ ህግ መጣስን እንደሚያስከትል የጠቀሰው የማህበሩ መግለጫ በጠበቃ የመከሰስ መብቷም ሆነ ወንጀሉ በተፈፀመበት ጊዜ ሕጋዊ የኃላፊነት ዕድሜ ላይ አለመድረሷ ስለተረጋገጠ የፍርዱን አፈፃፀም ለመግታት በተደጋጋፊነት እርምጃዎች በአስቸኳይ መወሰድ እንዳለባቸው አሳስቧል።</p>

<p>በባህሬን ከሚኖሩ ኢትዮጵያውያን ለባህልና ማስታወቂያ ሚኒስቴር የተላከው ደብዳቤ እንደሚያመለክተው በባሕሬን በደላቸውን የሚያዳምጥ የመንግሥት ተወካይ ባለመኖሩ ተደጋጋሚ በደሎች ቢደርሱባቸውም በወጣቷ ላይ የተበየነው የሞት ቅጣት ግን ከሁሉም የከፋ በመሆኑ የኢትዮጵያ መንግሥት መፍትሔ ሊያበጅለት ይገባል።</p>

<p>በባህሬን ደንብ መሠረት ማንኛውም ነፍስ ገዳይ የሚሰጠውን ቅጣት መቀበል ሲገባት ኢትዮጵያዊቷ ጠያቂና ተከራካሪ የመንግሥት ኃይል የላትም በማለት ለሌሎች መቀጣጫ እንድትሆን በማሰብ ሁለት ዓመት በእስር ቤት የከፋ ስቃይ ስታይ ከርማ የሞት ፍርድ መፍረዱ አግባብ አለመሆኑን የሚጠቅሰው ይኸው ደብዳቤ በወጣቷ ላይ የተፈፀመው በደል በባሕሬን የሚኖሩ ኢትዮጵያውያንን ቅስም የሰበረ መሆኑን ይገልፃል።</p>

<p>ስለሆነም ይህንን የግፍ ቅጣት ለማስቆም በኢትዮጵያና በዓለም ዙሪያ የሚኖሩ ኢትዮጵያውያን የራሳቸውን አስተዋፅዖ ማድረግ እንደሚገባቸው የተገለፀ ሲሆን በተለይ በሕግ ሙያ ላይ የተሰማሩ ኢትዮጵያውያኖች እንዲሁም ይህንን የግፍ ግድያ ለመቃወም ድምፃቸውን ለማሰማት የሚፈልጉ ኢትዮጵያኖች በአገር ውስጥና በውጭ አገር የፊርማ ማሰባሰብ እርምጃ የተጀመረ ሲሆንበጉዳዩ ላይ ማስረጃ ይዞ ጉዳዩን ለመከታተል የአቅም ማነስ የአጋጠመውን የኢትዮጵያ የሕግ ባለሙያ ሴቶች ማሕበርን ለመተባበር የሚፈልጉ በኢሜይል አድራሻቸው አውላ@ተለቾም.ነት.አት እንዲሁም በፋክስ ቁጥር 251-1-531818 በስልክ ቁጥር 251-1-531701 እና 251-1-531867 በመገናኘት የበኩላችሁን አስተዋፅዖ እንድትወጡ ጥሪ ቀርቧል።</p>


<p class="align-center"><a href="/Gazettas/EletawiAddis/info/EletawiAddis.sera.html">ከዕለታዊ አዲስ 1993</a></p>

</body>
</html>	
