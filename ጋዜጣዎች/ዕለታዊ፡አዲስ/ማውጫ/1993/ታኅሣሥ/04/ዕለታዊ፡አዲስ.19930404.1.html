<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ዕርቅ አልባው ስምምነት ተፈረመ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ዕርቅ አልባው ስምምነት ተፈረመ</h1>


<p>ጠቅላይ ሚኒስትር መለስ ዜናዊና ፕሬዝዳንት ኢሳያስ አፈወርቂ ትናንት አልጀርስ ላይ የሰላም ስምምነቱን ተፈራርመዋል።</p>

<p>ከአልጄሪያ ርዕሰ ከተማ አልጀርስ በስተምዕራብ 25 ኪሎ ሜትር ርቀት ላይ በሚገኘው የርዕሰ ብሔሩ ቤተ መንግሥት ውስጥ የተካሄደውን የሰላም ውል የፊርማ ሥነ ሥርዓት የተባበሩት መንግሥታት ድርጅት (ተመድ) ዋና ፀሀፊ ኮፊ አናን፣ የዩናይትድ ስቴትስ የውጭ ጉዳይ ሚኒስትር ማድሊን ኦልብራይት፣ የአፍሪካ አንድነት ድርጅት (አአድ) ዋና ፀሐፊ ሳሊም አህመድ ሳሊም የአውሮፓ ሕብረት ወኪል ሪኖ ሴሪ እና የአልጄሪያው ፕሬዝዳንት አብዱል አዚዝ ቡተፍሊቃ ተከታትለውታል። ለማስታወሻነትም ፊርማቸውን አስፍረዋል።</p>

<p>እንዲሁም የወቅቱ የአአድ ሊቀመንበር የቶጎው ፕሬዝዳንት ናሲንግቤ አያዴማ፣ የናይጄሪያው ፕሬዝዳንት ኦሱሴጉን ኦብሳንጆና የቢል ክሊንተን ልዩ ልዑክ አንቶኒ ሌክ በሥነ ሥርዓቱ ላይ ተገኝተዋል። ጠቅላይ ሚኒስትር መለስ ዜናዊ ከፊርማው ሥነ ሥርዓት በኋላ ባደረጉት ንግግር «የተገኘው ሰላም ጠቃሚነቱ ለሁለቱ አገሮች ብቻ ሳይሆን ለመላው አፍሪካ ነው» ብለዋል። የአፍሪካን የቅርብ ጊዜ ታሪክ ስናጤን ይህ ስምምነት ደም አፋሳሹ ግጭት በአህጉራዊ ድርጅት ጥረት አማካኝነት የተገታበት እንደሆነ የገለፁት ጠቅላይ ሚኒስትር መለስ ድርጅቱ ወደፊት አጥጋቢ ውጤት ሊያስገኝ የሚችል ነው ሲሉ ተስፋቸውን ጥለውበታል።</p>

<p>ፕሬዝዳንት ኢሳያስ አፈወርቂ በበኩላቸው ባሰሙት ንግግር በሁለቱ ሀገሮች መካከል ሠላም እንዲሰፍን ጥረት ላደረጉት አስታራቂዎች ምሥጋና በማቅረብ «ከሁሉም በላይ የሰላሙ ተጠቃሚ የሆናችሁት የኤርትራና የኢትዮጵያ ሕዝቦች እንኳን ደስ አላችሁ! እላለሁ» ብለዋል።</p>

<p>ፕሬዝዳንቱ በማያያዝም ለተፈረመው የሰላም ስምምነት ኤርትራ ተገዥ ትሆናለች። ያለፈውን ቁርሾ ረስታ ለመፃዒ ዕድገቷ ትጥራለች» ብለዋል። ኮፊ አናን በበኩላቸው በሁለቱ ሀገሮች መካከል የተደረገው ይህ ስምምነት በሌሎች አፍሪካ ሀገሮች ለሚካሄዱ ጦርነቶች ትምህርት ይሰጣል ብለው በሀገራቱ መካከል ያለውን የድንበር ጭቅጭቅ የሚያካልል ገለልተኛ ኮሚቴ እንዲቋቋም ጥሪ አቅርበዋል።</p>

<p>ይህ ስምምነት ለሁለት ዓመት የዘለቀውንና ለአሥር ሺዎች ሞትና ከ1 ነጥብ 3 ሚሊዮን በላይ ህዝብ መፈናቀል ምክንያት ለሆነው የድንበር ጦርነት እልባት የሚሰጥ ነው። ስምምነት ላይ ሊደረስ የቻለው 6 ወራት የፈጀ ጥልቅና አድካሚ የሆነ ቀጥተኛና ቀጥተኛ ያልሆነ የዲፕሎማሲ ጥረትና ድርድር በሁለቱ ጠበኞች መካከል ተካሂዶ ነው።</p>

<p>ስምምነቱ ባለፈው ዓመት ሰኔ ወር በአልጀርስ ከተማ የተፈረመውን እና በሁለቱ ሀገሮች መካከል ጥላቻን የሚያስወግደውን ውል መሠረት ያደረገ ነው።</p>


<p class="align-center"><a href="/Gazettas/EletawiAddis/info/EletawiAddis.sera.html">ከዕለታዊ አዲስ ታህሳስ 4 ቀን 1993</a></p>

</body>
</html>	
