<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በሺዎች የሚቆጠሩ የኤርትራ ምርኮኞች በመጪው ሳምንት ሊለቀቁ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በሺዎች የሚቆጠሩ የኤርትራ ምርኮኞች በመጪው ሳምንት ሊለቀቁ ነው</h1>


<p>ኢትዮጵያ ኤርትራ አልጀርስ ላይ በደረሱት የሰላም ስምምነት መሠረት ኢትዮጵያ በሺዎች የሚቆጠሩ የኤርትራ የጦር ምርኮኞችን ልትለቅ ነው።</p>

<p>ቢቢሲ የውጭ ጉዳይ ከፍተኛ ባለሥልጣን የሆኑትን አቶ የማነ ኪዳኔን ጠቅሶ ትናንት ባሰራጨው ዘገባ በኢትዮጵያ የሚገኙ በሺዎች የሚቆጠሩ ኤርትራውያን የጦር ምርኮኞች ወደሀገራቸው የሚመለሱት በሶስት ዙሮች ነው።</p>

<p>የመጀመሪያው ዙር በሆነው የቀጣዩ ሳምንት መግቢያ ጉዞ በአዲስ አበባ ከተማ የሚገኙ 390 ኤርትራውያን ቁስለኛ ወታደሮች ተለቀው ወደሀገራቸው እንደሚመለሱ ያመለከቱት አቶ የማነ በሁለተኛው ዙር ደግሞ ወታደራዊ ልምድ ያላቸውና በሁለቱ አገሮች ጦርነት በፈነዳበት ጊዜ በኢትዮጵያ መግንሥት የሀገሪቱን ደህንነት አደጋ ላይ ይጥላሉ ተብለው የተገመቱ 1 ሺህ 200 ኤርትራውያን እንደሚለቀቁ አስታውቀዋል። በሦስተኛው ዙር ደግሞ በጥቂት ሺዎች የሚቆጠሩ ቀሪ የጦር ምርኮኞች ወደሀገራቸው እንደሚመለሱ የውጭ ጉዳይ ሚኒስቴር ባለሥልጣኑ ገልፀዋል።</p>

<p>እንደአቶ የማነ ገለፃ ምርኮኞቹ የሚለቀቁት የጦር ምርኮኞችን መልቀቅንና ወደሀገራቸው መመለስን በሚመለከቱ የስምምነቱ አንቀጾች አፈፃፀም ዙሪያ የኢትዮጵያ መንግሥትና ዓለም አቀፉ ቀይ መስቀል ኮሚቴ ባለፉት ጥቂት ቀናት ባደረጉት ውይይት መሠረት ሲሆን ምርኮኞቹን ወደሀገራቸው በአየር የሚጓጉዛቸው ቀይ መስቀል ነው። አቶ የማነ ጨምረው «የጦር ምርኮኞቹ ከሳምንት (ከአውሮፓውያኑ ገና) በፊት ይለቀቃሉ ብዬ ተስፋ አደርጋለሁ» ብለዋል።</p>

<p>ከቀይ መስቀል ኮሚቴ ጋር በመተባበር የሚጀመረው ምርኮኞችን የመልቀቅና ወደሀገራቸው የመመለስ ሁኔታ በሁለቱ አገሮች በተፈረመው ስምምነት መሠረት በአስቸኳይ እንዲጠናቀቅ የኢትዮጵያ መንግሥት ፍላጎት እንደሆነም ባለሥልጣኑ ተናግረዋል። ይሁንና አብዛኞቹ ኤርትራውያን የጦር ምርኮኞች ከተፈቱ ኢትዮጵያ ውስጥ ለመቅረት እንጂ ወደሀገራቸው ለመመለስ ፍላጎት እንደሌላቸው መግለፃቸውን አቶ የማነ ሳይገልፁ አላለፉም። እንደ ባለሥልጣኑ ገለፃ ኢትዮጵያ ውስጥ ለመቅረት ፍላጎቱ ያላቸው የጦር ምርኮኞች በሀገሪቱ ደህንነት ላይ ሥጋት እስካልፈጠሩ ድረስ መቅረት ይችላሉ።</p>

<p>በኤርትራ ስለሚገኙት ኢትዮጵያውያን የጦር ምርኮኞች በተመለከተ የተጠየቁት አቶ የማነ በኤርትራ 1500 የሚሆኑ ኢትዮጵያውያን የጦር ምርኮኞች እንዳሉ ገልፀዋል «ኢትዮጵያውያን ምርኮኞች መቼ ይፈታሉ ብለው ይገምታሉ?» ተብለው የተጠየቁት አቶ የማነ «ጉዳዩ መቼ ይፈታሉ የሚለው ሳይሆን ኤርትራ በሰላም ስምምነቱ መሠረት ወታደሮቻንና ሕዝባችንን ለመፍታት ግዴታ ገብታለች» ብለዋል።</p>


<p class="align-center"><a href="/Gazettas/EletawiAddis/info/EletawiAddis.sera.html">ከዕለታዊ አዲስ ታህሣሥ 11 ቀን 1993</a></p>

</body>
</html>	
