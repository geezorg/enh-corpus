<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ከ3 ሚሊዮን በላይ ዕድሜ ያልው የህፃን ግማሽ ቅሪተ አካል ተገኘ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ከ3 ሚሊዮን በላይ ዕድሜ ያልው የህፃን ግማሽ ቅሪተ አካል ተገኘ</h1>


<p>በአፋር ዲካካ በተባለ አካባቢ ከ3 ሚሊዮን በላይ ዕድሜ እንዳለው የተገመተ የሕፃን ግማሽ ቅሪተ አካል አፅም መገኘቱን ኢትዮጵያዊ የሰነሰብዕ ተመራማሪ አስታወቁ።</p>

<p>ተመራማሪው ዶክተር ዘረሰናይ ዓለምሰገድ ከትናንት በስቲያ በብሔራዊ ሙዚየም ባደረጉት ገለፃ የሕፃኑ ቅሪተ አካል ከወገቡ በላይ መሆኑ እስካሁን ከተገኙት የሕፃን ልጅ ቅሪተ አካሎች የተለየ ያደርገዋል ብለዋል። እስካሁን በተካሄደው ምርምር የህፃኑ ዕድሜና ፆታው አለመታወቁን የገለፁት ተመራማሪው የዚህ ህፃን ቅሪተ አካል ከመገኘቱ በፊት በደቡብ አፍሪካ የተሟላ የራስ ቅልና የታች መንጋጋ ያለው «ታውንግ ቻይልድ» የተባለ የህፃን ልጅ አፅም መገኘቱን አስረድተዋል።</p>

<p>ዶክተር ዘረሰናይ ቀድሞ ሳይንቲስቶች የሚያገኙት የሕፃናት ቅሪተ አካል የተሰባበረ በመሆኑ አንዱን ከሌላው በመገጣጠም ለመለየት እንደሚሞከር ገልፀው የአሁኑ ሕፃን ቅሪተ አካል ግን ከወገቡ በላይ የተሟላ በመሆኑ የድሮ ህፃን ልጅ ምን ይመስል እንደነበር በቀላሉ ለማጥናት እንደሚያስችል አስረድተዋል።</p>

<p>የሕፃኑ ቅሪተ አካል ከወገብ በላይ መሆኑ የታወቀው በአፈር እንደተሸፈ በተደረገው ምርምር መሆኑን ኢትዮጵያዊ ተመራማሪ ገልፀው አፈሩ ተጠርጎ አፅሙ ሲወጣ ውስጡ የሚገኘው የበለጠ አስደናቂ ሊሆን ይችላል ብለዋል። አያይዘውም ቅሪተ አካሉ በአፈር ውስጥ እንዳለ ምርምራ መካሄዱ ወደፊቱ ከአፈሩ ከወጣ በኋላ ያለውን ሁኔታ ለማወቅ እንደሚረዳ ዶክተር ዘረሰናይ አስረድተዋል።</p>

<p>እንደዶክተር ዘረሰናይ ገለፃ በአፋር ዲካካ ለሁለት ወራት ተኩል ምርመራ ባካሄዱበት ወቅት በአካባቢው ቀደም ሲል በሀዳር ከተገኙት ቅሪተ አካሎች በዕድሜ የሚልቁ ሌሎች ቅሪተ አካሎች መገኘታቸውን አስረድተዋል። በሀዳር የተገኘው ቅሪተ አካል ትልቅ ዕድሜ 3 ነጥብ ሚሊዮን በታንዛኒያ የተገኘው ደግሞ 3 ነጥብ 7 ሚሊዮን ዕድሜ እንዳለው በዲካካ የተገኘው በሁለቱ አካባቢዎች ከተገኙት ቅሪተ አካሎች አማካይ 3 ነጥብ 4 ሚሊዮን የሚጠጋ ዕድሜ እንዳለው ተመራማሪው ተናግረዋል።</p>


<p class="align-center"><a href="/Gazettas/EletawiAddis/info/EletawiAddis.sera.html">ከዕለታዊ አዲስ ጥር 5 ቀን 1993</a></p>

</body>
</html>	
