<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኤርትራ ተፈናቃዮች «በመጠለያችን ሞት እየተበራከተ ነው» አሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የኤርትራ ተፈናቃዮች «በመጠለያችን ሞት እየተበራከተ ነው» አሉ</h1>


<p>ሻዕቢያ ኤርትራን ሲቆጣጠር ከኤርትራ ተፈናቅለው በመምጣት በአዲስ አበባ ወረዳ 19 የሰፈሩ ተፈናቃዮች በመጠለያቸው ውስጥ ተፋፍነው እየኖሩ በመሆናቸው ከመካከላቸው አንዳንዶቹ እየሞቱ እንደሆነ ገለፁ።</p>

<p>ችግሩን ከገለፁት የመጠለያው ነዋሪዎች መካከል አቶ ገብረመስቀል መኩሪያ፣ ወይዘሮ ታደለች ገብሩና ወይዘር እናት ከበደ በመጠለያው ውስጥ ከሚገኙ አራት መቶ ሰዎች መካከል ከሦስት ዓመት ወዲህ 40 ያህል ሰዎች በረሀብና በብርድ እንደሞቱና ችግሩ ከቀን ወደቀን ቢባባስም የአዲስ አበባ ውጭ ግንኙነትና ልማት ትብብር ቢሮ ነገሩን በቸልታ እየተመለከተው ነው ሲሉ ብሶታቸውን ተናግረዋል። መንግሥት ያደርግላቸው የነበረው እርዳታ በመቋረጡ በተለይ በዕድሜ የገፉ ተፈናቃዮችና በበሽታና በመድኃኒት ዕጦት በቀላሉ መዳን ሲችሉ በሞት እየተለዩ መሆናቸውን የገለፁት ተፈናቃዮቹ በ1983 ዓ.ም የተሰጣቸው ድንኳን በማለቁም ለፀሐይ፣ ለንፋስና ለቁር መጋለጣቸውን በምሬት ተናግረዋል።</p>

<p>በተጨማሪም ቢሮው በ1991 ዓ.ም በምግብ ለሥራ ፕሮግራም ለስምንት ወራት በወረዳ 19 በሚገኘው ብሔረፅጌ በሣር አጨዳ፣ በቁፋሮ እና በመሳሰሉት የጉልበት ሥራዎች አሰማርቶ በደሞዝ መልክ ይሰጣችኋል ያላቸውን የየቀን ራሺን ሦስት ሦስት ኪሎ ስንዴ ጠይቀው ምንም ምላሽ አለማግኘታቸውን ተናግረዋል። ለመቋቋም ያመች ዘንድ መንግሥት ባወጣው ፖሊሲ መሠረት በብረታብረት፣ በብሎኬት፣ በፀጉር ስራና በመሰል ሙያዎች መሰልጠን ቢጀምሩም አብዛኛዎቹ ተፈናቃዮች ዕድሜያቸውን የገፋ በመሆኑ ተሯሩጠው በመስራት ኑሮዋቸውን ሊያሸንፉ አለመቻላቸውን አስረድተዋል።</p>

<p>ስለጉዳዩ ከአዲስ አበባ የውጭ ግንኙነት ልማት ቢሮ ኃላፊ ጋር ለመነጋገር ተደጋጋሚ ሙከራ ቢደረግም በተለያዩ ምክንያቶች ቀጠሮ በማራዘምና ለማነጋገር ጊዜ እንደሌላቸው በመግለጽ ፈቃደኛ ሳይሆኑ ቀርተዋል።</p>


<p class="align-center"><a href="/Gazettas/EletawiAddis/info/EletawiAddis.sera.html">ከዕለታዊ አዲስ ጥር 5 ቀን 1993</a></p>

</body>
</html>	
