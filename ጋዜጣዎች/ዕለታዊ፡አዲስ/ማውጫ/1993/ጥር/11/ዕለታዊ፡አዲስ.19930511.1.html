<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኮሎኔል መንግሥቱ ኃ/ማርያም ልጅ በሀራሬ መንግሥት ተቀጥራ ትሰራለች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የኮሎኔል መንግሥቱ ኃ/ማርያም ልጅ በሀራሬ መንግሥት ተቀጥራ ትሰራለች</h1>


<p>የቀድሞው የኢትዮጵያ ፕሬዝዳንት መንግሥቱ ኃ/ማርያም ሴት ልጅ በዚምባቡዌ ሀራሬ አጠቃላይ ሆስፒታል ተቀጥራ በመሥራት ላይ እንደምትገኝ ታወቀ።</p>

<p>ለቤተሰቧ የመጀመሪያ ልጅ የሆነችው የ27 ዓመቷ ትዕግስት መንግሥቱ የህክምና ዶክተር ሆና በዚምባቡዌ የጤናና የህፃናት ደህንነት ጥበቃ ሚኒስቴር የተቀጠረችው እ.ኤ.አ በ1998 ዓ.ም እንደሆነ ታውቋል።</p>

<p>ዶክተር ትዕግስት እ.ኤ.አ ከ1992 እስከ 97 ድረስ በዩጋንዳ ማከሬሬ ዮኒቨርስቲ የህክምና ሣይንስድ እንዳጠናችን እከዚያም በኋላ ለአንድ ዓመት በዚምባቡዌ ዩኒቨርስቲ ፊዚዮ ቴራፒ ዲፓርትመንት ሥልጠና ወስዳለች። ትዕግስት የሁለተና ደረጃ ትምህርቷን የተከታተለችው በሀራሬ የሴቶች ከፍተኛ ሁለተኛ ደረጃ ትምህርት ቤት እንደሆነም ታውቋል።</p>

<p>ባለፈው ሣምንት በዚምባቡዌ ስንታዳርድ ጋዜጤኞች ስለወቅቱ የቤተሰቧ ሁኔታ እድንትናገር የተጠየቀችው ትዕግስት በሀራሬ ሆስፒታል ተቀጥራ የምትሰራ የህክምና ዶክተር ከመሆኗ በስተቀር ሌላ ለመናገር አለመፈለጓ ታውቋል። «እዚህ ስላለሁበት ሁኔታ አንዳች ነገር ለፕሬስ ላለመናገር ወስኛለሁ። እንደማንኛውም ሠራተኛ ሥራዬን እንድሠራ ብትተውኝ ደስ ይለኛል፤ እኔንና ቤተሰቤን ተውን» ስትል ተናግራለች።</p>

<p>በአሁኑ ወቅት የቀድሞው የኢትዮጵያ ፕሬዝዳንት መንግሥቱ ኃ/ማርያም ከባለቤታቸውና ከሌሎች ሦስት ልጆቻቸው ጋር በዚምባቡዌ ዋና ከተማ ሀራሬ እየኖሩ ይገኛሉ። የደህንነት ጥበቃን ጨምሮ አጠቃላይ ወጭያቸው የሚሸፈነው በዚምባቡዌ መንግሥት እንደሆነ ይታወቃል። እ.ኤ.አ ከ1995 ጀምሮ ቤተሰባቸው በሙሉ የዚምባቡዌ ዜግነት ተሰጥቷቸዋል።</p>

<p>የቀድሞው ፕሬዝዳንት መንግሥቱ በወንድ ልጃቸው በአንድነት መንግሥቱ ስም እ.ኤ.አ በ1995 በ3.1 ሚሊዮን ዶላር በዚምባቡዌ ቦታ በመግዛት መኖሪያ ቤት መሥራታቸው ይታወቃል።</p>


<p class="align-center"><a href="/Gazettas/EletawiAddis/info/EletawiAddis.sera.html">ከዕለታዊ አዲስ ጥር 11 ቀን 1993</a></p>

</body>
</html>	
