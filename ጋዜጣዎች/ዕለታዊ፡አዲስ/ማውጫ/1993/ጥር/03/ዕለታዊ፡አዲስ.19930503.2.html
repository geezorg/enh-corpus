<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ወጣቷን በእንስሳ ሲለውጥ የተደረሰበት ተያዘ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ወጣቷን በእንስሳ ሲለውጥ የተደረሰበት ተያዘ</h1>


<p>የደቡብ ኦሞ ዞን ፖሊስ በአንዲ ሴት አታሎ በእንስሳት ሲለውጥ ደርሼበታለሁ ያልውን ግለሰብና ተቀባዩን በቁጥጥር ስር ማዋሉን ገለፀ።</p>

<p>የዞኑ ፖሊስ የወንጀል መከላከልና ምርመራ ክፍል ኃላፊ የመቶ አለቃ ፀጋዬ ጥሩነት እንደገለፁት በጂንካ ከተማ ነዋሪ የሆነው ግለሰብ የ28 ዓመቷን ሴት ከኮንሶ ልዩ ወረዳ ወደደቡብ ኦሞ ዞን ጂንካ ከተማ የወሰዳት ባል እሆንሻለሁ በማለት ነበር። በጂንካ ከተማ ለአንድ ወር ካቆያት በኋላ ወደኮንሶ ይዟት በመጓዝ ላይ እያለ ብራይሌ በተባለ አካባቢ ሲደርሱ ዘመዶቼ ናቸው ካላቸው ግለሰቦች ጋር እንዳስተዋወቃትና በጎን በሽማግሌዎች አማካይነት ውል እንደተፈራረመ ኃላፊው አስረድተዋል።</p>

<p>ግለሰቡ ሴትዮን ለጋብቻ በሁለት ፍየሎች፣ በሶስት በጐች፣ በአንድ ላምና በአንድ በሬ በመለወጥ እንስሳቱን ከተረከበ በኋላ ለሶስት ቀናት በአካባቢው መቆየቱን የመቶ አለቃ ፀጋዬ ገልፀዋል። በአራተኛው ቀን ልብስ ገዝቼልሽ እመጣለሁ በማለት የወሰዳቸውን እንስሳት በብራይሌ ለመሸጥ ሲያስማማ በአካባቢው የነበሩ ፖሊስ አባላት በደረሳቸው ጥቆማ መሰረት በቁጥጥር ስር እንዳዋሉት አስታውቀዋል።</p>

<p>ግለሰቡ ከተያዘ በኋላ ልጅቷን ወዳቆየበት ቀበሌ መርቶ ማሳየቱንና እንስሳት በመስጠት ለጋብቻ የወሰዳት ግለሰብም ተይዞ ምርመራው በመካሄድ ላይ እንደሚገኝ ኃላፊው ተናግረዋል። ምንም ዘመድ ስሌላት በሰው ቤት ተቀጥራ ትሰራ የነበረችውን ይህችኑ ወጣት ሴት ወደቀድሞ መኖሪያ ለመላክ ጥረት እየተደረገ መሆኑንም የመቶ አለቃ ፀጋዬ ገልፀዋል።</p>


<p class="align-center"><a href="/Gazettas/EletawiAddis/info/EletawiAddis.sera.html">ከዕለታዊ አዲስ ጥር 3 ቀን 1993</a></p>

</body>
</html>	
