<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ስድስት የፖለቲካ ድርጅቶች በተቃዋሚ ድርጅቶች ላይ ኢሰዴአኃ አፍራሽ እንቅስቃሴ እያካሄደ ነው በማለት አወገዙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ስድስት የፖለቲካ ድርጅቶች በተቃዋሚ ድርጅቶች ላይ ኢሰዴአኃ አፍራሽ እንቅስቃሴ እያካሄደ ነው በማለት አወገዙ</h2>


<p>በኢትዮጵያ ሰላምና ዴሞክራሲያዊ አማራጭ ኃይሎች ምክር ቤት ስም መግለጫ የሰጡ ወገኖች የሕዝቡንና የሀገርን ጥቅም ለማስጠበቅ የሚታገሉትን ተቃዋሚ ድርጅቶች እንቅስቃሴ እያደናቀፉ መሆኑን ስድስት ተቃዋሚ የፖለቲካ ድርጅቶች አስታወቁ።</p>

<p>የኢትዮጵያ ዴሞክራሲያዊ ኅብረት ፓርቲ (ኢዴኅፓ)፣ የብሔራዊ ዴሞክራሲያዊ ሕብረት (ብዴኅ)፣ የመላው ዐማራ ሕዝብ ድርጅት (መዐሕድ)፣ የጋራ ፖለቲካ መድረክ (ጋፖመ)፣ የኦሮሞ ብሔራዊ ኮንግረስ (ኦብኮ)፣ እና የኢትዮጵያውያን ዴሞክራሲያዊ ፓርቲ (ኢዴፓ) «በማፍረስ የሚረካ ኅብረትን አይሻም» በሚል ትናንት ባወጡት መግለጫ ኢሰዴአኃ በፓርቲዎች ላይ አውቆም ይሁን ባለማወቅ ጫና እየፈጠረባቸው ነው ብለዋል።</p>

<p>ድርጅቶቹ «በኢሰዴአኃ» ምክር ቤት ስም «ሀቀኛ የተቃዋሚ ፖለቲካ ድርጅቶች ኅብረት ሊመሰረት የሚችለው በአድማ ሳይሆን በድርድር ነው» በሚል ጥር 5/1993 ዓ.ም የምክክር መድረካችንን በማጣጣል ያወጣው መግለጫ አሳዝኖናል ብለዋ። በኢሰዴአኃ ምክር ቤት ስም የተሰጠው መግለጫ ላይ ሃሳብን ለመግለፅ የተጠቀሙባቸው ያልታረሙ ቃላት ከፖለቲካ ሰዎች የሚጠበቁ አይደሉም ያለው የድርጅቶቹ መግለጫ ልዩነታቸውን አቻችለው በጋራ በመስራት ላይ የሚገኙትን 6 የተቃዋሚ የፖለቲካ ድርጅቶችን ጥረት ለማምከን በማሰብ መሰረተ ቢስ ውንጀላን አፍራሽ ቅስቀሳ ለማካሄድ ህብረቱ ምን እንዳነሳሳው እንቆቅልሽ ሆኖብናል ብለዋል።</p>

<p>መግለጫው በተለይ «እኛ ስድስት ተቃዋሚ የፖለቲካ ፓርቲዎች በጋር አመጭዊን የወረዳና የቀበሌ ምክር ቤቶች ምርጫ ለመሳተፍ የተቃውሞ ታላቅ ሕዝባዊ ስብሰባ በመስቀል አደባባይ ለመጥራት በዝግጅት ላይ በምንገኝበት ባሁኑ ወቅት በገዥው ፓርቲ ከሚደርስብን ከፍተኛ ጫና በተጨማሪ ኢሰዴአኃ ሌላ ጫና የሚፈጥር መግለጫ ማውጣቱ አጠያያቂ ያደርገዋል» ብለዋል።</p>

<p>ቀደም ሲል «ሀቀኛ የተቃዋሚ ፖለቲካ ድርጅቶች ኅብረት ሊመሰረት የሚችለው በአድማ ሳይሆን በድርድር ነው» በማለት የኢትዮጵያ የሠላምና የዴሞክራሲ ኃይሎች ምክር ቤት የምክክር መድረኩን የጠሩ የ6ቱ የተቃዋሚ የፖለቲካ ፓርቲዎችን የሚኮንን መግለጫ ማውጣቱ የሚታወስ ነው።</p>


<p class="align-center"><a href="/Gazettas/EletawiAddis/info/EletawiAddis.sera.html">ከዕለታዊ አዲስ ጥር 18 ቀን 1993</a></p>

</body>
</html>	
