<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በኢትዮጵያ ለኤድስ መድኃኒት ሊሆን የሚችል የዕፅዋት ዝርያ አለ ተባለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በኢትዮጵያ ለኤድስ መድኃኒት ሊሆን የሚችል የዕፅዋት ዝርያ አለ ተባለ</h1>


<p>በኢትዮጵያ ያሉና ሌላው ዓለም ያልደረሰባቸው በርካታ የመድኃኒት ዕፅዋቶች በሳይንሳዊ ዘዴ ሲፈተሹ ውጤታማነታቸው አስተማማኝ እየሆነ መምጣቱን በአዲስ አበባ ዩኒቨርስቲ አንድ ምሁር አመለከቱ።</p>

<p>እንደምሁሩ ገለፃ በኤች አይ ቪ ኤድስ ላይ በተደረገ ምርምር ኢንፌክሽኑን የመቋቋም ባህርይ ያሳዩ ዕፅዋቶችም አሉ። የአዲስ አበባ ዩኒቨርስቲ የፋርማሲ ትምርህት ቤት ባለፉት አስርት ዓመታት ያደረጋቸውን ምርምሮች ለማስተዋወቅና የወደፊቱን አምስት ዓመት የምርምር አቅጣጫ ለመተለም ሰሞኑን በተዘጋጀ አውደጥናት ላይ የትምህርት ቤቱ መምህር ዶክተር ቃለአብ አስረስ ባቀረቡት ጥናት የዕፅዋት መድኃኒቶች በመላው ዓለም በስፋት አገልግሎት እየሰጡ መሆናቸውን ጠቅሰው በኢትዮጵያ ሌላው ዓለም ያልተገለጡ በርካታ የዕፅዋት መድኃኒቶች እንዳሉ በጥናት መረጋገጡን አመልክተዋል።</p>

<p>በተለይ በአሁኑ ጊዜ በፈጣን ሁኔታ በመዛመት ላይ ያሉትን ኤች አይ ቪ ኤድስ፣ የሳንባ ነቀርሳና የወባ ወረርሽኝን የመፈወስ አቅም እንዳላቸው ምልክት ያሳዩ ዕፅዋቶች በኢትዮጵያ መኖራቸው ተረጋግጧል ያሉት ዶክተር ቃለአብ ከዘመናዊው ህክምና ጋር ተቀናጅተው አገልግሎት ላይ ቢውሉ ውጤታማ ስለሚሆኑ የሚመለከተው አካል ለጉዳዩ ትኩረት እንዲሰጠው አሳስበዋል።</p>

<p>እንደዶክተር ቃለአብ ገለፃ ከዕፅዋቶቹ መካከል ለኤች አይ ቪ ኤድስ መድኃኒትነት ያገለግላል ተብሎ የተመረጠውን ዝርያ በመውሰድ በግላቸው ባደረጉት ምርምር ዕፅዋቱ ቫይረሱን የመቋቋም አቅም እንዳለው አረጋግጠዋል። «ምርምሩ ተስፋ ሰጭ ውጤት አስገኝቷል» ያሉት የትምህርት ቤቱ ዲን ዶክተር ንጉሡ መኮንን በበኩላቸው ትምህርት ቤቱ ወደፊት ጤና ነክ ከሆኑ ድርጅቶች ጋር በመቀናጀት ከፍ ወዳለ ምርምር እንደሚሸጋገር አስታውቀዋል።</p>

<p>የሀገሪቱን ችግሮች ያገናዘቡት እነዚህ ምርምሮች ለተጠቀሱት የጤና ችግሮች መፍትሔ ሰጭ እንደሚሆኑ ያላቸውንም እምነት ገልፀዋል።</p>


<p class="align-center"><a href="/Gazettas/EletawiAddis/info/EletawiAddis.sera.html">ከዕለታዊ አዲስ ጥር 2 ቀን 1993</a></p>

</body>
</html>	
