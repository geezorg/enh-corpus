<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የቴሌሜሲስን ዘዴ በአገራችን በቅርቡ ይጀመራል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የቴሌሜሲስን ዘዴ በአገራችን በቅርቡ ይጀመራል</h1>


<p>በኢትዮጵያ የቴሌ ሜዲስን አገልግሎት በቅርብ እንደሚጀመር የኮርፖሬሽኑ የመልቲ ሚዲያና የቫልዩ ኦድድ ዲቭዥን ማናጀር አቶ ብርሃኑ ይፍሩ ይፋ አድርገዋል።</p>

<p>እ.ኤ.አ ከ1997 ጀምሮ በዓለም አቀፍ የቴሌኮሚኒኬሽን አንድነት ስር በጥናት የቆየው የቴሌሜድስን እቅድ አላማው የሕክምና አገልግሎት ለማያገኙ ሕዝቦችን በኢንተርኔት የአገልግሎቱ ተጠቃሚ ማድረግ ነው ያሉት አቶ ብርሃኑ የዓለም ጤና ድርጅትና የተባበሩት መንግሥታት የትምህርትና የባህል ማዕከል መሰል ድርጅቶች በበላይነት የሚያስተባብሩት እቅድ መሆኑን ገልፀዋል።</p>

<p>የዓለም አቀፉ የቴሌኮሚኒኬሽን ሕብረት ከላከው ኤክስፐርት ጋር በመሆኑን ሕዝቡን የህክምና አገልግሎት ተጠቃሚ ለማድረግ በመላው ኢትዮጵያ በመዘዋወር ጥናት መደረጉን የገለፁት የዲቪዥኑ ሥራ አስኪያጅ አንድ የሙከራ ፕሮጀክት ተዘጋጅቶ የገንዘብ ድጋፍ የሚያደርጉ ድርጅቶች ፈቃደኝነታቸውን ስለገለፁ በቅርብ ጊዜ የሙከራ ፕሮጀክቱ ሥራውን ይጀምራል ብለዋል። ሀገራችን የቴሌሜድስን አገልግሎት ተጠቃሚ እንድትሆን ከቴሌኮሚኒኬሽን፣ ከኤጀንሲውና ከጤና ጥበቃ ሚኒስቴር እንዲሁም ከአዲስ አበባ ዩኒቨርስቲ የሕክምና ዲፓርትመንት የተወጣጣ ብሔራዊ ኮሚቴ ተቋቁሞ ወርክሾፖች ስልጠናዎችና ሴሜናሮች በሀገር ውስጥና በውጭ መካሄዳቸውን ከአቶ ብርሃኑ ገለፃ ለመረዳት ተችሏል።</p>

<p>ይህ በዚህ እንዳለ የኢትዮጵያ ቴሌኮሚኒኬሽን ኮርፖሬሽን የሞባይል ስልክ የመስመር መጨናነቅንና የመስመር አለመኖርን ችግር ለመፍታት ባደረገው ጥረት አጠቃላይ የግንኙነት መረቡን በ43 በመቶ ማሻሻሉን ገለፀ። በትናትናው ዕለት በኮርፖሬሽኑ ቢሮ ለጋዜጠኞች በተደረገ ገለፃ የድርጅቱ ኃላፊ እንዳሉት የሞባይል መስመር ችግር የተፈጠረው ቀድሞ በተደረገ ትንበያ መሠረት የተደረገው ድልድል በተግባር ከተከሰተው ጋር ልዩነት ስለነበረው ነው።</p>

<p>ኮርፖሬሽኑ ቀድሞ የነበረው አቅም ለ36.000 መስመሮች እንደነበርና ከዚህ መካከል ምን ያህሉ በአንድ ጊዜ ተጠቃሚ ይሆናሉ በሚል በተደረገ ትንበያ ለ24.000 ደንበኞች አገልግሎት መስጠቱን የገለፁት አቶ በርሔ የተደረገው ማሻሻል 35,570 ደንበኞችን ካለምንም ችግር እንዲጠቀሙበት ያስችላል ብለዋል።</p>

<p>በተደረገው መሻሻል በሥራ ላይ ያሉ ሞባይል ስልኮች የመስመር መጨናነቅ ችግር እንደተፈታና አዳዲስ ደንበኞችም በቅርቡ መስመር ሊያገኙ እንደሚችሉም ከፕሬስ ኮንፍረንሱ ለመረዳት ተችሏል።</p>


<p class="align-center"><a href="/Gazettas/EletawiAddis/info/EletawiAddis.sera.html">ከዕለታዊ አዲስ ጥር 29 ቀን 1993</a></p>

</body>
</html>	
