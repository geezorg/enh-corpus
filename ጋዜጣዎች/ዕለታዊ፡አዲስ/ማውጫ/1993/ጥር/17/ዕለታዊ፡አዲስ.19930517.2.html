<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ኢህአዴግ ራሱ ላወጣው ህገ መንግሥት ይገዛ ወይ በግልፅ ይሻረው»- ኦብኮ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«ኢህአዴግ ራሱ ላወጣው ህገ መንግሥት ይገዛ ወይ በግልፅ ይሻረው»- ኦብኮ</h1>


<p>«የመስዋዕትነቱ መነሻ ነፃና ዴሞክራሲያዊ ሂደት ለመመስረት ነው» የሚለው ገዥው ፓርቲ /መንግሥት/ ላወጣው ህገ ደንብ ይገዛ ወይ ካልሆነ በግልፅ ይሻረው ካልሆነ የፖለቲካ ቀልድና ጨዋታ ሁልጊዜ በሜዳዬ ነው ማለቱ እንደማያዋጣ ይገንዘብ» ሲል የኦሮሞ ብሔራዊ ኮንግረስን አስታወቀ።</p>

<p>ኦብኮ «ኢሕአዴግ ራሱ ላወጣው ሕገ-መንግሥት ይገዛ ወይ በግልፅ ይሻረው» በሚል ርዕስ ትናንት ባወጣው መግለጫ በኦሮሚያ ዞኖችና ወረዳዎች ሁሉ ቢሮ ከፍቶ በመደራጀት ሰላማዊ የዲሞክራሲ ሂደት ለማራመድ በጠየቀው መሰረት ከብሔራዊ የምርጫ ቦርድ ጽ/ቤት ቢፈቀድለትም ዞንና ወረዳ ላይ ተግባራዊ ሊሆንለት እንዳልቻለ ጠቅሶ «እንኳን አዲስ ቢሮዎችን ልንከፍት የነበሩን እየታሸጉ ከግለሰብ የተከራየናቸው ቤቶች ሳይቀሩ በማስፈራራት እየተዘጉ» ነው ብሏል።</p>

<p>ዕጩዎቻችን ከህግ ውጪ እየታሰሩና እየተሰቃዩ ከመሆናቸውም በላይ በድርጅቱ ላይ ያልተጨበጡ የስም ማጥፋት ዘመቻ እየተካሄደ ነው ያለው ኦብኮ በሻሸመኔ ድምፅ ተጭበረበረ ተብሎ በኦብኮ አባሎች ላይ የተካሄደው ሰላማዊ ሰልፍ ስህተት ሆኖ ሳለ በመንግስት መገናኛ ብዙኃን መተላለፉን አመልክቶ ጉዳዩ ስህተት እንደሆነ ከተረጋገጠ በኋላ እንኳ የማረሚያ ዘገባ አለመሰራቱ እንዳሳዘነው ገልጿል።</p>

<p>«አባሎቻችንና ደጋፊዎቻችን ኦልማ (ኦሮሞ ልማት ማኅበር) ካሰራው ንፁኅ የመጠጥ ውኃ ተከልክለዋል፣ የረድኤት ድርጅቶችን የሚሰጡትን የነፍስ አድን ዕርዳታ እህል ተነፍገዋል፣ የዳኝነትና የጤናን ጨምሮ ሌሎች ማኅበራዊ አገልግሎቶችን ሲጠይቁ «ኦብኮን ጠይቁ!» እየተባሉ ተንገላተዋል» የሚለው የድርጅቱ መግለጫ እነዚህን ጉዳዮች የክልሉም ሆነ የፌዴራል መንግሥቱ የማስተካከል ግዴታ እንዳለባቸው አስገንዝቧል።</p>

<p>«ይህ ካልሆነ ግን የወረዳና የቀበሌ ምክር ቤቶች ምርጫ ተሳታፊ ያለመሆናችንን ጉዳይ እንደገና ልናጤነው እንደምንገደድ ድርጅታችን ያምናል» የሚለው መግለጫው ኢህአዴግ ለራሱ ህገ መግንሥት ይገዛ አሊያም በግልፅ ይሻረው፣ ለፍትህ፣ ለእኩልነትና ለዲሞክራሲ ሥርዓት በህዝባችን ደጀንነት እንታገላለን» ሲል አስታውቋል።</p>


<p class="align-center"><a href="/Gazettas/EletawiAddis/info/EletawiAddis.sera.html">ከዕለታዊ አዲስ ጥር 17 ቀን 1993</a></p>

</body>
</html>	
