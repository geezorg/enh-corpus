<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኬንያ በኢትዮጵያ ወታደሮች ተገደሉብኝ ላለችው ዜጐቿ ካሣ ጠየቀች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኬንያ በኢትዮጵያ ወታደሮች ተገደሉብኝ ላለችው ዜጐቿ ካሣ ጠየቀች</h1>


<p>ኬንያ በሞያሌ አካባቢ የሚኖሩ ዜጐቼ በኢትዮጵያ ወታደሮች ተገድለውብኛል ስትል የኢትዮጵያ መንግሥት ለቤተሰቦቻቸው ካሣ እንዲከፍል ጠየቀች።</p>

<p>የኬንያ ረዳት የጤና ሚኒስትር ዶክተር ጉዳርጃ ጋልጋሎ ለቢቢሲ በሰጡት ቃለ ምልልስ የኢትዮጵያ መንግሥት ወታደሮች ሰላማዊ ሰዎችን በመግደላቸው ለቤተሰቦቻቸው ካሣ እንዲሰጥ መጠየቃቸውን ገልፀዋል። የተገደሉት ኬንያውያን በኢትዮጵያ መንግሥት ላይ ጣልቃ የማይገቡና ምንም ችግር ያላስከተሉ እንዲሁም አካባቢ ግዳጃቸውን የሚወጡ የፀጥታ ሠራተኞች እንዲሆኑ ሚኒስትሩ ተናግረዋል።</p>

<p>ለካሣ ጥያቄው የኢትዮጵያ መንግሥት እስካሁን የሰጠው ምላሽ እንደሌለ የጠቀሱት ዶክተር ጉራጃ ጉዳዩን በመንግሥታቸው በኩል እንደሚከታተሉትና በኢትዮጵያ መንግሥት ላይ ግፊት ተደርጎ ለጠፋው ሕይወት ካሣ እንዲሰጥ እንደሚያደርጉ አስረድተዋል።</p>

<p>የተገደሉት ኬንያውን ቤተሰቦች በገንዘብ ምን ያህል እንደሚቀበሉ የተጠየቁት ሚኒስትሩ በሰጡት ምላሽ የኢትዮጵያ መንግሥት ካሣ ለመስጠት ከተስማማ የሟች ቤተሰቦች ካሣውን እንዲቀበሉ ማድረግ ይቻላል ብለዋል። የአካባቢው ነዋሪዎች ባለፈው ቅዳሜ በኢትዮጵያ ወታደሮች ተፈጽሞብናል ላሉት ጥቃት መከላከል እንዲያስችላቸው መንግሥታቸው እንዲያስታጥቃቸው መጠየቃቸውን የኬንያው ዴይሊኔሽን ጋዜጣ ዘግቧል።</p>

<p>በሞያሌ ነዋሪ የሆኑ ኬንያውያን በሁለቱ አገሮች መካከል ያለው ድንበርና በኬንያ ያለው የኢትዮጵያ ኤምባሲ እንዲዘጋ መጠየቃቸውን የቢቢሲ ዘገባ አመልክቷል። በፕሬዝዳንቱ ጽህፈት ቤት የአገር ውስጥ ደህንነት ሚኒስትር ዲኤታ ማርሶደን ማዶካ በአካባቢው ከተገደሉት ሰዎች መካከል የኦነግ አባል የሆነ የለም ማለታቸውን ዕለታዊው ዴይሊ ኔሽን አመልክቷል።</p>


<p class="align-center"><a href="/Gazettas/EletawiAddis/info/EletawiAddis.sera.html">ከዕለታዊ አዲስ ጥር 23 ቀን 1993</a></p>

</body>
</html>	
