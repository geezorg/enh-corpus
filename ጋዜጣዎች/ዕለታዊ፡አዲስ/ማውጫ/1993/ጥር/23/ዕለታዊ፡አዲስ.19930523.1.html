<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሶማሊያውያን በዋሽንግተን ኢትዮጵያን በመቃወም ሰልፍ ወጡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ሶማሊያውያን በዋሽንግተን ኢትዮጵያን በመቃወም ሰልፍ ወጡ</h1>


<p>በዋሽንግተንና አካባቢዋ የሚኖሩ የሶምላኢያ ማህበረሰብ አባላት «ኢትዮጵያ ወረራዋን ታቁም፣ ወታደሮቿን ከግዛታችን ታውጣ» የሚል ጥያቄ ይዘው በኢትዮጵያ ኤምባሲ ደጃፍ የተቃውሞ ሰልፍ አደረጉ።</p>

<p>ከ100 በላይ የሚሆኑት እነዚሁ የሶማሊያ ዜጐች አንግበዋቸው ከነበሩት መፈክሮች መካከል «እኛ የምንፈልገው ሰላም ነው! መቼ? አሁን፣ ኢትዮጵያ በሶማሊያ ላይ የምታካሂደውን ወረራ ታቁም!» የሚሉ ይገኙበታል። የተቃውሞ ትርዒቱን ያስተባበረው በዋሽንግተን የሚገኝ የሶማሊያ የሰላምና ዲሞክራሲ ካውንስል ወይም «ኢዝራካ» የተባለ ድርጅት ሲሆን የተቋቋመው ለሶማሊያ ፍትሕ እኩልነት እንዲሁም ከጎረቤቶች ጋር በሰላም ተባብሮ የመኖርን አስፈላጊነት ለማራመድ እንደሆነ ተመልክቷል።</p>

<p>ድርጅቱ በተቃውሞ ሰልፉ ላይ የበተነው ወረቀት «ኢትዮጵያ ለውጭ ዓለም በሶማሊያ እንደሰላም አምጭ ሆና ትቅረብ እንጂ ድብቅ ዓላማዋ የሀገሪቱን አንድነት ማናጋት ነው» ይላል። ጹሑፉ «ኢትዮጵያ ይህን ስውር ዓላማዋን ከግብ ለማድረስ ከምትጠቀምባቸው ዘዴዎች አንዱ የሶማሊያ አንጃዎች አንዱ በሌላው ላይ እንዲነሳ ማስታጠቅ ሲሆን ይህን የምታደርገውም የተመድ የፀጥታው ጥበቃ ምክር ቤት ውሳኔዎችን በመቃወም ነው» ሲልም ይከሳል።</p>

<p>ዋሽንግተን ዲሲ በሚገኘው የኢትዮጵያ ኤምባሲ ደጃፍ ተቃውሞአቸውን ያሰሙት እነዚሁ ሶማሊያውያን በኢትዮጵያ ላይ የተጣለው የጦር መሳሪያ ሽያጭ ማዕቀብ እንዲቀጥል፣ ኢትዮጵያ በሶማሊያ የምታደርገውን እንቅስቃሴ ተመድ በቅርብ እንዲቅጣጠር ጥሪ ያቀረቡ ሲሆን የፀጥታው ጥበቃ ምክር ቤት ውሳኔም ኢትዮጵያ እንድትገዛ አጥብቀው መጠየቃቸውን ቪኦኤ አመልክቷል። ስለጉዳዩ የተጠየቁት በተመድ የኢትዮጵያ አምባሳደር ዶክተር አብዱል መጅድ ሁሴን ግን የኢትዮጵያ ሠራዊት ከዚያ አካባቢ የሚነሱ ሽብርተኞችን ለመቆጣጠር ሲል በድንበር አካባቢ ሰፍሮ እንደሚገኝ ጠቅሰው ድንበር ተሻግሮ ወደሶማሊያ ግዛት በመግባት ወረራ ፈፅሟል የሚባለውን ግን ፍፁም ውሸት ነው ብለዋል።</p>

<p>ይህ በእንዲህ እንዳለ በሶማሊያ ደቡባዊ ክፍል እየተካሄደ ያለው ጦርነት ትናንት ምሽት ከመባባሱም ባሻገር በኬንያና በኢትዮጵያ ድንበር አካባቢ የምትገኝ ጋር በሃሬ የተባለች ከተማ ኤስ ኤን ኤፍ የሚባል አንጃ ሚሊሺያዎች ቁጥጥር ሥር ወድቃለች» ሲል ቢቢሲ ዘግቧል። እንደ ቢቢሲ ዘገባ የገለልተኝነት አቋም የነበራቸው የኤስ ኤን ኤፍ ሚሊሺያዎች በልዩነት ለሁለት የተከፈሉ ሲሆን አንደኛው ቡድን ወደሶማሊያ ሽግግር መንግሥት ተጠቃልሏል።</p>

<p>ምሽቱን በተካሄደው ጦርነት ጋርበሃሬ ከተማን የተቆጣጠሩትም ራሳቸውን ከሽግግር መንግሥቱ በማግለል ውጊያ የከፈቱት የኤስ ኤን ኤፍ ሚሊሺያዎች መሆናቸውን ዘገባው ጠቁሟል። አዲሱን የሶማሊያ መንግስት በሚደግፉት የኤስ ኤ ኤን ሚሊሺያዎች ከተማዋን ለመንጠቅ የተካሄደው ጦርነት እጅግ የከፋ እንደነበር ያመለከተው ቢቢሲ በሶማሊያ የሽግግር መንግሥት ትራንስፖርት ሚኒስቴር መሪነት በጊዜው ከተማዋ የነበሩት የሶማሊያ ከፍተኛ ባለሥልጣናት ከጦርነቱ ተርፈው ወደሌላ ከተማ ማቅናታቸውን ገልጿል።</p>

<p>ጉዳዩን አስመልክቶ የሶማሊያ የሽግግር መንግሥት ዛሬ መግለጫ ይሰጣል ተብሎ ይጠበቃል።</p>


<p class="align-center"><a href="/Gazettas/EletawiAddis/info/EletawiAddis.sera.html">ከዕለታዊ አዲስ ጥር 23 ቀን 1993</a></p>

</body>
</html>	
