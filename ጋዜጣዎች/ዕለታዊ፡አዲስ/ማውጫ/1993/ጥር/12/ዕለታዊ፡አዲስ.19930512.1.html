<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«በተያዘው ዓመት የኢኮኖሚ ዕድገት 10 በመቶ የነፍስ ወከፍ ገቢ 137 ዶላር ይደርሳል»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«በተያዘው ዓመት የኢኮኖሚ ዕድገት 10 በመቶ የነፍስ ወከፍ ገቢ 137 ዶላር ይደርሳል»</h2>


<p>በሀገሪቱ በተያዘው ዓመት አጠቃላይ የኢኮኖሚ ዕድገት 10 በመቶ እና የነፍስ ወከፍ ገቢ 137 ዶላር ይደርሳል ተብሎ እንደሚገመት በኢኮኖሚ ልማትና ትብብር ሚኒስቴር አንድ ከፍተኛ ባለሥልጣን አመለከቱ።</p>

<p>በሚኒስቴሩ የፕላን ዝግጅትና የኢኮኖሚ ፖሊሲ ትንተና መምሪያ ኃላፊ አቶ ጀማል መሐመድ ከትናንት በስቲያ እንደገለፁት ኢኮኖሚ ዕድገቱ ይጨምራል፣ የነፍስ ወከፍ ገቢያ ያድጋል ተብሎ የተገመተው የዘንድሮው የዝናብ ሁኔታ ትንበያ ለግብርናው ክፍለ ኢኮኖሚ ተስማሚ ሆኖ እንደሚገኝ በመገመቱ ጥሬ ዕቃዎችንና ግብዓቶችን ለማስገባት የተሻለ ምንዛሬ ይገኛል ተብሎ በመታሰቡ ነው።</p>

<p>እንዲሁም የመከላከያ በጀቱ እንደሚቀንስና ለማኅበራዊና ኢኮኖሚያዊ ዕድገት የሚመደብ በመሆኑ የግሉ ክፍለ ኢኮኖሚ በተወሰነ ደረጃ ዕድገት እንደሚያሳይ በመታሰቡ በጦርነቱ ምክንያት ቀንሶ የነበረው የብድርና ዕርዳታ ግንኙነት በተሻለ ደረጃ እንደሚቀጥል በመገመቱ መሆኑን አብራርተዋል።</p>

<p>በዚህም መሠረት ከግብርናው ክፍለ ኢኮኖሚ፣ ከኢንዱስትሪ፣ ከኢንቨስትመንት፣ከሆቴልና ቱሪዝም፣ ከአገልግሎት ሰጪ ተቋማትና ከሌሎች የተሻለ ገቢ እንደሚገኝ ኃላፊው አመልክተዋል። ባለፈው ዓመት የ5 ነጥብ 2 እና ካቻምና የ6 ነጥብ 2 በመቶ ዕድገት ተገኝቶ እንደነበር ያስታወሱት አቶ ጀማል፣ ለ3 ዓመታት የድርቁ መቆየት፣ ጦርነቱና የቡና ዋጋ ወድቆ የነዳጅ ዋጋ መጨመር መታየቱ በገቢና ወጪ ላይ ጫና ፈጥሮ እንደነበር ጠቁመዋል።</p>

<p>በሀገሪቱ ታሪክ በ1989 ዓ.ም አጠቃላይ የኢኮኖሚ ዕድገቱ 12 በመቶ አሳይቶ እንደነበርና ለዚህ ውጤትም የግብርናው ክፍለ ኢኮኖሚ ከፍተኛ አስተዋፅዖ እንደነበረው አቶ ጀማል አያይዘው ገልፀዋል። በአሁኑ ወቅት ቀጣይነት ያለው ዕድገት ለማምጣትና በቤተሰብ ደረጃ ገቢን በማሳደግ ኋላቀርነትና ድህነትን ሊያስቀር የሚችል የ10 ዓመት ፕሮግራም መዘጋጀቱን ኃላፊው አስታውቀዋል። በቅርብ ቀን ለሕዝብ ይፋ የሚሆነው ይኸው ፕሮግራም እ.ኤ.አ ከ2001 እስከ 2010 ድረስ የሚያገለግል መሆኑን ከአቶ ጀማል ገለፃ ለመረዳት ተችሏል።</p>

<p>ይህ በእንዲህ እንዳለ ይህን ያህል ዕድገት ተገኘ የሚል ስታስቲካዊ አኃዝ በየጊዜው ቢሰጥም የኑሮ ውድነት፣ የሥራ አጥነት፣ በሽታ፣ የትምህርት ደረጃ መዝቀጥ የጊዜው የኢትዮጵያ ሁኔታ መሆኑ ግን ይታወቃል።</p>


<p class="align-center"><a href="/Gazettas/EletawiAddis/info/EletawiAddis.sera.html">ከዕለታዊ አዲስ ጥር 12 ቀን 1993</a></p>

</body>
</html>	
