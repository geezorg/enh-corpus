<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ተሸላሚ ኮከብ የንግድ ሥራ ድርጅቶች ተመረጡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ተሸላሚ ኮከብ የንግድ ሥራ ድርጅቶች ተመረጡ</h1>


<p>የአዲስ አበባ ንግድ ምክር ቤት ሶስት ኮከብ የንግድ ሥራ ድርጅቶችን የተከበረ የንግድ ሥር አመሪ፣ የተዋጣላት ሴት ነጋዴና ፈር ቀዳጅ ኢንቨስተር ያላቸውን ዛሬ ይሸልማል።</p>

<p>ንግድ ምክር ቤቱ የኦዳ ቡና ላኪ ድርጅት ባለቤት አቶ አደም በዳኔ፣ ሀዲያ ኢንተርፕራይዝን፣ አዋሽ ኢንተርናሽናል ባንክን ከአነስተኛ ከመካከለኛና ከትላልቅ የንግድ ሥራ ድርጅቶች መርጦ ኮከብ የንግድ ሥራ ድርጅቶች በማለት ዛሬ እንደሚሸልማቸው ከአዲስ አበባ ንግድ ምክር ቤት የተገኘ መረጃ ይጠቁማል።</p>

<p>እንዲሁም ወይዘሮ ተከነች አስፋው የተባሉትን ነጋዴ ምክር ቤቱ የተዋጣለት ሴት ነጋዴ በማለት እንደሚሸልም ያመለከተው መረጃው የተለያዩ የቴክኖሎጂ ውጤቶችን በማስተዋወቅ አዳዲስ ሥራ በመፍጠርና በበርካታ ዘርፎች ለሀገሪቱ ልማት አስተዋፅዖ አድርገዋል ያላቸውን ሼህ መሐመድ ሁሴን አላሙዲንን ፈር ቀዳጅ ኢንቨስተር በማለት እንደሚሸልም አስታውቀዋል።</p>

<p>መረጃው «የበርታ ኮንስትራክሽን ማናጀሮች ኢንጂነር ብርሃኔ አባተ እና ታደለ ኃይለሥላሴ ሥራው የሚጠይቀውን ሥነ ምግባር ያሟሉ የድርጅቱን መልካም ስምና ክብር የጠበቁ በሚሰጡት የሥራ አመራር በሠራተኞቻቸው የተከበሩና ያሉበት ቦታ የሚጠይቀውን ሌሎች መስፈርቶች ያሟሉ ስለሆኑ ምክር ቤቱ ለሽልማት መርጧቸዋል» ይላል።</p>

<p>ተሸላሚ የንግድ ሥራ ድርጅቶችንና ኢንቨስተሮችን ለመምረጥ ከተለያዩ የኅብረተሰብ ክፍሎች የተወጣጣ ነፃና ገለልተኛ የዳኞች ኮሚቴ ተቋቁሞ እንደነበር ከምክር ቤቱ ያገኘነው መረጃ ጠቁሟል። የሽልማቱ ፕሮግራም ዛሬ በሒልተን ሆቴል የተለያዩ ነጋዴዎችና ኢንቨስተሮች በተገኙበት ይከናወናል።</p>


<p class="align-center"><a href="/Gazettas/EletawiAddis/info/EletawiAddis.sera.html">ከዕለታዊ አዲስ ጥር 1 ቀን 1993</a></p>

</body>
</html>	
