<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አቶ አዲሱ ለገሠ የጠቅላይ ሚኒስትሩ አማካሪ ሆነው ተሾሙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">አቶ አዲሱ ለገሠ የጠቅላይ ሚኒስትሩ አማካሪ ሆነው ተሾሙ</h1>


<p>ባለፉት አምስት ዓመታት የአማራ ብሔራዊ ክልላዊ መንግሥት ፕሬዝዳንት የነበሩት አቶ አዲሱ ለገሠ በቅርቡ አዲስ ሹመት ማግኘታቸው ታወቀ።</p>

<p>ከጠቅላይ ሚኒስትር ጽህፈት ቤት የተገኘው መረጃ እንደሚያመለክተው አቶ አዲሱ ለገሠ በቁጥር ጠ80-ጠሠ 6/01/96 በተፃፈ ደብዳቤ በጠቅላይ ሚኒስትር ጽህፈት ቤት በሚኒስትር ማዕረግ የጠቅላይ ሚኒስትሩ አማካሪ ሆነው እንዲሰሩ በአቶ መለስ ዜናዊ ተሹመዋል።</p>

<p>የብሔረ አማራ ዴሞክራሲያዊ ንቅናቄ ዋና ፀሐፊ የሆኑት አቶ አዲሱ ከአማራ ክልል ርዕሰ መስተዳድርነት ለቀው ወደፓርላማው ሲመጡ በአዲስ አበባ ከተማ በወረዳ 18 ለህዝብ ተወካዮች ም/ቤት ተወዳድረው የተሸነፉትን የአቶ ተፈራ ዋልዋን የምክትል ጠ/ሚኒስትርነትንና የመከላከያ ሚኒስትርነትን ሥልጣን ይረከባሉ ብሎ ሲጠበቅ የጠቅላይ ሚኒስትሩ አማካሪ ሆነው እንዲሰሩ መሾማቸው ብዙዎችን አስገርሟል።</p>

<p>አቶ አዲሱ ከዚህ የኃላፊነት ቦታ ቀጥለው የአሁኑ የሹመት ቦታ ማግኘታቸው ቢታወቅም የሹመት ደብዳቤው ጠቅላይ ሚኒስትሩን በምን ጉዳይ ላይ እንደሚያማክሩ አይጠቅስም። ፓርላማው ሁለተኛውን የአምስት ዓመት የሥራ ዘመኑን ባለፈው መስከረም ወር በጀመረ ማግስት አቶ አዲሱ በጠቅላይ ሚኒስትር ጽህፈት ቤት የመልሶ ማቋቋምና ግንባታ ኃላፊ ሆነው ተመድበው ነበር።</p>

<p>በተያያዘ ዜና የቀድሞው የትግራይ ብሔራዊ ክልላዊ መንግሥት ምክር ቤት ዋና ፀሐፊ የነበሩት ወይዘሮ አረጋሽ አዳነ በጠቅላይ ሚኒስትር ጽ/ቤት የማህበራዊ ዘርፍ ሰብሳቢ ሆነው ሲሾሙ የህወሓት የፖሊት ቦሮ አባል የሆኑት አቶ አባይ ፀሐዬ ደግሞ የጠቅላይ ሚኒስትሩ አማካሪ ሆነው እንዲሰሩ በአቶ መለስ ዜናዊ መመደባቸው ታውቋል።</p>


<p class="align-center"><a href="/Gazettas/EletawiAddis/info/EletawiAddis.sera.html">ከዕለታዊ አዲስ ጥር 1 ቀን 1993</a></p>

</body>
</html>	
