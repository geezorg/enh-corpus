<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በአዲስ አበባ መስተዳድር ዶክመንቶች እየተቃጠሉ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> በአዲስ አበባ መስተዳድር ዶክመንቶች እየተቃጠሉ ነው </h2>


<p>ቅንጅቱ አዲስ ከንቲባ መምረጡና ሌሎች የአመራር አባላትን በምርጫ መሰየሙ ከተረጋገጠ በኋላ በአዲስ አበባ መስተዳድር አንዳንድ ቢሮዎች ዶክመንቶችን የማቃጠል እንቅስቃሴ መጀመሩን፣ ይህንን ተግባር የሚወጡት በየቢሮው የሚገኙ ታማኝ ካድሬዎች መሆናቸውን የማዘጋጃ ቤት ምንጮች ገልፁ፣ በሌላም በኩል ለሚቀጥለው ዓመት የተያዙ በጀቶች ጅምር ስራዎችን ለማስፈፀም በሚል በመጀመሪያ ሩብ ዓመት ውስጥ ወጪ መሆናቸውንም እኚሁ ምንጮች አክለዋል።</p>

<p>አዲስ አበባ ላይ በዜሮ በተሸነፈውና ጊዜያዊ ከንቲባው ከነምክትላቸው ጭምር የተሸነፉበት ኢህአዴግ ቅንጅቱን በአዲስ አበባ ላይ አቅም ለማሳጣት ተከታታይ ርምጃዎችን ሲወስድ መቆየቱ ይታወሳል፣ የከተማውን የትራንስፖርት መገናኛ ቢሮን፣ እንዲሁም የውልና ማስረጃ ፅ/ቤት ወደ ፌዴራል ከማዞር ባሻገር፣ በከተማዋ ያሉ መሬቶችን እንዲሁም በከተማዋ ተዘርግተው የተቀመጡ ቤቶችን ለታማኞቹ በመስጠት፣ እንዲሁም ከሰራዊቱና ከፖሊስ ውስጥ አዳዲስ ታማኞችን ለመመልመል እየተጠቀሙበት መሆኑ ይታወቃል።</p>

<p>ግዜያዊ አስተዳደሩ ስልጣኑን ለመልቀቅ የቀረው አንድ ወር ከአምስት ቀን ቢሆንም፣ ለድሆች ተብለው የተሰሩ ኮንዶሚኒየም ቤቶችን፣ ሌሎችንም በስፋት ለሽያጭ ያቀረበ ሲሆን፣ በአዲስ አበባ ዙሪያ ያሉ መሬቶችን በሙሉ በሊዝ ለመሸጥ ተከታታይ ጨረታዎችን በማውጣት ላይ ይገኛል። ቀደም ሲል በግብር እና በመሳሰሉት የተገኙ ገቢዎች ለጅምር ግንባታዎች ማጠናቀቂያ በሚል ወጪ ሆነው የትና በምን ሁኔታ ላይ እንደዋለ እንደማይታወቅ በውስጥ የወጣው ዜና ያብራራል፤ መስተዳድሩ አሁን ቤቶችንና መሬቶችን በመቸብቸብ የሚያገኘውን ብር የት ሊያደርሰው እንዳሰበ የታወቀ ነገር የለም።</p>

<p>የአዲስ አበባ መስተዳድር በአሁኑ ወቅት ዶክመንቶችን እያቃጠለ ያለው በፋይናንስ ቢሮ አካባቢ ያለውን መሆኑን የሚገልፁት ምንጮ፣ ከርክክቡ በፊት የግድ ኦዲት መደረግ እንዳለበት ቅንጅቱ ማስታወቁንም ያስታውሳሉ፤ ላለፉት ከ14 ዓመታት ኢህአደግ የአዲስ አበባ መስተዳድርን በመያዙ፣ ለስርዓቱ ቅርብ የሆኑ ሰዎች በተለያየ መንገድ መሬትን ጨምሮ ልዩ ተጠቃሚ የሚሆኑበትን ዕድል ተዘርግቶ መቆየቱ ይታወሳል፤ በአሁኑ ወቅት ግን ኢህአዴግ በዚህ መልክ ሕገ-ወጥ ተግባር ለመፈፀም የሚችልበት ዕድል እንደተዘጋ ታምኖበታል፤ ጠ/ሚ/ሩ በአዲስ አበባ ላይ ስልጣን ቢኖራቸውም፣ ስልጣናቸውን በህጋዊ መንገድ ለመጠቀም እንጂ፣ ሕገ-ወጥ ትዕዛዝ ለማስፈፀም አይችሉም።</p>

<p class="align-center"><a href="/Gazettas/Abaye/info/Abaye.html">ከአባይ ነሐሴ 28 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/አባይ/ማውጫ/1997/ነሐሴ/28/አባይ1.281297.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
