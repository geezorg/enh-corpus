<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አል አሙዲ ቢን ላደንን ይረዳሉ የተባለው ክስ ውድቅ ሆነ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">አል አሙዲ ቢን ላደንን ይረዳሉ የተባለው ክስ ውድቅ ሆነ</h2>


<p>ሼህ መሐመድ አልአሙዲን አሸባሪውን የአልቃዒዳ ቡድን በገንዘብ ይረዳሉ፣ ከኦሳም ቢንላደን ጋር ግንኙነት አላቸው በማለት የቀረበባቸው ዘገባ ማስረጃ አልባ መሆኑ ተረጋገጠ። ቢሊየነሩ መሐመድ አላሙዲን የሽብሩን መረብ አልቃኢዳን በገንዘብ ይረዳሉ፣ ከኦሳማ ቢንላደን ጋር የተለየ ግንኙነት አላቸው በማለት ሐርፐር ኮሊንስ አሳታሚ ላቀረብኩት ዘገባ ማስረጃ የለኝም ሲል ክሱን አንስቷል በማለት ሮይተርስ ዘግቧል፣ ሀርፐር ኮሊንስ አሳታሚ «ጥሀ ተርሮር ቲመ ሊነ» በሚል ርዕስ ባሳተመው በፖል ቆምሰን በተፃፈው መፅሐፍ ላይ በሼህ አልአሙዲን ላይ ያቀረበውን ክስ ያነሳ ሲሆን፣ አልአሙዲ ከኦሳማ ቢንላንደንም ሆነ ከአልቃኢዳ የአሸባሪዎች መረብ ጋር ስለመገናኘታቸውም ሆነ ስለመርዳታቸው አንዳችም የሚያቀርበው ማስረጃ እንደሌለም አሳታሚው ገልጿል። መፅሐፉ በድጋሚ በሚታተምበት ወቅት አልአሙዲንን በተመለክተ የተጠቀሰውን በሙሉ እንደሚያጠፋው ቃል መግባቱንም ከብሪታንያው ዜና አገልግሎት ከሮይተር ዘገባ መረዳት ተችሏል።</p>

<p>በሌላም በኩል የብሪታኒያው ፕሎቶፕሬስ የተባለው አሳታሚ ድርጅት ባለፈው ዓመት ጥር ላይ በአል አሙዲ ላይ ያቀረበውን ውንጀላ በተመሳሳይ ማንሳቱም በዘገባው ተመልክቷል፤ ሼህ መሐመድ አልአሙዲ ከሽብሩ መረብ ጋር ግንኙነት አላቸው በማለት የቀረበውን ዘገባ የአሜሪካኖቹ ዩ.ኤስ ቱዴይ እንዲሁም ቦስተን ሄራልድ መዘገቡ ይታወሳል ሲል ሮይተርስ አስታውቋል፤ መሐመድ አልአሙዲ በዓለም ላይ ካሉ ቢሊየነሮች በ406 ደረጃ ላይ የሚገኙ መሆናቸውን «ፎርብስ» ዓለም አቀፍ የቢዝነስ መፅሔት ያመለክታል፤ የሀብታቸው መጠንም 1. ቢሊዮን ዶላር መሆኑንም ከ«ፎርብስ» ምረዳት ተችሏል።</p>






<p class="align-center"><a href="/Gazettas/Abaye/info/Abaye.sera.html">ከአባይ ጥር 21 ቀን 1997</a></p>

</body>
</html>	
