<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአዲስ አበባ ዩኒቨርስቲ ተማሪዎች ኢህአዴግ በስማችን ነገደብን አሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የአዲስ አበባ ዩኒቨርስቲ ተማሪዎች ኢህአዴግ በስማችን ነገደብን አሉ</h2>


<p>የአዲስ አበባ ዩኒቨርስቲ ተማሪዎች በስማችን እየተነገደ ነው ሲሉ ቅሬታቸውን ገለፁ፤ ከጠ/ሚ/ሩ ጋር የተወያዩት በፓርቲ አባልነት የተቃፉ ጥቂት የዩኒቨርስቲ ተማሪዎች ከተለያዩ ሁለተኛ ደረጃ ት/ቤቶች የተመለመሉ፣ እንዲሁም በስራ ፈትነት የተቀመጡ ወጣቶች መሆናቸውን የአዲስ አበባ ዩኒቨርስቲ ተማሪዎች ገልፀዋል።</p>

<p>ሐሙስ ሚያዝያ 27/1997 በጠ/ሚ/ሩ ፅ/ቤት ማለትም በቤተመንግስት አቶ መለስ ከዩኒቨርስቲ ተማሪዎች ጋር ተወያዩ የሚል ዜና በመንግስት ሚዲያዎች ተነግሯል፤ ይህም የአዲስ አበባ ዩኒቨርስቲ ተማሪዎችን አስቆጥቷል። ተማሪዎቹ እንደሚሉት የጥሪ ማስታወቂያ በዩኒቨርስቲው ቅጥር ግቢ አልተለጠፈም፤ በየትኛውም መንገድ እንዲያውቁም አልተደረገም፤ ሌላው ቀርቶ የተማሪዎች ህብረት የሚያውቀው ነገር የለም።በብአዴን፣ በኦህዴድ፣ በደኢህዴን አባልነት የታቀፉ ስትመረቁ ስራ ይሰጣችኋል በሚል ተስፋ በኢህአዴግ አባልነት የሚንቀሳቀሱ በፓርቲው መዋቅር ጥሪ ደርሷቸዋል። በአዲስ አበባ ወጣቶች ስር የተደራጁ የሁለተኛ ደረጃ ት/ቤት ተማሪዎችና፣ በስራ ፈትነት የተቀመጡ ልጆች በስብሰባው ታድመዋል።በዚህ መልክ በድርጅታዊ መንገድ በተሰናዳው ጥሪ፣ የወሬ ወሬ የሰሙ የአዲስ አበባ ዩኒቨርስቲ እና የሌላ ከፍተኛ ትምህርት ተቋም ተማሪዎች ተገኝተዋል፤ ወደ አዳራሹ ከገቡ በኋላ ጥያቄ የሚጠይቁ ሰዎች መሰናዳታቸውን፣ ይህምም የሚያስተናብሩት ከጠ/ሚ/ሩ ግራና ቀኝ ተቀምጠው ምንም ሳይተነፍሱ የወጡት የኢህአዴግ ሰዎች መሆናቸውን ተማሪዎቹ ተናግረዋል።ከመድረኩ የተነሳው ጥያቄ በአብዛኛው ሀሙስ ዕለት ማታ ጠ/ሚ/ሩ በሰጡት ቃለ ምልልስ ላይ የተንጸባረቀ መሆኑን የዩኒቨርስቲ ተማሪዎቹ ያስረዳሉ።</p>


<p class="align-center"><a href="/Gazettas/Abay/info/Abay.sera.html">ከ ሚያዝያ 29 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/አባይ/ማውጫ/1997/ሚያዝያ/29/አባይ1.290897.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
