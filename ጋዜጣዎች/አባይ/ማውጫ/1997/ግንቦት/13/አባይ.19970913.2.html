<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ቅንጅቱ ትናንት ለኢትዮጵያ ሕዝብ ጥሪ አቀረበ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center">ቅንጅቱ ትናንት ለኢትዮጵያ ሕዝብ ጥሪ አቀረበ</h2>

<p>ቅንጅት ለአንድነትና ለዴሞክራሲ በየዕለቱ የሚሰጠውን በመግለጫ በመቀጠል በትናንትናውም ዕለት መግለጫ ሰጥቷል፤ በትናንትናው ዕለት የቅንጅቱ አመራር አባል ዶ/ር ብርሃኑ ነጋ ብቻቸውን በተገኙበት የተነበበው የቅንጅቱ ጥሪ ቀጥሎ ቀርቧል።</p>

<p>ከቅንጅት ለአንድነትና ለዴሞክራሲ የተሰጠ ጋዜጣዊ መግለጫ</p>

<p>እስከ ትላንት ግንቦት 11 ቀን 1997 ዓ.ም ከቀኑ 8 ሰዓት ድረስ የድምፅ ቆጠራ በተካሄደባቸው የምርጫ ክልሎች ውስጥ 140 የፓርላማ መቀመጫዎችን ማሸነፋችንን መግለፃችን ይታወሳል። በተመሳሳይ ሁኔታ ሃምሳ በመቶ በሚጠጋው የሃገሪቱ ክፍል ህግና ስርዓትን የተከተለ የድምጽ ቆጠራ ሂደት መካሄድ አለመቻሉንና በዚህም ምክንያት ተጨማሪ ውጤቶችን ለማወቅ መቸገራችንን መግለፃችን ይታወሳል። ይህ ችግር የበለጠ ተባብሶ በመቀጠሉ ተጨማሪ ውጤቶችን ለማወቅ የማንችልበት ደረጃ ላይ ደርስናል። እንዲያውም በአንዳንድ ማሸነፋችንን ቀደም ብለን ባረጋገጥንባቸው አካባቢዎች የምርጫውን ውጤት የሚቀለብሱ ህገ-ወጥ ድርጊቶች እየተመፈጸ መሆናቸውን የሚያሳይ መረጃ ከተለያዩ አቅጣጫዎች እየደረሰን ነው።</p>

<p>በዚህም ምክንያት ከሰኞ ግንቦት 8 ቀን 1997 ዓ.ም ከምሽቱ 2 ሰዓት በኋላ ሀግና ከስርዓት ውጭ የኛ ታዛቢዎች በሌሉበትና ትክክለኛውን የምርጫ ህግ ሳይከተል የድምፅ ቆጠራ ተካሂዶ ተገኘ የሚባልን የምርጫ ውጤት ቅንጅታችን የማይቀበለው ስለመሆኑ ለኢትዮጵያ ብሄራዊ ምርጫ ቦርድ በዛሬው እለት አሳውቀናል። ከዚሁ ጋር በተያያዘ በነገው እለት ምርጫ ቦርድ ሊያቀርበው ባሰበው የመጀመሪያ ደረጃ የምርጫ ውጤት ሪፖርት እነዚህ አወዛጋቢ የምርጫ ክልሎች ተክተው እንዲያቀርቡ አሳስበናል። በእርግጥ የምርጫ ቦርዱም ይህንን ማድረግ እንደማይፈልግ ቃል ገብቶልናል። በነዚህ አወዛጋቢ ሁኔታ በተከሰተባቸው የምርጫ ክልሎች የተከሰቱ ችግሮች ባስቸኳይ ታርመው የህዝቡ ትክክለኛ ድምጽ ተቀባይነት እንደማያገኝም የርምጫ ቦርዱን ጠይቀናል።</p>

<p>ነገር ግን እኛ በአሁኑ ወቅት ባለን መረጃ ገዢው ፓርቲውም ሆነ ምርጫ ቦርድ የተከሰቱ ችግሮች እንዲታረሙ የሚያስችል የተግባር እንቅስቃሴ ላይ አይደሉም። እንዲያውም ገዢው ፓርቲ የህዝብን ድምጽ ያለ አግባብ በሃይል ቀምቶ ለሌላ አምስት ዓመታት ስልጣኑን ለማራዘም የሚያስችለውን ህገ-ወጥ ድርጊት በየእለቱ በከፍተኛ ደረጃ እየፈፀመ ይገኛል። ለዚህ አምባገነናዊ ተግባሩ ተፈጻሚነት በህዝቡ የመሰብሰብና ሰላማዊ ሰልፍ የማድረግ ህገ-መንግስታዊ መብት ላይ የጣለውን እገዳ አጠናክሮ ቀጥሎበታል። ከዚህም አልፎ በአሁኑ ወቅት የቅንጅቱን አባላት፣ ዕጩ ተወዳዳሪዎችና የምርጫ ታዛቢዎች እያሳደደ ማፈንና ማሰር ጀምርሯል።</p>

<p>ቅንጅታችን የራሱም ሆነ የኢትዮጵያ ህዝብ ህገ-መንግስታዊ መብቶች ያለ አግባብ ሲታገቱ፣ ህዝቡ የሰጠው የምርጫ ድምጽ ያለ አግባብ በአምባገነናዊ ኃይል ሲቀማ በዝምታ ሊያይ አይችልም። ስለዚህ ይህ አምባገነናዊ ድርጊት በአስቸኳይ ቁሞ ህዝቡ የህገ-መንግስታዊ መብቶቹን የትክክለኛ የምርጫ ድምፁ ባለቤት እንዲሆን ቅንጅታችን ተገቢውን የፖለቲካ አመራር መስጠት እንዳለበት ማሳወቅ ተገቢ ነው። የኢትዮጵያ ህዝብ ይህንን ሁኔታ በውል ተገንዝቦ የተናጠል እርምጃ ከመውሰድ በመቆጠብ ቅንጅቱ የሚሰጠውን ህጋዊና ሰላማዊ እንቅስቃሴ አመራር እንዲጠብቅ፣ ህዝቡ የተቀማውን ዕድል ማስመለስ መብቱ መሆኑን እናስገነዝባለን።</p>


<p class="align-center"><a href="/Gazettas/Abaye/info/Abaye.sera.html">ከአባይ ግንቦት 13 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/አባይ/ማውጫ/1997/ግንቦት/13/አባይ2.130997.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	

