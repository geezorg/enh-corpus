<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ቅንጅቱ በማሸነፉ የአዲስ አበባ ፖሊስ በፌዴራል ስር ሊሆን ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ቅንጅቱ በማሸነፉ የአዲስ አበባ ፖሊስ በፌዴራል ስር ሊሆን ነው</h2>


<p>ከትላንት በስቲያ ሀሙስ በአዲስ አበባ የፌዴራል ፖሊስ ጠቅላይ መምሪያ በተካሄደ ስብሰባ የአዲስ አበባ ፖሊስ በፌዴራል ፖሊስ ስር ኢንደሚጠቃለል ተገለፀ።</p>

<p>ጠ/ሚ/ር መለስ የአዲስ አበባ መስተዳድርን የመበተን ህጋዊ ስልጣን ኢንዳላቸው ተደርጐ የሚናፈሰውም ወሬ ሀሰት መሆኑን ማረጋገጥ ተችሏል። በሌላ በኩል የኢህአዴግ ማዕከላዊ ኮሚቴ በዛሬው ዕለት ከሰዓት በኋላ ከምርጫው ወዲህ ለመጀመሪያ ጊዜ የሚሰበሰብ መሆኑን ለማወቅ ተችሏል።</p>

<p>ከትናንት በስቲያ ሀሙስ በፌዴራል ፖሊስ ጠቅላይ መምሪያ የተካሄደውን የፖሊሶች ስብሰባ የመሩት የፌዴራል ፖሊስ ኮሚሽነር ወርቅነህ ገበየሁና ምክትል ኮሚሽነሩ ሀሰን ሽፋ መሆናቸውን ለማወቅ ተችሏል፤ በዚህ ስብሰባ ላይ የተገኙት የአኢስ አበባ ፖሊስ ዋና ምክትል ኮሚሽነሮች፣ የክፍለ ከተማ ፖሊስ ዋናና ምክትል ኮሚሽነሮች፣ የክፍለ ከተማ ፖሊስ አዛዦች እና ሌሎች ኃላፊዎች በተሳተፉበት በዚህ ስብሰባ ላይ የአዲስ አበባ ፖሊስ በቅርቡ በፌዴራል ፖሊስ ስር እንደሚጠቃለል ኮሚሽነሩ ተናግረዋል። በመሆኑም በሃላፊነት ቦታዎች ላይ ያሉ ፖሊሶች ምንም ስጋት ኢንዳይገባቸው በማለት አፅናንተዋል፤ በአሁኑ ወቅት እርምጃዎችን የመወሰድ ሙሉ መብት የተጎናፀፉ መሆናቸውም ተነግሯቸዋል። የአዲስ አበባ ፖሊስ ወደ ፌዴራል ፖሊስ የሚሸጋገርበትን ጊዜ ግን በውል አላስቀመጡም። ይህ በንዲህ እንዳለም በአዲስ አበባና በክልል ከተሞች እንዲሁም በገጠር ጭምር ያልተጠበቀ ሽንፈት የገጠመው የኢህአዴግ ማዕከላዊ ኮሚቴ በዛሬው ዕለት ለመጀመሪያ ጊዜ ኢንደሚሰበሰብ ለማወቅ ተችሏል። ዛሬ ከቀትር በኋላ የሚጀመረው የኢህአዴግ ማዕከላዊ ኮሚቴ ስብሰባ ነገ ሙሉ ቀን ጭምር የሚቀጥል እንደሆነ ሲነገር፣ በምርጫው ዙሪያ አቋም ይዞ እንደሚወጣም ይጠበቃል።</p>


<p class="align-center"><a href="/Gazettas/Abaye/info/Abaye.sera.html">ከአባይ ግንቦት 13 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/አባይ/ማውጫ/1997/ግንቦት/13/አባይ1.130997.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
