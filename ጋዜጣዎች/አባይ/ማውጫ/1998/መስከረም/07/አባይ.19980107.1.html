<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ዘመቻ ኦብኮ ቀጥሏል ታጣቂዎች የመኢድን ቅርንጫፍ ፅ/ቤት ዘረፉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ዘመቻ ኦብኮ ቀጥሏል ታጣቂዎች የመኢድን ቅርንጫፍ ፅ/ቤት ዘረፉ</h2>


<p>ኢሕአዴግ የኦብኮ ቢሮ ላይ የከፈተውን የጥቃት ዘመቻው ቀጥሏል። በትናንትናው ዕለት የኦብኮ አመራር አባል የሆኑትን አቶ አልባን ሌሊሴን የፀጥታ ኃይሎች በመሳሪያ አስገድደው ወስደዋል። በሌላም በኩል በመቱ የሚገኘው የመኢአድ/ ቅንጅት ፅ/ቤት ከትናንት በስቲያ ሐሙስ ምሽት በታጣቂ ኃይሎች ከተሰበረ በኋላ ተዘርፏል። በአዲስ አበባ የሚገኘው የመኢአድ/ ቅንጅት ጽ/ቤትን እንደ ኦብኮ ቢሮ ሰብረው የሚገቡ ግለሰቦች መዘጋጀታቸውን፣ ለዚህም የፀጥታ ኃይሎች በአካባቢው እንቅስቃሴ ከጀመሩ ሁለት ቀናት ማስቆጠራቸውን የመኢአድ ሕዝብ ግንኙነት ኃላፊ ገልፀዋል።</p>

<p>በኢሉባቡር ዞን መቱ የሚገኘው የመኢአድ/ቅንጅት ቢሮ በታጣቂ ኃይሎች የተዘረፈው ሐሙስ መስከረም 5/1997 ከሌሊቱ 7 ሰአት ሲሆን፣ታጣቂዎቹ የፅ/ቤቱን መዛግብት በፒክአፕ መኪና ይዘው መሰወራቸውን፣ የታጣቂዎቹም ብዛት 7 መሆኑን ከስፍራው የመጣው ዜና ያብራራል። የቅንጅቱ ፅ/ቤት ጠባቂ በቁጥጥር ስር የዋለ ሲሆን፣ ሌሎች የቅንጅት አባላትም ማሳደድ መቀጠሉ የተገኘው ዜና ያብራራል።</p>

<p>በኦሮሞ ብሄራዊ ኮንግረስ ፅ/ቤት ላይ በሁለት ግለሰቦች ግንባር ቀደምትነት፣ በኢሕአዴግ አዝማችነት የተወሰደውን ርምጃ በመኢአድ/ቅንጅት ፅ/ቤት ላይም ተመሳሳይ ጥቃት የሚፈፅሙ ሰዎች ኢሕአዴግ ማዘጋጀቱ የታወቀ ሲሆን፣ ከሰሞኑም የፀጥታ ኃይሎች ሁኔታውን ለማጥናት በመንቀሳቀስ ላይ መሆናቸውንም የመኢአድ ምንጮች አረጋግጠዋል። ፅ/ቤቱን በኃይል እንዲይዙ ግዳጅ ከተሰጣቸው ውስጥ አንዳንዶቹ መኢአድ የከተማውን ሕዝብ ያዘምትብናል፣ የከተማው ህዝብ ይፈጀናል በሚል ስጋት ጽ/ቤቱን እንዲቆጣጠሩ በተሰጣቸው ግዳጅ ከተሰጣቸው ውስጥ አንዳንዶቹ መኢአድ የከተማውን ሕዝብ ያዘምትብናል፣ የከተማው ሕዝብ ይፈጀናል በሚል ስጋት ጽ/ቤእቱን እንዲቆጣጠሩ በተሰጣቸው ግዳጅ ላይ ማቅማማታቸው ተሰምቷል። ሆኖም ሌሎች ሰዎችን አዘጋጅቶ ፅ/ቤቱን ሰብሮ ለመቆጣጠር እየተዘጋጁ መሆናቸው ተሰምቷል። በኢህአዴግ የተቀነባበረውን ይህንን የከተማ ውስጥ ሽብር የአዲስ አበባ ከተማ ሕዝብ ነቅቶ እንዲጠብቅ የመኢአድ/ ቅንጅት ሕዝብ ግንኙነት ኃላፊ አቶ ስለሺ አንዳርጌ ጥሪ አቅርበዋል።</p> 


<p class="align-center"><a href="/Gazettas/Abaye/info/Abaye.sera.html">ከአባይ መስከረም 7 ቀን 1998</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/አባይ/ማውጫ/1998/መስከረም/07/አባይ1.070198.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
