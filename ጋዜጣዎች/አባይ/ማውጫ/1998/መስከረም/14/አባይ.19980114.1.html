<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢህአዴግ የመስከረም ወር ዕቅድ በሚል በምስጢር ወረቀት በተነ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢህአዴግ የመስከረም ወር ዕቅድ በሚል በምስጢር ወረቀት በተነ</h2>


<p>በጠ/ሚ/ር መለስ ዜናዊ የሚመራው የኢህአደግ ቡድን የተቃዋሚ ኃይላት መስከረም 22/1998 የጠሩትን ሰልፍ በማስመልከት አባላቱን «የመስከረም ወር እቅድ» ያለውን ባለ አስራ አራት ገጽ መመሪያ ሰሞኑን በትኗል፤ ጳጉሜ 4/1997 የተፃፈው ይህ አስራ አራት ገፅ ፅሁፍ በሶስት ግቦችና በዝርዝር ተግባራት የተሞላ ነው፤ በዚህም «አድማና አመፅ የሚቀሰቅሱ ቀንደኛ ግለሰቦችንና የቡድን መሪዎችን በመኖሪያ አካባቢያቸውና በስራ ቦታዎች መለየት፣ ተቃዋሚዎች በተጠናልና በቡድን የሚያደርጉትን እንቅስቃሴ የሚከፋፍልና የሚያዳክም ኃይል በየአካባቢው መፍጠር፣ ኢንፎርሜሽን የሚያቀርቡ ቡድኖችን መፍጠርና የመረጃ መረብ መዘርጋት፣ በድርጅት ልሳናት ፣ በአዲስ ዘመን እና በሌሎች ተመሳሳይ ምንጮች የሚወጡ ተቃዋሚ ፅሁፎችን እየመረጡ በሚገባ ማንበብ» የሚሉና ሌሎች ነጥቦችን አካቷል።</p>

<p>ይህ በእንዲህ እንዳለም መስከረም 22/1998 ሕብረትና ቅንጅት በጋራ የጠሩትን ሕዝባዊ ትዕይንት ለማክሸፍ በሚል የፌዴራል ፖሊስ አባላት ስልጠና በመውሰድ ላይ ይገኛሉ፤ ከአፍሪካ ሕብረት ጀርባ በሚገኘው ከርቸሌ እስር ቤት ግቢ ውስጥ የፌዴራል ፖሊስ አባላት በድንጋይና በስለት እየተወራወሩ ስልጠና በመውሰድ ላይ መሆናቸውን በስልጠናው ላይ ከሚገኙት ፖሊሶች የተገኘው መረጃ ያመለክታል፤ እነዚህ ሰልጣኞች መስከረም 22/1997 የሚያደርጉት የተቃውሞ ትዕይንቶችን በእንጭጩ ለመቅጨት በቀበሌ ደረጃ በየመንደሩ እንደሚበተኑ ተነግሯቸዋል፤ እነዚህ የፌዴራል ፖሊስ ልብስ የለበሱት ታጣቂዎች በአብዛኛው የመከላከያ ሠራዊት አባላት እንደሆኑም የውስጥ ምንጮች አረጋግጠዋል።</p>

<p>በአብዛኛው ከጠረፍ ወረዳዎች የተውጣጡ እና ለከተማ ህይወት ባዕድ የሆኑ ሰዎች በብዛት የተሰባሰቡበት ነው፤ የኢህአዴግ ቡድን ከዚህም በተጨማሪ እነዚህን መሳሪያ አስይዞ በብዛት ከተማ ውስጥ እንዲንቀሳቀሱ በማድረግ ላይ ሲሆን፣ ቅኝት የሚያደርጉ መሳሪያ ያጠመዱ ተሽከርካሪዎችን በማስገባትም ሕዝብን ለማስፈራራት እየሞከረ ነው። ሆኖም በህዝቡ ዘንድ ሁኔታው ይበልጥ ቁጣን እየቀሰቀሰ፣ እልህን እየጋበዘ መሆኑን የተሰባሰቡ አስተያየቶች ያስረዳሉ።</p>




<p class="align-center"><a href="/Gazettas/Abaye/info/Abaye.sera.html">ከአባይ መስከረም 14 ቀን 1998</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/አባይ/ማውጫ/1998/መስከረም/14/አባይ1.140198.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	


