<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>በኃይማኖት ሰበብ ከፍተኛ ግጭት ተፈጠረ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በኃይማኖት ሰበብ ከፍተኛ ግጭት ተፈጠረ</h2>


<p>ከአዲስ አበባ 114 ኪሎ ሜተር ርቀት ላይ በኦሮሚያ ክልል በምትገኘው ወሊሶ ከተማ በኃይማኖት ሰበብ፣ በኢትዮጵያ ኦርቶዶክስ ተዋህዶ ቤተክትስቲያን እና በፕሮቴስታንት እመንት ተከታዮች መካከል በተነሳ ግጭት ከፍተኛ ረብሻ ተፈጥሯል። በተወረወረ ድንጋይም ሰዎች መቁሰላቸውን እና ለረብሻው መንስኤ ናቸው የተባሉ ግለሰቦች መታሰራቸውን ምንጮች ገልጸዋል።</p>

<p>በወሊሶ ከተማ ከአቦ ቤተክርስቲያን 400 ሜትር ርቀት ላይ የሚገኘው ስታዲዮም በደርግ ጊዜ በተወረሰ የኢትዮጵያ ኦርቶዶክስ ተዋህዶ ቤተክርስቲያን ንብረት እንደሆነ የገለፁ ምንጮች በስታዲዮሙ የፕሮቴስታንት እመንት ተከታዮች ጉባኤ እንዲያካሂዱ መፈቀዱ ለረብሻው ሰበብ እንደሆነ ታውቋል።</p>

<p>የፕሮቴስታንት እምነት ተከታዮች በስታዲየሙ ጉባኤ ለማካሄድ ዞኑን ጠይቀው እንደተፈቀደላቸው የኦርቶዶክስ እመንት ተከታይ የሆኑ ግለሰቦች ሲሰሙ ተቃውሞአቸውን ለቅዱስ ፓትርያርኩ ማሳወቃቸውን ያገኘነው መረጃ ይጠቁማል። ቀደም ሲል የተለያዩ እመንት ተከታዮች በስታዲየሙ የተለያዩ በዓላትን ሲያካሂዱ እንደቆዩ የሚናገሩት ምንጮች የፕሮቴስታንት ዕምነት ተከታዮችም የሦስት ቀናት ኮንፍራንስ ለማካሄድ የተፈቀደላቸው በዚሁ መሰረት ነው ተብሏል።</p>

<p>ጉባኤው በትላንትናው ዕለት በስታዲየም ከተጀመረ በኋላ ግን ከጠዋቱ 4 ሰዓት ከ30 ደቂቃ ገደማ ከንዳንድ የኦርቶዶክስ እመንት ተከታዮች በተጀመረ የድንጋይ ውርወራ ግጭት ተነስቷል።</p>

<p>በረብሻው ሰዎች በዱላና በድንጋይ የተመቱ ሲሆን ረብሻውን ለማብረት አስለቃሽ ጭስ በመለቀቁ እርስበር የመውደቅና የመረጋገጥ አደጋ እንደደረሰ በቦታው የነበሩ ምንጮች ይናገራሉ። ረብሻው እንዲፈጠር መንስኤ ናቸው የተባሉ ግለሰቦችም ተይዘው የታሰሩ ሲሆን ከሰዓት በኋላ ሦስት የኢትዮጵያ ኦርቶዶክስ ተዋህዶ ቤተክርስቲያን ጳጳሳት ወደ ስፍራው ተልከው ምዕመናኑን እንዲያረጋጉ ተደርጓል።</p>

<p>በቦታው የተገኙት ጳጳሳት ምዕመናኑን ካነጋገሩ በኋላ ከዞኑ ተወካዮች ጋር ተነጋግሮ ሰላም ሊያመጣ የሚችል 13 አባላት ያሉት ኮሚቴ አቋቍመዋል። የእስረኞቹን ሁኔታ ለማጣራትም ማምሻውን ወደ ፖሊስ ጣቢያ ማመራታቸው ታውቋል። ፕሮግራሙን ያዘጋጀው የደቡብ ምዕራብ ሸዋ ወንጌላዊያን እመንት ተከታዮች አባላት በበኩላቸው ሕገመንግሥቱ ላይ በተቀመጠው የትኛውንም ኃይማኖት የመከተልና የማምለክ መብታቸው መሠረት፣ ጠይቀው በተፈቀደላቸው ቦት እመንታቸውን ማካሄድ እንዲችሉ እስካተነገራቸው ድረስ ወደየቤታቸው ለመግባት ፍቃደኛ ባለመሆናቸው ቤተክርስቲያናቸው በር ላይ እስከ ምሽቱ 1 ሰዓት ተሰባስበው መቆየታቸው ታውቋል። በመጨረሻም የቤተክርስቲያኒቱ ኃላፊዎች ወደ የቤታቸው ገብተው ምላሹን በዛሬው ዕለት እንድጠባበቁ በመከሯቸው መሰረት መግባታቸው ታውቋል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ ጥቅምት 7 ቀን 2002</a></p>

</body>
</html>	
