<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የመድረክና የኢህአዴግ ድርድር ያለ ውጤት ተበተነ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የመድረክና የኢህአዴግ ድርድር ያለ ውጤት ተበተነ</h2>


<p>የኢትዮጵያ ፌደራላዊ ዲሞክራሲያዊ አንድነት መድረክ ሌሎች ተቃዋሚ ፓርቲዎችን ካካተተው ድርድር በተጨማሪ በተናጠል ከኢህአዴግ ጋር መደራደር እንደሚፈልግ ሲገልፅ የቆየ ሲሆን ስለ ድርድሩ ለመነጋገር ኢህአዴግና መድረክ ትናንት ያካሄዱት ስብሰባ ያለ ውጤት መበተኑ ታውቋል።</p>

<p>የኢህአዴግና የተቃዋሚ ፓርቲዎች ድርድር ከሳምንታት በፊት ሲጀመር ከጋራ ድርድር በተጨማሪ በተናጠልም ድርድር እፈልጋለሁ በማለት «መድረክ» ረግጦ መውጣቱ የሚታወስ ሲሆን በድርድሩ ዙሪያ ኢህአዴግና መድረክ አቋሞቻቸውን በደብዳቤ ሲለዋወጡ ቆይተዋል። ከዚሁ የደብዳቤ ልውውጥ በኋላ፣ በትናንትናው ዕለት በሕዝብ ተወካዮች ምክር ቤት ግቢ ውስጥ ውይይት ማካሄዳቸውም ታውቋል።</p>

<p>በዚሁ ውይይትም መድረክ ከሌሎች ፓርቲዎች ጋር በጋራ ከኢህአዴግ ጋር በተናጠል በሚደራደርባቸው ጉዳዮች ላይ የተወያየ ሲሆን ከኢህአዴግ በኩል የተሰጠው ምላሽም መድረኩ ያቀረበላቸው አጀንዳዎች በጋር ውይይት ማድረግ የሚያስፈልግባቸው የጋራ አገራዊ አጀንዳዎች መሆናቸውን ነገር ግን አጀንዳዎቹን በደንብ ለማየት መድረኩ በጋራና በግል በሚል ነጣጥሎ እንዲያመጣቸው ጠይቋል። በውይይቱ ላይ የተሳተፉት የመድረኩ ተወካዮች ከአባሎቻቸው ጋር ተወያይተው ውሳኔ አለማሳለፋቸውን ጠቁመው፣ ነገር ግን የተደረገው ውይይት አጠቃላይ መንፈሱ ሲታይ «የተለየ ነገር ያልተነፀባረቀበትና ውጤት አልባ ነበር» ብለዋል። ሥነምግባር ሕጉና በአፈፃፀሙ ላይ ያደርግ የነበረውን ውይይት አጠናቋል። በሌሎች አጀንዳዎች ላይ ለመነጋገር ለሰኞ ቀጠሮ ይዟል። በተያያዘም መድረኩ እያንዳንዱ ፓርቲ ሰባት አባላትን ወክሎ ያደራጀው ጠቅላላ ጉባኤ በዛሬው እለት በአንድነት ፅ/ቤት የመጀመሪያውን ጉባኤ ያካሂዳል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ መስከረም 30 ቀን 2002</a></p>

</body>
</html>	
