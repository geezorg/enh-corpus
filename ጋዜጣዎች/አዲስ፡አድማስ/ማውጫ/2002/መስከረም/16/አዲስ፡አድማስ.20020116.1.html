<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የካርተር ማዕከከል ተቃዋሚዎችን አነጋገረ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የካርተር ማዕከከል ተቃዋሚዎችን አነጋገረ</h2>


<p>በኢትዮጵያ የተካሄደውን የ97 ዓ.ም አገራዊ ምርጫ በታዛቢነት የተከታተለው የካርተር ማዕከል የ2002 ምርጫን ለመታዘብ መጋበዙን በመግጽ በማ ዕከሉ ተወካይ አማካኝነት ከተቃዋሚ ፓርቲ አመራሮች ጋር ውይይት አካሄደ።</p>

<p>የካርተር ማዕከል ተወካይ ዴቪድ ፓተር ከአንድነት ለዴሞክራሲና ለፍትህ፣ ከመድረክ፣ ከኦህኮ እና ከኢዴፓ አመራሮች ጋር ምርጫ 2002ን አስመልከቶ በተነሳው አጀንዳ ላይ ስለኢትዮጵያ የፖለቲካ ሁኔታ፣ ስለሕግ የበላይነት፣ ፓርቲዎቹ በአባሎቻቸው ላይ ስለሚደረሰው እንግልት፣ ስለመገናኛ ብዙሃን አጠቃቀም፣ በምርጫ አዋጅ ላይ በተድነገገው መሠረት መንግሥት ለፓርቲዎች ሊሰጠው ሰልሚገባው የገንዘብ ድጐማ፣ ስለውጭ ሀገር ታዛቢዎች እና በሌሎች ጉዳዮች ላይ ረቡዕ ዕለት መወያየታቸው ታውቋል።</p>

<p>በውይይቱ ላይ የተገኙት የፓርቲው አመራሮች ያደረጉትን ውይይት አስመልክተው ለአዲስ አድማስ እንደተናገሩት ፓርቲዎቹ በተለያዩ አጋጣሚዎች በየመድረኩ ላይ የሚያነሷቸውን አቤቱታዎች ለካርተር ማዕከል መድገማቸውን ገልፀዋል። በተለይ በምርጫ 97 ላይ የተፈጠሩ ግድፈቶች ዳግም እንዳይፈጠሩ ማዕከሉ የተቻለውን አስተዋጽኦ እንዲያበረክት መጠየቃቸውን ተናግረዋል።</p>

<p>«ገዢው ፓርቲ ተሸንፎ ላለመውጣትና ከስልጣን ላለመውረድ ቆርጦ የተነሳ ነው። በ2002 ምርጫ ብዙ ስህተቶች ይፈጠራሉ ብለን እንሰጋለን። የዓለም ዐይን በዚህ ላይ እንዲያተኩር የእናነተን መኖር እንፈልጋለን ብለናቸዋል» ብለውናል።</p>

<p>በሲቪል ማህበራትና በሌሎች አዲስ አዋጆች ላይ፣ ምርጫ ቦርድን በተመለከተ ያሉትን ስጋቶች ስለፍትሃዊ የሚዲያ አጠቃቀም በየክልሉ በአባላቶች ላይ ስለሚደረግ ወከባ እና ተቃዋሚዎች ከህዝብ ጋር እንዳይገናኙ ከፍተኛ ጥረት እየተደረገ መሆኑን አተኩረው እንዲከታተሉ ለማዕከሉ መጠቆማቸውን፣ እንዲሁም ምርጫው ሲቃረብ ብቻ ሳይሆን ከአሁኑ ጀምሮ ትኩረት እንዲያደርጉ እንዳስገነዘቧቸው አስረድተዋል። የኢዴፓ ሊቀመንበር አቶ ልደቱ አያሌው በበኩላቸው «በየመድረኩ የምናነሳውን ጥያቄ ለካርተር ማዕከል ተወካይ ገልፀናል ብለዋል። በምርጫ 97 የታዩ ግድፈቶች በ2002 ምርጫ እንዳይደገሙ ባለው ቀዳዳ ተጠቅመን በምርጫ እንደምንሳተፍ ነፃና ፍትሃዊ እንዲሆን፣ ከሚድያ አንፃር የሚተላለፉ ክርክሮች የቀጥታ ስርጭት እንዲሆኑ፣ ለፓርቲዎች የተመደበ ገንዘብ ሁለትና ሦስት ወር ሲቀር ከሚለቀቅ በእጩ ምልመላና በሌሎች ተያያዥ ጉዳዮች ስለሚያስፈልግ ከወዲሁ እንዲሰጠን የሚሉ ጥቆማዎችን ሰጥተዋል።» ብለውናል። በቀድሞ የአሜሪካ ፕሬዚዳንት ጂሚ ካርተር ስም የተሰየመው የካርተር ማዕከል በ1997 በኢትዮጵያ የተደረገው አገር አቀፍ ምርጫ ላይ በታዛቢነት መሳተፉ የሚታወስ ሲሆን ምርጫውን በማስመልከት ያወጣውን ሪፖርት መንግሥት ሙሉ ለሙሉ ሲደግፈው ተቃዋሚዎች አጣጥለውት እንደነበር ይታወሳል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ መስከረም 16 ቀን 2002</a></p>

</body>
</html>	
