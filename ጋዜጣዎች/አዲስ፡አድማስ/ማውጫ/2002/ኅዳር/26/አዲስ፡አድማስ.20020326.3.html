<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የሚድሮክ የወርቅ ማዕድን ኩባንያ ተቃውሞ ገጠመው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የሚድሮክ የወርቅ ማዕድን ኩባንያ ተቃውሞ ገጠመው</h2>


<p>በኦሮሚያ ክልል በጎጂ ዞን አዶ ሻኪሶ ወረዳ እና አንዳንድ አካባቢዎች የሚገኙ ተማሪዎችና ነዋሪዎች በወርቅ ማዕድን ልማት የተሰማራው የሚድሮክ ኩባንያ «ለአካባቢያችን ያበረከተው ልማት የለም» በሚል ሰሞኑን ለተቃውሞ ሰልፍ መውጣታቸው ታወቀ።</p>

<p>ምንጮች እንደጠቆሙት አንዳንድ የሁለተኛ ደረጃ ት/ቤት ተማሪዎች፣ የትምህርት ማቆም አድማ በማድረግ ለተቃውሞ የወጡ ሲሆን የኦሮሚያ የአድማ በታኝ የፌደራል ፖሊስ የተቃውሞ እንቅስቃሴውን ለመቆጣጠር በአካባቢው ተሰማርተዋል። ከዚሁ ክስተት ጋር በተያያዘ ከክልልና ከዞን የተውጣጡ ባለሥልጣናት ትናንት በነገሌ ቦረና፣ የኦዶ ሻኪሶ የሁለተኛ ደረጃ ት/ቤት በመገኘት ተማሪዎችን ማነጋገራቸውን ለመረዳት ተችሏል። በተለይም የሃገርማርያም፣ ክብረ መንግሥት፣ ነገሌ ቦረና፣ ቡሬ፣ ሻኪሶ አካባቢ ተወላጆች «የሚድሮክ የወርቅ ማዕድን ኩባንያ» በለገደንቢ አካባቢ በወርቅ ፍለጋ ስራ ከሰባት ዓመት ሲንቀሳቀስ መቆየቱን ጠቅሰው በአካባቢው ምንም አይነት የመሰረተ ልማት አለመካሄዱን በመጥቀስ ተቃውሞአቸውን ገልፀዋል። «ኩባንያው ሃብታታችንን እየተጠቀመ ነው» የሚሉትና በካይ ኬሚካል አፈንግጦ በመውጣት በአካባቢው ላይ ጉዳት እያደረሰ ነው በሚል ተቃውሞ የሚገልፁት ነዋሪዎች የኩባንያው ባለቤት በሌሎች አካባቢዎች የትምህርት ቤት፣ የመጠ ውሃ ግንባታና ሌሎች መሠረተ ልማት ሥራዎችን ሲሰሩ በእነሱ አካባቢ እንዲህ ያለ ሥራ አለምሰራቱን ገልፀዋል። ተማሪዎቹ ከለገደንቢ በስተ ደቡብ በሚገኘው የአሳካሮ አካባቢ የወርቅ ፍላጋ ሥራ ፈቃድ መሠጠቱ አግባብ አይደለም በማለት ተቃውሞ ማሰማታቸውን ምንጮች ለአዲስ አድማስ ገልፀዋል። የሚድሮክ ኩባንያ ባለቤት ሼክ መሃመድ አሊ አል አሙዲን ለወለጋ ስቴዲየም ማሰሪያ እንዲሁም በአርሲ አካባቢ ለሶስት ት/ቤቶች ማሰሪያ 16 ሚሊዮን ብር ሲለግሱ የእኛ አካባቢ በዚህ አልተካተተም የሚሉት የአካባቢው ተማሪዎች ካምፓኒው ወርቁን ለማውጣት በሚጠቀመው ኬሚካል የዱር እንስሳት እና ከብቶች ሞተዋል። የአካባቢው አየርም ተዛብቶብናል ብለዋል።</p>

<p>በወርቅ ማዕድን ልማት የሚንቀሳቀሰው ሚድሮክ የምርት ሂደት የአካባቢና የማህበራዊ ደህንነትን በሚጠብቅ አኳኋን እንደሚሰራና ለአካባቢው ህዝብ የሰራ ዕድል የሚያስገኝ መሆኑን የጠቆሙት የሚድሮክ ኩባንያ ሥራ አስኪያጅ ዶ/ር አረጋ ይርዳው በካባቢው የመሠረተ ልማት ዕድገት አስተዋፅዖ እንደሚያደርግ መግለፃቸው አይዘነጋም። እንዲሁም ኩባንያው በአየር፣ በከርሰ ምድር ውሃ፣ በአፈርና በመሳሰሉት የተፈጥሮ ሀብቶችን በሚመለከት ወቅታዊ መረጃ በመሰብሰብ እንደሚሰራ የጠቆሙት ሥራ አስኪያጁ የአካባቢ ብክለት አለመድረሱን እንደሚያረጋግጥና እንደሚቆጣጠር ገልፀዋል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ ኅዳር 26 ቀን 2002</a></p>

</body>
</html>	
