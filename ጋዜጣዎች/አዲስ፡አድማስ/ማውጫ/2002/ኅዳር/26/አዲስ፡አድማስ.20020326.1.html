<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ፓርቲዎች እየተቀናጁ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ፓርቲዎች እየተቀናጁ ነው</h2>


<p>የኢትዮጵያ ሶሻል ዲሞክራቲክ ፓርቲ (ኢሶዴፓ) እና የደቡብ ኢትዮጵያ ሕዝቦች ዴሞክራሲያዊ ህብረት (ደህዴህ) በግንባር ደረጃ ተቀናጅተው ለመንቀሳቀስ መወሰናቸው ሲያስታውቁ በምርጫ ቦርድ የተመዘገቡ አምስት የኦሮሞ ድርጅቶችም ለቀጣዩ ምርጫ በቅንጅት ለመንቀሳቀስ ስምምነት ላይ ደረሱ።</p>

<p>ኢሶዴፓ እና ደኢህዴህ ትናንት በጋራ በሰጡት መግለጫ ፓርቲዎቹ ላለፉት አስራ ስምንት አመታት ከዚያም በፊት በነበረው የኢትዮጵያ ሰላምና ዲሞክራሲያዊ አማራጭ ሃይሎች ምክር ቤት አማካኝነት እልህ አስጨራሽ ትግል እንዳካሄዱ በመግለፅ ትግላቸውን ከግብ ለማድረስ ተባብረው ለመቀሳቀስ እንደወሰኑና ለዚህም ህዝባዊ ስብሰባዎችን ጋዜጣዊ መግለጫዎችን በጋራ ለመስጠት፣ ፅህፈት ቤቶችን በጋራ ለመክፈትና ለመገልገል፣ የፋይናንስና የአይነት ድጋፍ በጋራ ለማሰባሰብ፣ ዲፕሎማሲያዊ እንቅስቃሴዎችን በጋራ ለመስት የድጋፍ ኮሚቴዎችን በጋራ ለማቋቋም እና የማደራጀት እንቀስቃሴዎችን አቀናጅቶ ለመስራት ተስማምተዋል።</p>

<p>በምርጫ የሚወዳደሩ እጩ ተወዳዳሪዎችን ምልመማ እና ስልጠና አቀናጅቶ ለመስራት፣ የምረጡኝ ቅስቀሳን ለማስተባበርና የሰው ሃይልንም አቀናጅቶ ለመጠቀም፣ ከሌሎች ወገኖች ጋር በሚደረጉ ውይይቶችና ድርድሮች ላይ በሚወሰዱ አቋሞች ላይ ተመካክሮ ለመወሰን፣ ድርጅታዊ ልሳን ጋዜጣ በጋራ ለማውጣት የተስማሙት ፓርቲዎቹ ለአገሪቱ የተሻለ ፖለቲካዊ ስርአት እንደሚሆን የታመነበት የሶሻል ዲሞክራሲ ርእዮተ አለም በህዝቡ ዘንድ ተገቢውን ግንዛቤ እንዲያገኝና የሶሻል ዲሞክራሲ መርሆዎችን ከሌሎች ፓርቲዎች ጋር በመተባበር ተጋባራዊ ለማድረግ እና በደቡብ ብሔር ብሔረሰቦችና ህዝቦች ክልል እና በሌሎች የአገሪቱ ክልሎች በልማትና እድገት ደረጃዎች ኋላ ቀር በሆኑ አካባቢዎች በመንግሥትና በሌሎችም ጉዳዩ የሚመለከታቸው አካላት ልዩ ትኩረት ተሰጥቷቸው፣ ተጨባጭ የልማት ስራዎች ተሰርተው የተመጣጠነና ፍትሃዊ የሆነ እድገት በአገሪቱ እውን እንዲሆን ለማድረግም ተስማምተዋል። በተያያዘ የኦሮሞ አቦ ነፃነት ግንባር፣ ኦሮሞ አንድነት ነፃነት ግንባር፣ ገዳ ስርአት አራማጆች ፓርቲ፣ ኦሮሚያ ነፃነት ብሄራዊ ፓርቲ እና የመላ ኦሮሞ ዲሞክራቲክ ፓርቲ ለቀጣዩ ምርጫ በቅንጅት ለመንቀሳቀስ ስምምነት ላይ መድረሳቸውን በያዝነው ሳምንት ይፋ አድርገዋል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ ኅዳር 26 ቀን 2002</a></p>

</body>
</html>	
