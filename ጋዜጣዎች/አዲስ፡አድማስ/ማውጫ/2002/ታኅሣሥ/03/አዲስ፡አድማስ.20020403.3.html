<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>መንግሥት የሰብዓዊ መብት አያያዙን እንዲያሻሽል ጠየቀች - አሜሪካ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">መንግሥት የሰብዓዊ መብት አያያዙን እንዲያሻሽል ጠየቀች - አሜሪካ</h2>


<p>«በግሉ ሚዲያ ላይ ይደርሳል የሚባለው ወከባና ማስፈራሪያ አሳስቦኛል» ያለው የአሜሪካ መንግሥት ኢትዮጵያ በሰብዓዊ መብት አከባበር ረገድ ተጨማሪ እርምጃ እንድትወስድ ጠየቀ።</p>

<p>በኢትዮጵያ የአሜሪካ ኤምባሲ ከትናንት በስቲያ ሐሙስ በወጣው መግለጫ «አሜሪካ ንቁና ነፃ ሚዲያ ለጠንካራ ዲሞክራሲ መፈጠር እንደ ምሰሶ አድርጋ ትመለክተዋለች» ከዚህ አንፃር በቅርቡ የተከሰተው የአዲስ ነገር ጋዜጣ መዘጋት እንዲሁም በግሉ ሚዲያ ላይ ይደርሳል የሚባለው ወከባና ማስፈራሪያ ያሳስበናል» ብሏል።</p>

<p>አያይዞም «በግል ፕሬስ ጋዜጠኞ አዘጋቾች፣ አሳታሚዎች እና በሚዲያ ተቋማት ላይ የተመሰረቱና በእንጥልጥል ያሉ ክሶች፣ በኢትዮጵያ ነፃ ሚዲያ እንደ ልብ መንቀሳቀስ የሚያስችለው ምህዳር የጠበቀ ነው የሚል አመለካከት እንዲፈጠር ተጨማሪ አስተዋፅዖ ሳያደርግ አይቀርም» ያለው ይኸው መግለጫ፣ የሀገሪቱ ሕገመንግሥት የፕሬስ ነፃነትን ማረጋገጡንና ፕሬሶች የተለያዩ አመለካከቶችን ማስተናገድ እንዲችሉ የሕግ ጥበቃ እንደሚደረግላቸው መደንገጉን አውስቶ የኢትዮጵያ መንግሥት ዓለም አቀፍ የሰብዓዊ መብት ቀን ሲከበር መብትን ለማክበር በቅርቡ ቃል መግባቱን እያደነቅን መንግሥት በዓለም አቀፍና በሀገሪቱ ሕግ የተጣሉበትን ግዴታዎች ለማክበር በእውነተኛ ስሜት እንዲቀሳቀስ ጥሪ እናስተላልፋለን» ብሏል።</p>

<p>የኢትዮጵያ መንግሥት በዚሁ ሣምንት ጄኔቫ ውስጥ በተካሄደው የተመድ የሰብዓዊ መብት ምክር ቤት አጠቃላይ የሰብዓዊ መብት አያያዝ ግምገማ ላይ (UPR) መሳተፉን የጠቀሰው መግለጫው «በዚሁ ግምገማ ኢትዮጵያን በመወከል የተገኘው የልዑካን ቡድን፣ በም/ቤቱ የተሰጠውን አስተያየት በአወንታ ተምልክቶ ተግባራዊ ያደርጋቸዋል የሚል ተስፋ አለን» ካለ በኋላ በወቅቱ የበጐአድራጐት ድርጅቶችና ማህበራት ሕግ ዲሞክራሲን የሚያጠናክር አይደለም የሚል አስተያየት ከበርካታ አባል ሀገራት መቅረቡን ጠቅሷል።</p>

<p>ከዚህ በተጨማሪ «በኡጋዴን አካባቢ ተጨማሪ ሰብዓዊ ዕርዳታ የሚገባበትን ሁኔታ እንዲያመቻች» የሚል አስተያየት መነሳቱን የአሜሪካ ኤምባሲ መግለጫ ጠቅሷል።</p>

<p>ይህንኑ መግለጫ በመንተራስ የተለያዩ የውጭ ሚዲያዎች ዘገባ ያቀረቡ ሲሆን «ብዙውን ጊዜ በመንግሥት ፖሊሲዎች ላይ ትችት የሚያቀርበው ሳምንታዊ የ«አዲስ ነገር» ጋዜጣ አዘጋጆች እንታሰራልን በሚል ሥጋት ከሀገር ወጥተዋል» ብሏል።</p>

<p>በ1997 ከተፈጠረ ሁከት ጋር ተያይዞ በሀገር ክህደት ክስ ቀርቦባቸው የነበሩ አራት የሚዲያ ተቋማት መንግሥት ንብረታቸውንን የመውረስ ፍላጐት አለው ሲሉ ይከሳሉ» ብሏል።</p>

<p>የሚዲያ መብት ተሟጋች የሆነው «ድንበር የለሽ ሪፖረሮች» የተሰኘው ተቋም ወደ ፊት ሀገር አቀፍ ምርጫ እያለ «የፍርሃት ድባብ» ሲል የገለፀው ሁኔታ መፈጠሩን እንዳወገዘ AFP ዘግቧል።</p>

<p>«ኢትዮጵያ የሰብዓዊ መብት አያያዟን እንድታሻሽል አሜሪካ ጐተጐተች» ሲሉ የዘገበው «ብሉምበርግ» የተሰኘ አንድ የሚዲያ ተቋም መግለጫውን በመንተራስ በስራው ዘገባ «ይህ የአሜሪካ ትችት የወጣው ገና በመጪው ግንቦት ከሚካሄደው ምርጫ ጋር ተያይዞ የፖለቲካ ውጥረቱ ባየለብት ጊዜ ነው» ካለ በኋላ «ተቃዋሚ ፓርቲዎች ነፃና ፍትሃዊ ምርጫ አይኖርም» ማለታቸውን ጠቅሷል።</p>

<p>አክሎም «አዲስ ነገር ጋዜጣ» መዘጋቱንና አዘጋጆቹ መንግሥት ፕሬስን ፀጥ ለማሰኘት አዲሱን የፀረ ሽብርተኞች ሕግ ተጠቅሞ ክስ ሊመሰረትብን አስቧል በሚል ሀገር ጥለው መውጣታቸውን ዘግቧል።</p>

<p>የመንግሥት ቃል አቀባይ የሆኑ አቶ ሽመልስ ከማል ክሱን እንዳስተባበሉና «በኢትዮጵያ አንድም የመንግሥት አካል የሚዲያዎችን ሃሳብን በነፃ የመግለፅ መብት የማፈን እርምጃ መውሰድ አይችልም» ማለታቸውን ዘግቧል።</p>

<p>አዲሱ የበጐ አድራጐት ድርጅቶችና ማህበራት አዋጅን በተመለከተ «አንድም ገዳቢና አፋኝ ድግጋጌ የለውም። እንድውም ነፃነታቸውን የሚያጠናክር ነው» ሲሉ መናገራቸውን ብሉምበርግ ዘግቧል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ ታኅሣሥ 3 ቀን 2002</a></p>

</body>
</html>	
