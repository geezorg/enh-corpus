<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የአግአዚ የሻለቃ አዛዥና ሌሎች ሃላፊዎች በሙስና ተፈረደባቸው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የአግአዚ የሻለቃ አዛዥና ሌሎች ሃላፊዎች በሙስና ተፈረደባቸው</h2>


<p>በአገር መከላከያ ሚኒስቴር የአግአዚ ኮማንዶ ክፍለ ጦር አንደኛ ሻለቃ አዛዥ ሻለቃ ወንዱ ገዛኸኝ እና ሌሎች ከፍተኛ ባለስልጣናትን ጨምሮ በሙስና ወንጀል የተከሰሱት የመሬት ልማት አስተዳደር ኃላፊዎች እስራትና የገንዘብ ቅጣት ተወሰነባቸው። የፌደራሉ ከፍተኛ ፍርድ ቤት አንደኛ ወንጀል ችሎት በመዝገብ ቁጥር 56117 በእነ ወንድወሰን ዓለሙ ላይ የፀረሙስና ኮሚሽን ዐቃቤ ሕግ ያቀረበውን ክስ ሲመለከት ቆይቶ ሰሞኑን ውሳኔ ሰጥቷል።</p>

<p>ዐቃቤ ሕግ በእነ ወንድወሰን ዓለሙ አስራ ሁለት ሰዎች ላይ ያቀረበው ክስ እንደሚያስረዳው ተከሳሾቹ በ1997 ዓ.ም የወጣውን የኢ.ፌ.ድ.ሪ የወንጀል ሕግ አንቀፅ 32 (1) (ሀ)፣ 33 እና 407 (1) (ሀ) (2) ሥር የተመለከተውን በመተላለፍ በብይን ከክሱ እንዲሰናበቱ የተደረጉ 3ኛ 5ኛና 8ኛ ተከሳሾችን ጨምሮ አንደኛ ተከሳሽ በኮልፌ ቀራኒያ ክፍለ ከተማ የመሬት ልማት አስተዳደር ሥራ አስኪያጅ፣ 2ኛ ተከሳሽ የመሬት ልማት ቡድን መሪ፣ 3ኛ ተከሳሽ ቀያሽ፣ 4ኛ ተከሳሽ የሊዝ ቡድን መሪ 5ኛ ተከሳሽ ማህደር አከናዋኝ እና የውል ማስፈፀሚያ ኃላፊ በመሆን 7ኛ፣ 8ኛ፣ 9ኛ ተከሳሾች በአገር መከላከያ ሚኒስቴር ውስጥ የአግአዚ ኮማንዶ ክፍለ ጦር እንደቅደም ተከተላቸው የ1ኛ ሻለቃ አዛዥ፣ የ3ና ሻለቃ የዘመቻ መምሪያ ኃላፊ፣ እና አባል የሆኑት ከሌሎች ሁለት በንግድ ሥራ ላይ ከተሰማሩ ነጋዴዎች ጋር በመሆን ሕገወጥ ጥቅም ለማግኘትና በመንግሥት ላይ ከፍተኛ ጉዳት ለማድረስ አስበው በፈፀሙት ሕገወጥ ተግባር ተከሰዋል።</p>

<p>የክስ መዝገቡ እንደሚያስረዳው እነዚህ ተከሳሾች፣ በአግአዚ ኮማንዶ ክፍለ ጦር አንደኛ ሻለቃ አዛዥና በሌሎቹ ሁለት ተከሳሾቹ አማካይነት በሕገወጥ መንገድ የተደራጀ ነፃነት ቁጥር አንድ ሁለት እና ሶስት የተሰኙ ሐሰተኛ ማህበሮች በማቋቋም፣ የሊዝ ግምቱ ብር 6.714,309.60 የሆነ የመንግሥት መሬት በሕገወጥ መንገድ ወስደዋል። ዐቃቤ ሕግ በእነዚህ ተከሳሾች ላይ ያቀረበውን የሰው ምስክሮችና የሰንድ ማስረጃዎች የመረመረው ፍርድ ቤት፣ ተከሳሾቹ የቀረበባቸውን ክስ እንዲከላከሉ ሲል ብይን ሰጥቷል። በዚሁ መሰረትም ተከሳሾቹ የመከላከያ ማስረጃዎቻቸው አቅርበው ለፍርድ ቤቱ ያሰሙ ሲሆን ለፍር ቤቱ የግራ ቀኙን ማስረጃ ከምረመረ በኋላ ተከሳሾቹ የቀረበባቸውን ክስ በአግባቡ ሊከላከሉ ባለመቻላቸው በፈፀሙት ወንጀል ጥፋተኛ ናቸው በማለት ወስኗል። በዚሁ መሰረትም ፍርድ ቤቱ፣ ዐቃቤ ሕግ በተከሳሾቹ ጠቅሶ ባቀረበው የወንጀል ሕግ መሰረት ተመጣጣኝ ነው ያለውን የቅጣት ውሳኔ ሰጥቷል። በዚሁ መሠረትም አንደኛው ተከሳሽና የኮልፌ ቀራንዮ ከፍለ ከተማ መሬት አስተዳደር ዋና ሥራ አስኪያጅ፣ በስምነት ዓመት ፅኑ እስራት በብር 5ሺህ እንዲቀጡ የተወሰነ ሲሆን ሌሎችም ተከሳሾች ከሰባት ዓመት እስከ አስር ዓመት በሚደረስ ፅኑ እስራትና በብር 10ሺህ የገንዘብ ቅጣት እንዲቀጡ ተወስኖባቸዋል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ ታኅሣሥ 17 ቀን 2002</a></p>

</body>
</html>	
