<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>«ከአገር በስተጀርባ» ሳይታተም ለደራሲው ተመለሰ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«ከአገር በስተጀርባ» ሳይታተም ለደራሲው ተመለሰ</h2>


<p>የ«ዓረና ትግራይ ለዲሞክራሲና ለሉዐላዊነት» ፓርቲ መስራችና የሕዝብ ግንኙነት ሃላፊ በሆኑት አቶ አስራት አብርሃም ተዘጋጅቶ «ከአገር በስተጀርባ ህወሀትና ሻዕቢያ የትሮይ ፈረስና የባለፈረሱ ተልዕኮ» በሚል ርዕስ ማተሚያ ቤት ገብቶ የነበረው መፅሃፍ ሳይታተም ለደራሲው ተመላሽ እንደተደረገ ተገለፀ። ፋር ኢስት ትሬዲንግ ማተሚያ ቤት መፅሃፊን እትም ለማስረከብ ሁለት ቀን ሲቀረው ውሉን አፍርሶብኛል ይላሉ - ፀሐፊው አቶ አስራት አብርሃም። የማተሚያ ቤቱ ባለቤት አቶ ዋጋዬ አለምነህ በበኩላቸው ህትመቱ የተቋረጠው በመፅሃፉ የፊት ሽፋን፣ አጠቃላይ ይዘትና በሌሎች ተያያዥ ጉዳዮች ምክንያት እንደሆነ ይናገራሉ።</p>

<p>መፅሃፉ በመረጃ የተደገፈ ጥናት የያዘ መሆኑን የተናገሩት ፀሐፊው በህውሀትና በሻዕብያ ግንኙነት ዙሪያ የሚያጠነጥን መሆኑን ጠቅሰው፣ ህወሃት ሲቋቋም ከሻዕቢያ ጋር ስለነበረው ግንኙነት፣ ህውሀት ስለ አሰብ ጉዳይ ለምን አልተከራከረም ከሚሉ ጉዳዮች እስከ አልጀርስ ስምምነት ድረስ የሚዳስስ ጥናታዊ ፅሁፍ ነበር ብለዋል። «የመፅሃፉ ረቂቅ ከጥቂት ወራት በፊት በማላውቀው መንገድ በማለፈልገው ሰው እጅ ገብቷል - የሚሉት አቶ አስራት ወደ ህትመት ከመግባቱ በፊትም አራት ሰዎች እንዳዩላቸው ይናጋራሉ። ከወር በፊት ከአንድ ጋዜጣ ጋር ቃለ ምልልስ ሲያደርጉ ስለ መፅሃፉ በዝርዝር መናገራቸውን ያስታወሱት ፀሐፊው የገዢው ፓርቲ ካድሬዎች አይተውት ይሆናል ህትመቱ የተቋረጠው የሚል ጥርጣሬ እንዳደረባቸው ይናገራሉ። የፋር ኢስት ትሬዲንግ ሃላፊነቱ የተወሰነ የግል ማህበር የማተሚያ ቤት ባለቤትና ስራ አስኪያጅ አቶ ዋጋዬ አለምነህ በበኩላቸው ከመፅሃፉ ደራሲ ጋር ምንም አይነት ቅሬታ እንደሌላቸውና መፅሃፉን እንዳያሳትሙ ተፅዕኖ ያደረገባቸው ግለሰብም ሆነ ድርጅት እንደሌለ ለአዲስ አድማስ ገልፀዋል። መፅህፉ ለመታተም በዝግጅት ላይ እያለ በፊት ሽፋኑ፣ በይዘቱና በሌሎች ተያያዥ ጉዳዮች የተነሳ ነው ህትመቱ የተቋረጠው ይላሉ። የማተሚያ ቤቱ ባለቤት ችግሩን በግልፅ ሳያሳውቁኝ መፅሐፉን ልረከብ ሁለት ቀን ሲቀረው ውል አፍርሰው ቅድምያ የከፈልኩትን 10ሺ ብር በመመለሳቸው አዝኛለሁ አልቅሼአለሁም - ብለዋል አቶ አስራት አብርሃም።</p>

<p>መፅሃፉን ለማዘጋጀት የሚያስፈልጉ መረጃዎችን ለማሰባሰብ አራት ዓመት እንደፈጀባቸው ፀሐፊው እናግረዋል።</p>

<p>አቶ አስራት አብርሃም በተለያዩ ኮሌጆች በመምህርነት ያገለገሉ ሲሆን የዓረና ትግራይ ለዲሞክራሲና ለሉዐላዊነት ፓርቲ መስራችና የአመራር አባል ናቸው።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ ታኅሣሥ 24 ቀን 2002</a></p>

</body>
</html>	
