<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሞያሌው የፍንዳታ አደጋ የተፈፀመው በኦነግ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«የሞያሌው አደጋ የተፈፀመው በኦነግ ነው»</h1>

<p class="align-right">ዴይሊ ኔሽን</p>


<p>ትናንት ዓርብ ማርች 24 ቀን 2000 ዓ.ም የወጣው የኬንያው ዋንኛ ጋዜጣ ዴይሊ ኔሽን በርዕሰ አንቀፁ «በኬንያና በተጎራባች አገሮች መሀል በድንበር ዙሪያ ለሚኖር የጋራ ደህንነት ወታደራዊ ትብብር አስፈላጊ ነው» ሲል ገለፀ። «ለሽፍትነትና ለሰላም ማጣት የተጋለጠው የሰሜን ኬንያ አካባቢ ጉዳይ አሳሳቢ ነው ያለው ዴይሊኔሽን በጎረቤት አገር ኢትዮጵያ ለደረሰው ፍንዳታና 14 ኬንያውናም ለሞቱበት አደጋ የኦሮሞ ነፃ አውጪ ግንባር ምክንያት እንደሆነ ይታመናል» ሲል ዘግቧል።</p>

<p>ጋዜጣው በመቀጠል «ምንም እንኳን ፍንዳታው ኢትዮጵያ ውስጥ የተፈጠረ ቢሆን የኬንያ መንግሥት የዜጎቹን ደህንነት በየትም ቦታ የመጠበቅ ኃላፊነት» እንዳለ አስገንዝቦ ይህ በቅርቡ የደረሰው አደጋ ከሞያሌ ድንበር በስተሰሜን ሁለት ኪሎ ሜትር ርቀት ላይ መሆኑን ጠቅሷል።</p>

<p>«ከኢትዮጵያ ባለሥልጣናት ጋር በዲፕሎማሲያዊ መንገድ በመገናኘት በኢትዮጵያ የሚካሄዱ ጦርነቶች ወደእኛ ግዛት እንዳይዛመቱ የምናደርግበትን ሁኔታ ማረጋገጥ አለብን» ያለው ዴይሊ ኔሽን ለእንዲህ ያለ አደጋ ሊጋለጡ የሚችለውን ክስተት ለመቆጣጠርና የጋራ ደህንነት ተልዕኮ ያለው እንቅስቃሴ ለመፍጠር ስምምነት ማድረግ እንደሚገባ አስታውቋል። እንደጋዜጣው ዘገባ ከሆነ በሁለቱም የጠረፍ ድንበሮች በኩል ይ አሉ የደህንነት ኃላፊዎች በቀላሉ ችግሩን ሊፈቱ እንደሚችሉ ያመለከተው ይኸው ምንጭ በተለይም እንዲህ እንዳሁኑ የንፁሃን ዜጎች ሕይወት አደጋ ውስጥ ሲገባ ሊወድቅ በሚችልበት በእንዲህ ዓይነት አሸባሪ ተግባር ላይ የተሰማሩ ከሀዲዎች የበላይነቱን እንዲያገኙ ዕድሉ ሊሰጣቸው እንደማይገባ አስምሮበታል።</p>

<p>ዴይሊ ኔሽን በርዕሰ አንቀፁ ማጠቃለያ በአጭር ግዚዕ ውስጥ ጠንካራ የወታደር ኃይል በቦታው በመመደብ ሰላምን ለማረጋገጥ እንዲቻል የሁለቱንም አገሮች ሃሳብ በግልፅ ማስቀመጥ ያስፈልጋል ሲል ዘግቧል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ መጋቢት 2 ቀን 1992</a></p>

</body>
</html>	
