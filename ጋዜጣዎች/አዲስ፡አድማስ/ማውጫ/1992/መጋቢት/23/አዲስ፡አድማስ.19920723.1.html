<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«የእሳት እራት ቪዲዮ ፊልም ማስተር ካሴት ጠፋ»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«የእሳት እራት ቪዲዮ ፊልም ማስተር ካሴት ጠፋ»</h1>


<p>በአንድ የሀገራችን ዕውቅ አርቲስት እውነተኛ ህይወት ዙሪያ የተሰራው «እሳት ራት» የተባለ የቪዲዮ ፊልም መጋቢት 10 ቀን በቲ ኤን ቲ በኩል ወደ አሜሪካ ቢላክም በአድራሻ ለተላከለት ሰው እንዳልደረሰ የፊልሙ ባለታሪክና ፕሮዲዮሰር ወይዘሮ አዳነች ወልደገብርኤል አስታወቁ።</p>

<p>ከሁለት ወር በፊት ተመርቆ አሁን ለገበያ ሲቀርብ ጠፋ የተባለው ይህም ፊልም በካናዳና በአሜሪካ በብቸኝነት ለማከፋፈል ከአሳታሚው ቢሮ ጋር ስምምነት ላደረገው ናሆም ሪከርድስ ኢንኮንፖርቴ ለተባለ ድርጅት ሲላክ ከተቀባይ ቤት ደጃፍ በማድረስ አሰራር (ለፍት ኦን ትሀ ዶኦር) መሆኑን አዘጋጆቹ ገልፀው የፊልሙ ማስተር ካሴት ለተቀባይ ፊርማ ሳያስረክቡ በአፓርትመንቱ በር በማስቀመጣቸው ዕቃው ሊጠፋ መቻሉን ተናግረዋል «የኒውዮርክ ፖሊስ የጠፋውን ካሴት ለማግኘት ጥቁሮችና ሀበሾች በሚበዙበት የመኖሪያ አፓርትመንቱ አካባቢ ፍለጋ እያደረገ ነው» ሲሉ ለአዘጋጆቹ ገልፀዋል።</p>

<p>በየሀገሩ አሰራጭተን መጋቢት 18 1992 በአንድ ጊዜ በሁሉም ቦታ በገበያ ላይ ለማዋል አቅደን ነበር የሚሉት ወ/ሮ አዳነች ያወጣነው ዕቅድ በመስተጓጎሉ ለኪሳራ እንዳረጋለን ብለዋል።</p>

<p>ለፖስተር ለካቨር ለስቲኪር ከ10ሺህ ብር በላይ ማውጣታቸውን የሚናገሩት የፊልሙ አዘጋጅና ባለታሪክ «አሁን በድጋሚ ለማተም ስለምንገደድ እስከ 400ሺህ ብር ለሚደርስ ያልታሰበ ወጪ ተዳርገናል» ይላሉ።</p>

<p>«የማስተር ካሴቱ መጥፋት ህገ ወጥ ቅጂዎችን ለሚቆጣጠር እንዳንችል ያደርገናል» ያለው የፊልሙ አዘጋጅ አቶ ተመስገን ደግፌ ናሆም ሪከርድስ 1ሺህ 250 ቅጂዎች ጠይቆን መጋቢት 10/92 በአስቸኳይ እንዲደርስ 1 ሺህ 584 ብር በመክፈል በቲ ኤን ቲ እንደላኩት ገልጿል።</p>

<p>ወ/ሮ አዳነች «የተላከው ማስተር ካሴት ይደርስሃል በተባለው ቀን ሳይደርሰው በመቅረቱ ተቀባዩ ደወለልኝ። ቲ ኤን ቲ ሄደን ስንጠይቅ ዕቃው መጋቢት አሥር ቀን ዱባይ ደርሶ ወደ ኒውዮርክ ተልኳል» የሚል መልስ እንደተሰጣቸው ገልፀው፤ «ዱባይ አዲስ አበባና ኒውዮርክ ያሉት የቲ ኤን ቲ ኃላፊዎች በነገሩ ከማዘንና በትዕግስት ጠብቁን ከማለት ወጪ ያደረጉት ነገር የለም» ብለዋል።</p>

<p>ከ60 በላይ ባለሙያዎች የተሳተፉበት «እሳት እራት» የተሰኘው ይህ የቪዲዮ ፊልም ከሁለት ወር በፊት ታህሳስ 24 1992 ዓ.ም በሆቴል ዲ አፍሪክ ተመርቆ መከፈቱና ለፊልሙ ዝግጅት ከመቶ ሺህ ብር በላይ ወጭ እንደተደረገበት መዘገቡ ይታወሳል።</p>

<p>ስለዚህ ጉዳይ የቲኤንቲ ቅርንጫፍ መስሪያ ቤት አነጋግረን «በአሁኑ ሰዓት ስለጉዳዩ ለመናገር አንችልም እያጣራን ነው» የሚል መልስ ሰጥተውናል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ መጋቢት 23 ቀን 1992</a></p>

</body>
</html>	
