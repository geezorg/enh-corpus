<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሰደድ እሳቱን ከአየር ለማጥፋት እንቅስቃሴ ተጀመረ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ሰደድ እሳቱን ከአየር ለማጥፋት እንቅስቃሴ ተጀመረ</h1>


<p>በሶስት ሳምንት ውስጥ ብቻ ከሰባ ሺህ ሔክታር በላይ ደንና እና የቡና ዛፍ ያወደመውን የሰደድ እሳት ለማጥፋት ከደቡብ አፍሪካ ባለሙያዎች ጋር እንቅስቃሴ የተጀመረ ሲሆን እሳቱን የማጥፋት ሥራ ዛሬ እንደሚጀመር ተገለፀ።</p>

<p>ደቡብ አፍሪካ የኢትዮጵያ መንግስት ላቀረበው ጥሪ ከሰጠችው ምላሽ አንድ የእሳት አዳኝ አውሮፕላን እንደምትልክ ስታሳውቅ አሁን ካሉት ከ8 ባለሙያዎች ሌላ በዛሬው ቀን ሌሎች 22 ባለሙያዎች እንደሚገቡ ታውቋል። በተጨማሪም የእሳት ማጥፊያ መሳሪያዎች እንደምትልክ ስታሳውቅ በተጨማሪም ለሥራው እገዛ የሚያደርግ 35.000 ዶላር እንደምትረዳ አስታውቃለች።</p>

<p>የአሜሪካ መንግስት የቃጠሎውን ሁኔታ የሚያሳዩ የሳተላይት ፎቶግራፎች በማንሳት እገዛ ያደርጋል። ጀርመን፣ ካናዳና ሌሎች አገሮችም ቁሳቁሶችን በመላክ ለመተባበር ፍቃደኝነታቸውን አሳይተዋል።</p>

<p>በግብርና ሚኒስቴር ባለሥልጣን የሆኑት አቶ ሚሊዮን በቀለ የደቡብ አፍሪካ ባለሙያዎችና መሳሪያዎች ተጠቃልለው ሲገቡ እሳቱን የማጥፋቱ እንቅስቃሴ ሙሉ በሙሉ ይጀምራል ብለዋል።</p>

<p>ይህ በእንዲህ እንዳለ የደብረዘይት ሕክምና ፋከልቲ ተማሪዎች፣ በደቡብ ወሎ የቃሉ ወረዳ ግብርና ልማት ሰራተኞችና ባለሙያዎች፣ የመቀሌ ዩኒቨርስቲ ኮሌጅ ተማሪዎች፣ የባህር ዳር ፖሊ ቴክኒክ ኢንስቲትዮት ተማሪዎች፣ የሻሸመኔ አጠቃላይ ሁለተኛ ደረጃ ትምህርት ቤት ተማሪዎች፣ የኩየራ አድንቬንቲስት ኮሌጅ ተማሪዎች፣ የአዋሳ ግብርና ኮሌጅ፣ የዲላ ከተማ ጠንቃቃ ትውልድ ወጣቶች ማዕከል ፀረ ኤድስና ስነተዋልዶ ጤና ክበብ አባላት የሀገራችንን የተፈጥሮ ደን ሀብት እያወደመና ብርቅዬ የዱር እንስሳትና አዕዋፋት ላይ ጉዳት እያደረሰ ያለውን ሰደድ እሳት ለመከላከል እየተደረገ ባለው ዘመቻ ተሳታፊ ለመሆን መዘጋጀታቸውን በመግለፅ መንግሥት ከወዲሁ አስፈላጊውን ቅድመ ሁኔታ በማዘጋጀት ለዘመቻው ድጋፍ እንዲያደርግላቸው ጠይቀዋል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ መጋቢት 2 ቀን 1992</a></p>

</body>
</html>	
