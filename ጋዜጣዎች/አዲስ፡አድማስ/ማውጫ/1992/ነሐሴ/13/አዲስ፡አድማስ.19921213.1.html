<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኤርትራ መንግሥት የስለላ መዋቅሩን አፈራረሰ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የኤርትራ መንግሥት የስለላ መዋቅሩን አፈራረሰ</h1>


<p>የኤርትራ መንግሥት ባለፈው ግንቦት ወር ከኢትዮጵያ ጋር ያካሄዳቸውን ተከታታይ ውጊያዎችና ውጤቶቻቸውን ከገመገመ በኋላ ከተጠመደባቸው ሥራዎች ዋነኛው የነበረውን ወታደራዊ የስለላ መዋቅር በማፈራረስ አዲስ የስለላ መረብ በማዋቀር ላይ መሆኑ ታውቋል። የኤርትራ መከላከያ ኃይል ለወትሮው ወታደራዊ የስለላ ክንፉን አጠናክሮ በማዋቀር የምቲአወቅ ሲሆን በአሁኑ የኢትዮጵያና ኤርትራ ውጊያ ላይ ግን የመረጃ ክፍሉ ሲበዛ ደካማ እንደነበር ለማወቅ ተችሏል።</p>

<p>የኤርትራ ወታደራዊ አመራሮች ጦርነት ሲከፈት በባድመ የደረሰብንን ሽንፈትና ውርደት ለማካካስ ክብራችንን እናስመልሳለን በሚል ተማምነው መንግስታቸው የአልጄሪያውን የሰላም ጠረጴዛ ችላ እንዲል ካደረጉት በኋ በተከፈተው ጦርነት ውስጥ የተፈጠረው ሁኔታ ከእይታቸው ውጭ እንደነበር ታዛቢዎች ይገልፃሉ።</p>

<p>ከነክብራቸው ሊቀበሉት ይችሉት የነበረውን የሰላም ሐሳብ ከጦርነቱ ውጤት እኋላ አገራዊ አቅማቸውን በሚጐዳ መልኩ ለመቀበል መገደዳቸው ይታወሳል። የኤርትራ መንግሥት ባለሥልጣናት «ስለኢትዮጵያ ወታደራዊ ሁኔታ የምናውቀው ብዙ አልነበረም» በማለትና ተጠያቂው የመረጃ መዋቅራችን ነው በሚል መነሻ ወታደራዊ የስለላ መረባቸውን እንደአዲስ እያዋቀሩ ነው።</p>

<p>በወታደራዊ የስለላ መዋቅራቸው የወሰዱት የማፍረስ እርምጃ ከላይ ጀምሮ ወደብርጌድ የስለላ ሴሎች የወረደ መሆኑንም ለምረዳት ተችሏል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ ነሐሴ 13 ቀን 1992</a></p>

</body>
</html>	
