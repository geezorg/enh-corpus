<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢነጋማ አስቸኳይ የስብሰባ ጥሪ አቀረበ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢነጋማ አስቸኳይ የስብሰባ ጥሪ አቀረበ</h1>


<p>የኢትዮጵያ ነፃ ፕሬስ ጋዜጠኞች ማህበር በነፃ ፕሬስ ውጤቶች አቅምና ህልውና ላይ አሳሳቢ ችግር የጋረጠውን የህትመት ዋጋን አስመልክቶ ጉዳዩ ለሚመለከታቸው ለመንግስትና ለዓለምአቀፍ ተቋማት ጥያቄ ለማቅረብ መዘጋጀቱን አስታወቀ።</p>

<p>ብሔራዊና አለምአቀፋዊ አካላት በሚያቀርበው ጥያቄና በጋራ ችግሮች ላይ ሊወሰዱ ስለሚገባቸው እርምጃዎች ለመወያየት አስቸኳይ የስብሰባ ጥሪ አደረገ። «በወረቀትና በፐልፕ ዋጋ ንረት ሳቢያ የተፈጠረውን የዋጋ ልዩነት ለማካካስ» በሚል ማተሚያ ቤቶች ያደረጉት ከፍተኛ የዋጋ ጭማሪ በነፃ ፕሬስ ውጤቶች ህልውና ላይ አሳሳቢና ከአቅም በላይ የሆነ ችግር አስከትሏል» ያለው ኢነጋማ ይህን ወቅታዊ ችግር አስመልክቶ ለመንግስት፣ ለሚመለከታቸው አካላትና ለዓለም አቀፍ የጋዜጠኞች ተቋማት ጥያቄ ለማቅረብ መወሰኑን ገልጿል።</p>

<p>ኢነጋማ ለዝግጅት ክፍላችን በላከው ደብዳቤ እንዳስታወቀው በሚያቀርበው ጥያቄዎች ላይ ስለሚገባቸው እርምጃዎች ለመወያየት በነፃ ፕሬስ ውጤቶች ላይ የሚሰሩትን ሁሉ የሚያካትት ስብሰባ በዛሬው ዕለት ለማካሄድ ማቀዱን ትናንት ባወጣው የስብሰባ ጥሪ አመልክቷል። ማህበሩ በዛሬው ዕለት ከጧቱ 3:30 ጀምሮ በማርስ አሳታሚ ቢሮ በሚያደርገው አሳታሚዎች ወይም ለህጋዊ ተወካዮች ለጋዜጣና ለመጽሔት አዘጋጆች ለነፃ ፕሬስ አከፋፋዮች እንዲሁም ለአዟሪዎች ተወካዮች መሆኑም ከጥሪው ደብዳቤ ለማወቅ ተችሏል።</p>

<p>ይህ በእንዲህ እንዳለ ዓለም አቀፍ ሀሳብን የመግለፅና የመለዋወጥ ነፃነት (እፌᎥ) የተባለ ድርጅት ባወጣው ኮሚኒኬ «በጋዜጦች የህትመት ዋጋ ላይ የተደረገው የ30 በመቶ ጭማሪ በኢትዮጵያ የሚገኙትን የነፃ ፕሬሶች አደጋ ላይ ጥሏቸዋል» ሲል ማህበሩ መግለፁን አመልክቷል። የኢትዮጵያ የነፃ ፕሬስ ጋዜጠኞች ማህበር በነፃ ፕሬስ ላይ የተጋረጠውን ይህን ችግር ለመቀልበስ እንዲቻል የአለም አቀፍን ትብብር እንዲያደርግለት ጥሪ ማቅረቡም ይኸው ድርጅት ባወጣው ኮሚኒኬ አስታውቋል።</p>

<p>«የሚደርስበት አፈና፣ እስር፣ ማስፈራራትና እንግልት እንዳለ ሆኖ በመንግስት ይዞታ ሥር ያሉት ሁለት ማተሚያ ቤቶች ከጊዜ ወደጊዜ በሚያደርጉት ጭማሪ የህትመት ዋጋ መናሩ በኢትዮጵያ የነፃ ፕሬስ ላይ ተጨማሪ አደጋ ፈጥሮበታል» ሲል ኢነጋማ መግለጹን በኮሚኒኬው አስፍሯል። ኢነጋማ በ1983 ዓ.ም የመንግስት ለውጥ በተደረገ ማግስት የግል ጋዜጦችና መጽሔቶች እንደአሸን ፈልተው ነበር ማለቱን በኮሚኒኬው የጠቀሰው ይኸው ዓለምአቀፍ ድርጅት በአሁኑ ወቅት 75 በመቶ የሚሆኑ የነፃ ፕሬስ ውጤቶች ከህትመት ውጭ ሆነዋል ማለቱን ገልጿል።</p>

<p>ዓለም አቀፍ ሃሳብን የመግለጽና የመለዋወጥ ነፃነት የሚል ስያሜ ያለው ይህ ድርጅት ባሰራጨው ኮሚኒኬ ኢነጋማ «የህትመት ዋጋ ክፉኛ መናሩ የግል ጋዜጦችና ሌሎች የህትመት ውጤቶች ከገበያ ውጭ እንዲሆኑ የሚያደርግ ቀጥተኛ ወይም ቀጥተኛ ያልሆነ ሚና ይጫወታል» ማለቱን አስታውቋል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ ነሐሴ 27 ቀን 1992</a></p>

</body>
</html>	
