<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ስለአቶ ግርማ ዋቅጅራ መንግሥት ይቅርታ ሊጠይቅ እያሰበ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ስለአቶ ግርማ ዋቅጅራ መንግሥት ይቅርታ ሊጠይቅ እያሰበ ነው</h1>


<p>«የፍ/ቤት ሥርዓትና ነፃነት ተዳፍረዋል» በሚል ጥፋት የአንድ ወር እስራት የተፈረደባቸው የልዩ ዓቃቤ ህግ ሹም አቶ ግርማ ዋቅጅራ በአሁኑ ሰዓት እስር ቤት ውስጥ በመሆናቸው እሳቸው በበላይነት የሚከታተሉት «የቀይ ሽብርና ዘር ማጥፋት» የክስ ወንጀል በሚመለከተው የፍርድና ፍትህ ሂደት ላይ ችግር ተፈጥሯል።</p>

<p>በአቶ ግርማና በፍ/ቤቱ መካከል በተፈጠረው ውዝግብና ባስከተለው ውጤት መንግሥስት መደናገጡም ይነገራል። ለጠቅላይ ሚኒስትሮ ቢሮ ቅርበት ያላቸው ምንጮች እንዳረጋገጡት ከሆነ የጠቅላይ ሚኒስትር ቢሮ የአስተዳደር ክፍል ከአቶ ግርማ ጋር በተያያዘ ስለተፈፀመው ስህተት ፍ/ቤቱን ይቅርታ በመጠየቅ የልዩ ዓቃቤ ሕግ ሹሙን ከእስር ቤቱ በነፃ ለማስወጣት በዝግጅት ላይ ነው።</p>

<p>አቶ ግርማ የስድስተኛው ወንጀል ችሎት መሀል ዳኛን ችሎት ቢዳኙ የፍትህ አሰጣጡ ሂደት ይጎዳል የሚለውን ቅሬታቸውን ለዳኞች አስተዳደር ጉባዔና ለጠቅላይ ፍ/ቤት «አቤት» ብለው ፈጣን ምላሽ ባለማግኘታቸው ሁኔታውን በመገናኛ ብዙሃን ከማስነገራቸውም በላይ «ከእንግዲህ ሰውዬው በሌላ ዳኛ ካልተተኩ ችሎት አልቀርብም» ሲሉ በይፋ በመወሰናቸው የተፈጠረ ውዝግብ መሆኑ ይታወሳል። በዚህ ምክንያት በፖሊስ እጅ እንዲቀርቡ በፍ/ቤቱ የተበየነባቸው የአቃቤ ህግ ሹሙ ችሎት ቀርበውም «ከታፈሰ ጫማ ስር ወድቄ ፍትህ አልጠይቅም» በማለታቸው ነበር የአንድ ወር እስራት የተፈረደባቸው።</p>

<p>ምንጮቻችን እንደሚሉት ቀጥታ ውክልናቸው ለላይኛው የመንግሥት አካል በመሆኑና የያዙት ጉዳይም የአያሌ ቤተሰቦችን ጉዳይ የሚመለከት እንደመሆኑ ከፍተኛ የመንግሥት ትኩረት የሚሰጠው ሲሆን የችሎቱ ሂደትና ፍጥነት እንዳይስተጓጐል በሚኒስትርነት ማዕረግ የልዩ ዓቃቤ ሹም ሆነው በብቃት ይንቀሳቀሳሉ ተብሎ የሚታመንባቸውን የአቶ ግርማ ዋቅጅራን ክብር ለመታደግ ሲል ነው መንግሥት ይቅርታ ሊጠይቅላቸው የተዘጋጀው።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ ሐምሌ 15 ቀን 1992</a></p>

</body>
</html>	
