<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አሜሪካዊው ኢትዮጵያ ጠንካራ ዓለም አቀፍ ድጋፍ ያስፈልጋታል አሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">አሜሪካዊው ኢትዮጵያ ጠንካራ ዓለም አቀፍ ድጋፍ ያስፈልጋታል አሉ</h1>


<p>ዓለም አቀፍ የልማት ትብብር ኡጽኣእዽ በሚል ስያሜ የሚጠራው የአሜሪካ መንግሥት ዋነኛ የረድዔት ድርጅት የሰብዓዊ ጉዳዮች ቢሮ ምክትል ኃላፊ ሚስተር ሌዮናርድ ሮጀርስ በቅርቡ ኢትዮጵያን ጎብኝተዋል። ከኢትዮጵያ ባለሥልጣኖችም ጋር ተነጋግረዋል። ሚስተር ሮጀርስ «ኢትዮጵያ ያጋጠማትን ድርቅ ለመቋቋም በምታደርገው ጥረት ጠንካራ ዓለም አቀፍ ድጋፍ ያስፈልጋታል» ሲሉ ከትላንት በስቲያ አዲስ አበባ ውስጥ ጋዜጠኞችን ባነጋገሩበት ወቅት ገልጸዋል።</p>

<p>የድርቁን አደጋ ለመከላከል የዓለም አቀፍ ህብረተሰብ እና የኢትዮጵያ መንግስት የወሰዱት እርምጃ እንዲሁም ያሳዩት መረባረብ አጥጋቢ መሆኑን ባለሥልጣኑ ተናግረዋል። «እርዳታው በአግባቡና በትክክለኛው መንገድ ወደተረጂዎቹ እየደረሰ መሆኑን ተገንዝቤያለሁ» ሲሉም መስክረዋል። ሚስተር ሮጀርስ በመግለጫቸው ያነሱት «አሜሪካ ለኢትዮጵያ ስለምትሰጠው እርዳታ ብቻ ሳይሆን ዓለም ኢትዮጵያን መደገፍ አለበት» ሲሉ ስለኢትዮጵያ ሆነው ያስተላለፉት ጥሪ ትኩረት የሚስብ ነው ሲሉ ታዛቢዎች ይናገራሉ።</p>

<p>ታዛቢዎች በቅርቡ የአሜሪካ ፕሬዝዳንት ቢል ክሊንተን «ኢትዮጵያና ኤርትራ ወደሰላም ከመጡ ዘንዳ ወደፊት ተባብረን ልንጓዝ የምንችልበት ዕድል ሰፊ ነው» ሲሉ ከተነጋገሩት ጋር ያያይዙታል። ኢትዮጵያና ኤርትራ ወደ ሰላም የመጡት ኢትዮጵያ ባለችው መንገድ እንጅ አሜሪካ ባቀረበችው መንገድ አለመሆኑን እያወቁ ክሊንተን እንዲህ ካሉ እውነትም አሜሪካ አቋሟን የመቀየር አዝማሚያ በማሳየት ላይ ለመሆኗ ፍንጭ ይሰጣል ሲሉ አስተያየታቸውን ያብራራሉ።</p>

<p>በተለይም ከዚህ በፊት የኢትዮጵያን የድርቅ ሁኔታ ለማየት መጥተው ከኢትዮጵያ ባለሥልጣናት ጋር ሳያነሱት በቀጥታ ከኤርትራ ፕሬዝዳንት ጋር የአሰብ ወደብን ስለመጠቀም አጀንዳ አንስተው በመወያየት ቀረብ ሲልም «የአስመራን አየር ኃይል መደብ መደብደብ የሰብዓዊ እርዳታውን ማደናቀፍ ነው» በማለት መግለጫ ያወጡት የትብብር ድርጅቱ ዋና ዳይሬክተር ሚስተር ፓርመርሊን በማስታወስ ሁኔታውን የሚከታተሉት ምሁራን «የአሁኑ የሚስተር ሮጀርስ ጉብኝትና መግለጫ የበፊቶቹን ህፀፆች ለማስተካከል ይመስላል» ሲሉ ተናግረዋል።</p>

<p>ከጀርመን ኤምባሲ ጋር ቅርበት ያላቸው አንድ ዲፕሎማት እንዳሉት ከሆነ ግንኙነቱን ባሻከረችው ጀርመንም ይሁን የአውሮፓ ሀገሮች በአጠቃላይ በአሁኑ ጊዜ ኢትዮጵያን የመደገፍ አዝማሚያ ይታያል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ ሐምሌ 1 ቀን 1992</a></p>

</body>
</html>	
