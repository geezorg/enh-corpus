<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«የጀርመን ኩባንያ ለተቃዋሚዎች የሬዲዮ ማሰራጫ አከራይቷል»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«የጀርመን ኩባንያ ለተቃዋሚዎች የሬዲዮ ማሰራጫ አከራይቷል»</h1>


<p>በሥልጣን ላይ ያለውን የኢትዮጵያ መንግሥት ለሚቃወሙ የፖለቲካ ድርጅቶች የሬዲዮ ማሰራጫ ጣቢያ የሚያከራየው «ዳች ቴሌኮም» የተባለ አንድ የጀርመን የኮምኒኬሽን ኩባንያ መሆኑን ቢቢሲ ካሰራጨው ዘገባ መረዳት ተችሏል። የኦጋዴን ነፃ አውጭ ግንባርም «የኦጋዴን ህዝብ ድምፅ ሬዲዮ ነፃነት» በሚል ስያሜ የሚጠራ አዲስ ስርጭት መጀመሩን ቢቢሲ ገልጿል።</p>

<p>የኦጋዴን ነፃነት ግንባር ፕሮግራሙን የሚያሰራጨው ጀርመን ውስጥ ዩሊች በተባለ ከተማ በሚገኝ የደች ቴሌኮም ማሰራጫ ጣቢያ በኩል ሲሆን ስርጭቱ የሚካሄድበት ቋንቋም ሶማሊኛ መሆኑን ቢቢሲ ዘግቧል።</p>

<p>«ደች ቴሌኮም» የተባለው ይህ የጀርመን የኮሚኒኬሽን ኩባንያ በሥልጣን ላይ ያለውን የኢትዮጵያ መንግሥት ለሚቃወሙ የፖለቲካ ድርጅቶች «ወኔ ቀስቃሽ የሆነ ሙዚቃ ከለቀቀ በኋላ የኦጋዴን ነፃ አውጭ ግንባር መግለጫ ተከተለ» ያለው ቢቢሲ የመግለጫውን ይዘት ሲገልፅ «የኦጋዴን ብሔራዊ ነፃነት ግንባር ሥራ አስፈፃሚ ምክር ቤት እና ብሔራዊ ምክር ቤቱ በህዝባችን ላይ መከራ ከሚያወርዱበት ጠላቶች ጋር የሚተባበሩ ግለሰቦችን በተመለከተ ማስጠንቀቂያ ለማውጣት ወስኗል» ካለ በኋላ አሁንም በድጋሚ መታወስ የሚገባው ከዚህ ጨቋን አገዛዝ ጋር እንዳትተባበሩ መጠንቀቅ ይገባችኋል ይልቅስ ለወገናችሁ የኦጋዴን ህዝብ መስራት ይገባችኋል» ሲል የመግለጫውን መልዕክት ቢቢሲ ጠቅሷል።</p>

<p>አያይዞም «ለማይረባ ምግብ ልጆቻችሁን መሸጥ አቁሙ። አለበለዚያ ግን የኦጋዴን ብሔራዊ ነፃነት ግንባር (ሙዚቃ) ይገጥማችኋል። ከጠላት ጋር የምታደርጉትን ትብብር አቁማችሁ ለባንዲራችሁ ለመሥራት በቂ ጊዜ አላችሁ» ሲል መግለጫው እንደጠቀሰ ቢቢሲ ዘግቧል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ ሐምሌ 1 ቀን 1992</a></p>

</body>
</html>	
