<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢህአዴግ ተወካይ የምርጫ ድጋፍ ሳያሰባስቡ ተመዝግበው ተገኙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የኢህአዴግ ተወካይ የምርጫ ድጋፍ ሳያሰባስቡ ተመዝግበው ተገኙ</h1>


<p>በአዲስ አበባ በወረዳ 4 የምርጫ ክልል ኢህአዴግን በመወከል ለህዝብ ተወካዮች ምክር ቤት የቀረቡ አንድ ተወዳዳሪ በህጋዊ መንገድ ድጋፍ ሳያሰባስቡ ተመዝግበው መገኘታቸውን አንድ የግል ዕጩ ተወዳዳሪ አጋለጡ።</p>

<p>ስማቸው እንዲገለፅ ያልፈለጉት እኚህ የግል ዕጩ ተወዳዳሪ ጉዳዩን አስመልክተው ለወረዳ 4 ምርጫ ጽ/ቤት አቤቱታ ቢያቀርቡም ጽ/ቤቱ «ከብሔራዊ ምርጫ ቦርድ ጽ/ቤት በተላከልኝ ትዕዛዝ መሰረት መዝግቤያለሁ» ማለቱን ተናግረዋል።</p>

<p>ስለጉዳዩ ያነጋገርናቸው አንድ የብሔራዊ ምርጫ ቦርድ ጽ/ቤት የሥራ ኃላፊ ደግሞ ድርጊቱ ሊፈፀም የቻለው ኢህአዴግ ቀደም ሲል በወረዳው እንዲወዳደሩ አቅርቧቸው የነበሩት አቶ ተስፋዬ አበበ፣ በአቶ ዮሐንስ በለጠ እንዲተኩለት ባቀረበው ጥያቄ መሰረት የተደረገ ለውጥ ነው ብለዋል።</p>

<p>ድርጊቱን ያጋለጡት ዕጩ ተወዳዳሪ ግን «ይህ ግልፅ የሆነ የማጭበርበር ተግባር ነው። እንዲህ ያለ ድፍረት የድርጅቱን ብቻ ሳይሆን የምርጫ ቦርዱንም ስም የሚያጠፋ ነው» ሲሉ ተናግረዋል። ኢህአዴግ በወረዳ 4 አቅርቧቸው የነበሩትን ተወዳዳሪ የቀየረበት ምክንያት ለጊዜው አልታወቀም።</p>

<p>በሌላ በኩል የግል ዕጩ ተወዳዳሪዎች የጋራ መድረክ የገንዘብ ድጋፍንና የመራጮች ምዝገባን አስመልክቶ ለብሔራዊ ምርጫ ቦርድ ጽ/ቤት ላቀረበው ጥያቄ የጽ/ቤቱ ኃላፊ አቶ አሰፋ ብሩ መልስ መስጠታቸው ታውቋል። የጋራ መድረኩ ያቀረባቸውን ጥያቄዎች የተመለከተው ብሔራዊ የምርጫ ቦርድ ጽ/ቤት «ከመንግሥት ድጋፍ የሚያገኙት የፖለቲካ ፓርቲዎች እንጂ የግል ተወዳዳሪዎች አይደሉም» ሲል መልስ ሰጥቷል።</p>

<p>የመራጮች ምዝገባን አስመልክቶ መድረኩ ያቀረባቸው ነጥቦች በካምፕ ያሉና በሆስፒታል የሚገኙ ታካሚ ወታደሮች፣ ሁለት ዓመት ያልሆናቸው በመጠለያ የሰፈሩ ተፈናቃዮች፣የጎዳና ተዳዳሪዎችና በመመሪያው መሠረት በአንድ ቀበሌ ከ2 ዓመት በላይ ያልኖሩ ሰዎች ካርድ እየተሰጣቸው ስለሆነ አድራጎቱ ህገ ወጥ መሆኑን ተገልጾ ከምርጫ መዝገቡ እንዲሰረዙ ሌሎችም ዳግም እንዳይመዘገቡ የሚልና ይህም በመገናኛ ብዙሃን እንዲገለፅ የሚጠይቅ ነው። እንዲሁም «እና የግል ተመራጮች የመራጮችን የምዝገባ መዝገብ እንድንመለከት ትዕዛዝና መመሪያ ይሰጥልን»</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ የካቲት 18 ቀን 1992</a></p>

</body>
</html>	
