<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኮፊ አናን ከአፍሪካ መሪዎች ጋር መስራት አቆቶኛል አሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኮፊ አናን ከአፍሪካ መሪዎች ጋር መስራት አቆቶኛል አሉ</h1>


<p>«በኢትዮጵያ በረሃብ ለተጠቁ ዜጐች ፈጣን የእርዳታ አቅርቦት አልተደረገም በሚል የሚቀርበውን ወቀሳ የተመድ ዋና ፀሐፊ ኮፊ አናን አስተባበሉ» ሲል አጃንስ ፍራንስ ፕሬስ ዘገበ።</p>

<p>ኮፊ አናን ረሃቡን አስመልክቶ ከሰንዴይ ታይምስ ጋር ውይይት ማድረጋቸውን የገለፀው ይህ ዜና ዋና ፀሐፊው በዚሁ ቃለ ምልልስ «ለዕርዳታው መዘግየት በከፊል ተወቃሽ የሚሆነው የኢትዮጵያ መንግስት ነው» ማለታቸውን አስፍሯል።</p>

<p>ኮፊ አናን «የዓለም ህዝብ ለእርዳታው በቂ ምላሽ ሲሰጥ ቆይቷል። አሁንም የምግብ እህል አቅርበናል። ይሁንና እደላው በተገቢው ሁኔታ ሲደረግ አልነበረም» ካሉ በኋላ «ኢትዮጵያ አስቸጋሪ የመሬት አቀማመጥ ያላት ሰፊ አገር ነች። ያም ሆኖ ግን የኢትዮጵያ መንግስት የተቀላጠፈ የእደላ ሥራ ሊሰራ ይችል ነበር» ብለዋል።</p>

<p>«ከሶስት ተከታታይ የድርቅ ዓመታት በኋላ በርካታ የቀንድ ከብቶችን ለሞት የዳረገውና የውሃ ጉድጓዶችን ያጠፋው የተፈጥሮ ችግር በተጠጋጋ ግምት 8 ሚሊዮን ህዝቦችን የከፋ አደጋ ውስጥ እንዲወድቁ አድርጓል» የሚለው አጃንስ ፍራንስ «የኢትዮጵያ መንግት ባለሥልጣናት የዘገየው የዓለም ማህበረሰብ ምላሽ የአደጋ ጊዜ የእህል ክምችቱን አሟጦታል። ፈጣን የእህል ማከፋፈል ሥራውን አስቸጋሪ አድርጎታል» ማለታቸውን ጠቅሷል።</p>

<p>የተመድ ዋና ፀሐፊ «በኢትዮጵያና በኤርትራ መሃል የተከሰተውና ብልጭ ድርግም እያለ የቀጠለው የድንበር ጦርነት ከ1990 ዓ.ም የግንቦት ወር ጀምሮ በሺህ ለሚቆጠሩ ሰዎች ሞት መንስዔ የሆነና በተለይ በከፍተኛ ድርቅ ለተመቱት በደቡብ ምሥራቅ ኢትዮጵያ ለሚገኙት ዕርዳታ ፈላጊዎች ምግብ ለማድረስ በሚያስችሉ መንገዶችን መጠቀም እንዳይቻል አድርጓል» ብለዋል።</p>

<p>አክለውም «የዓለም የምግብ ድርጅት በምፅዋ ወደብ በኩል ለመጠቀም ቢፈልግም በጦርነቱ ሳቢያ ሊሳካለት አልቻለም» ማለታቸውን ይኸው ዜና ያስረዳል።</p>

<p>«በአፍሪካ ፖለቲካዊ መሪዎች ዘንድ በሚታየው ሁኔታ ላይ የመረረ ትችት የሰነዘሩት ኮፊ አናን «መሪዎቹን በሁሉ አማራሽነት፣ በማን አህሎኝነት እና በየሀገሮቻቸው ያለውን የኑሮ ደረጃ ለማሻሻል ባለመቻል ይከሷቸዋል» ሲል አጃንስ ፍራንስ ፕሬስ ገልጿል። አክለውም «የአፍሪካ መሪዎች ይዞታ በህዝባቸው ላይ የጣሉት ፍዳ እና ከነሱ ጋር ተባብሮ ለመስራት አቆቶኛል» ብለዋል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ ሚያዝያ 7 ቀን 1992</a></p>

</body>
</html>	
