<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«በኢትዮጵያ ረሃብ እንጂ ቸነፈር የለም»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«በኢትዮጵያ ረሃብ እንጂ ቸነፈር የለም»</h1>

<p class="align-right">ሚስስ ቤርቲኒ</p>


<p>የተመድ ዋና ፀሀፊ ልዩ ልዑክ ሚስስ ካተሪን ቤርትኒ በአራት የአፍሪካ ቀንድ አገሮች ተዘዋውረው ሁኔታዎቹን ከተመለከቱ በኋላ አካብቢው ያለው የምግብ እጥረት «ረሃብ» ከሚባል ደረጃ እንዳልደረሰ አስታወቁ።</p>

<p>ሚስስ ቤርቲኒ በአራት አገራት ያደረጉትን ቅኝት ከፈፀሙ በኋላ በኬንያ መዲና ናይሮቢ በሰጡት ጋዜጣዊ መግለጫ ችግሩ ከርሃብ ደረጃ እንዳልደረሰ ገልፀው ድርቅ አደጋ ያንዣበባቸውን በሚሊዮን የሚቆጠሩ ሰዎች ለመታደግ የዓለም ማህበረሰብ በገፍ እርዳታ እንዲያደርግ አፋጣኝ ጥሪ አቅርበዋል።</p>

<p>ከተለያዩ ጋዜጠኞች ለቀረቡላቸው ጥያቄዎች መለስ የሰጡት ልዩ ልዑክ ሚስስ ቤርቲኒ «በኢትዮጵያና በኤርትራ አካባቢ ያለውን አለመረጋጋት ከግምት አስገብተን ከተፈጥሮ መቅሰፍት ጋር በንጽጽር ሲታይ ምን ያህሉ ሰው ሰራሽ ነው?» በሚል ለቀረበላቸው ጥያቄ «ድርቅ የተፈጥሮ ክስተት ነው። ለችግሩ ምላሽ መስጠት ደግሞ ሰው ሰራሽ ነው። የእርሻ ፀባይ ባላት ካሊፎርኒያም ሆነ ሰዎች የከብት ጭራ ተከትለው በሚኖሩበት የአፍሪካ ቀንድ ድርቅ የተፈጥሮ ክስተት ነው» ብለው «ለችግሩ ምላሽ የሚጠበቀው ደግሞ ከሁላችንም ነው» ሲሉ ተናግረዋል።</p>

<p>አክለውም «እኛ በምንሰጠው በዚህ ምላሽ የተጋረጡብንን የተወሰኑ ችግሮች እናስወግዳለን። ያሉብን ሌሎች ፈተናዎች ደሞ የደህንነት ጉዳዮ ናቸው። እንዲህ ያለ ወራት የዝናብ እጦት ድርቅ ምን ጊዜም የከፋ አደጋ ሊያስከትል ይችላል» ብለዋል።</p>

<p>የተመድ ዋና ፀሐፊ «የዓለም ማህበረሰብ ምላሽ ፈጣን ነበር» በማለት ያወጡትን መግለጫ የኢትዮጵያ መንግሥት ውድቅ ማድረጉን በመጥቀስ የበኩላቸውን አስተያየት እንዲሰጡ ከጋዜጠኞች ለቀረበላቸው ጥያቄ ምላሽ ሲሰጡም ከጠቅላይ ሚኒስትር መለስ ጋር አዎንታዊ ቆይታ ማድረጋቸው ገልፀው፤ «ጠቅላይ ሚኒስትሩ የዓለም አቀፍ ማህበረሰብ በልግስና ሲረዳ መቆየቱን አረጋግጠው በዚሁ መንገድ እንደሚቀጥል ተስፋ ያላቸው መሆኑን ገልፀውልኛል ያለው ሁኔታም ይኸው ይመስለኛል» ብለዋል።</p>

<p>ከዚህ ቀጥሎ ለሚስስ ቤርቲኒ የቀረበው ጥያቄ «የኢትዮጵያ ኤርትራ ጦርነት በአካባቢው የፈጠረው ሁኔታ ምንድን ነው መሪዎቹ ጦርነቱን እንዲያቆሙ ለማግባባት ሙከራ አድርገው ነበር» የሚል ሲሆን ለጥያቄው የሰጡት መልስ «እኔ ከዚህ ውስጥ የገባሁት በሰብዓዊነት ተልዕኮ ነው። ሰብዓዊ በሆኑ ተግባራት የተሰማሩ ሰዎች በሚያቀርቡት የቁሳቁስ እርዳታ በሚሰጡት ድጋፍ ሰላም ፈጣሪዎች እንደመሆናቸው መጠን እኛም ሰላም እንዲፈጠር ልንረዳ የምንችልበት ተስፋ አለ» ብለዋል።</p>

<p>በማያያዝም «በዚህ አካባቢ በሚገኙ አገሮች መሀል ያለውን ግጭት አስመልክቶ የመነጋገር ተልዕኮ በድርቅ ችግር ውስጥ የሚገኘው ህዝብ ምን እንደሚያስፈልገውና ድጋፍ ለማድረግም የሚረዱ ነገሮችን በመለየት የአቅርቦቱን መጠን ለመወሰን የሚያስችል ሁኔታ መፍጠር ነው» ሲሉ መልስ ሰጥተዋል።</p>

<p>«እንደ ችግር ያየነው ጉዳይ በኢትዮጵያ በኤርትራ መሀል ባለው ግጭት ሳቢያ በአሰብ ወደብ አለመጠቀማችንን ነው» ያሉት ሚስስ ቤርቲኒ «የጅቡቲን ወደብ እያሻሻልን ሲሆን ለተጎጂዎቹ የሚያስፈልገውን እህልና ሌሎች ቁሳቁሶች በዚሁ በጅቡቲ ወደብና በበርበራ በኩል ለማድረስ አቅደናል» ብለዋል።</p>

<p>የአሰብን ወደብ አስመልክቶ ለልዑክ ቤርቲኒ የቀረበው ጥያቄ ኢትዮጵያ በአሰብ ወደብ ላለመጠቀም ያቀረበችልዎት ምክንያት ምንድን ነው? የሚል ነበር። ሚስስ ቤርቲኒም «ኤርትራ በአሰብ ወደብ ከዛሬ ጀምሮ ለመጠቀም ትችላለች ብላናለች፣ ይኸው ነው ሲነገር የነበረውም። የእኛ የሎጅስቲክ ሰዎች ከኤርትራ የሎጅስቲክ ሰዎች ጋር በመሆን የመጀመሪያ ቅኝትና ግምገማ አድርገናል። እኛም በአሰብ ወደብ የምንጠቀም ቢሆን የወደቡን ቴክኒካዊ ሁኔታዎች ለሟሟላት በርካታ ነገሮች ስለሚያስፈልጉ ወደብ ለአገልግሎት ምሹ እንዲሆን ለማድረግ ሁለት ወር የሚፈጅ ሥራ እንደሚጠይቀን ገምተናል። የዕርዳታው ጓዝ ወደብ ደርሶ እንደገና ወደተረጂዎቹ የማጓጓዝ ስራም አለ። ጠቅላይ ሚኒስትር መለስም ሆኑ ሌሎች ባለሥልጣናት የጅቡቲና የበርበራ ወደቦች በቂ እንደሆኑ ያምናሉ» ሲሉ ገልፀዋል።</p>

<p>አክለውም «እንደ እኛ ግምት ለኢትዮጵያ በየወሩ መድረስ የሚገባው 170 ሺህ ቶን እህል ነው። የጅቡቲ የወደብ ባለሥልጣናት (የመንግስት ሳይሆን የወደብ ባለስልጣናቱ) የአቅም መሻሻያው ከተደረገ በኋላ በወር 200 ሺህ ቶን እህል ሊያስተናግድ እንደሚችል ይገምታሉ። እኛም የበርበራ ወደብ 20-25 ሺህ ቶን እህል በወር ሊያስተናግድ እንደሚችል እንገምታለን። ስለዚህ የአሰብ ወደብን መጠቀም አስፈላጊ ላይሆን ይችላል» ብለዋል።</p>

<p>በመጨረሻም በአካባቢው ያለው ችግር አደገኛ ነው የእኛም ዓላማ ስለችግሩ በቂ ግንዛቤ መፍጠርና ሁኔታዎችን በማደራጀትና አደጋውንና ረሀቡን መከላከል ነው» ሲሉ ያቀረቡትን ሀሳብ ተንተርሰው «ቸነፈር (ፋሚነ) እያልን እንዳንጠቀም እያስጠነቀቁ ነው?» የሚል ጥያቄ ቀርቦላቸው «ይህ ቸነፈር አይደለም» ሲሉ ተናግረዋል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ ሚያዝያ 14 ቀን 1992</a></p>

</body>
</html>	
