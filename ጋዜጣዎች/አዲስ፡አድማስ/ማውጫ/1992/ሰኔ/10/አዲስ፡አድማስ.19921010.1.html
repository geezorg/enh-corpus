<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሰላም ሰነዱ እሁድ ሊፈረም ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የሰላም ሰነዱ እሁድ ሊፈረም ነው</h1>


<p>በኢትዮጵያና በኤርትራ መካከል ያለውን ጦርነት ለመግታት ባለፉት ሳምንታት የተከሰቱትን ለውጦች በመንተራስ ተሻሽሎ የቀረበው የሰላም ሰነድ ነገ እሁድ በአልጄሪያ መዲና እንደሚፈረም ተገለጠ።</p>

<p>እንዲሁም ከሁለቱ አገሮች የጋራ ድንበር ተነስቶ ወደኤርትራ 25 ኪሎ ሜትር ዘልቆ በሚከለለው የፈሪ መሬት ቀጠና (ቡፍፈር ዦነ) 2ሺ የተመድ የሰላም አስከባሪ ኃይል ወታደሮች እንደሚሰፍሩና ወታደሮቹ ከመምጣታቸው በፊት ሁኔታዎችን የሚገመግም አንድ የጣሊያን ልዑካን ቡድን በመጪው ሐሙስ ኤርትራ እንደሚገባ ተገለፀ።</p>

<p>የአፍሪካ አንድነት ድርጅት ተወካዮች ከአሜሪካና ከአውሮፓ ህብረት ልዑካን ጋር በመሆን የሁለቱን አገሮች መልዕክተኞች ለሁለት ሳምንታት በተናጠል ባወያዩበት ወቅት ተሻሽሎ የተነደፈውን የሰላም እቅድ ሁለቱም አገሮች እንደሚቀበሉት በተለያየ ቀናት በይፋ አስታውቀዋል። ኤርትራ ባለፈው ሳምንት አርብ ኢትዮጵያ ደግሞ በዚህ ሳምንት አጋማሽ ረቡዕ በተቀበሉት የተሻሻለ ሰነድ ላይ የዲፕሎማቶችን አስተያየት ያሰፈረው ቢቢሲ «የሰላም ሰነዱ በሁለቱም አገሮች ሊደገፍ የሚያበቃ ሚዛናዊነት ያለው ቢሆንም ካሁን ቀደም የሰላም ጥረቱ እንቅፋት ሲገጥመው እንደነበረው ሁሉ ወደፊትም እክል ሊፈጠርበት ይችላል ሲሉ» መስጋታቸውን ዘግቧል።</p>

<p>ኢትዮጵያና ኤርትራ ለሁለት ዓመት የዘለቀው አውዳሚ ጦርነት እንዲያበቃ የሚያደርገውን የሰላም ሰነድ በመጪው እሁድ ለመፈረም እንደተዘጋጁ አስታውቀዋል ካለ በኋላ ሰነዱ ማናቸውም ዓይነት የጥላቻ ድርጊት እንዲቆምና አንድ ሺህ ኪሎ ሜትር ከሚሆነው የሁለቱ አገሮች የጋራ ድንበር ተነስቶ ወደኤርትራ ግዛት 25 ኪሎሜትር ገብቶ የሚከለለውን የፈሪ መሬት የተመድ ሰላም አስከባሪ ኃይል እንዲቆጣጠረው የሚጠይቅ ነው ብሏል።</p>

<p>ይሁንና የሰላም አስከባሪ ኃይሉ ምን ያህል ሰራዊት እንደሚይዝና መቼ እንቅስቃሴ እንደሚጀምር ተመድ የገለጸው ነገር የለም ያለው የሬውተር ዘገባ የሰላም አስከባሪ ኃይሉ የተሰጠው ኃላፊነት ምን እንደሆነ በዝርዝር ሊቀመጥ ይገባል ሲሉ ዲፕሎማቶች መናገራቸውን አስፍሯል።</p>

<p>ሰነዱን ለመፈረም ወደ አልጄሪያ የሚሄዱት የኢትዮጵያ የውጭ ጉዳይ ሚኒስትር መሆናቸውን ቃል አቀባይ ወ/ሪት ሰሎሜ ታደሰ ማስታወቃቸውን ሬውተር ገልፆ «ኤርትራ የተኩስ አቁሙንና የሰላም ሰነዱን ከተቀበለች ሰፊ ጥቃት በግልፅ የበላይነት ያገኘችው ኢትዮጵያም ባለፈው ረቡዕ ሰነዱን መቀበሏን አስታውቃለች ብሏል።</p>

<p>የኢትዮጵያ ባለሥልጣናት «የሰላም ሰነዱ ከታለመው ግባችን ጋር የተጣጣመ ነው። በአስር ሺህ ለሚቆጠሩ ወታደሮች ሞት ምክንያት በሆነው ጦርነት የጦር ኃይላችን አንፀባራቂ ድል ተቀዳጅቷል። አሁን በሀገራችን ያለውን ረሃብ ለማስወገድ የተጠናከረ ርብርብ እናደርጋለን ማለታቸውን ጠቅሷል። በሌላ በኩል ኤርትራ እጅግ ትልቅ የሆነችው ኢትዮጵያ የሰላም ሰነዱን የተቀበለችው ከፍተኛ ወታደራዊ ሽንፈት ከደረሰባት በኋላ ነው ስትል በድጋሚ ሐሙስ አስታውቃለች ሲል ዘግቧል። </p>

<p>በማያያዝም የተመድ የሰላም በኋላ ከሁለት ሳምንት ባልበለጠ ጊዜ የኢትዮጵያ ጦር ከግጭቱ በፊት ወደነበረበት ቦታ ይመለሳል» ያለው ይህ ዘገባ «በዚያን ጊዜ ፖሊስና ሚሊሺያን ጨምሮ የኤርትራ የሲቪል አስተዳደር ገብቶ ለመስራት የሚፈቀድለት ሲሆን የጦር ኃይሉ ግን ድንበሩ በዓለም አቀፍ ሸምጋዮች እገዛ በግልፅ እስኪለል ድረስ ወደፈሪ መሬት ቀጠናው አይገባም» ሲል ዘግቧል።</p>

<p>ሬውተር «የሰላም አስከባሪ ኃይሉ ቦታውን እስኪቆጣጠረው ድረስ በርካታ ሳምንታት ወይም ወራት የሚፈጅ ስለሆነ አንዳንድ ታዛቢዎች ወደፊት አንዳች ዕክል ሊፈጥር ይችላል የሚል ጥርጣሬ አላቸው» ይላል። ሬውተር ዘገባውን ሲያጠቃልልም ሁለቱም ወገን የጥቃት እንቅስቃሴ እንደማይከፍቱ እና ትንኮሳ ከተፈፀመ ግን እጅግ በበረታ ሁኔታ ምላሽ እንደሚሰጡ ገልፀዋል። ካለ በኋላ «ባለፉት ጊዜያት ሁለቱም አገሮች ጥቃት ለመጀመር ወረራ ተካሄደብኝ የሚል ክስ እንደምክንያት ሲጠቀሙ ነበር» በማለት ዘግቧል።</p>

<p>ይህ በእንዲህ እንዳለ ወ/ት ሰሎሜ ታደሰ «ኢትዮጵያ የፈሪ መሬት ቀጠናውን ለሰላም አስከባሪ ኃይሉ በመልቀቅ ከግንቦት 4 1990 በፊት ወደነበረ ስፍራው የጦር ኃይሏን ለመመለስ ዝግጁ ነች» ማለታቸው የጠቀሰው ቢቢሲ «ሁለቱም ለሰላም ሰነዱ ይሁንታቸውን ከገለፁ በኋላም ጦርነቱ ቀጥሏል የኢትዮጵያ ጦርም በኤርትራ ግዛት ገብቶ ቦታዎቹን እየተቆጣጠረ ነው» ብሏል። የኢትዮጵያ መንግሥት ቃል አቀባይ «ኢትዮጵያ ትንኮሳ ከገጠማት ራሷን የመከላከል መብቷ እንደተጠበቀ ነው» ማለታቸውንና «የተመድ የሰላም አስከባሪ ኃይል እስኪመጣ ድረስ የኢትዮጵያ ኃይል ወደኤርትራ ዘልቆ በያዛቸው ቦታዎች ይቆያል» የሚል ሀሳብ በሰላም ሰነዱ መካተቱን ቢቢሲ ዘግቧል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ ሰኔ 10 ቀን 1992</a></p>

</body>
</html>	
