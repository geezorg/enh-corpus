<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያ በሀኖቨር ኤክስፖ ተደናቂ ሆናለች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢትዮጵያ በሀኖቨር ኤክስፖ ተደናቂ ሆናለች</h1>


<p>ጀርመን ውስጥ «ኤክስፖ 2000 ሀኖቨር» በሚል ስያሜ በጀርመን ከተማ በቀረበውና አንድ መቶ ዘጠና የሚሆኑ አገሮች በተሳተፉበት ኤክስፖ ኢትዮጵያ የጎብኝዎችን ዕይታ በመሳብ ቀዳሚ ሥፍራ የያዘች መሆኑ ተገለጠ።</p>

<p>ይህን የገለጡት የኤክስፖ 2000 ሀኖቨር የብሔራዊ ኮሚሽነር ጄኔራል ጽ/ቤት አማካሪ ኢንጂነር ታደለ ብጡል ክብረት ሲሆኑ በዚሁ ኤክስፖ የኢትዮጵያ ፓቪሊዮን በመጀመሪያው 10 ቀን ብቻ ከ89.000 ጎብኚዎች በላይ እንደተመለከቱትና ባለፈው እሁድ ብቻ 11.120 ሰዎች እንደጎበኙት አስረድተዋል።</p>

<p>ከተሳታፊ ሀገሮች ከፍተኛ ተደናቂነትን ያገኙት ኢትዮጵያ፣ ኔዘርላንድና፣ ጀርመን ሲሆኑ በታዋቂነት ተደንቀው በኢንተርኔት እየተጎበኙ ያሉትም ኢትዮጵያ፣ ቡታንና ኖርዌይ እንደሆኑ አክለው ገልፀዋል። በተጨማሪም እስካለፈው ሰኞ ብቻ 11 ታላላቅ የቴሌቪዥን የሬዲዮና የፕሬስ ተቋማት ግንቦት 30 ቀን 1992 እስከ ሰኔ 21 ከፍተኛ ሽፋን እየሰጡትና እየሰጡት ያለ ሲሆን በተለይ የአርጀንቲና ቴሌቪዥን «ቱሪዝምና እንግዳ አቀባበል» በሚል ሙሉ ዶክመንታሪ በመስራት ላይ እንደነበር ማወቅ ተችሏል።</p>

<p>ታላላቅ የኪነ ጥበብ ሰዎች ተዋናዮችና ሰዓሊዎች በኢትዮጵያ አዳራሽ እየተገኙ የኢትዮጵያን የቡና ሥነሥርዓት እያደነቁና በሐረር ላይ ካተኮሩ ኢትዮጵያ ስዕሎች ጋር በመሆን ፎቶግራፍ እየተነሱ አድናቆታቸውን ገልፀዋል። ለእንግዳ ሀሳብ መስጫ በተቀመጠው መዝገብ ላይ የተለያዩ ሀገሮች ጎብኚዎች የተመለከቷቸው የኢትዮጵያ የተፈጥሮ ፀጋ፣ የታሪክ ማስረጃዎች የባህል ሥርዓቶች እንዲሁም ባህላዊ ሙዚቃና ጭፈራ እንዳረካቸው የገለፁ ሲሆን በውጭ የሚኖሩ ኢትዮጵያውያንም ድሮም የምንኮራበትን ታሪክ ዛሬ የበለጠ እንድንኮራበት አድርጎናል» በማለት ደስታቸውን መግለፃቸውን ኢንጂነር ታደለ ብጡል አስታውቀዋል።</p>

<p>በትናትናው ዕለት በደረሰን ሪፖርት መሰረት ደግሞ እስከ ሐሙስ ምሽት ድረስ የኢትዮጵያ ፓቪሊዮን 120 ሺህ ሰዎች እንደጎበኙትና በጠቅላላው ኤግዚአብሽኑ ያገኘው ጎብኚ ከተጠበቀው በታች ቢሆንም የኢትዮጵያ ፖቪሊዮን ግን ከተጠበቀው እጅግ የላቀ ቁጥር ያለው ተመልካች እንዳየው ኢንጂነት ታደለ ገልፀው ኤግዚቢሽኑ በፋይናንስ የደገፉትን እንዲገልፁልን ጠይቀናቸው በግንባር ቀደምትነት ተጠቃሽ የሆነው ሚድሮክ ኢትዮጵያ እንደሆነና ከውጭ መንግስታት ደግሞ የፊላንድ ኤምባሲ፣ የቻይና ኤምባሲ ቀዳሚዎቹ ሲሆኑ የጀርመን መንግስት ለፓቪሊዮኑ ግንባታ የመጀመሪያውን ስራ ወጪ እንደሸፈነ ገልፀዋል። በሌላ በኩል የኢትዮጵያ አየር መንገድ በዚህ ሥራ ላይ የተሣተፉትን ባለሙያዎችና አስተናጋጆች በሙሉ የሚመላለሱበት የአየር ቲኬት በነፃ መስጠቱን እንዲሁም ሼራተን አዲስ የኢትዮጵያን ቡና ባህላዊ አቀራረብ ከነሠራተኞቹ በማቅረብ ለስራው መሳካት ድጋፍ ማድረጋቸውን ሌሎችም ድጋፋቸው እንደሚቀጥል ቃል እንደገቡላቸውና ሊመሰገኑ እንደሚገባ አበክረው አስታውቀዋል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ ሰኔ 10 ቀን 1992</a></p>

</body>
</html>	
