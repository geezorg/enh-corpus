<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያ የመከላከያ ሠራዊት ማይድማን ተቆጣጠረ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የኢትዮጵያ የመከላከያ ሠራዊት ማይድማን ተቆጣጠረ</h1>


<p>የኢትዮጵያ የመከላከያ ሠራዊት ተጨማሪ ቦታዎች መያዙን የመንግሥት ቃል አቀባይ ጽ/ቤት ሲያስታውቅ። ጠቅላይ ሚኒስትር መለስ ዜናዊም ጦርነቱ የፖለቲካ አጀንዳንችንን አይቀይረውም ማለታቸው ተገለፀ።</p>

<p>ትላንት ማምሻውን የኢትዮጵያ መንግስት ቃል አቀባይ ቢሮ ባወጣው መግለጫ ላይ እግረኛ የኢትዮጵያ ሠራዊት ከአየር ኃይሉ ጋር በመቀናጀት ባደረጉት ትግል ማይድማ የተባለውን ግዛት ከኤርትራ ወታደሮች ማስለቀቃቸውን ገልጿል።</p>

<p>ማይድማን የለቀቁት የኤርትራ ወታደሮች የኢትዮጵያ ሠራዊት በማሳደድ ፋታ ስላሳጣቸው በአካባቢው ያሉትን መሸጋገሪያ ድልድዮችን በፈንጂ ማፈንዳት ላይ መሆናቸውን መግለጫው አስታውቋል።</p>

<p>በሌላ በኩል የአዲስ አበባ የቢቢሲ ዘጋቢ ሬኒ ኡማር ከጠ/ሚ/ር ጋር ባደረገው ቆይታ ስለጦርነቱ ሂደት ላነሳው ጥያቄ ጠ/ሚ/ር መለስ በሰጡት ምላሽ እኛ የማንኛውም ወገን ጫና አይገድበንም። የራሳችን የሆነ ወታደራዊ ኦፕሬሽኖች አሉን። እነዚህም ኦፕሬሽኖች በሁለት ከፍለን ነው የምንጠቀመው። በረጅምና በአጭር በእነዚህ ሁለት ኦፕሬሽኖች ኢትዮጵያ ከኤርትራ ጋር የፈለገችውን ነገር ሁሉ ለቅማ ታወጣለች። ለወደፊቱ ቀጣይ የሰላም ሂደት ደንቃራ የሆኑ ነገሮችንም በቀጣይነት ምላሽ ይሰጥባቸዋል ብለዋል።</p>

<p>በተጨማሪም አክለው ጦርነቱን በፖለቲካዊ ጐኑ ብቻ በተናጠል ካየነውና በወታራዊ ታክቲክ በኩልል ካይነው በፖለቲካዊ ጐኑ የሚታየው ነጥቦች ግልፅ ይሆናሉ። እኛ ወራሪውን ቆልፈን ቆርጠንና መትተን ለማስወጣትና የግዛታችን ደህነት የሚያረጋገጥ ተግባር ለመፈፀም የሚያስችለን ቦታ ነው የያዝነው። ይህ እውነታ አልተቀለበሰም። በፍፁም አይቀለበስም። ይህ ፖለቲካዊ ገለፃ ከወታደራዊ እውነታ ጋር ነው መጣመር የሚገባው። እኛና ወታደራዊ ጠበብቶቻችን ይህን ፖለቲካዊ ጐን አንጋራም። ወታደራዊ ጠበብቶቻችን ድል ለማድረግ የሚያስችል ሁለት ነጥብ አስቀምጠዋል። በቀጥተኛው መንገድ ከጠላት ጦር ጋር ምሽግ ጋር ፊት ለፊት መዋጋት ቀጥተኛ ባልሆነው መንገድ ሌላ ሃሳብ አቀረበ። ይኼ ቀጥተኛ ያልሆነው መንገድ አጭር መፍትሔ ሆኗል። ለዚህም ነው በአጭር መንገድ ለመፍታት ቆርጠን ለመግባት የተገደድነው።</p>

<p>ስለባሬንቱም ተጠይቀው «በወታደራዊ ኦፕሬሽናችን ዙሪያ ይህ እጅግ ጠቃሚው ዒላማ ነበር። በባሬንቱ ዙሪያ ያደረግነው ውጊያ በድል ተጠናቋል። ይህ ማለት ደግሞ የአጠቃላዩ ሂደታችን አንድ ምዕራፍ በድል ተደመደመ ማለት ነው። እኛ የጐረቤት አገርን ሉዓላዊነት የመድፈርና መሬት የመያዝ ዓላማ የለንም ሲሉ መልሰዋል።</p>


<p class="align-center"><a href="/Gazettas/Goh/info/Goh.sera.html">ከጎሕ ግንቦት 12 ቀን 1992</a></p>

</body>
</html>	
