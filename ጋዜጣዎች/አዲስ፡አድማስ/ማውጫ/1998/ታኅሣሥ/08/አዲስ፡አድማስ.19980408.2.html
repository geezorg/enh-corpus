<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአውሮፓ ፓርላማ እስረኞች እንዲፈቱ ጠየቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> የአውሮፓ ፓርላማ እስረኞች እንዲፈቱ ጠየቀ </h2>


<p>የአውሮፓ ፓርላማ ሰሞኑን ባሳለፈው ውሳኔ የኢትዮጵያ መንግስት ሰብአዊ መብት የማስከበር ሃላፊነቱን አልተወጣም ብሎ በማውገዝ እስረኞች ያለ ቅድመ ሁኔታ እንዲፈቱ ጠየቀ። ከኢትዮጵያ ጋር የሚኖረው የኢኮኖሚና የእርዳታ ግንኙነት የሚወስነው በአውሮፓ ኮሚሽን በመሆኑም ኮሚሽኑ በኢቲዮጵያ መንግስት ላይ ተጽእኖ እንዲያደርግ ከፓርላማው ጥሪ ቀርቦለታል።</p>

<p>ፓርላማው በኢትዮጵያ የተከሰተውን ሁከትንና ሁኔታውን ለመቆጣጠር በፀጥታ ኃይል ተፈጽሟል ያለውን ከልክ ያለፈ የአፈና እና የጅምላ እስር እርምጃ በ93 የድጋፍ ድምፅ በ1 ድምፅ ተአቅቦ ማውገዙ ታውቋል። የኢትዮጵያ መንግስት በቁጥጥር ሥር ያደረጋቸውን የፖለቲካ እስረኞችና ጋዜጠኞች ያለምንም ቅድመ ሁኔታ ከእስር እንዲፈታ ፓርላማው ጠይቆ፤ ዓለም አቀፍ የሰብዓዊ መብትና የዲሞክራሲ መተዳደሪያ ድንጋጌዎች እንዲያከብር ጥሪ አቅርቧል። በተጨማሪም የኢትዮጵያ መንግስት በቅርቡ በአገሪቱ የተከሰተውን የፖለቲካ ችግር አስመልክቶ በመላው ኢትዮጵያ በእስር ያያዛቸውን ዜጐች አጠቃላይ ብዛት በትክክል እንዲያሳውቅና እስረኞቹ ለዓለም አቀፍ የቀይ መስቀል ሉኡካን ጉብኝት ክፍት እንዲሆኑ እንዲሁም ቤተሰቦቻቸው እንዲጐበኙአቸውና አስፈላጊውን የጤናና የህግ አገልግሎት እንዲያገኙ የአውሮፓ ፓርላማ አሳስቧል።</p>

<p>ፓርላማው በተያያዥነት የኢትዮጵያ መንግስት ለፕሬስ ነፃነት መከበር ተገዢ እንዲሆን ከመጠየቁ ባሻገር በሞኖፖሊ የያዛቸውን የመንግስት ብዙሀን አሰራር እንዲቀይርና ከህትመት ለውጡ የነፃ ፕሬስ ህትመቶች መብት መከበር እንዲንቀሳቀስ አስገንዥቧል።</p>

<p>በመጨረሻም መቀመጫው በአዲስ አበባ የሆነው የአፍሪካ ህብረት ግልጽ አቋም በመያዝ ለዲሞክራሲ ያለውን ቁርጠኝነት እንዲያስመሰክር ጥሪ አስተላልፏል።</p>

<p>ፓርላማው በኢትዮጵያ ላይ ተወያይቶ ውሳኔ እንዲያሳልፍ የምርጫ ታዛቢ በመሆን ወጥተው የነበሩት አና ጉሜዝ ሲጥሩ መሰንበታቸው የሚታወቅ ሲሆን፤ የአውሮፓ ኮሚሽን በኢትዮጵያ ምንም እንዳልተፈጠረ ከመንግስት ጋር እንደወትሮው ግንኙነትን የመቀጠል አዝማሚያ ማሳየቱን ወቅሰዋል። የአውሮፓ ኮሚሽን ፕሬዚዳንትና የውጭ ጉዳይ ሃላፊው አቶ መለስ እንደገና ጠቅላይ ሚኒስትር ሆነው በመመረጣቸው የደስታ መግለጫ ማስተላለፋቸውንም አና ጉሜዝ መውቀሳቸው አይዘነጋም።</p>


<p class="align-center"><a href="/Gazettas/AddisAdmas/info/AddisAdmas.html">ከአዲስ አድማስ ታኅሣሥ 8 ቀን 1998</a></p>

<div class="align-center"><a href="http://www.cyberethiopia.com/warka4/enh.php?path=/ጋዜጣዎች/አዲስ፡አድማስ/ማውጫ/1998/ታኅሣሥ/08/አዲስ፡አድማስ2.080498.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
