<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"በኬንያና ኢትዮጵያ ድንበር ወረራ የፈፀመው ኦነግ ነው" </title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">"በኬንያና ኢትዮጵያ ድንበር ወረራ የፈፀመው ኦነግ ነው"</h2>


<p>በኢትዮ-ኬንያ ድንበር ባለፈው ሳምንት ጥቃት የፈፀሙ ታጣቂዎች 12 ኬንያዊያንን ገድለው ከብቶችን ከዘረፉ ወዲህ ውጥረት ተባብሶ የሰነበተ ሲሆን ፤ የገደሉትና ጥቃቱን የፈፀሙት የኦነግ ታጣቂዎች ናቸው ማለቱን አንድ የአገሪቱ ጋዜጣ ትናንት ገለፀ።</p>

<p>መሰቤቴ በተባለው አካባቢ ጥቃት የፈፀሙት ታጣቂዎች የወታደር ዩኒፎርም የለበሱ መሆናቸውን ኢስት አፍሪካ ስታንዳርድ ጋዜጣ አመልክቶ ፤ በኢትዮጵያ ወታደሮች የተደረገ ወረራ ለማስመሰል ኦነግ ታጣቂዎቹን ዩኒፎርም አስለብሶ አዝምቷል ሲል ኤምባሲው እንደገለፀ ጨምሮ ዘግቧል። ተጠባበቂ አምባሳደር አጀበ ሊጋባ ፤ በወረራው የኢትዮጵያ መንግሥት እጅ እንደሌለበት የኬንያ ባለስልጣናት ተገንዝበዋል ማለታቸውን ጋዜጣው ጠቅሷል።</p>

<p>የኢትዮጵያ ብቻ ሳይሆን የኬንያን ሰላም ለማደፍረስ በማቀድ ኦነግ ወረራ እንደሚፈፅም የተናገሩት አምባሰደሩ ፤ ችግሩን ለአንዴና ለመጨረሻ ጊዜ ለማስወገድ ኢትዮጵያና ኬንያ በጋራ ዘመቻ ለመጀመር ፍላጐት አላቸው ብለዋል - እንደጋዜጣው ዘገባ።</p>

<p>ባለፈው እሁድ ምሽት የኢትዮጵያ ወታደሮችን ትጥቅ የለበሱ ታጣቂዎች አንድን መንደር ወርረው 12 ሰዎችን እንደገደሉና 2ሺ የሚደርሱ ከብቶችን ዘርፈው እንደሄዱ ጋዜጣው የጠቀሰ ሲሆን ፤ ካሁን በፊት በተከሰቱ ተመሳሳይ ጥቃቶች ኦነግ እንደተሳተፈና ለቀረበበት ክስ ማስተባበያ እንደሰጠ ይታወሳል።</p>

<p>ታጣቂዎች ከኢትዮጵያ በመነሳት ድንበር አቋርጠው ወረራ ፈፅመዋል የሚል እምነት እንዳለው የገለፀው የኬንያ ቀይ መስቀል ማህበር ፤ በጥቃቱ 750 ነዋሪዎች መኖራቸውን ለቀው ሸሽተዋል ማለቱን ጋዜጣው አመልክቷል።</p>

<p class="align-center"><a href="/ጋዜጣዎች/አዲስ፡አድማስ/ማውጫ/1998/ሚያዝያ/14/አዲስ፡አድማስ.19980814.4.html">ከአዲስ፡አድማስ ሚያዝያ 14 ቀን 1998</a></p>

</body>
</html>	

