<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ምርጫ ቦርዱ በቅንጅት ላይ ውሳኔ ሰጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ምርጫ ቦርዱ በቅንጅት ላይ ውሳኔ ሰጠ</h2>


<p>የቅንጅት ፓርቲን በአዲስ መልክ ማዋቀር ያስፈልጋል የሚሉ የፓርላማና የአዲስ አበባ ተመራጮች የተሰበባሰቡበት አደርጅ ኮሚቴ ለምርጫ ቦርድ ያቀረበው ጥያቄ ተቀባይነት ማግኘቱንና ፓርቲው እንደ አዲስ ተዋቅሯል በማለት መወሰኑ ተጠቆመ።</p>

<p>የኮሚቲው አባላ የሆኑ የአዲስ አበባ ተመራጮች የከተማዋን አስተዳደር ለመረከብ የምዝገባ ቀነ ገደብ እንዲራዘም ጠይቀው እንደተፈቀደላቸው የገለፁ ሲሆን ፤ አዲስ አበባ ከተመረጡት የቅንጅት ተወካዮች መካከል ግማሽ ያህሉ እንዳልተመዘገቡ ታውቋል።</p>

<p>የታሰሩት የቅንጅት መሪዎች ሳይለቀቁ ቅንጅትን እንደ አዲስ ለማቋቋምና የአዲስ አበባ መስተዳድርን ለመረከብ የሚደረገውን እንቅስቃሴ የሚቃወሙ የፓርቲው መሪዎችና አባላት በበኩላቸው ፤ የህዝቡን ትግል ይሸረሽራል በማለት እንቅስቃሴው እንዲቆም እያሳሰቡ ናቸው።</p>

<p>ቅንጅትን እንደገና ማዋቀርና የአዲስ አበባ መስተዳደርን መረከብ ፤ በአገሪቱ ዲሞክራሲና ልማት እንዲመጣ እንዲሁም የታሰሩት መሪዎችን ለማስፈታት ይረዳል የሚሉት የአደራጅ ኮሚቴ አባላት ፤ የቅንጅት ፓርቲ እንደ አዲስ ተዋቅሮ ህጋዊ ሰውነት እንዲያገኝ ለምርጫ ቦርድ ያስገቡት ማመልከቻ ባለፈው ረቡዕ እለት ተቀባይነት እንዳገኘ የቦርዱ የስራ ሃላፊ ገልፀዋል።</p>

<p>ከማመልከቻው ጋር ከሁሉም ክልሎች የተሰበሰበ የ1500 መስራች አባላት ፊርማ መቅረብ እንዳለበትና የአንዱ ክልል ተጓድሎ ስለነበር እንዲሟላ ተወስኖ እንደነበር የቦርዱ ሃላፊ አስታውሰው ፤ ባለፈው የ4ሺ መስራቾች ፊርማ ተሟልቶ ስለቀረበ የቅንጅት ፓርቲ በህጋዊነት ተመዝግቧል ብለዋል።</p>

<p>የፓርቲው ጊዜያዊ አደራጅ ኮሚቴ በሚል በቀረቡው ማመልከቻ 11 የፓርላማ ፤ 11 የአዲስ አበባ ተመራጮች እንደሚገኙበት የተገለፀ ሲሆን የፓርቲው ሥራ አስፈፃሚ ኮሚቴ ስብሳቢ አቶ ተመስገን ዘውዴ ፤ ምክትል ሰብሳቢ አቶ አየለ ጫሚሶ እና ፀሐፊ አቶ መሐመድ ዓሊ እንደሆኑ ተጠቁሟል። ቅንጅት ለአንድነትና ለዲሞክራሲ ፓርቲን እንደገና ለማዋቀር የምርጫ ቦርድ በመጀመሪያ የጠየቀውን ፎርማሊቲ አሟልተናል የሚሉት አቶ ተመስገን ዘውዴ የአባላቱ ቁጥር በቀጣይ የሚታወቅ ነው ብለዋል።</p>

<p>በተያያዘ የአዲስ አበባ አስተዳደርን ለመረከብ የቅንጅት ተመራጮች እንዲመዘገቡ በፓርላማ የተወሰነው የጊዜ ገደብ ማለቁን ተከትሎ የአዲስ አበባ ተመራጮች አስተባባሪ አቶ አየለ ጫሚሶ ቀነ ገደቡ እስከሚቀጥለው ማክሰኞ እንዲራዘም ተደርጓል ስለዚህ እየተመዘገብን ነው ፤ 70 ደርሰናል ብለዋል።</p>

<p>የምርጫ ቦርድ ጽ/ቤት በበኩሉ መራዘሙንም አናውቅም ብናውቅም በፓርላማ የተወሰነውን የጊዜ ገደብ የምንሽርበት ስልጣን የለንም ብሏል።</p>

<p class="align-center"><a href="/ጋዜጣዎች/አዲስ፡አድማስ/ማውጫ/1998/ሚያዝያ/14/አዲስ፡አድማስ.19980814.1.html">ከአዲስ፡አድማስ ሚያዝያ 14 ቀን 1998</a></p>

</body>
</html>	


