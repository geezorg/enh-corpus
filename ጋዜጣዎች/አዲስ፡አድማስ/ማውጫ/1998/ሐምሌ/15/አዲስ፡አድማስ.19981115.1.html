<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>"ኢትዮጵያ በሶማሊያ ላይ ጦርነት አውጃለች" "ወታደሮቻችን ወደ ሶማሊያ አልገቡም"</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">"ኢትዮጵያ በሶማሊያ ላይ ጦርነት አውጃለች" "ወታደሮቻችን ወደ ሶማሊያ አልገቡም"</h2>


<p>የኢትዮጵያ ጦር ወደ ባይደዋ ዘልቆ ወረራ ፈፅሞብናል ፤ ወደ ሞቃዲሾ እየተጠጋ ነው ሲል የእስላማዊ ፍርድ ቤት ሕብረት ቢገልፅም ፤ ወታደሮቻችን ወደ ሶማሊያ ድንበር አልፈው አልገቡም በማለት የኢትዮጵያ መንግሥት ማስተባበሉን የተለያዩ ዘገባዎች አስታወቁ</p>

<p>የእስላማዊው ፍርድ ቤት ሕብረት ሚሊሻዎች ደቡብ ሶማሊያን ሙሉ ለሙሉ ከተቆጣጠሩ በኋላ የሶማሊያ ጊዜያዊ የሽግግር መንግሥት መቀመጫ የሆነችውን ባይደዋን ለማጥቃት መቃረባቸው እንደተሰማ ነበር-የኢትዮጵያ ጦር ወደ ሶማሊያ ዘልቆ ማጥቃት ፈፅሟል የሚሉ ዘገባዋች የተሰሙት።</p>

<p>ኢትዮጵያ በሶማሊያ ላይ ጦርነት አውጃለች ፤ የኢትዮጵያ ሠራዊት በአስቸኳይ ከሶማሊያ ለቆ ካልወጣ አስፈላጊውን ጦርነት እናውጅበታለን ሲሉ የእስልምና ፍርድ ቤት ሕብረት መሪ ከሆኑት አንዱ ሼክ ሸሪፍ አህመድ ሞቃዲሾ ላይ በሰጡት ጋዜጣዊ መግለጫ መናገራቸውን ቢቢሲ ዘግቦ ሶማሌዎች ለጦርነት ተዘጋጁ ፤ አገራችሁን ከጥቃት ተከላከሉ ፤ የእስላማዊ ፍርድ ቤት ወደ ድል ይመራችኋል ፤ ከኢትዮጵያ ጦር ጋር የወገነ ሁሉ እንደ ከሃዲ ይቆጠራል ሲሉ እኚሁ መሪ ትናንት መናገራቸውን ይፋ አድርጓል - ሮይተርስ።</p>

<p>በ25 የጦር ተሽከርካሪዎች የታጀቡ የኢትዮጵያ ወታደሮች ወደ ባይዶዋ ከትናንት በስቲያ ገብተዋል ሲሉ ምንጮቸውን ሶማሊያ ያደረጉ ዓለም አቀፍ ሚዲያዎች መግለፃቸውን አስመልክቶ ከቢቢሲ የተጠየቁት አቶ በረከት ስምኦን የኢትዮጵያ መንግሥት ሠራዊት ወደ ሶማሊያ አልላከም ሲሉ አስተባብለዋል።</p>

<p>ኢትዮጵያ የአፍሪካ ቀንድ እንዲረጋጋ ለማድረግ ስትል ማንኛውንም የመከላከል ርምጃ ትወስዳለች ፤ በጂሃዲስቶች የሚመራው የእስላማዊው ፍርድ ቤት ባይደዋን ለመውረር ካሰበ ዝም እንደማንል ነግረናቸዋል ብለዋል አቶ - በረከት።</p>

<p>የኢትዮጵያ ጦር በሁለቱ አገሮች አዋሳኝ ከምትገኘው ዶሎ ከተማ በመነሳት በባይዶዋ የጦር ሠፈር መስርቷል ሲሉ የባይደዋ ነዋሪዎች መግለፃቸውን የዘገበው አሶሼትድ ፕሬስ ፤ የሶማሊያ ኢስማኤል ሁሬህ የኢትዮጵያ ጦር ወደ ሶማሊያ ገብቷል የተባለው መሰረተ ቢስ ነው ማለታቸውን አመልክቷል።</p>

<p>የእስላማዊው ፍርድ ቤት ሕብረት ሚሊሻዎች ባይደዋን ለመውረር ከሞከሩ እናንኮታኩታቸዋልን ፤ ድንበራችንን እንዲሁም የሶማሊያን የሽግግር መንግሥት የመከላከል ኃላፊነት አለብን ሲሉ የማስታወቂያ ሚኒስትር አቶ ብርሃን ኃይሉ ባለፈው ረቡ ዕለሮይተርስ ተናግረዋል።</p>

<p>የሶማሊያ የሽግግር መንግሥት ውስን ወታደሮችና የእስላማዊው ፍርድ ቤት ሕብረት ሚሊሻዎች ውጊያ ከጀመሩ ሶማሊያ ሙሉ በሙሉ ወደ ጦርነት አውድማ ልትቀየር ትችላለች የሚል ስጋት እያየለ በመምጣቱ የአረብ ሊግ ፤ የአውሮፓ ሕብረት የአፍሪካ ሕብረትና የዩናይትድ ስቴትስ ተወካዮች የተካተቱበት ቡድን በሶማሊያ ሁሉንም ያሳተፈ ውይይት በሚደረግበት ሁኔታ ላይ በመነጋገር ላይ ይገኛል።</p>

<p>አብዛኛው የሶማሊያ ክፍል የተቆጣጠሩት የእስላማዊው ፍርድ ቤት ሚሊሻዎች ከኤርትራ መንግሥት ድጋፍ እንደሚያገኙ በኢትዮጵያ መንግሥት በኩል መገለፁ የሚታወስ ሲሆን ፤ የአሜሪካ ባለሥልጣናት በበኩላቸው የእስላማዊው ፍርድ ቤት አመራሮች ከአልቃኢዳ ጋር ግንኙነት አላቸው ሲሉ በሽብር ፈጣሪነት ተጠያቂ ያደርጓቸዋል።</p>

<p>ለጂሃድ ውጊያ ወደ ሶማሊያ የሚመጡትን የውጭ ዜጎች ኤርትራ ታሰለጥናለች ፤ የጦር መሣሪያ ርዳታም ትሰጣለች ሲሉ የሶማሊያ የሽግግር መንግሥት ጠ/ሚኒስትር አሊ መሃመድ ጌዲ ለሮይተርስ ቢገልፁም ፤ የኤርትራ መንግሥት ርዳታና ስልጠና አልሰጠሁም ሲል አስተባብሏል። የእስላማዊው ፍርድ ቤት አመራሮች ጅጅጋና ከኢትዮጵያ ለማስመለስ እቅድ እንዳለቸው የጠቀሱት ዘገባዎች ፤ ኦጋዴንን ለመገንጠል ከሚንቀሳቀሰው የኦጋዴን ነፃ አውጭ ግንባር ጋር ስትራቴጂካዊ ግንኙነት እንደፈጠሩ ሳይገለጹ አላለፉም።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ ሐምሌ 15 ቀን 1998</a></p>

</body>
</html>	
