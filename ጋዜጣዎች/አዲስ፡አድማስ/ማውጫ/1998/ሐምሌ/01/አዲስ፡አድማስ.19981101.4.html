<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የአየርላንድ የውጭ ጉዳይ ሚ/ር የታሰሩትን የቅንጅት አመራሮች አነጋገሩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የአየርላንድ የውጭ ጉዳይ ሚ/ር የታሰሩትን የቅንጅት አመራሮች አነጋገሩ</h2>


<p>ለአንድ ሣምንት ጉብኝት ወደ ኢትዮጵያ የመጡት የአየርላንድ የውጭ ጉዳይ ሚ/ር ደርሞት አሃን ባለፈው ረቡዕ በቃሊቲ የታሰሩትን የቅንጅት አመራሮች አነጋገሩ።</p>

<p>ከቅንጅት አመራሮች ጋር ጥልቅ ውይይት አድርጌአለሁ ያሉት የውጭ ጉዳይ ሚኒስትሩ መንግሥትና ተቃዋሚዎች ቅራኔያቸውን በሰላማዊ መንገድ እንዲፈቱ ለኢትዮጵያ ከፍተኛ የእርዳታ ገንዘብ በመስጠት የምትታወቀው አየርላንድ ማንኛውንም መፍትሔ ለማመቻቸት ዝግጁ መሆኗን ጠቅሰዋል። ከባለሥልጣናትም ሆነ ከተቃዋሚዎች በሁለቱም በኩል የተገነዘብኩት ነገር ቢኖር አንዱ ወገን ሌላኛውን ከግትርነት ለዘብ ብሎ የማየት ፍላጐት እንዳላቸው ነው ብለዋል - የውጭ ጉዳይ ሚኒስትሩ።</p>

<p>ያለፈውን ዓመት ምርጫ ተከትሎ የጠፋው የሰው ህይወትና የተከሰተው ፖለቲካዊ ቀውስ አየርላንድን እንደሚያሳስባት ለጠ/ሚ መለስና ለአቶ ስዩም መስፍን አንስቼላቸዋለሁ ያሉት ደርሞት አሃን ፤ የፖለቲካው አለመረጋጋት በኢትዮጵያውያን መካከል ለክፍፍል መነሻ ሊሆን ስለሚችል ከራሳችን የግጭት አፈታት ልምድ በመነሳት ማንኛውንም እገዛ ለማድረግ ፍላጎት አለን፤ ሲሉ ለጋዜጠኞች ተናግረዋል።</p>

<p>የውጭ ጉዳይ ሚኒስትሩ በአየርላንድ ከሚደገፉ መንግሥታዊ ያልሆኑ ድርጅቶችና ከሲቪል ማኅበራት ጋር ተገናኝተው ፤ የፖለቲካ ቅራኔ በውይይት በሚፈታበት መንገድ ላይ መነጋገራቸውንም ጠቅሰዋል። ደርሞት አሃን በአየርላንድ ድጋፍ የሚከናወኑ የልማት ፕሮጀክቶችን ለመጎብኘት ትናንት ወደ ደቡብ ክልል ያመሩ ሲሆን ፤ አየርላንድ በየዓመቱ 400 ሚሊዮን ብር የሚደርስ እርዳታ ለኢትዮጵያ እንደምትለግስ ይታወቃል።</p>

<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ ሐምሌ 1 ቀን 1998</a></p>

</body>
</html>	
