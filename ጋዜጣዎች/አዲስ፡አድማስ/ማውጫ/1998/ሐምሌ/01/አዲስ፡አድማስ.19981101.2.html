<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የእነ አቶ ዳንኤል በቀለ የይግባኝ አቤቱታ በሰበር ችሎት ተሰማ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የእነ አቶ ዳንኤል በቀለ የይግባኝ አቤቱታ በሰበር ችሎት ተሰማ</h2>


<p>ከቅንጅት አመራሮችና ከጋዜጠኞች ጋር ታስረው የተከሰሱት የሲቪል ማህበራት ኃላፊዎች አቶ ዳንኤል በቀለና አቶ ነፃነት ደምሴ በዋስ ለመለቀቅ ያቀረቡት ጥያቈ በከፍተኛና በጠቅላይ ፍ/ቤት ተቀባይነት አለማግኘቱ የሚታወስ ሲሆን ፤ የፍ/ቤቶቹ ውሳኔ መሰረታዊ የህግ ስህተት አለበት በማለት ለሰበር ሰሚ ችሎት ባቀረቡት ይግባኝ ሐሙስ እለት አቤቱታ አሰሙ።</p>

<p>ፍ/ቤቶች መሰረታዊ የህግ ስህተት መፈፀም ወይም አለመፈፀማቸውን በሚመረምረው በሰበር ሰሚ ችሎት ፊት ቀርበው አቶ ዳንኤል ባሰሙት አቤቱታ "የይግባኛችን ዋነኛ ጭብጥ የዋስትና መብት ጥያቄ አወሳሰን እንዴት መሆን አለበት?" የሚል ነው ብለዋል።</p>

<p>ታሳሪዎች የሰው ህይወት በጠፋበት ወንጀል ላይ ተካፍለዋል የሚልና ከ15 አመት በላይ የእስር ቅጣትን ሊያስከትል የሚችል ክስ ከቀረበባቸው በዋስ የመለቀቅ መብት እንደማይኖራቸው በህግ እንደተደነገገ ፍ/ቤቶቹ ገልፀው በአቶ ዳንኤልና በአቶ ነፃነት ላይ አቃቤ ህግ የመሰረተው ክስም ከዚህ የተለየ ባለመሆኑ በዋስ አይለቀቁም ብለው ወስነዋል።</p>

<p>አቶ ዳንኤል እንደሚሉት ደግሞ የፍ/ቤቶች ውሳኔ መሰረታዊ የህግ ስህተት አለበት።</p>

<p>የዋስትና መብት መከልከል የሚችለው አቃቤ ሕግ ስይሆን ፍ/ቤት ብቻ ነው ያሉት አቶ ዳንኤል አቃቤ ሕግ 131 ሰዎችን በከሰሰበት መዝገብ አንድ እንኳ ማስረጃ አላቀረበብንም ማስረጃ በሌለው ክስ የዋስትና መብት ልንከለክል ስለማይገባ ፍርድ ቤት ከፍተኛ የህግ ስህተት ፈጽሟል ብለዋል።</p>

<p>በፍርድ ቤቶች ውሳኔ ላይ በከፊል የተንፀባረቀው ችግር ፤ ዳኞች የተለምዶ አሰራርን ብቻ በመከተል የድረሱበት ድምዳሜ በምሆኑ ነው ያሉት አቶ ዳንኤል የዋስትና መብት አሁን ሕገ-መንግሥታዊና መሠረታዊ መብት ከመሆኑ አንፃር የተለምዶው ከፍተኛ ስህተት አለበት የተሳሳተው የተለምዶ አሠራር እንዲታረምና የዋስትናን መብት ለማረጋገጥ የሚያስችል ትክክለና የሕግ አተርጓጎም እንዲኖር ሰብር ሰሚ ችሎቱ ልዩ ኃላፊነት አለው ብለዋል።</p>

<p>ፍርድ ቤት በዋስትና ጥያቄ ላይ ሲወሰን አቃቤ ህግ ያቀረበውን ክስ በደፈናው አምኖ በመቀበል ሳይሆን ክሱን በመመርመርና በማጤን መሆን ይገባዋል ያሉት አቶ ዳንኤል አለበለዚያ የተልምዶው የተሳሳት አሰራር መሰርታዊ የሕግ መርሆዎችና ሕገ-መግንስታዊ ድንጋጌዎችን መናድ ይሆናል ሲሉ ተናግረዋል።</p>

<p>ተከሳሽ እስካለተፈረደበት ድረስ ንፁህ ሆኖ የመታየት መብት እንዳለው በመገንዘብና ክሶችን በአግባቡ በመመርመርና የዋስትና መብትን የማያስከብሩ ከሆነ ፤ አቃቤ ሕግ በቂም በቀል ወይም እንዲሁ አንድን ሰው በከባድ የሕግ አንቀፅ እየከሰሰ የዋስትና መብትን ማስከልከል ይችላል ማለት ነው ያሉት አቶ ዳንኤል ፤ በዚሁ አሰራር ከሄድን በኢትዮጵያ ውስጥ ማንም ሰው የዋስትና መብት የለውም በማለት አቤቱታቸውን አሰምተዋል።</p>

<p>ሰበር ችሎቱ የአመልካቾችን ቃል ካዳመጠ በኋላ ፤ በተመሳሳይ መዝገብ ተከሰው በዕለቱ በሕመም ምክንያት ያልቀረቡትን የአቶ ካሳሁን ከበደን አቤቱታ ሐምሌ 6 ለማዳመጣን ሦስቱም ተክሳሾች ባቀረቡት የዋስ መብት ጥያቄ ላይ ውሳኔ ለመስጠት ለሐምሌ 14 ቀን 1998 ዓ.ም ቀጠሮ ይዟል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ ሐምሌ 1 ቀን 1998</a></p>

</body>
</html>	
