<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያና ሌሎች የአፍሪካ አገራት የፕሬስ ነፃነት በማፈን ተወንጀሉ ኢትዮጵያና ኤርተራ ጋዜጠኞችን በማሰር ፤ ሊቢያና ኤርትራ ዜጎችን በማፈን ቀዳሚ ሆነዋል።</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢትዮጵያና ሌሎች የአፍሪካ አገራት የፕሬስ ነፃነት በማፈን ተወንጀሉ ኢትዮጵያና ኤርትራ ጋዜጠኞችን በማሰር ፤ ሊቢያን ኤርትራ ዘጎችን በማፈን ቀዳሚ ሆነዋል።</h2>


<p>የአፍሪካ አገራት የፕሬስ ነፃነትን በመጣስ ዜጐችን ሲያፍኑ የአፍሪካ ህብረት በዝምታ እያየነው የሚል ውንጀላ ከአለም አቀፍ የፕሬስ ነፃነት ተቋም ውንጀላ የተሰነዘረው የአህጉሪቱ መሪዎች ሰሞኑን በጋምቢያ በተሰበሰቡበት ወቅት ነው።</p>

<p>የአፍሪካ ህብረት የሰብአዊና የህዝባዊ መብቶች ኮሚሽን ቢሮ በሚገኝበት በጋምቢያ ፤ ከሁለት አመት በፊት ጋዜጦኛ የተገደለ ሲሆን በቅርቡም አንድ የግል ጋዜጣ በመንግስት ተዘግቶ በርካታ ጋዜጠኞች ታስረዋል ይላል ፤ አለም አቀፍ የፕሬስ ኢንስቲትዩት (አይፒ አይ) ለአፍሪካ ህብረት ሊቀመንበር በላከው አቤቱታ። የአፍርካ ህብረት ዋና ጽ/ቤት በሚገኝበት በኢትዮጵያም መንግስት 17 ጋዜጠኞችን አስሯል የሚለው አይ ፒ አይ ፤ የአፍሪካ አገራት ከቅርብ አመታት ወዲህ የፕሬስ ነፃነትን በመጣስና ዜጐችን በማፈን በዓለም ቀዳሚ እየሆኑ ነው ሲል መረጃዎችን አቅርቧል።</p>

<p>በአለም ጋዜጠኞችን በማሰር ከሚታወቁት 4 አገራት መካከል ኢትዮጵያና ኤርትራ እንደሚገኙበት አይፒ አይ ገልፆ ፤ ዜጎችን በማፈን በአለም ተወዳዳሪ የሌላቸው 10 አገራት መካከልም ሦስት አፍሪካ ውስጥ የሚገኙት ኢኳቶሪያል ጊኒ ፤ ሊቢያ ፤ ኤርትራ ናቸው ብሏል።</p>

<p>ጋዜጠኞችን ከማሰር አልፈው እስከመግደል በመድረስም ጋምቢያ ፤ ሊቢያና ኮንጐና ሶማሊያ ተጠቅሰዋል። በዲሞክራሲ ደህና ተራምደዋል በሚባሉት በኡጋንዳ ፤ በናይጀሪያ በኬኒያ ስይቀር የፕሬስ ነፃነትን የሚጥስ አዲስ ዘመቻ እያየን ነው ያለው አይ ፒ አይ ፤ ባለፈው ሳምንት እንኳ በአልጀርያና በግብጽ ጋዜጠኞች እስር ተፈርዶባቸዋል ካለ በኋላ የአፍሪካ ህብረት ለዲሞክራኢና ለነፃነት ቆሜያለሁ የሚል ከሆነ አጥፊ መንግስታትን በዝምታ ማየት የለበትም ሲል አሳስቧል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ ሐምሌ 1 ቀን 1998</a></p>

</body>
</html>	
