<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>"አጣሪ ኮሚሽኑ የፓርላማውን ውሳኔ ጥሷል"</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">አጣሪ ኮሚሽኑ የፓርላውን ውሳኔ ጥሷል"</h2>


<p>ከአምናው ምርጫ ወዲህ የተፈጠሩትን ሁከቶች እንዲመረምር የተቋቋመው አጣሪ ኮሚሽን ፤ እሰከ ሰኔ 30 ቀን ሪፖርት እንዲያቀርብ በፓርላማ የተሰጠውን የጊዜ ገደብ ሳያከብር ቀረ።</p>

<p>ኮሚሽኑ ስራውን ባለማጠናቀቁ የፓርላማ አባላት ከሃምሌ 1 ጀምረው ከሚወስዱት እረፍት ሲመለሱ ሪፓርት እንደሚያቀርብ አፈጉባ ኤ ተሾመ ቶጋ የተናገሩ ሲሆን ፤ የተቃዋሚ ፓርቲ ተጠሪዎች የኮሚሽኑ ድርጊት ህገወጥ ወይም አግባብ የሌለው ነው ሲሉ ወቀሱ።</p>

<p>ባለፈው አመት ምርጫ ከተካሄደ በኋላ አምና በሰኔ እንዲሁም ዘንድሮ በጥቅምትና ህዳር የተፈጠሩትን ሁከቶች ለመመርመር በፓርላማ ስልጣን ስልጣን የተሰጠው አጣሪ ኮሚሽን በሦስት ወራት ጊዜ ሪፖርት እንዲያቀርብ ታስቦ እንደነበር ያስታወሱ የፓርላማ አባላት ፤ ኮሚሽኑ ተጨማሪ ጊዜ እንደሚያስፈልገው በመግለፅ ነው እስከ ሰኔ 30 የተራዘመለትን ፤ አሁን ደግሞ ፓርላማውን ሳያስፈቅድ የጊዜ ገደቡን ጥሷል ብለዋል። ባለፈው ሐሙስ ሰኔ 29 ቀን በተካሄደው የፓርላማ ስብሰባ በሌሎች ጉዳዮች ላይ ውይይት ከተድረገ በኋላ ፤ ማሳሰቢያ ማስተላለፍ እንደሚፈልጉ የገለፁት አፈ ጉባኤ ተሾመ ቶጋ ፤ አጣሪ ኮሚሽኑ መረጃዎችን አሰባስቦ የጨረሰ ቢሆንም ለጊዜው ሪፓርት ስላልደረሰለት ፓርላማ ከ እረፍት ሲመለስ እንደሚቀርብ ተናግረዋል። ኮሚሽኑ የተቋቋመበትን ህግና ፓርላማ ለ እረፍት በሚወጣበት ወቅት የሚኖረውን አሰራር በመጠቀም ፤ አፈጉባኤው የኮሚሹኑን የስራ ጊዜ ማራዘም ይችላሉ በማለት የገዢው ፓርቲ አባላት የሚከራከሩ ሲሆን ህብረትና ኢዴአፓ መድህንንና ቅንጅትን በመወከል የተመረጡ የፓርላማ አባላት ግን የኮሚሽኑ ድርጊትና የአፈጉባኤው ማሳሰቢያ ተገቢ አይደለም ብለዋል።</p>

<p>የአጣሪ ኮሚሽኑን ሪፖርት ፓርቲያችንም ሆነ ህዝባችን በጉጉት የሚጠብቁት ነው ያሉት አቶ ተመስገን ዘውዴ ፤ በአፈ ጉባ ኤው በኩል በማሳሰቢያ የተላለፈው መል እክት ትክክለኛ አሰራርን የተከተለ አይደለም ፤ በጉዳዩም ላይ ፓርቲዎች አስተያየት እንዲሰጡ አለመደርጉ አስገርሞናል ብለዋል።</p>

<p>የአጣሪ ኮሚሽኑን ሪፖርት ፓርቲያችንም ሆነ ህዝባችን በጉጉት የሚጠብቁት ነው ያሉት አቶ ተመስገን ዘውዴ ፤ በአፈ ጉባኤው በኩል በማሳሰቢያ የተላለፈው መልእክት ትክክለኛ አሰራርን የተከተለ አይደለም ፤ በጉዳዩም ላይ ፓርቲዎች አስተያየት እንዲሰጡ አለመደረጉ አስገርሞናል ብለዋል።</p>

<p>የተቃዋሚ ፓርቲ ተጠሪዎች ከመንግሥት ተጠሪ ጋር በመነጋገር በጋራ ባወጡት ሳምንታዊ ፕሮግራም ውስጥ ከተካተቱት ስራዎች መካከል የአጣሪ ኮሚሽኑ ሪፖርት ማዳመጥ አንዱ እንደነበር የተናገሩት አቶ ገብሩ ገብረማርያም በበኩላቸው የስራ ፕሮግራሙ ተግባራዊ አለመሆኑ አሳዝኖኛል ብለዋል። አጣሪ ኮሚሽኑ በፓርላማ የተሰጠው የስልጣን ጊዜ ሰኔ 30 ቀን ስለሚያበቃ ከእንግዲህ ሥራው ህጋዊ አይሆንም ያሉት አቶ ገብሩ ፤ ኮሚሽኑ ሪፓርት ማቅረብ ባይችል እንኳን እንደተለመደው ተጨማሪ ጊዜና በጀት ያስፈልገው እንደሆነና እንዳልሆነ በፓርላማ መወሰን ነበረበት ብለዋል።</p>

<p>ፓርላማ ለኮሚሽኑ እስከ ሰኔ 30 ድረስ ተጨማሪ ጊዜ የሰጠው መረጃ ስብስቦ ሪፓርቱን ያቀርባል በሚል መሆኑን ያስታወሱት አቶ ልደቱ አያሌው ከአቅም በላይ በሆነ ምክንያት ከሚሽኑ ሪፖርቱን ማሰማት ባይችል እንኳ ፤ ጉዳዩ ውሳኔ ማግኘት ያለበት በማሳሰቢያ መልክ ሳይሆን አሳማኝ ምክንያት በማቅረብ በተገቢው አሰራር ተጠይቆ መሆን ነበረበት ብለዋል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ ሐምሌ 1 ቀን 1998</a></p>

</body>
</html>	
