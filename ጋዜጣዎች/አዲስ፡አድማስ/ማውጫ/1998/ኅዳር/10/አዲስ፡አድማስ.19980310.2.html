<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ዶ/ር መረራ የምርጫ ቦርድን ውሳኔ በፍ/ቤት ሊቃወሙ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> ዶ/ር መረራ የምርጫ ቦርድን ውሳኔ በፍ/ቤት ሊቃወሙ ነው</h2>


<p>ከምርጫ በኋላ በኦብኮ ውስጥ በተፈጠረው የአመራር ውዝግብ የምርጫ ቦርድ ያሳለፈው ውሳኔ አሳፋሮ ነው ሲሉ ዶ/ር መረራ ጉዲና በሊቀመንበርነት የሚመሩት ኦብኮ ከሌሎች ተቃዋሚዎች ጋር በመሆን ህብረት መስርቶ በምርጫ ከተሳተፈ በኋላ የፓርቲውን አመራር በመያዝ በኩል ውዝግብ ተፈጥሮ ዶ/ር መረራ ጉዲና እና አቶ ተስፋዬ ቶሎሳ በሁለት ቡድን ሆነው ለምርጫ ቦርድ ያቀረቡት አቤቱታ ነው ሰሞኑን ውሳኔ አግኝቷል የተባለው።</p>

<p>በስነምግባር ጉድለት የታገዱ ጥቂት አባላት በኢህአዴግ ታግዘው ኦብኮን በህገወጥ መንገድ ተቆጣጥረዋል በማለት ዶ/ር መረራ ጉዲና ሲናገሩ፤ በአቶ ቶሎሳ ተስፋዬ በሚመራው ቡድን በበኩሉ ዶ/ር መረራ ከአባላት ፍላጐት ውጭ ኦብኮ የህብረት አባል እንዲሆን በማድረጋቸው ተባርረዋል ማለቱ ይታወቃል። ምርጫ ቦርድ ሰሞኑን ባወጣው መግለጫ፤ በአቶ ቶሎሳ ተስፋዬ ለሚመራው ቡድን እውቅና ለመስጠት መወሰኑን ዶ/ር መረራ ተቃውመዋል። </p>

<p>ውሳኔው ሕጋዊ አይደለም በማለት ዶ/ር መርራ ለአዲስ አድማስ በሰጡት መግለጫ፤ ምርጫ ቦርድ ይህን ያህል ነውር ሥራ ይሰራል የሚል ግምት አልነበረኝም፤ ይህ ትያትሩ መቀጠሉን የሚያሳይ ነው ብለዋል፡፡ የምርጫ ቦርድ በበኩሉ ውሳኔውን ያሳለፈው ፤ ዶ/ር መረራ ከኦብኮ ሲባረሩ በአዋጅ ቁጥር 46/1955 እንዲሁም በፓርቲው መተዳደሪያ ደንብ መሰረት እንደተፈፀመና ዶ/ር መረራ ያቀረቧቸው ማስረጃዎች ተቀባይነት አለማግኘታቸውን በማየት ነው ብሏል። ዶ/ር መረራ ከፍርድ ቤት አቤቱታ አቅርብው ተለዋጭ ውሳኔ እስካላቀረቡ ድረስ በኦብኮ ስም ምንም አይነት እንቅስቃሴ ማካሄድ እንደማይችሉ ቦርዱ የገለፀ ሲሆን፤ ዶ/ር መረራ ወደ ፍርድ ቤት እንደሚሄዱ ለአዲስ አድማስ አስታውቀዋል።</p>



<p class="align-center"><a href="/Gazettas/AddisAdmas/info/AddisAdmas.html">ከአዲስ አድማስ ኅዳር 10 ቀን 1998</a></p>

<div class="align-center"><a href="http://www.cyberethiopia.com/warka4/enh.php?path=/ጋዜጣዎች/አዲስ፡አድማስ/ማውጫ/1998/ኅዳር/10/አዲስ፡አድማስ2.100398.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
