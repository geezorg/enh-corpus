<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የቅንጅት ውህደት እልባት አላገኘም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የቅንጅት ውህደት እልባት አላገኘም </h2>


<p>የቅንጅት ለአንድነትና ለዲሞክራሲ ህልውና አብቅቷል በማለት የውህደት ማመልከቻው እልባት ሳያገኝ ወደ መዝገብ ቤት መመለሱን የምርጫ ቦርድ ፅ/ቤት ትናንት ገለፀ። ቅንጅትን የመሰረቱት አራት ፓርቲዎች ውህደት መፈፀማቸውን የሚገልፅና አራት ማህተም ያረፈበት ማመልከቻ ለምርጫ ቦርድ መቅረቡ የሚታወስ ሲሆን፤ ኢዴአፓ መድህን ውህደት አልፈፀምኩም በማለት ማመልከቱን የምርጫ ቦርድ ጠቅሷል።</p>

<p>ከአመት በፊት በመኢአድ፣ በኢዴፓ- መድህን፣ በኢድሊ እና በቀስተደመና የተመሰረተው ቅንጅት በምርጫ ቦርድ የተመዘገበው እስከ ምርጫ ማብቂያ እንደሆነ ያመለከቱት የፓርቲዎች ምዝገባ ፅ/ቤት ሃላፊ አቶ መኮንን ወንድሙ፤ ቅንጅት መስከረም 14 ውህደት ፈፅሜያለሁ በማለት ፓርቲዎች በጥምረት ያካሄዱትን ምዝገባ አፍርሶታል ብለዋል። በቅርቡ ውህደቱን አስመልክቶ ለቦርዱ ያቀረበው ማመልከቻ የተሟላ መረጃ ባለመያዙ ጉዳዩን የሚከታተል አካል መረጃዎቹን እስኪያሟላ ማመልከቻው ወደ መዝገብ ቤት እንዲመለስ ተደርጓል ብለዋል _ አቶ መኮንን።</p>

<p>የቅንጅት አባል ከሆኑት አራት ፓርቲዎች መካከል አንዱ የሆነው ኢዴአፓ-መድህን ህዳር 5 እና ህዳር 7 ለቦርዱ በላከው ደብዳቤ «ምንም አይነት ውህደት አልፈጸምኩም፣ የውህደቱ ማመልከቻ ላይ የቀረበው ማህተም የኔ አይደለም» ማለቱን አቶ መኮንን ጠቅሰው፤ የማህተም ልዩነት እንዳለም ታውቋል ብለዋል።</p>

<p>የቅንጅት መሪዎች የውህደት ማመልከቻ በሚያዘጋጁበት ወቅት በኢዴአፓ መድህን በኩል የውህደት ሠነዱ ላይ ማህተም ለማሳረፍ ውዝግብ ተፈጥሮ እንደነበር የሚታወስ ሲሆን፤ የፓርቲውን ማህተም ላለመስጠት በመወሰን አቶ ልደቱ አያሌውንና አቶ ሙሼ ሰሙን ጨምሮ አራት የፓርቲው ሥራ አስፈፃሚ ኮሚቴ አባላት ከቅንጅት መታገዳቸው ተነግሯል። ከፓርቲው 11 የስራ አስፈፃሚ ኮሚቴ አባላት መካከል ሠባቱ ማህተሙ ማረፍ እንዳለበት በመስማማት ከወሰኑ በኋላ፤ የኮሚቴው ውሳኔ ተግባራዊ እንዳይሆን ማህተም አልሰጥም ማለት ሕገወጥ ስለሆነ ተለዋጭ ማህተም ተሰርቶ ውህደቱ እንዲፈፀም ማዘዛቸው ይታወቃል።</p>


<p class="align-center"><a href="/Gazettas/AddisAdmas/info/AddisAdmas.html">ከአዲስ አድማስ ኅዳር 10 ቀን 1998</a></p>

<div class="align-center"><a href="http://www.cyberethiopia.com/warka4/enh.php?path=/ጋዜጣዎች/አዲስ፡አድማስ/ማውጫ/1998/ኅዳር/10/አዲስ፡አድማስ1.100398.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
