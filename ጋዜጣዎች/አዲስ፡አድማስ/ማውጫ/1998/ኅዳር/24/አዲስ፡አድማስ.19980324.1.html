<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የቅንጅት አመራሮች የረሃብ አድማ ቀጥሏል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> የቅንጅት አመራሮች የረሃብ አድማ ቀጥሏል </h2>


<p>በእስር የሚገኙ 21 የቅንጅት ተጠርጣሪ ታሳሪዎች ያለ ምግብ አራት ቀን መቆየታቸውን ጠበቆቻቸው ሲያስታውቁ አድማው እስከትላንትናው ዕለት መቀጠሉ ተነገረ፡፡</p>

<p>ፕሮፌሰር መስፍን ወ/ማርያም ከተያዙበት ጊዜ ጀምሮ ምግብ ሳይቀምሱ በፈሳሽ ብቻ የቆዩ ሲሆን ወደ ቃሊቲ ወህኒ ቤት የሚዛወሩ ከሆነ ፈሳሹንም አልወስድም ማለታቸውን ምንጮች ገልፀዋል።</p>

<p>ከትናንት በስትያ በፌዴራል ፍ/ቤት ሁለተኛ ወንጀል በዋለው ችሎት ፖሊስ የቅንጅት አመራሮች በሰኔ አንዱ ግጭትና ድርጊት ተሳትፈዋል፤ ህገመንግሥታዊ ስርዓቱን በኃይል ለመለወጥና ለማፈረስ በማስተባበር፤ በመምራትና በመሳተፍ ወንጀል ተንቀሳቅሰዋል ሲል በችሎቱ ያስረዳ ሲሆን፤ የተከሳች ጠበቆች በበኩላቸው ደንበኞቻቸው መመገብ ካቆሙ አራት ቀን እንደሆናቸውና ባለፉት ቀናትም ከደንበኞቻቸው ጋር ፊት ለፊት ተገናኝተው መነጋገር እንዳልቻሉ ለፍርድ ቤቱ ገልፀዋል።</p>

<p>ከተጠርጣሪ የቅንጅት አመራሮች በተገኘው መረጃ ኢንጂነር ሃይሉ ሻውልና አቶ በድሩ አደም በስኳር ህመም ምክንያት ምግብ እየወሰዱ መሆናቸው ሲታወቅ፣ ፕ/ር መስፍን ወልደማርያም እጃቸው ከተያዘበት ጊዜ ጀምሮ ምግብ እንዳልቀመሱና የአናናስ ጭማቂና ውሃ ብቻ እየወሰዱ እንደሚገኙ ተገልጿል። ከጋዜጠኞቹ በስተቀር በእስር ላይ ያሉት የቅንጅት አመራሮች ካለፈው ሰኞ ጀምሮ ውሃ ብቻ እየጠጡ የረሃብ አድማ ላይ ሲሆኑ፤ ከተያዙበት ጊዜ ጀምሮ በቀይ መስቀል እንዳልተጐበኙ ከራሳቸው ለመረዳት ተችሏል።</p>

<p>የተጠርጣሪ ጠበቆች ለፌዴራል ፍ/ቤቱ ባቀረቡት አቤቱታ ደንበኞቻችን የዋስ መብታቸው ተጠብቆ ከእስር ይለቀቁ፣ ክስ እናቀርባለን በሚል በሰዎቹ ላይ ኢሰብአዊ ድርጊት እየደረሰ ነው፤ ከየቤታቸው የተያዙ ሰነዶችና እቃዎች ይመለሱ ሲሉ ፍርድ ቤቱን የጠየቁ ሲሆን፤ ፖሊስ በበኩሉ የተጠርጣሪ ጠበቆች ከደንበኞቻቸው ጋር እንደተገናኙና እንዳልተከለከሉ አስረድቷል።</p>

<p>ምርመራውን አጠናቆ ለአቃቤ ህግ ማስረከቡን የችሎቱ ፖሊስ ገልፆ፤ የአዲስ አበባ ማረሚያ ቤት መቆያ እንጂ ማረፊያ ባለመሆኑ እንዲሁም ለቆይታቸው በጀት ስለሌለን ቃሊቲ ወደሚገኘው ወህኒ ቤት ይዛወሩ ሲል ጠይቋል። ተጠርጣሪ ታሳሪዎቹ በነበሩበት ይቆዩ ወይም ወደ ቃሊቲ ወህኒ ቤት ይወሰዱ ለማረጋገጥ አልተቻለም። ታሳሪዎቹን መጠየቅ የሚቻለው ቅዳሜና እሁድ እንደሆነ ያስታወቁት አንዳንድ የታሳሪዎቹ ቤተሰቦች ያሉበትን የሚያውቁት ዛሬ ወይም ነገር እንደሆነ ተናግረዋል።</p>

<p>ፖሊስ በተጠርጣሪዎቹ ላይ የሰውና የፅሁፍ ማስረጃ አለኝ፤ ጉዳዩን መርምሬ ለአቃቤ ህግ አቅርቤያለሁ በማለቱ ፍ/ቤቱ አቃቤ ህግ በተጠርጣሪዎች ላይ ለዛሬ 15 ቀን ክሱን እንዲያቀርብ ተጨማሪ ቀጠሮ ሰጥቷል።</p>

<p>የቅንጅት ጠበቆች ደንበኞቻቸው በዋስ እንዲለቀቁ ችሎቱን የጠየቁ ሲሆን፣ ፍ/ቤቱም የተያዙ ሰዎች የመፈታት መብታቸው የተከበረ ቢሆንም በህገመንግሥቱ ልዩ ልዩ ድንጋጌዎች መሠረት የዋስትና መብት ሊከለክል እንደሚችል ገልጾ፣ ጠበቆቹ የዋስትና መጠየቅያ ማመልከቻ እንዲያቀርቡ ትዕዛዝ ሰጥቷል።</p>


<p class="align-center"><a href="/Gazettas/AddisAdmas/info/AddisAdmas.html">ከአዲስ አድማስ ኅዳር 24 ቀን 1998</a></p>

<div class="align-center"><a href="http://www.cyberethiopia.com/warka4/enh.php?path=/ጋዜጣዎች/አዲስ፡አድማስ/ማውጫ/1998/ኅዳር/24/አዲስ፡አድማስ1.240398.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
