<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የቅንጅት አመራሮች በፖለቲካ አመለካከታቸው ብቻ መታሰራቸውን ለውጭ ጋዜጠኞች ገለጹ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የቅንጅት አመራሮች በፖለቲካ አመለካከታቸው ብቻ መታሰራቸውን ለውጭ ጋዜጠኞች ገለጹ </h2>


<p>ከተያዙ አንድ ወር ያስቆጠሩት የቅንጅት ከፍተኛ አመራሮች የታሰሩት በፖለቲካ አመለካከታቸው ብቻ መሆኑን ባለፈው ሳምንትን በማዕከላዊ እሥር ቤት ከውጭ ጋዜጠኞች ጋር ባደረጉት ቃለ-ምልልስ ገለፁ።</p>

<p>ከአራቱ ከፍተኛ የቅንጅቱ አመራር አባላት መካከል ኢንጂነር ኃይሉ ሻውል በሰኔና በጥቅምት ወር በተነሳው ተቃውሞ የቅንጅቱ እጅ እንደሌለበት ለጋዜጠኞቹ የተናገሩ ሲሆን፤ ጉዳዩ የወንጀል ሳይሆን የፖለቲካ ነው፤ በእኛ ላይ መረጃ ካላቸው ማቅረብ ይችላሉ፤ ነገር ግን ሊኖራቸው አይችልም - ብለዋል። ህገ- መንግሥቱን በኃይል ለማፍረስ ተንቀሳቅሰዋል በሚል ጥርጣሬ መያዛቸውን የወንጀልና የፎሪንሲክ ምርመራ ክፍል ኃላፊ አቶ ታደሰ መሰረት ቢናገሩም፣ የፖለቲካ ፓርቲዎች የሚቋቋሙት መንግሥታት እንዲለወጡ በመሆኑ አዲስ አይደለም፣ ገዢው ፓርቲ ግን ወንጀል አድርጐ ይወስደዋል፤ ወንጀል የሚሆነው መንግሥትን በጠመንጃ ለመለወጥ ሲሞከር ነው፤ እኛ ደግሞ ጠመንጃ የለንም -ሲሉ ኢንጂነር ኃይሉ ክሱን እንደሚቃወሙ ጋዜጠኞቹ በዘገባቸው አመልክተዋል።</p>

<p>ከውጭ ጋዜጠኞች ጋር 45 ደቂቃ በፈጀው ቃለ-ምልልስ ዶ/ር ብርሃኑ ነጋ በበኩላቸው በኃይል የሚደረግ ተቃውሞ አንደግፍም፤ ምክንያቱም የኃይል እንቅስቃሴ ለዲሞክራሲ እንደማይጠቅም ግልጽ አድርገናል፤ በአፍሪካ መንግሥታት የተቃዋሚዎችን አፍ ለማዘጋት የሚጠቀሙበት ዘዴ አገርን የመክዳት ክስ በመመስረት ነው - ማለታቸውን በዘገባቸው ገልፀዋል። የእኛ ፍላጎት ይህችን ጥንታዊ አገር ወደ 21ኛው ክፍለ ዘመን በማምጣት እንድትለወጥ ማድረግ ነው ያሉት ፕ/ር መስፍን ወ/ማርያም ፤ እና ሽብር ፈጣሪዎች አይደለንም፣ ሽብር ፈጥረን አናውቅም፤ ፍላጐትም የለንም- ማለታቸው በዘገባው ተካቷል። ካለፈው ሰኞ ጀምሮ የቅንጅት አመራሮች በረሃብ አድማ ላይ እንደሆኑ መግለፃቸውንም ጋዜጠኞቹ አመልክተዋል።</p>

<p class="align-center"><a href="/Gazettas/AddisAdmas/info/AddisAdmas.html">ከአዲስ አድማስ ኅዳር 24 ቀን 1998</a></p>

<div class="align-center"><a href="http://www.cyberethiopia.com/warka4/enh.php?path=/ጋዜጣዎች/አዲስ፡አድማስ/ማውጫ/1998/ኅዳር/24/አዲስ፡አድማስ2.240398.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
