<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የፓርቲዎች ምላሽ - በካርተር ሪፖርት ላይ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የፓርቲዎች ምላሽ - በካርተር ሪፖርት ላይ</h2>


<p>የግንቦቱን ምርጫ በተመለከተ የካርተር ማዕከል ከትናንት በስቲያ ያቀረበውን ሪፖርት በአብዛኛው እንደሚቀበሉት የዋነኞቹ ተፎካካሪ ፓርቲ ተወካዮች ገለፁ። በቀድሞ የአሜሪካ ፕሬዚዳንት ጂሚ ካርተር ይፋ የተደረገውን ሪፖርት በተመለከተ ኢህአዴግ «የምርጫው ውጤት ህጋዊ እንዳልሆነ ያሳያል» ሲል፣ ቅንጅትና ህብረት በበኩላቸው በምርጫው የነበሩ ችግሮቻችንን የማጭበርበር ተግባራትን የመሰከረ ነው ብለዋል።</p>

<p>የቅንጅት አመራአር አባል ዶ/ር ያዕቆብ ሃይለማርያም ሪፖርቱ በጥቅሉ ሀቅን ያልሳተ ስለሆነ በአዎንታ እንቀበለዋለን ያሉ ሲሆን፣ የህብረት ሊቀመንበር ዶ/ር መረራ ጉዲና ለአዲስ አድማስ በሰጡት ቃለ ምልልስ ሪፖርቱ የጠበቅነውን ያህል ባይሆንም ለተቃዋሚ ፓርቲዎች ጥሩ ነው ሲሉ ተናግረዋል።</p>

<p>የኢህአዴግ ቃል አቀባይ አቶ በረከት ስምዖን፣ የካርተር ማዕከል ሪፖርት ብቃት ባላቸው ሰዎችና በሚዛናዊነት የተዘጋጀ ነው ካሉ በኋላ፣ ተቃዋሚ ፓርቲዎች በምርጫው እለት በድምፅ ቆጠራ ሂደት ችግር ፈጣሪ እንደነበሩ የጠቆመ በሳል ሪፖርት ነው ብለዋል።</p>

<p>ከአቤቱታ አጣሪ ፓናሎች ከተመደቡት የምርጫ ቦርድ ሰራተኞች መካከል ወደ ግማሽ የሚጠጉት ወገንተኛ የሚያስመስል ባህሪይ ታይቶባቸው ስለመባሉ አቶ በረከት ተጠይቀው፣ የዚህ ትንተና ተጨባጭነት ሊያከራክር ይችላል፣ የምርጫውን ሂደትን ሆነ ብለው ሲያጓትቱ የነበሩት ተቃዋሚ ፓርቲዎች እንደሆኑ ግን በሪፖርቱ በግልፅ ሰፍሯል ሲሉ መልሰዋል።</p>

<p>የማስፈራራት፣ የማወከብና የድምጽ ቆጠራ መዘግየት እንደነበረ ሪፖርቱ የጠቀሰ ሲሆን፣ በምርጫው የነበሩት ችግሮች ጥቃቅን እንደነበር ከሪፖርቱ ማንበብ እንደሚችል አቶ በረከት ገልፀው፣ በአጠቃላይ የምርጫው ውጤት ህጋዊነትን የመሰከረ ሪፖርት ስለሆነ ለኢትዮጵያና ለኢህአዴግ ትልቅ ድል ነው ብለዋል።</p>

<p>የህብረት ሊቀመንበር ዶ/ር መረራ ጉዲና በበኩላቸው ከአዲስ አድማስ ለቀረበላቸው ጥያቄ በሰጡት መልስ፣ በምርጫው የነበሩትን ችግሮች ለማጣቀስ የሞከረ ነው ብለውታል - ሪፓርቱን።</p>

<p>የጠበቅነውን ያህል እውነታውን አጉልቶ ባያሳይም፣ ምርጫው በችግሮች የተበላሸ መሆኑን በማሳየት ከአውሮፓ ህብረት ሪፖርት ጋር ይመሳሰላል ሲሉ ተናግረዋል - ዶ/ር መረራ።</p>

<p>ተቃዋሚዎች በቂ ማስረጃ ሳይዙ የአቤቱታ ምርመራው እንዲጓተት ጥረዋል መባሉንም በተመለከተ፣ በጣም ብዙ ችግሮች እንደተፈፀመ የሚያረጋግጡ ከበቂ በላይ ማስረጃዎችን አቅርበናል ያሉት ዶ/ር መረራ፣ ሪፖርቱ ስለማስረጃዎቹ በትክክል አለመገንዘቡን የሚጠቁም ነው ሲሉ መልሰዋል።</p>

<p>የካርተር ማዕከል ሙሉ ለሙሉ መመስከር እንዲችል፣ በቅድሚያ የኢህአዴግ አባላት ማንን እንዳዋከቡና ማንን ከድምፅ ቆጠራ እንዳባረሩ መመርመር ነበረበት ያሉት ዶ/ር መረራ፣ ይሁንና ሪፖርቱ ለተቃዋሚ ፓርቲዎች ጥሩ እንደነበር ገልፀዋል። የቅንጅት አመራር አባል ዶ/ር ያዕቆብ ሃ/ማርያም ስለ ሪፖርቱ ጠይቀናቸው በጥቅሉ ሃቅን ያልሳተና እውነትን የተከተለ ሪፖርት ነው ብለን እንመለከተዋለን ሲሉ አስተያየት ሰጥተዋል።</p>

<p>ከምርጫው ማግስት ጀምሮ የማጭበርበር ድርጊት እንደተፈፀመ ከአውሮፓ ህብረት ታዛቢ ቡድን ባልተናነሰ መልኩ የካርተር ማዕከል ሪፖርትም አረጋግጧል ብለውል - ዶ/ር ያዕቆብ።</p>

<p>የካርተር ማዕከል ሪፖርት ተቃዋሚዎች ፍ/ቤት ካልሄዱ የምርጫ ቦርዱን ውሳኔ መቀበል አለባቸው ማለቱን በተመለከተ ዶ/ር ያዕቆብ በሰጡት ምላሽ፣ ፍ/ቤት መሄዱ ለውጥ አያመጣም ብለን እናምናለን ይሁንና ሪፖርቱን በበጎ ጎኑ ብናየውም፤ ውሳኔው የኢትዮጵያ ህዝብ ነው ብለዋል።</p>

<p>ጂሚ ካርተር ጋዜጣዊ መግለጫ በሸራተን ሆቴል ሀሙስ እለት ከምሽቱ ሁለት ሰዓት በሰጡበት ወቅት ጋዜጠኞች ጥሪ ስላልተደረገላቸው የተገኙት በጣት የሚቆጠሩ የህትመት ጋዜጠኞች ብቻ ገብተዋል። </p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ መስከረም 7 ቀን 1998</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/አዲስ፡አድማስ/ማውጫ/1998/መስከረም/07/አዲስ፡አድማስ1.070198.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
