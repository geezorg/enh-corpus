<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በጎንደር ህገወጥ ግድያ እንዲመረመር ተጠየቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በጎንደር ህገወጥ ግድያ እንዲመረመር ተጠየቀ</h2>


<p>በጎንደር አራት ተማሪዎች ጥር 29 ቀን በፖሊስ ህገወጥ ግድያ እንደተፈፀመባቸው ሪፖርት ደርሶናል ያለው ሂዩማን ራይትስ ዎች ፤ ግድያው በፍጥነት ተጣርሮ አጥፊዎች ለህግ እንዲቀርቡ ሰሞኑን አሳሰበ።</p>

<p>ግድያውን ፈፅሟል የተባለው ፖሊስ በወቅቱ ቢታሰርም ፤ ከዚያ ወዲህ ያወቅነው ነገር የለም ብሏል ፤ በኒውዮርክ የሚገኘው የሰብአዊ መብት ተቋም ሂዩማን ራይትስ ዎች - ለኢትዮጵያ መንግስት በላከው ደብዳቤ።</p>

<p>ሟቾቹ የ11ማ ክፍል ተማሪ የ17 አመት ወጣት በረከት ፋንታሁን ፤ የ10ኛ ክፍል ተማሪዎችና የ18 አመት ወጣቶች ስንታየዉ ወርቅነህ እና አበበ ወንድማገኝ እንድሁም የ8ኛ ክፍል ተማሪ የነበረው የ19 አመቱ ዳዊት ተስፋዬ እንደሆኡ ተቋሙ ጠቅሷል።</p>

<p>ባለፈው ጥር 29 ቀን አራቱ ተማሪዎች በስንታየሁ መኖሪያ አጠገብ እስከ ምሽቱ አንድ ሰዓት ተኩል ድረስ ይጫወቱ እንደነበር ተማኝ ምንጮች መግለፃቸውን ተቋሙ አውስቶ ፤ ወጣቶቹን ገድሏል የሚባለው አለሙ የተባለው የፌደራል ፖሊስ አባል መሆኑን አመልክቷል።</p>

<p>ተጠርጣሪው ፖሊስ ወደ ተማሪዎቹ መጥቶ እጅ ወደላይ እንዲያነሱ እንዳዘዛቸውና 30 ሜትር ያህል ወስዶ በጠመጃ ገድሏቸውል መባሉን የጠቀሰው ሂማን ራይትስ ዋች ፤ በግል የተፈፀመ ግድያ እንዳልሆነ የሚጠቁም ሪፖርቶች አሉ ብሏል።</p>

<p>በፀጥታ ሃይሎች የሚፈፀሙ ህገወጥ ግድያዎችን በአግባቡ ለመከላከል በተባበሩት መንግስታት ድርጅት የተዘጋጀ መርህ እንዳለ በማስታወስ በግድያው ላይ ምርመራ እንዲካሄድና ውጤቱ እንዲገለፅ ጠይቋል - ተቋሙ። "ህገወጥ ግድያ ናቸው ተብለው የሚጠረጠሩ ድርጊቶች ላይ አፋጣኝና ገለልተኛ ምርመራ መካሄድ አለበት ፤ የመርመራው ውጤት በተቻለ ፍጥነት ለሕዝብ መግለፅና መንግስትም የሚወስደውን እርምጃ ማሳወቅ ይገባል" በሚል ሃሳብ በተባበሩት መግስታት እንደፀደቀም ተጠቅሷል። የህገወጥ ግድያ ተጠርጣሪ የሆነው ፖሊስ በወቅቱ በፍጥነት እንደታሰረ እንገነዘባለን ያለው ሂዩማን ራይትስ ዎች ፤ ከዚህ ወዲህ የነበረው ሂደት ግና ግልፅ ስላልሆነ ምርመራው በፍጥነትና በጥራት እንዲጠናቀቅ እንጠይቃለን ብሏል።</p>

<p class="align-center"><a href="/ጋዜጣዎች/አዲስ፡አድማስ/ማውጫ/1998/መጋቢት/23/አዲስ፡አድማስ.3.19980723.html">ከአዲስ፡አድማስ መጋቢት 23 ቀን 1998</a></p>

</body>
</html>	
