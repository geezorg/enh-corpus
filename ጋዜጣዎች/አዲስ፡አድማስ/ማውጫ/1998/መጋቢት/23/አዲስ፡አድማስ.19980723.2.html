<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአጣሪ ኮሚሽን ሥራ በአባላት መጓደል ተጓተተ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የአጣሪ ኮሚሽን ሥራ በአባላት መጓደል ተጓተተ</h2>


<p>ከአምንው ምርጫ በኋላ ባለፉት ሰኔ ጥቅምትና እና ህዳር ወራት የተፈጠረውን ሁከት ለመመርመር በፓርላም ከተሰየሙት 11 የአጣሪ ኮሚሽን አባላት መካከል 5ቱ ከሀላፊነታ የለቀቁ ሲሆን ፤ የተጓደሉትን ለመተካት ሐሙስ እለት የቀረበው ሀሳብ ከፍተኛ ተቃውሞ ገጠመው። አባላቱ ከለቀቁ ከወር በላይ ሆኗቸዋል።</p>

<p>በህዳር ወር ከተቋቋመው አጣሪ ኮሚሽን 5 አባላት መልቀቃቸውን የሚጠቁም ደብዳቤ የካቲት 24 ቀን ከአፈ ጉባኤ አምባሳደር ተሾመ ቶጋ የተላከለት የፓርላማው "የሕግና አስተዳደር ጉዳዮች ቋሚ ኮሚቴ" ነው ተተኪ ዕጩዎችን መርጦ ሹመታቸው እንጺፀድቅ ለፓርላም ስብሰባ ያቀረበው። "ስለ ሰዎቹ ማንነት ለማወቅ በቂ ጊዜ ሳይገኝ ውሳኔ ማስተላለፉ ተገቢ አይደለም" በማለት ትችት የሰነዘሩ የተቀዋሚ ፓርቲ መሪዎች ፤ ጉዳዩ ለሌላ ጊዜ እንዲተላለፍ ጠይቀዋል።</p>

<p>የተተኪዎቹ እጩዎች ስም ዝርዝር ከአንድ ቀን በፊት እንደደረሳቸው የተናገሩት ተጠሪ ገብሩ ገ/ማሪያም ፤ በተለይ ሁለት ዕጩዎች የፖለቲካ ድርጅት አባል መሆናቸውን የሚያመለክት መርጃ ስላለ እስክናጣራ ድረስ ጊዜ ይሠጠን ብለዋል።</p>

<p>የአጣሪ ኮሚሽኑ አባላት ከሃላፊነት የለቀቁት በአሿሿም ላይ ስህተት ስለተሰራ እንደሆነ የጠቆሙ የፓርላም አባላት በበኩላቸው ፤ በቅድሚያ ሃላፊነቱን ለመቀበል ፈቅደኛ መሆን አለመሆናቸው መረጋገጥ ነበረበት ካሉ በኋላ አሁን የተመረጡት ተተኪ እጩዎች ፈቃዳቸው ተገኝቷል ወይ ሲሉ ጠይቀዋል። የህግና አስተዳደር ጉዳዮች ቋሚ ኮሚቴ ሰብሳቢ አቶ አስመላሽ ወልደስላሴ በሰጡት አስተያየት ፤ የኮኒሽኑ አባላት ፈቅዳቸው ሳይገኝ አልተሾሙም ብለዋል። ስራውን መስራት ያልቻሉት የጤና ችግር ፤ የስራር ጫና እና የሚሠሩባቸው ተቋሞች ፈቃደኛች ባለመሆናቸው እንደሆነ በመልቀቂያ ደብዳቤ ገልፀዋል ሲሉም ተናግረዋል - የኮሚቴው ሰብሳቢ። የተተኪውች እጩዎች ሹመት በ270 ድጋፍ ፤ በ100 ተቃውሞ እና በ8 ድምፀ ተአቅቦ ፀድቋል።</p>

<p>ለውይይት በቂ ጊዜ ሳይሰጥ ውሳኔ መተላለፉን የወቀሱት እና የኦፌዴን አባላት ለአዲስ አድማስ በሰጡት አስተያየት ፤ ግልጽ ስህተቶችን ለማረም እንኳ እድል አላገኘንም ብለዋል። ምክር ቤቱ ኮሚሽኑ ሲቋቋም ባለፈው አመት ሰኔ እና ዘንድሮ ጥቅምትና ህዳር ወር የተፈጠሩ ሁከቶችን ለማጣራት እንደሆነ አስታውሰው ፤ የተተኪ እጩዎች ሹመት ፓርላማው ባለፈው ሀሙስ ባፀደቀበት ውሳኔ ላይ ግን አምና ህዳር ወር ላይ የተፈጠረ ሁከት እንደሚጣራ ይጠቅሳል ፤ ያኔ የተፈጠረ ሆነ የሚጣራ ሁከት የለም ፤ ይህን ትልቅ ስህተት ለማስተካከል እንኳን እድል አልተሰጠንም ሲሉ ቅሬታቸውን ገልፀዋል።</p>

<p class="align-center"><a href="/ጋዜጣዎች/አዲስ፡አድማስ/ማውጫ/1998/መጋቢት/23/አዲስ፡አድማስ.2.19980723.html">ከአዲስ፡አድማስ መጋቢት 23 ቀን 1998</a></p>

</body>
</html>	
