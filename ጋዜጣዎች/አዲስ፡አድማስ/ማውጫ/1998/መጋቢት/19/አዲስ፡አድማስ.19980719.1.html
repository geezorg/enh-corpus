<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢሰመጉ የመብት ጥሰቶች እንደቀጠሉ መሆኑን አስታወቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢሰመጉ የመብት ጥሰቶች እንደቀጠሉ መሆኑን አስታወቀ</h2>


<p>የመንግስት አካላት ባለፉት 12 ወራት በዜጎች ላይ የህይወትና የአካል ጉዳት ማድረሳቸውን በመዘርዘር ሪፖርቶችን ያወጣው ኢሰመጉ ፤ የተጨማሪ ተጎጂዎችን ስም በመጥቀስ የስባዊ መብት ረገጣ አሳሳቢ ደረጃ ላይ መድረሱን ሰሞኑን ባሰራጨው መግለጫ አመለከተ። ካሁን በፊት በወጡ ርፖርቶች ያልተካተቱ ናቸው በማለት 5 ሰዎች ህገወጥ ግድያ እንዲሁም በርካታ ሰዎች የአካል ጉዳትና የዘፈቀደ እስር በፀጥታ ሃይሎች እንደተፈፀመ ገልጿል - የኢትዮጵያ ሰባአዊ መብቶች ጉባኤ (ኢሰመጉ)።</p>

<p>በጥቅምት ወር ከተባባሰው የፖለቲካ ውጥረት ጋር ተያይዞ በአዲስ አበባ ከተማ በፀጥታ ሀይሎች እንደተገደሉ በመጥቀስ ኢሰመጉ የበርካታ ሟቾችና ስም ዝርዝር ይፋ አድርጎ እንደነበር የሚታወስ ሲሆን ፤ ከዚያ ወዲህ ጥቆማዎችን እንዳጣራና በውቅቱ 4 ተጨማሪ ሰዎች ከፓሊስ በተተኮሰ ጥይት መሞታቸውን እንዳረጋገጠ ገልጿል። አራቱ ሟቾች ዳኛቸው አየለ ፤ ኢልያስ ጎአ ፤ ብርሃኑ ካሻም እና ሰይፉ ጌታሁን መሆናቸውን ኢሰምጉ ዘርዝሮ ፤ በጥር ወር በጥምቀት በአል ወቅትም ለአልም ቦጋለ የተባለ ወጣት በጥይት ተመትሮ ወደ ሆስፒታል ሲወሰድ ህይወቱ ማለፉን ጠቁሟል።</p>

<p>በሰኔ እና በጥቅምት ወር 14 ሰዎች እንዲሁም በታህሳስ አንድ ሰው ፖሊስ በተኮሰው ጥይት ተመትተው መቁሰላቸውንና 40 የሚደርሱ ሰዎችም ድብደባ እንደደረሰባቸው ሲገልፅ ፤ እነዚህ ተጎጂዎች ካሁን በፊት በወጡ ሪፖርቶች ያልተካተቱ ናቸው ብሏል - ኢሰመጉ።</p>

<p>202 ሰዎች ተስረው መለቀቃቸውን ፤ 82 ሰዎች በእስር ላይ እንደሚገኙና 103 ሰዎች ያለአግባብ ከሥራ መባረራቸውን ጨምሮ ያስታወቀው ኢሰመጉ አብዛኞቹ ሰዎች የሰብአዊ መብት ጥሰት የተፈፀመባቸ የቅንጅት አባልና ደገፊዎች ናቸው በሚል ሰበብ እንደሆነ አትቷል።</p>

<p>መንግስት የኢሰመጉ ሪፖርቶች ሚዛናዊ አይደሉም በማለት እንደሚተች የሚታወቅ ሲሆን ፤ የፖለቲካ ድርጅት እንጂ ገለልተኛ ተቋም አይደለም ሲል ይወቅሳል። ወቀሳው መሰረተ ቢስ ነው የሚለው ኢሰመጉ በበኩሉ በመንግስት የሚፈፀመው የሰባዊ መብት ጥሰቶችን እየተከታተለ ሪፖርት እንደሚያቀርብ ይጠቅሳል።</p>

<p>ቀደም ሲል እንዲሁም በቅርቡ በአዲስ አበባ የተፈፀመው የፍንዳታ ጥቃቶችን በማውገዝ ኢሰመጉ መግለጫ ማውጣቱ ይታወሳል።</p>


<p class="align-center"><a href="/ጋዜጣዎች/አዲስ፡አድማስ/ማውጫ/1998/መጋቢት/19/አዲስ፡አድማስ.1.19980719.html">ከአዲስ፡አድማስ መጋቢት 19 ቀን 1998</a></p>

</body>
</html>
