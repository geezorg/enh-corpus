<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በሰሞኑ ረብሻ በድሬዳዋ ፍተሻና ቁጥጥር ተጠናክሯል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በሰሞኑ ረብሻ በድሬዳዋ ፍተሻና ቁጥጥር ተጠናክሯል</h2>


<p>በድሬዳዋ ከተማ ትምህርት ቤቶች ባለፈው ሰኞ በተነሳው ረብሻ ለሦስት ቀናት ትምህርት እንደተቋረጠና አንድ ርዕሰ መምህር ክ26 ተማሪዎች ጋር በፓሊስ ተይዘው ፍ/ቤት እንደቀረቡ ከከተማው የተገኘ መረጃ ገለፀ። ጠዋት ረብሻውን ተከትሎ በድሬዳዋ መውጪያና መግቢያ ጐዳናዎች እንዲሁም በከተማው ውስጥ የፀጥታ ሃይሎች ፍተሻና ቁጥጥር መበራከቱን ነዋሪዎች ተናግረዋል።</p>

<p>በሌሎች ትምህርት ቤቶች እንደሚደረገው በድሬዳዋ አጠቃላይ 2ኛ ደረጃ ት/ቤትም በየእለቱ ጠዋት ጠዋት ፤ የባንዲራ የመስቀል ሰነስርዓት እንደሚካሄድ የተናገሩት ነዋሪ እንደሚሉት ፤ ሰኞ ጠዋት ባንዲራ ለመስቀል ፍቃደኛ የሆኑ ሁለት ተምሪዎች የኦነግን ባንዲራ በመተካት እንደሰቀሉ ገልፀዋል። ሌሎች ተማሪዎች በጩኽት ተግባሩን ለማስቆም መሞከራቸውንም ተናግረዋል። ምንጮች እንደሚሉት የኦነግን ባንዲራ ሲሰቀል ተግባሩን ለማስቆም ጥረት አላደረጉም የተባሉ የት/ቤቱ ርዕሰ መምህርና ሌሎች 26 ተማሪዎች በፓሊስ ተይዘዋል። ታሳሪዎቹ ፍ/ቤት የቀርቡ ሲሆን ፖሊስ ምርመራውን ለማጠናቀቅ ጊዜ እንደሚያስፈልገው በመጠየቁ ለመጋቢት 24 ቀጠሮ ተሰጥቷል።</p>

<p>የት/ቤቱ ረብሻ ለገሃሬ ወደተሰኘው የአንደኛና መለስተኛ ሁለተኛ ደረጃ ት/ቤት መስፋፋቱን ያመለከቱ ነዋሪ ፤ ተማሪዎች አንማርም በማለት በማመፅ አሁን ያለው መንግስት ስለማይወክለን አይገዛንም ፤ ብለው ከትምህርት ክፍል የወጡ ተማሪዎች ረብሻ ማስነሳታቸውንና መስተዎቶች መሰበራቸውን ጠቁመዋል።</p>

<p>በረብሻው የተቋረጠው ትምህርት ሃሙስ እለት እንደገና የቀጠለ ቢሆንም ፤ ነዋሪዎች እንደሚሉት በከተማው መውጭያና መግቢያዎች ከወትሮው የጠበቀ ቁጥጥር እየተደረገ ይገኛል። የፀጥታ ሃይሎች ከድሬዳዋ መኪኖችን በማስቆም የጦር መሳሪያ ፍተሻ ያደረጉ ሲሆን በመንግስት መስርያ ቤቶችም ፍተሻ መጠናከሩን ምንጮች ገልፀዋል።</p>


<p class="align-center"><a href="/ጋዜጣዎች/አዲስ፡አድማስ/ማውጫ/1998/መጋቢት/19/አዲስ፡አድማስ.2.19980719.html">ከአዲስ፡አድማስ መጋቢት 19 ቀን 1998</a></p>

</body>
</html>	

