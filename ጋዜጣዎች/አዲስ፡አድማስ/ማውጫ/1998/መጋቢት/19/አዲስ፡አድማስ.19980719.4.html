<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በአመት ሩብ ሚሊዮን ኢትዮጵያውያን በ«ቲቢ» ይታመማሉ።</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በአመት ሩብ ሚሊዮን ኢትዮጵያውያን በ«ቲቢ» ይታመማሉ።</h2>


<p>በቲቢ በሽታ ክፉኛ ተጠቅተዋል ኪሚባሉት ሰባት አገራት ጋር በተመደበችው ኢትዮጵያ በየአመቱ በቲቢ ከሚታመሙት ሩብ ሚሊዮን ሰዋች መካከል ግማሾቹ ብቻ የሚታከሙ ሲሆን ፤ ህክምናው የመሞት አደጋን በአስር እጥፍ እንደሚቀንስ ተጠቆመ።</p>

<p>ቲቢ በብርድ ሳቢያ ይመጣል የሚለው የተሳሳተ አስተሳሰብ እየተስተካከለ ቢሆንም አሁንም ገና ስላልተወገደ «መስኮትን በመክፈት ቲቢን እንከላከል» በማለት የተጀመረው ዘመቻ ዘንድሮም እንዲቀጥል ተደርጓል።</p>

<p>የጤና ጥበቃ ሚኒስቴር የስራ ሃላፊ ዶ/ር ዘሪሁን ታደሰ ሰሞኑን በሰጡት መግለጫ ወደ ህክምና የሚመጡት የቲቢ ታማሚዎች አንስተኛ እንደነበረ ጠቅሰው ፤ ሚዲያን ፤ የጤና ተቋማትንና የረድኤት ድርጅቶችን በማሳተፍ በተደረገ የትምህርት ዘመቻ የታካሚዎች ቁጥር ጨምሯል ብለዋል።</p>

<p>ዶ/ር ዘሪሁን አክለውም ፤ በቲቢ ጀርም ከተጠቁት ስዎች መካከል ወደ ሕክምና የሚመጡት ገና ግማሽ ያህሉ ብቻ በመሆናቸው የአስካሁኑ ጥረት ይበልጥ ተስፋፍቶ መቀጠል አለበት ያሉ ሲሆን ፤ በባለሙያዎች ጥብቅ ቁጥጥር የሚካሄደውና «ዶት ህክምና» ተብሎ የሚታወቀው አስራር የሞት አደጋን በእጅጉ እንደሚቀንስ በኢትዮጵያ የተደረገ ጥናት ጠቁሟል። የአርመኑ ሃንሰን ሪስርች ኢንስቲትዩት ተመራማሪ አቶ ምትኩ አንሰሙር በኢትዮጵያ የቲቢ ህክምና በሚከታተሉ 40ሺ ገደማ ታማሚዎች ላይ ጥናት እንደተከሄደ አመልከተው ፤ 33ሺ የሚሆኑት ህክምናቸውን በአግባቡ አጠናቅቀዋል ፤ ሁለት ሺ ገደማ ደግሞ ህክምናቸውን ሲይቋርጡ 6 በመቶዎቹ በበሽታው ህይወታቸውን አጥትዋል ብለዋል።</p>

<p>ወደ ህክምና በጭራሽ ከማይመጡ የቲቢ ታማሚዎች መካከል 50 በመቶዎቹ ናቸው የሚሞቱት - ጥናቶች እንደሚጠቁሙት መጋቢት 15 የአለም የቲቢ ቀን በተከበረ እለት በጤና ጥበቃ አዳራሽ በተደረገው ስብሰባ ላይ እንደተገለፀው ፤ የትምህርት ዘመቻዎች የተሳሳቱ አስተሳሰቦችን ለማስተካከልም ረድቷል።</p>

<p>በመኪና ሲጓዙ መስኮት በመክፈት ፤ ቤት ውስጥ በጠባብ ክፍተት በሚገባ ነፋስ ወይም በብርድ የቲቢ በሽታ ይመጣል የሚለው የተሳሳተ አስተሳሰብ እየቀነሰ መምጣቱ ተገልጿል። «የብርድ በሽታ» የሚባል ህመም እንደሌለና ቲቢ በባክቴሪያ አማካኝነት እንደሚከስት በመጥቀስ ፤ «መስኮት በመክፈት ቲቢን እንከላከል» በሚል ርዕስ የተጀመረው ዘመቻ እንዲቀጥል ተደርጓል - መስኮት ተከፍቶ ንፁህ አየር የሚነፍስ ከሆነ ከታማሚ ወደ ሌላ ሰው የሚተላለፉ ባክቴሪያዎች ስለሚቀንሱ።</p>


<p class="align-center"><a href="/ጋዜጣዎች/አዲስ፡አድማስ/ማውጫ/1998/መጋቢት/19/አዲስ፡አድማስ.4.19980719.html">ከአዲስ፡አድማስ መጋቢት 19 ቀን 1998</a></p>

</body>
</html>
