<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የቅንጅት መሪዎች እንዲፈቱና ተቃዋሚዎች አዲስ አበባን እንዲረከቡ አምባሳደሯ ጠየቁ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የቅንጅት መሪዎች እንዲፈቱና ተቃዋሚዎች አዲስ አበባን እንዲረከቡ አምባሳደሯ ጠየቁ</h2>


<p>የታሰሩ የቅንጅት መሪዎች እንዲፈቱ የአሜሪካ መንግሥት ዋነኛ ትኩረት መሆኑን የገለፁት በኢትዮጵያ የአሜሪካ ጉዳይ አስፈፃሚ አምባሳደር ቪኪሃድልስቶን ፤ የተቃዋሚ ፓርቲ ተመራጮች በፓለቲካ ሂደቱ መሳተፍና የአዲስ አበባ መስተዳድርን መረከብ አለባቸው ሲሉ ተናገሩ።</p>

<p>የኢትዮጵያ መንግስት የቅንጅት መሪዎችን ካልፈታ የፍርድ ሂደቱ ፈጣንና ሚዛናዊ እንዲሆን ፤ በዋስ የመለቀቅ እድልም እንዲኖር እንጠይቃለን ብለዋል ፤ አምባሳደሯ - በመኖሪያ ቤታቸው ለአገር ውስጥ ጋዜጠኞች ረቡዕ ዕለት በሰጡት መግለጫ።</p>

<p>የአሜሪካ ረዳት የውጭ ጉዳይ ሚኒስተር ዶናልድ ያማማቶን በመጥቀስ "ኢትዮጵያ መስቀለኝ መንገድ ላይ መሆኗን እናምናለን" ያሉት አምባሳደር ሃድልስቶን ፤ ወደ ቀጣይ እድገትና ወደ መድብለ ፓርቲ ዲሞክራሲ ለመጓዝ ጊዜው አሁን እንደሆነ ሲያመለክቱ "ወቅቱ የቁርጠኝነትና አብሮ የመስራት ጊዜ ነው" ብለዋል።</p>

<p>የቅንጅት መሪዎች መታሰር በአገሪቱ ፓለቲካና መረጋጋት ላይ የሚያስከትለው ተፅእኖ እንደሚያሳስባቸው አምባሳደሯ ገልፀው ፤ አገሪቱ የተረጋጋች እንደሆነች እናምናለን።</p>

<p>ነገር ግን አገሪቱ ወደፊት ለመራመድ አንድነትን መፍጠር ይኖርባታል። እናም ጉዳዩ ከፋፋይ ስለሆነ ተመራጩ እርምጃ ታሳሪዎቹን መፍታት እንደሆነ ይሰማናል ብለዋል።</p>

<p>መንግሥት ታሳሪዎቹ ከምር ጥፋተኞች ናቸው ብሎ በማመን ጉዳዩን በፍርድ ለመጨረስ እንደወሰነ እናውቃለን ያሉት አምባሳደር ሃድልስተን ፤ የክሶች ቁጥር እንዲቀነስ ፤ በዋስ የመለቀቅ እድል እንዲኖርና የፍርድ ሂደቱ ፈጣንና ሚዛናዊ እንዲሆን እንጠይቃለን ብለዋል።</p>

<p>የታሰሩት መሪዎች እንዲለቀቁ የመፈለጋችንን ያህል የፕለቲካ ሂደቱም መቀጠል አለበት ሲሉ አምባሳደሯ ጠቅሰው ፤ መንግስት የሁሉም ድምጽ የሚደመጥበት ሁኔታ ለመፍጠር ቁርጠኛ መሆን አለበት። የፓርላማ አሰራር ፤ የሚድያ ህግና የምርጫ ቦርድ የመሳሰሉ ተቋማትን የማሻሻል ቁርጠኛለት ያስፈልጋሉ ካሉ በኋላ ለተቃዋሞዎችም ጊዜው በፓርላማ የተሟላ ተሳትፎ ለማድረግና የአዲስ አበባ መስተዳድርን ለመረከብ ቁርጠኛ የሚሆኑበት ነው ፤ ከፖለቲካ ጊሂደት በመውጣት ማሸንፍ አይቻልም ብለዋል። ኢትዮጵያ ባለፉት ጥቂት አመታት የኢኮኖሚ እድገት አስመዝግባለች ፤ ስቸጋሪ ቢሆንም በፖለቲካውም ወደ ማዕበሉ ጫፍ እያቀናች ነው ያሉት አምባሳደር ሃድልስተን፤ ወደ ማዕበሉ ጫፍ መድረስ የማያቋርጥ እድገና በእውነተኛ ዲሞክርሲ ወደፊት ለመራመድ ግን ከሁሉም ወገኖች ቁርጠኝነት አብሮ የመስራት ፋልጎት እንደሚያስፈልግ አመልከተዋል። ያውሮፓ ህብረት በኢትዮጵያ መንግስት ላይ ጠንካር ተፅእኖ ሲያሳድር አሜሪአካ ለዘብተኛ ሆናለች በሚል ሃሳብ ለቀረበ ጥያቄ አምባሳደሯ ሲመልሱ ፤ አሜሪካና የአውሮፓ ህብረት አንድ አይነት ሃሳብ የዘው እየሰሩ እንደሆነ ተናግረዋል።</p>

<p>ጠንካራ ትችት የያዘ የሰብአዊ መብት ሪፖርት በማውጣትና በኮንግረስ የምስክርነት ቃል በመስማት አሜሪካ በኢትዮጵያ መንግስት ላይ ጠንካር ተቺየሆነችው የአቋም ለውጥ በማድረጓ መሆን አለመሆኑንም ተጠይቀዋል።</p>

<p>በየአመቱ በምናወጣው ሪፖርት ትችቶችን ሰናቀርብ ቆይተናል ሲሉ የመለሱት አምባሳደር ሃድልስተን ፤ ዶናልድ ያማማቶ ያቀረቡት ምስክርነትም ሚዛናዊ ነበር ብለዋል።</p>

</body>
</html>	
