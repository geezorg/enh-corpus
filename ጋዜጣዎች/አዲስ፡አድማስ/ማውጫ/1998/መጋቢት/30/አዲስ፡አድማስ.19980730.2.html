<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በኢትዮጵያ ፖለቲካ ላይ የተረቀቀው ሕግ በአሜሪካ የኮንግረስ ኮሚቴ ፀደቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በኢትዮጵያ ፖለቲካ ላይ የተረቀቀው ሕግ በአሜሪካ የኮንግረስ ኮሚቴ ፀደቀ</h2>


<p>ሁለት የአሜሪካ ምክር ቤት አባላት "4423 ኢትዮጵያ ኮንሶሊዴሽን አክት ኦፍ 2005" በሚል በኢትዮጵያ አጠቃላይ የፖለቲካ ገጽታ ፤ የሰብዓዊ መብትና የሕግ የበላይነት ላይ አርቅቀውት የነበረውን ሕግ በማሻሻል ከትናንት በስቲያ ለምክር ቤቱ የአፍሪካና የሰብዓዊ መብት ጉዳይ ኮሚቴ አቀረቡ።</p>

<p>በኮንግረስማን ዶናልድ ፔይን ተሻሽሎ የቀረበው የሕግ ረቂቅ ተቀባይነት ያላገኘ ሲሆን ፤ ኮንግረስማን ክሪስ ስሚዝ አቅረበውት የነበረው የመጀመሪያ ረቂቅ ሕግ በምክር ቤቱ ኮሚቴ አባላት በድምጽ ብልጫ ፀድቋል።</p>

<p>የአሜሪካን ምክር ቤት ዓለም አቀፍ ሰብዓዊ መብት የአፍሪካ ንዑስ ኮሚቴ ሊቀመንበር የሆኑት ኮንግረስማን ክሪስ ስሚዝ ባለፈው ዓመት በግንቦት ወር በኢትዮጵያ ላይ የተነደፈውን ረቂቅ ሕግ ለአሜሪካ ምክር ቤት አባላት ይፋ ከደረጉ ከሥምንት በኋላ በኢትዮጵያ አጠቃላይ ምርጫ መካሄዱን አስታሰውሰው ፤ የምርጫው ሂደት ሙሉ ለሙሉ ግልጽ ያልነበረ ከመሆኑም በላይ በተቃዎሚ ፖርቲዎች በመንግሥት ኃይል ጣልቃ ገብነት በነፃነት የምርጫ ዘመቻ ማድረግ አልቻሉም - ብለዋል።</p>

<p>በኢትዮጵያ ታሪክ ታይቶ በማይታወቅ ሁኔታ ሕዝቡ ለምርጫ መውጣቱን የጠቀሰኡት ክሪስ ስሚዝ ፤ ከምርጫው በኋላ ይፋ በተደረገው የመጀመሪያ የምርጫ ውጤት ቆጠራ መጭበርበርና አጠቃላይ ውጤቱ የሚገለጽበት ቀን በመዘግየቱ ምክናያት የአገሪቱ ዜጎች ድምፅ እንዳልተቆጠረ በመገንዘባቸው በሚያሳዝን ሁኔታ ተጠናቋል ሲሉ አስረድተዋል።</p>

<p>ከምርጫው ውጤት በኋላ በሰኔ ወር ለተቃውሞ የወጡ ተማሪዎች በመገደላቸው በአፍርካ ቀንድ የአሜሪካ አጋር በሆነችው ኢትዮጵያ ሁኔታዎች ከቁጥጥር ውጭ ሊሆኡ ስለሚችሉ የእኔ ቢሮ ከሂዩማን ራትትስ ዎች ፤ ከአምንስቲ ኢንተርናሽናልና ከኦክስፋም አሜሪካ ጋር አብሮ በመሥራት በኢትዮጵያ የሰብዓዊ መብት ረገጣ እንዳይባባስ ለማረም ፤ አገሪቱ ወደ ትክክለኛና ተጨባጭ ዲሞክራሲያዊ ምርጫ እንዱሁም መልከም አስተዳደርና የኢኮኖሚ ብልጽግና የምትጓዝበትን አሠራር ለማመቻቸት የሚያስችል የሕግ ረቂቅ አዳብረናል - ይላሉ ክሪስ ስሚዝ።</p>

<p>ኤች.አር 4423 ተብሎ የሰየመው ረቂቅ ሕግ ይዘት የኢትዮጵያ መንግሥት በሰላማዊ ሰዎች ግድያ የተሳተፉ ኃይሎች ሁሉ ፍርድ ቤት ቀርበው እንዲቀጡ ባለማድረጉ ሁሌም ተጠያቂ እንዲሆኑ ለማድረግ የሚያስችል ነው ያሉት ክሪስ ስሚዝ ፤ ባለፉት ጥቂት ሥምንታት የረቀቀው ሕግ ዳብሮ ለምክር ቤቱ አባላት መቅረብ እንዲችል ባለፉት ጥቂት ሳምንታት የተለያዩ የምክር ቤቱ ንዑስ ኮሚቴ አባላት የማሻሻያ ሃሳብና የሰብዓዊ መብት ተሟጋች ድርጅቶች አስተያየት እንዲካተትበት ተደርጓል - ሲሉ አስረድተዋል። ባቀረቡት ረቂቅ ሕግ የኢትዮጵያ መንግሥት የሕግ የበላይነትና የሰብዓዊ መብት ማክበሩን የአሜሪካ መንግሥት እስኪያረጋግጥ ድረስ ከመንግሥታችን ጋር ተደርጐ የነበረው ወታደራዊ ትብብርም ሆነ ወደፊት የሚደረገው ትብብር እንዲገታ በተጨማሪም ለተቃውሞ በወጡት ላይ ግድያ በመፈፀም እጃቸው ያለበት ባለሥልጣናትም ሆኑ ግለሰቦች እንዲሁም ሰባቱን ፖሊሶች በመግደል የተሳተፉ ሲቪሎች ወደ አሜሪካ እንዳይገቡ የሚጠይቅ መሆኑን ክሪስ ስሚዝ ጠቅሰዋል።</p>

<p>በኢትዮጵያ የህሊና እሥረኞች ያለምንም ቅድመ ሁኔታ በአፋጣኝ እንዲለቀቁ ፤ የኢትዮጵያ የፍትሕ ሥርዓት ነፃ ሆኖ እንዲሠራ በአሜሪካ በኩል የቴክኒክ እገዛ እንዲደረግና ሌሎችም መንግሥታዊ አሠራሮች የሚሻሻሉበትን መንገድ ሕጉ እንዳስቀመጠ ክሪስ ስሚዝ አውስተው ፤ በኢኮኖሚ ማሻሻያ ፤ በፕሬስ ነፃነትና በሰብአዊ መብት አያያዝ ላይ በዝርዝር የተቀመጠውን ረቂቅ ለምክር ቤቱ አባላት አብራርተዋል።</p>


</body>
</html>	
