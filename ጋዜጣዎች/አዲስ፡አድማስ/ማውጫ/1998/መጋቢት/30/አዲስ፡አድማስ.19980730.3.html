<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በጌዲኦ ዞን ስጋት እንደነገሰ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በጌዲኦ ዞን ስጋት እንደነገሰ ነው</h2>


<p>በጌዲኦ ዲላ ከተማ ባለፈው ሰኞ በሁለት ተማሪዎች ጥል የተቀሰቀሰ ነው የተባለው ሁከት በህይወትና በንብረት ላይ ጥፋት ካደረሰ በኋላ ቢረግብም ፤ ከዲላ አቅራቢያ ወደምትገኘው ቡሌ ወረዳ ሐሙስ እለት ሁከቱ ተሻግሮ አንዲት ህፃን መሞቷና ንብረት መውደሙን ነዋሪዎች ሃሙስ ገልፁ። ፈጥኖ ደራሽ ፓሊስ ወደ አካባቢው ወረዳዎች እየተሰማራ መሆኑ ተነግሯል።</p>

<p>የሁለቱ ተማሪዎች ጥል ሁከት መነሻ እንዲሆን ያደረጉትና ብጥብጡን ያባባሱት በቡድን የተደራጁ ግለሰቦች እንደሁኑ ነዋሪዎች ገልፀው ፤ በገጀራና በዱላ ህብረተሰቡን በማስፈራራት ዝርፊያና ውድመት ከመፈፀሙም በተጨማሪ በሰው ህይወትና አካል ላይ ጉዳት ደርሷል ብለዋል። የደቡብ ክልል አስተዳደር በሁከቱ ሁለት ሰው መሞቱ እንዲሁም ሁለት ሲቪሎችና ፖሊሶች ላይ የአካል ጉዳት መድረሱን ገልጿል። የአካባቢው ነዋሪዎች እንደሚሉት የሟቾቹ ቁጥር 3 ሲሆን ፤ ቁስለኞችም በርከታ ናቸው ብለዋል።</p>

<p>የሁለት ተማሪዎች ጠብ ሲያጋጥም ማገላገልና አብዛኛው ሰው እንደሚያደርገውም በቅንነት ለእውነት መቆም ጥፋተኛውን ተማሪ በመገሰፅ ማስታረቅ ልናከብረው የሚገባ ባህላችን ነው ሲሉ የተናገሩ ነዋሪዎች ፤ በዘር የተቧደኑ የተወሰኑ ግለሰቦች "ይሄኛው ተማሪ የዚህኛው ወገን ነው ፤ ያኛው ተማሪ የዚያኛው ወገን ነው" በሚል ሁከት ማስነሳት መቻላቸ ያሳዝናል ብለዋል።</p>

<p>እንደ ነዋሪዎች ጥቆማ ከሆነ በዘር የተቧደኑ ግለሰቦች የሚያስነሱትን ሁከት በመፍራት በከተማው ዳር የሚገኙ ነዋሪዎች ቤታቸውን ጥለው ወደ ከተማ መግባትን እየመረጡ ነው። ፖሊስ ወደ ከተማው በመግባቱ መረጋጋት እየታየ ነው ያሉ አንዳንድ ነዋሪዎች ፤ ትናንትም ተጨማሪ ፖሊሶች መጥተዋል በለዋል።</p>

<p>እነዚህ ነዋሪዎች አንዳንድ የከተማው ፓሊሶች በሁከቱ ተሳትፈዋል ያሉ ሲሆን ፤ ሁለት ተጠርጣሪ የከተማ ፖሊሶች ተይዘው መታሰራቸውና ጉዳያቸ ተመርምሮ ለህግ እንደሚቀርብ የዞኑ አስተዳደር ተናግሯል።</p>

<p>ፈጥኖ ደራሽ ፖሊሶች ከገቡ በኋላ ሁከቱ ረግቦ በከተማው ማዘጋጃ ቤት ቅስቀሳ አንዳንድ ድርጅቶች ስራ ቢጀምሩም ትምህርት ቤት አልተከፈተም ሲሉ ተናግረዋል።</p>

<p>ሁከቱ ከዲላ በ25 ኪ.ሜ ርቀት ወደሚገኘው ቡሌ ወረዳ እንደተዛመተና አንዲት ሕፃን እንደሞተች ነዋሪዎች ገልፀው ፤ በተደራጁ ግለሰቦች እየተፈፀመ ነው ብለዋል።</p>

<p>ፈጥኖ ደራሽ ፖሊስ ወደ ቡሌ መሰማራቱን የጠቆሙ ነዋሪዎች ፤ ረብሻው ወደ ወናጐ ፤ ጨፌ ፤ ጨለቅለቅቱና ፍስሃገነት እንዳይዛመትም እደቦታው ተንቀሳቅሰዋል ብለዋል።</p>

</body>
</html>	
