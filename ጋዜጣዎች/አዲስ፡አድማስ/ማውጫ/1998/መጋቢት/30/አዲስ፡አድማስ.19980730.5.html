<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አራት የገዢው ፓርቲ አባላት ጥገኝነት ጠየቁ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">አራት የገዢው ፓርቲ አባላት ጥገኝነት ጠየቁ</h2>


<p>የሥራ ጉብኝት ለማድረግ ወደ አየርላንድ የሄዱት የወራቤና የቡታጀራ ከተሞችን የሚያስተዳድሩ አራት የጊዢው ፓርቲ ባለስልጣናት እዚያው አየርላንድ ጥገኝነት መጠየቀቸውን አንድ የአገሪቱ ጋዜጣ ትናንት አስታወቀ።</p>

<p>አይሪሽ ኤግዛማይነር ጋዜጣ እንደገለፀው ፤ ለ6 ቀናት የሥራ ጉብኝት ወደ አየርላንድ የሄዱት ፤ የወራቤና የቡታጀራ ከተሞች ከደቡብ ደብሊን ወረዳ ጋር ለሚመሰረተው 'እህትማማችንት' ጉብኝት ለማድረግ ነው - አይርሽ ኤግዛማይነት ጋዜጣ እንደዘገበው። አራቱ የወራቤና የቡታጅራ ባለስልጣናት የአየርላንድ ጉበኝታቸውን እንደጨረሱ ፤ ወደ አገር ቤት ከመመለሳቸው በፊት ለመጨራሻ ጊዜ ከደቡብ ደብሊን አስተዳዳሪዎች ጋር ለመሰነባበት ቀጠሮ ይዘው ነበር - ባለፈው ሳምንት ሰኞ እለት። የደቡብ ደብሊን አስተዳደር ቃል አቀባይ አቤ ጃኮብ እንደተናገሩት ፤ በአየርላንድ ዋና ከተማ በደብሊን በሚገኝ አንድ ሆቴል አርፈው የነበሩት የኢትዮጵያ ባለስልጣናት በቦታው አልነበሩም። "ያለመታደል ሆነና ሰዎቹ በነበረን ቀጠሮ ላይ ሳይገኙ ቀሩ። ወደያውኑ በደብሊን ጥገኝነት መጠየቃቸውን አወቅን" ብለዋል አቤ ጃኮብ።</p>

<p>የወዳጅነቱ ፕሮግራም የተወጠነው የኢትዮጵያ ባለስልጣናት በአገልግሎቱ አስጣት ረገድ ሙያና ልምድ እንዲያዳብሩ ለማገዝ እንደነበር ጋዜጣው አመልክቶ ፤ የኢትዮጵያ ኤምባሲ በሁኔታው እንደተሳቀቀ መግለፁንና ወዳጅነቱ በሚቀጠልበት መንገድ ላይ ለመወያየት ከደቡብ ደብሊን አስተዳዳሪዎች ጋር መገናኘቱን አስታውቋል።</p>

<p>ሚስተር ጃኮቭ ፤ "ሁላችንም የምንስማማበት አመለካከት ፕሮጀክቱ እንዲቀጥል ነው። ምክንያቱም ፕሮጀክቱ ከማንኛውም የግለሰቦች ቡድን የላቀ ስለሆነ ልንቀጥልበት ቆርጠናል" ማለታቸውን ጋዜጣው ዘግቧል።</p>


</body>
</html>	
