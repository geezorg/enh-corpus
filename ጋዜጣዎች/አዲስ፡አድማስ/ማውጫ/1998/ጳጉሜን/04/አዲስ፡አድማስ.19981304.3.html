<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>"በምርጫ ተቃዋሚዎች ባይሳተፉ ችግር የለውም" "ምርጫ የሚኖረው ተቃዋሚዎች ሲሳተፉ ነው"</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">"በምርጫ ተቃዋሚዎች ባይሳተፉ ችግር የለውም" "ምርጫ የሚኖረው ተቃዋሚዎች ሲሳተፉ ነው"</h2>


<p>በሚቀጥለው አመት በሚካሄደው የቀበሌና የወረዳ ምርጫ ተቃዋሚዎች ባይሳተፉ በምርጫው ዲሞክራሲያዊነት ላይ ችግር አያመጣም በማለ ጠ/ሚ መለስ ዜናዊ ሲናገሩ ፤ የኢዲሃህ ምክትል ሊቀመንበር ዶ/ር መረራ ጉዲና በበኩላቸው ተቃዋሚዎች የማይሳተፉበት ምርጫ ፤ እንደምርጫ አይቆጠርም አሉ።</p>

<p>በ98 ዓ.ም እንዲካሄድ ታስቦ በነበረውና ለሚቀጥለው አመት በተላለፈው የቀበሌና የወረዳ ምርጫ የማይሳተፉ ተቃዋሚ ፓሪቲዎች እንዳሉና የህዝቡ ፍላጎት ዝቅተኛ እንደሚሆን መገለጹን በተመለከተ ጠ/ሚ መለስ ለሰጡት አስተያየት ዶ/ር መረራ ትናንት ምልሽ ስጥተዋል።</p>

<p>የኛ ፍላጎት በህጋዊ መንገድ የሚንቀሳቀሱ ፓርቲዎች ሁሉ እንዲሳተሩ ማድረግ ነው በማለት ላድርጃቸው መጽሔት መግለጫ የሰጡት ጠ/ሚ መለስ። ፓርቲዎች በምርጫ የመሳተፍና ያለመሳተፍ መብት አላቸው ፤ ይጠቅመናል ካሉ ሊሳተፉ ይችላሉ አይጠቅመንም ካሉ ላይሳተፉ ይችላሉ ካሉ በኋላ ፤ ፓርቲዎቹ ባይሳተፉ በምርጫው ዲሞክራሲያዊነት ላይ ችግር ይኖረዋል ብዬ አልገምትም ብለዋል።</p>

<p>ዶ/ር መረራ ጉዲና በበኩላቸው ለአዲስ አድማስ በሰጡት ቃለ ምልልስ ፤ ጠ/ሚኒስትሩ ተቃዋሚ ፓርቲዎች ባይሳተፉ ችግር የለውም የሚሉት በራሳቸው መነጽር አይተውት ነው በማለት ተችተዋል። ምርጫ የሚኖረው አማራጭ ሲኖር ነው ያሉት ዶ/ር መረራ ፤ የተቃዋሚዎች አለመሳተፍ አሉታዊ ተፅዕኖ ይኖረዋል ብልዋል። በፓርቲያችን በኩል የውድድር ሜዳው ከተሰተካከለ እንጫወታለን የሚለው አቋማቸንን ይዘን እንቀጥላለን ሲሉ ተናግረዋል ዶ/ር መረራ።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ ጳጉሜን 4 ቀን 1998</a></p>

</body>
</html>	
