<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«እርምጃዎቻችንን በሚቀጥሉት ቀናት እናሳውቃለን» ቅንጅት</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«እርምጃዎቻችንን በሚቀጥሉት ቀናት እናሳውቃለን» ቅንጅት</h2>


<p>የሙስሊሙን የሀይማኖት ስርአት በማያደናቅፍ መንገድ ሊወሰዱ ስለሚችሉ እርምጃዎች በሚቀጥሉት ቀናት በተከታታይ ለህዝብ አሳውቃለሁ ሲል ቅንጅት ትናንት በፅህፈት ቤቱ በሰጠው መግለጫ አስታወቀ።</p>

<p>በአሁኑ ወቅት የሙስሊም ማህበረሰብ አባላት በረመዳን ፆም ላይ በመሆናቸው ጠንከር ያሉ የትግል ጥሪዎችን ለማድረግ አልቻልንም ያሉት የቅንጅት አመራሮች፣ ሆኖም ግን የሙስሊሙን ህዝባችንን የሀይማኖት ስርአት በማያደናቅፍ መንገድ ሌሎች ልንወስዳቸው የምንችላቸውን እርምጃዎች በሚቀጥሉት ቀናት በተከታታይ እንገልጻለን ብለዋል።</p>

<p>ለህዝቡ ይህን ቀድሞ መናገር፣ እቅዳችንን እንዲያውቅ፣ ጊዜው ሲደርስ ደግሞ አብሮ እንዲሄድ ያበረታታዋል ያሉት የቅንጅት ሊቀመንበር አቶ ሀይሉ ሻውል ነገር ግን ከዚህ በፊት እንደተደረገው ለህዝብ ጥሪ ከተላለፈ በኋላ ጊዜ ስጡን ሰርዘነዋል የሚባል ነገር አይኖርም ብለዋል። አንድ ሠው በየዋህነት እንድ ጊዜ ይሥታል፤ እኛም ባለፈው በትግል ጥሪው ጊዜ ተሳስተን ሊሆን ይችላል በማለት የተናገሩት አቶ ሃይሉ ሻውል፣ ድጋሚ ከተሳሳትን ጅልነትና ሞኝነት ነው፤ በቅንጅት ውስጥ ደግሞ ጅሎችና ሞኞች የሉም ሲሉ አቋማቸው እንደማይለወጥ ገልፀዋል።</p>

<p>ምርጫ ቦርድ ያነሳውን የህጋዊነት ጥያቄ አስመልክቶም «ቅንጅት ተዋህዷል፤ እያንዳንዱ አባልና ፓርቲ ህልውናውን ለቅንጅት አሳልፎ ሠጥቷል፤ የቀረው የመንግስት ነው። የፓርቲዎቹ ውህደት ሳይጠናቀቅ \የእያንዳንዱን ፓርቲ የምሥክር ወረቀት አንመልስም፤ በቅንጅትና በህብረት መካከል ያለው የትግል አንድነት እንደቀጠለ ነው፣» ብለዋል - አቶ ሀይሉ ሻውል።</p>

<p>ባለፉት ሁለት ወራት የምዝገባ ሂደት በጅምላ ታፍሰው የተወሰዱትን ሳይጨምር 837 አባሎቻችን ታስረዋል፤ 6 አባሎቻችን ተገድለዋል ያሉት አቶ ኃይሉ፣ 25 የቅንጅት ቅርንጫፍ ጽ/ቤቶች ያለፍርድ ቤት ትዕዛዝ ተሠብረው ንብረታቸው ተዘርፎ ተዘግተዋል፤ አብዛኛዎቹም ኃላፊዎች በጅምላ እስር ቤት ታጉረዋል - ብለዋል።</p>

<p>አስራ ስምንት የቅንጅቱ የፓርላማ ተመራጮች ፓርላማ ገብተዋል በሚል ስለተሰራጨው ዜና ተጠይቀው፣ አቶ ሀይሉ ሻውል በሰጡት መልስ «እኛ አናውቅም፤ ተመዝግበው ይሆናል እንጂ ፓርላማ ገብተው አልተቀመጡም» ያሉ ሲሆን፤ የቅንጅቱ የህዝብ ግንኙነት ኃላፊ አቶ ሞሼ ሰሙ በእንግሊዝኛ ለሚታተመው ለ«ሰብ ሠሀራን ኢንፎርመር» ጋዜጣ በዚሁ ጉዳይ ላይ በሰጡት አስተያየት «ፓርቲው የሚያውቀው ነገር የለም፤ ነገር ግን ቅንጅቱ ውስጥ ለኢህአደግ የሚሰልሉ እንዳሉ ታውቋል» ብለዋል።</p>

<p>«ያለመከሰስ መብት መነሳትን ተከትሎ ያለውን እንግልት በመፍራት ፓርላማ የሚገቡት ሠዎች ቁጥር በሚቀጥሉት ሳምንታት ይጨምራል ተብሎ ይፈራል» ብለዋል አቶ ሙሼ።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ ጥቅምት 12 ቀን 1998</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/አዲስ፡አድማስ/ማውጫ/1998/ጥቅምት/12/አዲስ፡አድማስ1.120298.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
