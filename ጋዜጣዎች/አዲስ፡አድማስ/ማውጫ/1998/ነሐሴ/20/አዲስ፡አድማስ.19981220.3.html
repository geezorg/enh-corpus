<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የሶማሊያ አክራሪ ቡድን የሚሊሻ ማሰልጠኛ ከፈተ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የሶማሊያ አክራሪ ቡድን የሚልሻ ማሰልጠኛ ከፈተ</h2>


<p>የሶማሊያ የእስልምና ፍ/ቤት ህብረት በሚል ስያሜ አልኢትሃድ የሚመራው የታጣቂዎች ስብስብ ፤ ሚሊሻዎችን የሚያሰለጥን ካምፕ የከፈተ ሲሆን 600 የሚደርሱ አዲስ ቅጥሮችን ካለፈው ማክሰኞ ጀምሮ ማሰልጠን እንደጀመረ የአሜሪካ ሬዲዮ ድምፅ ዘገበ።</p>

<p>ኢትዮጵያ ወታደራዊ ሃይሏን ከሶማሌ የማታስወጣ ከሆነ ለመጠነ ሰፊ ጦርነት ራሷን ታዘጋጅ - ሲል አል ኢትሃድ ዝቷል።</p>

<p>የሚልሺያ ማሰልጠኛ ካንፑ የተከፈተው ከሞቃዲሾ አቅራቢያ ሲሆን ፤ ሚሻዎቹ የውጊያ ሥልጠናና የሃይማኖት ትምህርት ይሰጣቸዋል ብለዋል - የሶማሊያ የዜና ምንጮች። ከቅርብ ጊዜ ወዲህ ሃይል እያገኘ የመጣውን አክራሪ ቡድን ለመቀላቀል የመጡት ሚሊሺያዎች ፤ ቀደም ሲል በተለያዩ የሶማሊያ የጦር አበጋዞች ስር የነበሩ ናቸው - እንደ ቪኦኤ ዘገባ።</p>

<p>አንድ የኢትዮጵያ ሰራዊት መኪና በማዕከላዊ ሶማሊያ በምትገኘው ጋልካዮ መግባቱን የዓይን ምስክሮች ቢናገሩም የኢትዮጵያ መንግስት ይህን አስተባብሏል።</p>

<p>ባለፈው ወር መጨረሻ ላይ አክራሪው ቡድን ወደ ሶማሊያ ሽግግር መንግስት መቀመጫ ወደ ባይዶዋ መጠጋት ከጀመረ በኋላ የኢትዮጵያ ወታደሮች በከተማዋ መታየታቸው ተዘግቧል።</p>

<p>ኢትዮጵያ ደካማውን የሽግግር መንግስት እንደምትደግፍ በግልጽ ተናግራለች ያለው ቪኦኤ ፤ የሽግግር መንግስቱ ሞቃዲሾን ብዙውን የደቡብ ሶማሊያ ግዛት የተቆጣጠረውን አክራሪ ቡድን መቋቋም እንዳልቻለ ዘግቧል።</p>

<p>በዚህ ሳምንት መጀመሪያ ላይ አክራሪው ቡድን ወደሰሜን የአገሪቱ መዲና የሚያደርገው ግስጋሴ መክሸፉ ከተዘገበ በኋላ ነው ፤ "ኢትዮጵያ ወታደራዊ ሃይሏን ከሶማሌ የማታስወጣ ከሆነ ለጦርነት ራሷን ታዘጋጅ ፤ ሲል ማስጠንቀቂያ ያስተላለፈው። "የኢትዮጵያ ጣልቃ ገብነት ፈጽሞ ተቀባይነት እንደሌለው እንደገና እንናገራለን" ብለዋል የቡድኑ መሪ ሼክ ሃሰን ዳሂር አዌይስ።</p>

<p>በሌላ በኩል ፤ በሰሜን ሶማሊያ ክፊል ራስ ገዝ የሆነችው የቱንትላንድ ፕሬዚዳንት የኢትዮጵያ ወታደሮች ወደግዛቷ መግባታቸውን ከትላንት በስቲያ አስታውቀዋል።</p>

<p>የፑንትላንድ የፀጥታ ሀይሎችን ለማሰልጠን 250 የሚሆኑ ኢትዮጵያውያን ወታደሮች መጥተዋል ያሉት ፕሬዚደንቱ ፤ ይኼ ሞቃዲሾን ከተቆጣጠረው ቡድን ጋር የማይገናኝና ቀደም ብሎ የታቀደ ስምምነት መሆኑን ተናግረዋል።</p>

<p>ፑንትላንድ የትኛውም ቡድን ላይ ጥቃት እንደማትፈፅም የተናገሩት ፕሬዚዳንት ኦዴ ፤ አስተዳደሩ ጥቃት ከተሰነዘብረበት ግን እንደሚከላከሉ አስታውቀዋል።</p>

<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ ነሐሴ 20 ቀን 1998</a></p>

</body>
</html>	
