<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአዲስ አበባ ዩኒቨርሲቲ ጊዜያዊ የተማሪዎች ኅብረት ተቋቋመ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የአዲስ አበባ ዩኒቨርሲቲ ጊዜያዊ የተማሪዎች ኅብረት ተቋቋመ</h2>


<p>ትናንት ከቀኑ 8 ሰዓት ጀምሮ በፕ/ር እንድርያስ እሸቴና በዶ/ር ሳሙኤል አሰፋ መድረክ መሪነት ከተማሪዎች ጋር ውይይት ከተካሄደ በኋላ ጊዜያዊ የተማሪዎች ኅብረት ተቋቋመ።</p>

<p>ስለተቋቋመው ኅብረት አስመልክቶ ከተማሪዎች ከተነሱት ጥያቄዎች መካከል ኅብረቱ ምን ያህል ኃይል ይኖረዋል? በሀቅ የመስራት ብቃት አለው? ነፃ ሆኖ ይሰራል ወይ? የሚሉ ሲሆኑ ለእነዚህ ጥያቄዎች ምላሽ የሰጡት ዶ/ር ሳሙኤል አሰፋ ኅብረቱ የተወሰነ ነፃነት እንደሚኖረው ተናግረዋል። ፕ/ር እንድርያስ እሸቴ በበኩላቸው ለኅብረቱ ዋስትና ለመስጠት ከተማሪው ጐን እንደሚሆኑ ገልፀዋል።</p>

<p>ተማሪዎቹ የዩኒቨርስቲው ሬዲዮና ጋዜጣ መቼ ይጀመራል? የሚሉ ጥያቄዎች ሰንዝረው፣ የጋዜጣውና የሬዲዮው ኤዲቶሪያል ፖሊሲ ከተቀረፀ በኋላእንደሚጀመር ተገልጾ ምን ያህል ነፃ ይሆናል? ለተባለው በኤዲቶሪያል ፖሊሲው እንደሚወሰን አስታውቀዋል።</p>

<p>ኅብረቱ የተግባር መተዳደሪያ አውጥቶ ተግባራዊ እንደሚያደርግ የተነገረ ሲሆን ከሚቀጥለው ቋሚ ምርጫ እንደሚካሄድም ለማወቅ ተችሏል። የተማሪዎች ኅብረት ቀደም ሲል ተቋቁሞ ተቃውሞ ባካሄዱ ተማሪዎች ምክንያት መፍረሱ ይታወቃል።</p>

<p>ባለፈው ሳምንት ፕ/ር እንድርያስ እሸቴ፣ ዶ/ር ገመቹ መገርሳና ዶ/ር ሳሙኤል አሰፋ በተገኙበት በቢዝነስና ኢኮኖሚክስ ፋኩሊቲ አዳራሽ የተለያዩ ግጥሞችና የሥነፅሁፍ ስራዎች በተማሪዎች ቀርበዋል። ዶ/ር ገመቹ ባደረጉት ንግግር ዝግጅቱ ወደፊትም እንዲቀጥል አስፈላጊውን ነገር ለማድረግ መዘጋጀታቸውን ገልፀዋል። ይህ የሥነ ፅሁፍ ዝግጅት ከ30 ዓመት በፊት ይካሄድ እንደነበር ያስታወሱት መምህራን ትዝታ እንደቀሰቀሰባቸው ተናግረዋል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ መጋቢት 20 ቀን 1995</a></p>

</body>
</html>	














