<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"የኢትዮጵያ ባለሥልጣናት የኮሚሽኑ ውሳኔ እንዲቀበሉ ይገደዳሉ" የኤርትራው ባለሥልጣን</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">"የኢትዮጵያ ባለሥልጣናት የኮሚሽኑ ውሳኔ እንዲቀበሉ ይገደዳሉ" የኤርትራው ባለሥልጣን</h2>


<p>የኤርትራው ፕሬዚዳንት ጽ/ቤት ኃላፊ አቶ የማነ ገ/መስቀል ከቢቢሲ ጋር ባደረጉት ቃለ ምልልስ "የኢትዮጵያ ባለሥልጣናት የቅኝ ግዛት ወሰኖችን በመመርኮዝ የተሰጠውን ውሳኔ እየተፃረሩ በመሆኑ ውሳኔውን እንዲቀበሉ ይገደዳሉ" ሲሉ አስጠነቀቁ።</p>

<p>"የአልጀርሱ ውሳኔ ግልፅ ነው፤ ድንበር አካላይ ኮሚሽኑ ለሚሰጠው ውሳኔ ሁለቱም አገሮች መገዛት አለባቸው። ካልተቀበሉ ስምምነቱን እንደጣሱ ይቆጠራል። በስምምነቱ አንቀፅ 14 ምዕራፍ 7 ላይ እንደተቀመጠው ውሳኔውን የጣሰ በፀጥታው ምክር ቤት እርምጃ ይወሰድበታል። ኢትዮጵያ ውሳኔውን አላከበረችም" ሲሉ አቶ የማን ተናግረዋል።</p>

<p>ኢትዮጵያ የድንበር አካላይ ኮሚሽኑን ውሳኔ ካልተቀበለች ወደፊት ምን ሊፈጠር ይችላል? ተብለው የተጠየቁት አቶ የማነ "ግልጽ ነው" ኤርትራ ሉአላዊ አገር በመሆኗ ኢትዮጵያ በኃይል መቆጣጠር አትችልም። ልቆጣጠር ካለች ጦርነት ይቀሰቅሳል። ለኢትዮጵያም ሆነ ለኤርትራ መጥፎ ነው። ኢትዮጵያ አልተቀበለችም ማለት ዓለም አቀፍ ህግን ጣሰች ማለት ይሆናል። የአካባቢው ሰላም ይደፈርሳል። የአፍሪካ ኅብረትና የፀጥታው ምክር ቤት ኢትዮጵያ በስምምነቱ መሰረት ለህጉ ታማኝ እንድትሆን ግፊት ማድረግ አለባቸው" ሲሉ ምላሽ ሰጥተዋል።</p>

<p>አቶ የማነ አያይዘውም ውሳኔውን የኢትዮጵያ ህዝብ በበጐ ስሜት እንዲያየው ካሉ በኋላ ከቁጥጥር ውጭ መሆን እንደማይገባም ተናግረዋል።</p>

<p>ለትንሽ አቧራም መንደር የዛ ሁሉ ሰው ደም መፍሰሱ አግባብ ነው? የተባሉት አቶ የማነ "የሉዓላዊነት ጥያቄና ብሔራዊ መብት ስለሆነ በሃይል መያዝ አይቻልም። የኢትዮጵያ ክልል እስከ ባድመ እንደሆነ መነገሩ ለእኔ ቁማር መጫወት ነው። ወደ ጦርነት ለማምራት እያሰቡ ነው" ሲሉ ሥጋታቸውን ገልፀዋል።</p>

<p>የድንበር አካላይ ኮሚሽኑ ባድመ የኤርትራ ግዛት መሆኗን ከወሰነ በኋላ የኢትዮጵያ መንግሥት ኮሚሽኑ ድጋሚ እንዲያጤነው መጠየቁ ይታወሳል።</p>

<p>ይህንኑ ውሳኔ ተከትሎ የትግራይ ክልል ምክር ቤት ፕሬዚዳንት ፀጋዬ በርሄ የኮሚሽኑ ውሳኔ በአካባቢው ሌላ ግጭት እንዳይስነሳ ከማስጠነቀቃቸውም በላይ አገሪቱን በመምራት ላይ ያለውን ፓርቲ ሊጐዳው እንደሚችል መናገራቸውን ኢሪን የተሰኘ የዜና አውታር መግለጹ ይታወቃል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ መጋቢት 27 ቀን 1995</a></p>

</body>
</html>	














