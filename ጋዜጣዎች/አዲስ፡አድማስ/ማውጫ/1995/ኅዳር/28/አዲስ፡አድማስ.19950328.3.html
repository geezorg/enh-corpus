<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>90 ሺህ የጐንደር ነዋሪዎች በወባ ወረርሽኝ ተጠቁ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> 90 ሺህ የጐንደር ነዋሪዎች በወባ ወረርሽኝ ተጠቁ</h2>


<p>ከአንድ ሚሊዮን ሰው በላይ ለረሃብ በተጋለጡባት የጐንደር ወረዳዎች ውስጥ ነዋሪዎች በወባ ወረርሽኝ ለሞትና ለከፍተኛ ጉዳት መዳረጋቸው ተገለፀ።</p>

<p>ወረርሽኙ የተፈጠረው ዲዲቲ ለመርጨት መንግስት ዳተኛ በመሆኑ እንዲሁም ተመድና የአካባቢ ጥበቃ ቡድኖች ተፅኖ በማጠናክራቸው ነው ተብሏል። የጐንደር ልማት ማህበር (ጐልማ) በረሃብና በወባ ለተጐዱ ሰዎች እርዳታ ለማሰባሰብ አባላቱንና ደጋፊዎቹን ነገ እሁድ በጽ/ቤቱ ተገኝተው እንዲማከሩበት ጥሪ አቅርቧል።</p>

<p>በተለያዩ የጐንደር ወረዳዎች በጥቂት ሳምንታት ውስጥ በመቶ የሚቆጠሩ ሰዎች በወባ ሳቢያ መሞታቸው የተገለፀ ሲሆን በተለይ ህፃናት ከፍተኛጉዳት እየደረሰባቸው መሆኑ ታውቋል።</p>

<p>አንዲት አስተማሪ ለጋዜጠኞች ሲናሩ ትምህርት ሲጀመር መቶ የሚሆኑ ልጆች ይማሩበት በነበረው ክፍል ዛሬ የሚገኙት ከ20 አይበልጡም አብዛኞቹ ልጆች በወባ ተይዘው ከተኙበት መነሳት አቅቷቸው ከትምህርት ቀርተዋል ብለዋል።</p>

<p>ቤተስባቸው በወባ ወረርሽኝ ሳቢያ እየተሰቃዩ መሆናቸውን የገለፁት አንድ ገበሬ በበኩላቸው በመንደራችን በየቀኑ አራት ውይም አምስት ሰው እየሞተ ቀባሪ አጥቷል ሲሉ ተናግረዋል። የጐንደር ልማት ማህበር (ጐልማ) ሰሞኑን ባወጣው መግለጫ 1.1 ሚሊዮን የጐንደር ነዋሪዎች በረሃብ መጠቃታቸውም ጠቅሶ ከ90 ሺህ የሚበልጡ ሰዎችም በወባ እየተነዱ ነው ብሏል።</p>

<p>ከበሽተኛው ቁጥር መብዛት የተነሳ በአንዳንድ ወረዳዎች ወደ ጤና ጣቢያ የሚመጡ ሰዎች ህመማቸው ሳይመረመር የወባ በሽታ መድሀኒት እንዲታደላቸው ተደርጐል ያሉት የአካባቢው ሃኪሞች እንደዚያም ሆኖ በቂ መድሀኒት ማግኘት አልተቻለም ሲሉ ጭንቀታቸውን ገልፀዋል።</p>

<p>መድሀኒቱ አንሶ ሳይሆን ዋናው ችግር የዚህን ያህል ሰው እንዳይታመም አስቀድሞ ጥንቃቄ አለመደረጉነው የሚሉት ሀኪም በበኩላቸው ሁልጊዜ ክረምት ሲያልፍ የወባ ወረርሺኝ እንደሚከሰት እየታወቀ ዲዲቲ አለመረጨቱ ነው ትልቁ ጥፋት ብለዋል።</p>

<p>አንድ የመንግስት ባለስልጣን ተጠይቀው የተወሰነ ዲዲቲ አለን ነገር ግን የዲዲቲ ምርጫ መሳሪያ ስለሌለን መርጨት አልቻልንም ሲሉ መልሰዋል።</p>

<p>አቶ ዳዊት ዋሲሁን ግን የዲዲቲ ርጭት የተዳከመው በጐንደር ብቻ ሳይሆን በመላ አገሪቱ ነው ለዚህም ዋናው ተጠያቂ መንግስት ነው ካሉ በኋላ ዛሬ በኢትዮጵያ ከሁሉም በሽታዎች ልቆ ሰውን በመግደል ወባ አንደኛ ሆኗል ሲሉ አማርረዋል። ቀላል አስተማማኝና ብዙ ገንዘብ የማይጠይቅ የወባ መከላከያ ዘዴ ዲዲቲ እንደሆነ በመላው አለም የታወቀ ነው ያሉት አቶ ዳዊት መንግስት ዲዲቲን ቸል በማለት እንዲሁም የአካባቢ ጥበቃ ቡድኖችና ተመድ እንቅፋት በመሆናቸው ከፍተኛ ጥፋት እያደረሰ ነው ብለዋል።ዲዲቲ አንዲት ህንጻ ውስጥ የምትገኝ የወፍ ዝርያን ይገድላል በሚል ስበብ ለዚያውም በሳይንስ ሳይረጋገጥ ዲዲቲ ጥቅም ላይ እንዳይውል የአካባቢ ጥበቃ ቡድኖች መቃወማቸውን አቶ ዳዊት ጠቅሰው ተመድ ደግሞ ለዲዲቲና ለመርጫ መሳሪያዎች መግዣ የሚውል ፈንድ (እርዳታ) መስጠት አቁሟል ሲሉ ወቅሰዋል። </p>

<p>ተመድ አስተማማኝ የወባ መከላከያ ዘዴ ዲዲቲ መሆኑን እያወቀ ከፍተኛ ገንዘብ የመደበው ለአጐበር (የአልጋ መሸፈኛ መረብ) ነው ያሉት አቶ ዳዊት አጐበር ግን በጣም እጅግ በረሃብ ለሚሰቃይ ህዝብ መዋል አይችልም አገር ሙሉ ከወባ ለመከላከል ዲዲቲ ለሀብታም አገሮች እንጂ በረሃብ ለሚሰቃይ ህዝብ መዋል አይችልም አገር ሙሉ ከወባ ለመከላከል ዲዲድቲ የምንገዛበትን ገንዘብ አጐበር እንግዛበት ቢባል ለጐንደርና ለባህርዳር ከተሞች ብቻ እንኳ አይበቃም ካሉ በኋላ ከዚህም በተጨማሪ አጐበር ወባንበሚገባ ለመከላከል አያስችልም ሰው በአጐበር የተከለለ አልጋ ውስጥ ተደብቆ አይኖርም ሲሉ ተናግረዋል።</p>

<p>የአካባቢ ጥበቃ ቡድኖችና ተመድ ዲዲቲን በመቃወማቸውና መንግስትም ዲዲቲን ቸል በማለቱ ሳቢያ ሰዎች በወባ ሲያልቁ ትልቅ ወንጀል ነው በማለት ወቅሰዋል። </p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ ኅዳር 28 ቀን 1995</a></p>

</body>
</html>	














