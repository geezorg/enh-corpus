<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>መንግስት የተበዳሪዎችን የባንክ ዕድ ሊከፍል ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">መንግስት የተበዳሪዎችን የባንክ ዕድ ሊከፍል ነው</h1>


<p>ከተበዳሪዎች ሊሰበሰብ ያልቻለ የባንኮች ዕዳ በመንግሥት እንዲከፈል የሚያደርገውን አዋጅ ለማሻሻል የተዘጋጀ ረቂቅ አዋጅ፣ ሐሙስ እለት ለፓርላማ የቀረበ ሲሆን፤ አንዳንድ የፓርላማ አባላት፣ "የኢህአዴግ የንግድ ድርጅቶች ያለባቸውን የባንክ ዕዳ ለማሰረዝ የታሰበ ነው ወይ?" በማለት በጥርጣሬ ዓይን ተመለከቱት።</p>

<p>የምክር ቤቱ አባላት፣ ኅዳር 5 ቀን ባካሄዱት መደበኛ ስብሰባ የኢሕአዴግ የንግድ ድርጅቶች ከባንክ ወስደው ሊመልሱት ያልቻሉት ዕዳ ሊሰረዝላቸው እንደሆነ ሰሞኑን በጋዜጦች ከቀረቡ ዘገባዎች ማንበባቸውን ጠቅሰው፤ ማሻሻያ አዋጁ "ያልተሰበሰበ የባንኮች ብድር ዕዳ ማለት ማንኛውም ተበዳሪ ከባንክ የተበደረውን የመክፈያ ጊዜው በማለፉ..." ይላል፤ አዋጁን ለምን ማሻሻል አስፈለገ? ወይስ የገዢውን ፓርቲ የንግድ ድርጅቶች እዳ ለማስረዝ ነው?" በማለት ጠይቀዋል።</p>

<p>"መሰብሰብ ያልተቻለ ብድር ሁሉ ይሰረዝ ከተባለ ተጠያቂነትን ያጠፉታል። ባንክ ያለአግባብ ያበደረውን ገንዘብ ሁሉ መንግሥት ይሸከም ማለት አግባብ አይደለም። ስለዚህ ይህ አዋጅ የማንን ዕዳ ለመሰረዝ እንደተቀመጠ ይብራራ" ሲሉ ጠይቀዋል- የምክር ቤቱ አባላት።</p>

<p>"የአዋጁ ረቂቅ ሀሳብ ግልጽ ነው። ማንኛውም ተበዳሪ ማለት ከባንክ የተበደረና በመክሰሩ ወይም በሌላ ምክንያት የመክፈያ ጊዜው ያለፈበትን ባለዕዳ ሁሉ ይመለከታል" ያሉት አፈጉባኤ ዳዊት ዮሐንስ፣ አዋጁን ማሻሻል ያስፈለገው የባንኮችን የገንዘብ አቅም ለማጠናከር እንደሆነ አመልክተዋል። አዋጁ ተጣርቶና ተብራርቶ ለምክር ቤቱ እንዲቀርብ ለፋይናስ በጀት ኮሚቴ ተመርቷል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ ኅዳር 7 ቀን 1995</a></p>

</body>
</html>	














