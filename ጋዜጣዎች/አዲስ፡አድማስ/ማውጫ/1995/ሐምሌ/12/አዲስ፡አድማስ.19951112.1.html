<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያና ኤርትራ ግንኙነት እንደማይፈልጉ ገለፁ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢትዮጵያና ኤርትራ ግንኙነት እንደማይፈልጉ ገለፁ</h2>


<p>በኤርትራ ያለው የአቶ ኢሳያስ አፈወርቂ መንግሥት ካልተለወጠ በቀር ግንኙነት መፍጠር እንደማይፈልግ የኢትዮጵያ መንግሥት የገለፀ ሲሆን፤ የኤርትራ መንግሥት በበኩሉ "ስለ መንግሥት ለውጥ" ማውራት ወረራን እንደማወጅ ይቆጠራል ሲል ተቃወመ።</p>

<p>የተባበሩት መንግሥታት ያዘጋጀው አዲስ የአገር ደህንነትና የውጭ ጉዳይ ፖሊሲ ቀደም ሲል በአዲስ አድማስ ሲዘገብ የቆየ ሲሆን፣ ሰሞኑን በይፋ ተሰራጭቷል። መንግሥት ከሁሉም በፊት ከአሜሪካና ከአውሮፓ ጋር ግንኙነቱንና ወዳጅነቱን ለማጥበቅ እንደሚፈልግ የሚገልፀው ይኸው ፖሊሲ፤ ግብፅ በኢትዮጵያ አለመረጋጋት ለመፍጠር ስትጥር እንደቆየች በመጥቀስ አውግዟል። ከሱዳን ጋር የኢኮኖሚ ግንኙነት በመፍጠር ኢትዮጵያ ተጠቃሚ እንደምትሆን ፖሊሲው ገልጾ፤ በአሰብና በምፅዋ ወደቦች አገልግሎት ማግኘት ቢቻል ጥሩ ቢሆንም የአቶ ኢሳያስ አፈወርቂ መንግሥት ካልተለወጠ በቀር ግንኙነት መፍጠር የለብንም ብሏል። ከኤርትራ ጋር ግንኙነት በመፍጠር የሚገኘው የኢኮኖሚ ጥቅም ትልቅ ግምት የሚሰጠው አይደለም፤ ወደ ጦርነት ሳንገባ ግንኙነትም ሳንፈጥር ለረዥም ጊዜ ብንቀጥል ጉዳት አይደርስብንም ብሏላ -ፖሊሲው።</p>

<p>የኤርትራ ህዝብ ከአቶ ኢሳያስ አገዛዝ እንዲላቀቅ ከመመኘት በቀር ጣልቃ የመግባት ፍላጐት እንደሌለውና ጣልቃ መግባት እንደማያዋጣው መንግሥት በፖሊሲው ጠቅሷል።</p>

<p>የኤርትራ ተጠባባቂ የማስታወቂያ ሚኒስቴር አሊ አብዶ አህመድ በበኩላቸው፤ የኢትዮጵያ መሪዎች በኤርትራ ጉዳይ የሚያገባቸው ነገር የለም ሲሉ ለኢሪን ተናግረዋል።</p>

<p>የኢትዮጵያ መሪዎች አገራቸውን በማስተዳደር ላይ ቢያተኩሩ፤ ለራሳቸውም ለአካባቢው አገሮችም ትልቅ ውለታ ይሆን ነበር፤ የኤርትራ መንግሥትን ስለመለወጥ ማውራታቸው ወረራን እንደማወጅ ይቆጠራል ሲሉ ተናግረዋል - አቶ አሊ አብዱ።</p>

<p>ኤርትራ ከኢትዮጵያ ጋር ግንኙነት ስትመሰርት መኖር ትችላለች ሲሉ መናገራቸውንም ኢሪን ጠቅሷል።</p>

<p>ኢትዮጵያ ወደብ የሌላት በመሆኗ ለጐረቤት አገራት ትንኮሳ የተጋለጠች መሆኗን የሚገልፀው የኢትዮጵያ መንግሥት አዲስ ፖሊሲ፤ ኢትዮጵያውያን በአባይ ውሃ እንዳይጠቀሙ ለማድረግ ግብፅ የተቀናጀ ሴራ ስትፈፅም ኖራለች ብሎ እንዳወገዘ በአዲስ አድማስ መዘገቡ ይታወሳል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ ሐምሌ 12 ቀን 1995</a></p>

</body>
</html>	














