<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ብርሃኔና ቀነኒሳ በጐልደን ሊግ አለመሳተፋቸው ውግዘት አስከተለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ብርሃኔና ቀነኒሳ በጐልደን ሊግ አለመሳተፋቸው ውግዘት አስከተለ</h2>


<p>በዙሪክ በሚካሄደው የጐልደን ሊግ የአትሌቲክስ ውድድር ላይ ኢትዮጵያውያን አትሌቶች እንዳይሳተፉ ታግደዋል ሲል የውድድሩ አዘጋጅ የኢትዮጵያ መንግሥትን አምርሮ እንዳወገዘ አጃንስ ፍራንስ ፕሬስ ሐሙስ እለት ዘግቧል።</p>

<p>አትሌቲክስ በመላው አለም የሙያ ጉዳይ በሆነበት ዘመን በፖለቲካ መመራት ስለሌለበት፣ የኢትዮጵያ መንግሥት ውሳኔ በዝምታ የሚታለፍ አይሆንም ብለዋል - አዘጋጆቹ።</p>

<p>የአትሌቲክስ ፌዴሬሽንና አለም አቀፍ ማህበር የኢትዮጵያ መንግሥት ባለሥልጣናትን ለማግባባት ሞክረው እንዳልተሳካላቸው ተገልጿል። </p>

<p>በጐልደን ሊግ እንዳይሳተፉ ከታገዱት መካከል በዓለም የ10ሺህ ሜትር ግንባር ቀደም ባለድል የሆነችው አትሌት ብርሃኔ አደሬና በረጅም ርቀት ሩጫ ኮከብ እየሆነ የመጣው ቀነኒሳ በቀለ እንደሚገኙበት ተገልጿል። አትሌቶቹ ከጐልደን ሊግ የታገዱት በቅርቡ በፓሪስ ለሚካሄደው የአለም አትሌቲክስ ሻምፒዮና ውድድር ሲባል በአገር ውስጥ መቆየት አለባቸው ብለው ባለሥልጣናት ስለወሰኑ ነው ብሏል ኤኤፍፒ።</p>

<p>በዙሪክ የሚደረገውን የጐልደን ሊግ ውድድር በዲያሬክተርነት የሚመሩት ሃንስጆርግ ዊርዝ ሐሙስ ዕለት ለአለም አቀፍ ጋዜጠኞች በሰጡት መግለጫ እንደጠቆሙት ኢትዮጵያዊያን አትሌቶች በውድድሩ ለመካፈል ዝግጁ ቢሆኑም የኢትዮጵያ አትሌቲክስ ፌዴሬሽን እገዳ ጥሎባቸዋል ብለዋል።</p>

<p>ብርሃኔ አደሬና ቀነኒሳ በቀለ በጐልደን ሊግ ለመወዳደር ይፈልጉ ነበር፤ መንግሥት ከለከላቸው ሲሉ አማርረዋል ዳይሬክተሩ። ከአለም አቀፉ የአትሌቲክስ ፌዴሬሽን ጋር በመሆን እገዳው እንዲነሳ ጥረናል፤ የፌዴሬሽኑ ፕሬዚዳንት ለማይን ዳያክ፣ የኢትዮጵያ መንግሥት ከፍተኛ ባለሥልጣናትን ቢያናግሩም ሃሳባቸውን የሚቀይሩ አልሆኑም ብለዋል ሚስተር ዊርዝ። ዲያሬክተሩ ዊራ አትሌት ብርሃኔ አደሬ በስዊዘርላንድ አዘውትራ ልምምድ እንደምታካሂድ ጠቅሰው በጐልደን ሊግ በሚደረገው የ3 ሺ ሜትር ሩጫ ላይ ተወዳድራ ብታሸንፍ ኖሮ 15 ሺህ ዶላር (125 ሺህ ብር) ሽልማት ታገኝ እንደነበር አመልክተዋል። አትሌቲክስ ፕሮፌሽናል ስፖርት በሆነበት ዘመን ፖለቲካ በስፖርቱ ውስጥ ጣልቃ መግባት የለበትም ያሉት ዲያሬክተሩ፤ ወደፊት በዚህ ሁኔታ መቀጠል አይቻልም፤ በእንደዚህ አይነቶቹ አላስፈላጊ እገዳዎች ላይ አለም አቀፉ ፌዴሬሽን ምላሽ ካለው ለማግኘት ሙከራ ባናደርግም አልተሳካም። በሌላ በኩል የሞዛምቢክ ዕውቅ አትሌት ማሪያ ሞትላ በጐልደን ሊጉ ለተዘጋጀው የ1 ሚሊዮን ዶላርና የወርቅ ማሰሮ ሽልማት ብቸና ዕጩ ተወዳዳሪ ስለመሆኗ ከሰሞኑ ተደምጧል። ማርያ ሽልማቱን ለመጐናፀፍ ሁለት ወሳኝ ውድድሮች ይቀሯታል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ ነሐሴ 10 ቀን 1995</a></p>

</body>
</html>	














