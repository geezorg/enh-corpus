<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአለም ባንክ ብድር ፓርላማውን አከራከረ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የአለም ባንክ ብድር ፓርላማውን አከራከረ</h1>


<p>ለኢትዮጵያ ማህበራዊ ተሃድሶ ልማት ፈንድ (ኢማተልፈ) ከአለም ባንክ የተፈቀደው 230 ሚሊዮን ብር ሰሞኑን በፓርላማ ሲፀድቅ፤ የብድር ስምምነቱን ከማፅደቃችን በፊት የ"ኢማተልፈ" የገንዘብ አጠቃቀምን መመርመር አለብን የሚል ተቃውሞ ተሰነዘረ።</p>

<p>"የብድር ስምምነትን ያለ በቂ ውይይት በጥድፊያ ፀድቆ ገንዘቡ ቢባክን በዜጎች ላይ ከባድ የእዳ ሸክም መጫን ነው ብለዋል" አንድ የፓርላማ አባል። የትምህርትና የጤና የመሳሰሉ ተቋማትን ለመስራት ከሚፈልጉ ነዋሪዎችና ማህበራት የሚቀርቡ የገንዘብ ድጋፍ ጥያቄዎችና ማስተናገድ ዋነኛ ስራዬ ነው የሚለው ኢማተልፈ፤ ስራውን በሚገባ የሚሰራ ድርጅት ነው ሲሉ ሌላ የፓርላማ አባል ተናግረዋል።</p>

<p>ኢማተልፈ የገንዘብ እጥረት እንዳጋጠመውና ተጨማሪ ገንዘብ እንዲሰጠው የቀረበው ጥያቄ በመንግሥት ታምኖበት ተቀባይነት እንዳገኘ የተናገሩት አፈ ጉባኤ ዳዊት ዮሐንስ፤ በአለም ባንክ የተፈቀደው የ230 ሚሊዮን ብር ገደማ የብድር ስምምነት ቶሎ መፅደቅ አለበት" ሲሉ ነበር የተቃውሞ እጅ የወጣው።</p>

<p>ከአንድ ዓመት በላይ በመንግሥት ሥራ አስፈፃሚ አካላት ዘንድ የቆየ ጉዳይ ዛሬ ለፓርላማ ቀርቦ ወዲያው በአስቸኳይ ይፅደቅ ማለት አግባብ አይደለም ያሉት አንድ የፓርላማ አባል፣ በሚገባ ውይይት ሳይደረግበት በአስቸኳይ እንዲወሰን መጠየቅ ከጀርባው ችግር መኖሩን ይጠቁማል ብለዋል።</p>

<p>ፓርላማው የብድር ስምምነቱን በሚገባ ሳያጤን የሚያፀድቅ ከሆነ ገንዘቡ ሊባክን እንደሚችል ጠቁመው፤ በዜጎች ላይ የእዳ ሸክም እየጫንን መሆናችንን መገንዘብ አለብን ካሉ በኋላ ኢማተልፈ ቀደም ሲል ባገኘው ገንዘብ ምን እንደሰራበት መታወቅ አለበት ብለዋል -እኚሁ የፓርላማ አባል። "በክልሎች የሚያከናውናቸው የልማት ተግባራት ልዩነታቸው ሰፊ ነው። የገንዘብ ክፍፍሉም ቢሆን ፍትሐዊ አይደለም። እነዚህ ችግሮች ሳይጤኑ የብድሩን ስምምነት ማፅደቅ አግባብ አይደለም" ሲሉም ተቃውመዋል።</p>

<p>ሌላው የም/ቤት አባል በበኩላቸው "የብድር ስምምነት ቶሎ መፅደቅ አለበት" በሚለው ሃሳብ እንደማይስማሙ ጠቅሰው፤ ነገር ግን እስካሁን ካየኋቸው የመንግሥት የልማት ድርጅቶች እንደ ኢማተልፈ ሥራውን በትክክልና በግልፅነት የሚያከናውን ድርጅት የለም በማለት እንደሚያደንቁት ተናግረዋል። አንዳንዶችም ይህን ሀሳብ እንደሚጋሩ ገልፀዋል።</p>

<p>አፈ-ጉባኤ ዳዊት፣ መንግሥት ብድሩን ለማግኘት ብዙ እንደደከመ ጠቅሰው፤ "ይህ ልዩ የብድር መብት (ጽፐቺአል ድራዊንግ ሪግህት)ነው። እስከ መጪው ሰኞ ድረስ የብድር ስምምነት ካልፀደቀ ብድሩ ሊቀር ነው" ብለዋል። አሁን ተጨማሪ ብድር ያስፈለገው፣ ካሁን በፊት የተገኘው ብድር አገሪቷ ጦርነት ላይ ስለነበረች፣ ገንዘቡ ለሌላ ስራ በመዛወሩ እንደሆነ ተናግረዋል - አፈ ጉባኤው። </p>

<p>በርካታ የፓርላማ አባላት አስተያየት ለመስጠት እጅ ቢያነሱም፣ አፈ-ጉባኤው "ድምፅ ይሰጥበትና ይለይ" ካሉ በኋላ በሁለት ተቃውሞና በአራት ድምፀ-ተአቅቦ የብድር ስምምነቱ ፀድቋል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ ግንቦት 9 ቀን 1995</a></p>

</body>
</html>	














