<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኤርትራ ተቃዋሚዎች የሬዲዮ ስርጭት ተቋረጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኤርትራ ተቃዋሚዎች የሬዲዮ ስርጭት ተቋረጠ</h2>


<p>ሬዲዮ ፋና በሚጠቀምበት የሞገድ መስመር የኤርትራ መንግሥት ተቃዋሚዎች ሲያሰራጩት የነበረው የሬዲዮ ፕሮግራም ተቋረጠ።</p>

<p>የኢትዮጵያ መንግስት አዲስ የውጪ ጉዳይ ፖሊሲ ማውጣቱ የተጠቆመ ሲሆን በአዲስ አበባ ይኖሩ የነበሩት የሱማሊያ የጦር አበጋዝ ሁሴን አይዲድ ከኢትዮጵያ እንዲወጡ ተደረገ።</p>

<p>የኤርትራ መንግስትን ከሚቃወሙ ድርጅቶች መካከል አንዱ የሆነው የተጋድሎ ሀርነት ኤርትራ አብዮታዊ ምክር ቤት፣ ሬዲዮ ፋና በሚጠቀምበት የሞገድ መስመር በትግርኛና በአረብኛ ሲያሰራጨው የነበረው ፕሮግራም እንደተቋረጠ ገልጿል። በድርጅቱ የዜናና የባህል ሀላፊ ስርጭቱ ለምን እንደተቋረጠ ለአዲስ አድማስ ሲገልፁ፤ ሬዲዮ ፋና አዳዲስ ፕሮግራሞችን በመጀመሩ ጣቢያው ተጨማሪ ስርጭት ማስተናገድ አይችልም በመባሉ ነው ብለዋል።</p>

<p> የሬዲዮ ፋና ስራ አስኪያጅ አቶ ወልዱ ይመስል በበኩላቸው፤ ለየትኛውም አገር ተቃዋሚ ሀይል የሬዲዮ ስርጭቶችን አልፈቀድንም ወደ ፊትም አንፈቅድም። እኛ ሳናውቅ በሬዲዮ ጣቢያችን የሞገድ መስመር የሚጠቀም ወገን ከነበረ በህግ ያስጠይቀዋል ብለዋል።</p>

<p>ይህ በእንዲህ እንዳለ ኢትዮጵያ ድጋፍ ታደርግላቸዋለች ከሚባሉት የሶማሊያ አንጃ መሪዎች መካከል አንዱ የሆኑት ሁሴን አይዲድ ከኢትዮጵያ እንዲወጡ ተነግሯቸው እንደሄዱ ምንጮች ገልፀዋል። ሁሴን አይዲድ በኢትዮጵያ መንግስት ድጋፍ በጊዮን ሆቴል ለአመታት ተቀምጠዋል ያሉት እነዚሁ ምንጮች ከአገር እንደወጡ የተደረገበት ምክንያት በኢትዮጵያ መንግስት በኩል ባይገለጽም በቅርቡ ከተዘጋጀው አዲስ የውጪ ጉዳይ ፖሊሲ ጋር ያይዘውታል።</p>

<p>በዚህ ሳምንት የታተመው የኢህአዴግ ልሳን "አብዮታዊ ዲሞክራሲ" አዲስ የውጪ ጉዳይና የአገር ደህንነት ፖሊሲ መዘጋጀቱን አረጋግጦ በቅርቡ ለሕዝብ ይፋ ይሆናል ብሏል።</p>

<p>የአገርን ብሔራዊ ጥቅም ማስጠበቅ ልማትን ሠላምንና ዲሞክራሲን ከማምጣት እንደማይለይ አዲሱ ፖሊሲ የሚገልጽ መሆኑን "አብዮታዊ ዲሞክራሲ" አመልክቶ፣ ከሁሉም ጎረቤት አገሮች ጋር የግጭት መንስኤዎችን በማስወገድ በፍቅርና በመከባበር በጋራ መጠቀም እንደሚያስፈልግ ያትታል ብሏል።</p>

<p>በሀይል ሊያንበረክከን የሚሞክር አጉራ ዘለል የጎረቤት መንግስት ካልመጣ በስተቀር፣ ችግሮችን በትዕግስትና በአርቆ አስተዋይነት ማለፍ ጠቃሚ መሆኑን ፖሊሲው እንደሚጠቁም አብዮታዊ ዲሞክራሲ ዘግቧል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ ግንቦት 16 ቀን 1995</a></p>

</body>
</html>	














