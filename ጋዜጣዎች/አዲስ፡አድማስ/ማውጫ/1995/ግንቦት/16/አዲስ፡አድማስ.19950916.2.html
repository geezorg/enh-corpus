<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያና የኤርትራ መንግስታት እንዲወያዩ ተጠየቁ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኢትዮጵያና የኤርትራ መንግስታት እንዲወያዩ ተጠየቁ</h2>


<p>የኢትዮ-ኤርትራ ድንበር ኮሚሽን፤ባድመ የኤርትራ ግዛት እንድትሆን ያሳለፈውን ውሳኔ የኢትዮጵያ መንግሥት መቃወሙ፤ ድንበሩ በታቀደለት ጊዜ እንዳይሰመር ምክንያት ይሆናል ያሉት የአንሚ ቃል አቀባይ፤ በሁለቱ አገራት መንግሥታት መካከል ውይይት ቢካሄድ ለሰላም ጠቃሚ ነው አሉ።</p>

<p>የተባበሩት መንግሥታትና የምዕራብ አገሮች ውይይት እንዲካሄድ ይፈልጋሉ ቢባልም የኤርትራ መንግስት በድንበር ጉዳይ ውይይት መጀመር የማይታሰብ ነው ሲል ውድቅ ማድረጉ ተዘግቧል።</p>

<p>የኢትዮጵያ ወታደሮች ለጦርነት እየተዘጋጁ ነው ሲሉ አቶ ኢሳያስ አፈወርቂ የሰነዘሩትንም አስተያየት አንሚ አይቀበለውም ብለዋል - ቃል አቀባይዋ።</p>

<p>የሰላም አስከባሪው ሃይል (አንሚ) ቃል አቀባይ ከአስመራ በሳተላይት ባስተላለፉት መግለጫ፣ "በኢትዮጵያና በኮሚሽኑ መካከል መፍትሔ ያላገኙ ጥያቄዎች ካሉ፤ ድንበር የማስመር ስራውን በተወሰነ ደረጃ እንደሚነካ ግልጽ ነው፤ መፍትሔ ያላገኙ ጥያቄዎች ደግሞ አሉ" ብለዋል።</p>

<p>"የሁለቱ አገሮች መንግስታት ቢነጋገሩ ጠቃሚ እንደሚሆን አንሚ ያምናል" ያሉት ቃል አቀባይዋ " ነገር ግን እስካሁን የውይይት ፍንጭ የለውም፣ አንሚም እገዛ መስጠት እንጂ እንዲወያዩ ማስገደድ አይችልም" ብለዋል። ይህ በእንዲህ እንዳለ የተመድ ዜና ወኪል ኢሪን በአዲስ አበባ የሚገኙ ዲፕሎማቶችን ጠቅሶ እንደዘገበው፤ ተመድና የምዕራብ አገራት በኢትዮጵያና በኤርትራ መንግስታት መካከል ንግግር እንዲጀመር በመጠየቅ ለማበረታታት ይፈልጋሉ።</p>

<p>የኤርትራ ተጠባባቂ ማስታወቂያ ሚኒስትር አሊ አብዱ አህመድ ግን የድበር ጉዳይ የተዘጋና አየር እንዳያስገባ ሆኖ የተለሰነ ነው ማለታቸውን ኢሪን ገልጿል። የድንበር ኮሚሽኑ ውሳኔ በማያሻማ ሁኔታ የድንበር ጥያቀውን ለአንዴና ለመጨረሻ ጊዜ እልባት ሰጥቶታል ያሉት አሊ አብዱ፤ ውይይት የማይታሰብ ነው ሲሉ ተናግረዋል ይላል - ኢሪን። ይህ በእንዲህ እንዳለ አቶ ኢሳይያስ አፈወርቂ የኢትዮጵያ ወታደሮች ለጦርነት እየተዘጋጁ ነው በማለት የተሰነዘሩትን ክስ አንሚ እንደማይቀበለው ቃል አቀባይዋ ተናግረዋል።</p>

<p>ድንበሩ በሚቀጥለው ሃምሌ ወር በአሰብ በኩል ድንበሩን ማስመር ይጀመራል ቢባልም፣ የተወሰኑ ግዛቶች ከአንዱ አገር ወደሌላው አገር መተላለፋቸው ስለማይቀር ፍጥጫና ውጥረት ሊከሰት ይችላል ተብሎ ተሰግቷል። በምዕራብ ትግራይ በባድመ አካባቢ የሚኖሩ ኢትዮጵያውያን ድንበሩ በኮሚሽኑ ውሳኔ መሰረት እንዳይሰመር (የኮንክሪት ምሰሶዎች እንዳይተከሉ) ለመከላከል ተዘጋጅተናል ሲሉ አስጠንቅቀዋል ብሏል ኢሪን።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ ግንቦት 16 ቀን 1995</a></p>

</body>
</html>	














