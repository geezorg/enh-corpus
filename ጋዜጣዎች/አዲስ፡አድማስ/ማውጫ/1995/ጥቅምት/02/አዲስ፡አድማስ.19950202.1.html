<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"ኢትዮጵያውያን ታጣቂዎች በሰላም አስከባሪዎች ላይ ተኩሰዋል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">"ኢትዮጵያውያን ታጣቂዎች በሰላም አስከባሪዎች ላይ ተኩሰዋል</h1>


<p>የተባበሩት መንግሥታት ድርጅት (ተመድ)፣ "ኢትዮጵያውያን ታጣቂዎች በዛላንበሳ አቅራቢያ የሰላም አስከባሪ ወታደሮች ላይ ተኩስ ከፍተዋል" ሲል ተቃውሞውን ለኢትዮጵያ መንግስት አስታወቀ። በኢሮብ አካባቢ የድንበር አከላለልን በተመለከተ ጥረት አለ ተብሏል። የሰላም አስከባሪው ሀይል (አንሚ) ተወካይ ኮሎኔል ራጀሽ አርያ፣ "በኢትዮጵያዊያን ታጣቂዎችና በአንሚ መካከል ግጭት ሲፈጠር የአሁኑ የመጀመሪያ ነው" ካሉ በኋላ፣፤ የሰላም ስምምነቱን የሚጥስ ከፍተኛ ጥፋት ነው ብለዋል።</p>

<p>ባለፈው ሳምንት አርብና ቅዳሜ እለት ነበር ግጭቱ የተፈጠረው የሚለው አንሚ፤ ክላሽንኮቭ የታጠቁ ኢትዮጵያውያን ሚሊሺያዎች በአንሚ ቁጥጥር ሥር ወደሚገኘው የፀጥታ ቀጠና እንደገቡ ሲገልጽ፤ ከታጣቂዎቹ ጋርም ጩቤና መጥረቢያ የታጠቁ 60 የሚሆኑ የአካባቢው ነዋሪዎች ነበሩ ብሏል። "ታጣቂዎቹ ወደ ፀጥታ ቀጠናው የገቡት ከዛላንበሳ ከተማ 10 ኪሎሜትር ርቆ በሚገኝ የኢሮብ ክፍል ነው፤ ኢሮብ ደግሞ ከድንበር ውሳኔው ወዲህ ውጥረት የሚታይበት ቦታ ነው" ተብሏል። የሁለቱ አገሮች ድንበር በትክክል የት እንደሆነ የአካባቢው ነዋሪዎች ስለማያውቁና ከብቶቻቸውን ይዘው ከስፍራ ስፍራ ስለሚዘዋወሩ ውጥረቱ እየተባባሰ ቆይቷል የሚሉት ኮሎኔል አርአያ "ወደ ፀጥታ ቀጠናው የገቡት ኢትዮጵያዊያን ታጣቂዎችና ነዋሪዎች፤ በህንዳውያን የሰላም አስከባሪዎች ላይ የማስፈራራትና የማመናቀር ድርጊት ፈጽመዋል። ህንዳውያኑ ሰላም አስከባሪዎች፤ ታጣቂዎቹ ከፀጥታ ቀጠናው እንዲወጡ ለማዘዝ ሲሞክሩ ታጣቂዎቹ ወደ ሰማይ ተኩሰዋል ሰላም አስከባሪዎቹ አርፈው እንዲቀመጡ ለማስጠንቀቅ ግን የደረሰ ጉዳት የለም። በመጨረሻም ሁሉም ወደየመጡበት ተመልሰዋል" ብለዋል። </p>

<p>ተመድ ግጭቱን በተመለከተ ተቃውሞውን ለኢትዮጵያ መንግስት እንዳቀረበ የገለፀ ሲሆን፤ የኢትዮጵያ የውጭ ጉዳይ ምክትል ሚኒስትር ዶ/ር ተቀዳ አለሙ ጉዳዩን ለማጣራት ቃል ገብተውልኛል ብሏል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ ጥቅምት 2 ቀን 1995</a></p>

</body>
</html>	














