<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ከመቅደላ ተወስዶ የነበረ ታቦት ተመለሰ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ከመቅደላ ተወስዶ የነበረ ታቦት ተመለሰ</h1>


<p>ከ135 አመታት በፊት የእንግሊዝ ጦር መቅደላን በተቆጣጠረበት ወቅት ከኢትዮጵያ ተዘርፈው ከተወሰዱት አንዱ የሆነው ታቦት ባለፈው ሰኞ ተመሶ መጣ። ታቦቱን በግል ገንዘባቸው ተጫርተው የገዙት የህክምና ዶክተር አያን ማክ ሌናን የተባሉ በሎንደን የሚኖሩ የአየር ላንድ ተወላጅ፣ ራሳቸው ታቦቱን በነጠላ ሸፍነው ወደ ኢትዮጵያ ይዘውት እንደመጡ ለአዲስ አድማስ ገልፀዋል። "ኢትዮጵያውያን በዓለም ከሚገኙ ሕዝቦች ሁሉ ምርጦች ናቸው" የሚሉትና፤ ሁሌም ኢትዮጵያን የሚመለከቱ መፃህፍትን እንደሚገዙ የሚናገሩት ዶ/ር አየን፤ አሸንፈው ሲወስዱ፤ አንድ ደላላ ዝንባሌአቸውን በመመልከት "ማግስ ብሮስ ሊሚትድ" ወደሚሰኝ የብርቅ መፃህፍትና ቅርሳቅርስ መደብር እንዲሄዱ እንደጠቆማቸው ተናግረዋል።</p>

<p>ወደ "ማግስ ብሮስ" በመሄድ ካታሎግ ሲመለከቱ፣ በ50ኛ ተ.ቁ የተመዘገበው "በ1868 በአቢሲኒያ ዘመቻ ከመቅደላ የመጡ ቅርሶች" የሚለው ጽሑፍ ትኩረታቸውን ስለሳበው ለማየት ጠይቀው ተፈቀዳላቸው። "ወደ ሰባት ከሚደርቱት ቅርሶች ነበሩ። በአንደኛው ላይ ልቤ ደነገጠ። በመጠኑ ገለጥ ሳደርገው የጠረጠርኩት ልክ ሆነ፣" የሚሉት ዶ/ር አየን፤ ያዩት ጽሑፍም "ታቦት" እንደሚል ነበር፣ ፊደሎቹን ማንበባቸውን በመጠቆም የገለፁት። ላዩ ላይ ያለውን ገልብጠው ወሰዱ።</p>

<p>"አምስት ወንድ እና አምስት ሴት ኢትዮጵያውያን ልጆች አሉኝ፤" ያሉት እኝህ ዶክተር ለአንደኛው ልጃቸው ለዶ/ር ማንደፍሮ በላይነህ ጉዳዩን ነገሩት።</p>

<p>የገለበጡትን ወረቀት ለአንድ ሌላ ኢትዮጵያዊ አሳዩት። ዲያቆን ነበረ፤ አነበበው። ታቦት መሆኑን ገለፀላቸው። "ደላላውም፣ ሻጩም ታቦት መሆኑን አላወቁም ነበር" ብለዋል ዶ/ር አየን። ከዚህ በኋላ ታቦቱን ገዝተው፣ ወደ ኢትዮጵያ መመለስ እንደሚገባቸው መወሰናቸውን የገለፁት ዶክተር፣ የገንዘቡን መጠን ይፋ ባያደርጉም "ለመቃብሬ ብዬ የቀበርሁትን ገንዘብ ነው በሙሉ አውጥቼ የገዛሁበት። በጣም ደስ ያለኝ ይህን ላደርግ በመቻሌ እግዚአብሔርን ላመሰግን እወዳለሁ" ብለዋል።</p>

<p>"ታቦቱ በአቡነ ገ/መንፈስ ቅዱስ ስም መታሰቢያ ሆኖ የተቀረፀ" መሆኑን ቢናገሩም፤ ስለታቦቱ ብዙም ለመግለጽ ፈቃደኛም አልነበሩም። "እንደምታውቁት፣ ምስጢር ነው። ምስጢርን መጠበቅ አለብን" ነበር ያሉት ዶ/ር አየን።</p>

<p>"ለሚመለከተው ሁሉ" በሚል ርዕስ የተፃፈ የትብብር ሰነድ ይዘው ባለፈው እሁድ ከሎንደን የተነሱት ዶክተር አየን፤ ታቦቱ በነጠላ እንደተጠቀለለ እና በሻንጣ ውስጥ እንደተያዘ፣ አዲስ አበባ አድርሰውታል። "ሌሊቱን ሙሉ በመፍራት እንደጸለይሁ አዲስ አበባ ደርሻለሁ። ለአይሮፕላን አብራሪው ካፒቴን ደረጄ የያዝኩትን በምስጢር ስለነገርኳቸው በአየር መንገዱ ሰራተኞች አስፈላጊውን ትብብር ተደርጐልኛል ሊመሰገኑ ይገባል፤" ብለዋል። በቀጣዩ ሳምንት ለሚረከባቸው ህጋዊ አካል ታቦቱን እንደሚያስረክቡ ዶ/ር አየን ጠቅሰው፣ ለፕሮፌሰር ሪቻርድ ፓንክረስት ጋር በመሆንም በመጪው ሰኞ በአዲስ አበባ ዩኒቨርሲቲ መኮንን አዳራሽ ጥናታዊ ጽሑፍ እንደሚያቀርቡም ለአዲስ አድማስ ጠቁመዋል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ ሰኔ 21 ቀን 1995</a></p>

</body>
</html>	














