<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"ረቂቁ ከሚኒስትሩ ጋር ከተወያየንበት የተራራቀ ነው"</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">"ረቂቁ ከሚኒስትሩ ጋር ከተወያየንበት የተራራቀ ነው"</h2>


<p> በቅርቡ ለፓርላማ ቀርቦ ይፀድቃል ተብሎ የሚጠበቀው የንግድና የዘርፍ ማኅበራት ምክር ቤቶች ማቋቋሚያ አዋጅ ለኛ ተስማሚ አይደለም ሲሉ የንግድ ምክር ቤት አባላት አጣጣሉት።</p>

<p>በንግድና በዘርፍ ማኅበራት ምክር ቤቶች ማቋቋሚያና በንግድ አሰራር አዋጆች ላይ ለመወያየት ሰሞኑን በተዘጋጀ የአንድ ቀን አውደ ጥናት ላይ የምክር ቤት አባላት ባወጡት አስተያየት አሁን በፓርላማ ያለው የቻርተሩ ረቂቅ ከንግድና ኢንዱስትሪ ሚኒስትር ጋር ተወያይተንበት ከነበረውጋር ሲታይ የተራራቀ ነው አዋጁ የንግድ ምክር ቤቱን ለመበተን ያለው በልካችን ያልተሰፋ ነው ብለዋል።</p>

<p>ከዚህ በፊት የንግዱን ህብረተሰብ ወደፊት ሊያስኬድ የሚችል የንግድ ህግ ባለመኖሩ በነጋዴው ላይ ጉዳት ይደርስ ነበር ይህን ጉዳት የሚያካክስ ህግ አይደለም ያሉት አባላቱ በንግዱ ማህበረሰብና በመንግሥት በኩል የወጡ የተለያዩ ሰነዶች ላይ ስምምነት ሳይደርስ ለፓርላማ ህግ ብሎ ማቅረብ ትክክል አይደለም ይላሉ።</p>


<p>አደረጃጀትንና አባልነትን በተመለከተ ህጉ የምክር ቤቱን ነፃነት የሚገድብና መንግሥት ምክር ቤቱን ለራሱ በሚያመቸው መልክ ለማዋቀር የሚመክር ነው የሚሉ አስተያየት ሰጪዎች አንዳንድ የህጉ ሀሳቦች በአዋጅ ላይ ተስፋ እንዳናደርግ የሚያደርጉ ናቸው ብለዋል።</p>

<p>ህጉ የንግድ ምክር ቤቱን የተሳትፎ ዘርፍ ገድቦ ያስቀምጣል የምዝገባ እድሳቱ መንግሥትን የማያስቀድም የአባላቱን ጥቅም ግን የማያስጠብቅ ነው። ለከተማ ለክልልና ለአገር አቀፉ የንግድ ምክር ቤቶች የሰጠው ሃላፊነት ተመሳሳይ መሆኑ በስራ ላይ እንቅፋት ይፈጥራል ያሉት አስተያየት ሰጪዎች በአጠቃላይ አዋጁ ቢፀድቅም ውስብስብ ነገሮችን ከመፍጠር ውጪ ምንም አይጨምርም ብለዋል።</p>

<p>በአውደ ጥናቱ ላይ የቀረበ አንድ ፅሁፍ እንዳመለከተው የአዋጁ ትኩረት በአገር ውስጥ አምራቾች መካከል ስለሚኖር ፉክክር መሆኑን ጠቁሞ ነገር ግን የአገር ውስጥ አምራቾች በአብዛኛው በአንድ አይነት እርምጃ ውስጥ ያሉ ናቸው ትኩረት ሊሰጥ የሚገባው የውጭው ፉክክር መሆኑን ይጠበቅበታል።</p>

<p>የንግድ ምክር ቤት በረቂቅ አዋጁ ላይ ያለውን አስተያየት እስከ የካቲት 30 እንዲያቀርብ በህዝብ ተወካዮች ምክር ቤት የንግድና ኢንዱስትሪ ቋሚ ኮሚቴ መጠየቁን በአውደ ጥናቱ ላይ የተገለፀ ሲሆን የተሰጠው ጊዜ ግን በቂ አይደለም ሲሉ አባላቱ ተናግረዋል።</p>

<p>በአውደ ጥናቱ ላይ የንግድ ምክር ቤት አባላትና የቦርድ አባላት ከ40 በላይ የሚሆኑ ማህበራት ተወካዮች በፓርላማ የንግድና ኢንዱስትሪ ቋሚ ኮሚቴ አባላት የንግድና ኢንዱስትሪ ሚኒስቴር ተወካዮች አለመገኘታቸው የውይይቱን ሚዛን ለመጠበቅ አላስቻለም።</p>

<p>በረቂቅ አዋጁ መሰረት የንግድ የዘርፍ ማኅበራት ምክር ቤቶች እና የዘርፍ ማህበራት ምክር ቤቶች የሚኖሩ ሲሆን የንግድና የዘርፍ ማህበራት ምክር ቤት የሚባሉት ቀድሞም የሚታወቁት አብዛኛውን በንግድ ሥራ ላይ የሚሰማራውን ሁሉ የሚያቅፉ ሲሆን የዘርፍ ማኅበራት ምክር ቤቶች ደግሞ በተለይ በአምራቾች ብቻ የሚመሰረቱ ናቸው።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ የካቲት 29 ቀን 1995</a></p>

</body>
</html>	














