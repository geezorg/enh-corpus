<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአፍሪካ ህብረት ስብሰባን አስመልክተው የተቃዋሚ ፓርቲ መሪዎች መልዕክት አስተላለፉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የአፍሪካ ህብረት ስብሰባን አስመልክተው የተቃዋሚ ፓርቲ መሪዎች መልዕክት አስተላለፉ</h2>


<p>የደቡብ ህብረት ሊቀመንበር ዶክተር በየነ ጴጥሮስ፣ የኢዴፓ ም/ሊቀመንበር ዶ/ር ኃይሉ አራያ፣ የአብኮ ተወካይ ሊቀመንበር ወይዘሮ አልማዝ ሰይፉና፣ የመኢአድ ተወካይ ኢትዮጵያ የአፍሪካ ህብረት መቀመጫ ሆና የመጀመሪያውን የመሪዎች ስብሰባ ማስተናገዷ ተገቢና የሚያስደስት መሆኑን በመግለጽ ለዜጐች ለመንግስትና ለአፍሪካ መሪዎች የተለያዩ አስተያየቶችን ሰንዝረዋ።</p>

<p>ዶ/ር በየነ ጴጥሮስ ኢትዮጵያ የህብረቱ መቀመጫ ሆና እንድትቀጥልና የመጀመሪያውን ስብሰባ እንድታስተናግድ መወሰኑ ያስደስታል። ሆኖም ኢትዮጵያ ከአአድ ምስረታ ጀምሮ የነበራትን የ40 አመታት ሚና ስናስብ አገሪቲ ይህን እድል ማግኘቷ እንደ እንግዳ ደራሽ ሆኖ የሚታይ አይደለም።</p>

<p>መልዕክት አገሮቹ ወደ ህብረት የሚያሸጋግር ደረጃ ላይ ደርሰዋል ወይ/ ብለን ስንጠይቅ ገና ብዙ የሚቀሩ ነገሮች እንዳሉ ግልፅ ነው። ይህን ህብረት የመሠረቱትስ ህዝባቸውን አማካሪው ነወይ? ስንልም እንዳልሆነ እናውቀዋለን።ሰለዚህ በርካታ ውስጣዊና ውጫዊ ችግሮች እያለባቸው ህብረት ለመመስረት የወሰዱት እርምጃ እነ አገሌ የአፍሪካ ህብረትን መሠረቱ ለሜል የታሪክ ሽሚያ ብቻ እንዳይሆን እንሰጋለን። ስለዚህ መሪዎቹ ብዙ ሸክሞች እንዳለባቸው ሊገነዘቡና ህዝቦቻቸውን ውጤት ወዳለው ሽግግርለማድረስ ቁርጠኛ ሊሆን ይገባዋል። </p>

<p>ዶ/ር ኃይሉ አራያ አዲስ አበባ የህብረቱ መቀመጫ መሆኗ የኢትዮጵያ ህዝብ ደስታ ነው። እኛም እጅግ በጣም ደስ ብሎናል። ውሳኔው ኢትዮጵያ ለዓድ ላደረጋቸው ከፍተኛ አስተዋጽፆ እውቅና የሰጠና አሁንም በህብረቱ ያላትን ጉልህ ሚና አጠናክራ አንድትቀጥል የሚያደርግ ውሳኔ ነው።</p>

<p> ዋነኛው መልዕክታችን የአህጉራችን መሪዎች ለህብረት ምሥረታ በመብቃታችሁ እንኳን ደስ አላችሁ የሚል ነው። ከዚህ በፊት አአድን የመሠረቱትን መሪዎች አራያ ተከትለው አፍሪካን ለዚህ አብቅተዋታል። ስለዚህ አፍሪካ ያለባትንና ወደፊት የሚገጥማትን ችግርም እንደቀድሞዎቹ መሪዎች በብልህነት ሊወጡት ይገዛል።</p>

<p>የአሁኑን ስብሰባ ለዚህ አላማ እንደመንደርደሪያ ኃይል ይጠቀሙበታል ብለንም ተስፋ እናደርጋለን ኢትዮጵያ ከራሷ አልፋ የአፍሪካን የነፃነት ትግል በመደገፍ የነፃነት ፋና ወጊ ሆናለች። አራያነቷና ለአአድ ያደረገችው ግንባር ቀደም ተሳትፎ እንደተጠበቀ ሆኖ፤</p>

<p>የአሁኑ መንግሥት በውስጥም ሆነ በስጭ የሚከተለውን አስተዳደር ካሻሻለ ኢትዮጵያ ለዘለቄታው የህብረቱ መቀመጫ ሆና እንደምትቀጥል እርግጠኛ ነኝ። ስለዚህ መልካም አስተዳደርን በማስፈን በኩል መንግሥት ለአህጉሪቱ አርዓያ መሆን ይጠበቅበታል ያለበለዚያ በአገሩ ጥፍፋት እየፈስፀመና ውስጣዊ አስተዳደሩን ሳያሻሽል ኢትዮጵያ የህብረቱ መቀመጫ ትሁን ማለት ያስቸግራል እንዲሁም የከተማዋን እድገት በማሻሻል ሆቴሎችን ጨምሮ መሪዎቹ የሚያገኙትን የአገልግሎት ደረጃ የበለጠ የሚእዲያይቱ እንግዳ ተቀባይነት ተጠናክሮ እንዲቀጥል እየተከናወኑ ያሉት አበረታች ጅምሮችም ቀጣይነት ሊኖራቸው ይገባል። በተለይ የፀጥታ ጉዳይ ከፍተኛ ትኩረት ያሻዋል። ምክንያቱም የፀጥታ ጉዳይ ከተበላሸ አገሪቱ የህበረት መቀመጫነቷን ሊያሳጣት ይችላል። ስለዚህ መንግሥት መስራት ያለባቸውን ሁሉ መስራት አለበት።</p>

<p>ወ/ሮ አልማዝ ሰይፉ ኢትዮጵያ ለህብረቱ መቀመጫነት መመረጧና የመጀመሪያውን ስብሰባ ማስተናገዷ የነበረንን ታሪክ ያሰጠበቀ በመሆኑ እንደሰትበታለን።ድርጅቱ ወደ ህብረት ሲሸጋገርም መሰረታዊ ለውጥ እንዲያመጣ እንመኝለታለን።</p>

<p>መልዕክት አፍሪካ የራሴን ችግር በራሴ መፍታትን ልትለምድ ይገባል። ለዚህም መሪዎቹ አስተዳደራቸውን ከውጭ ኃይል ተፅዕኖ ነፃ ማድረግ አለባቸው። የአፍሪካ ህዝቦች የሚያስፈልገንን ዲሞክራሲ ከችግራችን አኳያ ራሳችን የምንሰራው ዲሞክራሲ ከችግራችን አኳያ ራሳችን የምሰራው እንጂ የምንቀላውጠው እንዳልሆነ ልንገነዘብ ይገባል።</p>

<p>የመኢአድ ተወካይ እንደሚታወቀው አአድ የተመሰረተው ኢትዮጵያ ውስጥ ነው። ለአአድ ምስረታ በዘመኑ የነበሩት የኢትዮጵያ መሪና ህዝብ አስፈላጊውን ሁሉ አድርገዋል። ከዚህም በተጨማሪ የሌሎች አፍሪካ አገሮችን ነፃነት በመደገፍ በኩል ኢትዮጵያ ያደረገችው ፖለቲካዊና ኢኮኖሚያዊ አስተዋፅኦም በቀላሉ የሚታይ አይደለም።ስለዚህ ኢትዮጵያ የአፍሪካ መዲና መሆኑ ታሪካዊነት አለው። እንደውም ያለመታደል ሆኖ ነው እንጂ ህብረቱ መመስረት የነበረበት በደቡብ አፍሪካ ደርባን ሳይሆን እዚህ ነበር።</p>

<p>መልዕክት የሆነ ሆኖ ለህብረት መቀመጫ አዲስ አበባ በመመረጧ በጣም ደስ የሚያሰኘን ነው። እንግዳ ተቀባዩ የኢትዮጵያ ህዝብም መሪዎቹን እንደባህሉ በጨዋነትና በተገቢው መንገድ እንዲያስተናግድ ጥሪ እናቀርባለን።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ ጥር 24 ቀን 1995</a></p>

</body>
</html>	














