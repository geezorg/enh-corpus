<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሂዩማን ራይትስዎች በኢትዮጵያ ላይ መግለጫ አወጣ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ሂዩማን ራይትስዎች በኢትዮጵያ ላይ መግለጫ አወጣ</h2>


<p>የኢትዮጵያ መንግስት ተማሪዎች የሚያካሂዱት የተቃውሞ ሰልፍ ለመበተን እስከ ግድያ የሚደርስ መጠን ያለፈ ሃይል ይጠቀማል በማለት የተቃውሞ ሰነድ ትናንት ይፋ ያደረገው ሂዩማን ራይትስዎች የአሜሪካና የእንግሊዝ መንግስታት ከኢትዮጵያ መንግስት ጋር ያላቸውን የትብብር ግንኙነት ሊመራመሩት ይገባል ሲል ጠየቀ።</p>

<p>አለም አቀፍ ተቀባይነት ካላቸው የሰብአዊ መብት አቀንቃኝ ድርጅቶች መካከል አንዱ የሆነው ሂዩማን ራይትስዎች ግምገማ የሚባለው አሰራር በዩኒቨርሲቲዎች የአካዳሚ ነፃነትን የሚጫን ነው ብሏል።</p>

<p>ሂዩማንራይትስዎች ሃሳብን የመግለጹና ማህበር የማቋቋም መብቶችን የሚጥሱ የተቃውሞ ሰልፍን ለመበተን ህጋዊ ያልሆነ ግድያን የዘፈቀደ እስር በተማሪዎችና በአስተማሪዎች ላይ የሚፈጹሙ የፀጥታ ሀይሎች በተደጋጋሚ ተጠያቂ ሳይሆኑ መቅረታቸውን የሚዘረዝር ባለ 52 ገጽ ሰነድ መውጣቱንገልጿል።</p>

<p>አምና በኦሮሚያ ክልል ተማሪዎች ለተቃውሞ ሰልፍ ሲወጡ የሚቆጠሩ ሰዎች በዘፈቀደ መታሰራቸው የፀጥታ ኃይሎች መጠን ያለፈ ሀይል እንደሚጠቀሙ ያሳያል።</p>

<p>ሂዩማን ራይትስዎች የክልሉ መስተዳድር ግርግርን ለመቆጣጠር እንደ አሰለቃሽ ጋዝ ገዳይ ያልሆኑ መሳሪያዎችን የመጠቀም አቅም የለኝም እንደሚል አመልክቷል። </p>

<p>ያልታጠቁ ተማሪዎችንና ሲቪሎችን ለመግደል ምንም ማመካኛ የለም የሚለው ሂዩማን ራይትስዎች ከሁለት አመት በፊትም የአዲስ አበባ ዩኒቨርሲቲ ተማሪዎች ያነሱትን የአካዳሚ ነፃነት ጥያቄ ለማክሸፍ የፀጥታ ሀይሎች ዩኒቨርስቲውን ወረራው 40 ሰዎችን ገድለዋል።በዚህ የሚቆጠሩ ሰዎችም ታስረዋል ሲል ይተነትናል። አሜሪካና እንግሊዝ ዜጐቹን በርህራሄ ከማያስተናግደው የኢትዮጵያ መንግሥት ጋር ያላቸውን የትብብር ግንኙነት እንደገና ሲመረምሩት ይገባል ብሏል ሂዩማን ራይትስዎች።</p>

<p>ሰነዱ በመቀጠልም በዩኒቨርሲቲ ተማሪዎችና አስተማሪዎች ዘንድ ሃሳብን የመግለጽ ነፃነት መታፈኑን ጠቁሞ መንግስት ግምገማ የተሰኘ ስርዓት በዩኒቨርስቲዎች ጭኗል ሲል ተቃውሟል የግምገማ አሰራር አስተማሪዎች የገዢውን ፓርቲ ርዕዮተ ዓለም እንዲቀበሉ ግፊት ለማድረግ ጥቅም ላይ የሚውል መሆኑና ታዋቂ ፕሮፌሰሮች ግምገማ በመቃወም ሃላፊነታቸውን እንደሚለᎁ ሰነዱ አውስቶ አሁንም እንደገና በርሃብ የተጠቃቸው ኢትዮጵያ የተማሩ ሰዎችን ትፈልጋለች ብሏል።</p>

<p>የመንግስት አካላት በዩኒቨርስቲ የግምገማ አሰራር የተጀመረው ዩኒቨርሲቲዮችን ዲሞክራሲያዊ ለማድረግ ነው።አሰራሩ ገዢው ፓርቲ ኢሃዴግ የሚከተለው የግምገማ አይነት ነው በማለት እንደሚነጋገሩ ይታወቃል።</p>

<p>ሂዩማን ራይትስዎች በተጨማሪ የኢትዮጵያ መንግሥት በነፃው የመምህራን ማህበር በተከታታይ ማዋከብ እንደሚያካሂድ ተመሳሳይ ተመሳሳይ ታክቲክ በሲቪል ማኅበረሰብ በኢትዮጵያ የሰባዊ መበት ጉባኤና በነፃ ጋዜጠኞች ላይ እንደሚወስድ ዘርዝሯል።</p>


<p class="align-center"><a href="/Gazettas/AddisAdmas/info/AddisAdmas.sera.html">አዲስ አድማስ ጥር 17 ቀን 1995</a></p>

</body>
</html>	














