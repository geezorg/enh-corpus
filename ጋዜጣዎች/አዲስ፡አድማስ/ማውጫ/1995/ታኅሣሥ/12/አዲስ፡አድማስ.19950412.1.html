<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>" ከእኔ ሌላ ....ኩባንያዎች ተቋቁመዋል"</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">" ከእኔ ሌላ ....ኩባንያዎች ተቋቁመዋል"</h1>


<p>በኢትዮጵያ መንግስት ቴሌኮሙኔኬሽን አገልግሎት መስክ ተሰማርተው ተገኝተዋል ተብለው የታሰሩ ሰዎች ቁጥር እየጨመረ ነው ተባለ። ቴሌኮሙኔኬሽን ኩባንያዎች ተቋቁመው ሲሰሩ ቆይተዋል ሲል አማርሯል። ቄሌ ለብቻው የቴሌኮሙኒኬሽን አገልግሎትን በሞኖፖል እንዲቆጣጠር አምኖ የወጣውን ህግ የሚተቹ የቢዝነስ ባለሙያዎች በበኩላቸው የታሰሩት ሰዎች ይህንህግ ጥሰው ሊሆኑ ይችላሉ ነገር ግን መስራትን እንደወንጀል የሚቆጥር ህግ ራሱ ህገመንግስትን የሚፃረር ነው በማለት መንግስትን ይወቅሳሉ።</p>

<p>ፖሊሲን በቴሌኮሙኒኬሽን አገልግሎት መስክ ተሰማርተዋል ውይም ተባባሪ ሆነዋል ያላቸውን ሰዎች ማስር የጀመረው ባለፈው አርብ ሲሆን የታሳፊዎቹ ቁጥር እየጨመረ መምጣቱ ተነግሯል። ታሳሪዎቹ በሳተላይት አንቴና አማከኝነት በአጭር ጊዜ ውስጥ በርካታ የውጭ አገር መደወያ መስመሮችን በመፍጠራቸው የተደነቁ ታዛቢዎች ጥቅም ላይ የዋለው ቴክኖሎጂ ዘመናዊ መሆኑን አመልክተዋል።</p>

<p>ፖሊስ እስር ከፈፀመ በኋላ ለጋዜጠኞች የሰጡት የቴሌ ስራ አስኪያጅ አቶ አስማረ አባተ ልክ እንደ ቴሌ የሳተላይት አንቴና በማቋቋም ከውጭ የሚደረጉ የቴሌፎን ጥሪዎን በአቋራጭ መቀበልና ማስተላለፍ ህገወጥ ነው ብለዋል። በአገሪቱ ውስጥ የመንግስት ከሆነው ቴሌ ሌላ ሁለትና ሶስትየሚሆኑ የቴሌኮሙኒኬሽን ኩባንያዎች በድብቅ ተቋቁመው ህግ ሳይገልፃቸው ሲሰሩ ቆይተዋል ማለት ይቻላለ ሲሉ ተናግረዋል አቶ አስማረ።</p>

<p>ስለ ጉዳዩ የተጠየቁ ባለሙያዎች አሰራሩን ሲያብራሩ ከውጭ አገር የሚደወል የስልክ ጥሪን መቀበል የሚችል የሳተላይት አንቴና ያለው ሰው የተቀበለውን ጥሪ ከአገር ውስጥ የቴሌፎን መስመር ጋር በማገናኘት ወደተፈላጊው ስልክ ቁጥር የማስተላለፍ ዘዴ ነው ብለዋል። ከውጭ አገር የስልክ ጥሪን ለመቀበል የሚችል የሳተላይት አንቴናና እንዲሁም ጥሪውን ለማስተላለር የት/ቤት ስልክ ያስፈላጋል ያሉት እነዚሁ ባለሙያዎች ለምሳሌ ወደ 88 99 88 የስልድ ቁጥር ከአሜሪካ ለመገናኘት ሲፈለግ ጥሪውን በሳተላይት አንቴና እቀብልና ከእኔ የቤት ስልክ ጋር አገናኘዋለው ከዚያ የቤቴን ስልክ ተጠቅሜ ወደ 88 88 88 በመደወል ሁለቱንም የሚያገናኝ መስመር ከፈትኩ ማለት ነው ይህን ሁሉ አውቶማቲክ በሆነ ዘዴ የሚያከናውን ዘመናዊ መሳሪያ ያስፈልጋል ሲሉ አብራርተዋል።</p>

<p>ይህ እንዲፈፀም በርካታ የውጭ ጥሪዎን በአንድ ጊዜ ተቀብሎ ለማስተላለፍ ደህና አቅም ያለው አንቴናና በርካታ የቤት ስልኮችን እንዲሁም ስራውን የሚያቀናጅ በቴክኖሎጂ የረቀቀ ኮምፒተራይዝድ ሲስተም መዘጋት የግድ እንደሆነ ባለሙያዎች ገልፀዋል።</p>

<p>ከውጭ አገር የስልክ ጥሪ የሚልኩ ድርጅቶች ቴሌ ከሚጠይቃቸው ክፍያ ይልቅ በድብቅ ቢሠሩት በጣም የተሻለ ሆኖ አግኝተውታል ማለት ነው ያሉት እነዚሁ ባለሞያዎች በድብቅ የሚሰሩ ሰዎች በአንድ ጊዜ 495 የውጭ ጥሪዎችን ማስተናገድ የሚችል አቅም አዘጋጀተዋል የተባለው እውነት ከሆነ እድገታቸው በጣም ፈጣን ነው ብለዋል ባለሙያዎችቹ።</p>

<p>ቅርበት ያላቸው ምንጮች እንደገለጹት ቴሌ ብዙ ገቢዎች እየቀነሰ መጥቷል።</p>

<p>በድብቅ የውጭ ጥሪ የሚያስተናግድ መሳሪያ የተከሉ ሰዎች የቴሌን ገበያ በመሻማት ኪሳራ እንዳደረሰበት ስራ አስኪያጅ አቶ አስማረ አመልክተው ኪሳራውን በግምት ከመናገር ቢቀር ይሻላል ብለዋል።</p>

<p>በዚህ መስክ ተሰማርተዋል ከተባሉት 11 ሰዎች መካከል አስሩ የውጭ አገር ጥሬዎች መቀበያ የሳተላይት አንቴናንና ጥሬዎቹን ወደ አገር ውስጥ የሚያስተላልፉባቸው ከቴሌ የተወሰዱ መስመሮችን እንደሚጠቀሙ የገለፁትአቶ አስማረ አንዱ ግን ኢንተርኔትንና ሞባይል ስልኮችን ይጠቀም ነበር ብለዋል።</p>

<p>ከመካከላቸው ኮምፒዮተር ማሰልጠኛ ኢምፓርት ኤክፖርት ኢንፎርሜሽን ሴንተር በሚል የንግድ ፈቃድ ያላቸው ሰዎች እንደሚገኙበት ስራ አስኪያጁ ጠቅሰው ከዚህ ቀድሞ የቴሌ ሠራተኛ የነበረ እንዲሁም ሌሎች ለውጭ ባለሙያዎች በቴክኒክ ተባባሪ ሆነዋል እንደሚባል ገልፀዋል።</p>

<p>ቴሌኮምኒኬሽን ኮርፖፌሽን 550 የአለም አቀፍ አገልግሎት መስመር ያለው ሲሆን በድብቅ ይሰሩ ነበር የተባሉት ደግሞ 495 መስመር እንደነበራቸው የተጠቀሰ ሲሆን መሳሪያዎቹ የተተከሉባቸው አንዳንድ ቦታዎች እና እቃዎቹን ጋዜጠኞች እንዲያዮዋቸው ተደርጓል።</p>

<p>ወረዳ 23 ቀበል 12 ውስጥ ወድሜክሲኮ ኢንተርናሽፍናል ኢምፓርት ኤክስፓርት በሚል የንግድ ስም ከሚታወቀው ድርጅት ግቢ አጠገብ ከፍ ባለ ግንብና በዛሮች የተከለለ አጥር ውስጥ የተተከሉ 3.8 ሜትር የሳተላይት አንቴና የቴሌኮሙኒኬሽን መሳሪያዎች እና ጄነሬተር እንዲሁም 1000 የቴሌ መስመርን የያዘ ነው ተብሏል።</p>

<p>ሌላው በጋዜጠኞች የተጐበኘው ወረዳ 17 ቀበሌ 20 ሩዋንዳ አካባቢ የሚገኝ መኖሪያ ቤት ሲሆን 2.4 ሜትር በሆነ ሳተላይት አንቴና እና 50 የሞባይል መስመሮችን በመጠቀም የውጭ ጥሪዎች እየተቀበለ የሚያስተላልፍ ነበር ተብሏል። ሞባይሎቹ የተደረደሩት በልብስ ቁምሳጥን ውስጥ ሲሆን ሞባይሎች እንደቤት ስልክ እንዲሰራ የሚያደርግ የቴክኖሎጂ መሳሪያ ሲደርሱበኦፕሬተርነት ይሠራ የነበረ ወጣት መሳሪያዎቹን እየነቃቀለ ለመርማሪዎች ሲያስረክብ ታይቷል።</p>

<p>በሌላ በኩል በድብቅ ሲሰሩ የነበሩት ሰዎች ህግን ጥሰው ሊሆን ይችላል የሚሉ የቢዝነስ ባለሙያዎች ህጉ ግን ቴሌኮምኒኬሽን የቴሌ ሞኖፖል እንዲሆንና ዜጐች በዚህ መስክ እንዳይሰሩ የሚከለከል መሆኑ ነው ችግሩ ሲሉ ተችተዋል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ ታህሳስ 12 ቀን1995</a></p>

</body>
</html>	














