<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያ የፕሬስ ነፃነትን በመገደብ ተወቀሰች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢትዮጵያ የፕሬስ ነፃነትን በመገደብ ተወቀሰች</h1>


<p>የተለያዩ አገሮችን የፕሬስ ሁኔታ መርምሮ "ነፃ"፤ "በከፊል ነፃ"፤ እና "ነፃ ያልሆነ" በሚሉ ሦስት ምድቦች አመታዊ ሪፖርት የሚያቀርበው ፍሪደም ሃውስ፣ የኢትዮጵያ ፕሬስ ነፃነት የለውም ሲል ገለፀ።</p>

<p>የኤርትራና የዚምባቡዌ መንግሥታት ክፉኛ የተወቀሱ ሲሆን በአንዳንድ የአፍሪካ አገራት የተወሰነ የፕሬስ ነፃነት እድገት ታይቷል ብሏል ፍሪደም ሃውስ።</p>

<p>ፍሪደም ሃውስ በመላው አለም ተደማጭነት ያለውና ሰብአዊ መብት ላይ የሚያተኩር ድርጅት ሲሆን፣ የአሜሪካ መንግሥት ለአፍሪካ አገሮች የተለያዩ ድጋፎችን ለመስጠት እንደመመዘኛ ከሚጠቀምባቸው ቅድመ ሁኔታዎች መካከል የፍሪደም ሐውስ አመታዊ ሪፖርት አንዱ እንደሆነ ታውቋል።</p>

<p>ከትናንት በስቲያ ይፋ የሆነው የፍሪደም ሃውስ አመታዊ ሪፖርት፣ 193 አገራትን መርምሮ የእያንዳንዱን አገር የፕሬስ ሁኔታ በዝርዝር የሚያቀርብ ነው።</p>

<p>በሪፖርቱ መሰረት "በፕሬስና በሚዲያ ላይ ይህ ነው የሚባል ገደብ አልጫኑም" የተባሉ 78 አገሮች "ነፃ" በሚል ምድብ የተካተቱ ሲሆን፣ በፕሬስ ላይ የተወሰነ ገደብ ይጥላሉ የተባሉ 47 አገሮች "ከፊል ነፃ" በሚል ስያሜ ተመድበዋል።</p>


<p>"ነፃ" እና "ከፊል ነፃ" ተብለው ከተመደቡት ከእነዚህ 125 አገራት ውጭ በሆኑት እንደ ኤርትራ፣ ኢትዮጵያና ዙምባቡዌ በመሳሰሉ 68 አገሮች ያለው የፕሬስ ሁኔታ "ነፃ ያልሆነ" በሚል ተፈርጇል - የፕሬስ ነፃነትን ይገድባሉ በሚል።</p>


<p>በኢትዮጵያ ከአስር አመት በፊት የወጣ ህግ ለፕሬስ ነፃነት ዋስትና ቢሰጥም፣ ህጉ፣ የባለስልጣናትን ስም የሚያጠፉ፣ የመንግሥትን ደህንነት የሚያሰጋ፣ ጦርነትን ወይም የጎሳ ግጭትን የሚቀሰቅስ ጽሁፍ እንዳይወጣ ተከልክሏል በማለት በፕሬስ ነፃነት ላይ ገደብ ይጥላል ብሏል የፍሪደም ሃውስ ሪፖርት።</p>

<p>ባለፈው አመት የኢትዮጵያ መንግስት የኢነጋማ ሊቀመንበርን ጨምሮ በካታ ጋዜጠኞችን ለመክሰስና ለመቅጣት ወይም ለማሰር መራር የወንጀል ህጎችን ተጠቅሟል ያለው ፍሪደም ሃውስ፤ በደርዘን የሚቆጠሩ ጋዜጠኞች ይህንን ለመሸሽ ሲሉ አገር ለቀው ተሰደዋል ብሏል።</p>

<p>መንግሥት ሊያወጣ ያሰበው አዲስ የፕሬስ ህግና የስነ ምግባር መመሪያ የፕሬስ ነፃነትን ይበልጥ ለመገደብ ይጠቀምበታል በማለት ኢነጋማና አለም አቀፍ የፕሬስ ነፃነት ደጋፊዎች ስጋታቸውን እንደገለፁ ፍሪደም ሃውስ አስታውሶ፣ መንግስት የፕሬስ ነፃነትን ለማወክ ክስን እንደሚጠቀምና ጋዜጠኞች በፀጥታ ኃይሎች ዛቻና ድብደባ እንደሚደርስባቸው አመልክቷል።</p>

<p>ለአመታዊ የፕሬስ ፈቃድ እድሳት የሚጠየቀው የገንዘብ መጠን ከፍተኛነትና የቢሮክራሲ ችግር ለጋዜጦች ህትመት እንቅፋት ሆኗል፤ ጋዜጠኞችም ከመንግስት መረጃ ለማግኘት ይቸገራሉ ብሏል ፍሪደም ሃውስ።</p>

<p>የብሮድካስት ሚዲያ በመንግስት ቁጥጥር ሥር ነው፤ ጋዜጠኞቹ ራሳቸውን "ሴንሰር" ያደርጋሉ በማለት ተችቷል።</p>

<p>በአፍሪካ ኤርትራና ዚምባብዌ ክፉኛ የተወቀሱ ሲሆን በአንጎላ፣ በቻድና በሶማሊያ የመሻሻል ምልክት ታይቷል ተብሏል።</p>

<p>ሩስያና ኡክሬንን በጋራ የወቀሰው ፍሪደም ሃውስ፣ በመካከለኛው ምስራቅና በሰሜን አፍሪካ ከሚገኙ 19 አገሮች መካከል፤ በእስራኤል ብቻ የፕሬስ ነፃነት እንዳለ ጠቅሶ፣ በኩዌትና በሞሮኮ ከፊል ነፃነት ከመኖሩ በቀር በሌሎቹ በሙሉ ፕሬስ ነፃ አይደለም ብሏል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ ሚያዚያ 25 ቀን 1995</a></p>

</body>
</html>	














