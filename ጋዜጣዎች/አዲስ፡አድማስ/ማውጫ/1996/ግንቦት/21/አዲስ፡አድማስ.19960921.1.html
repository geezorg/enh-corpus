<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ጠቅላይ ሚኒስትሩና ተቃዋሚዎች በምርጫ ሕግ ላይ ሊደራደሩ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ጠቅላይ ሚኒስትሩና ተቃዋሚዎች በምርጫ ሕግ ላይ ሊደራደሩ ነው</h2>


<p>በተቃዋሚ ፓርቲዎች የተመሰረተው የኢትዮጵያ ዴሞክራሲያዊ ሃይሎች ህብረት (ኢዴሃህ) የምርጫ ሕግን ለማሻሻል ዝርዝር ሀሳቦችን እንዳዘጋጀን በሳምንት ውስጥ ለመንግሥት እንደሚያቀርብ ሲገልጹ፣ ጠቅላይ ሚኒስትር መለስ ዜናዊ በበኩላቸው ለዴሞክራሲያዊ ምርጫ የሚጠቅም ማሻሻያ ሀሳብ ከቀረበ ኢህአዴግ እንደሚቀበል አመለከቱ።</p>

<p>ከሁሉም የፖለቲካ ድርጅቶች የተውጣጣ የምርጫ አስፈፃሚ ኮሚሽን እንዲቋቋም ኢዴሃህ ቢጠይቅም፤ አሁን ያለው ብሔራዊ የምርጫ ቦርድ ይሻላል ብሏል - ኢህአዴግ።</p>

<p>የምርጫ ቦርድ ፅ/ቤት ኃላፊ አቶ አሰፋ ብሩ፤ ነፃ ምርጫ እንዲካሄድ በብቃት እየሰሩ መሆናቸውን ጠቁመው፤ በአፍሪካ ያለው ዋናው ችግር በምርጫ የተሸነፉ ፓርቲዎች ውጤቱን በፀጋ መቀበል አለመፍቀዳቸው ነው ብለዋል።</p>

<p>ኢዴሃህ የምርጫ ሕግ እንዲሻሻልና የምርጫ ቦርድ እንዲቀየር ለኢህአዴግ የድርድር ጥያቄ ማቅረቡን የአዲስ አድማስ ምንጮች አስታውሰው፣ ሕጉን አንቀጾቹን ለማሻሻል አማራጭ ሀሳቦችን በሰነድ ተዘጋጅቶ በሳምንት ውስጥ ለመንግሥት እንደሚደርስ ገልፀዋል።</p>

<p>የምርጫ ቦርዱ ገለልተኛ አይደለም፣ ለኢህአዴግ ያደላል የሚለው ኢዴሃህ፤ ሁሉንም ፓርቲዎች የሚያሳትፍ የምርጫ አስፈፃሚ አካል እንዲቋቋም ጠይቋል።</p>

<p>በጥቅሉ የምርጫ ሕጉ እንዲቀየር የሚቀርቡ ጥያቄዎችን እንደማይቀበሉ የተናገሩት ጠቅላይ ሚኒስትር መለስ፤ ህጉ ዲሞክራሲያዊ ምርጫ ለማካሄድ የሚያስችሉ መሆኑ በተግባር ተረጋግጧል ሲሉ ተናግረዋል።</p>

<p>የምርጫ ቦርድ ብቃት እንዳለው ጠቅሰው፤ ቦርዱ ፈርሶ ከተቃዋሚ ፓርቲዎችና ከኢህአዴግ የተውጣጣ ቦርድ ይቋቋም ከተባለ ምርጫው የፖለቲካ ድርጅቶችን ንትርክ ይሆናል ብለዋል - አቶ መለስ።</p>

<p>በሕግ አንቀፆች ላይ ለዴሞክራሲያዊ ምርጫ የሚጠቅም ማሻሻያ ሀሳብ ካለ ለመስማት ዝግጁ መሆናቸውንና ተቃዋሚ ፓርቲዎችና እንዳይወያዩ ጠቅላይ ሚኒስትሩ ገልፀው፤ እስካሁን ከተቃዋሚዎች ማሻሻያ ሀሳብ አልደረሰኝም ሲሉ ተናግረዋል።</p>

<p>በምርጫ ህግ ላይ ማሻሻያ ሀሳቦችን እንዳዘጋጀ የሚገልፀው ኢዴሃህ፣ የምርጫ ቦርድ ለኢህአዴግ ሕጋዊ ሽፋን ለመስጠት የሚያገለግል የፖለቲካ መሳሪያ እንጂ ነፃ ምርጫ ለማካሄድ አይችልም ሲሉ ይተቻሉ።</p>

<p>ቀደም ሲል ነፃ ምርጫዎችን አካሂደናል የሚሉት፣ አቶ አሰፋ ብሩ፣ መራጩ በራሱ ፍቃድ ዘጠና ከመቶ ኢህአደግን ቢመርጥ መብቱ ነው ብለን እናምናለን፣ የተቃዋሚ ፓርቲዎች ስለተሸነፉ ሥራ አልሰራንም ብለን አናስብም» ብለዋል።</p>

<p>የምርጫ ሽንፈትን በፀጋ ያለመቀበል ችግር በአፍሪካ የተለመደ መሆኑን አቶ አሰፋ አመልክተው ሽንፈትን መቀበል እንዴት እንደሚቻል ከአፍሪካ ህብረት በኩል እየተጠና ነው፤ ለነገሩ ገዢው ፓርቲውም አልተሞከረም እንጂ በምርጫ ቢሸነፍ ወንበር አልለቅም ይል ይሆናል ብለዋል።</p>

<p>በተያያዘ ዜና፤ ቦርዱ በዚህ አመት አራት ፓርቲዎችን በመመዘን የህጋዊ ሰውነት ማረጋገጫ የምስክር ወረቀት መስጠቱን የገለጹት አቶ አሰፋ ብሩ የአፋር አብዮታዊ ዴሞክራሲያዊ አንድነት ግንባር (አርዱፍ) የመመስረቻ ሰነድ ከአፋር ክልል መስተዳድር ቅሬታ ስለቀረበበት አስፈላጊውን ማጣራት ለማድረግ እየተዘጋጀን ነን ብለዋል።</p>

<p>በቅርብ በሶማሌ ክልል የተካሄደውን ምርጫ በተመለከተም በአንዳንድ መሪዎች ምርጫው በመስተጓጐሉ ከነዋሪው ህዝብና ከአገር ሽማግሌዎች ጋር በመነጋገር ምርጫውን ለማካሄድ መታቀዱን ገልጸው፤ በሊበን ዞን በሚገኝ ወረዳም ምርጫው እንዲደገም ተወስኖ የሚካሄድበትን ሁኔታ እያጠና እንደሚገኝ አቶ አሰፋ ተናግረዋል።</p>

<p>ምርጫ ባልተካሄደባቸው ወረዳዎች ከሶማሌ ህዝብ ዴሞክራሲያዊ ፓርቲ (ሶህዴፓ) ለምርጫ የቀረቡ ሰዎች በአካባቢው የሚኖሩ ጐሳዎችን በእኩል ቁጥር የሚወክሉ አይደሉም በሚል ተቃውሞ መነሳቱ ይታወቃል። ጐሳዎች በእሉል ቁጥር ስልጣን መካፈል አለባቸው የሚለው የአካባቢው ባህል እና አንድ ሰው አንድ ድምፅ የሚለው የዴሞክራሲ አሰራር ሊጋጩ ስለሚችሉ ሶህዴፓ ይህን የማስታረቅ ከባድ ስራ እንደሚጠብቀው የፓርቲው ሊቀመንበር አምባሳደ ሙሐሙድ ድሪር መናገራቸው ይታወሳል። </p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ ግንቦት 21 ቀን 1996</a></p>

</body>
</html>	
