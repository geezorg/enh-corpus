<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአ.አ.ዩ የተማሪዎች ኅብረት ምርጫ ሊያካሂድ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የአ.አ.ዩ የተማሪዎች ኅብረት ምርጫ ሊያካሂድ ነው</h2>


<p>የአዲስ አበባ ዩኒቨርስቲ የተማሪዎች ኅብረት ካውንስል ዛሬና ነገ በሚያካሂደው ውይይት የኅብረቱን መተዳደሪያ ደንብ በማጽደቅ በቀጣይም አመራሩን እንደሚመርጥ ተገለፀ።</p>

<p>በብሔር ብሔረሰብ የመቧደን አዝማሚያ ህብረቱን ለአደጋ አጋልጦታል ተብሏል። የመተዳደሪያ ደንብ ተወያይቶ ለማፅደቅ ከእያንዳብዱ ፋኩልቲ አምስት ተማሪዎች ተውጣተው የሚሳተፉ ሲሆን አስመራጭ ቦርድ ለመሰየም ከየፋክሊቲው አንድ ሰው ተመርጦ እንደሚወከል ለማወቅ ተችሏል።</p>

<p>በ1995 ዓ.ም መስከረም ወር የተመሰረተው የዩኒቨርሲቲው የተማሪዎች ኅብረት ካውንስል ቋሚ የሥራ አስፈፃሚ ኮሚቴ አባላት ምርጫ እስኪደረግ ድረስ ጊዜያዊ አስተባባሪ ኮሚቴ መምረጡ የሚታወቅ ሲሆን መተዳደሪያ ደንቡ ከፀደቀ በኋላ በደንቡ መሰረት የኅብረቱ ሥራ አስፈጽሚ ኮሚቴ አባል ይመሬጣሉ ተብሏል። </p>

<p>የማኅበሩን መተዳደሪያ ደንብ እስካሁን ለማጽደቅ ያልተቻለበት ምክንያት በተማሪዎች ኅብረትና በአስተዳደሩ እንዲሁም በተማሪዎች መካከል በሚፈጠር አለመግባባትና ሽኩቻ እንደሆነ ምንጮቻችን ይናገራሉ።</p>

<p>የመተዳደሪያ ደንቡን ተወያይቶ ለማጽደቅ ከየፋኩልቲው አምስት ተማሪዎች እንዲወከሉ በማድረጉ ሂደት ላይ የተወሰኑ ተማሪዎች በብሔር ብሔረሰብ የሚቧደን ጥረት ማድረጋቸውን ምንጮቻችን ጠቁመው፣ በዚሁ ሁኔታ የሚዋቀረው የተማሪዎች ኅብረት በብሔረሰቦችና በዘር ለተቧደ ሰዎች መሻኮቻ ሆኖ ህልውናው ላይ አደጋ ላይ እንዳይወድቅ ሥጋት የገባቸው ተማሪዎች ይገልፃሉ።</p>

<p>በተያያዘም በመላው አገሪቱ የሚገኙ ስምንት የመንግሥት ዩኒቨርስቲዎችና ኮሌጆች የተካተቱበት አገር አቀፍ የከፍተኛ ትምህርት ተቋማት ተማሪዎች ቅንጅት ኅብረት ሲመሰረት የአዲስ አበባ ዩኒቨርሲቲ የተማሪዎች ህብረት ጥሪ ስላልደረሰው የኅብረቱ ጊዜያዊ ፕሬዚዳንት ቅሬታውን መግለጹ ይታወሳል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ ግንቦት 28 ቀን 1996</a></p>

</body>
</html>	
