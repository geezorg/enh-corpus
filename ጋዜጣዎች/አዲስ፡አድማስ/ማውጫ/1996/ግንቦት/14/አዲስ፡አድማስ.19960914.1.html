<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ዩኒቨርስቲው የፀሎት ቦታ ለማዘጋጀት ማሰቡ አወዛገበ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ዩኒቨርስቲው የፀሎት ቦታ ለማዘጋጀት ማሰቡ አወዛገበ</h2>


<p>የአዲስ አበባ ዩኒቨርስቲ አስተዳደር ለእስልምና እምነት ተከታይ ተማሪዎች የፀሎት ቦታ ለመገንባት ወስኗል መባሉን ተከትሎ የሌሎች እምነት ተከታዮችም ተመሳሳይ ጥያቄ አቀረቡ። የዩኒቨርስቲው አስተዳደር አንድን ሃይማኖት ለይቶ የፀሎት ቦታ አይዘጋጅም ማለቱ የተጠቀሰ ሲሆን መንግሥትና ሃይማኖት መነጣጠል አለባቸው የሚሉ ተማሪዎች ዩኒቨርስቲውን ተችተዋል።</p>

<p>በኢትዮጵያ ቋንቋዎችና ስነፅሁፍ የትምህርት ክፍል 4ኛ ዓመት ተማሪ ዮሀንስ አድገህ የኦሮቶዶክስ ክርስትያን እምነት ተከታይ መሆኑን ለአዲስ አድማስ ገልጾ «ዩኒቨርስቲው የሃይማኖት ጥያቄዎችን ማስተናገድ ከጀመረ የኛንም ሊቀበል ይገባል ብሏል።</p>

<p>ፊርማ ያሰባሰቡ ተማሪዎች ጥያቄያቸውን በፅሁፍ እንዳቀረቡ ዮሐንስ አድገህ ገልጾ ከትናንት በስቲያ ሐሙስ የዩኒቨርስቲው ፕሬዚዳንት ከፍተኛ አማካሪ ዶ/ር ሳሙኤል፣ የተማሪዎች ዲን ዶ/ር ይስሃቅ እና አንድ የሕግ ባለሙያ በተገኙበት ምላሽ ተሰጥቷል ብሏል።</p>

<p>«መስጊድ ልንገነባ አልተነሳንም፣ የናንተንም ጥያቄ አናስተናግድም» በማለት መልስ የሰጡ የዩኒቨርስቲው ሃላፊዎች፣ «የምንሰራው አንድ የፀሎት ቦታ ነው፣ እንደማንኛውም እምነት ተከታይ ቦታውን በፈረቃ መጠቀም ትችላላችሁ፤ መንግሥት በሃይማኖት ውስጥ ሃይማኖትም በመንግሥት ውስጥ ጣልቃ አይገባም" ሲሉ ተማሪዎች እንደተናገሩ ዮሐንስ ገልጿል። ከዩኒቨርስቲው ኃላፊዎች በተሰጠን ምላሽ ሳንስማማ ተለያይተናል፤ የፀሉት ቦታን በፈረቃ መጠቀም ሃይማኖታችን አይፈቅድም ብሏል - ዮሐንስ </p>

<p>የዩኒቨርስቲው የሃይማኖት ቦታ ለመገንባት መወሰን የሚወቅሱ ተማሪዎች፣ ውሳኔው በሃይማኖት የመቧደንና የመናቆር ስሜት ላላቸው ተማሪዎች ጥሩ እድል ይፈጥራል በማለት የተቃውሞ ፊርማ ለማሰባሰብ እየተሞከሩ መሆናቸው ተገልጿል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ ግንቦት 14 ቀን 1996</a></p>

</body>
</html>	
