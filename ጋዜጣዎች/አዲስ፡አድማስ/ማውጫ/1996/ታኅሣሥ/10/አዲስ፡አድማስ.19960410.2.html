<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያና ኤርትራ ግጭቶችን ለመግታት ተስማሙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢትዮጵያና ኤርትራ ግጭቶችን ለመግታት ተስማሙ</h2>


<p>በድንበር የሚከሰቱ ጥቃቅን ግጭቶች ተባብሰው ወደጦርነት እንዳያመሩ ለመከላከል በአካባቢው እየተገናኙ ለመነጋገር የኢትዮጵያና የኤርትራ መንግስታት መስማማታቸው የተገለፀ ሲሆን፤ የድንበር ኮሚሽኑ የሁለቱን አገሮች ወሰን ለማስመር በማሰብ በኤርትራ ያሰማራቸውን ሰራተኞች ለመቀነስ ወስኗል።</p>

<p>ድንበር ለማስመር የተጀመረው ስራ ለጊዜው መዳከሙን ያመለከቱት ቃል አቀባይዋ፤ ገንዘብ ለመቆጠብ ሲባል የኮሚሽኑ ሰራተኞች እንደሚቀነሱ ቢገልፁም፤ ተቆጥበዋል።</p>

<p>የኢትዮ-ኤርትራ የድንበር ኮሚሽን በሁለቱ አገሮች ስምምነት ዓለም አቀፍ ዕውቅና ተሰጥቶ የተመሠረተ ሲሆን የኢትዮጵያ መንግስት በኮሚሽኑ አሠራር እምነት አጥቻለሁ ሲል መውቀሱ ይታወሳል። ኮሚሽኑ ድንበር ለማስመር በተከታታይ ለሦስት ጊዜ ያዘጋጀው ፕሮግራም እየተራዘመ ሳይከናወን ከቀረ በኋላ ላልተወሰነ ጊዜ ስራውን እንዳቋረጠ ተመልክቷል።</p>

<p>በተያያዘ ዜና የአንሚ ሃይል አዛዥ ሜ/ጄኔራል ሮበርት ጐርደን ለጋዜጠኞች እንዳስታወቁት፣ በድንበር አካባቢ አንዳንዴ የሚከሰተውን ግጭት ለመቆጣጠር ሁለቱ አገሮች ተስማምተዋል።</p>

<p>"በየጊዜው ብቅ ብቅ የሚሉት ግጭቶች በሁለቱም ወገኖች ዘንድ ካለው በጥርጣሬ የመተያየት አዝማሚያ ጋር ተጨማምረው ወደ ከፋ ደረጃ እናይደርሱ እንሰጋለን ያሉት ጄኔራል ጐርደን የኢትዮጵያና የኤርትራ መንግስታት ተወካዮችም ስጋታችውን ይጋራሉ ብለዋል።</p>

<p>"መተማመን እንዲኖርና ተቀራርቦ በመነጋገር ችግሮችን በፍጥነት ለመግታት እንዲቻል በድንበር አካባቢዎች የጋራ ወታደራዊ ኮሚቴዎችን ለማቅዋቅዋም የኢትዮጵያና የኤርትራ መንግስት ፍቃደኛ ሆነዋል" ያሉት የአንሚ አዛዥ በአንሚ ወታደራዊ ሰፈር ተገናኝተው ሊወያዩ ይችላሉ" ሲኡ አስረድተዋል።</p>

<p>ባለፈው ሰኞ በሁለቱ አገሮች ከፍተኛ የጦር መኮንኖች አማካይነት በኬንያ በተካሄደው ውይይት በድንበሩ አካባቢ ሊከሰቱ የሚችሉ ትንኮሳዎችን ለማቆም ከስምምነት የተደረሰበት በመሆኑ አስደሳች ነው ብለዋል ሮበርት ጐርደን።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ ታህሳስ 10 ቀን 1996</a></p>

</body>
</html>	














