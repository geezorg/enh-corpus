<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ተመድ ሰራተኞቹን ከጋምቤላ አስወጣ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ተመድ ሰራተኞቹን ከጋምቤላ አስወጣ</h2>


<p>የዛሬ ሳምንት በጋምቤላ ክልል በተቀሰቀሰው ግጭት 60 የሚሆኑ ሰዎች እንደተገደሉ ሲገለፅ፤ በከተማዋ ሳምንቱን ሙሉ ሱቆችና መስሪያ ቤቶች ዝግ ሆነው ሰነበቱ።</p>

<p>የተባበሩት መንግሥታት የስደተኞች ጉዳይ ኮሚሽን ሰራተኞቹን ከአካባቢው ማስወጣቱን አስታውቋል።</p>

<p>ባለፈው ቅዳሜ ከጋምቤላ ከተማ ተነስተው አዲስ ወደተሰራው የስደተኞች ካምፕ በመኪና ይጓዙ የነበሩ ሰራተኞች ከታጣቂዎች በመትረየስ ተኩስ እንደተከፈተባቸው የተናገሩ አንድ የተመድ ቃል አቀባይ፤ በመኪና ውስጥ ከነበሩት ሰዎች አራቱ ወዲያውኑ ሲገደሉ፣ ቀሪዎቹ ግን ለማምለጥ ሞክረው ነበር ብለዋል። በታጣቂዎች ከተገደሉት ሰራተኞች መካከል ሁለቱ አስክሬናቸው ወደ አዲስ አበባ መጥቶ ባለፈው ማክሰኞ የቀብር ስነስርአታቸው መፈፀሙ የሚታወቅ ሲሆን፣ የአንድ ሟች አስክሬንም አሰላ ወደሚገኙ ቤተሰቦች ተወስዷል።</p>

<p>ከጋምቤላ ከተማ ወጣ ብሎ ጥቃት መፈፀሙና ሰዎች መሞታቸው ከተሰማ በኋላ ነው በዚያው እለት በከተማዋ ግጭት የተቀሰቀሰው።</p>

<p>"የአኙዋክ ተወላጅ፣ ወደ ጋምቤላ የመጣ የሌላ ክልል ተወላጅ" በሚል የዘር ልዩነት በተካሄደ ግጭትና ግድያ ከ50 በላይ ሰዎች እንደሞቱ የሚገልጽ ምንጮች፣ እሁድ የመከላከያ ሰራዊት ወደዚያው ማምራቱን ይጠቁማሉ።</p>

<p>ከተመድ የተገኘው መረጃ እንደሚያመለክተው፣ የፌዴራል መንግሥት ባለሥልጣናት ለግጭቱ መፍትሄ ለማፈላለግ ሰኞ እለት ጋምቤላ ደርሰዋል።</p>

<p>ቀን ከሌት ሰው እንዳይንቀሳቀስ የሰአት እላፊ" ገደብ በከተማዋ ተጥሎ እንደነበረ የአካባቢው ምንጮች ጠቅሰው ሱቆችና መስሪያ ቤቶች ዝግ ሆነው መሰንበታቸውን ገልፀዋል። ግጭቱ ቢቆምም ከፍተኛ ውጥረት እንደነገሰ የገለፁት ምንጮች፤ ሁሉም ነገር ተረጋግቷል ከተባለ በኋላም፤ ከጋምቤላ የመጡ ምንጮች ለአዲስ አድማስ ጋዜጣ እንደገለፁት ከፍተኛ ቁጥር ያላቸው የመከላከያ ሰራዊት አባላት ከተማዋን ከተቆጣጠሩ በኋላ ግጭቱ ቢቆምም በእጅጉ የሚያስፈራ ስጋት ሰፍኗል። ከጋምቤላ መቱ የሚመላለሱ የተሳፋሪ የህዝብ መኪኖች በወታደሮች የሚመላለሱ የተሳፋሪ የህዝብ መኪኖች በወታደሮች ታጅበው እንደሚንቀሳቀሱ ገልፀዋል።</p>

<p>የአኙዋክ ጐሳ ተወላጅ የሆኑ የክልሉ ፖሊሶች በመከላከያ ሠራዊቱ ትጥቅ እንዲፈቱ መደረጋቸውን ለማወቅ ተችሏል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ ታህሳስ 10 ቀን 1996</a></p>

</body>
</html>	














