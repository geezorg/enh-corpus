<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያ የግሎባል ፈንድ እርዳታን ልትነጠቅ እንደምትችል ተገለፀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢትዮጵያ የግሎባል ፈንድ እርዳታን ልትነጠቅ እንደምትችል ተገለፀ</h2>


<p>ኢትዮጵያ ኤች.አይ.ቪ/ኤድስን ለመከላከልና የድጋፍ እንክብካቤ ተግባራትን ለማከናወን በሚቀጥሉት ሁለት አመታት እንድትጠቀምበት ከግሎባል ፈንድ ያገኘችውን የ55 ሚሊዮን ዶላር እርዳታ ልትነጠቅ እንደምትችል አንዳንድ ባለሙያዎች ገለጹ። የኤች.አይ.ቪ ኤድስ መከላከያና መቆጣጠሪያ ጽ/ቤት ኃላፊ አቶ ንጋቱ መረቀ በበኩላቸው ከአሁን በፊት የነበሩበአቸውን ችግሮች በመጠኑ የተቃለሉ በመሆኑ ፈንዱን ያለችግር ሊጠቀሙበት እንደሚችሉ አመልክተዋል።</p>

<p>ቀደም ሲል ከዓለም ባንክና ከሌሎች ለጋሽ ድርጅቶች የተገኘውን የ59. ሚሊዮን ዶላር እርዳታ ለመጠቀም ችግር እንደነበረ አቶ ንጋቱ ጠቅሰው፤ አሁን ግን ችግሮቹ በመጠኑም ቢሆን እየተቃለሉ ስለሆነ ከግሎባል ፈንድ የተገኘው እርዳታ ጥቅም ላይ ይውላል የሚል ተስፋ እንዳላቸው ገልጸዋል። </p>

<p>ትላንት በግዮን ሆቴል በተደረገው የግሎባል ፈንድ የመጀመሪያ ዓመት ፕሮግራም የምክክር ስብሰባ ተሳታፊ ከነበሩት ባለሙያዎች መካከል አንዳንዶቹ ለአዲስ አድማስ በሰጡት አስተያየት በኢትዮጵያ ያለው ደካማ የማስፈፀም አቅም በፍጥነት ካልተሻሻለ በግሎባል ፈንድ አሰራር መሰረት የገንዘብ እርዳታው ወደ ሌላ አገር ሊሸጋገር እንደሚችል ያላቸውን ስጋት ገልጸዋል።</p>

<p>ከግሎባል ፈንድ የተገኘው ገንዘብ በአግባቡና በጊዜ ገደቡ በጥቅም ላይ ካልዋለ እርዳታው ያለምንም ቅድመ ማስጠንቀቂያ ለሌላ አገር እንደሚተላለፍ በስምምነት ሰነዱ ላይ ተጠቁሟል። በግሎባል ፈንድ ፕሮግራም መሰረት ከሦስት አመት ውስጥ በኤች.አይ.ቪ የመያዝ መጠንን በ25 በመቶ ለመቀነስ የሚረዱ ስራዎችን ለማከናወን 27 ሚሊዮን ያህል ዶላር ተመድቧል። በሽታው ከእናት ወደ ልጅ እንዳይተላለፍ ለመከላከል 5. ሚሊዮን የባህሪ ለውጥ ለማምጣት፣ 4. ሚሊዮን በህክምና ወቅት ቫይረሱ የሚተላለፍበትን እድል ለመቀነስ፣ 4. ሚሊዮን ዶላር ገደማ ግሎባል ፈንድ ይሰጣል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ ታህሳስ 17 ቀን 1996</a></p>

</body>
</html>	














