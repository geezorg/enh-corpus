<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአምቦና የናዝሬት ተማሪዎች አቤቱታቸውን ለፓርላማው አቀረቡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የአምቦና የናዝሬት ተማሪዎች አቤቱታቸውን ለፓርላማው አቀረቡ</h2>


<p>በአምቦ እርሻ ኮሌጅ እና በናዝሬት የቴክኒክና የሙያ ማሰልጠኛ ተቋም የሚማሩ የትግራይ እና የአማራ ክልል ተማሪዎች ቀደም ሲል በተቋማቱ ተፈጥሮ ከነበረው ግጭት ጋር በተያያዘ፤ ችግር እየደረሰብን ስለሆነ ትምህርት ሚኒስቴር ወደየክልላችን ሄደን የምንማርበትን ሁኔታ ያመቻችልን ሲሉ ጥያቄ አቀረቡ።</p>

<p>አቤቱታቸውን ለማሰማት የመጡት ተማሪዎች ለአዲስ አድማስ እንደገለፁት "በየተቋማቱ ተፈጥሮ ከነበረው ግጭት ጋር በተያያዘ ድብደባ ስለተፈፀመብንና በተረጋጋ ሁኔታ ትምህርታችንን ለመከታተል ስላልቻልን ትምህርት ሚኒስቴር ወደየክልላችን ሄደን የምንማርበትን ሁኔታ ያመቻችልን" የሚል ጥያቄ አቅርበው፣ በትምህርት ሚኒስቴር በኩል ግን ወደየመጡበት የትምህርት ተቋም በመሄድ ትምህርታቸውን እንዲከታተሉ ምላሽ እንደተሰጣቸው አስረድተዋል።</p>

<p>ተማሪዎቹም በትናንትናው ዕለት ጉዳያቸውን ለህዝብ ተወካዮች ምክር ቤት የሚመለከተው አካል በጽሑፍ አቅርበዋል።</p>

<p>በተማሪዎቹ ጉዳይ ላይ አስተያየት እንዲሰጡን የጠየቅናቸው የትምህርት ሚኒስቴር የህዝብ ግንኙነት ስለጉዳዩ እንደማያውቁ ተናግረዋል።</p>

<p>በሌላ በኩል በመንግሥት ፀጥታ ኃይሎች ታፍነው የተሰወሩ ዜጐች በማለት የኢትዮጵያ ሰብአዊ መብቶች ጉባኤ (ኢሰመጉ) ባወጣው መግለጫ፤ ከጥር 9 ቀን 1996 ዓ.ም ጀምሮ በአዲስ አበባ ዩኒቨርሲቲ የኦሮሞ ተማሪዎች ባካሄዱት ተቃውሞ የተነሳ መባረራቸውንና ለእሥራት መዳረጋቸውን አስታውሶ፤ ከሕግ ውጭ በፌዴራል ፖሊስ ሠራዊት ታጣቂዎች አራት ሰዎች ታፍነው መወሰዳቸውን አስታውቋል።</p>

<p>ኢሰመጉ በዜጐች ሰብዓዊ መብቶች ላይ የሚደርሰው ተፅዕኖ አሳስቦኛል ካለ በኋላ በመንግሥት ታጣቂዎች ከሕግ አግባብ ውጭ ተይዘው የተወሰዱ ግለሰቦች በአስቸኳይ እንዲለቀቁ ጥሪ አስተላልፏል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ መጋቢት 18 ቀን 1996</a></p>

</body>
</html>	














