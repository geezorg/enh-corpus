<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ጠ/ሚ መለስ የድንበር ኮሚሽኑ ውሳኔ ወደ ጦርነት ሊያመራ እንደሚችል ተናገሩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ጠ/ሚ መለስ የድንበር ኮሚሽኑ ውሳኔ ወደ ጦርነት ሊያመራ እንደሚችል ተናገሩ </h2>


<p>የኢትዮ-ኤርትራ የድንበር ኮሚሽን ባድመና አንዳንድ የኢሮብ አካባቢዎች ለኤርትራ እንዲሆኑ ያሳለፈው ውሳኔ ተራ የፍርድ ቤት ስህተት ሳይሆን ሁለቱን አገሮች ለጦርነት ሊዳርግ የሚችል ከባድ ጥፋት መሆኑን ጠቅላይ ሚ/ር መለስ ዜናዊ አመለከቱ።</p>

<p>ለህወሃት መጽሔት በሰጡት ግጭት እና ጦርነት ሊያመራ የሚችል ነው። ተራ ስህተት ሳይሆን በሰላምና በጦርነት የሚመነዘር ስህተት ነው ብለዋል። የድንበር ኮሚሽኑ ውሳኔ ኢትዮጵያን ብቻ ሳይሆን ኤርትራንም እንደሚጐዳ ጠ/ሚ/ሩ አመልክተው የኢትዮጵያ መንግስት አቋም ለሰላም ሲባልና ሰላምን በማይጐዳ መልኩ ስህተቱ መስተካከል አለበት የሚል ነው ሲሉ ተናግረዋል።</p>

<p>የድንበር ኮሚሽኑ ስህተት በተለያዩ አካባቢዎች ኢትዮጵያውያንን ለችግር እንደሚዳርገው ሁሉ፤ በመሀከለኛው ድንበር ከወረራው በፊት ከነበረው ጋር ሲዛመድ በኤርትራውያን ላይም ችግር የሚፈጥር መሆኑ ይታወቃል ያሉት አቶ መለስ የኤርትራ መንግስት ግን፤ የድንበር ኮሚሽኑ ውሳኔ እንዳለ ይተግበር የሚል አቋም ይዟል በማለት ወቅሰዋል።</p>

<p>የውጭ መግንስታት "የኮሚሽኑ ውሳኔ የፍርድ ቤት ውሳኔ ስለሆነ ህጋዊ ነው" ብለው እንደሚያምኑ ጠቅላይ ሚ/ሩ ጠቅሰው ነገር ግን በአካባቢው ዘላቂ ሰላም እንዲመጣ ውይይትና ድርድር እንደሚያስፈልግ ስላልጠፋቸው የኮሚሽኑ ውሳኔ ህጋዊ በመሆኑ እንቀበለዋለን። ችግሩን ለመፍታት የሚቻለው ግን በውይይት ብቻ ነው" የሚል አቋም ይዘዋል ብለዋል።</p>

<p>እኛ በበኩላችን ችግሩን በሰላማዊ መንገድ ለመፍታት የምናምበትን ነገር ሁሉ ከማድረግ ወደኋላ አንልም፤ መነሻ መሆን ያለበት ግን የድንበር ኮሚሽኑ ውሳኔ ቃል በቃል መተርጐም አለበት የለበትም የሚል ክርክር ሳይሆን ለአካባቢያችን ሰላም ሊያመጣ የሚችል መፍትሔ ምንድነው የሚለው ጥያቄ ነው ብለዋል ጠቅላይ ሚኒስትሩ።</p>

<p>በቅርቡ በኢትዮጵያ ስለሚኖሩ የኤርትራ ተወላጆች የወጣውን መመሪያ አስመልክቶም ጠቅላይ ሚ/ሩ ኢትዮጵያና ኤርትራ የተለያዩ አገሮች በሆኑበት ጊዜ መውጣት የነበረበትና ከ8 ወይም ከ9 አመት በላይ ዘግይቶ የወጣ ፖሊሲ ነው ብለዋል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ የካቲት 22 ቀን 1996</a></p>

</body>
</html>	














