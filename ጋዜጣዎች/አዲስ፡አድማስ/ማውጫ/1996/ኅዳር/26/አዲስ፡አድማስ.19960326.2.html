<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ጥንታዊ የዝሆንና አውራሪስ ቅሬተ-አካል በኢትዮጵያ ተገኘ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ጥንታዊ የዝሆንና አውራሪስ ቅሬተ-አካል በኢትዮጵያ ተገኘ</h2>


<p>ከኢትዮጵያና ከአሜሪካ የተውጣጡ ሳይንቲስቶች ለረዥም ጊዜ ባደረጉት የከርሰ ምድር ጥናት በጐንደር ጭልጋ አካባቢ ያገኙት የዝሆን መሰል ቅሪተ አካል የበርካታ ሚዲያዎችን ትኩረት ሳበ። ከአወራሪስ ጋር የሚመሳሰል ልዩ እንሰሳም ከበርካታ ሚሊዮን አመታት በኋላ ለመጀመሪያ ጊዜ ታውቋል።</p>

<p>የዝሆን መሰልና የአውራሪስ መሰል እንሰሳት ቅሪተ አካል መገኘቱ የህይወት ዝግመታዊ ለውጥን (ኢቮሊሽንን) በሚገባ ለመረዳት ኢንደሚረዳ የሳይንቲስቶቹን ግኝት ይፋ ያደረገው ኔቸር መፅሔት አስነብቧል። ይህንኑ ኔቸር መፅሔት ዋቢ በማድረግ ዝነኛዎቹ ዋሽንግተን ፖስትና ዩ.ኤስ.ኤ ቱዴይ የመሳሰሉ አለማቀፍ ሚዲያዎች ለግኝቱ ትኩረት በመስጠት በትናንት እትሞቻቸው አስፍረውታል።</p>

<p>የሳይንቲስቶቹ ቡድን ዶ/ር ሙሉጌታ ፍስሃ ጥንት አፍሪካና የአረቡ የዓለም ክፍል ኩታ ገጠም እንደነበሩና ከሌሎች ክፍለ - ዓለማት ተለይተው በውቅያኖስ የተከበቡ እንደነበሩ ገልፀው፤ ከ24 ሚሊዮን ዓመት ወዲህ የአፍአ አረቢያን ክፍለ ዓለም ከአውሮፓና ከእስያ ክፍለ ዓለማት ጋር መልክአ ምድራዊ መቀራረብ በመጀመሩ ትልቅ ለውጥ መከሰቱን ለአዲስ አድማስ አብራርተዋል።</p>

<p>ከጥቂቶቹ ዝሆን መሰል እንሰሳት የዛሬዎቹ የዝሆን ዝርያዎች ሞተዋል፤ አውራሪስ መሰል እንሰስት ግን በዚያው ጠፍተዋል ይላሉ ሳይንቲስቶቹ። ከሳይንቲስቶቹ አንዱ አሜሪካዊ የቅሬተ -አካል ተመራማሪ ዶ/ር ጆን ካፕልማን በበኩላቸው "በተካሄደው ጥናትና ምርምር የተገኙት ቅሬት አካሎች ዛሬ በአፍሪካ አህጉር ስላሉ አጥቢ እንሰሳት አመጣጥና ከምድረ ገፅ ስለጠፉ እንሰሳት መረጃ የሚሰጥ ነው። ከተገኘው ቅሬት አካል ማወቅ እንደተቻለው ጥንት በመድር ላይ የነበረው አውራሪስ መሰል ዝርያ ዛሬ ምድር ላይ ካለው አውራሪስ በመጠን የበለጠና በአፍንጫው ላይ ሁለት ቀንዶች ነበሩት" ተብሏል። የቅሬታ አካሎቹ እድሜ 27 ሚሊዮን ዓመት እንደሆነ ተገምቷል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ ህዳር 26 ቀን 1996</a></p>

</body>
</html>	














