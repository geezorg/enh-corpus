<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኤርትራ የአፍሪካ ህብረትን ወቀሰች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኤርትራ የአፍሪካ ህብረትን ወቀሰች</h2>


<p>የኢትዮጵያ መንግሥት የድንበር ኮሚሽንን ውሳኔ እንዲቀበል የአፍሪካ ህብረት ግፊት አላደረገም ሲል የኤርትራ መንግሥት ተቃውሞ አሰማ።</p>

<p>በሌላ በኩል የኢትዮ-ኤርትራ የድንበር ውዝግብን ለመፍታት የአሜሪካ ባለስልጣናትና የተባበሩት መንግሥታት ተወካዮች ወደ ሁለቱ አገራት እየተመላለሱ ነው። በአሜሪካ የውጭ ግንኙነት መስሪያ ቤት የአፍሪካ ጉዳይ ሃላፊዎች ዶናልድ ያማሞቶ እና ማርቲ አህቲሳሪ ኢትዮጵያንና ኤርትራን በመጎብኘት መፍትሄ ለማፈላለግ ጥረት መጀመራቸውን ሮይተርስ ዘግቧል።</p>

<p>ሦስት የተባበሩት መንግሥታት ከፍተኛ ሃላፊዎችም ሰሞኑን ወደ ሁለቱ አገሮች በመጓዝ ስለድንበር ውዝግቡ ከተለያዩ ወገኖች የተነጋገሩ ሲሆን፣ የሰላም አስከባሪው ሃይል (አንሚ) ቃል አቀባይ ገይል ሰይንት ሐሙስ በሰጡት መግለጫ አለም አቀፉ ማህበረሰብ የዲፕሎማሲ ጥረቱን አጠናክሯል" ብለዋል።</p>

<p>ኢትዮጵያና ኤርትራ የድንበር ውዝግቡን ለመፍታት ፍቃደኛ ካልሆኑ ከአሜሪካ የሚያገኙትን የልማት እርዳታ ሊያጡ እንደሚችሉ በአሜሪካ ኮንግረስ የአፍሪካ ንኡስ ኮሚቴ ሊቀመንበር ኢድሮይስ ሰሞኡን በይፋ በሰጡት መግለጫ ተናግረዋል። በአሜሪካ የኢትዮጵያ አምባሳደር አቶ ካሳሁን አየለ በበኩላቸው የኢድ ሮይስን ሃሳብ በመቃወም ሁለቱ ዲፕሎማሲያዊ ጥረት የሚደገፍ ነው ብለዋል።</p>

<p>የአሜሪካ የውጭ ጉዳይ መስሪያ ቤት ወደ ሁለቱ አገሮች ተጉዞ መፍትሄ ለማግኘት ያደረገው ሙከራ የሚበረታታ መሆኑን የተናገሩት አምባሳደር ካሣሁን፣ የአሜሪካ ዲፕሎማቶች በሁለቱ አገሮች መካከል ራሷ አሜሪካ፣ የተባበሩት መንግሥታትና የአውሮፓ ህብረት በተገኙበት ዲፕሎማሲያዊ ውይይት እንዲደረግ ሙከራ እያደረጉ መሆኑንም ሳይጠቅሱ አላለፉም።</p>

<p>ይህ በእንዲህ እንዳለ ኢትዮጵያና ኤርትራ በአልጀርስ ለተፈራረሙት የሰላም ስምምነት ዋስትና እንሆናለን ብለው ከፈረሙት ወገኖች መካከል አንዱ የአፍሪካ ህብረት ነበር ያለው የኤርትራ መንግስት፣ ኢትዮጵያ የድንበር ኮሚሽኑን ውሳኔ እንደማታከብር እያየ የአፍሪካ ኅብረት ዝምታን መርጧል በማለት ወቅሷል። በአልጀርሱ የሰላም ስምምነት የተገኘው የአፍሪካ ኅብረት የራሱን ቻርተርና ስምምነት ለማስከበር ተስኖታል በሚል ኤርትራ በአፍሪካ ኅብረት የነበራትን አምባሳደር ከኢትዮጵያ እንዲወጡ ማድረጓን ኢሪን የተሰኘው የዜና አውታር ዘግቧል።</p>

<p>የአፍሪካ ህብረት ቃል አቀባይ ሚ/ር ዴዝሞንድ አርጂያኮ ከኤርትራ መንግስት ይፋዊ ማረጋገጫ ስላልደረሳቸው አስተያየት ለመስጠት እንደአምይችሉ ተናግረዋል።</p>

<p>የአፍሪካ ኅብረት የልዑካን ቡድን በአሁኑ ወቅት የኢትዮ-ኤርትራ የድንበር ኮሚሽን በለንደን እያካሄደ ያለውን ስብሰባ እየተከታተሉ እንደሆነ ኢሪን ምንጮቹን ጠቅሶ ዘግቧል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ ህዳር 12 ቀን 1996</a></p>

</body>
</html>	














