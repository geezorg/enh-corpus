<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በእስራኤል የቦንብ ፍንዳታ የኢትዮጵያ ተወላጅ ሞተች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በእስራኤል የቦንብ ፍንዳታ የኢትዮጵያ ተወላጅ ሞተች</h2>


<p>አቪታል እታሽ በእስራእል ጋዜጦች የፊት ገፅ ላይ ጐልቶ ይታያል። ባለፈው ማክሰኞ በተከሰቱት ሁለት የአጥፍቶ መጥፋት ፍንዳታዎች ሰለባ ከሆኑት 16 ሰዎች መካከል አቪታል እታሽ በዕድሜ የመጨረሻ ትንሹ ነበረ። እናቱ ዛሬም ህይወትን ለመተንፈስ ሆስፒታል ውስጥ በሞት ሽረት ትግል ላይ ትገኛለች። </p>

<p>እስራኤል ዳግም ለሟቾቿ ማልቀስና ማዘን ጀምራለች። በአሁኑ አደጋ ግን የተገደሉት ሰዎች ስም ዝርዝር፣ አወጣጡ ዘገምተኛ ነው። አጥፍቶ ጠፊዎች የሚጠቀሙባቸው ቦምቦች በጣም እየተወሳሰቡ በሄዱ ቁጥር፣ የሚደርሰው ፍንዳታ እጅግ አሰቃቂ አሟሟቶችን እያስከተለ በመምጣቱ የሰዎች አስክሬን ለመለየት ብዙ ጊዜ እየፈጀ ነው።</p>

<p>በእያንዳንዱ ሰዓት በሚቀርበው ዜና ውስጥ የሚዘገበው የሟቾች ቁጥር ይጨምራል። ባለፈው ረቡዕ ከተቀበሩት ያደጋው ሰለባዎች አንዷ የ23 ዓመቷ ካሬን ማልካ ስትሆን አደጋው የደረሰባት ከኢትዮጵያ ስደተኞች ማዕከል ጋር ወደሚሰራው መ/ቤቷ በማምራት ላይ ሳለች ነው። ጓደኞቿ ሁልጊዜ ተጫዋችነቷንና ፈገግታዋን ያስታውሳሉ። </p>

<p>አደጋውን ቀድማ የተነበየች ይመስል በአሸባሪዎች አደጋ እንደምትሞት አስቀድማ ትናገራለች ይላሉ ቤተሰቦቿ።</p>

<p>የስደተኞቹ ማዕከል ሌላም ሰው አጥቷል። የስድስት ልጆች እናት የሆነችውን የ33 ዓመቷ ትሮይንት ተክለህን -የኢትዮጵያ ተወላጅ ነበረች፣ ተክለህን እና ቤተሰቧ ወደ ወደ እስራኤል በስደት የመጡት የዛሬ አመት ገደማ ነው። በማዕከሉ ሲኖሩ የቆዩ ቢሆንም በቅርቡ የራሳቸው ወደሆነ የመኖሪያ አፓርትመንት ሊዛወሩ እንደነበር ታውቋል።</p>

<p>ተክለህን የ1 ዓመት ህፃን ልጇን ጥላ ነው ያለፈችው። የኢትዮጵያ ማህበረሰብ አባላት በፍጥነት ተሰባስበው ልጆቿን ወደቤት የወሰዷቸው ሲሆን አባት ግን የሚስቱን አስክሬን ለመለየት ወደ ሆስፒታል ነው ያመራ።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ ነሐሴ 29 ቀን 1996</a></p>

</body>
</html>	
