<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ለድሬዳዋ ግጭት አጣሪ ኮሚሽን ተቋቁሟል» የድሬዳዋ ከንቲባ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«ለድሬዳዋ ግጭት አጣሪ ኮሚሽን ተቋቁሟል» የድሬዳዋ ከንቲባ</h2>


<p>የጉምሩክ ፖሊሶች በኮንትሮባንድ የገቡ የልባሽ ጨርቅ የሚሉትን ሸቀጥ ለመውረስ ሲሞክሩ በተፈጠረ ግጭት አምስት ሰዎች መሞታቸውን ፖሊስ ሲገልጽ፤ የሟቾቹ ቁጥር ከዚህ እንደሚበልጥ ከአካባቢው የሚወጡ መረጃዎች እያመለከቱ ነው።</p>

<p>ረቡዕ ማለዳ የጉምሩክ ፖሊሶች «አሸዋ» ተብሎ በሚታወቀው አካባቢ መጋዘን እየሰበሩ «ኮንትሮባንድን ነው» የሚሉትን ልባሽ ጨርቅ እንደሰበሰቡ ተናግረዋል - የአካባቢው ሰዎች። ፖሊሶቹ ከነጋም በኋላ እየተዘዋወሩ ጨርቆችን ከሻጭ ነጋዴዎች መንጠቃቸውን በስፍራው የነበሩ ሰዎች ገልስጸው በነጋዴዎቹና በፖሊሶቹ መካከል ግጭት መፈጠሩን አውስተዋል።</p>

<p>ኮንትሮባንድ ዕቃዎች ድንበር ጥሰው እንዳይገቡ ቁጥጥር መጥበቁን የተናገሩ የድሬዳዋ ነዋሪዎች፣ በከተማ ውስጥ የሚገኙ ልባሽ ጨርቆችን ለመውረስ ሙከራ ሲያደርግ የአሁኑ ለመጀመሪያ ጊዜ ነው ብለዋል።</p>

<p>የድሬዳው ፖሊስ ኮሚሽን በሰጠው መግለጫ፣ በግጭቱ አምስት ሰዎች ህይወታቸውን ሲያጡ፤ የአካል ጉዳት ከደረሰባቸው መካከል አስራ አንድ ሰዎች ድል ጮራ ሆስፒታል አልጋ ይዘው እየታከሙ ነው ብሏል።</p>

<p>የተፈጠረው ግጭት በመባባሱና ከፖሊስ አቅም በላይ በመሆኑ የመከላከያ ሰራዊት ጣልቃ እንደገባ ምንጮች ቢጠቁሙም፣ የድሬዳዋ አስተዳደር ከአዲስ አድማስ ጥያቄ ቀርቦለት፣ ግጭቱ እየተባባሰ ሲሄድ የመከላከያ ሠራዊት ዝግጁ እንዲሆን ተደረገ እንጂ እርምጃ አልወሰደም ሲል መልሷል። በግጭቱ የተጐዱት በአብዛኛው በግጭቱ ያልተሳተፉ ሲቪል ሰዎች መሆናቸውን የተናገሩት አቤት ባዮች በበኩላቸው ፖሊስን ተጠቅቂ በማድረግ የሟቾቹም ቁጥር ፖሊስ ከገለፀው በላይ እንደሆነ ገልፀዋል። አስተያየት የጠየቅናቸው የድሬዳዋ ከንቲባ አቶ ፍሰሀ ዘሪሁን፣ በተፈጠረው ግጭት ስለተጐዱት ሰዎች እና ስለ ጠፋው ንብረት ለማወቅ እንዲሁም፣ ጥፋተኛውንና ተጠቃያቂውን ለመለየት መንግሥት ምርመራ ያካሂዳል፤ ከዚህም በተጨማሪ ነፃን ገለልተኛ አጣሪ ኮሚሽን ትናንት ተቋቁሟል ብለዋል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ ነሐሴ 29 ቀን 1996</a></p>

</body>
</html>	
