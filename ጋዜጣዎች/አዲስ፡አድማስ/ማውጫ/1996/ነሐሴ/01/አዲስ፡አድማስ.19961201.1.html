<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የደቡብ ዩኒቨርስቲ ተማሪዎች ምግብ በማቆም ተቃውሞ አሰሙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የደቡብ ዩኒቨርስቲ ተማሪዎች ምግብ በማቆም ተቃውሞ አሰሙ</h2>


<p>በደቡብ ዩኒቨርስቲ የመኝታ ቦታ እጥረት በመከሰቱ ወንድ ተማሪዎች ከዩኒቨርስቲው ውጭ ቤት እንዲከራዩ መወሰኑን ተቃወሙ። ምግብ በማቆም ተቃውሞአቸውን ያሰሙት ተማሪዎች ዩኒቨርስቲው ውሳኔውን እንደገና መርምሮ ካላሻሻለ ወደ ፈተና አንገባም ብለዋል።</p>

<p>ዩኒቨርስቲው የተማሪዎቻቸውን ቅጥር እንዲጨምሩ በመንግስት የሚደረገው ጥረት ጥሩ እንደሆነ የተናገሩት ተማሪዎች እንደሚሉት ወደፊት የተማሪዎችን ቁጥር ለመጨመር ግማሾቹን ከዩኒቨርስቲ ግቢ ውጭ ቤት እንዲከራዩ ማድረግ አንድ አማራጭ ሊሆን ይችላል፤ አሁን ግን አስቸጋሪ ነው ብለዋል። ተማሪዎች ቤት ተከራይተው ትምህርታቸውን ሊከታተሉ የሚችሉበት ሁኔታ ባለመመቻቸቱ የዩኒቨርስቲው እቅድ ተቀባይነት የለውም ያሉት ተማሪዎች ተቃውሞአቸውን ለዩኒቨርስቲው ፕሬዚዳንት በደብዳቤ ገልፀዋል።</p>

<p>ከፍተኛ የኤድስ በሽታ ስርጭት እንዳለ እየታወቀና አብዛኛው ተማሪ ራሱን የማስተዳደር ልምድ ሳይኖረው ቤት ተከራይቶ እንዲኖር ማስገደድ ተገቢ እንዳልሆነ ጠቅሰው፣ በአዋሳ ከተማ ቤት ተከራይቶ ለመኖር በቂ ገንዘብ ከዩኒቨርስቲው ስለማናገኝ ችግር ላይ እንወድቃለን ብለዋል ተማሪዎቹ።</p>

<p>በከተማው ከፍተኛ የቤት እጥረት ከመኖሩም በተጨማሪ ከአከራዮች የሚመጣ የመብራት ገደብ ለጥናት አይመችም ያሉት ተማሪዎች፣ ዩኒቨርሲቲው ከከተማው ወጣ ያለ ስለሆነ ከፍተኛ የትራንስፖርት ችግር ያስከትልብናል ብለዋል።</p>


<p>በሌሎች ዩኒቨርሲቲዎች ይህንን አሰራር ለመጀመር ታስቦ በተመሳሳይ ችግሮች ሳቢያ ተግባራዊ ሊሆን አለመቻሉን ተማሪዎቹ ጠቅሰው፣ ተማሪዎችን ለችግር የሚያጋልጥ ውሳኔ ተግባራዊ መሆን የለበትም ሲሉ ተቃውመዋል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ ነሐሴ 01 ቀን 1996</a></p>

</body>
</html>	
