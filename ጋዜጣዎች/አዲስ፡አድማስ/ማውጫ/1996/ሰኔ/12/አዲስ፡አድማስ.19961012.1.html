<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የተ.መ.ድ ልዩ ልዑክ አልተሳካላቸውም ተባለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የተ.መ.ድ ልዩ ልዑክ አልተሳካላቸውም ተባለ</h2>


<p>የኢትዮ-ኤርትራ የድንበር ውዝግብን ለመሸምገል በተባበሩት መንግሥታት ድርጅት ልዩ ልዑክ ሆነው የተሾሙት የቀድሞው የካናዳ ውጭ ጉዳይ ልዩድ አክስወርዚ ባደረጉት ሙከራ ውርደት እንደደረሰባቸው ሮይተርስ ዲፕሎማቶችን ጠቅሶ ዘገበ።</p>

<p>የኤርትራ ፕሬዚዳንት ኢሳይያስ አፈወርቂ ከልዩ ልዑኩ ጋር ለመገናኘት ፍላጐት እንደሌላቸው ከመግለፃቸውም በተጨማሪ ወደ ኤርትራ እንዲገቡም ፍቃደኛ አልሆኑም። የኤርትራ መንግሥት አክስወርዚን ተቀብሎ ለማነጋገር ባይፈቅድም፤ ወደ አክስወርዚ በመሄድ የሚነጋገር ልዩ ልዑክ ለመመደብ ዝግጁ መሆኑን ሰሞኑን ለተመድ ገልጿል።እንደመሳለቅ ይቆጠራል ሲሉ ከፍተኛ ዲፕሎማት አስተያየት መስጠታቸውን የሮይተርስ ዘገባው አመልክቷል።</p>

<p>ልዩ ልዑክ ሆነ ከተሾሙ ስድስት ወር የሆናቸውና እስካሁን ምንም ውጤት ያላገኙት አክስወርዚ ልዩ ልዑኩ ኤርትራን ከማነጋገሩ ውጭ አማራጭ እንደሌላቸው ዲፕሎማቱ ተናግረዋል። የአክስወርዚ ሹመት ከኤርትራ መሪዎች በኩል ሕገወጥ ነው ተብሎ ተቀባይነት አለማግኘቱን ዘገባው አስታውሶ በኢትዮጵያ መንግሥት በኩል የሞቀ አቀባበል እንደተደረገላቸው ሳይገልጽ አላለፈም።</p>

<p>እንደዘገባው ከልዩ ልዑክ ጋር ለመነጋገር ፍቃደኛ ያልሆነበትን ምክንያት የኤርትራ መንግስት ተጠይቆ አስተያየት ለመሰንዘር ፍቃደኛ አይደለም። ኤርትራ ልዩ ልዑኩን ለመቀበል ፍቃደኛ መሆኗን አስመልክቶ የአንሚ ቃል አቀባይ ጌይል ሴይንት በሳምንታዊው ጋዜጣዊ መግለጫቸው «ኤርትራ በራሱ ልዑክ በኩል እንጂ ልዩ ልዑኩን ፊት ለፊት ለማነጋገር ፍቃደኛ አለመሆኗ የሰላም ሂደቱን ይጥቀም አይጥቀም አላውቅም፤ እንደማስበው ሁኔታዎች እንዴት እንደሚጓዙ ቆይተን የምናየው ይሆናል» ብለዋል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ ሰኔ 12 ቀን 1996</a></p>

</body>
</html>	
