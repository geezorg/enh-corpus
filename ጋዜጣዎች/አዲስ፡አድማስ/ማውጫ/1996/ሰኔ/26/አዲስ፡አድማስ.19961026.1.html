<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የጉምሩክ ፖሊሶች «ታይዋን ገበያ» ተብሎ በሚጠራውን ሥፍራ የኮንትሮባንድ ዕቃ ሰበሰቡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የጉምሩክ ፖሊሶች «ታይዋን ገበያ» ተብሎ በሚጠራውን ሥፍራ የኮንትሮባንድ ዕቃ ሰበሰቡ</h2>


<p>የጉምሩክ ፖሊሶች «ታይዋን ገበያ» ተብሎ በሚጠራው ስፍራ ኮንትሮባንድ ዕቃ ገብቷል በሚል ትናንት ከበርካታ መደብሮች ሸቀጥ በመሰብሰብ በመኪና ጭነው ወሰዱ።</p>

<p>ነጋዴዎች በጉምሩክ ማንአለብኝነት ተበደልን ሲሉ፤ ከሁሉም መደብሮች ሸቀጥ አልወሰድኩም የሚለው ጉምሩክ በበኩሉ ኮንትሮባንድ አስገብተዋል ብዬ ከጠረጠርኳቸው ጥቂት መደብሮች ሕጋዊነታቸውን ለማጣራት ሸቀጦቻቸው ተወስደዋል ይላል።</p>

<p>ሕጋዊ ፍቃድ አውጥተው የሚሰሩ መሆናቸውን የሚናገሩት የታይዋን ነጋዴዎች፤ ቀረጥ ተከፍሎበት ወደ አገር የገባ ሸቀጥ ኮንትሮባንድ ነው በሚል ጥርጣሬ ብቻ ጉምሩክ መውሰዱ ሕገ ወጥነት ነው ይላሉ።</p>

<p>በሺ የሚቆጠሩ መደብር የሚገኝበት «ታይዋን ገበያ» ትናንት ማምሻውን በፖሊሶች ተከቦ የዋለ ሲሆን፤ ሸቀጣቸው ይወሰድባቸዋል የተባሉ መደብሮች ባለቤቶች ንብረታችንን አናስነካም በሚል ከፖሊስ ጋር ተፋጠው ነበር።</p>

<p>የጉምሩክ ሕግ ማስከበሪያ ክፍል ኃላፊ ከአዲስ አድማስ ጥያቄ ቀርቦላቸው በሰጡት መልስ፣ የኮንትሮባንድ ዕቃ ማስገባታቸው ተረጋግጧል ተብሎ ከታመነባቸው መደብሮች ሸቀጦችን ወደ ጉምሩክ መጋዘን ወስደናል ካሉ በኋላ፤ «የነጋዴዎቹ ንብረት የሚወረስ ሳይሆን ሕጋዊ ሰነድ ያላቸውንና የሌላቸውን ለማጣራት በመሆኑ ውጤቱን በቅርብ እናሳውቃለን» ብለዋል።</p>

<p>ሕጋዊ የሆኑ ነጋዴዎች ከሥራቸው ስለሚስተጓጐሉ ሌላ የማጣራት ዘዴ ለምን ተግባራዊ እንዳላደረጉ ኃላፊው ተጠይቀው ሲናገሩ፤ ሸቀጦቹ የተወሰዱት ኮንትሮባንድ መሆናቸው በመረጃ ስለተረጋገጠ ነው፤ ሌላ የማጣራት ዘዴ ሊኖር አይችልም። በተጠና ሁኔታ የተወሰደ እርምጃ በመሆኑ ህጋዊ ሰነድ ካቀረቡ ተጣርቶ ንብረታቸው ጊዜ ሳይወስድ ይመለሳል ያሉት ኃላፊው፤ «በታይዋን ገበያ ካሉት መደብሮች መካከል በተጠረጠሩ በጥቂቶቹ ላይ ብቻ የተወሰደ ኮንትሮባንድ የማስቆም ርምጃ ነው፤ በሕገወጥ መንገድ ኮንትሮባንድ መነገዳቸው ከተረጋገጠ ለሕግ ይቀርባሉ ብለዋል።</p>

<p>ሸቀጣቸው የተወሰደባቸው ነጋዴዎች በበኩላቸው ንብረታቸው እንዳለ ጉምሩክ መጋዘን በመግባቱ መነገጃ እንደሚያጡ እንባ እየተናነቃቸው ሲናገሩ ታይተዋል - እኛም ሆንን ቤተሰቦቻችን ለችግር እንጋለጣለን ሲሉ።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ ሰኔ 26 ቀን 1996</a></p>

</body>
</html>	
