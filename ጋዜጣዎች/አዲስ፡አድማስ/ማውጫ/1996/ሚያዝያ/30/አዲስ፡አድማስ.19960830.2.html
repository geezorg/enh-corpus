<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ዘመናዊ የላብራቶሪ ተቋም ዛሬ ይመረቃል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>

<body bgColor="#fff8dd">

<h2 class="align-center">ዘመናዊ የላብራቶሪ ተቋም ዛሬ ይመረቃል</h2>


<p>በአሜሪካ ታዋቂ ከሆኑ የህክምና ላብራቶሪዎች ጋር በቴክኖሎጂና በአሰራር የሚመሳሰል ተቋም በኢትዮጵያ ተቋሞች በኢትዮጵያ ከተሞች ሥራ ለመጀመር የአሜሪካ አምባሳደር በተገኙበት ዛሬ ተመርቆ ይከፈታል። 20 ሚሊዮን ብር የሚገመተው ተቋም የተመሰረተው አሜሪካ በሚኖሩ ኢትዮጵያዊያን ነው። የአገልግሎታችን ዘመናዊነት የአሜሪካን ደረጃ የጠበቀ ነው፤ የምናስከፍለው ግን በአገራችን ከተለመደው ዋጋ ያነሰ እንጂ የበዛ አይሆንም ብለዋል - የተቋሙ ሥራ አስኪያጅ አቶ ታምራት በቀለ።</p>

<p>በመላ አሜሪካ በግዙፍነቱ የሚነገርለት "ላብቶፕ" ኩባንያ ውስጥ ለበርካታ አመታት እንደሰሩና፤ ከኩባንያው ስር ከሚገኙ 16 የላብራቶሪ ተቋማት የአንዱ ሥራ አስኪያጅ እንደነበሩ የተናገሩት አቶ ታምራት በቀለ ኢንተርናሽናል ክሊኒካል ላብራቶሪስ" የተሰኘ ድርጅት በመመስረት ወደ ኢትዮጵያ መመለሳቸውን ገልፀዋል።</p>

<p>በኢትዮጵያ የተመሰረተው ላብራቶሪ በአገራችን ግዙፍ መሆኑንና፤ በአሜሪካ ይሰሩበት ከነበረው ተቋም ጋር ሲነፃፀር አነስተኛ እንደሆነ ሥራ አስኪያጁ ገልፀው፤ በቴክኖሎጂ፤ በጥራትና በአሰራር ተመሳሳይ ነው ብለዋል። የድርጅታቸው ዋና ላብራቶሪ ቃሊቲ የሚገኝ ባለ 4 ፎቅ ህንጻን ሙሉ ለሙሉ የያዘ ሲሆን፣ በአዲስ አበባና በናዝሬት ከሚከፈቱ የደንበኛ መቀበያ ጣቢያዎች ጋር በኮምፒውተር ኔትዎርክ ይገናኛል።</p>

<p>የመመርመርያ መሳሪያዎቻችን አውቶማቲክና የዘመኑ ቴክኖሎጂ ውጤት በመሆናቸው፣ ህመምን ለይቶ ለማወቅና ተስማሚ መድሃኒት ለመምረጥ የሚያስችሉ በርካታ የምርመራ አይነቶችን በመስራት ለዶክተሮች ከፍተኛ ጠቀሜታ ይሰጣሉ ብለዋል።</p>

<p>በአፍሪካ አገራት ተዘዋውረው የሰሩ ባለሙያዎች የሚሰጡት አስተያየት፤ በመሳሪያዎቻችን ዘመናዊነት ከብዙዎቹ እንደምንቀድም ነው ይላሉ አቶ ታምራት።</p>

<p>በኢትዮጵያ ላብራቶሪ ለማቋቋም ለበርካታ አመታት እንዳሰቡበትና ወደ ስምንት ሚሊዮን ብር የሚያወጡ አንዳንድ መሳሪያዎችን ካሰባሰቡ በኋላ፤ ተጨማሪ መሳሪያዎችን ለመግዛትና ድርጅቱን ለማቋቋም ከራሳቸው ገንዘብና ከባንክ ብድር ከሁለት ጓደኞች እገዛ ጋር 12 ሚሊዮን ብር ወጪ መደረጉን ተናግረዋል። ተቋሙ አገልግሎቱን ለማስፋፋት በድሬዳዋ፣ በአዋሳ በባህር ዳር፣ በመቀሌ በጐንደርና በለሎች ከተሞች የደንበኞች መቀበያ ጣቢያ ለመክፈት እቅድ አለው።</p>


<p class="align-center"><a href="/Gazettas/AddisAdmas/info/AddisAdmas.sera.html"> አዲስ አድማስ ሚያዝያ 30 ቀን 1996</a></p>

</body>
</html>
