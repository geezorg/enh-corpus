<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የእያንዳንዱ የንግድ ድርጅት የቀን ገቢ ግብር ከነገ በስቲያ ጀምሮ ሊገመት ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>

<body bgColor="#fff8dd">

<h2 class="align-center">የእያንዳንዱ የንግድ ድርጅት የቀን ገቢ ግብር ከነገ በስቲያ ጀምሮ ሊገመት ነው</h2>


<p>የገቢ ግብር ገማች ኮሚቴ በየቀበሌው ተቋቁሞ ከሰኞ ጀምሮ በአዲስ አበባ ባሉ ንግድ ቤቶች የገቢ ግምት እንደሚያከናውን የከተማዋ የገቢዎች ኤጀንሲ ትናንት አስታወቀ።</p>

<p>ስድስት አባላት ያለው ኮሚቴ የገቢ ግብር ለመገመት ሲመጣ የንግድ ቤት ባለቤት ወይም ሕጋዊ ወኪል ትክክለኛውን መረጃ ማቅረብ አለባቸው ያሉት የኤጀንሲው ም/ሥራ አስኪያጅ አቶ ቴዎድሮስ ተፈራ፣ ነጋዴዎች የቀን ትርፋቸው ሳይሆን አጠቃላይ የቀን ሽያጫቸው ምን ያህል እንደሆነ ማሳወቅ ይጠበቅባቸዋል ብለዋል።</p>

<p>ነጋዴዎች የንግድ ምዝገባና ፍቃድ ሰነዶችን ለግብር ገማች ኮሚቴው ማቅረብ እንዳለባቸው የኤጀንሲው ሃላፊዎች ገልጸው፤ የሽያጭ ሰነዶችን ብቻ ሳይሆን ለንግድ ዕቃ ኪራይ ለቴሌፎን፣ ለመብራትና ለትራንስፖርት የከፈሉትን ወጪ የሚሳዩ ደረሰኞችን ማሰናዳት ይገባቸዋል።</p>

<p>አማካይ የቀን ሽያጭ ይህን ያህል ተብሎ መገለጽ አለበት ሲሉ የተናገሩት ኃላፊዎቹ አንድ የንግድ ድርጅት ባለቤት አስፈላጊውን መረጃ ከሰጠ በኋላ ለቀን ገቢ ገማች ኮሚተ በሰጠው መረጃ ላይ የሚጣለውን የግብር ግምት ትክክለኛ ስለመሆኑ ማስረጃ ጠይቆ መያዝ አለበት።</p>

<p>ሰኞ የሚጀመረው አዲስ የቀን ገቢ ግምት ለምን እንዳስፈለገ ተጠይቀው፤ ከአራት አመት በፊት የተከናወነው ግምት ሁሉንም ያላካተተ ስለሆነ 10ሺ ንግድ ቤቶች ግብር የማይከፍሉ ሆነው መገኘታቸውን ኃላፊዎቹ ገልፀው የድሮው የግብር አከፋፈልም የአሁኑን ዘመን የንግድ አደረጃጀት ከግንዛቤ ያላስገባ በመሆኑ ወቅታዊነቱን እንዳጣ ተናግረዋል።</p>

<p>ካሁን በፊት እንደታየው ገማቾቹ በልምድ ማነስ ወይም በግል ጥላቻ ምንያት ከነጋዴዎች አቅም በላይ የሆነ ግብር ቢወስኑስ? የሚል ጥያቄ ተነስቷል።</p>

<p>የኤጀንሲው ኃላፊዎች በምላሻቸው የኮሚቴዎች አባላት የተመረጡት ከግብር ሰብሳቢ መስሪያ ቤት ብቻ ሳይሆን ከየቀበሌው ነዋሪና ከንግድ ምክር ቤትም ነው። ስለሆነም ከቂም በቀል የፀዱ እንዲሁም በቂ ሥልጠና የተሰጣቸው ናቸው ብለዋል።</p>

<p>ለነጋዴው ኅብረተሰብ በተለያዩ መድረኮች ስለአገማመቱ ተናግረናል፤ እያንዳንዱ ነጋዴ ብሮሸሮች እንዲዳረሱ አድርገናል፣ ገማች ኮሚቴዎቹ ትክክለኛውን ሥራ ካላከናወኑ ተጠያቂዎች ናቸው ይላሉ ኃላፊዎቹ።</p>

<p>ገማቾች በሚወስኑት ግብር ቅር የተሰኘ ነጋዴ በአሥር ቀን ለአቤቱታ አጣሪ ኮሚቴ ከዚያም ለግብር ይግባኝ መሥሪያ ቤት ማቅረብ ይችላል ሲሉ ኃላፊዎቹ ተናግረዋል። ከንግድ ምክር ቤት ተወክለው የተገኙት አቶ ታደለ ይመር እንደገለፁት፣ ነጋዴዎችን የሚወክል አንድ ሰው በኮሚቴው በመካተቱና የአማካሪ ምክር ቤት አባላት በኅብረተሰቡ የተመረጡ ስለሆነ ሚዛናዊ አመለካከት ይኖራል ተብሎ ይታመናል ካሉ በኋላ፣ ኮሚቴው ተገቢ ያልሆነ ግብር መወሰኑ አግባብ እንደማይሆንና ስለገቢ ግምት በንግድ ም/ቤት አማካይነት በተለያዩ ማኅበራት በኩል ትምህርት ተሰጥቷል ብለዋል።</p>


<p class="align-center"><a href="/Gazettas/AddisAdmas/info/AddisAdmas.sera.html"> አዲስ አድማስ ሚያዝያ 30 ቀን 1996</a></p>

</body>
</html>
