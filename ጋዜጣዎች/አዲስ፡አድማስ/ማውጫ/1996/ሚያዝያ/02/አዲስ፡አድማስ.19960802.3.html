<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የምድር ባቡር ፕራይቬታይዜሽን አጠራጣሪ ሆኗል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የምድር ባቡር ፕራይቬታይዜሽን አጠራጣሪ ሆኗል</h2>


<p>የኢትዮ ጅቡቲ ምድር ባቡርን ለ25 ዓመት ወደግል ለማዛወር የወጣው እቅድ በተጫራች እጦት ላይሳካ እንደሚችል ሚኒስትር ዴኤታ ሃይሌ አሰገዴ ተናገሩ። ለፕራይቬታይዜሽን የሚወጡ ጨረታዎች የማይሳኩት ከልክ ያለፈ የጨረታ መነሻ ዋጋና አላስፈላጊ ቅድመ ሁኔታዎች ስለሚበዙ ነው የሚል አስተያየት ይሰነዘራል። በሌላ በኩል ምድር ባቡር ወደ ግል ከተዛወረ በኢትዮጵያና በጂቡቲ ባሉ ሠራተኞች መካከል ያለው የደመወዝ ልዩነት መስተካከል እንዳለበት ከኢትዮያ በኩል ጥያቄ መቅረቡን የድርጅቱ ስራ አክሲያጅ አቶ አብርሃም ሀብተእዝጊ ገልፀዋል።</p>

<p>ስራ አስኪያጁ ለአዲስ አድማስ እንደገለፁት የምድር ባቡር ማኔጅመንት የሚቆጣጠር ባለሃብት የሁለቱን አገራት ሠራተኞች በእሉ አይን በማየት ደመወዛቸውን እንድያመጣጥን ቅድመ ሁኔታ ተጥሎበታል።</p>

<p>እኩል የትምህርት ደረጃና የአገልግሎት ዘመን ያላቸው ሠራተኞች እኩል ክፍያ ማግኘት ይገባቸዋል ያሉት ስራ አስኩያጁ፣ ላለፉት 20 ዓመታት ሲሰራበት በቆየው የደመወዝ አከፋፈል ግን የአንዳንድ ጅቡቲያውያን ደሞዝ ከኢትዮፕያውያን ጋር ሲነጻፀር በ20 እጥፍ በልጦ ይገኛል ብለዋል።</p>

<p>ምድር ባቡር ለችግሮቹ እልባት ሳይሰጥ ወደ ግል ማዛወሩ ውጤታማ ይሆናል ወይ በሚል ለቀረበ ጥያቄ ስራ አስኪያጁ በሰጡት ምላሽ፤ ባለሃብት ድርጅቱን ቢቆጣጠር ከኛ የተሻለ እውቀት፣ ካፒታልና ልምድ ያለው የተሻለ አሰራር ይዞ በመምጣት ችግሮቹን ይፈታቸዋል ብለዋል።</p>

<p>ይህ በኢንዲህ እንዳለ ምድር ባቡርን ወደ ግል ለማዛወር የወጣው እቅድ አይሳካም ብለው እንደሚጠብቁ ከፍተኛ የመንግሥት ባለሥልጣናት ገልፀዋል። ተመሳሳይ ፕራይቬታይዜሽን እቅዶች በተጫራች እጦት ሳይሳኩ እንደሚቀሩ የተናገሩት አቶ ሃይሌ አሰግዴ፣ የራሳችን አማራጭ መንገድ ለመጠቀም መዘጋጀት አለብን ብለዋል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ ሚያዚያ 2 ቀን 1996</a></p>

</body>
</html>	














