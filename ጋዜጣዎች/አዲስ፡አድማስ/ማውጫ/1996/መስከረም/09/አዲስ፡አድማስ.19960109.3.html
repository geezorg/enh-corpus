<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"ኢትዮጵያና ኤርትራ ተኩስ ቢያቆሙም ሰላም አልፈጠሩም"</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">"ኢትዮጵያና ኤርትራ ተኩስ ቢያቆሙም ሰላም አልፈጠሩም"</h1>


<p>በተባበሩት መንግሥታት ጠቅላላ ጉባኤ ውሳኔ መሠረት ነገ የሚከበረው አለም አቅፍ የሰላም ቀን ትናንት በአፍሪካ ኅብረት ፅ/ቤት ታስቦ ሲውል፤ የኢትዮጵያና የኤርትራ መንግሥታት የተሟላ ሰላም ለመፍጠር ውይይት እንዲጀምሩ የኮፊ አናን ልዩ ተወካይ ሌግዋይላ ጆሴፍ ሌግዋይላ ተማፀኑ።</p>

<p>በእዚሁ አምባሳደር ሌግዋይላ ባደረጉት ንግግር፤ የአፍሪካ ቀንድ እንደማንኛውም የዓለም ክፍል ሰላም እንደሚያስፈልገው ጠቅሰው፤ ኢትዮጵያና ኤርትራ ተኩስ ለማቆም ከተስማሙ ሦስት አመት ከሦስት ወር ሆኗቸዋል። ጥሩ ውጤት ቢገኝም ግን ፈታኝ ሁኔታዎች ይቀራሉ ብለዋል።</p>

<p>ሁለቱ አገሮች ተኩስ ለማቆም ተስማሙ እንጂ ስላም ለመፍጠር ገና አልበቁም ያሉት አምባሳደሩ፤ እሳቱ ተዳፈነ እንጂ አልጠፋም፤ ተኩስ ማቆም የሰላም ተስፋ እንጂ ራሱ ሰላም አይደለም ሁለቱ አገሮች በውይይት አስተማማኝ ሰላም ፈጥረው ህዝቦቻቸውን መጥቀም አለባቸው ሲሉ ተናግረዋል።</p>

<p>ሌግዋይላ የፀጥታው ም/ቤት ወደ ሰላም በሚደረገው የመጨረሻ ሂደት ላይ እንቅፋት የሆኑትን ችግሮች ለይቶ እንዲያውቅ ማድረጋቸውን ያመለከቱት አምባሳደሩ፤ በሁለቱ አገሮች መካከል ውይይት እንደሚያስፈልግ የፀጥታው ምክር ቤት መግለፁን ጠቅሰዋል። የኢትዮጵያና ኤርትራ ወዳጆች እንዲሁም ሰላም ወዳድ አገራት ሁለቱ አገራት ወደ ሰላም ሂደቱ የመጨረሻ እርምጃ እንዲያደርጉ እንዲያግባቡዋቸው ተማፅነዋል።</p>

<p>የፀጥታው ምክር ቤት ሰሞኑን ባሳለፈው ውሳኔ የኢትዮ-ኤርትራ ድንበር በአፋጣኝና በመጣለት ፕሮግራም እንዲካሄድ ሁለቱን አገራት አሳስቧል። የኢትዮጵያ መንግስት በባድመ ጉዳይ ቅሬታ በማቅረቡ፤ የሁለቱን አገሮች ድንበር ለማስመር በድንበር ኮሚሽን የመጣው ፕሮግራም ለሁለት ወር ተራዝሞ በጥቅምት ወር እንዲጀመር ታስቧል።</p>

<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ መስከረም 9 ቀን 1996 ዓ.ም</a></p>

</body>
</html>
