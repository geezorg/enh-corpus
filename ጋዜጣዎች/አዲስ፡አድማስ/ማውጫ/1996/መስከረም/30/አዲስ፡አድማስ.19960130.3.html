<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሆነ ብሎ "ኤች.አይ.ቪ"ን ማስተላለፍ እንደ ግድያ ወንጀል ይቆጠራል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ሆነ ብሎ "ኤች.አይ.ቪ"ን ማስተላለፍ እንደ ግድያ ወንጀል ይቆጠራል</h2>


<p>ሆን ብሎ ኤች.አይ.ቪን ወደሌላ ሰው ማስተላለፍ እንደ ግድያ ወንጀል የሚቆጠር መሆኑን የሚደነግግ ህግ መረቀቁ የተገለፀ ሲሆን፤ የፍርድ ሂደቱ በዝግ ችሎት እንዲካሄድ ሰሞኑን በተካሄድ አውደ ጥናት ሃሳብ ቀረበ።</p>

<p>ስለ ኤች.አይ.ቪ ራሱን የቻለ ሕግ እንዲወጣም ከዓለም አቀፍ ድርጅቶች ጋር ተደርጐ ከነበረው ውይይት በተጨማሪ፤ በፍትህ ሚኒስትር ሃርቃ ሀሮዬ የተመራ የአንድ ቀን አውደ ጥናት በሚኒስተር መስሪያ ቤቱ አዳራሽ ተካሂዷል።</p>

<p>በፍትሕ ሚኒስትር የህግ ጥናትና ምርምር መምሪያ ሃላፊ አቶ ደምሴ አስፋው፤ በ49 ዓ.ም የወጣው ሕግ ተላላፊ በሽታዎችን ሆነ ብሎ ያስተላለፈ በገንዘብ ወይም በእስራት እንደሚቀጣ ቢደነገግም፣ ኤች.አይ.ቪ ላይ በሚገባ የተቀመጠ አንቀጽ ባለመኖሩ ህጉ ውስጥ እንዲካተት መነሻ ሀሳቦች አስፈላጊ መሆናቸውን አስረድተዋል።</p>

<p>የሠራተኛና አሠሪ ሕግ የተቀጣሪዎችን ጤንነት መመርመር እንዳለበት የሚገልፅ አንቀጽ መኖሩን አቶ ደምሴ ጠቅሰው፤ በሕጉ ውስጥ "ከኤች.አይ.ቪ በስተቀር የሚል መካተት እንዳለበት ሀሳብ አቅርበዋል። የመድህን ድርጅቶችም ደንበኞቻቸውን የኤች.አይ .ቪ ምርመራ እንዲያቀርቡ በመጠየቅ ማግለል እንደሌለባቸውም ተናግረዋል አቶ ደምሴ።</p>

<p>እየተሻሻለ ባለው የወንጀለኛ መቅጫ ሕግ ሻይረሱ እንዳለበት እያወቀ ሆነ ብሎ የሚያስተላልፍ ሰው በጥይትና በመርዝ ከገደለ ሰው ተለይቶ አይታይም የሚለው ሀሳብ እንደተካተተበትም ተጠቁሟል።</p>

<p>ፍትሕ ሚ/ር ባቀረበው የመነሻ ጥናት ላይ በመመርኮዝ ሀሳባቸውን የሰነዘሩ የአውደ ጥናቱ ተሳታፊዎች፤ አብራሪ ፓይለቶች፣ የባቡር አሽከርካሪዎች፣ ሕዝብን ይዘው ስለሚጓጓዙ ከኤች.አይ.ቪ ነፃ መሆናቸው በምርመራ መረጋገጥ አለብት ብለዋል። ህግ እንዲቀረፅ የሚቀርብ ሀሳቦች ከሕገ-መንግስቱ ጋር መጣጣም ይኖርባቸዋል - ያሉ አስተያየት ሰጪዎች፣ የግልም ሆኑ መንግሥታዊ መሥሪያ ቤቶች ኤች.አይ.ቪ በደማቸው ውስጥ የሌባቸውን እንደማንኛውም ጤነኛ ሰው የመታየት መብት እንዳላቸው በመተዳደሪያ ደንባቸውና በመመሪያቸው እንዲያካትቱና እንዲሁም በስራ ላይ እያሉ ሻይረሱ በደማቸው ውስጥ እንዳለ ከታወቀ ከሚሰሩበት በማሰናበት መገለል የለባቸውም፤ የሚሉ ሀሳቦችን አቅርበዋል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ መስከረም 30 ቀን 1996</a></p>

</body>
</html>	














