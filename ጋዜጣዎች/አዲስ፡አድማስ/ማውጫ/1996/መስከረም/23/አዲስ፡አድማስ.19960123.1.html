<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በኢሲኤ አካባቢ ነዋሪዎች ቤታቸውን በአንድ ቀን እንዲያፈርሱ ተነገራቸው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በኢሲኤ አካባቢ ነዋሪዎች ቤታቸውን በአንድ ቀን እንዲያፈርሱ ተነገራቸው</h2>


<p>ከአፍሪካ ኢኮኖሚ ኮሚሽን (ኢ.ሲ.ኤ) ህንጻ ጀርባ የሚገኙ ነዋሪዎች፤ ቤታቸውን በአንድ ቀን ውስጥ አፍርሰው ቦታውን እንዲለቅቁ ከቀበሌ የተሰጣቸው ማስጠንቀቂያ እንዳስጨነቃቸው ገለፁ።</p>

<p>ቦታው ለኢሲኤ ማስፋፊያ እንዲውል መወሰኑ የሚታወቅ ሲሆን፤ ከቦታው የሚነሱ ነዋሪዎች የቤት ግምት እንዲሁም ምትክ ቦታና ካርታ ስላገኙ ቤታቸውን አፍርሰው መልቀቅ እንዳለባቸው ከአዲስ አበባ አስተዳደር ተገልፆልኛል ይላሉ የቂርቆስ ክፍለ ከተማ ቀበሌ 18 አስተዳደር ዋና ሥራ አስፈፃሚ። ዋና ሥራ አስፈፃሚው አቶ ሙዘፈር አህመድ ባለፈው ማክሰኞ እለት 60 ለሚሆኑ የአካባቢው ቤተሰቦች ያስተላለፉት መልዕክት፤ በአንድ ቀን ውስጥ ቤታቸውን እንዲያፈርሱ የሚገልጽ ነው።</p>

<p>ነዋሪዎቹ እስከ ረቡዕ ድረስ ቤታቸውን አፍርሰው ካልለቀቁ፤ ከሃሙስ ጀምሮ እስከ ዛሬ ቅዳሜ ድረስ የቀበሌው አስተዳደር በአፍራሽ ግብረ ሃይል ቤቶቹን እንደሚያፈርስ አስጠንቅቀዋል - አቶ ሙዘፈር አህመድ። በአጣዳፊው ማስጠንቀቂያ መጨነቃቸውን የተናገሩ ነዋሪዎች በበኩላቸው ምትክ ቤት እንዳይሰሩ ተከልክለው መቆየታቸውን በመጥቀስ መሄጃ እንዳጡ ይገልፃሉ።</p>

<p>የቤት ግምትና ምትክ ቦታ ከአራት ዓመት በፊት ከአዲስ አበባ መስተዳድር እንዳገኙ ነዋሪዎቹ አመልክተው፤ ካርታ እንዲሰጠን በተደጋጋሚ አቤት ብለን ምላሽ ባለማግኘታችን ቤት ሳንሰራ ጊዜው ባክኖብናል ሲሉ አማርረዋል።</p>

<p>ካርታ ባናገኝም በተሰጠን ቦታ ቤት እንስራ ብለው ግንባታ የጀመሩ ሰዎች፤ "ካርታ ሳይኖራችሁ ቤት መስራት አትችሉም" ተብለው ግንባታ እንድያቋርጡ በከተማው መስተዳድር ተገደዋል ይላሉ ነዋሪዎቹ።</p>

<p>ካርታ ስጡን ስንል ሰሚ አጥተን፤ ቤት እንስራ ስንልም ካርታ አምጡ እየተባልን አመታት አለፉ የሚሉ ነዋሪዎች፤ ዛሬ ድንገት በአንድ ቀን ውስጥ ቤታችንን እንድናፈርስ የምታዘዘው የት ልንገባ ነው? ሲሉ ጭንቀታቸውን ገልፀዋል።</p> 


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ መስከረም 23 ቀን 1996</a></p>

</body>
</html>	














