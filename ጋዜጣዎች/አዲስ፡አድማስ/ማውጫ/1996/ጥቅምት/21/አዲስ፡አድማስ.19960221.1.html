<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የምርጫ ቦርድ እያወዛገበ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የምርጫ ቦርድ እያወዛገበ ነው</h2>


<p>ገዢውና ተቃዋሚ ፓርቲዎች፣ እንዲሁም የግል ተወዳዳሪዎች የየራሳቸውን ፕሮግራም ለመራጩ ሕዝብ የሚያስተዋውቁበት ሰፊ መድረክ፣ በቂ ጊዜና የአየር ሰዓት ማመቻቸት እንደሚያስፈልግ የገለፁት በአዲስ አበባ ዩኒቨርስቲ የዓለም አቀፍ ግንኙነትና የፖለቲካል ሳይንስ መምህር ዶ/ር ካሣሁን ብርሃኑ፣ ከሁለት ዓመት በኋላ የሚካሄደው ምርጫ ስኬታማ የሚሆነው ነፃ፣ ቀጥተኛና ፍትሐዊ ምርጫ ያለግድፈት መካሄዱን ማረጋገጥ ሲቻል ነው አሉ። ተቃዋሚ ፓርቲዎች ነፃ ብሔራዊ የምርጫ ቦርድ እንዲቋቋም ጥሪ ሲያስተላልፉ፣ ኢህአዴግ በበኩሉ አሁን ያለው የምርጫ ቦርድ ነፃ ነው ሲል መለሰ።</p>


<p>በ15 ተቃዋሚ ፓርቲዎች የተመሰረተው የኢትዮጵያ ዲሞክራሲያዊ ሃይሎች ህብረት ከሁለት ዓመት በኋላ የሚካሄደውን ምርጭ ነፃና ሚዛናዊ እንዲሆን ለማድረግ መሟላት በሚገባቸው ቅድመ ሁኔታዎች ላይ ከኢህአዴግ ጋር ለመደራደር ጥሪ ባቀረበበት ወቅት ካነሳቸው ሀሳቦች አንዱ፤ ከአድልዎ የፀዳ ብሔራዊ የምርጫ ቦርድ እንዲቋቋም የሚጠይቅ ነው። አቶ መለስ ዜናዊ ስለ ምርጫ ቦርዱ ሃላፊ የጠቅላይ ፍርድ ቤት ፕሬዚዳንት ናቸው፤ ተቃዋሚዎች ከጠቅላይ ፍ/ቤት ፕሬዚዳንት የበለጠ ነፃ ሰው ከፈለጉ አስበው ያምጡ ብለዋል።</p>

<p>ኢህአዴግ የምርጫ ቦርዱን እንደገና ለማዋቀር ፍቃደኛ መሆን አለመሆኑን ግን አልገለፁም - አቶ መለስ።</p>

<p>የኢትዮጵያ ዲሞክራሲያዊ ሃይሎች ህብረት በበኩሉ፤ ኢህአዴግና ተቃዋሚ ፓርቲዎች እንዲሁም ሌሎች ወገኖች በተሳተፉበት ሁኔታ የምርጫ ቦርዱ እንደ አዲስ እንዲቋቋም ጠይቋል።</p>

<p>ዶ/ር ካሣሁን ብርሃኑ ስለ አገራችን የፖለቲካ ሁኔታ በሰጡት አስተያየት፤ በተለዋወጠው የዓለም ግፊት ሁሉም የሚሳተፍበት የፖለቲካ ሥርዓት ከሞላ ጐደል ኢትዮጵያን ጨምሮ አብዛኞቹ ታዳጊ አገሮች እየጀመሩት መሆኑን አስረድተው፤ በኢትዮጵያ በቅርፅ ደረጃ ብዙ ዲሞክራሲያዊ መግለጫዎች እየታዩ ቢሆኑም፣ በይዘት ደረጃ ገና የሚቀሩ ጉዳዮች እንዳሉ አብራርተዋል።</p>

<p>ይህ በእንዲህ እንዳለ ኢኒሼቲቭ አፍሪካ የተሰኘ መንግሥታዊ ያልሆነ ድርጅት፣ ሴቶች በመጪው ምርጫ እንዲሳተፉ ለማበረታታት ስልጠና እንደሚሰጥ አስታውቋል። በአቶ ክቡር ገና ኤግዘኩቲቭ ዳሬክተርነት የሚመራው ይኸው ኢንስቲቲዩ፤ ለ300 ሴቶች ስልጠና ለመስጠት እቅድ ያለ ሲሆን ለምርጫ ዘመቻ የሚውል ገንዘብ ለማመቻቸት ሃሳብ እንዳለው ገልጿል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ ጥቅምት 21 ቀን 1996</a></p>

</body>
</html>	














