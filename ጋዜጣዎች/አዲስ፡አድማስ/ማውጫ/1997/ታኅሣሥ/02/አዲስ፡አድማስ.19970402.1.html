<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮ - ኤርትራ ውዝግብ አቅጣጫ ያልለየ ሆኗል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኢትዮ - ኤርትራ ውዝግብ አቅጣጫ ያልለየ ሆኗል</h2>


<p>«የሰላም ሀሳብ» ተብሎ በጠቅላይ ሚኒስትር መለስ ዜናዊ የቀረበውን ሰነድ እንደማይቀበሉ የገለፁ የኤርትራ ባለሥልጣናት የኢትዮጵያ ወታደሮች የኤርትራ ድንበርን ጥሰው ቤቶችን በማቃጠል አራት ሰዎችን ክፉኛ ደብድበዋል ሲሉ ክስ ሰነዘሩ።</p>

<p>«በግርግር የሰላም ሀሳብን ለማድበስበስ ያለመ ክስ ነው» በማለት የቲዮጵያ መንግሥት ያስተባበለ ሲሆን የሰላም አስከባሪው ሃይል አዛዥ በበኩሉ የኤርትራ ባለሥልታናት የሰነዘሩትን ክስ እንደሚያጣራ አስታውቋል።</p>

<p>ኮና አናንና በርካታ አገራት በኢትዮጵያ ፓርላማ የፀደቀውን «የሰላም ሃሳብ» እንደሚደግፉ በይፋ ሲገልፁ የአሜሪካ መንግስት ዝምታን መመረጡ አነጋጋሪ ሆኗል።</p>

<p>የኢትዮ - ኤርትራ ውዝግብ ችግር እንዲህ አቅጣጫው ባልለየለት ወቅት እንው የኤርትራ ባለሥልጣናት ክስ የሰነዘሩት። የቲዮጵያ ወታደሮች ድንበር ጥሰው አንድ ኪ.ሜ ዘልቀዋል ያሉት የኤርትራ ባለሥልታናት፤ ወታደሮቹ 10 ሰዎችም ላይ ከፍተኛ ድብደባ ፈጽመዋል ብለዋል። ክሱ እንደሚጣራ የተናገሩት የአንሚ አዛዥ ጄኔራል ሪጄንደር ሲንግ፣ እስካሁን በቲዮጵያ ወታደሮች የተቃጠሉ ቤቶች እንዳላዩ ጠቅሰው አጣርተን እንደጨረስን ውጤቱን ሰሞኑን ይፋ እናደርጋለን ብለዋል።</p>

<p>በኤርትራ በኩል የተሰነዘረው ክስ እውነት ሆኖ ቢገን ምን አይነት እርምጃ እንደሚወስዱ የተጠየቁት የአንሚ አዛዥ ለሚመለከታቸው አካላትና ለተባበሩት መንግሥታት ድርጅት አቀርበዋለሁ ሲሉ ማልሽ ሰጥተዋል።</p>

<p>በተያያዘም የተ.መ.ድ ዋና ፀሐፊ ኮፊ አናን ጠ/ሚ መለስ ዜናዊ በፓርላማ እንዲፀድቅ ያደረጉትን ባለ አምስት ነጥብ የሰላም ሃሳብ ካጤኑ በኋላ በእሳቸው በኩል ተቀባይነት እንዳለው ያስታወቁ ሲሆን፣ በሁለቱ አገሮች መካከል ሰላም ሊያአሰፍን የሚያስችል ሀሳብ ከመሆኑ በላይ በ2000 ዓ.ም የተደረሰውን የአልጀርስ ስምምነት ሙሉ ለሙሉ ተግባራዊ ለማድረግ ይረዳል ብለዋል።</p>

<p>ከኮፊ አናን በፊትም የአውሮፓ አገራት ራሽያ፣ ጃፓንና ቻይና ድጋፋቸውን ቢገልፁም የአሜሪካ መንግስት ዝምታን መምረጡ የቲዮጵያ ባለሥልጣናት እንዳሰሰበ ተነግሯል። በአፍሪካ ቀንድ የፖለቲካ ሂደት ላይ ትንታኔ የሚሰጡት ረ/ፕ መድህኔ ታደሰ በሰጡት አስተያየት፣ አሜሪካ አቋሟን ከማሳወቅ መቆጠቧ አነጋጋሪ መሆኑን በመግለጽ አስተያየታቸውን ሲፅፉ «ሁለቱንም አገሮች ላለማስቀየም ወይም ከኤርትራ መንግሥት ጋር ላለመጋጨት ይሆን? ምንአልባት ድርድር ቢጀመር ማሸማገል እንዲመች በገለልተኝነት ለመቆየት ቢሆንስ?» ሲሉ ግምታቸውን ሰጥተዋል።</p>

<p>አሜሪካ ዝምታ ለምን እንደመረጠች ሰሞኑን የተጠየቁት የውጭ ጉዳይ ሚኒስትር ዴኤታ ዶ/ር ተቀዳአለሙ በበኩላቸው «አሜሪካ ዝም የማለቷ ነገርችላ የሚባል አይደለም። በትኩረት የምንከታተለው ጉዳይ ነው። የተ.መ.ድ የፀጥታ ምክር ቤት የሰላም ሂደቱን የሚያቀላጥፍ አንድ ውሳኔ እንዲያሳልፍ መጣር ይጠበቅብናል። » ብለዋል። «ሁሉም ወገን ተባብሮ መሥራት ይኖርበታል» ያሉት ዶ/ር ተቀዳ «ተቃዋሚዎች በተለያዩ ጉዳዮች ከገዥው ፓርቲ ከኢህአዴግ ጋር ሊለያዩ ይችላሉ። በሰላም ጉዳይ ላይ ረጋ ብለው በማሰብ ሁነታውን በአገር አቀፍ ደረጃ በማጤን ለጋራ አቋም አስተዋጽኦ ቢያደርጉ የመረጣል» ሲሉ ተናግረዋል።</p>

<p>ቀስተ ደመና የዲሞክራሲና የማህቤራዊ ፍትሕ ንቅናቄ ሊቀመንበር ዶ/ር ብርሃኑ ነጋ በሰጡት አስተያየት «ሌሎች ዲሞክራሲያዊ አገሮች አገራዊ የሆነ አንገብጋቢ ጉዳይ ሲያጋጥማቸው ገዢው ፓርቲ ከውጭ ሃይሎች ጋር ከመምከሩ በፊት ለተቃዋሚ ፓርቲዎች አስፈላጊውን መረጃ በመስጠት ውይይት ይደረግበታል፤ ይህ አሰራር እዚህ አገር አልታየም» ብለዋል።</p>

<p>ሰላምንና ጦርነትን በሚመለከት ትልቅ ጉዳይ በገዢ ፓርቲ ተደብቆ በዜጐች ዘንድ ወይም በፓርቲዎች መካከል ውይይት ሳይደረግበት በቅፅበት ፀድቋል የሚል ሀሳብ የሰነዘሩት ዶ/ር ብርሃኑ ነጋ፤ መንግሥት ተቃዋሚ ፓርቲዎችን በአገር ጉድያ ማግለሉን ተችተዋል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ ታኅሣሥ 02 ቀን 1997</a></p>

</body>
</html>	
