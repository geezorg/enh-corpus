<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በአለም አቀፍ ፍርድ ቤት ኢትዮጵያ አቋሟን ታሳውቃለች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በአለም አቀፍ ፍርድ ቤት ኢትዮጵያ አቋሟን ታሳውቃለች</h2>


<p>በዘር ማጥፋት፤ በጦር ወንጀለኛነትና በግዙፍ የሰብአዊ መብት ረገጣ የተጠረጠሩ ሰዎችን ለአለም አቀፍ ፍ/ቤት አሳልፎ መስጠትን በተመለክተ የኢትዮጵያ መንግስት አቋሙን ለማሳወቅ እየተዘጋጀ መሆኑን ሰሞኑን ገለጸ።</p>

<p>ኢትዮጵያና ሌሎች የአፍሪካ አገራት የአሜሪካ ዜጎችን ለICC አሳልፈው ላለመስጠት ከአሜሪካ መንግሥት ጋር ውል መግባታቸው ተጠቅሷል። አለም አቀፍ የወንጀል ፍርድ ቤትን ICC ለማቋቋም አገራት ስምምነት እንዲፈርሙ ግፊት ለማድረግ መንግሥታዊ ባልሆኑ ድርጅቶች የተመራው ቅንጅት፣ ኢትዮጵያ ስምምነቱን ትፈርማለች የሞራል ተስፋ እንዳለው ለአዲስ አድማስ አስታውቋል። የቅንጅቱ የአፍሪካ አስተባባሪ ፍራንሲስ ዳኮ ሰሞኑን ወደ አዲስ አበባ የመጡት በአፍሪካ ህብረት ስብሰባ ለመካፈል መሆኑን ገልፀው፤ ከፍትህ ሚ/ር ሀርቃ ሀሮዬ ጋር ተገናኝተው ስለ የICC ስምምነትን በተመለከተ በአራት ወራት ጊዜ ውስጥ አቋሙን እንደሚያሳውቅ አቶ ሃርቃ አቋሙን እንደሚያሳውቅ አቶ ሃርቃ ተናግረዋል።</p>

<p>የውጪ ጉዳይ ሚ/ርን በሕግ አማካሪነት የሚረዱት አቶ ሃርቃ በኢትዮጵያ በኩል ስምምነቱን ለመፈራረምና ለማፅደቅ ረቂቅ ሰነድ እየተዘጋጀ እንደሆነ ነግረውኛል ያሉት ፍራንሲስ ዳኮ ኢትዮጵያ በተቻለ ፍጥነት ትኩረት ሰጥታ እንድትንቀሳቀስ አሳስበዋል።</p>

<p>የአሜሪካ መንግስት ICCን እንደሚቃወም ይታወቃል። በየትኛው ፓርላማ እንደሚሾሙና ተጠያቂነታቸው ለማን እንደሆነ ለማይታወቁ የICC ዳኞች ዜጎቻችን አሳልፈን አንሰጥም የሚሉት ፕ/ት ጆርጅ ቡሽ የአሜሪካ ዜጎችን ለዓለም አቀፍ ፍ/ቤት አሳልፈው ከሚሰጡ አገሮች ጋር በሰላም አስከባሪ ነት ወይም በወታደራዊ መስክ እንደማይተባበሩ ገልጸዋል።</p>

<p>በአፍሪካ ኢትዮጵያን ጨምሮ ብዙ አገሮች አሜሪካውያንን ለICC ላለመስጣጠት ከአሜሪካ ጋር የሁለትዮሽ ስምምነት ውል መግባታቸውን ፍራንሲስ ዳኮ ጠቅሰው፤ ይሄ ብዙ ችግር አይፈጥርም፤ አሜሪካም ቀስ በቀስ ወደ ስምምነቱ ትመጣለች ብለዋል።</p>

<p>ኢትዮጵያ ቅኝ ግዛትን እና አፓርታይድን ከአፍሪካ ለማስወገድ ታግላለች፤ በምሥራቅ አፍሪካ የጐላ ሚና ያላትና የአፍሪካ መዲና ነች ያሉቱ ፍራንሲስ ዳኮ የበዳዮችን ጉዳይ ለሚዳኝ ፍርድ ቤት ባላንጣ ትሆናለች የሚል እምነት የለኝም ብለዋል።</p>

<p>እስከአሁን ሃያ ስድስት የአፍሪካ አገሮች ስምምነቱን ያፀደቁ ሲሆን ደቡብ አፍሪካም ለመፈረም እየተዘጋጀች ነው ተብሏል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ ታኅሣሥ 09 ቀን 1997</a></p>

</body>
</html>	
