<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ምርጫን የሚከታተሉ የአሜሪካ ድርጅቶች ከኢትዮጵያ መባረራቸው ድንጋጤ ፈጠረ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ምርጫን የሚከታተሉ የአሜሪካ ድርጅቶች ከኢትዮጵያ መባረራቸው ድንጋጤ ፈጠረ</h2>


<p>በኢትዮጵያ የሚካሄደውን ምርጫ በመከታተል ለማገዝ ከአሜሪካ የመጡ ሦስት ድርጅቶች በ48 ሰዓት ከአገር እንዲወጡ መታዘዛቸው እንዳስደነገጣቸውና እንዳሳዘናቸው የተናገሩ የአሜሪካ ባለሥልጣናት፤ ውሳኔው እንዲቀየር ጠየቁ።</p>

<p>ኢህአዴግ በምርጫው መደናገጡን ያሳያል ብለዋል የኢዴሃህ ፕሬዚዳንት ዶ/ር መረራ ጉዲና።</p>

<p>ሦስቱ ድርጅቶች የመንግስት ፈቃድ ሳይኖራቸው ሲሰሩ በመገኘታቸው ባለፈው ሀሙስ እለት እንደተባረሩ የኢትዮጵያ መንግስት ሲገልጽ፣ ድርጅቶቹ ፍቃድ እንደጠየቁና ከመንግስት አካላት ጋር በትብብር ሲሰሩ እንደነበር በመጥቀስ፣ በተመሳሳይ ሁኔታ ሌሎች ድርጅቶች እየሰሩ መሆናቸውን አመልክተዋል - ቢቢሲ እንደዘገበው። የኢትዮጵያ መንግስት፣ ሰብአዊ መብትን ይጥሳል በማለት ከአሜሪካ የተሰነዘረው ወቀሳ ለአሁኑ ውዝግብ መነሻ ሊሆን ይችላል ተብሏል።</p>

<p>ከተባበሩት ድርጅቶች መካከል ሁለቱ ከአሜሪካ መንግስት ደጋፊ የሚያገኙ ከመሆናቸውም በተጨማሪ በአንጋፋ ሴናተሮችና ማድሊን ኦልብራይትን በመሳሳሉ ታዋቂ ሰዎች የሚመሩ መሆናቸው የአሜሪካና የኢትዮጵያ ግንኙነት እንዳይበላሽ አስጊ ሆኗል። የሪፐብሊካን ዲሞክራት ፓርቲዎች አጋሮች ናቸው - ድርጅቶቹ።</p>

<p>የኢትዮጵያ የውጭ ጉዳይ ሚኒስቴር ለአዲስ አድማስ በሰጠው ምላሽ የድርጅቶቹ ስድስት ሰራተኞች ፍቃድ ሳይኖራቸው በአዲስ አበባ ሲሰሩ መገኘታቸውን አመልክቶ፣ የመጡትም በጉብኝት ቪዛ እንደሆነ ገልጿል። በየትኛውም አገር እንደሚደረገው ሰራተኞቹ አገር ለቀው እንዲወጡ ታዝዘዋል ብሏል ሚኒስቴር መስሪያ ቤቱ። የአሜሪካ ኤምባሲ ተወካይ ውሳኔው አስደንጋጭ መሆኑን ጠቅሰው ከኢትዮጵያ መንግሥት ጋር እየተነጋገርንበት ነው ማለታቸው ተዘግቧል። </p>

<p>የአሜሪካ የውጭ ጉዳይ ሚኒስትር ቃል አቀባይ ሪቻርድ ቦቸር በበኩላቸው ሦስቱ ድርጅቶች በኢትዮጵያ ከወር በላይ በግልፅ ሲሰሩ ነበር፣ የአገሪቱ መንግስትም ያውቃል ብለዋል። ታዛቢዎችን በማሰልጠን የመራጮችን ትምህርት በማስተባበር ሲሰሩ የነበሩት ድርጅቶች ከምርጫ ቦርድ ጋር በቅርበት ሲተባበሩ ቆይተዋል ብለዋል ሪቻርድ ቦቸር።</p>

<p>ተገቢውን ምዝገባ ለማካሄድና ፍቃድ ለማግኘት ድርጅቶቹ የኢትዮጵያ መንግስትን ለወራት ቢጠይቁም ቀና ምላሽ እንዳላገኙ ሪቻርድ ቦቸር ገልፀው፤ እንዲባረሩ መወሰኑ ከልብ እንዳሳዘነን መልዕክት ልከናል፤ በኢትዮጵያ ሌሎች ድርጅቶች ሳይመዘገቡ እየሰሩ ነውና ብለዋል።</p>

<p>ሺኦኤ እንደዘገበው ከተባበሩት ድርጅቶች መካከል «አለም አቀፍ ሪፐብሊካን ኢንስቲትዩት» የተሰኘው ተቋም የሪፐብሊካን ፓርቲ አጋር ሲሆን በአሜሪካ ከፍተኛ ተሰሚነት በማግኘት ቁጥር አንድ ሴናተር ናቸው በሚባሉት ጆን ማክኬን የሚመራ መሆኑ በድርጅቱ ዌብ ሳይት ተገልጿል። ከፍተኛ ሴናተሮች፣ አንጋፋ የውጭ ጉዳይ ባለሥልጣናትን ባካተተው ቦርድ የሚመራው ይኸው ተቋም በአሜሪካ መንግሥት ዘንድ ተደማጭነት እንዳለው ተነግሯል።</p>

<p>ሌላው እንዲባረር የተወሰነበት ድርጅት «ብሔራዊ ዲሞክራት ኢንስቲትዩት» የዲሞክራት ፓርቲ አጋር ሲሆን፤ በማድሊን ኦልብራይ የሚመራ መሆኑ ይታወቃል።</p>

<p>የኢትዮጵያ መንግስት መደናገጥን ያሳያል የታዛቢዎቹ መምጣት ጨዋታውን ያደናቅፍብኛል ብሎ አላሰበም ነበር ያሉት ዶ/ር መረራ ጉዲና፣ የተባበሩት ሰዎች ያመኑበትን ከመናገር ወደኋላ ስለማይሉ ከኢህአዴግ ጋር ተዋውቀዋል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ መጋቢት 24 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/አዲስ፡አድማስ/ማውጫ/1997/መጋቢት/24/አዲስ፡አድማስ1.240797.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
