<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአሜሪካ ባለሥልጣናት ለጠ/ሚ መለስ ተቃውሞአቸውን ገለፁ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የአሜሪካ ባለሥልጣናት ለጠ/ሚ መለስ ተቃውሞአቸውን ገለፁ</h2>


<p>በኢትዮጵያ ለሚካሄደው ምርጫ እገዛ ለመስጠት እንደሚፈልጉ በመግለፅ ከአሜሪካ የመጡ ሦስት ድርጅቶች መባረራቸው በምርጫው ተአማኒነት ላይ ጥያቄ ያስነሳል ሲሉ የድርጅቶቹ ሁለት መሪዎች ተቃወሙ።</p>

<p>ድርጅቶቹን በማባረር የኢትዮጵያ መንግሥት በአለም የመጀመሪያው ነው ተብሏል።በአንጋፋው የሚታወቁት ሴናተር ጆን ማኬን ከቀድሞ የአሜሪካ የውጭ ጉዳይ ሚኒስትር ማድሊን ኦልብራይት ጋር በመሆን ለጠቅላይ ሚኒስትር መለስ ዜናዊ የተቃውሞ ደብዳቤ መላካቸውን ትናንት አስታውቀዋል። ከኢትዮጵያ እንዲባረሩ ከተወሰነባቸው ድርጅቶች መካከል አሁን ተቃውሞአቸውን የገለፁት ከፍተኛ የአሜሪካ ባለሥልጣናትና ታዋቂ ሰዎች የሚመሯቸው ሁለቱ ድርጅቶች ናቸው።</p>

<p>የኢትዮጵያ መንግስት ድርጅቶቹን ከሁለት ሳምንት በፊት ከአገር እንዲወጡ ያባረራቸው «በህጋዊመንገድ ሳይመዘገቡ ሲሰሩ ተገኝተዋል» በሚል ሲሆን፤ ሴናተሩ ጆን ማኬን እና ማድሊን ኦልብራይት በበኩላቸው ድርጅቶቹ ጥፋት እንዳልሰሩ ገልጸዋል -በፃፉት ደብዳቤ።</p>

<p>ድርጅቶቹ በቅንነት ለምዝገባ ጥያቄ ማቅረባቸውን ደብዳቤው ጠቅሶ፣ ከኢትዮጵያ የምርጫ ቦርድ ጋር ትብብር ፈጥረው ምርጫው ግልፅነትና ተአማኒነት እንዲኖረው የሚያግዙ ተግባራትን በመስራት ላይ እንዳሉ መባረራቸውን አመልክቷል።</p>

<p>ላለፉት 20 ዓመታት ድርጅቶቹ በአለም ዙሪያ የሙያ እገዛ ሲያበረክቱ እስከዛሬ አንድም መንግሥት ከአገር እንዲወጡ አባርሯቸው አያውቅም ብሏል - ደብዳቤው። የኢትዮጵያ መንግሥት ግልፅና ዲሞክራሲያዊ ምርጫ አከናውናለሁ በሚልበት ወቅት ድርጅቶቹን ለማባረር መወሰኑ ግራ ሆኖብናል ያሉት የደብዳቤው ጸሐፊዎች፣ በምርጫው ተአማኒነት ላይ ጥያቄዎች እንዲነሱ የሚያደርግ እርምጃ ነው ብለዋል።</p>

<p>ሴናተር ጆን ማኬን የሚመሩት «አለማቀፍ ሪፐብሊካን ኢንስቲትዮት» አሁን በአሜሪካ ስልጣን ይዞ ከሚገኘው ሪፐብሊካን ፓርቲ ጋር የተጐዳኝ ሲሆን፣ በማድሊን ኦልብራይት የሚመራው «ብሔራዊ ዴሞክራቲክ ኢንስቲትዩት» ደግሞ የዲሞክራቲክ ፓርቲ አጋር ነው።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ መጋቢት 08 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/አዲስ፡አድማስ/ማውጫ/1997/መጋቢት/08/አዲስ፡አድማስ1.080797.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
