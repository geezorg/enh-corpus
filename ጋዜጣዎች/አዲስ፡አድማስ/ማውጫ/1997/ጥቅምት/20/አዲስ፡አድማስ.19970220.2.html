<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የክልል መስተዳድሮች 8 ሬዲዮ ጣቢያዎችን ይከፍታሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የክልል መስተዳድሮች 8 ሬዲዮ ጣቢያዎችን ይከፍታሉ</h2>


<p>በክልል መስተዳድሮች የሚቋቋሙ 8 የመንግሥት ሬዲዮ ጣቢያዎችና ለአዲስ አበባ ብቻ የሬዲዮ ፕሮግራም የሚያሰራጩ 2 የግል ጣቢያዎች በቅርቡ ስራ እንዲጀምሩ ፍቃድ እንሰጣቸዋለን ሲሉ የብሮድካስት ኤጀንሲ ተወካይ ተናገሩ።</p>

<p>የአቅም ግንባታን፣ የእውቀት መጋራትን እና የማህበረሰብ ሬዲዮን በተመለከተ በኦክስፋም ካናዳ ወደ አማርኛ ተተርጉመው የታተሙ ሦስት መፃህፍትን ሃሙስ እለት ይፋ የተደረጉ ሲሆን፣ በእለቱ ስነስርዓት ላይ የተገኙ የብሮድካስት ኤጀንሲ ተወካይ የማህበረሰብ ሬዲዮም ጠቃሚ መሆኑን እንገነዘባለን ብለዋል።</p>

<p>አቅምንና ብቃትን ማሳደግ በሚል ርዕስ ስለታተመው መፅሃፍ አስተያየት የሰጡት የአቅም ግንባታ ሚኒስቴር አማካሪ አቶ አደባባይ አባይ፣ የረድኤት ድርጅቶች በልማት አጋዥነታቸው ስኬታማ ለመሆን የእቅድና የአፈፃፀም አቅማቸውን እንዴት ማሳደግ እንደሚችሉ የሚያሳውቅ መፅሃፍ ነው ብለዋል።</p>

<p>በመፅሃፉ የተጠቀሱ ሃሳቦች መንግስት ከሚከተለው የአቅም ግንባታ እቅድ ጋር የተጣጣሙ ናቸው ያሉት አቶ አደባባይ፤ ይህም በተለይ ለድሃ አገሮች የተማረ የሰው ሃይል፤ ቀልጣፋ አሰራር፤ ለተገልጋዮች ቅድሚያ የሚሰጥ አደረጃጀትን በመፍጠር አቅምን መገንባታ አስፈላጊ መሆኑ በአለም አቀፍ ደረጃ እንደታመነበት ያሳያል ሲሉ ተናግረዋል።</p>

<p>የብሮድካስት ኤጀንሲ በበኩላቸው የማህበረሰብ ሬዲዮን በተመለከተ ስለታተመው መፅሀፍ አስተያየታቸውን ሲናገሩ፤ ኦክስፋም ካናዳ የማህበረሰብ ሬዲዮን ለማስፋፋት የሚያደርገውን ጥረት መልካም መሆኑን አመልክተው፤ አስፈላጊነቱን እንገነዘባለን ብለዋል።</p>

<p>የክልል መስተዳድሮችና የግል ኩባንያዎች ባቀረቡት ጥያቄ መሰረት 8 የመንግሥትና 2 የግል ሬዲዮ ጣቢያዎች እንዲከፈቱ ፍቃድ እንሰጣለን፤ ለወደፊትም እየተስፋፋ ይሄዳል ያሉት የኤጀንሲው ተወካይ፤ የማህበረሰብ ሬዲዮ በባለቤትነት በተጠያቂነት ላይ ጥንቃቄ ስለሚሻው ጥናት እየተካሄደበት እንደሆነና አዎንታዊ ውጤት እንደሚገኝ ጠቁመዋል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ ጥቅምት 20 ቀን 1997</a></p>

</body>
</html>	
