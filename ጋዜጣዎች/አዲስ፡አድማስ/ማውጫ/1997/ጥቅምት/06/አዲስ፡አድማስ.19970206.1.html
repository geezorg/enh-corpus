<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«የመሪዎች ሙስናና ኤድስ ለአፍሪካ አሳሳቢ ሆነዋል» የዓለም ባንክ ፕሬዚዳንት</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«የመሪዎች ሙስናና ኤድስ ለአፍሪካ አሳሳቢ ሆነዋል» የዓለም ባንክ ፕሬዚዳንት</h2>


<p>በመላው ዓለም ሙስና ተባብሶ የሚገኘው ከሰሀራ በታች ባሉ የአፍሪካ አገሮችና መሪዎች መሆኑን የገለፁት የዓለም ባንክ ፕሬዚዳንት ጀምስ ዎልፍሰን፤ የአፍሪካ መሪዎች ህዝቡ በኤድስ ካለቀ፤ ቢያንስ «ነገ ማንን እንመራለን?» በማለት እርምጃ መውሰድ አለባቸው ብለዋል - የአለም ባንኩ ኃላፊ። ሙስና ማስወገድ ልዩ ትኩረት እንዲያገኝ ስናስብ ቅር የሚለው ሰው መኖር የለበትም።</p>

<p>በተባበሩት መንግስታት (ተመድ) አዳራሽ ለአራት ቀን የተካሄደው የአፍሪካ ልማት ፎረም ትናንት ሲጠናቀቅ ጀምስ ዎልፍሰን ባደረጉት ንግግር፣ ሙስና በሁሉ የዓለም አገሮች የሚታይ ቢሆንም ዋነኞቹ የአፍሪካ መሪዎች ናቸው ብለዋል። የትራንስፓረንሲ ኢንተርናሽናል ዘገባ በመጥቀስ በአፍሪካ የተንሰራፋው ሙስና ሊቀረፍ የሚችለው በኔ ወይም በተ.መ.ድ ዋና ፀሐፊ ኮፊ አናን ተደጋጋሚ ንግግሮች ሳይሆን ሁላችንም ከልብ ቆርጠን ከተረባረብን ነው ያሉት ሚ/ር ዎልፍሰን፤ በአፍሪካ ሙስናን ከመቀነስ ይልቅ መስፋፋቱ እንዳሳሰባቸው ተናግረዋል።</p>

<p>አፍሪካውያን በድህነት ውስጥ ቆይተዋል፤ አሁን ግን በኤች አይ ቪ ምክንያት በጣም አስቸጋሪ ችግር ላይ መድረሳቸውን ፕሬዚዳንቱ አመልክተው፤ 22 ሚሊዮን አፍሪካውያን በሻይረሱ ሕይወታቸው አልፏል፤ 25 ሚሊዮን የሚበልጡ ኤች አይ ቪ ፓዘቲቭ ናቸው። 12 ሚሊዮን ህፃናት በሻይረሱ ምክንያት ወላጆቻቸውን አጥተዋል ብለዋል።</p>

<p>የአፍሪካ መሪዎች ቢያንስ ነገ ማንን እንደሚመሩ፣ ኃላፊነታቸውን ለማን እንደሚያስረክቡ በማሰብ የተንሰራፋውን ችግር በመልካም አስተዳደር አማካይነት ዕልባት ሊያገኙለት ይገባል ሲሉ መክረዋል።</p>

<p>ይህ በእንዲህ እንዳለ ሙስናን ለመከላከል የሚመሰረቱ የመንግስት ተቋማት ውስጥ የሲቪል ማህበራት ድምፅ እንዲኖራቸው ተጠይቋል። ከ9 አፍሪካ አገራት የተውጣጡ የሲቪል ማህበራት ሰሞኑን በአዲስ አበባ ባካሄዱት ውይይት፤ በፀረ-ሙስና ኮሚሽን የሲቪል ማህበራት ተወካዮች ቢኖሩ ለአሰራራቸው ግልጽነት ይጠቅማል ተብሏል።</p>

<p>በሌላ በኩል አብዛኞቹ የሲቪል ማህበራትና የረድኤት ድርጅቶች ተአማኒነትን የተላበሰ አሰራር እንደሌላቸውና በእርዳታ ስም ለራሳቸው ተገቢ ያልሆነ ጥቅም ለማካበት እንደሚሯሯጡ የተናገሩ ተወያዮች፤ ስህተቱ እንዲታረም አሳስበዋል። </p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ ጥቅምት 06 ቀን 1997</a></p>

</body>
</html>	
