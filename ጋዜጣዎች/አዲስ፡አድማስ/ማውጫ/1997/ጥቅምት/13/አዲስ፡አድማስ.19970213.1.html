<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሶማሊያ የሽግግር መንግስት ፕሬዚዳንት አዲስ አበባ ይገባሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የሶማሊያ የሽግግር መንግስት ፕሬዚዳንት አዲስ አበባ ይገባሉ</h2>


<p>በቅርቡ የሶማሊያ የሽግግር መንግስት፣ ፕሬዚዳንት ሆነው የተመረጡት አብዱላሂ የሱፍ ዛሬ በብሔራዊ ቤተመንግሥት አቀባበል የሚደረግላቸው ሲሆን፤ ከአውሮፓ ህብረት ሊቀመንበር ሀቪየር ሶላና ጋር ይወያያሉ።</p>

<p>ከአስር አመታት በላይ መንግስት አልባ ሆና ለቆየችው ሶማሊያ በቅርቡ ኬንያ ኢልዶሬት ውስጥ በተደረገ ጉባኤ ፕሬዚዳንት ሆነው የተመረጡት አብዱላሂ ዩሱፍ፤ በሶማሊያ መፃኢ ሁኔታዎችና ከኢትዮጵያ ጋር ስለሚኖረው ትብብር እንዲሁም በአፍሪካ ህብረት በኩል ስለሚደረግላቸው ድጋፍ እንደሚወያዩ የታወቀ ሲሆን ከኢትዮጵያ መንግሥት ባለሥልጣናት ጋር ለመነጋገር አዲስ አበባ ይገባሉ። ፕሬዚዳንቱ በትናንትናው ዕለት አዲስ አበባ ከገቡት የአውሮፓ ህብረት ሊቀመንበር ሀቪየር ሶላና ጋር በሶማሊያ ወቅታዊ ሁኔታዎች ላይ ይነጋገራሉ ተብሏል።</p>

<p>በሌላ በኩል የአውሮፓ ህብረት ሊቀመንበር በአዲስ አበባ ቆይታቸው በዳርፉር ጉዳይ ከአፍሪካ ህብረት ባለስልጣናት ጋር እንዲሁም ከኢትዮጵያ መንግሥት ባለሥልጣናት እና ተቃዋሚ ፓርቲዎች ተወካዮች ጋር ይወያያሉ።</p>

<p>በሶማሊያ የመጀመሪያውን የተቃዋሚ ፖርቲ እንዳቋቋሙና በዚያድባሩ መንግስት ላይ የመፈንቅለ መንግስት ሙከራ ማድረግቸው የሚነገርላቸው አብዱአልሂ ዩሱፍ ከሶማሌ ላንድ ጋር በሚኖራቸው ግንኙነትና ሞቃዲሾ ከሚኖሩት ሀውያ ጐሳ ጋር ያላቸው የዕውቅና ጥያቄ ላይ ብዙ መሰረት እንደሚጠበቅባቸው አንዳንድ መረጃዎች የጠቆሙ ሲሆን ጠቅላይ ሚኒስትር የመምረጡና ካቢኔ የማቋቋሙ ሥራ እንዲሁም የአገሪቱ ሁሉም ጐሳዎች ውክልና ላይ ከባድ ሥራ እንደሚጠብቃቸው ታውቋል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ ጥቅምት 13 ቀን 1997</a></p>

</body>
</html>	
