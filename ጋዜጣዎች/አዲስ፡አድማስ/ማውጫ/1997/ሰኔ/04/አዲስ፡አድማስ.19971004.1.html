<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ፓርቲዎች በአደራዳሪዎች ስምምነት ተፈራረሙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ፓርቲዎች በአደራዳሪዎች ስምምነት ተፈራረሙ</h2>


<p>.የምርጫው ሂደት የህዝቡን ፍላጎትና ህገመንግስታዊ ስርዓትን በሚያከብር መንገድ እንዲጠናቀቅ ዝግጁ ነን
. አመጽንና የአመፅ ቅስቀሳን በማውገዝና በማስቀረት፣ ጉዳዮቻችንን በህግና በሰላም ለመፍታት ቁርጠኞች
 ነን
. የምርጫ ስህተቶችን በተመለከተ በህግ መሰረት ውሳኔ የመስጠት ስልጣን ያላቸው ምርጫ ቦርድና ፍ/ቤቶች መሆናቸውን እንቀበላለን።
. በ299 የምርጫ ክልሎች ስህተት እንደተፈፀመ የሚገልጹ አቤቱታዎች ላይ የምርጫ ቦርድ ምርመራ ሲያካሂድ መካፈል እንደምንፈልግ እንገልፃለን
.አቤቱታዎች ሲጣሩና ውሳኔ ሲሰጥባቸው አለም አቀፍ ታዛቢዎች እንዲገኙ በምርጫ ቦርድ የቀረበውን ጥያቄ ታዛቢዎቹ እንዲቀበሉ እናሳስባለን።
.አቤቱታዎችን ለመፈተሽ የምርጫ ቦርድ ላቋቋመው የህግ ባለሙያዎች አካል ማብራሪያ ለመስጠት፣ አስፈላጊ ከሆነም ተጨማሪ መረጃ ለማቅረብ ቦርዱን እንጠይቃለን።</p>

<p>በፓርቲዎች መካከል የስምምነት ድርድር እንዲካሄድ የአውሮፓ ህብረት ለአንድ ሳምንት ጥረት ያደረገ ሲሆን፣ ፓርቲዎቹ አመጽን ለማስወገድ፣ በምርጫ ውጤት ላይ የቀረቡ አቤቱታዎች በምርጫ ቦርድ ሲመረመሩ ተጨማሪ መረጃ ለማቅረብ በመስማማት ትናንት ተፈራረሙ።</p>

<p>ስምምነቱ ተግባራዊ ከሆነ አገሪቱ እንደምትረጋጋና ስምምነቱ አስፈላጊ መሆኑን እንደሚያምኑ ፓርቲዎቹ ገልፀዋል።</p>

<p>የቅንጅት ለአንድነትና ልዲሞክራሲ ትናንት ባወጣው መግለጫ ስምምነቱን መፈረም ጠቃሚ እንደሆነ ገልጾ፤ ተግባራዊ እንዲሆን እስረኞች እንዲፈቱ ግድያና ወከባ እንዲቆም ጠይቋል። ሙሉ ዝርዝሩ ከዚህ እንደሚከተለው ነው።</p>

<p>ሰኔ 3 ቀን 1997 ዓ.ም</p>

<p>1/የዚህ የጋራ ስምምነት ሰነድ ፈራሚዎች፦ </p>

<p> - በአገራችን የተካሄደው ምርጫ የህዝቡን ፍላጎት ሙሉ በሙሉ በሚያረጋግጥና የህግ የበላይነትና የሃገሪቱን ህገ መንግሥታዊ ስርዓት ሰላማዊ መንገድ የተሳካ ፍፃሜ ላይ እንዲደርስ ለማድረግ ያላቸውን ዝግጁነት አረጋግጠዋል፤</p>

<p> - ማንኛውንም የአመጽና ለአመፅ የማነሳሳት ተግባር በማውገዝና ለአመጽ የማነሳሳት ተግባር በማውገዝና ለአመጽ የማነሳሳት ተግባር ለማስቀረት ማድረግ ያለባቸውን ጥረት ሁሉ ለማድረግ፣ እንዲሁም ከማንኛውም ለአመፅ የማነሳሳት ተግባር ለመቆጠብና ለሁሉም ጉድዮች ህጋዊና ሰላማዊ መፍትሄ ብቻ ለማፈላለግ ያላቸውን ቁርጠኝነት አረጋግጠዋል፣</p>

<p> - በምርጫ አፈፃፀም ላይ የታዩ ጉድለቶችን በማስመልከት በሚቀርቡ አቤቱታዎች ላይ ውሳኔ የሚሰጠው በምርጫ ህጉ መሰረት በተበጁ የውሳኔ አሰጣጥ ስርዓቶች አማካይነት እንደሆነና በዚህም ስርዓት በተወሰኑ ውሳኔዎች ለመገዛት ዝግጁ መሆናቸውን አረጋግጠዋል፣</p>

<p> - በነዚህ ስርዓቶች ውስጥ የምርጫ ቦርዱን የፍርድ ቤቶችን ሕጋዊ ስልጣን በመቀበል፣ ማንኛውም ወገን በህገ መንግሥቱ በተከበረለት መብት የመጠቀም ችሎታው እንደተጠበቀ ሆኖ እነዚህ አካላት በአገሪቱ ህጐች በተሰጣቸው ሙሉ ስልጣን መሰረት በሚወስኗቸው ውሳኔዎች ለመገዛትና፣ የውሳኔዎቹን ተፈጻሚነት ለማደናቀፍ ታስቦ ከሚካሄድ ማንኛውም ህገወጥ እንቅስቃሴ ለመቆጠብ ተስማምተዋል፣</p>

<p> - የፓርቲዎች የጋራ መድረክ በፓርቲዎች መካከል የሚነሱ አለመግባባቶች በስምምነት እንዲፈቱ ለማድረግና የሂደቱን ግልጽነት በማጐልበት በኩል የሚጫወተውን አዎንታዊ ሚና ተገንዝበዋል፣</p>

<p> - ብሄራዊ የምርጫ ቦርድ የምርጫ ችግሮች ናቸውበማለት በፓርቲዎች የቀረቡለትን 299 አቤቱታዎች ለመመርመር መወሰኑን ተቀብለዋል፣</p>

<p>- በውሳኔ አሰጣጥ ስርአቱ ላይ ግልጽነትና የህዝብ አመኔታ እንዲኖር ማድረግ አስፈላጊ መሆኑን አረጋግጠዋል፣</p>

<p> - የቀረቡ አቤቱታዎች በሚመረመሩበትና በሚጣሩበት ጊዜ ለመሳተፍ ፍላጎት እንዳላቸው አሳውቀዋል፣</p>

<p>- አለም አቀፍ ታዛቢዎች የኢትዮጵያ ብሔራዊ ምርጫ ቦርድ የአቤቱታ አቀባበልና ውሳኔ አሰጣጥ ስርአቱን እንዲታዘቡ ያቀረበላቸውን ግብዣ እንዲቀበሉ በአጽንኦት አሳስበዋል፣</p>

<p>2/ ግንቦት 22 ቀን 1997 ዓ.ም በተካሄደው የፓርቲዎች የጋራ መድረክ ላይ በተደረሰበት መግባባት መሰረት የዚህ የጋራ ስምምነት ሰነድ ፈራሚዎች የምርጫ ቦርድ ቅሬታዎችን ለማጣራት ባቋቋማቸው አጣሪ አካላት በገንቢና ሚዛናዊ አግባብ ለመሳተፍ ዝግጁ ሆነዋል።</p>

<p>3/ ብሄራዊ የምርጫ ቦርድ የህግ ሙያተኞች ያሉበት ጊዜያዊ የቅሬታ መርማሪ አካል ያቋቋመ መሆኑን በመገንዘብ፣ የዚህ የጋራ ስምምነት ሰነድ ፈራሚዎች ይህ መርማሪ አካል ምርመራውን አጠናᎆ የመጨረሻ የውሳኔ ሃስቡን ለብሐራዊ የርምጫ ቦርድ ከማቅረቡ በፊት በቅሬታ መስማቱና በማጣራቱ ሂደቶች ላይ በመገኘት እስካሁን ባቀርቡት ማስረጃ ላይ ተጨማሪ ማብራርያ ለመስጠትም ሆነ አስፈላጊ ሆኖ ሲገኝ አዲስ መረጃ ለማቅረብ የሚያስችል ተሳትፎ እንዲያደርጉ ይጠይቃሉ። ይህ ሚና እንዲኖር የተፈለገበት ምክንያት የቅሬታ መርማሪ አካሉ ለምርጫ ቦርዱ የሚያቀርበው የወሳኔ ሃሳብ በተምዋላ መረጃ ላይ የተመሰረተ እንዲሆን ለማድረግ ሲባል ነው።</p>

<p>4/የቅሬታ መርማሪ አካሉ ስራውን የጀመረ በመሆኑ የዚህ ስነድ ፈራሚዎች ብሔራዊ የርምጫ ቦርድ ለነዚህ ጥያቄዎች አፋጣኝና አዎንታዊ ምላሽ እንዲሰጥ ይጠይቃሉ።</p>

<p>__________ ኢዴኃህ<br/>
_____________ ቅንጅት ለአንድነትና ለዴሞክራሲ<br/>
_____________ ኢህአዴግ</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ ሰኔ 4 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/አዲስ፡አድማስ/ማውጫ/1997/ሰኔ/04/አዲስ፡አድማስ1.041097.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
