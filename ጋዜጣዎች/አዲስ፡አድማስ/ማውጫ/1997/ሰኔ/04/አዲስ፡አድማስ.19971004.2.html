<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አቶ ልደቱ አያሌው ያለምግብ ለ40 ሰዓት ታሰሩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">አቶ ልደቱ አያሌው ያለምግብ ለ40 ሰዓት ታሰሩ</h2>


<p>የቅንጅት የህዝብ ግንኙነት ሃላፊና የኢዴአፓ - መድህን ዋና ፀሃፊ አቶ ልደቱ አያሌው ምግብ ተከልክለው በቢሮአቸው ለ40 ሰዓታት ከታገቱ በኋላ ሀሙስ ምሽት ከአራት ሰአት በኋላ ወደ ቤታቸው ቢወሰዱም ማንም ሰው ከቤት እንዳይወጣና ወደ ቤት እንዳይገባ በመከልከሉ መድኃኒት እንኳ ለማስገባት ያለመቻሉን የቅንጅት ምክትል ሊቀመንበር አስታወቁ። ከ32 የሚበልጡ አባሎቻችን ታስረዋል ብለዋል ም/ ሊቀመንበሩ ዶ/ር አድማሱ ገበየሁ። ዶ/ር አድማሱ ገበየሁ በተለይ ለአዲስ አድማስ በሰጡት ቃለ ምልልስ ማንም ሰው ሲታሰር ምግብ እንዳይገባለትና እንደማይከለከል ጠቅሰው፣ ኢህአዴግ በቢሮአቸው ውስጥ ላገታቸው የቅንትጅ አባላት ምግብ እንዳይገባ መከልከሉ በየትም ታይቶ የማይታወቅ ኢ-ሰብአዊ ቅጣት እንደሆነ ገልጸዋል። በቢሮው ታግተው ከነበሩት መካከል አቶዳዊት ዮሃንስን በከፍተኛ ድምፅ ያሸነፉት አቶ መስፍን መንግስቱም እንደሚገኙበት የታወቀ ሲሆን አንድ ሰው በቁጥጥር ስር ሲውል በምግብ አይቀጣም ብለዋል ዶ/ር አድማሱ። ለ38 ሰዓት ያህል ያለምግብ ለታሰሩት አቶ ልደቱ የአዎርፓ ኅብረት ታዛቢ ቡድን መሪ አና ጉሜዝ የሚቀመስ ነገርና ሻይ አምጥተው ጠባቂዎች እንዲያስገቡላቸው ለምነው እንቢ ስላሏቸው ይዘው መመለሳቸውን ም/ሊቀመንበሩ አስታውሰው፣ ዶ/ር ኃይሉ አርአያም ምግብ ቢያመጡ ሰድበውና አዋርደው እንደመለሷቸው አስረድተዋል።</p>

<p>ዶ/ር አድማሱ አያይዘውም፣ ከ32 በላይ የቅንጅት ቢሮ ሰራተኞችና አባላት ከየቤታቸውና ከየቢሮአቸው ተይዘው መታሰራቸውንና አዜብ አማረ የተባለችው ፀሀፊያቸውን የት እንዳደረሷት እንደማይታወቅ ተናግረዋል።</p>

<p>ቅንጅት ከቤታቸውና ከቢሮ ተያዙብን ያላቸው የቢሮ ሠራተኞችና አባላት ስም ዝርዝር በከፊል አቶ ገብረ ክርስቶስ ኃይለ ሥላሴ የቅንጅት የቢሮ አስተባባሪ፣ አቶ አለማየሁ የኔነህ የደቡብ አካባቢ የዴስክ ተጠሪ፣ አቶ ብርቃየሁ መቀጫ አባል ከቤታቸው የተያዙ፣ አቶ ተስፋዬ ረጋሳ አባል ከቢሮአቸው የተያዙ፣ አቶ ተስፋዬ ረጋሳ አባል ከቢሮአቸው የተያዙ፣ አቶ እንዳለ ኃይሉ አባል ከቢሮዋቸው የተያዙ፣ አቶ አንዳርጋቸው ጽጌ አባል ከቤታቸው የተያዙ አቶ ተስፋዬ ጋንታ አባል ከቤታቸው የተያዙ፣ ወ/ሪት አዜብ አማረ ፀሀፊ ከቢሮ ተይዛ የት እንዳለች፣ የማይታወቅ፣ አቶ መኳንንት ገበያ አባል ከቤታቸው የተያዙ፣ አቶ ፍርዱ ሸንቁጥ አባል ከቤታቸው የተያዙ፣ ወ/ሪት አዜብ ኢሳይያስ ፀሀፊ ከቢሮ የተያዘች፣ አቶ ስዩም በቀለ አባል ከቤታቸው የተያዙ፣ አቶ ሰለሞን መስፍን የጅማ ዞን ፀሀፊ፣ አቶ ግዛው ገ/መድህን የጅማ ዞን ሰብሳቢ ጅማ የተያዙ፣ አቶ ያሬድ ውልደየስ ከወልዲያ የተያዙ፣ አቶ ሙሐመድ ዓሊ ናቸው።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ ሰኔ 4 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/አዲስ፡አድማስ/ማውጫ/1997/ሰኔ/04/አዲስ፡አድማስ2.041097.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
