<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ኢህአዴግን በሃይል ለመጣል ማሰብ ከንቱ ነው» ጠ/ሚ መለስ ዜናዊ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«ኢህአዴግን በሃይል ለመጣል ማሰብ ከንቱ ነው» ጠ/ሚ መለስ ዜናዊ</h2>


<p>ጠቅላይ ሚኒስትር መለስ ዜናዊ በአዲስ አበባ ከ36 በላይ ሰዎች ለሞቱበት የሰኔ 1 ክስተት ተቃዋሚዎች በከፊል፣ በውጭ የሚኖሩ የደርግ ባለሥልጣናትና፣ የኮንትሮባንድ ነጋዴዎች እንዲሁም በሀሰት ቅስቀሳ ተታልሏል ያሉትን ሥራ አጥ ተጠያቂ አደረጉ።</p>

<p>ህገ መንግሥትን ለማፍረስ በሚፈፀሙ ተግባሮች ላይ ያለማቅማማት አስፈላጊውን እርምጃ እንወስዳለን ሲሉም ዝተዋል። የምንወስደው እርምጃም ህጋዊነቱን የጠበቀ መሆን አለበት ብለዋል።</p>

<p>ስለተቃዋሚዎች ሲናገሩ አመፅን የሚፈልጉና የማይፈልጉ ወገኖች ተደባልቀው የሚገኙበት ነው ሲሉ ተናግረዋል - አቶ መለስ። በአዲስ አበባ ግድያና እስር የተፈፀመው ኢህአዴግ በከተማው ምርጫ ስለተሸነፈ ነው መባሉን ተጠይቀው፤ ኢህአዴግ በሃሳብም በተግባርም ቂመኛ አይደለም ሲሉ መልሰዋል። ኢህአዴግ በሃሳብም በተግባርም ቂመና አይደለም ሲሉ መልሰዋል። ኢህአዴግ በምርጫው የፈለገውን አይነት ውጤት ባለማግንኘቱ ህዝቡን ተጠያቂ አናደርግም ያሉት አቶ መለስ፣ የኛ ጉድለት ነው በማለት በገጠርና በከተማ ከህዝቡ ጋር የመወያየት ስልጡን አካሄድን ተከትለናል ብለዋል።</p>

<p>መንግሥት በቂም በቀል አያምንም፣ በብጥብጥ የህይወትና የንብረት ጥፋት ሲደርስ ህግና ስርዓትን ለማስከበር ህጋዊ እርምጃ መውሰዳችን ግን ተገቢ ነው ብለዋል - አቶ መለስ ብጥብጡን ለማብረድ ከመጠን ያለፈ ሃይል ፖሊስና መከላከያ ሰራዊት ተጠቅሞ እንደሆነ ሲናገሩም፤ በነፃ አካል ሳይጣራ መናገር አይቻልም ብለዋል። ጉዳዩ የሚጣራው ከመነሻው ብጥብጡ በማንና እንዴት እንደተቀሰቀሰ እንዲሁም በመንግሥት ሃይሎች የተወሰደው እርምጃ ከመጠን ያለፈ መሆን አለመሆኑም ጭምር ነው ሲሉ ተናግረዋል።</p>

<p>የተቃዋሚ ፓርቲዎች አባልና ደጋፊ በመሆናቸው ብቻ የታሰሩ እንደሌሉ የተናገሩት ጠ/ሚኒስትሩ ከተያዙት መካከል ግን አባል ወይም ደጋፊ የሆኑ ሊገኙበት ይችላል፣ ምክንያቱም የረብሻው ቀስቃሽ ተቃዋሚዎች ናቸው ሲሉ ከሰዋል። ባለፈው ረብሻ የተከሰተው ቀውስ በአገሪቱ አጠቃላይ ሁኔታ ላይ ጠባሳ ትቶ አልፏል ያሉት ጠ/ሚኒስትሩ ይኼን ያህል የከፋ ነው ማለት እንደማይችል ገልፀዋል። ጠ/ሚኒስትሩ በመጨረሻ ኢህአዴግን በጉልበት፣ በአመፅ፣ በሃይል ለመጣል ማሰብ ከንቱ ነው፣ የማይሆን ነው፣ ሲሉ ተናግረዋል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ ሰኔ 25 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/አዲስ፡አድማስ/ማውጫ/1997/ሰኔ/25/አዲስ፡አድማስ1.251097.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
