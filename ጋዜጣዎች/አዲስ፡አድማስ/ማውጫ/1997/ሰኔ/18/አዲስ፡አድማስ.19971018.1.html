<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ኢሕአዴግ በተሸነፈባቸው፤ ምርጫ ለማስደገም ቅስቀሳ ጀምሯል»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«ኢሕአዴግ በተሸነፈባቸው፤ ምርጫ ለማስደገም ቅስቀሳ ጀምሯል»</h2>


<p>ኢሕአዴግ በተሸነፈባቸው አካባቢዎች «ምርጫው ይደገማል፤ እኛን ምረጡ» በማለት ቅስቀሳ መጀመሩን የቅንጅት የህዝብ ግንኙነት ሃላፊ አቶ ልደቱ አያሌው ገለፁ።</p>

<p>የኢህአዴግ ካድሬዎች በጀመሩት ዘመቻ «መሬት እንሰጣችኋለን፤ በሬ ይታደላችኋል» እያሉ የገጠር ነዋሪዎችን ለመደለል ነው ብለዋል አቶ ልደቱ።</p>

<p>ኢህአዴግ ቅስቀሳ ከሚያካሂድባቸው አካባቢዎች መካከል የማስታወቂያ ሚኒስትር አቶ በረከት ስምኦን በተወዳደሩበት በሰሜን ወሎ የቡግና ምርጫ ወረዳ አንዱ መሆኑን የጠቀሱት አቶ ልደቱ፤ ኢህአዴግ በላሊበላ ከተማ «ምርጫው ሊደገም ነውና እኛን ምረጡ» እያለ በመቀስቀስ ላይ መሆኑን ለአዲስ አድማስ ተናግረዋል።</p>

<p>ኢህአዴግ ተጭበርብሬአለሁ በማለት ያቀረበውን ቅሬታ የምርጫ ቦርድ ተቀብሎ እንዲያጣራ ቢገልጽም ምርጫው እንዲደረግ ገና አለመወሰኑን አቶ ልደቱ ጠቁመው፤ የኢህአዴግ ቅስቀሳ ተገቢ እንዳልሆነ አመልክተዋል።</p>

<p>ከአውሮፓ ኅብረትና ከካርተር ማዕከል የመጡ የምርጫ ታዛቢዎች በተገኙበት በተደረገው ምርጫ አቶ በረከት ከ4,500 በላይ በሆነ ድምፅ ተበልጠው ተሸንፈዋል የሚሉት አቶ ልደቱ የዞኑ ካድሬዎች «የግንቦት ሰባቱ ምርጫ ድምፃችንን የተቀማንበትና የተጭበረበርንበት ነው» በማለት ህዝቡን ሰልፍ ለማስወጣት ዘመቻ እያካሄዱ መሆናቸውን ገልጸዋል።</p>

<p>ቅስቀሳው የሚካሄደው በካድሬዎችና በመንግሥት መ/ቤቶች በሚገኙ የኢህአዴግ አባላት እንደሆነ ይናገራሉ፣ አቶ ልደቱ። ለወጣት አርሶ አደሮች መሬት እንሰጣለን፣ ለደን የተከለለ ነው ተብሎ መሬት አይወሰድባችሁም እንደሚሉም ገልጸው፤ ከእንግዲህ የሰፈራ ፕሮግራም አይኖርም፣ የብድር አገልግሎት ይሰጣችኋል፣ በሬ ይታደላችኋል በማለትም ገበሬዎችን ለመደለል እየሞከሩ ነው ብለዋል። ካድሬዎቹ የአካባቢውን ነዋሪ ለመቀስቀስለእናንተና ለልጆቻችሁ በአስቸኳይ የሥራ ዕድል ይከፈታል፣ በመንግስት አመራር ውስጥ ያሉ የማትፈልጓቸው ባለሥልጣኖች እንዲወገዱ እናደርጋለን፣ ከፍተኛ የእህል ዕርዳታ እናቀርባለን ይላሉ ብለዋል - አቶ ልደቱ።</p>

<p>እንደ አቶ ልደቱ ገለፃ፣ የገጠር ሚሊሺያዎች ላሊበላ ከተማን ወርረው 'ኢህአዴግን ካልመረጣችሁ ወዮላችሁ' በማለት ህዝቡን ቁም ስቅሉን እያሳዩት ነው።</p>

<p>በዚህ ጉዳይ ላይ ያነጋገርናቸው አንድ የምርጫ ቦርድ ሥራ ኃላፊ በሰጡት ምላሽ፣ ቅሬታ ቀርቦባቸው ጉዳያቸው እንዲጣራ በተወሰነባቸው የምርጫ ጣቢያዎች ማንኛውም የፖለቲካ ፓርቲ ቅስቀሳ ማድረግ እንደማይችል አስታውቀዋል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ ሰኔ 18 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/አዲስ፡አድማስ/ማውጫ/1997/ሰኔ/18/አዲስ፡አድማስ1.181097.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
