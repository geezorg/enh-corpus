<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>እስረኛ የሚጠይቁ በዝዋይ እየተንገላቱ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">እስረኛ የሚጠይቁ በዝዋይ እየተንገላቱ ነው</h2>


<p>ከአዲስ አበባው ብጥብጥ በኋላየታሰሩ ሰዎችን መጠየቅ እንደሚቻል ከመንግስት ሚዲያ ሰምተው ረቡዕ እለት ወደ ዝዋይ እስር ቤት የሄዱ ቤተሰቦች እስከ ቅዳሜ እንዲጠብቁ ተነገራቸው።</p>

<p>ከአዲስ አበባ የተያዙ እስረኞችን መጠየቅ የሚቻለው ቅዳሜና እሁድ ብቻ መሆኑን በእስር ቤቱ ኃላፊዎች እንደተነገራቸው ዝዋይ ያገኘናቸው ጠያቂ ቤተሰቦች ለአዲስ አድማስ ጋዜጠኛ ገልፀዋል።</p>

<p>አብዛኞቹ እስረኞች ከአዲስ አበባ የተያዙ መሆናቸው እየታወቀ፤ እስከ ቅዳሜ ድረስ እስር ቤቱ የፈቀደው ከአዲስ አበባ ውጭ የተያዙ እስረኞችን ለሚጠይቁ ቤተሰቦች ብቻ መሆኑን ተናግረዋል - የእስረኛ ቤተሰቦች።</p>

<p>ከአዲስ አበባ ዝዋይ የመጣነው መቶ ስልሳ ኪሎ ሜትር ያህል ተጉዘን ነው ያሉት እነዚሁ ቤተሰቦች፣ እንዲህ የሚያጉላሉን ለምን እንደሆነ አልገባንም ብለዋል። መንግስት ሰኞና ማክሰኞ ቤተሰቦች እስረኛ እንዲጠይቁ ከፈቀደ በኋላ ከዕሮብ እለት ጀምሮ ከልክሏል ይላሉ - ጠያቂዎቹ።</p>

<p>ክልከላውን ሬዲዮና ቴሌቪዥን ማሳወቅ ሲገባቸው፣ ዛሬም ቤተሰቦች እስረኞችን መጠየቅ ይችላሉ ማለታቸው እኛን ችግር ላይ ጥሎናል ብለዋል።</p>

<p>በሌላ በኩል ዕሮብ እለት የአለማቀፍ ቀይ መስቀል ኮሚቴ ልዑካን እንዲሁም የአሜሪካና የአየርላንድ ኤምባሲ ዲፕሎማቶች እስረኞችን የጐበኙ ሲሆን፤ የአለማቀፍ ቀይ መስቀል የእስረኞችን አያያዝ በተመለከተ መግለጫ እንዲሰጠን ጠይቀናቸው ፍቃደኛ ሳይሆኑ ቀርተዋል። በድርጅቱ ደንብ መሰረት የጉብኝቱን ውጤት በቅድሚያ ለሚዲያ ማሳወቅ እንደማይችሉ ልዑካኑ ጠቅሰው፣ ለመንግሥት ሁኔታውን እንደሚገልፁ ጠቁመዋል።</p>

<p>እስረኞች በየቀኑ ከፌዴራል፣ ከኦሮሚያና ከአዲስ አበባ ፖሊስ ኮሚሽን በተውጣጡ መርማሪዎች አማካኝነት በአዳሚ ቱሉ ወረዳ ፍ/ቤት እየቀረቡ ሲሆን፤ ለምርመራ እስር ቤት እንዲቆዩ የጊዜ ቀጠሮ እንደተሰጣቸው ታውቋል። በየቀኑ የሚፈቱ አሳሪዎች ወደ አዲስ አበባ በሌሊት እንዲገቡ እየተደረገ መስቀል አደባባይ አምጥተው እንደሚለቀቁ አንዳንድ የተፈቱ ሰዎች ተናግረዋል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ ሰኔ 18 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/አዲስ፡አድማስ/ማውጫ/1997/ሰኔ/18/አዲስ፡አድማስ2.181097.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
