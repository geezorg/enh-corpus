<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የታሰሩ የዩኒቨርሲቲ ተማሪዎች አቤቱታ አቀረቡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የታሰሩ የዩኒቨርሲቲ ተማሪዎች አቤቱታ አቀረቡ</h2>


<p>ታስረው ከነበሩት የአዲስ አበባና የኮተቤ ዩኒቨርሲቲ ተማሪዎች መካከል ብዙዎቹ ሲፈቱ ባልተጨበጠ ምክንያት ሳንለቀቅ ቀርተናል በማለት ሰሞኑን አቤቱታቸው ለአለም አቀፍ ተቋማት ያሰሙ በርካታ ተማሪዎች፤ ያለ ክስ በ«ሰንዳፋ» መታሰራቸውን አወገዙ።</p>

<p>በፌዴራል ፖሊስ ተይዘው በዝዋይ የታሰሩ የአዲስ አበባ ነዋሪዎች ከ3 ሺ በላይ እንደሆኑ የተነገረ ሲሆን፤ ቤተሰቦች ታሳሪዎቹን መጎብኘት እንዳልቻሉ ገልፀዋል። ብዙ ታሳሪዎች እውነተኛ ስማቸውን በእስር ቤቱ ለማስመዝገብ ፍቃደኛ ባለመሆናቸው የተፈጠረ ችግር ነው ተብሏል።</p>

<p>ባለፈው ሳምንት ሰኞ እለት በአዲስ አበባ ዩኒቨርስቲ ግቢዎች ከዚያም በኮተቤ ዩኒቨርሲቲ ተቃውሞ ከተቀሰቀሰ በኋላ ከአንድ ሺ በላይ ተማሪዎች በሰንዳፋ የፖሊስ ማሰልጠኛ ጣቢያ መታሰራቸውን የገለጹት ተማሪዎች፤ አብዛኞቹ ቢለቀቁም 191 ተማሪዎች ያለ ክስ በእስር እንገኛለን ሲሉ አቤቱታ አቅርበዋል። </p>

<p>ለአለም አቀፍ ተቋማት አቤቱታ ያቀረቡት ተማሪዎች 65 ሲሆኑ ስማቸውን ከነፊርማቸው ዘርዝረዋል።</p>

<p>ወደ ሰንዳፋ በተወሰዱ እለት በሰፊ አዳራሽ አምስት አምስት ተማሪዎች በአንድ ፍራሽ እንዲተኙ መደረጋቸውን ተማሪዎቹ ገልጸው፤ በማግስቱ አብዛኞቹ ተማሪዎች ተለቅቀው 400 ያህል መቅረታቸውን ከዚያም ባለፈው ሳምንት አርብ ማታ ተጨማሪ ተማሪዎች ተፈትተው 191 ተማሪዎች በእስር እንደቀሩ ተናግረዋል።</p>

<p>ድብደባና ከባድ የስፖርት ቅጣት በየእለቱ እየደረሰባቸው መሆኑን ተማሪዎቹ ገልፀው፤ ሌሎች ተማሪዎች ሲለቀቁ እኛ ያለተጨባጭ ምክንያት መቅረታችንን በመቃወም የሚመለከተው አካል በአፋጣኝ ካላነጋገረንና መፍትሄ ካልሰጠን ምሳ አንበላም ብለን የረሃብ አድማ አድርገናል ብለዋል።</p>

<p>ሰኞ እለት የረሃብ አድማ ባደረጉበት እለት ፖሊስ ወደ ፍርድ ቤት እንደወሰዳቸውና አስራ አራት ቀናት ለምርመራ በእስር እንደቆዩ ፍ/ቤቱን ጠይቆ እንደተፈቀደለት የተናገሩት ተማሪዎች፤ የኛን አቤቱታ ፍ/ቤት አልሰማንም ብለዋል።</p>

<p>ፖሊስ በኛ ላይ ኢሰብአዊ ድርጊት እንዳይፈፅም በፍ/ቤቱ በመታዘዙ ከባድ የስፖርት ቅጣት ቢቀርልንም ያለ ክስ እንደታሰርን ነን ያሉት እነኚሁ ተማሪዎች ፤ አለም አቀፍ ማህበረሰብ በመንግስት ላይ ተፅእኖ እንዲያደርግ ጠይቀዋል። ቀይ መስቀልም ጭምር ሁኔታቸውን እንዲጎበኝ ጥሪ አስተላለፈዋል - ተማሪዎች።</p>

<p>በሌላ በኩል ወደ ዝዋይ ፌዴራል ማረሚያ ቤት ተወስደው የታሰሩ የአዲስ አበባ ነዋሪዎች ከ3 ሺ በላይ መሆናቸውን የኢትዮጵያ ሰብአዊ መብቶች ጉባኤ የገለፀ ሲሆን፤ ቀይ መስቀል እስረኞቹን እንዳልጎበኛቸው ታውቋል።</p>

<p>ባለፈው ሳምንት በአዲስ አበባ የበርካታ ሰው ህይወት ከጠፋበት ግርግር ጋር ተያይዞ በሺ የሚቆጠሩ ሰዎች ወደ ዝዋይ ፌዴራል ማረሚያ ቤት እየተወሰዱ ሲሆን፤ ከታሳሪዎቹ መካከል ከህፃናት እስከ አዛውንት ድረስ እንደሚገኙበት የዝዋይ ነዋሪዎች ጠቁመዋል።</p>

<p>ነዋሪዎች ለአዲስ አድማስ በሰጡት መረጃ፤ ቄሶች፣ ሲቪል የለበሱ ፖሊሶች፣ ደህንነቶች፣ ዶክተሮች፣ ተማሪዎች እንደሚገኙበትም ጠቅሰዋል። እስረኞቹን ከአዲስ አበባ ቤተሰቦቻቸው ሊጠይቋቸው ሲሄዱ እንደማያገኟቸው ነዋሪዎቹ ገልጸው፤ የማጣራት ስራ እየተካሄደ እስረኞቹ እውነተኛ ስማቸውን በእስር ቤቱ ለማስመዝገብ ፈቃደኞች አይደሉም ብለዋል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ ሰኔ 11 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/አዲስ፡አድማስ/ማውጫ/1997/ሰኔ/11/አዲስ፡አድማስ3.111097.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
