<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ቅንጅትና ህብረት የክልል ምርጫ ውጤት ህገወጥ ነው አሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ቅንጅትና ህብረት የክልል ምርጫ ውጤት ህገወጥ ነው አሉ</h2>


<p>በአዲስ አበባ መስተዳድር ካሉት 138 የምክር ቤት ወንበሮች መካከል 135ቱን ቅንጅት እንዳሸነፈ የገለፀው የምርጫ ቦርድ፣ በሌሎቹ 8 የክልል መስተዳድሮች ኢህአዴግና አጋሮቹ አሸንፈዋል በማለት ጊዜያዊ የምርጫ ውጤትን ይፋ ማድረጉ ጊዜያዊ የምርጫ ውጤትን ይፋ ማድረጉ ህገወጥ እንደሆነ ተቃዋሚ ፓርቲዎች አስታወቁ።</p>

<p>የምርጫ ቦርድ አንድ የሥራ ሃላፊ፣ ጊዜያዊ የምርጫ ውጤቱን ይፋ ያደረግነው ህግ ስለሚፈቅድልን ነው ብለዋል።</p>

<p>በአገሪቱ ውስጥ ምርጫ ከተካሄደባቸው ስፍራዎች መካከል በግማሾቹ ላይ የማጭበርበር ድርጊት ተፈፅሟል በማለት ተፎካካሪ ፓርቲዎች ያቀረቡት አቤቱታ ሳይጣራ የምርጫ ውጤት መግለፁን ተቃውመዋል - የኢዴሃህ (የህብረት) ሊቀመንበር ዶ/ር መረራ ጉዲና።</p>

<p>«ጊዜያዊ የምርጫ ውጤት» እየተባለ በምርጫ ቦርድ የሚወጣ መግለጫ ህገወጥ እንደሆነ በመጥቀስ በፍ/ቤት ክስ የመሰረተው ቅንጅት በበኩሉ፤ በሚቀጥለው ማክሰኞ ፍ/ቤት የመጨረሻ ውሳኔ ይሰጣል ብሎ እንደሚጠብቅ ገልጿል።</p>

<p>የቅንጅትን ክስ ሲመረምር የቆየው የፌዴራሉ ከፍተኛ ፍ/ቤት ባለፈው ሳምንት ለቅንጅት እንደፈረደለት የሚታወስ ሲሆን፤ አቤቱታ የቀረበባቸው የምርጫ ቦታዎች ተጣርተው እልባት ሳያገኙ ጊዜያዊ የምርጫ ውጤት እንዳይገለፅና የእስከዛሬውም ስህተት እንደሆነ ለሕዝብ እንዲነገር ፍ/ቤት ትዕዛዝ ቢሰጥም የምርጫ ቦርድ ለበላይ ፍ/ቤት ይግባኝ ጠይቆ ክርክሩ ቀጥሏል።</p>

<p>ቅንጅት በምርጫ ቦርድ ላይ በመሠረተው ክስ ጉዳዩ የቀረበለት የፌዴራሉ ከፍተኛ ፍ/ቤት ተከሳሽ ምርጫ ቦርድ ጊዜያዊ ውጤት ለሕዝብ እንዳይገለጽ እንዲሁም ለህዝቡ ይፋ የሆነው ያለአግባብ መሆኑን ለሕዝብ እንዲነገር ሲል ውሳኔ ቢያሰልፍም፤ ምርጫ ቦርድ ለጠቅላይ ፍርድ ቤት ይግባኝ ከጠየቀ በኋላ ጊዜያዊ ውጤት ይፋ ማድረጉ በተቃዋሚ ፓቲዎች ህገወጥ ነው ስለመባሉ ቦርዱ ተጠይቆ በህግ የተሰጠው ሥልጣን በመሆኑ ጊዜያዊ ውጤት ይፋ ማድረግ ይችላል- ብለዋል በምላሻቸው። የቅንጅት ለአንድነት ለዲሞክራሲ ጠበቆች ምርጫ ቦርድ የክልል ጊዜያዊ የምርጫ ውጤቶች ይፋ ማድረጉ ከህግ አንጻር ተገቢ እንደሆነ ላነሳንላቸው ጥያቄ፤ ምርጫ ቦርድ ለጠቅላይ ፍርድ ቤት ይግባኝ ከጠየቀ በኋላ የከፍተኛው ፍርድ ቤት ውሳኔ ተሽሯል በሚል ቦርዱ ጊዜያዊ ያለውን ውጤት ይፋ አድርጓል ብለዋል።</p>

<p>ምርጫ ቦርድ ለፌዴራል ጠቅላይ ፍርድ ቤት ባቀረበው ይግባኝ የከፍተኛ ፍርድ ቤት ውሳኔ እንዲሻርና ይግባኝ ባይ የመጨረሻ ውሳኔ ከመሰጠቱ በፊት በአዋጅ ቁጥር 1/11/87 አንቀጽ 66 በቦርዱ አሠራር ማንም ጣልቃ እንዳይገባበት ሲል የሚደነግግ በመሆኑ ጊዜያዊ የምርጫ ውጤት ማሳወቅ ህጋዊ እንዲባልልን - ሲል ጠይቋል። የከሳሽ የቅንጅት ጠበቆች ምርጫ ቦርድ ገለልተኛ እንደመሆኑ የህዝብ ድምጽ እንዳይጭበርበር መግለጽ ሲገባው ሥልጣን ላይ ያለውን አካል አሸናፊነት እያረጋገጠ ነው ካሉ በኋላ፤ ቅንጅት ያሸነፈባቸውን የምርጫ ጣቢያዎች ኢህአዴግ እንዳሸነፈ አድርጐ ቦርዱ በጊዜያዊ ውጤቱ ላይ መግለጹ አግባብ አለመሆኑን ጠቅሰው፤ ፍርድ ቤቱ በቦርዱ የቀረበውን የይግባኝ ጥያቄ ውድቅ በማድረግ ውሳኔ እንዲሰጥ ጠይቀዋል።</p>

<p>የግራ ቀኙን ክርክር ያዳመጠው የፌዴራሉ ጠቅላይ ፍርድ ቤት መርምሮ ውሳኔ ለመስጠት ለመጪው ማክሰኞ ቀጥሮ ሰጥቷል።</p>

<p>ጊዜያዊ የምርጫ ውጤቱን ይፋ የምናደርገው ህግ ስለሚፈቅድልን ነው ያሉት የምርጫ ቦርድ የሥራ ሃላፊ አቶ መኮንን በበኩላቸው፤ የፓርላማ መቀመጫዎችን በተመለከተ ቀደም ሲል ጊዜያዊ የምርጫ ውጤት ይፋ እንደተደረገው ሁሉ ሃሙስ እለት ደግሞ ለክልል መስተዳድር ም/ቤቶች የተገኘው ጊዜያዊ ውጤትበምርጫ ቦርድ መገለፁ ተገቢ እንደሆነ ተናግረዋል።</p>

<p>ቦርዱ ባወጣው መግለጫ በአዲስ አበባ የኢዴሃህ (የህብረት) 2 እንዲሁም የኢህአዴግ 1 ተወዳዳሪ ለከተማዋ ም/ቤት ከማሸነፋቸው በስተቀር ሌሎቹን 135 ወንበሮች ያሸነፉት የቅንጅት ተወዳዳሪዎች ናቸው።</p>


<p>ለትግራይ፣ ለአማራ፣ ለደቡብና ለኦሮሚያ ክልል መስተዳድሮች ኢህአዴግ እንዳሸነፈ የሚዘረዝረው የምርጫ ቦርድ መግለጫ፣ በአማራ ክልል መስተዳድር ካሉት መቀመጫዎች 163 በኢህአዴግ፣ 130 በቅንጅት ተወዳዳሪዎች እንደተያዙና ሌሎች ፓርቲዎች ማሸነፋቸውን ጠቁሟል።</p>

<p> ቀደም ሲል በፓርላማ ምርጫ ኢህአዴግ ማሸነፉን የሚያመለክት መግለጫ በምርጫ ቦርድ ሲወጣ፤ ቅንነትና ህብረት ተቃውሞአቸውን እንዳሰሙ የሚታወስ ሲሆን፤ አቤቱታዎች ሳይጣሩ የምርጫ ውጤት መገለፁ በቅርቡ ለተከሰተው ግርግር መነሻ እንደሆነ ያመለክታሉ።</p>

<p>አቤቱታዎች እልባት ባላገኙበት ሁኔታ የምርጫ ውጤቱን ይፋ ስታደጉ፣ የህዝቡን ስሜት የሚጐዳ ተግባር አትፈጽሙ ብለናቸዋል ያሉት ዶ/ር መረራ ጉዲና፤ ሰሞኑን የሰማነው የምርጫ ውጤት መግለጫም ተገቢ አይደለም - ብለዋል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ ሰኔ 11 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/አዲስ፡አድማስ/ማውጫ/1997/ሰኔ/11/አዲስ፡አድማስ1.111097.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
