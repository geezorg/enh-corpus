<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ለአዲስ አበባ ግብር ከፋዮች ውዝፍ ግብር ተሠረዘ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> ለአዲስ አበባ ግብር ከፋዮች ውዝፍ ግብር ተሠረዘ</h2>


<p>ግብር ከፋዮች ባቀረቡት የሂሳብ መዝገብ መሠረት እስከ ሰኔ 1996 ዓ.ም. የከፈሉት ታሳቢ ሆኖ ሌላ ክፍያ እንደማይጠየቁ ያስታወቀው የአዲስ አበባ አስተዳደር፣ የሂሳብ መዝገብ ሳያቀርቡ ግምት ግብር ይከፍሉ የነበሩ በ1997 ዓ.ም ቅናሽ እንዲደረግላቸው ተወስኗል።</p>

<p>ከሀምሌ 1/1997 ዓ.ም ጀምሮ ሥራ ላይ በሚውለው የውዝፍ ግብር ስረዛ የቁርጥ ግብር ወይም በግምት ግብር ከፋዮች መካከል የትራንስፖርት ዘርፍ አንዱ ሲሆን፣ 280 ብር የሚከፍሉ ከዘጠኝ ሰዎች በታች የሚጭኑ ታክሲዎች 120 ብር ይከፍላሉ፤ ከ10 ኩንታል በታች የሚጭኑ ተሽከርካሪዎች የሚከፍሉት 170 ይሆናል፣ 1380 ብር የሚከፍሉ 12 ሺህ ሊትር ፈሳሽ የሚጭኑ ተሽከርካሪዎች 420 ብር፣ 280 ብር የሚከፍሉ ወፍጮ ቤቶች 90 ብር እንዲከፍሉ ይደረጋል፡፡</p>

<p>ቤት አከራዮች ቀደም ሲል እስከ 200 ብር ድረስ ግብር አይከፍሉም ነበር፤ በአዲሱ ውሳኔ ከ1500 ብር በታች የሚያከራዩ የኪራይ ገቢ ግብር አይከፍሉም።</p>

<p>የግብር ውሳኔ ማስታወቂያ ደርሷቸው የተጣለባቸው ግብር ትክክል አይደለም ሲሉ በየትኛውም ፍርድ ቤት እስከ ሐራጅ ድረስ ይግባኝ በማለት የሚከራከሩ ከፋዮች የቀን ገቢ ግምት ከሆነ ክርክሩ ተቋርጦ ቀደም ሲል እንከፍላለን ብለው ያቀረቡት እንዲከፍሉ ተወስኖላቸዋል - እንደ ውሳኔው።</p>

<p>የቁም ከብት ንግድ ሥራ ላይ የተሠማሩ በ'ተርን ኦቨር' ታክስ መሠረት የተጣለባቸውን ግብር ይከፍሉ እንደነበር መግለጫው ጠቁሞ፤ የገቢ አሰባሰቡ አመቺ ባለመሆኑ ጥናት ተካሂዶ ውሳኔ እስኪሰጥ በቁም ከብት ንግድ ሥራ ላይ የሚሰበሰበው ግብር ከሐምሌ 1/1997 ዓ.ም. ጀምሮ እንዲቋረጥ መወሰኑን አመልክተዋል።</p>

<p>እንደ አስተዳደሩ ውሳኔ የተጠራቀመ የውዝፍ ግብር ዕዳ የሚመለከታቸው የታክስ ዓይነቶች የንግድ ሥራ ገቢ፣ የደመወዝ ገቢ፣ የካፒታል ዋጋ ዕድገት ጥቅም ግብር፣ የትራንዛክሽን ታክስ፣ የሽያጭ ታክስ/ የተርን ኦቨር ታክስና ኤክሳይዝ ታክስ ሲሆኑ ውሳኔው የፌዴራል ግብር ከፋዮችን አያጠቃልልም።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ ሐምሌ 2 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/አዲስ፡አድማስ/ማውጫ/1997/ሐምሌ/02/አዲስ፡አድማስ2.021197.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
