<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሕብረትና ቅንጅት ለኢህአዴግ ደብዳቤ ላኩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> ሕብረትና ቅንጅት ለኢህአዴግ ደብዳቤ ላኩ </h2>


<p>ሁሉም ፓርቲዎች «የጋራ ብሔራዊ የአንድነት መንግሥት» በኢትዮጵያ ዴሞክራሲያውያን ሀይሎች ህብረት (ኢዴሃህ) ከቅንጅት ጋር ውይይት ተደርጐበት እንደተሻሻለና ትናንት ለኢህአዴግ እንደተላከ የህብረቱ ምክትል ሊቀመንበር ዶ/ር በየነ ጴጥሮስ ለአዲስ አድማስ ገለፁ።</p>

<p>«ብሔራዊ የአንድነት መንግሥት» በሚመሠረትበት ሁኔታ ላይ ያተኮረው ሰነድ በመጀመሪያ በህብረቱ የተዘጋጀ መሆኑን የገለፁት ዶ/ር በየነ፣ የቅንጅት መሪዎች ሰነዱን እንዳዩትና እንደተወያዩበት ተነጋግረዋል። በሰነዱ ምን ምን ነጥቦች እንደተካተቱ ወደፊት እንደሚገለፅ ዶ/ር በየነ ጠቅሰው ሕብረትና ቅንጅት ሰነዱን መክረውበት የሚስማሙባቸውን ነጥቦችን ካሻሻሉ በኋላ ለኢህአዴግ እንደላኩት ተናግረዋል።</p>

<p>የቅንጅት አመራር ዶ/ር ብርሃኑ ነጋ ሰነዱን በተመለከተ ለአዲስ አድማስ ሲናገሩ፣ ሕብረትና ቅንጅት ሰነዱን የላኩት አገሪቱን ወደ አዎንታዊ አቅጣጫ ይወስዳታል በሚል ተስፋ እንደሆነ አመልክተዋል።</p>

<p>ቅንጅት ሰሞኑን የተለያዩ የሕብረተሰብ ክፍሎች ለማወያየት ባሰራጨው ፅሁፍ፣ የዘንድሮው ምርጫ እንደተጭበረበረ ጠቅሶ ይህንን ለማጣራት የተደረገው ጥረት የምርጫ ቦርድ ከኢህአዴግ ጋር በመወገኑ ስለከሸፈ አገሪቱ አጣብቂኝ ውስጥ መግባቷን ገልጿል። ፓርላማ ውስጥ መግባትንና አለመግባትን ጨምሮ የወደፊት እርምጃው ምን መሆን እንዳለበት ለመወሰን ከተለያዩ የሕብረተሰብ ክፍሎች ጋር ሲወያይ ከሁሉም አማራጮች ይልቅ ብሔራዊ የእርቅ መንግስትን መመስረት የተሻለ የመፍትሄ ሀሳብ መስሎ እንደሚታየው ቅንጅት ጠቅሷል።</p>

<p>ኢህአዴግ ከቅንጅትና ከሕብረት ጋር በጥምረት መንግሥትን ለመመስረት ፍላጐት እንደሌለው የገለፁት ጠቅላይ ሚኒስትር መለስ ዜናዊ፣ ኢህአዴግ መንግሥትን ለመመስረት አጋር ካስፈለገው አጋሮች አሉት ብለዋል።</p>

<p>በአሁኑ ወቅት አብላጫ ድምፅ አግኝቻለሁ በሚል በተናጠል የሚቋቋም መንግስት የህዝቡንም ሆነ የፓርቲዎችን እምነት ሊያገኝ አይችልም የሚሉት ዶ/ር በየነ ጴጥሮስ፣ በማያስተማምን ቁጥር ላይ ተመስርቶ መንግስት ላቋቁሞ ማለት ጊዜው ያለፈበት ነው ይላሉ። ኢህአዴግ ከተቃዋሚዎች ጋር ጥምር መንግስት የማቋቋም ፍላጐት እንደሌለው አቶ መለስ መናገራቸውንም በተመለከተ ዶ/ር በየነ በሰጡት ምላሽ፣ እኛን ፈልገው የሚመጡበት ጊዜ ይመጣ ይሆናል ብለዋል።</p>

<p class="align-center"><a href="/Gazettas/AddisAdmas/info/AddisAdmas.html">ከአዲስ አድማስ ሐምሌ 30 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/አዲስ፡አድማስ/ማውጫ/1997/ሐምሌ/30/አዲስ፡አድማስ1.301197.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
