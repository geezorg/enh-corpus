<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አለም አቀፍ ይዘት የሌለው ትምህርት እንድንትከታተል ተወስኖብናል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">አለም አቀፍ ይዘት የሌለው ትምህርት እንድንትከታተል ተወስኖብናል</h2>


<p>የባህር ዳር ዩኒቨርሲቲ የ3ኛ ዓመት ተማሪዎች፣ በአዲሱ የትምህርት ፖሊሲ ከሚማሩ ተማሪዎች ጋር ተቀላቅለን አለም አቀፍ ይዘት የሌለው ትምህርት እንድንከታተል ተወስኖብናል በማለት ትምህርታቸውን አቋረጡ።</p>

<p>ከጅማ ዩኒቨርሲቲና ከናዝሬት ኮሌጅ በስተቀር በመንግስት ስር የሚገኙ ከፍተኛ የትምህርት ተቋማት በሙሉ የባህር ዳሩ አይነት አሰራር እንዲከተሉ ተወስኗል።</p>

<p>ከአስራት ሁለተኛ ክፍል ወደ ዩኒቨርሲቲ የገባ የሦስተኛ ዓመት ተማሪና፣ የ«ፕሪፓራቶሪ» ትምህርት ተከታትሎ የገባ የሁለተኛ ዓመት ተማሪ እንደ እኩል ተቆጥረው አንድ ላይ እንዲማሩ ነው የተወሰነው። ይህም በመቃወም ትምህርታቸውን ካቋረጡት 500 የባህር ዳር ዩኒቨርሲቲ ተማሪዎች መካከል ቅሬታቸውን ለአዲስ አበባ ሲገልፁ፣ የምንወስዳቸው የትምህርት አይነቶችም መቀነሳቸው ነው ችግሩ ብለዋል። የምህንድስና የዲዛይን፣ የፊዚካል፣ ኬሚስትሪና ተመሳሳይ ትምህርቶች እንዲቋረጡ ተደርጓል ያሉት እነዚሁ ተማሪዎች፣ በድሮ የኮምኒስት አገሮች እንደሚደረገው ከዩኒቨርሲቲ የሚመረቁ ወጣቶች ዲግሪያቸው አለም አቀፍ ተቀባይነት እንዳይኖረው የሚያደርግ እርምጃ ነው ብለዋል።</p>

<p>ተማሪዎቹ ለዩኒቨርሲቲው ኃላፊዎች አቤቱታቸውን ያቀረቡ ሲሆን፣ በበኩላቸው ለውጥ ለማድረግ ያስፈለገው እስካሁን ያፈራናቸው የምህንድስና ባለሙያዎች ብቃት የላቸውም የሚለውን ቅሬታ ለማስወገድና ብቃት ያላቸው ባለሞያዎችን ለማፍራት ነው። የሚል ምላሽ ሰጥተዋል - ተማሪዎቹ እንደሚሉት።</p>

<p>ጉዳዩን በተመለከተ በትምህርት ሚኒስቴር የህዝብ ግንኙነት የአነጋገርናቸው ኃላፊ ስለሁኔታው እንደማያውቁ ሲገልጡልን በተደጋጋሚ ባደረገንው ሙከራ ምላሽ አላገኘንም።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ ጥር 07 ቀን 1997</a></p>

</body>
</html>	
