<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኤርትራን ክስ ኢትዮጵያና አንሚ አስተባበሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኤርትራን ክስ ኢትዮጵያና አንሚ አስተባበሉ</h2>


<p>በድንበር አካባቢ ጦርነትን የሚጭር ወታደራዊ እንቅስቃሴ በኢትዮጵያ እየተደረገ ነው በማለት ከኤርትራ ባለሥልጣን የተሰነዘረውን ክስ የኢትዮጵያ መንግስት ተወካይና የሰላም አስከባሪ ሃይል አዛዥ አስተባበሉ።</p>

<p>የኢትዮ-ኤርትራ ወታደራዊ ቅንጅት ኮሚሽን ተወካዮች ሰሞኑን በናይሮቢ ባደረጉት ስብሰባ ነው የኤርትራው ተወካይ ኮሎኔል ዘካርያስ ዕቁባጋብር በኢትዮጵያ ላይ ክስ የሰነዘሩት። የኢትዮጵያ መንግስት በድንበሩ አካባቢ ተጨማሪ ወታደራዊ ሀይል ማንቀሳቀሱ ጦርነትን የሚጭር ነው ሲሉ ኮሎኔል ዘካሪያስ ተናግረዋል። በሰላም አስከባሪው ሃይል (አንሚ) አማካኝነት በሚካሄደው በዚሁ ስብሰባ ኢትዮጵያን ወክለው የተገኙት ሜጀር ጄኔራል ዮሐንስ ገ/መስቀል በሰጡት ምላሽ በበኩላቸው በድንበሩ አካባቢ የሚታየው ወታደራዊ እንቅስቃሴ ሠራዊቱን እንደገና የማደራጀት ሂደት ብቻ ነው ብለዋል።</p>

<p>የአንሚ አዛዥ ሜጀር ጄኔራል ራጄንደር ሲንግ በበኩላቸው ሰላም የማስጠበቅ ኃላፊነታችንን የሚያደናቅፍ ወታደራዊ እንቅስቃሴ በሁለቱም አገሮች በኩል አልታየም ሲሉ አካባቢው ፀጥታ የሰፈነበትና የተረጋጋ እንደሆነ ተናግረዋል።</p>

<p>የአንሚን ስራ የሚያደናቅፍ ወታደራዊ እንቅስቃሴ አልታየም መባሉን ኮሎኔል ዘካርያስ ቢያጣጥሉትም፤ የወታደራዊ ቅንጅት ኮሚሽኑ ስብሰባ በሁለቱ አገሮች ሰላም ለማስፈን ያግዛል የሚል ግምት እንዳላቸው ከስብሰባው በኋላ ተናግረዋል።</p>

<p>በናይሮቢ የተካሄደው 28ኛ የኢትዮ-ኤርትራ ወታደራዊ ቅንጅት የኮሚሽኑ ስብሰባ፣ ሁለቱም አገሮች ከአንሚ ጋር እየተባበሩ ለመቀጠል ፍቃደኝነት ያሳዩበት ነው ሲሉ የአንሚ አዛዥ ለጋዜጠኞች ገልፀዋል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ ጥር 14 ቀን 1997</a></p>

</body>
</html>	
