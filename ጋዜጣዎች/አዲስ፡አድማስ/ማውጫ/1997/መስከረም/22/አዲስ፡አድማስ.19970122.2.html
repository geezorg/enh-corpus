<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አዳዲስ የ50 እና የ100 ብር ኖቶች ታተሙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">አዳዲስ የ50 እና የ100 ብር ኖቶች ታተሙ</h2>


<p>ሃሰተኛ ብሮችን ለመቆጣጠር የሚመቹ አዳዲስ የ50 እና የ100 ብር ኖቶችን እንዳሳተመ ብሄራዊ ባንክ ገልጾ ኖቶቹን ሃሙስ እለት አሰራጨ። የተጭበረበሩ የዶላር ኖቶች በመበራከታቸው የባንክ ሠራተኞች ከፍተኛ ተጨማሪ ጥንቃቄ እንዲያደርጉ ተነግሯቸዋል ሲሉ ምንጮቻችን ገልፀዋል።</p>

<p>በኢትዮጵያ የማጭበርበር ድርጊት የሚፈፀመው በአመዛኙ ከፍተኛ ዋጋ ባላቸው የብር ኖቶች ላይ መሆኑና የ50 እና የ100ብር ኖቶች በብዛት መሰራጨታቸውን ገልፀዋል የብሄራዊ ባንክ ምክትል ገዢ አቶ አለም ሰገድ አሰፋ።</p>

<p>የኖቶቹ የቀድሞ ዲዛይን ሳይቀየር የመቆጣጠሪያ ምልክቶች የተጨመረላቸው አዳዲስ የብር ኖቶች እንደታተሙ ምክትል ገዢው ጠቅሰው፣ ጎልቶ የሚታየው ለውጥም በኖቶቹ ገልጾ ከላይ ወደ ታች የሚወርድ «አምድ» እንደሆነ አመልክተዋል።</p>

<p>በአረንጓዴና በወርቅማ ቀለሞች የታተሙ ምስሎችንና ፅሁፎችን የያዘው አምድ (ምልክት) ከፍተኛ ጠቀሜታ እንዳለው ሲያብራሩም፤ በዘመናዊ የህትመት መሳሪያዎች የሚፈፀሙ የማጭበርበር ድርጊቶችን ይቀንሳል ብለዋል። ምልክቱ በቀላል የሚታይ ስለሆነም በግብይት ወቅት የሚፈጠሩ ጥርጣሬዎችን ያስወግዳል ሲሉ ተናግረዋል አቶ አለምሰገድ። የባንክ ትሬዥረር ወ/ሮ ርብቃ በበኩላቸው አዲሶቹ ኖቶች ከድሮዎቹ የሚለዩበት ቢያንስ 6 ዓይነት የመቆጣጠሪያ ምልክቶች እንደተጨመረበት ገልፀዋል።</p>

<p>አቶ አለም ሰገድ፣ በስራ የቆዩት የ50 እና የ100 ብር ኖቶች እስከሚቀጥለው አመት መስከረም ወር ድረስ እንደሚያገለግሉ ገልፀው፤ ለጊዜው አሮጌዎቹን የብር ኖቶች በአዳዲስ ለመለወጥ ወደ ባንክ መሄድ አያስፈልግም ብለዋል።</p>

<p>በሌላ በኩል በርካታ ሐሰተኛ የዶላር ኖቶች በገበያው ውስጥ ስለተሰራጩ የባንክ ሠራተኞች የዶላር ምንዛሪ ሲፈጽሙ ተጨማሪ ጥንቃቄ እንዲያደርጉ እንደተነገራቸው ምንጮቻችን ገልፀዋል።</p>

<p>እስካሁን ዶላሩን በአይን ብቻ አይቶ በመመርመር እየተሰራ እንደነበር የጠቀሱት ምንጮች፣ አሁን ግን እያንዳንዱ ኖት ትክክለኛና ሐሰተኛነቱን በሚያረጋግጥ መሳሪያ እንደሚመረመር ምክር መስጠቱን ተናግረዋል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ መስከረም 22 ቀን 1997</a></p>

</body>
</html>	
