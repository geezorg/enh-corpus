<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ጠ/ሚ መለስ ዜናዊ ታላቁ ሩጫን ያስጀምራሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ጠ/ሚ መለስ ዜናዊ ታላቁ ሩጫን ያስጀምራሉ</h2>


<p>«ታላቁ ሩጫ በኢትዮጵያ» ውድድር ጠ/ሚ መለስ ዜናዊ እንደሚያስጀምሩ ታወቀ። የ8 ሀገራት አምባሳደሮች በሚቀጥለው ዓመት በፍቃደኝነት የኤች አይ ቪ ምርመራን ለማበረታታት በማሰብ 20ሺ ወጣቶች በታላቁ ሩጫ እንዲሳተፉ ስፖንሰር እናደርጋለን ብለዋል - የአዲስ አበባ ከንቲባ አርከበ እቁባይ።</p>

<p>«ለህይወትህ ዋጋ ስጥ» በሚል ርዕስ ከአራት አመት በፊት በ10ሺ ተሳታፊዎች የተጀመረው የኢትዮጵያ ታላቅ ሩጫ ዘንድሮ 20ሺ ተሳታፊዎችን ወደ ማስተናገድ አድጐ ነገ የሚካሄድ ሲሆን፣ ዜናውን ለመዘገብ ከበርካታ አለም አቀፍ ሚዲያዎች ጋዜጠኞች ተልከዋል። ከፈረንሳይና ከኬንያ የመጡ ከ400 በላይ ፕሮፌሽናል አትሌቶች እንደሚካፈሉ የውድድሩ አዘጋጆች ገልጸው፤ የ8 አገራት አምባሳደሮችም እንደሚሮጡ አስታውቀዋል። ለታላቁ ሩጫ ከተመዘገቡት የመንግስት ባለሥልጣንት መካከል የወጣቶች ባህልና ስፖርት ም/ሚኒስትር አቶ መላኩ ጴጥሮስ፣ የመከላከያ ም/ሚኒስትር አቶ ሃይለመለኮት ተክለጊዮርጊስ፣ የቱሪዝም ኮሚሽነር አቶ ዩሱፍ ሱኩር፣ የአዲስ አበባ ከተማ ከንቲባ አቶ አርከበ ዕቁባይ እንደሚገኙበት የተጠቀሰ ሲሆን፣ ታላቁን ሩጫ በመስቀል አደባባይ የሚያስጀምሩት ጠ/ሚ መለስ ዜናዊ እንደሆኑ የውድድሩ አዘጋጅ ዳሬክተር አትሌት ሃይሌ ተነግሯል። </p>

<p>ይህ በእንዲህ እንዳለ አለም አቀፍ እውቅና እያገኘ የመጣውን ታላቅ ሩጫ በማድነቅ ድጋፋቸውን የገለፁት የአዲስ አበባ ከንቲባ አርከበ ዕቁባይ፣ በሚቀጥለው አመት በተሳታፊ ቁጥር በእጥፍ በመጨመር ለማሳደግ እቅድ አቅርበዋል። ከንቲባው ከውድድሩ አዘጋጆች ጋር ሰሞኑን ሲመክሩ እንደተናገሩት በአመት ውስጥ ግማሽ ሚሊዮን የአዲስ አበባ ነዋሪዎች በፈቃደኝነት የኤድ አይ ቪ ምርመራ እንዲያደርጉ ለማበረታታት በተጀመረው ዘመቻ ታላቁ ሩጫ በጐ አስተዋጽኦ ሊኖረው ይችላል። 20ሺ ወጣቶች በሚቀጥለው አመት በታላቁ ሩጫ እንዲወዳደሩ የከተማዋ መስተዳድር ስፖንሰር የማድረግ ፍላጐት እንዳለውም ተናግረዋል - ከንቲባው።</p>

<p>የታላቁ ሩጫ አዘጋጆች በበኩላቸው ከንቲባው ባቀረቡት ዕቅድ መሰረት በውድድሩ 50 ሺ ተወዳዳሪዎች ደህንነታቸው ተጠብቆ እንዲካፈሉበት ለማድረግ መሟላት ያለባቸውን ዝግጅቶች አጥንተው ምላሽ እንደሚሰጡ አስታውቀዋል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ ኅዳር 18 ቀን 1997</a></p>

</body>
</html>	
