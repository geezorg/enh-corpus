<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የመቀሌ ዩኒቨርስቲ ተማሪዎች እንዲወጡ ተደረገ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የመቀሌ ዩኒቨርስቲ ተማሪዎች እንዲወጡ ተደረገ</h2>


<p>በምግብ ብክለት ለህመም ተዳርገናል በማለት ትምህርት ያቆሙት የመቀሌ ዩኒቨርሲቲ ተማሪዎች ከበላይ ሃላፊዎች ጋር ባለመስማማታቸው ትናንት ከዩኒቨርሲቲው ለቀው እንዲወጡ መደረጉን የተማሪዎች ካውንስል አባላት ገለፁ።</p>

<p>ዩኒቨርሲቲው ንፅህና የጐደለውና የተበከለ ምግብ ስላቀረበ 500 ተማሪዎች መታመማቸውን የተናገሩ የካውንስሉ አባላት እንደሚሉት፤ ተማሪዎች የበላይ ኃላፊዎች እስኪያነጋግሯቸውና መፍትሔ እስኪሰጥዋቸው ድረስ ትምህርት ለማቆም የወሰኑት ባለፈው ሳምንት ነው።</p>


<p>የዩኒቨርስቲውን ቦርድ በሰብሳቢነት የሚመሩት የትግራይ ክልል ምክትል ርዕሰ መስተዳድር አቶ አባዲ ዘሙ ተማሪዎቹን እንደወቀሱ ተነግሯል።</p>

<p>ችግር ቢያጋጥማችሁ እንኳን የዩኒቨርሲቲውን አስተዳደር ሳታነጋግሩ ምግብና ትምህርት ማቆም አልነበረባችሁም በማለት ከተማሪዎቹ ጋር ለመወያየት እንደማይችሉ ገልፀው ነበር ተብሏል።</p>

<p>በተማሪዎች ላይ የሚደርሰው ችግር ከመባባሱ በፊት ለዩኒቨርስቲ አስተዳደር በተደጋጋሚ ጥያቄ ማቅረባቸውንና መፍትሔ አለማግኘታቸውን የተናገሩት የካውንስሉ አባላት፣ ይህንን ካስረዳን በኋላ መፍትሔ ለመፈለግ አቶ አባዲ አነጋግረውናል ብለዋል። </p>

<p>በዩኒቨርስቲው የብልሹ የአስተዳደርና የሙስና ችግር እንዳለ በዚህም ምክንያት የምግብ አቅርቦት እየተበላሸ የጤና ጠንቅ እስከመሆን መድረሱን ተናግረናል ብለዋል የካውንስሉ አባላት። በዩኒቨርሲቲው በርካታ አስተዳደር ችግሮች እንዳሉ አምናለሁ በቅርቡ በአገር አቀፍ ደረጃ በዩኒርሲቲዎች ላይ አስተዳደራዊ ማሻሻያ ይደረጋል፤ እስከዚያው ትምህርት መቋረጥ የለበትም ማለታቸው ተጠቅሷል። በሙስና የሚጠረጠሩ ሰዎች እንደገለፁልን ላቀረብነው ጥያቄ አቶ አባዲ መልስ ሳይሰጡን ትምህርት ጀምሩ በማለታቸው ተማሪው ሀሳቡን ሳይቀበለው ቀርቷል ያሉት የካውንስል አባላቱ ውሳኔውን የማትቀበሉ ከሆነ ግቢውን ልቀቁ ብለውናል ብለዋል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ ኅዳር 18 ቀን 1997</a></p>

</body>
</html>	
