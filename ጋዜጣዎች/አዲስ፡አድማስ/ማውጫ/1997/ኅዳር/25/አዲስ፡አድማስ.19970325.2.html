<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>22 የውይይትና የክርክር ስብሰባዎች ሊያዘጋጁ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">22 የውይይትና የክርክር ስብሰባዎች ሊያዘጋጁ ነው</h2>


<p>በፌዴራል ደረጃ በሚዘጋጁ የፓርቲ ክርክሮች ኢህአዴግ እንዲሁም ተቃዋሚ ፓርቲዎች በጋራ ያቋቋሟቸው ህብረት (ኢዴሃህ) እና ቅንጅት እንደሚሳተፉ የገለፀው ኢንተር አፍሪካ ግሩፕ ተቃዋሚ ፓርቲዎች በተናጠል ለማስተናገድ እንደሚቸገር ጠቆመ።</p>

<p>በክልል ደረጃ ለሚንቀሳቀሱ ፓርቲዎችም የክርክር ስብሰባ ይዘጋጃል ተብሏል።</p>

<p>22 የውይይትና የክርክር ስብሰባዎችን ለማዘጋጀት ከፓርቲዎች ጋር በመምከር ፕሮግራም ማውጣቱን የኢንተር አፍሪካ ግሩፕ ተጠባባቂ ዋና ዳይሬክተር ወ/ሮ መአዛ አሸናፊ የገለፁ ሲሆን፤ በሚቀጥለው ሳምንት ተጀምሮ ለወራት እንደሚዘልቅ አመልክተዋል።</p>

<p>በፌዴራል ደረጃ ከሚካሄዱ 15 ስብሰባዎች መካከል 6ቱ የፓርቲዎች ክርክር ሲሆኑ ቀሪዎቹ የባለሙያዎች ውይይቶች ይሆናሉ ተብሏል። የተቃዋሚ ፓርቲዎች ብዙ በመሆናቸው ሁሉንም በተናጠል ለማስተናገድ እንቸገራለን ያሉት ወ/ሮ መአዛ፣ ኢህአዴግ እንዲሁም ሁለቱ የተቃዋሚዎች ህብረትና ቅንጅት ይሳተፋሉ ብለዋል።</p>

<p>የፓርቲዎች ክርክር «ግብርና፣ ገጠር ልማትና የመሬት ጉዳዮች» በሚል ርዕስ በሚቀጥለው እሁድ በተባበሩት መንግስታት የስብሰባ ማዕከል እንደሚካሄድ ወ/ሮ መአዛ ገልፀው በቀጥታ በቴሌቪዥንና በሬዲዮ እንደሚተላለፍም ተናግረዋል።</p>

<p>ከሦስት ሳምንት በኋላ ታህሳስ 19 ቀን ነፃ ምርጫና ሚዲያዎችን በተመለከተ ውይይት እንደሚካሄድና በማግስቱም ተፎካካሪ ፓርቲዎች እንደሚከራከሩበት ታውቋል። የግሉ ክፍለ ኢኮኖሚን፣ የውጭ ንግድን፣ የኢንዱስትሪና የከተማ ልማትን በሚመለከቱ ጉዳዮች የባለሙያዎች ውይይትና የፖርቲዎች ክርክር የሚካሄደው ከወር በኋላ እንደሚሆን የታወቀ ሲሆን፣ እስከ የካቲት መጨረሻ -ፌዴራሊዝምና ያልተማከለ አስተዳደር» «መልካም አስተዳደርና ሰብአዊ መብቶች» «የወጣቶች እና የፆታ ጉዳይ» «የብሔራዊ ደህንነት ጉዳዮች» በሚሉ ስብሰባዎች ይኖራሉ ተብሏል። በክልል ደረጃ ለሚንቀሳቀሱ ፓርቲዎች የሚዘጋጁት ሰባት የክርክር ስብሰባዎችን በመጋቢትና በሚያዝያ ወራት ለማካሄድ መታቀዱንም ጠቅሰዋል - ወ/ሮ መዓዛ።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ ኅዳር 25 ቀን 1997</a></p>

</body>
</html>	
