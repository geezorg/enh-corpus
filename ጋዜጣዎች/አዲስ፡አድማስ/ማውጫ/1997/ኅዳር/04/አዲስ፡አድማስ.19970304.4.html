<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የፀረ ሰው ፈንጂ ክልከላ በፓርላማ ፀደቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የፀረ ሰው ፈንጂ ክልከላ በፓርላማ ፀደቀ</h2>


<p>በተባበሩት መንግስታት ድርጅት የተዘጋጀው የፀረ -ሰው ፈንጂ ክልከላ ሰሞኑን በፓርላማ የፀደቀ ሲሆን፤ ጎረቤት አገሮች ፀረ - ሰው ፈንጂ ላለመጠቀም ሳይስማሙ ማፅደቁ ችግር ይፈጥራል የሚል ቅሬታ በመከላከያ ሃይል ባለሙያ ተሰንዝሯል። በመከላከያ ሃይል ባለሙያ የተሰነዘረው ቅሬታ ተገቢ እንዳልሆነ የተናገሩ የፓርላማ አባል በበኩላቸው እንደ ኢትዮጵያ ብዙ ወታደር መመልመል የሚችሉ አገሮች ፀረ -ሰው ፈንጂን ከመጠቀም ቢታቀቡ ተጎጂ አይሆኑም ሲሉ መልስ ሰጥተዋል።</p>

<p>የክልከላው ህግ በፓርላማ ሃሙስ እለት ያልተቃውሞ የፀደቀ ቢሆንም ከአንድ ሳምንት ቀደም ብሎ የሚመለከታቸው ባለሙያዎች በተገኙበት ውይይት ሲካሄድ ቅሬታ ተሰንዝሮ እንደነበር ታውቋል። እንደ ኤርትራ የመሳሰሉ ጎረቤት አገሮች በፀረ ሰው ፈንጂ ላለመጠቀም ከመስማማታቸው በፊት በኢትዮጵያ ተግባራዊ መሆኑ ለጥቃት ያጋልጠናል የሚል ሃሳብ ተነስቷ።በአባይ ውሃ የሚገለገሉ አገሮች እርስ በርስ እንደማይተማመኑን ግጭት ሊከሰት እንደሚችል ያመለከቱ አንድ የመከላከያ ሃይል ባለሙያ ኢትዮጵያን በጠላትነት የሚያዩ አገሮች ፀረ -ሰው ፈንጂ ላለማምረትና ላለመጠቀም አልፈረሙም፤ እኛም ክልከላውን ከማፅደቃችን በፊት ጊዜ ሰጥተን ልንመረምረው ይገባል ሲሉ አሳስበዋል። በዚህ ሃሳብ ሳቢያ ግጭት ይኖራል ተብሎ የሚገመተው ከግብፅ ጋር መሆኑን ጠቅሰው፤ ግጭት ቢነሳ እንኳ ጦርነት እንደሚካሄደው ምሽግ በመቆፈርና ፀረ - የሠው ፈንጂ በመቅበር ሳይሆን በርቀት ሚሳይል በመተኮስና በአውሮፕላን በመተኮስ እንደሚሆን አመልክተዋል።</p>

<p>የተባበሩት መንግስታት ድርጅት፣ በበርካታ የአውሮፓ አገራትና በልዕልት ዲያና ይደገፉ የነበሩ ማህበራት የፀረ ሰው ፈንጂ ክልከላ እንዲደረግ ከፍተኛ ተፅዕኖ እንደሚያደርጉ የሚታወቅ ቢሆንም፤ የጦርነት ስጋት ስላለባቸው ፀረ - ሰው ፈንጂን ለመከልከል ያልተስማሙ በርካታ አገራት አሉ።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ ኅዳር 04 ቀን 1997</a></p>

</body>
</html>	
