<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ጥምረቱ ራሱን አገለለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ጥምረቱ ራሱን አገለለ</h2>


<p>የኢትዮጵያ የሲቪል ማኅበራት ጥምረት አባላቱ ያለመጥሪያ ታስረው እንደነበር በመጥቀስ ከምርጫው በኋላ ለመታዘብ ከሚያደርገው እንቅስቃሴ ለጊዜው ራሱን ማግለሉን በላከው መግለጫ አስታወቀ።</p>

<p>ሠሞኑን በምርጫ ቦርድ ጽህፈት ቤት በተካሄደው የፓርቲዎች የጋራ መድረክ የአገር ውስጥ ታዛቢዎች ድጋሚ ምርጫ በሚደረግባቸው አካባቢዎች እንዲገኙ ቅንጅትና ኢዲሃህ ሲጠየቁ ኢህአዴግ አብዴፓ እና ኦፌዴን ተቃውመውታል።</p>

<p>የማኅበራት ጥምረት ታዛቢዎችን ባለፈው ሀሙስ ከአዲስ አበባ ወደ ተለያዩ የአገሪቱ ክፍሎች ሲንቀሳቀስ ያለምንም መጥሪያ በታጣቂ ፖሊሶች እና በፀጥታ ሀይሎች ተይዘው በፌዴራል ፖሊስ ኮሚሽን የማዕከላዊ ምርመራ ክፍል ተወስደው ቤተሰብ እና ጠበቃ እንዳያናግሩ ተከልከለው ተለቀዋል ያለው መግለጫው በዚህም ምክንያት በአጠቃላይ ከምርጫው በኋላ ለመታዘብ ያሠማራውን ቡድን ለጊዜው ስራ እንደሚያቆም ገልጿል።</p>

<p>በሌላ በኩል በፓርቲዎች የጋራ መድረክ ላይ በምርጫ ግድፈት ሳቢያ ምርጫው ታዛቢዎች መኖር እንዳለባቸው ቅንትጅ ለአንድነትና ለዲሞክራሲ እና የኢትዮጵያ ዲሞክራሲያዊ ሀይሎች ህብረት ሲናገሩ ኢህአዴግ የኦሮሞ ፌዴራአሊስት ንቅናቄ እና የአፋር ብሄራዊ ዲሞክራሲያዊ ፓርቲ (አብዴፓ) ተቃውሞቸውን በማሰማታቸው ከስምምነት ሳይደርስ ቀርቷል።</p>

<p>በተያያዘም የኢትዮጵያ ሰብዓዊ መብቶች ጉባእ (ኢሰመጉ) ከግንቦት 7 ምርጫ ጋር በተያያዘ የሰብዓዊ መብት ተጥሷል ባላቸው ላይ በትናንትናው እለት ሪፖርት በተለያዩ የአገሪቱ ክፍሎች የተገደሉትን፣ የተደበደቡትን፣ ታፍነው የተለቀቁትንና የታሠሩትን በፎቶግራፍ አስደግፎ አሠራጭቷል።</p>

<p>ኢሠመጉ 1300 ታዛቢዎችን በመላ አገሪቱ ማሠማራቱንና በድምፅ መስጫው ዕለት በታዛቢዎቹ ሪፖርት መቅረቡን በመግለጫው ጠቅሶ፣ ምርጫው ነፃና ፍትሀዊ እንዳይሆን ካደረጉት መሰናክሎች መካከል የገዢው ፓርቲ ካድሬዎችና ታጣቂዎች በታዛቢዎች ላይ እሥራት፣ ድበደባ፣ ማሳደድና ግድያ ተፈጽሟል ብሏል።</p>

<p>ገለልተኛና ሥራውን በቅን መንፈስ በሚያከናውን የምርጫ አስፈፃሚ ተቋም ምርጫው አልተመራም ያለው የኢሰመጉ መግለጫ፣ የተቃዋሚ ፓርቲ ደጋፊ ናቸው የተባሉ ሰዎች ወደ ምርጫ ጣቢያ ሲሄዱ መኖሪያ ቤታቸው እንዲቃጠል ተደርጓል፣ የምስጢር ድምፅ መስጫ ክፍል ውስጥ መራጮችን ተከትሎ እስከመግባት ተደርሷል ሲል ጉድለት ናቸው ካላቸው መካከል ጠቅሷል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ ግንቦት 27 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/አዲስ፡አድማስ/ማውጫ/1997/ግንቦት/27/አዲስ፡አድማስ1.270997.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
