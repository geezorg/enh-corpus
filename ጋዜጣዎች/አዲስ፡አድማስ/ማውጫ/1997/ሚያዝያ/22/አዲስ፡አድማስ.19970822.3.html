<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ብራድ ፒትና ኢማ ቶምፕሰን በኢትዮጵያ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ብራድ ፒትና ኢማ ቶምፕሰን በኢትዮጵያ</h2>


<p>ታዋቂው የሆሊውድ የፊልም አክተር ብራድ ፒት ከአክስትረስ አንጀሊና ጃሊ ጋር ባለፈው ሳምንት ኢትዮጵያን ለሦስት ቀናት መጎብኘቱ የታወቀ ሲሆን በኤድስ ወላጆቻቸውን ካጡ ህፃናት ጋር ተነጋግሯል። «ዳታ» በሚል ስያሜ ድሃ አግሮችን ለመረዳትና ኤድስን ለመዋጋት በሮክ ዘፋኝ ቦኖ የተቋቋመው የረድኤት ድርጅትን በመወከል ነው። የዳታ ዳሬክተር ሲናገሩ ከአሜሪካ በተገኘ እርዳታ የተጀመረ የፀረ ኤች አይ ቪ ህክምና አንዳንድ ህመምተኞችን ሲጠቅም በጉብኝታችን ተመልክተናል፤ ጥረታችን ዕርዳታው እንዲጨምርና ብዙ ኢትዮጵያውያውያን አፍሪካውያን እንዲጠቀሙ ነው ብለዋል። የብራድ ፒት ጉብኝት አሜሪካውያን ለጋሾችን ለማበረታታት ይጠቅማል ተብሎ የታሰበ ሲሆን፣ በአዲስ ፊልሙ ላይ አብራው ከምትሰራው አንጀሊና ጆሊ ጋር ነው የመጣው ተብሏል። የዛሬ ሳምንት ቅዳሜ መጥቶ ሰኞ እለት የተመለሰው ብራድ ፒት ከወራት በፊት ተመሳሳይ ጉብኝት እንዳደረገ መዘገባችን ይታወሳል። </p>

<p>በኢቲዮጵያ ወላጆቻቸውን በኤድስ ያጡ 540 ሺህ ህፃናት መኖራቸው የተጠቆመ ሲሆን ኢትዮጵያውያንንና አፍሪካውያንን ከችግርና ድህነት ለማውጣት ቀልጣፋ እርዳታ በገፍ ያስፈልጋል ብለዋል የዳታ ዳሬክተር።</p>

<p>በሌላ በኩል የኦስካር ተሸላሚዋ አክትረስ ኢማ ቆምፕስን በኢቲዮጵያ በመስፋፋት ላይ ያለው የኤድስ በሽታ እንዳሳዘናት ገልፃለች።</p>

<p>የአክሽን ኤይድ ድርጅት አምባሳደር ሆኖ የተሾመችው ቆምፕሰን በቅርቡ ወደ ኢትዮጵያ መጥታ የመስክ ጉብኝት ካደረገች በኋላ ነው የበሽታው መስፋፋት እጅጉን እንዳሳዘናት የገለፀችው።</p>

<p>«አንዲት የ17 ዓመት ልጃገርድ እናቷ በኤድስ መሞቷን ነገረችን» የምትለው ቶምፕሰን፤ «እናቷ የሞተች ዕለት ለቀብር የሚረዷትን ሰዎች ብታፈላልግም አላገኘችም፤ የእናቷ የቀድሞ ወላጆች ሁሉ ፈቃደኞች ሊሆኑላት አለመቻላቸውን ስትነግረኝ ስሜቴ ክፉኛ ተነካ» ብላለች።</p>

<p>ት/ቤቶች ለወጣት ኢትዮጵያውያን ስለ በሽታው ማስተማራቸውና ግንዛቤ ማስጨበጣቸው ግን እፎይታ እንደሰጣት ቆምፕሰን ገልፃ፤ ትናንሽ ልጂች ሳይቀሩ በሽታው የሚተላለፍበትን መንገድ ያውቃሉ፤ በግልጽ ሲወያዩ ማየት እረፍት ይሰጣል ብላለች።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ ሚያዝያ 22 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/አዲስ፡አድማስ/ማውጫ/1997/ሚያዝያ/22/አዲስ፡አድማስ3.220897.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
