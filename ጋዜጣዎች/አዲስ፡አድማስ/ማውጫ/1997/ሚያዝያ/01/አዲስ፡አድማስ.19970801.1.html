<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በአዋሳ የቴሌቪዥን ሥርጭት ተቋረጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በአዋሳ የቴሌቪዥን ሥርጭት ተቋረጠ</h2>


<p>በአዋሳ ከተማና የአካባቢዋ ለሰባት ቀናት የቴሌቪዥን ሥርጭት በመቋረጡ ነዋሪዎች ቅሬታቸውን ገለፁ። «አጫዋቼን ዱዳ አደረጉብኝ» ብለዋል አንድ የአዋሳ ነዋሪ።</p>

<p>ካለፈው ሳምንት አርብ ጀምሮ የቴሌቪዥን ስርጭት የተቋረጠው አዋሳን ጨምሮ በሻሸመኔ፣ ዲላና ይርጋለም ሲሆን የፓርቲዎችን የምርጫ ዘመቻ እንዳይከታተሉ እንቅፋት እንደሆነባቸው ነዋሪዎች ተናግረዋል። ችግሩ የቴሌቪዥን ድርጅት ሳይሆን የቴሌኮሙኒኬሽን ኮርፖሬሽን እንደሆነ ተነግሯል።</p>

<p>የኢትዮጵያ ቴሌቪዥን ሥራ አስኪያጅ አቶ አሰፋ በቀለ ለአዲስ አድማስ በሰጡት መልስ፣ ሻሸመኔ የተተከለውና በአዋሳ አካባቢ ለሚገኙ ነዋሪዎች ሥርጭቱን የሚያስተላልፈው ጣቢያ መበላሸቱን ገልፀዋል። እንዲህ አይነት ችግር ከዚህ በፊትም የሚጋጥም መሆኑን አቶ አሰፋ ጠቅሰው፣ ብልሽቱን ለማስተካከል ቴክኒሺያኖች ወደ ሥፍራው መላካቸውን ተናግረዋል።</p>

<p>የቴሌቪዥን ፕሮግራም ስንከታተል አልፎ አልፎ ቢስተጓጐልብንም ሙሉ ለሙሉ ሥርጭቱ ተቋርጦ አያውቅም ያሉት የአዋሳ ከተማ አስተያየት ሰጪ በክፍለ ሀገር ከተሞች ቴሌቪዥንን የሚተካ ነገር እንደልብ ማግኘት አይቻልም፣ ለሰባት ቀን ሥርጭት መቋረጡ ክፉኛ ጎድቶናል ብለዋል።</p>

<p>«ብቸኛው አጫዋቹ ቴሌቪዥን ነበር፣ አጫዋቼን ዱዳ አደረጉት ብለዋል» አንድ ነዋሪ።</p>

<p>አንደኛው ወገን በሌላው ማሳሰቡ ሰኞ አይረባንም፣ የነበረንን ትንሽ መስኮት አጥፍተውብናል ሲሉ በስርጭቱ መቋረጥ ቅሬታቸውን ገልፀዋል - ነዋሪው። የምረጡኝ ዘመቻ በቴሌቪዥን በሚተላለፍበት ወቅት ሥርጭቱ መቋረጡ ህብረተሰቡን ጎድቶታል ያሉ ሌላ አስተያየት ሰጪ በበኩላቸው ብልሽቱ ተጠግኖ በፍጥነት ስርጭቱ እንዲጀምር ተማፀነዋል።</p>

<p>በአዋሳ በቅርቡ ሥራ በጀመረው የኤፍ ኤም ሬዲዮ ጣቢያ የተጠየቁ የቴሌኮሙኒኬሽን ሃላፊዎች ሥርጭቱን ተቀብሎ ለአዋሳና ዲላ የሚያስተላልፈው የሻሸመኔ ጣቢያ በመቃጠሉ ስርጭቱ መቋረጡን ገልፀዋል። በሁለትና ሦት ቀናት ውስጥ አገልግሎቱንም መስጠት ይጀምራል ማለታቸውም ተጠቅሷል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ ሚያዝያ 01 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/አዲስ፡አድማስ/ማውጫ/1997/ሚያዝያ/01/አዲስ፡አድማስ1.010897.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
