<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአና ጉሜዝ ሪፖርት ተቃዋሚዎችን ሲያስደስት ኢህአዴግን አስቆጣ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የአና ጉሜዝ ሪፖርት ተቃዋሚዎችን ሲያስደስት ኢህአዴግን አስቆጣ</h2>


<p>የምርጫው ሂደት ከድምጽ ቆጠራው ጀምሮ እየተበላሸ መምጣቱን የተናገሩት የአውሮፓ ህብረት የምርጫ ታዛቢ ልዑክ መሪ አና ጉሜዝ፣ የቆጠራው ግልጽነት ማጣት፣ የአቤቱታ ምርመራው ሁነኛ መፍትሄ አለመስጠቱና የሶማሌ ክልል ምርጫ በጉድለቶች መዘፈቁን በመጥቀስ ምርጫው አለም አቀፍ መመዘናዎችን እንደማያሟላ ገለፁ።</p>

<p>ሪፖርቱ ጥሩና ቀና እንደሆነ የቅንጅት የምርጫ አስተባባሪ ዶ/ር ብርሃኑ ነጋ ጠቅሰው፤ ከመንግሥት ጋር ድርድር ለማካሄድም እንደሚጠቅም ሲገልፁ፤ የኢህአዴግ የህዝብ ግንኙነት ሃላፊ አቶ በረከት ስምዖን በበኩላቸው ታዛቢዎቹ ከተቃዋሚዎች ጋር በመወገን እውነታን በመሸፋፈን ለግጭት አስተዋጽኦ አድርገዋል ብለዋል።</p>

<p>- ምርጫ ቦርድ አቤቱታዎች ለማስተናገድ የማይናቅ ጥረት ቢያደርግም፤ በአጠቃላይ ሂደቱ ለፓርቲዎቹ ሁነኛ መፍትሄ በመስጠት በኩል ወድቋል።</p>

<p>- የአቤቱታ ምርመራው የተካሄደው፣ በተቃዋሚ ፓርቲ መሪዎችና ደጋፊዎች ላይ ከፍተኛ የሰብአዊ መብትና የነጻነት ረገጣ በተፈፀመበት ሁኔታ ነው።</p>

<p>- አንድ ከምርጫ ቦርድ፣ አንድ ከአቤቱታ አቅራቢ ፓርቲ፣ አንድ ከመልስ ሰጪ ፓርቲ የተወከሉበት መርማሪ ፓነል አወቃቀሩ በቂና ተገቢ ቢመስልም በተግባር የጨዋታ ሜዳው ሚናዊ አልነበረም። ኢህአዴግ የተወከለው በየአካባቢው ማህበረሰብ ከፍተኛ ቦታ በያዙ በመንግስት አስተዳደር ባለሥልጣናት ጭምር ነው ለምሳሌ በዳኞች</p>

<p>- የኢህአዴግ አቤቱታ በ92 በመቶ ገደማ ተቀባይነት ሲያገኝ ቅንጅት በ11 በመቶ፣ ህብረት በ18 በመቶ ብቻ ተቀባይነት አግኝተዋል።</p>

<p>- ተቃዋሚ ፓርቲዎች የምርጫ ቦርድን ውሳኔ በይግባኝ ለፍርድ ቤቶች ማቅረብ ቢችሉም የምርጫ ቦርድ ሃላፊ አቶ ከማል በድሪ የጠቅላይ ፍ/ቤት ሰብሳቢ ናቸው።</p>

<p>- ፓርቲዎች ውዝግባቸውን በሰላም እንደበፊቱ ምርራ ቦርድ አቤቱታዎችን የሚያስተናግድ ውስብሰብ አሰራር መፈጠሩ በጣም አዎንታዊ እድገት ነው።</p>

<p>ፓርቲዎች የግድ እርስ በርስ እንዲገናኙ ፎርም የሚፈጥር በመሆኑም ከፍተኛ የፖለቲካ እድገት ነው።</p>

<p>- በአተገባበር በኩል የአቤቱታ መርማሪዎች ስራ ሁሉም ባይሆን በአብዛኛው ተግባራዊ የሆነው ደንብን በመከተል ነው - ቢያንስ ታዛቢዎች በሚገኙበት ወቅት።</p>

<p>- አጠቃላይ ሂደቱ ግን፤ መንግስት ለአቤቱታዎች ሁነኛ መፍትሔ የማቅረብ ግዴታውን ያላሟላ ሂደት ነው።</p>

<p>- በተቃዋሚዎች ማስረጃዎችን ባለማግኘት በሚገባ በምርመራ ሂደቱ መሳተፍ አልቻለም ምስክሮች በመታሰራቸው ወይም ማስፈራሪያ ደርሶባቸው ቃላቸውን አልሰጡም፤ አንድ አስፈላጊ ምርመራ በሚካሄድባቸው አካባቢዎች ሚሊሺያ፣ ፖሊስና ወታደሮች ነበሩ።</p>

<p>- የመርማሪው ገለልተኛነት አጠያያቂ ሆኗል</p>

<p>- ምርጫ ቦርድ ውስጥ ነፃና በህግ ላይ የተመሰረተ ዳኝነት እውን እንዲሆን አቶ ከማል በድሪ ቢጥሩም፤ የሁለቱ ሰልጣኞች መገጣጠም ህዝቡ ምርጫ ቦርድን፣ ፍርድ ቤቶችን እንዲያምን አያበረታታም።</p>

<p>-በብዙ ቦታዎች ተቃዋሚ ፓርቲዎች አቤቱታቸውን ያቀረቡት በደካማ ማስረጃና መከራከሪያ፣ በማይጣጣም ምስክርነት ነው። በተቃራኒው የኢህአዴግ ማስረጃ ፍሬ ነገር በመያዝ የተሻለ ነበር።</p>

<p>ከምርጫ ቦርድ፣ ከኢህአዴግ እና ከተቃዋሚ ፓርቲ የተዋቀሩ ባለ ሦስት አባላት የአቤቱታ መርማሪ ፓናሎች ካሳለፏቸው ውሳኔዎች መካከል 11 በመቶ ብቻ በጋራ ስምምነት ነው።</p>

<p>- በድምጽ ብቻ ከተወሰኑት መካከል የምርጫ ቦርድ ተወካዮች በ74 በመቶ ጉዳዮች ከኢህአዴግ ጋር በመሆን ድምፅ ሰጥተዋል።</p>

<p>ይሄ የሆነው በኢህአዴግ መከራከሪያ አሳማኝነትና በተቃዋሚዎች መከራከሪያ መሰረተ ቢስነት ሊሆን ቢችልም፤ በተቃዋሚ ፓርቲዎች የቀረቡ ጠንካራና ተጨባጭ ማስረጃዎች ውድቅ ሲደረጉ ታይተዋል።</p>

<p>-በሻሸመኔ የህብረት ተወዳዳሪ ከ67 የምርጫ ታዛቢያዎች መካከል በ64ቱ እንዳሸነፈ የሚገልፁ የምርጫ ውጤት ሰርቲፊኬቶችን በማስረጃነት አቅርቧል። በአግባቡ የተሞሉ፤ በምርጫ አስፈፃሚ የተፈረሙባቸውና ማህተም ያረፈባቸው እኚሁ ወረቀቶች ውድቅ የተደረጉት ተመሳሳይ ወረቀቶች ከምርጫው በፊት ስለተሰረቁ ፎርጅ ሊሆኑ ይችላሉ በሚል የፖሊስ አሳማኝ ያልሆነ ምስክርነት ነው።</p>

<p>- በሃገረ ሰላም በአጠራጣሪ ክስ ምክንያት የምርጫ ሃላፊ ታስሯል፤ ሌሎች የምርጫ አስፈጻሚዎች ለኢህአዴግ መስክረዋል።</p>



<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ ነሐሴ 21 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/አዲስ፡አድማስ/ማውጫ/1997/ነሐሴ/21/አዲስ፡አድማስ1.211297.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
