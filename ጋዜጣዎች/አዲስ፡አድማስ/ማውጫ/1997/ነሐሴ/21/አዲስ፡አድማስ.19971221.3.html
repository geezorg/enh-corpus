<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢዴኃኅ ለመስከረም 22 ሰላማዊ ሰልፍ ጠራ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢዴኃኅ ለመስከረም 22 ሰላማዊ ሰልፍ ጠራ</h2>


<p>የግንቦት ሰባት ምርጫ ተጭበርብሮ የህዝብ ድምፅ ያለ ሃፍረት ተሰርቋል ያለው የኢትዮጵያ ዴሞክራሲያዊ ኃይሎች ኅብረት፣ የአቤቱታ ምርመራ በተበላሸበት ሁኔታ ምርጫ ቦርድ ለኢህአዴግ ወግኖ አሸናፊነቱን አውጇል ሲል አውግዟል።</p>

<p>አቤቱታዎች በገለልተኛ አካል እንዲጣሩ በድጋሚ ጠይቋል።</p>

<p>የህብረቱ ብሄራዊ ም/ቤት ከነሐሴ 14 -15 በዋሽንግተን ዲሲ ሁለተኛውን መደበኛ ጉባኤው አካሂዶ ባወጣው የአቋም መግለጫ፤ የኢትዮጵያ ህዝብ ይህንን ሽፍጥ እንዳልተቀበለው ጠቅሶ ኅብረቱም ውጤቱን እንደማይቀበለው አረጋግጧል። በከባድ መስዋዕትነት የተገኘውን የህዝብ ድል ለማስከበር የሚደረገው ሰላማዊ የመብት ትግል ለለውጥ ከቆሙ መሰል ዲሞክራት ኃይሎች ጋር በመሆን በግንባር ቀደምትነት ለማስተባበርና ለመምራት ቁርጤኛ ነኝ ያለው የህብረቱ ጉባኤ፤ የኢትዮጵያ ህዝብ፣ እንዲሁም ለዲሞክራሲያዊ ለውጥና ለሕዝብ መብት መከበር የቆሙ አካላት በሙሉ ለሰላማዊና ህጋዊ ትግሉ ከጎኑ እንዲቆሙ ጥሪ አቅርቧል።</p>

<p>የህዝቡን ድል፣ ሰላምና ደህንነት ለማስከበር፣ የዲሞክራሲያዊ ሂደትን ለማጎልበት፣ በብሄራዊ እርቅ የተረጋጋ ኅብረተሰብ ለመመስረትና መልካም አስተዳደርን ለማስፈን የብሄራዊ አንድነት መንግስትን ጥያቄ ገዢው ፓርቲ መቀበል አለበት ሲል የህብረቱ ጉባኤ አሳስቦ፤ ለተግባራዊነቱ የጋራ እንቅስቃሴ እንዲጀምር፣ መላው ህዝብ፣ የዓለም ሰላም ወዳድና ዴሞክራት ኃይሎች አስፈላጊውን ጫና እንዲያደርጉ በአንክሮ ጠይቋል።</p>

<p>ኅብረቱ ያቀረባቸውን የዲሞክራሲ ገንቢ ሐሳቦችን ለማራመድና ከኢሕአዴግ ጋር የሚደረገው ትግል ፍሬያማ እንዲሆን የሕዝቡ ሰፊ አገር አቀፍ ዲሞክራሲያዊ እንቅስቃሴ መኖር አለበት ሲል ጉባኤው ገልጾ፣ የብሄራዊ እርቅ ትግሉን በተደራጀና በተቀናጀ መልክ ለማራመድ፣ የአገሪቱ ዲሞክራሲያዊ የፖለቲካ ድርጅቶች፣ የሲቪክና የሙያ ማኅበራት፣ የሃይማኖት ተወካዮች፣ የሠራተኞች፣ የሴቶች፣ የገበሬዎች፣ የተማሪዎች ድርጅቶች በአጠቃላይ የሚሳተፉበት «የሰላም፣ የዜጎች አንድነትና ትስስር፣ የዲሞክራሲ አገር አቀፍ ጉባኤ «ከመስከረም 20 -21 በአ.አ እንዲካሄድ፤ መወሰኑን አስታውቋል።</p>

<p>ሕዝቡ ለቀጣይ ትግል ያለውን ድጋፍ እንዲገልጽም ከአ.አ ጀምሮ በሌሎች የአገሪቱ ክፍሎችና በዓለም አቀፍ ደረጃ መስከረም 22 ቀን 1998 «የሰላም፣ የዜጎች አንድነት ትስስር፣ የዲሞክራሲ» ሠላማዊ የድጋፍ ሰልፍ እንዲዘጋጅ ወስኖ ለተግባራዊነቱም የሁሉንም የኅብረተሰብ ክፍል ድጋፍ ጠይቋል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ ነሐሴ 21 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/አዲስ፡አድማስ/ማውጫ/1997/ነሐሴ/21/አዲስ፡አድማስ3.211297.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
