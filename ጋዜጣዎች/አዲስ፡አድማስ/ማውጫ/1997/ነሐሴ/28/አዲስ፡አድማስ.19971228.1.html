<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ለዛሬና ለነገ የታቀዱ የቅንጅት ህዝባዊ ስብሰባዎች ተከለከሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ለዛሬና ለነገ የታቀዱ የቅንጅት ህዝባዊ ስብሰባዎች ተከለከሉ </h2>


<p>ቅንጅት ለአንድነትና ለዲሞክራሲ አዲስ አበባን ጨምሮ በተለያዩ ከተሞች ዛሬና ነገ ለማካሄድ አቅዷቸው የነበሩ ህዝባዊ ስብሰባዎች መንግስት ባወጣው አዲስ ህግ እንደተከለከ ገለፁ።</p>

<p>በቀጣይ ሊያደርጋቸው የነበሩ ህዝባዊ ስብሰባዎችን በተመለከተ የቅንጅት ቃል አቀባይ ዶ/ር ሃይሉ አርአያ ለአዲስ አድማስ እንደተናገሩት ኢህአዴግ ባለፈው ሳምንት በተደረጉ ህዝባዊ ስብሰባዎች መደናገጡን ጠቅሰው፣ አዲስ የወጣ ህግ እንድንፈርም ሊያስገድደን ቢሞክርም ስላላመንበት አልፈረምንም ብለዋል።</p>

<p>የአዲስ አበባ የፍትህና የህግ ጉዳዮች ቢሮ ባለ ስምንት ገጽ አዲስ ቅጽ ማዘጋጀቱን የተናገሩት ዶ/ር ሃይሉ በስብሰባዎች ላይ ፀረ-ሠላም ቅስቀሳዎች እንደማይከሰቱ ስብሰባውን በጠራው ድርጅት ስም እናረጋግጣለን በማለት እንዲፈርሙ ቅጹ እንደቀረበ ገልፀዋል። ይህ ቅጽ መፈረም ማለት ያለፉት ስብሰባዎች ፀረ- ሰላም ቅስቀሳዎች የተካሄደባቸው ናቸው ብላችሁ እመኑ የሚል መልእክት ያዘለ ስለሚሆን ልንተወው ተገደናል ብለዋል ቃል አቀባዩ።</p>

<p>ቅንጅት ዛሬና ነገ በተለያዩ ስምንት የአዲስ አበባ ወረዳዎች ፈቃድ ጠይቆ በተወሰኑት ላይ ለአዳራሽ ኪራይ ከፍሎ እየተጠባበቀ እንደነበር የጠቆሙት ቃል አቀባዩ ህዝቡ የመሠብሰብና የመናገር መብቱን ተጠቅሞ ያካሄዳቸውን ስብሰባዎች መንግስት አጣጥሏቸዋል ብለዋል። እስከዛሬ የተካሄዱት ህዝባዊ ስብሰባዎች በኃላፊነት ስሜት፣ ያለ ሁከትና ያለ ረብሻ እንከን በሌለው ሁኔታ እንደተካሄዱ እየታወቀ መንግስት ፀረ ሰላም ቅስቀሳ ተደርጓል ማለቱ አሳዝኖናል ብለዋል ዶ/ር ሃይሉ።</p>

<p>ቅንጅቱ ዛሬና ነገ በባህርዳር፣ በደሴ፣ በድሬዳዋና በጅማ ተመሳሳይ ህዝባዊ ውይይቶችን ለማድረግ ተዘጋጅቶ እንደነበርና ተወካዮችም ወደ ስፍራው መሄዳቸው ተገልጿል።</p>

<p>ቅንጅት በጀመራቸው ህዝባዊ ስብሰባዎች ዋነኛ የመወያያ ርዕስ የነበረው ከምርጫ ውጤት ጋር ተያይዞ «ፓርላማ መግባት ይሻላል ወይስ አለመግባት?» የሚለው ጥያቄ ነው።</p>

<p class="align-center"><a href="/Gazettas/AddisAdmas/info/AddisAdmas.html">ከአዲስ አድማስ ነሐሴ 28 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/አዲስ፡አድማስ/ማውጫ/1997/ነሐሴ/28/አዲስ፡አድማስ1.281297.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
