<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኦሮሚያ ምክር ቤት ዋና ከተማውን አዲስ አበባ ለማድረስ ይወስናል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> የኦሮሚያ ምክር ቤት ዋና ከተማውን አዲስ አበባ ለማድረስ ይወስናል </h2>


<p>ዛሬ በሚጀመረው የኦሮሚያ ክልል ምክር ቤት ጉባኤ ዋና ከተማውን ወደ አዲስ አበባ በማዛወርና የተለያዩ ቢሮዎችን እንደ አዲስ በማዋቀር አዋጆች እንደሚወጡ ይጠበቃል። በአዲስ አበባ አስተዳደር ስለሚኖረው ድርሻ ጉባኤው እንደማይወያይና ጉዳዩ በፓርላማ የሚወሰን እንደሆነ የክልሉ የማስታወቂያና ህዝብ ግንኙነት ሃላፊ አቶ እሸቱ ደሴ ለአዲስ አድማስ ገልፀዋል። የዓመቱ የስራ አፈፃፀም ሪፖርት ለምክር ቤቱ ቀርቦ ውይይት እንደሚደረግበት አቶ እሸቱ ተናግረዋል።</p>

<p>የአስፈጻሚ አካላትን በተመለከተ የተለያዩ ቢሮዎችን እንደ አዲስ በማዋቀር በተረቀቀ አዋጆች ላይ ምክር ቤቱ እንደሚነጋገር አቶ እሽቱ አመልክተው የባህልና የቱሪዝም ቢሮን እንዲሁም የገቢዎች ቢሮን በምሳሌነት ጠቅሷል።</p>

<p>የኦሮምያ ዋና ከተማ አዳማ እንደሆነ በክልሉ ህገመንግስት ውስጥ መስፈሩን ያስታወሱት ህገመንግሥቱን በማሻሻል ዋና ከተማዋን ወደ ፊንፊኔ ለማዛወር ምክር ቤቱ ሊያፀድቅ እንደሚችል ጠቁሟል።</p>

<p>በተያያዘ ዜና የኦሮሚያ ክልል በአዲስ አበባ ላይ ልዩ ጥቅም ይኖረዋል ተብሎ በአገሪቱ ህገመንግሥት መደንገጉን መሠረት በማድረግ የአዲስ አበባን ምክትል ከንቲባነት እንዲሁም 1/3ኛ የከተማ ምክር ቤት ወንበር እንዲመደብለት የኦሮሚያ ምክር ቤት ይጠይቃል ሲሉ ምንጮች ገልፀዋል።</p>

<p>አቶ እሸቱ በበኩላቸው የኦሮምያ ክልል በአዲስ አበባ ማህበራዊ ኢኮኖሚያዊና ፖለቲካዊ ጥቅም እንደሚኖረው በህገመንግሥት እንደሰፈረ ይታወቃል ካሉ በኋላ ይኼ ጥቅሙ ምን እንደሆነ በዝርዝር የሚወሰነው የኦሮምያ ወይም የአዲስ አበባ ምክር ቤት ሳይሆን የፌዴራሉ ፓርላማ ነው ብለዋል።</p>

<p>ከ138 የአዲስ አበባ ምክር ቤት መቀመጫዎች 135ቱ ያሸነፈው ቅንጅት በቅርቡ ከንቲባና ምክትል ከንቲባ እንደመረጠ የሚታወስ ሲሆን በኦሮምያ ምክር ቤት ይቀርባል ስለሚባለው የምክትል ከንቲባነትና 1/3ኛ የመቀመጫ ጥያቄ መረጃ እንዳልደረሰው ገልጿል።</p>

<p class="align-center"><a href="/Gazettas/AddisAdmas/info/AddisAdmas.html">ከአዲስ አድማስ ነሐሴ 28 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/አዲስ፡አድማስ/ማውጫ/1997/ነሐሴ/28/አዲስ፡አድማስ3.281297.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
