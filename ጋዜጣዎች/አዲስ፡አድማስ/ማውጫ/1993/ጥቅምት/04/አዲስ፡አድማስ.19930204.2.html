<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የነዳጅ ዋጋን የሚያንር ፖሊሲ እየተዝጋጀ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የነዳጅ ዋጋን የሚያንር ፖሊሲ እየተዝጋጀ ነው</h1>


<p>«የነዳጅ ዋጋን በማናር የከባቢ አየር ሙቀት መጨመርን መከላከል ይቻላል» ሲሉ ኢንዱስትሪን በተመለከተ የሚነደፈውን የአካባቢ ጥበቃ ለማዘጋጀት ጥናት የሚያደርግ አንድ ቡድን አማካሪ የሆኑት ዶ/ር ደስታ መብራቱ ገለፁ።</p>

<p>«የነዳጅ ፍጆታን መቀነስ የከባቢ አየር ሙቀት መጨመርን ይገታል» ያሉት ዶ/ር ደስታ «ኢንዱስትሪን በተመለከተ የሚነደፈው ፖሊሲ የነዳጅ ዋጋን በተለያየ መንገድ ከፍ እንዲል የሚያደርግ ይሆናል» ብለዋል። የጥናቱ ቡድኑ አማካሪ ዶ/ር ደስታ መብራቱ «የነዳጅ ዋጋ ከፍ ለማድረግ ሲታሰብ መንግስት ለነዳጅ ገበያ እያደረገ የሚገኘውን ድጐማ መቀነስ፣ ብሎም የማቋረጥ እና በነዳጅ ገበያው ላይ ታክስ መጨመር ይጠበቅበታል» ካሉ በኋላ «በነዳጅ ቀረጥ ጭማሪ ሳቢያ በቅርቡ አውሮፓ ውስጥ የታየው ተቃውሞ እዚህም እንዳይከሰት ዋጋ የማናር ሂደቱን ደረጃ በደረጃ ለማከናወን የሚያግዝ ፖሊሲ ይዘጋጃል» ሲሉ አስታውቀዋል።</p>

<p>ዶ/ር ደስታ «የአውሮፓ መንግሥስታት በነዳጅ ላይ የጣሉት ከፍተኛ ቀረጥ ከአካባቢ ጥበቃ ጋር የተያያዘ ነበር ይህም እርምጃ ለሀገራችን አርዓያነት አለው» ካሉ በኋላ «ይሁንና እርምጃው ከፍተኛ ተቃውሞ ሲያስከትል አንዳንድ መንግሥታት የጣሉትን ቀረጥ መልሶ ለማንሳት መወሰናቸው ተገቢ አይደለም» ብለዋል።</p>

<p>ታይም እና ዘ ኢኮኖሚስት የተባሉ መጽሔቶች «ከባቢ አየር ሙቀት እንዳልጨመረ ሳይንቲስቶች ተናገሩ» የሚል ዘገባ አውጥተው እንደነበር በማስታወስ «ዋጋን አንሮ የነዳጅ ፍጆታን መቀነስ የሚያስችል ፖሊሲ ማዘጋጀቱ ለምን አስፈለገ?» ተብሎ ለቀረበላቸው ጥያቄ «እንዲህ ያሉት መጽሔቶች ይህን መሰል ዘገባ የሚያወጡት ካላቸው ጥቅም አንፃር ነው ስለሆነም ተዓሚነታቸው ያጠራጥራል» በማለት መልሰዋል።</p>

<p>በተጨማሪም «የከባቢ አየር ሙቀት የሚጨምርበት ምክንያት አሁንም አከራካሪ ነው» ያሉት ዶ/ር ደስታ «የበለፀጉ ሀገሮች ነዳጅ ሲጠቀሙ የሚፈጥሩት የካርቦንዳይኦክሳይድ ጋዝ የከባቢ አየር ሙቀትን ይጨምረዋል የሚሉ አሉ። በሌላ በኩል ደግሞ ታዳጊ አገሮች በሰፊው ከሚጠቀሙባቸው የኃይል ምንጮች የሚወጡ እንደሚቴን ያሉ ጋዞች ለከባቢ አየር ሙቀት መጠን መጨመር መንስዔዎች ናቸው ይባላል። ነገሩ ፖለቲካዊ መልክ ይዟል» በማለት ማብራሪያቸውን አጠቃለዋል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ ጥቅምት 4 ቀን 1993</a></p>

</body>
</html>	
