<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አሁንም በግንባር አነስተኛ ውጊያዎች ይካሄዳሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">አሁንም በግንባር አነስተኛ ውጊያዎች ይካሄዳሉ</h1>


<p>አልጀርስ ላይ በተደረገው የግጭት ማቆሚያ ሰነድ ከተፈረመ በኋላም በፈሪ መሬት ቀጠናው አካባቢ በርካታ መለስተኛ ውጊያዎች መካሄዳቸውን በቅርቡ በትግራይ በኩል ወዳሉት ግንባሮች ደርሰው የተመለሱ የዓይን ምስክሮች ገልፀዋል።</p>

<p>ኢትዮጵያ ድል ካደረገችበት የግንቦቱ ጦርነት በኋላ እስከ አሁን ድረስ የሁለቱ አገር ወታደሮች አነስተኛ ውጊያዎች እንዳልተለያቸው ያስታወቁት እኚሁ የዓይን እማኞች «የኤርትራ መንግሥት ባለማቋረጥ በአነስተኛ የሻለቃ ኃይሎች ተደጋጋሚ ትንኮሳ ይፈፅማል» ብለዋል።</p>

<p>በመቀጠልም ብዙውን ጊዜ ደግሞ አይቀናውም አልፎ አልፎም አስደንጋጭ ምቶች ይገጥሙትና ይመለሳል» በማለት የዓይን ምስክሮቹ አውስተው «ይሁንና በነገታው ደግሞ በሌላ ቦታና ሁኔታ እንደገና በኢትዮጵያ ይዞታዎች ላይ ጥቃት ይሰነዝራል» ብለዋል።</p>

<p>የዓይን ምስክሮቹ «የኢትዮጵያና የኤርትራ መንግሥታት በግንባሮቹ አካባቢ ስላለው ያላቋረጠ መተነኳኮስ መረጃ ለመስጠት ያልፈለጉበት ምክንያት ግልፅ አይደለም» ያሉ ሲሆን የኢትዮጵያ መንግስት በነዚህ ውጊያዎች የማረካቸውን የኤርትራ ወታእሮች አሁን በአካባቢው በመስፈር ላይ ላለው የተባበሩት መንግሥታት የሰላም አስጠባቂ ኃይል ማስረከብ እንደሚፈልግ ይነገራል።</p>

<p>ይህ በዚህ እንዳለ አልጀርስ ላይ ሁለተኛው ዙር ድርድር እየተካሄደ ቢሆንም እስካሁን የድርድሩ ሂደት ምንም መልክ እንደያዘ የሚያመላክት ፍንጭ አልተገኘም። የኢትዮጵያ የውጭ ጉዳይ ሚኒስቴር «አደራዳሪ ወገኖች መፍትሔ ያሉትን ሐሳብ በድርድሩ ላይ አቅርበዋል» ሲሉ ከትናንት በስቲያ ባወጣው መግለጫ መጥቀሱ ይታወሳል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ ጥቅምት 18 ቀን 1993</a></p>

</body>
</html>	
