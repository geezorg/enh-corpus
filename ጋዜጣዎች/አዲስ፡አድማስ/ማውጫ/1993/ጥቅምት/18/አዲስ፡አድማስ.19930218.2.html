<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አደገኛው አረም አዲስ አበባ ዙሪያ ደርሷል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">አደገኛው አረም አዲስ አበባ ዙሪያ ደርሷል</h1>


<p>ግብርና ሚኒስቴር አደገኛው መጤ አረም የተወሰኑ አካባቢዎችን እያጠቃ መሆኑን ቢገልጽም አረሙ በሰፊው ተሰራጭቶ አዲስ አበባ ዙሪያ ባሉ ገጠራማ አካባቢዎች መገኘቱ ታወቀ።</p>

<p>ለመጀመሪያ ጊዜ በሶማሌ ክልል በቅሎ የተገኘው ይህ አደገኛ አረም ገና ወደመሀል አገር እንዳልገባ የግብርና ሚ/ር በቅርቡ መግለጹ የሚታወስ ሲሆን አሁን ግን አቀንጭራ ወይም ፓርቲኒየም እየተባለ የሚጠራው አደገኛ አረም በአዲስ አበባ ዙሪያ በቅሎ እንደሚገኝ በስፍራው ተዘዋውሮ የተለመከተው የአዲስ አድማስ ሪፖርተር አረጋግጧል።</p>

<p>«አረሙ በአዲስ አበባ ዙሪያ እንዳለ ሚኒስቴር መሥሪያ ቤቱ ያውቅ እንደሆነ የተጠየቁት የግብርና ሚኒስቴር የሕዝብ ግንኙነት ኃላፊ «ስለዚህ ጉዳይ ምንም መረጃ የለንም» ብለዋል።</p>

<p>በአቃቂ አካባቢ ለሃያ ዓመታት በግብርና ሥራ ሲተዳደር እንደኖረ የሚናገረው ፍቃዱ ሮቢ በሥፍራው ለተገኘው የአዲስ አድማስ ሪፖርተር እንደገለፄው «አረሙ የሞጆን አቅጣጫ ተከትሎ ከመጣ ከዓመት በላይ ሆኖታል» ካለ በኋላ «የግጦሽ መሬቶችን ጨምሮ እያጥለቀለቀ ከብቶችን መኖ ነስቷቸዋል» ብሏል። ሪፖርተሩ ያነጋገራቸው ሌሎች የአካባቢው ገበሬዎች የባቡሩን ሐዲድና ዋናውን አውራ ጐዳና ተከትሎ እንደመጣ ገልፀው አረሙ በፀረ አረም ማጥፊያ የማይጠፋ በመሆኑ ከፍተኛ ሥጋት እንደፈጠረባቸውና ከዚህ በፊትም ይህን አረም አይተውት እንደማያውቁ ተናግረዋል።</p>

<p>የግብርና ሚ/ር ሕዝብ ግንኙነት ክፍል ይኼን አደገኛ አረም ለማጥፋት ሰፊ ጥናት እየተካሄደ እንደሆነ የጠቀሱ ሲሆን «ዜናውን ለህዝብ ይፋ ከማድረጋችሁ በፊት ጥንቃቄ ማድረግ አለባችሁ። ጉዳዩ ከግብርና ጋር ጥብቅ ቁርኝነት ያላትን ይህችን ሀገር ስጋት ላይ ይጥላል ለውጭ አካላትም ያጋልጠናል» በማለት አረሙን አስመልክቶ ለቀረበላቸው ጥያቄ ማብራሪያ ለመስጠት ፈቃደኛ ሳይሆኑ ቀርተዋል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ ጥቅምት 18 ቀን 1993</a></p>

</body>
</html>	
