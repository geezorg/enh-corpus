<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«የኢህአዴግ መሪዎች በተጨማሪ ስብሰባ ተወጥረዋል»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«የኢህአዴግ መሪዎች በተጨማሪ ስብሰባ ተወጥረዋል»</h1>


<p>የኢህአዴግ አባል የሆኑ ድርጅቶች «ግምገማ» በሚል ስያሜ በሚጠሩ የተለያዩ የስብሰባ ዓይነቶች መጠመዳቸውን ያመልከቱ ቅርበት ያላቸው ምንጮች የኦህዴድ መሪዎችና ካድሬዎች ስለድርጅቱ አተቃላይ ሁኔታ አዲስ በተዋቀረ ኮሚቴ ሰብሳቢነት እየተነጋገሩ ሲሆን የህወሓት ማዕከላዊ ኮሚቴ አባላት ደግሞ በአመራር ቦታ ያሉ ግለሰቦችን በተናጠል በማየት የሚካሄድ ግምገማ ጀምሯል ሲሉ ገለፁ።</p>

<p>የህወሓት ማ/ኮ ለሁለት ከተከፈለ በኋላ በስልጣን ላይ የሚገኘው ወገን «ድርጅቱን ከቀውስ ለማዳንና የፖለቲካ አመለካከት ጥራት ለማምጣት» በሚል ባለኡት ወራት በርካታ ስብሰባዎችን ካካሄደ በኋላ በአመራር ደረጃ ያሉትን ግለሰቦች ለመገምገም ሰሞኑን ሌላ ረዥም ስብሰባ መጀመሩን ምንጮቹ አስታውቀዋል።</p>

<p>«የአሁኑ ስብሰባ በግለሰቦች ዙሪያ የሚሽከረከር ነው» ያሉት እነዚሁ ምንጮች «በዚህም ምክንያት ስብሰባው ብዙ ውዝግቦችን የሚጎትትና የሚያነታርክ እንዲሁም ረዥም ጊዜ ሊወስድ የሚችል ነው» ብለዋል።</p>

<p>በስብሰባው ወቅት እያንዳንዱ የማዕከላዊ ኮሚቴ አባል የሚገመገምባችቸው ነጥቦች ተብለው የተዘረዘሩ መመዘኛዎች መውጣታቸውን ምንጮቹ ጠቁመው ከነዚህም ውስጥ «ባለፉት 10 ዓመታት ውስጥ የነበረው የትግል አስተዋፅዖና ከዚያ በላይ አስተዋፅዖ እንዳይደረግ ወደኋላ የጎተቱት የግል ባህርያት» የሚል እንደሚገኝበት ተናግረዋል። ምንጮቹ ቀጥለውም «በሙስና አካባቢ ያለው ንፅህና ዴሞክራሲያዊ አመራር ብቃትና ዝንባሌ በቅርቡ በተከሰተው ክፍፍል ድርጅቱን ለማዳን ያሳየው ቁርጠኝኘት የራሱን አቅም ለመለወጥ ያደረገው የግል ጥረት ወዘተ በሚል የተዘረዘሩ መስፈርቶችም አሉ» ብለዋል።</p>

<p>አሁን በስልጣን ላይ ካሉት የህወሓት ማ/ኮ አባላት በዚህ ስብሰባ ሂደት እንደገና አሸናፊዎችና ተሸናፊዎች ተፈጥረው ከመካከላቸው ወደላይ የሚወጡ የሚወርዱና የሚገለሉ ሰዎች ይኖራሉ ተብሎ ይጠበቃል ሲሉ ግምታቸውን ገልፀዋል ምንጮቹ።</p>


<p class="align-center"><a href="www.addisadmas.com">ከአዲስ አድማስ ሐምሌ 14 ቀን 1993</a></p>

</body>
</html>	
