<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የተማሪዎች ህብረት ፕሬዝዳንትን ጨምሮ በርካታ ተማሪዎች የደረሱበት አልታወቀም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የተማሪዎች ህብረት ፕሬዝዳንትን ጨምሮ በርካታ ተማሪዎች የደረሱበት አልታወቀም</h1>


<p>የአዲስ አበባ ዩኒቨርስቲ ተማሪዎች ጥያቄ በኋላ ወደ3ሺህ የሚጠጉ ተማሪዎች ለ8 ቀናት ሰንዳፋ ቆይተው ቢመለሱም የተማሪዎችን ህብረትን ሲያንቀሳቅሱ የነበሩ ተማሪዎች ግን የት እንዳሉ እንደማይታወቅ አንዳንድ ተማሪዎች ገለፁ።</p>

<p>ከሚያዝያ 1/1993 ዓ.ም ጀምሮ የተማሪዎችን የመብት ጥያቄ ሲያቀርቡና ሲያስተባብሩ የነበሩ ተማሪዎች ከስጋት የተነሳ ራሳቸውን ደብቀው እንደሚገኙ ተማሪዎቹ ተናግረዋል። የቀድሞው የተማሪዎች ህብረት ፕሬዝዳንት የነበርው ተማሪ ተክለሚካኤል አበበ በፖሊሶች ከፍተኛ ክትትል እየተደረገበት መሆኑን አብረውት የሚማሩ ተማሪዎች ጠቅሰው፣ ፖሊሶች የተክለሚካኤል የትውልድ ቦታ ወደሆነው አሩሲ ነገሌ በሄሊኮፕተር በመሄድ ፈልገው ሲያጡት ታላቅ ወንድሙን አፈወርቅ አበበን ይዘው ወደአዲስ አበባ እንዳመጡት ገልፀዋል።</p>

<p>በአሁኑ ወቅት የተማሪ ተክለሚካኤል ወላጆች በከፍተኛ ስጋት ላይ እንደሚገኙ የተናገሩት የተክለሚካኤል ጓደኞች ለማረጋገጥ ባይቻልም ወደናድ ኤምባሲ ለመግባት ጠይቆ ተፈቅዶለት እዚያ እንደሚገኝ ወሬ መስማታቸውን ተናግረዋል። ከ1992 ዓ.ም ጀምሮ የአዲስ አበባ ዩኒቨርስቲ የተማሪዎች ህብረት ፕሬዝዳንት የነበረውና የህግ ፋኩሊቲ የ4ኛ ዓመት ተማሪ የሆነው ተክለሚካኤል አበበ «የተማሪው ህገ መንግሥታዊ መብት መጠበቅ አለበት» በሚል በመታገሉና በሚያቀርባቸው ሀሳቦች ብዙ ተማሪዎች ይደግፉታል ሲሉ የቅርብ ጓደኞቹ ይናገራሉ።</p>

<p>ከዚህ ቀደም የደህንነት አካላት መኝታ ክፍሉ ድረስ በመምጣት ዛቻና ማስፈራሪያ ያደርሱበት እንደነበር ብዙዎቹ ተማሪዎች ያውቃሉ የሚሉት የዩኒቨርስቲው ተማሪዎች በፖሊሶች አድራጎት ይማረር እንደነበር ሚያዝያ 8/93 ዓ.ም የትምህርት ሚኒስትሯ ወ/ሮ ገነት ዘውዴ ተማሪዎችን ባይወያዩበት ዕለትም ይህንኑ ተናግሮ ነበር ብለዋል።</p>

<p>ተማሪ ተክለ ሚካኤል «ህሊና» በሚል ስያሜ መታተም ጀምሮ የነበረውን የተማሪዎች ህብረት ጋዜጣ ከሚያዘጋጁ ተማሪዎች መካከል አንዱ ነበር ሲሉ ተናግረዋል።</p>

<p>አሁንም በዩኒቨርስቲው ትምርህት ያልተጀመረ ሲሆን አንዳንድ የስድስት ኪሎ ተማሪዎች እንዳሉት «የመሰብሰብ ነፃነት አላችሁ» ተብለን ስንሰበሰብ በፖሊሶች ታፍሰን የምንወሰድ ከሆነ ለሕይወታችን ሥጋት አለን ብለዋል።</p>


<p class="align-center"><a href="http://addisadmas.ethiopiaonline.net">ከአዲስ አድማስ ሚያዝያ 27 ቀን 1993</a></p>

</body>
</html>	
