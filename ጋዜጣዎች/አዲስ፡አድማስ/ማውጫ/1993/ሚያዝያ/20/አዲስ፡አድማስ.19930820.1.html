<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የህወሓት ካድሬዎች ኮንፈረንስ ትናንት ተጠናቀቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የህወሓት ካድሬዎች ኮንፈረንስ ትናንት ተጠናቀቀ</h1>


<p>በአዲስ አበባና በመቀሌ ለሁለት ሳምንታት ሲካሄድ የነበረው የህወሓት ካድሬዎች ኮንፈረንስ ትናንት «በቃለ መሀላ» መጠናቀቁን የጠቆሙት ቅርበት ያላቸው ምንጮች በህወሓት ማዕከላዊ ኮሚቴ አባላት መካከል የተከሰተው መከፋፈል በመታደስና በመበስበስ አማራጮች መካከል የተፈጠረ ወሳኝ ልዩነት መሆኑን የሚገልጽ በአቶ መለስ ዜናዊ የተፃፈ ባለብዙ መቶ ገጽ ጹሑፍ በኮንፈረንሱ ላይ ቀርቧል ሲሉ ተናገሩ።</p>

<p>በዓለም የተካሄዱ አብዮቶች የተለያየ እጣ ፈንታ እንደሚገጥማቸው የአቶ መለስ ዜናዊ ጹሑፍ ይጠቅሳል ያሉት እነዚሁ ምንጮች «አንዳንዶቹ አብዮቶች ከተጨባጭ ሁኔታዎች የሚነሱ ጥያቄዎችን መመለስ ተስኗቸው ባሉበት ወደመላወስ ወደእሽክርክሪት እና ወደመበስበስ ይገባሉ ሌሎቹ ደግሞ ይህንን በጥሰው ለወቅታዊ ጥያቄዎች ብቁ በመሆን ወደፈጣን እድገት ይስፈነጠራሉ» የሚል ሀሳብ መያዙን ገልፀዋል።</p>

<p>«ተጨባጭ ሁኔታዎች (መድረክ) ሲለዋወጥ አብዮተኞችም አዳዲስ አመለካከት መያዝ ይጠበቅባቸዋል ይህንን የሚያሟሉ ከአዲሱ መድረክ ጋር አብረው ይወነጨፋሉ፤ ካልሆነም የቻሉትን ያህል ያዘግማሉ» እንደሚል ምንጮቹ ጠቅሰው «የአመለካከት ለውጥ የማያደርጉት አብዮተኞች ግን ምንም እንኳ ትልቅ ሚና የነበራቸው ቢሆንም ከአዲሱ መድረክ ጋር መጓዝ አቅቷቸው ባሉበት ይቸነኮራሉ ይላል» ሲሉ አክለው አስታወቀዋል።</p>

<p>የአቶ መለስ ጹሑፍ «በዚህም ምክንያት የሰዎች ሽግሽግ ይኖራል» እንደሚል ምንጮቹ ገልፀው «ባሉበት የሚቸነከሩ ቢኖሩም አብዮቱ ግን «የቻለ ይሩጥ፤ ያልቻለ ያዝግም፤ የተቸከለ ዘወር ይበል» ብሎ ወደፊት ይወነጨፋል » የሚል አባባል እንደያዘም ገልፀዋል።</p>


<p class="align-center"><a href="http://addisadmas.ethiopiaonline.net">ከአዲስ አድማስ ሚያዝያ 20 ቀን 1993</a></p>

</body>
</html>	
