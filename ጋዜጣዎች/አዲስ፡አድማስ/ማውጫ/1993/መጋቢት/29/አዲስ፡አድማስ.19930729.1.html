<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የህወሓት የማ/ኮ መግለጫ ለሚዲያ ከተላከ በኋላ ታገደ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የህወሓት የማ/ኮ መግለጫ ለሚዲያ ከተላከ በኋላ ታገደ</h1>


<p>በክፍፍሉ ምክንያት ተቋርጦ ነበር የተባለው የሕወሓት የማዕከላዊ ኮሚቴ አባላት ግምገማ የታገዱት ወገኖች ባልተገኙበት በቀሩት የማ/ኮ አባላት እንዲቀጥል ተደርጎ ሰኞ መጋቢት 24 መጠናቀቁ ሲታወቅ፤ ማዕከላዊ ኮሚቴው በግምገማው ማጠቃለያ «አፈንጋጮቹን ወቅታዊው የትግል መድረክ አሽቀንጥሮ ጥሏቸዋል፤ ያረጀ ያፈጀ ታሪክ ሆነዋል» ሲል መግለጫ አውጥቷል። መግለጫው ለመንግሥታዊ ሚዲያዎች ከተላከ በኋላ ባልታወቀ ምክንያት ይፋ እንዳይሆን ተደርጓል ሲሉ ቅርበት ያላቸው ምንጮች ተናግረዋል።</p>

<p>«ህወሃት በበታኞች ከመፈራረስ አደጋ ድኖ ወደአዲስ የትግል ምዕራፍ ተሸጋግሯል» የሚለው የማዕከላዊው ኮሚቴው መግለጫ የድርጅቱን ጠቅላላ ጉባዔ ለመጥራት ዝግጅቱን እንደሚያቀላጥፍ ቢጠቅስም ከጉባዔው በፊት «የካድሬና የህዝብ ኮንፈረንሶች» እንደሚካሄዱ አመልክቷል ተብሏል።</p>

<p>የታገዱት የማ/ኮ አባላት ግምገማው ሳይጠናቀቅ ጉባዔ እንዲጠራ ጥያቄ አቅርበው እንደነበር ያወሱት ታዛቢዎች «ቀሪው የማዕከላዊ ኮሚቴ ከጉባዔው በፊት ኮንፈረንሶች እንዲካሄዱ እንደሚያደርግ የሚጠበቅ ጉዳይ ነው» ካሉ በኋላ ምክንያቱን ሲያብራሩ «ኮንፈረንሶቹ በአንድ በኩል ድጋፍ ለማሰባሰብ በሌላ በኩል ማን ከማን ጋር እንደወገነ ለማወቅ ይጠቀሙበታል» ብለዋል።</p>

<p>ከነገ ወዲያ ሰኞ የመጀመሪያው ኮንፍረረንስ በትግራይ እንደሚካሄድና ጠ/ሚ መለስ ዜናዊ በስብሰባው እንደሚካፈሉ የጠቆሙት እኚህ ታዛቢዎች «በስብሰባው አፈንጋጮቹ መድረክ ረግጠዋል» የሚል ውንጀላ በቂ ምክንያት ያልሆነላቸውን ሰዎች ለማሳመን ይሞክራል» ሲሉ ግምታቸውን ተናግረዋል።</p>

<p>ታዛቢዎቹ በመቀጠልም «በኮንፈረንሶቹ ተቃውሞ የሚያነሱ ወገኖች ይ ኖራሉ፤ በአቶ መለስ ዜናዊ በሚቀርብላቸው ማብራሪያ ሀሳባቸውን ካልቀየሩ ሐምሌ ወር ላይ ይደረጋል ለሚባለው የድርጅቱ ጉባዔ ለመመረጥ ብቁ እንዳይሆኑ ያደርጋል። ኮንፈረንሶቹ ደጋፊና ተቃዋሚ ተለይቶ ግልጽ የሚወጣበትና ወሳኝ የሚሆነው በዚህ ምክንያት ነው» በማለት ትንታኔያቸውን አቅርበዋል።</p>


<p class="align-center"><a href="http://addisadmas.ethiopiaonline.net">ከአዲስ አድማስ መጋቢት 29 ቀን 1993</a></p>

</body>
</html>	
