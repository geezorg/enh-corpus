<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>እነተወልደ አዲስ ፓርቲ ያቋቁማሉ ተባለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">እነተወልደ አዲስ ፓርቲ ያቋቁማሉ ተባለ</h1>


<p>ከህወሓት ማዕከላዊ ኮሚቴ አባልነት የታገዱት እነአቶ ተወልደ ወ/ማርያም የራሳቸው የፖለቲካ ድርጅት ለመመስረት ማቀዳቸውን ቅርበት ያላቸው ምንጮች ገለጹ።</p>

<p>አባላቱ «ከአሁን በኋላ ህወሓት ውስጥ መቀጠል እንደማይቻል፣ ለሁለት የተከፈለውን ማዕከላዊ ኮሚቴ ለማገናኘት አቋሞቻቸውን ለማቀራረብ ሆነ ለማቻቻል የሚደረግ ሙከራ የማይሳካ መሆንን በመገመት የታገዱት አባላት ከአሁን በኋላ ህወሓት ውስጥ መቀጠል አይቻልም ወደሚል ድምዳሜ ደርሰዋል ያሉት እነዚሁ ምንጮች ከዚህም በተጨማሪ ስልጣን ላይ ያሉት ወገኖች የሚፈጽሙብን አስተዳደራዊና ፖለቲካዊ ወከባ ስለበዛ ያለን አማራጭ አዲስ ድርጅት መስርቶ መታገል ነው ማለታቸውን ተናግረዋል።</p>

<p>እነአቶ ተወልደ በህወሓት ውስጥ የሚኖራቸው እጣ ፋንታ በይፋ የሚወሰነው ሐምሌ ወር ይካሄዳል ተብሎ በሚጠበቀው የድርጅቱ ጉባዔ መሆኑን ምንጮቹ አውስተው «ይሁንና ጉባዔው አሁን ካሉት አዝማሚያዎች የተለየ ሌላ አቅጣጫ ይይዛል ተብሎ የማይጠበቅ በመሆኑ ከድርጅቱ እንዲባረሩ እምወሰኑ አይቀርም በይፋ ተቃዋሚ ፓርቲ ለማቋቋም ያቀዱትም ከጉባዔው መጠናቀቅ በኋላ ነው»</p>

<p>የታገዱት አባላት አሁን ያሉባቸውን ጫናዎች አልፈው የፖለቲካ ፓርቲ ለመመስረት ብርታትና ብቃት ካገኙ ለዜጐች ተጨማሪ ሰፋ ያለ አማራጭ ይፈጥራል የሚሉ ታዛቢዎች እንዳሉ ምንጮቹ ገልፀዋል።</p>

<p>እነአቶ ተወልደ ከአሁኑ ብዙ አባሎችን ከጎናቸው ማሰለፍ ይችላሉ ተብሎ እንደሚገመት የገለፁት እነዚሁ ምንጮች «በተለይም ቀደም ሲሉ በግምገማ የተባረሩና በተለያዩ ቅሬታዎች ድርጅቱን የለቀቁ የህወሓት አባላት እንዲሁም ውጭ በሚገኙ የትግራይ ተወላጅ ምሁራን ላይ አተኩረው እንደሚንቀሳቀሱ ይነገራል» ብለዋል።</p>


<p class="align-center"><a href="/http://addisadmas.ethiopiaonline.net">ከአዲስ አድማስ ግንቦት 25 ቀን 1993</a></p>

</body>
</html>	
