<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አስተያየቶቹ የዲፕሎማቶችም ናቸው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">አስተያየቶቹ የዲፕሎማቶችም ናቸው</h1>


<p>በጠቅላይ ሚኒስትር መለስ ዜናዊና በውጭ ጉዳይ ሚኒስትር ስዩም መስፍን መካከል አለመግባባት ተፈጥሯል የሚሉ ያልተረጋረጡ አስተያየቶች በጋዜጦች ብቻ ሳይሆን በዲፕሎማቶች ዘንድም ተሰራጭተው እንደነበር ቢቢሲ ሲዘግብ አቶ ስዩም መስፍን ለኢህኣዴግ ጋዜጣ በሰጡት ቃለምልልስ እስካሁን ከኢህኣዴግና ከመንግስት ስልጣን የተወገዱት ሰዎች መባረር የሚገባቸው ናቸው በማለት ከአቶ መለስ ጋር ተጣልተዋል መባሉን ተቃወሙ።</p>

<p>ከሀወሓት ማዕኮ በታገደው ቡድንና በጄኔራሎች ላይ የተወሰደን የማገድና ከስልጣን የማውረድ እርምጃ ስላልደገፉ ከጠቅላይ ሚኒስትሩ ጋር አለመግባባት መፈጠሩ እንደሚወራ ጠቅሶ ለአቶ ስዩም መስፍን ጥያቄ አቅርቧል የኢህኣዴግ ጋዜጣ አብዩታዊ ዲሞክራሲ። አቶ ስዩም በሰጡት መልስ «እስካሁን ከድርጅትና ከመንግስት ስልጣን የተወገዱት ስራቸውና አመለካከታቸው እንዲወገዱ ያደረጋቸው ሰዎች ናቸው በተሃድሶና በመበስበስ መካከል እየተደረገ ባለው የሞት ሽረት ትግል የመበስበስን መንገድ ስለመረጡ ነው ማዕበሉ ጠራርጎ ያስወገዳቸው» ብለዋል።</p>

<p>«አቶ ስዩም ተገደሉ ቆሰሉ ከአቶ መለስ ጋር ተጣሉ ኢህኣዴግ አንድ ሆኖ መቀጠል አልቻለም እርስ ነርሳቸው እየተታኮሱ ነው» የሚሉ ዘገባዎች በጋዜጦች እንደሚነገር ያመለከቱት የውጭ ጉዳይ ሚኒስትሩ «ሆን ተብሎ የሚወራና መሰረት የሌለው ወሬ ነው» ካሉ በኋላ «እየተካሄደ ያለውን የተሃድሶ ትግል ለመቀልበስና ለማደናገር ያለውን በሬ ወለደ ወሬ መንዛት ስራዬ ብሎ ተያይዞታል» በማለት ክህውሃት የውጣውን ቡድን ከሰዋል።</p>

<p>በተያያዘ ዜና የውጭ ጉዳይ ሚኒስቴር ምንጮች ወሬው ውሸት መሆኑንና አቶ ስዩም መስፍን ወሬው በአገሪቱ አለመረጋጋት ሊፈጥር ይችላል በሚል እምነት የግል ጋዜጦችን በተመለከተ ለፍትህ ሚኒስትር ደብዳቤ መጻፋቸውን ገልፀዋል ሲል ቢቢሲ ዘግቧል።</p>

<p>አቶ መለስና አቶ ስዩም ተጋጭተዋል የሚለው ያልተረጋገጠ አስተያየት በጋዜጦች ብቻ ሳይሆን በዲፕሎማቶችም ዘንድ ተሰራጭቶ እንደነበር የጠቀሰው ቢቢሲ በዚህ ሳምንት ጋዜጠኞች በፖሊስ መጠራታቸውን አመልክቷል።</p>

<p>«በአገሪቱ ያለው የፖለቲካ ቀውስ ገዢውን ፓርቲ ኢህአዴግን ምክንያታዊ ወዳልሆነው የጥርጣሬና የጥላቻ ስሜት ገፋፍቶታል» ሲሉ ተንታኞች መናገራቸውን ቢቢሲ ገልጿል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ ሰኔ 30 ቀን 1993</a></p>

</body>
</html>
