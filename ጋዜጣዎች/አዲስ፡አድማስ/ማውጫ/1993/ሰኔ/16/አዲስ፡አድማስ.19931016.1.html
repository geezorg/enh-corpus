<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ፕሬዝዳንት ነጋሶ ጊዳዳ ራሳቸውን አገለሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ፕሬዝዳንት ነጋሶ ጊዳዳ ራሳቸውን አገለሉ</h1>


<p>ፕሬዝዳንት ዶ/ር ነጋሶ ጊዳዳ ተፅዕኖ እንደበረታባቸው በመግለጽ ራሳቸውን ከኢህአዴግ ም/ቤት ለማግለልና ከስብሰባው ለመውጣት መወሰናቸው ሲገለጥ ትናንት ማምሻውን በመንግስት ሬዲዮ የተሰጠው የኦህዴድ መግለጫ ዶ/ር ነጋሶ ጊዳዳ ከኦህዴድ የአመራር አባልነት መታገዳቸውን አስታውቋል።</p>

<p>«ዶ/ር ነጋሶ ጊዳዳ ከያዙት የፕሬዝዳንትነት ስልጣን በራሳቸው ፈቃድ ለመልቀቅ ጥያቄ አቅርበው ነበር» ያሉት ውስጥ አዋቂ ምንጮች «በህወሓት ማዕከላዊ ኮምቲዕ መከፋፈል የተጀመረውና እየተደራረበ የመጣው ፖለቲካዊ ቀውስ እስከሚረጋጋ ድረስ ለአገሪቱ ደህንነት ሲሉ ለ6 ወራት ያህል በስልጣናቸው ላይ እንዲቆዩ በሽማግሌዎችና ዲፕሎማቶች ተለምነው ሀሳባቸውን እንደቀየሩ ይነገራል» ብለዋል።</p>

<p>ገና ከአሁኑ ከፕሬዝዳነንተት ስልጣናቸው እንደተነሱ የሚቆጠር ቢሆንም በይፋ በሚቀጥለው ማክሰኞ ወይም ሐሙስ ፓርላማው ተሰብስቦ ዶ/ር ነጋሶ የስልጣን መልቀቂያ ካቀረቡ ጥያቄያቸውን ተቀብሎ ያሰናብታቸዋል ተብሎ እንደሚጠበቅ ምንጮቹ ጠቁመው «ይሁንና መልቀቂያ ባያቀርቡም ፓርላማው ምናልባትም በሙሉ ድምፅ ከስልጣናቸው ማስወገዱ አይቀርም» ካሉ በኋላ «ተተኪው ፕሬዝዳንት ማን እንደሚሆን በምን መመዘኛ እንደሚመረጥ አሁን ባይታወቅም በችሎታ በብሔር ተዋፅዖ በእድሜ፣ በታማኝነት ወይም በሌላ መመዘኛ ፕሬዝዳንት የሚሆነው ሰው በፍጥነት እንደሚወሰን አያጠራጥርም ቦታው ባዶ ሊቆይ የሚችል አይደለምና» ሲሉ ተናግረዋል።</p>

<p>አያይዘውም «የኦህዴድ ግምገማ ተብሎ በተካሄደው ስብሰባ የድርጅቱ ማዕከላዊ ኮሚቴ አባላት ለሁለት ተከፍለው በአቶ መለስ ዜናዊ የቀረበውን ጹሑፍ በመቃወምና በመደገፍ የታቀደላቸው አቋም ላይ አልደረሱም ነበር» ያሉት ቅርበት ያላቸው ምንጮች «ይህም ከሌሎች የኢህአዴግ ድርጅቶች ከታየው ሁኔታ የተለየ ነው፤ በህወሓትና ብአዴን ውስጥ ተቃውሞ እንዳይኖር ተደርጓል፤ በደኢህዴግ ውስጥ ዋና ዋናዎቹ ከሁለት ሳምንት በፊ ተባረዋል፣ ስለዚህ ኦህዴድ ውስጥ ያሉ ተቃዋሚዎች በኢህአዴግ ምክር ቤት ስብሰባ በቀላሉ ሊሸነፉና ከስልጣን ሊባረሩ ይችላሉ ተብሎ እንደሚገመት ይነገራል» ብለዋል።</p>

<p>የተባረሩ የኢህአዴግ ም/ቤት አባላትን ይተካሉ ተብለው የሚጠበቁትና በስብሰባው እንዲካፈቱ የተደረጉ በካድሬዎች የትመርጡ ሰዎች በዚሁ ሂደት ለአቶ መለስ ከፍተኛ ድጋፍ ይሰጣሉ ተብሎ እንደሚጠበቅ ተነግሯል። ከፍተኛ ባለስልጣናት ከኃላፊነታቸው እንደሚባረሩበት በሚጠበቀው በዚሁ ስብሰባ አንዳንድ የህወሓት፣ የብአዴን፣ እና የደኢህዴግ አባላት ላይ የሚሰነዘር ክስ እንደሚኖርና ተጨማሪ ሹም ሽር ሊከተል እንደሚችል የተናገሩት ውስጥ አዋቂ ምንጮች እስካሁን ከታዩት የስልጣን ነውጦች የበለጠ ሊሆን ይችላል ማለታቸው ተመልክቷል።</p>

<p>ዶ/ር ነጋሶ ጊዳዳን በተመለከተ መግለጫ ያወጣው የኢህአዴግ ም/ቤት ተፅዕኖ ደርሶብኛል ያሉት መሰረት የሌለው ሀሰት ነው፣ በስብሰባው በሚነሱ ግምገማዎች ወቀሳ እንደሚሰነዘርባቸው ከወዲሁ ስለጠበቁ ከዚሁ ለመሸሽ ነው ብሏል። የኦህዴድ መግለጫ በበኩሉ ዶ/ር ነጋሶ ከህወሓት የወጣውን ቡድን ሲደግፉ ነበር። የሙስና ችግር የለብንም እያሉ ሲከራከሩ ቆይተዋል በማለት ከሷቸዋል።</p>


<p class="align-center"><a href="http://www.addisadmas.com">ከአዲስ አድማስ ሰኔ 16 ቀን 1993</a></p>

</body>
</html>	
