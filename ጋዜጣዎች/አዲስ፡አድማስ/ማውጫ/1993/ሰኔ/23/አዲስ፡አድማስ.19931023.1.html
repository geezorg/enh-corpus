<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«የኢህአዴግ ስብሰባ ውጥረት እየበዛበት ነው»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«የኢህአዴግ ስብሰባ ውጥረት እየበዛበት ነው»</h1>


<p>ሁለት ሳምንታትን ያስቆጠረው የኢህአዴግ ም/ቤት ስብሰባ ውጥረት እየበዛበት መምጣቱን ቢቢሲ ሲዘግብ «የኦህዴድና የኢህአዴግን ግንኙነት በተመለከተ ሲነሳ የቆየ ጥያቄ አሁንም ልዩነትን እየፈጠረ ነው» የሚሉ ቅርበት ያላቸው ምንጮች «በሌሎች ጉዳዮችም በአቶ መለስ ዜናዊና በአቶ ስዩም መስፍን መካከል አለመግባባት እየሰፋ መምጣቱን ይነገራል» አሉ።</p>

<p>ማረጋገጥ ባይቻልም «ከውይይት ይልቅ ጭቅጭቅ በዝቶበታል በሚባለው የኢህአዴግ ም/ቤት ስብሰባ የዲሞክራሲ፣ የፍ/ቤቶች ነፃነትና አሁን እየታየ አየልው አሰራር እንዲሁም የመከላከያ ኃላፊዎች ሹም ሽር ጉዳይ ተነስቷል» ያሉት እነዚሁ ምንጮች «ጠቅላይ ሚኒስትሩና የውጭ ጉዳይ ሚኒስትሩ አለመስማማታቸው ተጠቁሟል» ሲሉ ገልፀዋል። በሌላ በኩል ዶ/ር ነጋሶ ጊዳዳ ከኢህአዴግ አመራር አባልነት ራሳቸውን ለማግለል መወሰናቸው የሚያስከትለውን ውጤት ለመተንበይ አስቸጋሪ መሆኑን ምንጮቹ ገልፀው «ከባድ ጉዳይ እንደሆነ ግን አያጠራጥርም፣ የኢህአዴግ አመራር ውስጥ ከፍተኛ ቦታ ከያዙ ሰዎች መካከል በመንግሥት ሚዲያ የኢህአዴግ መሪዎችንና አቶ መለስን ለመንቀፍ የቻሉት ዶ/ር ነጋሶ ጊዳዳ ብቻ ናቸው» ብለዋል።</p>

<p>ምንጮቹ አያይዘው «የኦህዴድና የኢህአዴግ ግንኙነት ላይ ጥያቄ እየተነሳ የሀሳብ ልዩነት እየተፈጠረ መቆየቱ ይታወሳል» ካሉ በኋላ «ዶ/ር ነጋሶ ከኢህአዴግ አመራር ራሳቸውን ቢያገልሉም በኦህዴድ አባልነት ለመቀጠል መፍቀዳቸው ጥያቄውን እንደገና ወደመከራከሪያነት እንዲያመጣ ሊያደርግ ይችላል» በማለት ግምታቸውን ተናግረዋል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ ሰኔ 23 ቀን 1993</a></p>

</body>
</html>	
