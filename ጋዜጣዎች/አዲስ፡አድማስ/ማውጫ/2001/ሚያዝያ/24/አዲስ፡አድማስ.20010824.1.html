<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የሽማግሌዎች ህብረት ወ/ት ብርቱካን እንዲፈቱ መላ መፈለጉን አላቋረጥንም አለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የሽማግሌዎች ህብረት ወ/ት ብርቱካን እንዲፈቱ መላ መፈለጉን አላቋረጥንም አለ</h2>


<p>በፕሮፌሰር ኤፍሬም ይስሃቅ የሚመራው የአገር ሽማግሌዎች ህብረት፣ የቀድሞ የቅንጅት አመራሮች ከእስር የተፈቱት፣ በመንግሥት በጐ ፈቃድና በአመራሮቹ ትብብር፣ ችግሩ በይቅርታ እንዲፈታ በተደረሰው መግባባት መሠረት፣ ጠቅላይ ሚኒስትር መለስ ዜናዊ የይቅርታ ማመልከቻውን በበጐ ፈቃድ ተቀብለው በሀገሪቷ ሕገመንግሥትና ሥርዓት መሠረት ወደ ቦርዱ በመምራታቸውና ቦርዱም በዚሁ መሠረት ያቀረበውን የውሳኔ ሃሳብ ፕሬዚዳንቱ ተቀብለው በማጽደቃቸው ነው አለ። ከትናንት በስቲያ ህብረቱ ባወጣው መግለጫ ወ/ት ብርቱካን ትክክል ነች ወይም አይደለችም የሚል ዝርዝር ጉዳዮችን አልጠቀሰም።</p>

<p>ጉዳብዩ አስቸጋሪ ቢሆንም ወ/ት ብርቱካን እስር ቤት ከገቡ ጀምሮ እንዲፈቱ መላ ከመፈለግ አልተቆጠብንም ብሏል - ህብረቱ።</p>

<p>ፕሮፌሰር ኤፍሬም ይስሃቅ በጽሑፍ በሰጡት መግለጫ፣ የአገር ሽማሌዎቹ ምርጫ 97ትን ተከትሎ የነበረው ችግር ሰላማዊ እልባት እንዲያገኝ ማንም ሳይጠይቃቸው በራሳቸው ተንሳሽነት ችግሩን ለመፍታት ያደረጉት ጥረት፤ በእግዚአብሔር ቸርነት፣ በመንግሥት በጐ ፈቃደኝነት እንዲሁም በቀድሞ የቅንጅት አመራሮች ትብብር የተገኘ ውጤት ነው ብለዋል።</p>

<p>መግለጫው የይቅርታ አጠያየቁንና አሰጣጡን ዝርዝር የማያብራራ ሲሆን የአንድነት ለዲሞክራሲና ለፍትህ ሊቀመንበር የወ/ት ብርቱካን ሚደቅሳ እስርን አስመልክቶ፣ ወ/ት ብርቱካን በውጭ አገር ቆይታቸው ይቅርታ አልጠየቅኩም ማለታቸውንና ይህንኑ በሦስት ቀን እንዲያስተካክሉ ከመንግሥት ማስጠንቀቂያ እንደተሰጣቸው፣ ከዜና አውታሮች መስማታቸውን አመልክቶ፣ ወ/ት ብርቱካን የተባለውን እንዲያስተካክሉ ልመና ቢያቀርቡ ሳይሳካ ቀርቶ በመታሰራቸው አሁንም የሽማግሌዎቹን ህብረት እንዳሳዘነው አውስቷል። የሽማግሌዎች ህብረቱ የተከሰተውን ችግር ለመፍታት የተቻለውን ሁሉ ቢያደርግም ጥረቱ በውጤት አልባነት ተደምድሞ፣ ወ/ት ብርቱካን እስራቱን እንዲቀጥሉ ወደ ማረሚያ ቤት መግባታቸውን ያወሳው ደብዳቤው፣ ጉዳዩ አስቸጋሪ ቢሆንም ወ/ት ብርቱካን እስር ቤት ከገቡ ቀን ጀምሮ ከእስር እንዲፈቱ በጐ ምኞታቸውን፣ ችሎታቸውንና፣ የመፍትሔ አቅጣጫዎችን መፈልግ አለማቋረጣቸውን በመግለጫው አስፍረዋል።</p>

<p>በሌላ በኩል በእስር ላይ የሚገኙት ወ/ት ብርቱካን ሚደቅሳ የፌደራል የመጀመሪያ ደረጃ ፍርድ ቤት ዘጠነኛ ፍትሐብሔር ችሎት፣ «የማረሚያ ቤቶች አስተዳደር ኮሚሽን ተከሳሽዋን ለብቻዋ የማሰር ስልጣን አለው» ሲል በሰጠው ውሳኔ ላይ ይግባኝ ያቀረቡ ሲሆን፣ በዚሁ ችሎት በቅርብ ጓደኞቻቸው፣ ዘመዶቻቸው፣ በሃኪማቸው፣ በሕግ ባለሙያና በሃይማንት አባታቸው የመጐብኘት መብት አላቸው በሚል የሰጠው ውሳኔ ባለመፈፀሙ ደግሞ በጠበቃቸው አማካኝነት ለሁለቱም ጉዳዮቻቸው መዝገብ ከፍተዋል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ ሚያዝያ 24 ቀን 2001</a></p>

</body>
</html>	
