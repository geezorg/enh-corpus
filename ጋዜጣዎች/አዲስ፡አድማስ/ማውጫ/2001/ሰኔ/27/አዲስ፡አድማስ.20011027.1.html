<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>በደሴ በተነሳው ግጭት ከ3 በላይ ሰዎች ሞቱ </title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በደሴ በተነሳው ግጭት ከ3 በላይ ሰዎች ሞቱ</h2>


<p>ማክሰኞ ጠዋት 12.30 ላይ በሺዎች የሚቆጠሩ ሰዎች በደሴ ከተማ በሚገኘው የመሃኒአለም ቤተክርስቲያን ውስጥ ተሰብሰበው ነበር። የዛሬ ሦስት ዓመት ገደማ አዞዋ ገደል በሚባለው አካባቢ ቤተክርስቲያን የመስራት ፈቃድ ብናገኝም እስካሁን እንዳንሰራ ተከልክለናል በሚል ተቃውሞ ለማሰማት።</p>

<p>ከመድሃኒአለም ተነስተው «ፍትህ ይሰጠን» በማለት ወደ ገብርኤል ቤተክርስቲያን ማምራታቸውን የገለፁ እማኞች፣ እዚያ ሲደርሱ 70ሺ ብር ገደማ አሰባስበው የግንባታ ቁሳቁሶች በመግዛት ወደ አዞዋ ገደል እንዳመሩ ገልፀዋል። ግንባታ ለመጀመር ሲሞክሩ ፖሊስ እንደደረሰና ግጭት በመፈጠሩ ሦስት ሰዎች መሞታቸውን 15 የሚደርሱ መቁሰላቸውን የመንግሥት ኮሙኒኬሽን ጉዳዮች ጽ/ቤት ሚኒስትር ተናገረዋል። ሁለት ሰዎች የሞቱት ፖሊስ በተኮሰው ጥይት እንደሆነ የገለፁ ነዋሪዎች ሲሆን አንዲት ልጅ ወደ ገደል ወድቃ እንደሞተች ጠቅሰው ከቆሰሉ ሰዎች መካከል ሁለቱ ሆስፒታል ቢደርሱም ህይወታቸውን ሳያጡ እንዳልቀሩና የሟቾች ቁጥር አምስት ሊደርስ እንደሚችል ይናገራሉ።</p>

<p>ከዛሬ ሦስት ዓመት በፊት አዞዋ ገደል አካባቢ ለክርስትና አማኞች ቤተክርስቲያን እንዲሰሩ ፈቃድ ተሰጥቶ እንደነበርም የኮሙኒኬሽን ጉዳዮች ጽ/በት መግለጫ ተጠቅሷል። ከዚያም ስፍራም የእስልምና ሃይማኖት ተከታዮች የቀብር ቦታ እንደነበር በመታወቁ የይግባኛል ጥያቄ ክርክር እንዳይነሳ መንግስት ቦታውን ለልማት እንዲውል መወሰኑን ያመለክታል የጽ/ቤቱ መግለጫ። ቦታው ለቤተክርስቲያን ግንባታ መዋል የሚገባው ነው የሚሉ ሰልፈኞች ካሁን በፊት በአስተዳደር ፈቃድ የተሰጠውና እክሳሁንም በድንኳን ሲሰራበት የቆየ ነው ይላሉ።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ ሰኔ 27 ቀን 2001</a></p>

</body>
</html>	
