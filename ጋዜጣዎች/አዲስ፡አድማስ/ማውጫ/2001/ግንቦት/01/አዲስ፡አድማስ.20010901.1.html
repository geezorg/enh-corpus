<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>«አሜሪካ በሰብአዊ መብት ላይ ጠንካራ አቋም አላት»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«አሜሪካ በሰብአዊ መብት ላይ ጠንካራ አቋም አላት»</h2>


<p>የአሜሪካ የውጭ ጉዳይ መስሪያ ቤት፣ በኢትዮጵያ ፖለቲካዊ እስርንና ሕገወጥ ግድያን ጨምሮ የሰብዓዊ መብት ጥሰት ይፈፀማል በማለት ያወጣው የ2008 ሪፖርት፣ ከእውነት የራቀና ኢትዮጵያን ለማጥቃት የታለመ ነው የሚሉ፣ ዘገባዎች በኢትዮጵያ ቴሌቪዥን ሲሰራጩ ሰንብተዋል።</p>

<p>በኢትዮጵያ ቴሌቪዥንና ሬዲዮ ሲሰራጩ በሰነበቱት ዘገባዎች፣ የአሜሪካ ሪፖርት የተዛባ ነው በማለት፣ የሌሉ ሰዎች ተገድለዋል ተብለው በሪፖርቱ ተካትተዋል፣ አጥፊዎች በፍ/ቤት እንዲቀርቡ ተደርገው እያለ ምንም እንዳልተደረገ ሆኖ በሪፖርቱ ቀርቧል ሲሉ ከፍተኛ ወቀሳ ሰንዝረዋል።</p>

<p>የአሜሪካ ኤምባሲ ቃል አቀባይ፣ በየአመቱ የሚወጣው የሰብአዊ መብት ሪፖርት ኢትዮጵያን ብቻ ሳይሆን ሁሉንም አገሮች የሚመለከት ነው፣ በእውነትኛነት መደረግ ያለባቸውን ጥንቃቄዎች በማሟላት የሚዘጋጅ ሪፖርት ነው ሲሉ ለአዲስ አድማስ ገለፁ።</p>

<p>የአሜሪካ የውጭ ጉዳይ መስሪያ ቤት በኢትዮጵያ ላይ ብቻ ሳይሆን በሁሉም የዓለም አገሮች ሰብዓዊ መብት ዙሪያ ከ1970ቹ ጀምሮ ሪፖርት እንደሚያቀርብ አስታውቀዋል - የኤምባሲው ቃል አቀባይ።</p>

<p>የኢትዮጵያ መንግሥት ሪፖርቱ ትክክለኛ አለመሆኑን አስመልክቶ በአሜሪካ የውጭ ጉዳይ መስሪያ ቤት ላይ ያቀረበውን ውንጀላ በሚመለከት፣ የአሜሪካ የውጭ ጉዳይ መስሪያ ቤት በየአመቱ የሚያቀርባቸው ሪፖርቶች ከፍተኛውን የትክክለኛና እውነተኛነት ደረጃ የጠበቁ እንዲሆኑ አስፈላጊውን ጥረት ሁሉ እየተደረገ የሚዘጋጁ ናቸው። የኢትዮጵያ መንግሥት፣ ሪፖርቱ ለአሜሪካና ለአውሮፓ የተለየ መመዘኛ የሚጠቀም፣ ለአፍሪካ ደግሞ የተለየ መመዘኛን የሚጠቀም ነው በማለት ይከስሳል።</p>

<p>እንደ አውሮፓውያን አቆጣጠር በ1977 ዓ.ም በኮንግረሱ በፀደቀው ሕግ መሰረት፣ በመላው አለም የሚገኙ አገሮች አመታዊ የሰብአዊ መብት አያያዛቸው ይገመገማል። አሜሪካም በየጊዜው በራሷ ላይ በተለያዩ የሰብአዊ መብት ጉዳዮች ላይ ሪፖርት ይቀርብባታል ብለዋል - የኤምባሲው ቃል አቀባይ።</p>

<p>የሰብአዊ መብት ጉዳይ በሁሉም አገራት ጥበቃ ማድረግን የሚጠይቅ ጉዳይ ነው ያሉት የኤምባሲው ቃል አቀባይ፣ የአሜሪካ መንግሥት በሰብአዊ መብት ጉዳይ ላይ ጠንካራ አቋም አለው፣ ሰብአዊ መብትን ለማስፋፋት ከሚደረጉ ጥረቶች አንዱ በየአመቱ ሪፖርት ማውጣት ነው ብለዋል።</p>

<p>በሪፖርቱ ላይ የኢትዮጵያ መንግሥት ያቀረበው ጠንካራ ተቃውሞ፣ የተለመደ ስለመሆን አለመሆኑ ተጠይቀው፣ «ይህን ጥያቄ ወደ ኢትዮጵያ መንግሥት ብትወስዱት ይሻላል» ሲሉ መልሰዋል የኤምባሲው ቃል አቀባይ።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ ግንቦት 1 ቀን 2001</a></p>

</body>
</html>	
