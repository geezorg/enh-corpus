<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>በወ/ት ብርቱካን ጉዳይ ፍ/ቤት ለማረሚያ ቤቶች መጥሪያ ላከ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በወ/ት ብርቱካን ጉዳይ ፍ/ቤት ለማረሚያ ቤቶች መጥሪያ ላከ</h2>


<p>በእስር ላይ የሚገኙት የአንድነት ለዲሞክራሲና ለፍትህ ፓርቲ ሊቀመንበር ወ/ት ብርቱካን ሚደቅሳ በቅርብ ዘመዶቻቸው፣ በጓደኞቻቸው፣ በጠበቃቸው፣ በሃይማኖት አባታቸው እንዲጎበኙ ሲል ፍርድ ቤት የሰጠውን ትእዛዝ ማረሚያ ቤት አስፈፅሞ እንዲያቀርብ፣ የማይፈጽም ከሆነ ደግሞ የማይፈጽምበትን ምክንያት ቀርቦ እንዲያስረዳ መጥሪያ ተላከለት።</p>

<p>ወ/ት ብርቱካን ሚደቅሳ የፌደራ የመጀመሪያ ደረጃ ፍርድ ቤት ዘጠነኛ ፍትሐብሔር ችሎት፣ በመብታቸው ላይ ክልከላ ሊደረግ እንደማይገባ በመግለፅ የሰጠውን ውሳኔ ማረሚያ ቤቱ ሊፈፅም ስላልቻለ ውሳኔው እንዲፈፀምላቸው በጠበቃቸው አማካኝነት ለስምንተኛ ፍትሐብሔር ችሎት የአፈፃፀም መዝገብ የከፈቱ ሲሆን፣ በዚሁ መሰረት ፍርድ ቤቱ ለፌደራል ማረሚያ ቤቶች ኮሚሽን መጥሪያ ልኳል። መጥሪያው ፍርድ ቤቱ ወ/ት ብርቱካን በወዳጅ ዘመዶቻቸው እንዲጎበኙ የሰጠውን ውሳኔ ማረሚያ ቤቱ ፈፅሞ እንዲያቀርብና ያማይፈጽም ከሆነ ደግሞ ያልፈፀመበትን ምክንያት ግንቦት 18 ቀን 2001 ዓ.ም ፍርድ ቤት ቀርቦ እንዲያስረዳ ያዝዛል።</p>

<p>በተያያዘ ዜና «ሰለሜ» በተሰኘው ክሊፕ ላይ አላግባብ የሰው ስዕል ተጠቅሟል በሚል ክስ ቀርቦበት በክርክር ላይ የሚገኘው አርቲስት ቴዎድሮስ ካሳሁን (ቴዲ አፍሮ) ለውሳኔ ተቀጥሮ የነበረ ቢሆንም መዝገቡ ባለመጠናቀቂ በድጋሚ ለውሳኔ ተቀጠረ። ሚያዚያ 6 ቀን 2001 ዓ.ም ውሳኔውን ለማሰማት ፍርድ በት ቀርቦ የነበረው ቴዲ አፍሮ መዝገቡ ስላልተመረመረ ለሚያዚያ 29 ቀን ተቀጥሮ የነበረ ሲሆን በቀጠሮ መሰረት ከትናንት በስቲያ ቀርቦ ውሳኔው ባለመጠናቀቁ ለግንቦት 4 ቀን 2001 ዓ.ም እንዲቀርብ ተለዋጭ ቀጠሮ ተሰጥቶል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ ግንቦት 1 ቀን 2001</a></p>

</body>
</html>	
