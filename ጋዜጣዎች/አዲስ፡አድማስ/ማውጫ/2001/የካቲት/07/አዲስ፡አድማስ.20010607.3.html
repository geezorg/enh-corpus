<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>«ሻሎ» የተባለው የሚድሮክ እርሻ ተቃጠለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«ሻሎል» የተባለው የሚድሮክ እርሻ ተቃጠለ</h2>


<p>ሚድሮክ ከፕራይቬታይዜሽን ኤጀንሲ ገዝቶ በኤልፎራ ሥር ካጠቃለላቸው ኢንተርፕራይዞች አንዱና በኢትዮጵያ ብቸኛው «ኳረኒን» የሚገኝበት የ«ሻሎ» እርሻ ልማት በተከታታይ ለአምስት ቀናት ቃጠሎ ደረሰበት። ከቃጠሎው በኋላ የነበረውን ዝርፊያ ለመከላከል አባባቢው በጥይት ጩኸት ሲታመስ ውሏል።</p>

<p>ሐዋሳ መግቢያ ላይ በተለምዶ «ጥቁርውሃ» እየተባለ በሚጠራው አካባቢ ስለሚገኘው «ሻሎ ኳረንቲን» ስለተባለው የሚድሮክ እርሻ ቃጠሎ የአካባቢው ነዋሪና የእርሻ ልማቱ ሠራተኛ የሆኑ ምንጮች ለአዲስ አድማልስ እንገለፁት፣ ከቅርብ ግዜያት ወዲህ በአካባቢው ነዋሪዎችና በሚድሮክ ኢትዮጵያ መካከል ስምምነት ያለ እንደማይመስል ነው።</p>

<p>እንኚሁ ምንጮች ሲያብራሩም፣ ከጥር 23 ቀን 2001 ዓ.ም ጀምሮ በተከታታይ አራት ቀናት በደረሰ የእሳት ቃጠሎ ከ1000 ሄክታር በላይ የኳረንቲኑ (የእንሰሳት ማቆያ) ቁጥቋጦና ደን መውደሙን ገልፀዋል።</p>

<p>የኦሮሚያ ክልል ፖሊስ ምንጮች ለአዲስ አድማስ እንደግለጹት፣ በእርሻ ልማቱ ላይ ቃጠሎውን ማን እንዳደረሰ እየተጣራ ያለ ጉዳይ መሆኑን ገልጾ ነገር ግን ሁለት የእርሻ ልማቱ ሰራተኞች በቁጥጥር ስር ውለው ለፖሊስ በሰጡት ቃል የሲጃራ ትርኳሽ ወድቆባቸው እሳቱ መነሳቱን ማመናቸውን ጠቁሟል። የአካባቢው ነዋሪና የእርሻ ልማቱ ሠራተኛ የሆኑ ምንጮች ደግሞ በዚህ ሃሳብ አይስማሙም፣ ምክንያታቸውም ሲያስረዱ እርሻ ልማቱ በቃጠሎ መውደም ከጀመረ ቀናት ማስቆጠሩን ነው «.. እንድ ጊዜ በሲጃራ ትርኳሽ ቃጠሎ ልነሳ ይችላል ተደጋጋሚ ሲሆን ግን የግድ ሆን ተብሎ የሚደረግ መሆኑን አማላካች ነው» ይላሉ።</p>

<p>አዲስ አበባ የሚገኙትን የኤልፎራ ሥራ አስኪያጅ አቶ ጌታቸው በጉዳዩ ላይ አስተያየት እንዲሰጡን ጠይቀናቸው «ጉዳዩ በኦሮሚያ ክልል የመስተዳድር አካላትና በሕግ የተያዘ በመሆኑ፣ የተሟላ መረጃ እስክናገኝ ድረስ ስለሁኔታው የምንገልጸው ምንም ነገር የለም» ብለውል የሚድሮ ኢትዮጵያ ቴክኖሎቺ ቡድን ሃላፊ አቶ ታፈሰ ሳሕሌ ስለተፈጠረው ሁኔታ እንዲያብራሩልን ጠይቀናቸው፣ «በአካባቢው አንዳንድ ችግሮች መኖራቸውን ሰምቻለሁ፣ እነዚህን ችግሮች ለማጣራት ጉዳዩ የሚመለከታቸው ከፍተኛ የመንግሥት ኃላፊዎች ተካተውበት በመጣራት ላይ ስለሆነና የኤልፎራ ኩባንያም የራሱን የማጣራት እንቅስቃሴዎች እያደረገ ስለሆነ፣ በአሁኑ ሰአት ቃጠሎው እንዴት እንደተከሰተና የደረስውን ዝርዝር ጉዳት በሚመለከት መልስ ለመስጠት የምችልበት ጊዜ ላይ አይደለንም» ከማለት ውጪ ዝርዝር ማብራሪያ ከመስጠት ተቆጥበዋል።</p>

<p>ሚድሮክ ኢትዮጵያ ከፕራይቬታይዜሽን ኤጀንሲ ላይ ገዝቶ በኤልፎራ ሥር ከጠቃለላቸው ኢንተርፕራይዞች የ«ሻሎ ኳረንቲን» እርሻ ልማት፣ በኦሮሚያ ክልል በምዕራብ አርሲ ዞን በሻሸመኔ ወረዳ የሚገኝ ሲሆን፣ 3 ሺኽ 200 ሄክታር ስፋት ያለው በኢትዮጵያ ብቸኛ የተፈጥሮ ኳረንቲን የሚገኝበት ቦታ ነው።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ የካቲት 7 ቀን 2001</a></p>

</body>
</html>	
