<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ወጣቶች መፈናፈኛ ይከፈትላቸው ተባለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ወጣቶች መፈናፈኛ ይከፈትላቸው ተባለ</h2>


<p>የኢህአዴግ ነባር መሪዎችን የሚተካ ወጣት አመራር ያስፈልጋል በማለት በርካታ ባለስልጣናት የተናገሩት ሲሆን «አዲስ አመራር አዳዲስ አስተሳሰቦችን መያዝ አለበት» ሲሉ የከተማ ልማት ሚኒስትር ዴኤታ ተናገሩ።</p>

<p>ከድርጅቱ መፅሄት ጋር ባደረጉት ቃለምልልስ የድርጅቱ አመራር በአብዛኛው ከ15 ዓመታት በላይ በበረሃ ከዚያም 17 ዓመታት በተለያዩ ስራዎች እንደቆየ የጠቀሱት ሚኒስትር ዴኤታ አርከበ እቁባይ ይህ ሁኔታ መለወጥ አለበት ብለው እንደሚያምኑና አዲሱን ትውልድ ወደ አመራር መምጣት ያለበት በተራው መሪነትን ይያዝ በሚል አይደለም ያሉት አቶ አርከበ የአዲሱን ትውልድና የመጪውን ትውልድ ፍላጎቶች የሚያሟላ እንዲሁም ከወቅቱ ጋር የሚጣጣም አዲስ አስተሳሰብ የያዘ አዲስ አመራር እንዲሆን ነው ብለዋል።</p>

<p>በመንግሥትም ሆነ በድርጅት አመራር ላይ አዲስ ትውልድ መምጣት አለበት ካሉ በኋላ እስካሁን በአመራር ላይ የቆየው ትውልድ ልምድ ማስተላለፍ ይኖርበታል ነገር ግን አዲሱ ትውልድ እንደ ቀድሞው ትውልድ አይነት አካሄድና አስተሳሰብ ብቻ ይዞ እንዲጓዝ መታሰብ የለበትም አዲሱ ትውልድ በራሱ አዲስ መንገድ እንዲንቀሳቀስ መፈናፈኛ ሊከፈትለት ይገባል ብለዋል። የአቅም ግንባታ ሚኒስትር ተፈራ ዋልዋ መስከረም ላይ በተካሄደው የኢህአዴግ ጉባኤ ላይ ከድርጅት ስራ አስፈፃሚ ኮሚቴ አባልነት መልቀቃቸውን በተመለከተ ሲናገሩ በአመራር ቦታ በብዙ አመታት ስለቆየን ከሃላፊነት መልቀቄ ደስ ብሎኛል ቦታውን ወጣቶች ሊይዙት ይገባል ብለውል።</p>

<p>ወጣቶች ወደ አመራር ቦታ ሳይመጡ መቆየታቸውን የተናገሩት ጠ/ሚ መለስ ዜናዊ በበኩላቸው ከአንድ ዓመት ከስድስት ወር በኋላ ስልጣናቸውን እንደሚለቅቁ ባለፈው ሳምንት ለውጭ ጋዜጦኞች በሰጡት ቃለምልልስ ተናገረዋል - ለብዙ አመታት በዚህ የሃላፊነት ቦታ መቆየታቸውን በመግለፅ። ወጣቶች የአመራር ቦታ ለመያዝ የሚያስረክብ አካል እስከሚሰጣቸው ድረስ መጠበቅ የለባቸውም ያሉት አቶ መለስ እስካሁን የተሰሩ መልካም ነገሮች በማክበርና ስህተቶችን በማስወገድ ወጣቶች ሃላፊነትን መረከብ ሳይሆን መውሰድ አለባቸው ብለዋል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ የካቲት 14 ቀን 2001</a></p>

</body>
</html>	
