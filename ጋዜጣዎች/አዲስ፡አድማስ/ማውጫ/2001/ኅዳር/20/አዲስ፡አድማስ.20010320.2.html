<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>አንድነት ፓርቲ በአውሮፓ ፕሮግራሙን እያስተዋወቀ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የአንድነት ፓርቲ በአውሮፓ ፕሮግራሙን እያስተዋወቀ ነው</h2>


<p>ከሶስት ሳምንት በፊት ወደ አውሮፓ የተጓዘው «የአንድነት ለዲሞክራሲና ለፍትህ» ፓርቲ ልዑክ ፣ ከአውሮፓ ፓርላማ አባላት ፣ ከአወሮፓ ኮሚሽን የአፍሪካ ቀንድ ሃላፊ ፣ ከአምንስቲ ኢንተርናሽናል ፣ ከተለያዩ የሲቪክ ማህበራትና ከኢትዮጵያውያን ደጋፊዎቻቸው ጋር ውይይት ማድረጉን የህዝብ ግንኙነት ሃልፊ ዶ/ር ሃይሉ አርአያ አስታወቁ። ፓርቲው የዛሬ ሳምንት የመጀመርያውን ህዝባዊ ስብሰባ በአዲስ አበባ እንደሚያካሂድ ታውቋል።</p>

<p>በወይዘሪት ብርቱካን ሚደቅሳ የሚመራው የልዑካን ቡድን «የኢትዮጵያውያን የአውሮፓ ካውንስልን» ዲሞክራሲያዊ በሆነ መንገድ ለማደራጀት በሚል አላማ በተለያዩ የአውሮፓ ከተሞች እየተዘዋወረ እንደሆነ የገለፁት ዶ/ር ሃይሉ ፤ ልዑኩ የአንድነትን አላማና ፕሮግራም ለኢትዮጵያውያን እንዳስተዋወቀ ተናግረዋል። ከአውሮፓ የፓርላማ አባላት ተወካዮቹ ፣ ከአወሮፓ ኮሚሽን ፣ ከአፍሪካ ቀንድ ጉዳይ ሃላፊና መሪ ከነበሩት ከአና ጎሜዝ ጋር ተገናኝተው እንደተወያዩም ዶ/ር ሃይሉ ጠቁመው ፤ አና ጐሜዝ የ2002 የኢትዮጵያ ምርጫ ዲሞክራሲ የሰፈነበት እንዲሆን መልካም ምኞታቸውን መግለፃቸውን ተናግረዋል። የአንድነት ፓርቲ ልዑክ ዌስት ሚኒስቴር ፋውንዴሽን ከተባለና ለሦስተኛ አለም አገራት የፖለቲካ ድርጅቶች የአቅም ግንባታ ከሚሰጥ ተቋም ጋር የተወያየ ሲሆን ወደ ኢትዮጵያ በመምጣት በአዲስ አበባ ውስጥ ለሚገኙ የተለያዩ የፖለቲካ ፓርቲዎች ስልጠና እንዲሰጥ ጥረት አድርገን ስለተሳካልን የፊታችን ሰኞ አዲስ አበባ ይገባል ብለዋል - ዶ/ር ሃይሉ።</p>

<p>በወይዘሪት ብርቱካን ሚደቅሳ የሚመራው የልዑካን ቡድን በሚቀጥለው ሳምንት የአውሮፓ ጉዞውን አጠናቅቆ አዲስ አበባ እንደሚገባ የጠቆሙት ዶ/ር ሃይሉ ፣ ህዳር 27 የአንድነት የመጀመሪያ የአዳራሽ ህዝባዊ ስብሰባ በመብራት ሃይል አዳራሽ እንደሚካሄድ ገልፀዋል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ ኅዳር 20 ቀን 2001</a></p>

</body>
</html>	
