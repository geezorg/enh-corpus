<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ከኦነግ ጋር ተያይዞ የታሰሩ ሰዎች ፤ እንዲከሰሱ ወይም እንዲለቀቁ ተጠየቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ከኦነግ ጋር ተያይዞ የታሰሩ ሰዎች ፤ እንዲከሰሱ ወይም እንዲለቀቁ ተጠየቀ</h2>


<p>ኦነግን በመደገፍ በሽብር ተግባር ተጠርጥሪ ናቸው ተብለው የታሰሩ 53 ሰዎች ፍ/ቤት ቢወሰዱም ክስ እንዳልቀረበባቸው የጠቀሰው ሂዩማን ራይትስ ዎች ፤ መንግሥት አሳማኝ ማስረጃ ከያዘ ታሳሪዎቹን እንዲከስ ካልሆነም እንዲለቅቃቸው ትናንት ጠየቀ።</p>

<p>ከሽብርና ከፍንዳታ ጥቃት ጋር በተያያዘ ኢትዮጵያ ተጨባጭ ስጋቶች እንዳሏት ይሄው የሰብአዊ መብት ተቋም ገልፆ ፤ ይሁንና መንግሥት በዚህ ስጋት ሰበብ ተቃውሞዎችን ለማፈን ይጠቀምበታል ብሏል። የዛሬ ወር በአዲስ አበባ ፤ በነቀምትና በሌሎች ከተሞች የታሰሩ ሰዎች ቁጥር ከመቶ እንደማይበልጥ የሚታወቅ ሲሆን ፤ ከፊሎቹ ከእስር ሲለቀቁ 53 ታሳሪዎች አሁንም እንደታሰሩ ነው ብሏል ተቋሙ አንዳንዶቹም ድብደባ ይደርስብናል በማለት መናገራቸውንም ጨምሮ በመግለፅ።</p>

<p>ታሳሪዎቹ ፍ/ቤት በቀረቡበት እለት ፖሊስ ለተጨማሪ ምርመራ ጊዜ እንደማያስፈልገው በመጥቀስ የጊዜ ቀጠሮ የወሰደ ሲሆን ፤ ካሁን በኋላ ተጨማሪ የግዜ ቀጠሮ ተገቢ አይደለም ብሏል። ከታሳሪዎቹ መካከል የኦፌዴን ዋና ፀሐፊ አቶ በቀለ እንዲሁም ሌሎች የኦብኮ አባላት እንደሚገኙበት ፖሊስ ለሚቀጥለው ሰኞ ፍ/ቤት እንዲያቀርብ ቀጠሮ እንደተሰጠው ይታወቃል።</p>

<p>የአቶ በቀለ ጠበቃ እንደሆኑ የተናገሩት አቶ ወሊሶ እጄታ ፤ ለዚሁ ቀጠሮ ደንበኛዬን ለማነጋገር ወደ ማዕከላዊ በተደጋጋሚ ብመላለስም አቶ በቀለን ለማነጋገር አልተፈቀደልኝም ብለዋል። ከማዕከላዊ ያገኙት ምላሽ ፤ «ታሳሪው ለምርመራ ሄደዋል ፤ ወይም አናውቅም የሚል ነው» ያሉት አቶ ወሊሶ ፤ በዚህም ምክንያት ደንበኛዬን ላገኛቸው አልቻልኩም ፤ ህጋዊ ያልሆነ ምርመራ እንዳይደረግባቸው አሰጋለሁ ብለዋል። ኦፌዴን ፤ ኦብኮ እና ህብረት ባወጧቸው መግለጫዎች ፤ የፓርቲና የአመራር አባላቶቻችን አላግባብ ታስረዋል ማለታቸው የሚታወስ ሲሆን ፤ መንግሥት በበኩሉ ፓርቲዎቹ ህግ እንዳይከበር ማደናቀፍ ያስጠይቃል ሲል መግለጫ አውጥቷል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ ኅዳር 20 ቀን 2001</a></p>

</body>
</html>	
