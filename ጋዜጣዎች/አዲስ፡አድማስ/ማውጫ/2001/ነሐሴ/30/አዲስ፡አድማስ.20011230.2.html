<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>«ናኒ ሕንፃን ስንሰራ 52 ሚሊዮን ብር መሬት ቀብረናል»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«ናኒ ሕንፃን ስንሰራ 52 ሚሊዮን ብር መሬት ቀብረናል»</h2>


<p>ከተጀመረ አመታት ያስቆጠረውና እስካሁን ድረስ የህንፃው ሥራ ሙሉ በሙሉ ያልተጠናቀቀው የናኒ ህንፃ የመሠረት ሥራ ከፍተኛ ገንዘብ እንደወጣበት ተገለፀ።</p>

<p>የህንፃ ሥራውን በኮንትራክተርነት ሲሰራ የቆየው የሚድሮክ ኮንስትራክሽን ምክትል ሥራ አስኪያጅ ኢንጂነር ሽመልስ እሸቴ ሰሞኑን ለጋዜጠኞች በሰጡት መግለጫ ላይ እንደተናገሩት ለህንፃው ግንባታ የወጣው ገንዘብና የፈጀው ጊዜ በቀላሉ የሚገመት አይደለም ብለዋል። የህንፃውን መሠረት ለመገንባት ከመሬት በታች ሠላሳ ሁለት ሜትር መቆፈር ማስፈለጉን ጠቁመው፣ «ሃምሳ ሁለት ሚሊዮን ብር ከመሬት በታች ቀብረናል» ያሉት ኢንጂነሩ ገንዘቡ በአሁኑ ጊዜ በከተማው ውስጥ ከሚታዩት ህንፃዎች አንዱን ለመገንባት የሚያስችል ገንዘብ ነው ሲሉ ተናግረዋል። ከአሸዋና ሲሚንቶ ውጪ ከህንፃው ቁሳቁሶች 90 በመቶ የሚሆኑት የመጡት ከውጭ አገር መሆኑን የጠቀሱት ኢንጂነር ሽመልስ ህንፃው ዓለማቀፍ ደረጃውን የጠበቀ በመሆኑ የሚጠይቀውም ወጪ በዛው መጠን ከፍ ማለቱ አያጠያይቅም ብለዋል። በአሁኑ ወቅት የህንፃው አብዛኛው ሥራ እንደተጠናቀቀ የገለፁት ኢንጂነር ሽመልስ የህንፃ ሥራው ሙሉ በሙሉ ተተናቆ ሥር ያማይጀምርበትን ምክንያት ግን እኔ ልመልሰው አልችልም ብለዋል።</p>

<p>ለሚሌኒየሙ በዓል ማድመቂያ የህንፃው የፊትለፊት ክፍል በፍጥነት እንዲጠናቀቅ የተደረገው ናኒ ህንፃ የውስጥ ክፍሎችና የፊኒሽንግ ስራዎቹ አለመጠናቀቃቸውን የገለፁልን ውስጥ አዋቂ ምንጮች በአሁኑ ወቅት የግንባታ ሥራው ሙሉ በሙሉ እንደቆመ ጠቁመውናል።</p>

<p>ባለፈው ሚያዚያ 6/2001 ዓ.ም ሚድሮክ ኢትዮጵያ ከናኒ ህንፃ፣ በሎሊ ህንፃ፣ በሠላም ሆስፒታልና የገበያ ማዕከል ይሰሩ የነበሩ ሠራተኞችን አሰናብቶ እንደነበር ይታወሳል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ ነሐሴ 30 ቀን 2001</a></p>

</body>
</html>	
