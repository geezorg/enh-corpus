<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያ ለሶማሊያ መንግሥት ሃይሎች የጦር ሰፈር ፈቀደች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢትዮጵያ ለሶማሊያ መንግሥት ሃይሎች የጦር ሰፈር ፈቀደች</h2>


<p>የሶማሊያ የሽግግር መንግሥትን የሚደግፈው የሚሊሺያ ቡድን አማፅያን ሃይሉን እንዲያጠቃ ኢትዮጵያ የጦር ሰፈር እንደፈቀደች በይፋ አስታወቀች።</p>

<p>ኤርትራ በሶማሊያ ግጭት የምትጫወተውን አሉታዊ ሚና ኢትዮጵያ አውግዛለች።</p>

<p>የመግሥት የኮሙኒኬሽን ፅ/ቤት ሚኒስትር አቶ በረከት ስምኦን የሶማሊያ የሽግግር መንግሥት በውጭ ሃይል የሚደገፉ አክራሪ ቡድኖችን እንዲዋጋ ኢትዮጵያ የምትሰጠውን ወታደራዊ ድጋፍ እንደምታቆም ተናግረዋል።</p>

<p>የሽግግር መንግሥቱን የሚደግፉ የሶማሊያ ሚሊሻዎች የአል-ሻባብን አማፂያን እንዲያጠቁ ኢትዮጵያን እንደ ጦር ሰፈር የመጠቀም ፈቃድ አላቸው ብለዋል - አቶ በረከት - ለቪኦኤ።</p>

<p>«የሶማሊያ የሽግግር መንግሥት ሃይሎች አል-ሻባብን አጥቅተው ድል ሲቀዳጁ ጥቃቱን የፈፀሙት ከየትኛው ግዛት ተነስተው ነው የሚለው አያሳስበንም» ያሉት አቶ በረከት «አስረግጬ የምነግራችሁ ይሄ በሶማሊያውያን የተፈፀመው ወታደራዊ እንቅስቃሴ መሆኑን ነው» ብለዋል።</p>

<p>የኢትዮጵያ ወታደሮች በሶማሊያ የእርስ በርስ ጦርነት በቀጥታ እየተሳተፉ ነው በሚል የሚናፈሰውን ሪፖርት አቶ በርከት ሙሉ በሙሉ አጣጥለውታል። ኢትዮጵያ ለሶማሊያ ሽግግር መንግሥት የሚሰጠው ወታደራዊ ድጋፍ በአብዛኛው ሥልጠና ላይ እንደሚያተኩር አክለው ገልፀዋል። «አሁን ብቻ ሳይሆን በሶማሊያ ውስጥ እያለንም እናሰለጥን ነበር። የሽግግር መንግሥቱን ሃይል ሁልጊዜ እናሰለጥናለን፣ ወደፊትም በስልጠናው እንቀጥላለን ምክንያቱም እነዚህ ሃይሎች በሶማሊያ የሰለምና የመረጋጋት ሃይሎች እንደሆኑ እናምናለን» ብለዋል። ኤርትራን በተመለከተ የተናገርቱ አቶ በረከት ኤርትራ የአካባቢው በጥባጭ ወይም ችግር ፈጣሪ ናት ሲሉ ኮንዋታል።</p>

<p>የአል-ሸባብን አማፂ ቡድን ትደግፋላች በሚል በአሜሪካ የምትወንጀለውን የአፍሪካ ቀንድ አገር ኤርትራን የኢትዮጵያ መንግሥት በሶማሊያ ግጭት እጇ አለበት ሲል በተደጋጋሚ ቢከሳትም - ኤርትራ ክሱን አትቀበልም። «እውነቱ ኤርትራ በአፍሪካ ቀንድ አካባቢ ሁከት መፍጠሯ ነው» ያሉት አቶ በረከት አገሪቱ ለአል-ሻባብ የጦር መሳሪያ ማቅረቧን ሁላችንም እናውቃለን ይላሉ። «ኤርትራ በተባበሩት መንግሥታት ዕውቅና የተሰጠውን ህጋዊ የሶማሊያ ሽግግር መንግሥት የማዳከምና የማጥፋት ፅኑ ፍላጎት እንዳላት ሁላችንም እናውቃለን» ብለዋል - አቶ በረከት ከቪኦኤ ጋር ባደረጉት ቃለምልልስ።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ ነሐሴ 16 ቀን 2001</a></p>

</body>
</html>	
