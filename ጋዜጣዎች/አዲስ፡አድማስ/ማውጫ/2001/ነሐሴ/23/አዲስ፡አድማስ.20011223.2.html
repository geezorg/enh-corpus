<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ጠ/ሚኒስትሩ ቃላቸውን አላከበሩም - ሲ.ፒ.ጄ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ጠ/ሚኒስትሩ ቃላቸውን አላከበሩም - ሲ.ፒ.ጄ</h2>


<p>«ጠቅላይ ሚኒስትር መለስ ዜናዊ ጋዜጠኞችን ተንጠልጥሎ ዓመታትን ባሳለፈው ክስ ወደ እስር ቤት የመላክ አሰራር እንደሚቆም ቃል ቢገቡልንም በቆየ ክስ እስር የተበየነአባቸው ጋዜጠኞች ወህኒ ወርደዋል» ሲል ለጋዜጠኞች መብት ተሟጋች (ሲ.ፒ.ጄ) ወቀሰ።</p>

<p>ሲ.ፒ.ጄ በዚህ ሳምንት አጋማሽ ባወጣው መግለጫ ከዓመታት ቢፊት በቀረበ ዘገባ ክስ የቀረበበባቸው «ሰለፊያ» እና «ሰይፈ ነበልባል» የተሰኙ ሳምንታዊ ጋዜጦች አዘጋጆች ባልፈው ሳምንት የአንድ ዓመት እስር የተበየነባቸው መሆኑን አመልክቷል።</p>

<p>በእስልምና ሃይማኖት ላይ የሚያተኩር ዘገባ የሚያቀበው «ሰለፊያ» የተባለው ጋዜጣ አዘጋጅ ኢብራሂም መሐመድ በጠበቃ መከራከሩን ገልፆ ጠበቃው ይግባኝ ለመጠየቅ ማሰቡን ለጋዜጠኞች መብት ተሟጋች CPJ ተናግሯል። ሆኖም «የሰይፈ ነበልባል» አዘጋጅ አስራት ወዳጆ ጠበቃ እንዳልነብረው ያመለከተው ሲ.ፒ.ጄ የአንድ ዓመት እስሩን የበየነው የፌደራል ከፍተኛ ፍርድ ቤት በሁለቱ ጋዜጠኞች ላይ በቀረበ የተለያዩ ክሶች ነው ብሏል።</p>

<p>ጋዜጠኞቹ ላይ እስር የተበየነው በወንጀለኛ ሕግና በተሻረው የ1985 ዓ.ም የፕሬስ ሕግ በታየ ክስ መሆኑንም ጠቅሶ በ1985 ዓ.ም ሥራ ላይ የዋለው የፕሬስ ነፃነት ሕግ፣ «የመገናኛ ብዙሃንና የመረጃ ነፃነት ሕግ» በሚል መተካቱንና በያዝነው ዓመት ሥራ ላይ መዋሉን አመልክቷል።</p>

<p>ጠቅላይ ሚኒስትር መለስ ዜናዊ በ1998 ዓ.ም መጋቢት ወር ኢትዮጵያን ለጐበኘው የሲፒጄ የልዑካን ቡድን፣ «በቆየ ክስ ጋዜጠኞችን ወህኒ ቤት መላክ አሰራርን እንደሚያቆም አረጋግጠውልን ነበር» ሲል የሲፒጄ የአሪካ ፕሮግራም አስተባባሪ ቶም ሮሆድስ መናገሩን የጠቀሰው መግለጫው፣ «ነገር ግን ነፃ ጋዜጠኞች በተሻረው የሚዲያ ሕግ መከሰሳቸው ቀጥሏል» ማለቱን አመልክቷል። አሁን ከህትመት ውጪ የሆነው የ«ሰይፈ ነበላባል» ጋዜጣ አዘጋጅ አስራት ወዳጆ በ1996 ዓ.ም «የኦሮሞ ብሔረሰብ አባላትን ሰብዓዊ መብት የሚጥስ ወንጀል ይፈፀማል» በሚል ባወጣው ዘገባ መከሰሱንም ገልጿል። የ«ሰልፊያ» ጋዜጣ አዘጋጅ ኢብራሂም መሃመድ ዓሊ በ2000 ዓ.ም ከወጣ አንድ ጽሁፍ ጋር በተያያዘ ክስ እንደተመሰርተበት ያመለከተው ሲ.ፒ.ጄ ጽሑፉም ሙስሊም ሴቶች በመንግሥት የት/ቤት ተቋማት ውስጥ ሂጃብ ማድረጋቸውን የሚከለክለውን ረቂቅ ሀሳብ የሚተች እና በተጋበዥ አምደኛ ተጽፎ የቀርበ ሀሳብ የሚተች እና በተጋባዥ አምደኛ ተጽፎ የቀርበ መሆኑ ገልጿል - የኮሚቴው መግለጫ።</p>

<p>ጋዜጠኛ ኢብራሂም ከ«አል ቅዱስ» አሳታሚ ማሪያ ቃዲምና ከጋዜጣው አዘጋጅ ኢዘዲን መሐመድ ጋር ቀደም ሲል ለሁለት ሳምንት ወህኒ ቤት ቆይቷል ያለው ሲ.ፒ.ጄ የመታስራቸው ምክንያት ከኢትዮጵያውያን ሙስሊሞች ድረ - አምባ የተወሰደ የትምህርት ሚ/ር ያወጣውን ረቂቅ ሀሳብ የሚተች ፅሁፍ በጋዜአው አትመው ማውጣታቸው ነው ብሏል። ክሱን የተመለከተው ፍ/ቤት የ«አል - ቅዱስ» አሳታውሚ ማሪያ በነፃ እንድትለቀቅ ሲወስን ኢብራሂም 10ሺ ብር እንዲቀጣ በዚህ ዓመት ሐምሌ ወር መወሰኑን ሲ.ፒ.ጄ አታውሷል። ጋዜጠኛ ኢብራሂም ለሲፒጄ እንደ ተናገረው በሃይማኖታዊ ጉዳዮች ላይ ከአተኮሩ ሌሎች ዘጋባዎች ጋር በተያያዘ በመጪው ዓመት መስከረም ወር ተመልሶ ፍ/ቤት እንደሚቀርብ ገልጿል ብሏል።</p>

<p>«የኢትዮጵያ መንግሥት ብዙ ዓመታት የቆዩ ክሶችን እንደ አዲስ እያነሳ የመክሰስ የቆየ ልማድ አለው» ሲል የተቸው ሲፒጄ ይሄንን አሰራር ጠንካራ ሂስ የሚሰነዝሩ ጋዜጠኞችን ዝም ለማሰኘት ይጠቀምበታል ብሏል። ጠቅላይ ሚኒስትሩ መንግሥታቸው ይሄን አሰራር እንደሚያሻሽል ቃል ቢገቡም አሁንም ልማዱ እንደ ቀጠለ ነው ያለው ሲ.ፒ.ጄ በሌሎች ስምንት የአማርኛ ጋዜጦች አዘጋጆች ላይ ክስ ቀርቦባቸው ጉዳያቸው በፍ/ቤት እየታየ መሆኑንም አመልክቷል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ ነሐሴ 23 ቀን 2001</a></p>

</body>
</html>	
