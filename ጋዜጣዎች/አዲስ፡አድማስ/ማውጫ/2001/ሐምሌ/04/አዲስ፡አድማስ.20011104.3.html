<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>በ«ግንቦት 7» ተከሳሾች ላይ ምስክርነት ተጠናቀቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በ«ግንቦት 7» ተከሳሾች ላይ ምስክርነት ተጠናቀቀ</h2>


<p>የፌደራል ዓቃቤ ሕግ «ግንቦት 7» ከተባለው አሸባሪ ቡድን ጋር በመተባበር ሕገመንግሥቱንና ሕገ መንግሥታዊ ስርዓቱን በኃይል ለማፍረስ፣ የመንግሥት ባለስልጣናትን ለመግደልና በመግሥት ተቋማት ላይ አደጋ ለመጣል አሲረዋል ባላቸው ተከሳሾች ላይ ለማሰማት ከቆጠረው 94 ምስክር 87ቱን ከአምስት ተጨማሪ ምስክሮቹ ደግሞ ሦስቱን አሰምቶ አጠናቀቀ።</p>

<p>በፌደራል ከፍተኛ ፍርድ ቤት ሁለተኛ ወንጀል ችሎት፣ በትናንትናው ዕለት የቀረበው የመጀመሪያው ምስክር ከተከሳሽ አሣምነው ጽጌ እና ከሌ/ኮሎኔል ደምሰው አንተነህ ጋር ነሐሴ 2000 ዓ.ም አካባቢ መስራች ጉባኤው በአዲስ አበባ እንደሚካሄድ ተነግሮኝ፣ ወደ አዲስ አበባ ተጠርቻለሁ ነገር ግን በትራንስፖርት እጥረትና ስራዬን ትቼ መሄድ ስላልቻልኩ አልተገኘሁም፣ ባለመገኘቴም ምንም አይነት ቅሬታ አልቀረበብኝም» ብለዋል። ሁለተኛና ሦስተኛ ምስክር በኮ/ፋንታሁን ሙሃባ ላይ የመስከሩ ሲሆን፣ «በሠራዊቱ ውስጥ ባለነው የአማራ ተዋላጆች ላይ ተጽእኖ እየደረሰብን ስለሆነ መደራጀት አለብን የሚለውን ተነጋግረናል» ብለዋል። አራተኛው ምስክር የታክሲ ሹፌር፣ ተከሳሾቹ ብር ሲቀበሉ እና ገስት ሀውስ ተከራይተው እየተገናኙ ያደረጉ የነበሩትን እንቅስቃሴ መመልከቱን መስክሯል።</p>

<p>በዐቃቤ ሕግ ከቀረቡት 94 ምስክሮች መካከል የቀሩት ሰባቱ ምስክሮች የተለየ ነገር ስለሚያስረዱ መተውን ገልፆ፣ ነገር ግን ፍርድ ቤቱ በወንጀለኛ መቅጫ ሕግ 43/2 መሠረት ሌሎች ተጨማሪ አምስት ምስክሮችን ማቅረብ እንዲችል እንዲፈቀድለት ጠይቆ ተፈቅዶለታል።</p>

<p>ተጨማሪ ከቀረቡት አምስት ምስክሮች ውስጥ ሁለቱ የሌ/ኮ ጌታቸው ብርሌ ቤት ሲፈተሽ ታዛቢ ሆነው መገኘታቸውን መስክረዋል። አራተኛው ምስክር፣ ተከሳሽ አቶ ፅጌ ሀብተማሪያም ግን ቤት ከታክሲ ደምበኛው ጋር እንደሄደና ዕቃ እንደጫነ አቶ ጽጌ ሀብተማሪያምን በአካል እንደማያውቃቸው በመግለፅ መስክሯል።</p>

<p>በተጨማሪ ዐቃቤ ሕግ ከ91 በላይ ምስክር አሰምቶ ማጠናቀቁን በመግለፅ፣ በማስረጃ ዝርዝራቸው ላይ የተጠቀሱትን የኦዲዮ (ድምፅ) ካሴቶች ለሰኞ እንዲያሰሙ እንዲፈቀድላቸው ጠይቋል።</p>

<p>ፍርድ ቤቱም፣ ድምፁን በማሰማት የማነው ብሎ ለመለየት እንደሚችገር ሲገልፅ፣ ዓቃቤ ሕግ ድምፁን ከነማስረጃው እንደሚያቀርብ አስታውቋል። የቀረቡ ማስረጃዎችና የተባለው ኦዲዮ (ድምፅ) ማሰማት አለማሰማት ላይ ብይን ለመስጠት ለረቡዕ ሐምሌ 8 ቀን 2001 ዓ.ም ተለዋጭ ቀጠሮ ሰጥቷል። በተጨማሪም 1ሺህ 337 ገፆች ያሉት 53 የሰነድ ማስረጃም እስከ ረቡዕ ድረስ ዐቃቤ ሕግ ለጠበቆች እንዲያደርስ ታዟል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ ሐምሌ 4 ቀን 2001</a></p>

</body>
</html>	
