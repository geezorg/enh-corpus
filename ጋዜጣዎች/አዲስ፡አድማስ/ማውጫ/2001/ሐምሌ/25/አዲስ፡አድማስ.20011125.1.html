<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የታገዱት የአንድነት ፓርቲ አባላት የዲሲፕሊን ክስ ቀረበባቸው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የታገዱት የአነነት ፓርቲ አባላት የዲሲፕሊን ክስ ቀረበባቸው</h2>


<p>የአንድነት ፓርቲ የ«አንድነት የሥራ አስፈፃሚ ኮሚቴ በስልጣን መባለግ» በሚል ባሰራጩት ፅሁፍ ከቋሚ ኮመቴ ኃላፊነታቸው የታገዱት ፕሮፌሰር መስፍን ወልደማርያምን ጨምሮ 21 አባላት ባሉት ቡድን ላይ የዲሲፕሊን ክስ ቀረበ። የቡድኑ አባላት የዲሲፕሊን ክሱን አነቀበልም ብለዋል።</p>

<p>የአንድነት የሥራ አስፈፃሚ ኮሚቴ «በሥልጣን መባለግ» በሚል ርዕስ ሥር ሐምሌ 2 ቀን 2001 ዓ.ም በተፃፈ እና በ22 የፓርቲው አባላትና የቋሚ ኮሚቴ ኃላፊዎች ፊርማ በተሰራጨው ፅሁፍ «የፓርቲው ተጠባባቂ ሊቀመንበር ኢንጂነር ግዛቸው ሽፈራው ወደ ስልጣን ከመጡ ጀምሮ የተደረገው ገንቢ የሥራ እንቅስቃሴ በጣም ዝቅተኛ መሆኑ ተገልጿል።</p>

<p>በጥቅማጥቅምና በወዳጅነት የተነሱለትን ዓላማ የዘነጉትና በጥቅማ ጥቅም የተያዙ አባላቶች ሁሉ ቆም ብለው እንዲያስቡና ለኢትዮጵያና ለኢትዮጵያ ህዝብ እንዲቆሙ አደራ እንላቸዋለን ይላል - ጽሑፉ።</p>

<p>ይህንን መግለጫ ተከትሎም «አንድነት» 22 አባላቱን ከቋሚ ኮሚቴው ኃላፊነት ከሐምሌ 6/2001 ዓ.ም ጀምሮ ማገዱ ይታወሳል።</p>

<p>ከዚያም የዲሲፕሊን ክስ በመመስረት ክሱ በፓርቲው ፅ/ቤት ቦርድ ላይ እንዲለጠፍ አደረገ። የዲሲፕሊን ክስ ቀርቦብናል የሚሉት የፓርቲው አባላት፣ የክስ ቻርጁ በእጃቸው አለመድረሱን ገልፀዋል። በኢንጂነር ግዛቸው ሽፈራው መራጭነት በተቋቋመ የዲሲፕሊን ኮሚቴ ጉዳያችን ሊታይ አይገባውም ሲሉም ይናገራሉ።</p>

<p>በፅ/ቤቱ ቦርድ ላይ በተለጠፈው የክስ ቻርጅ፣ የፓርቲው አባላት ክስ የቀረበባቸው የፓርቲዎችን ጥምረትና ውህደት አንፈልግም በማለት ሁከት በማስነሳትና ወረቀት በመበተን እንዲሁም አፍራሽ ነገሮችን ለምክር ቤቱ በማቅረባቸው ሲሆን፣ በፕሮፌሰር መስፍን ወልደማርያም ላይ የቀረበው ክስ ከፓርቲው ፈቃድ ውጪ ኢንተርቪው በመስጠታቸው የሚል ነው።</p>

<p>የዲሲፒሊን ክስ ከቀረበባቸው ሃያ ተከሳሾች መካከል ፕሮፌሰር መስፍን ወልደማርያም፣ ስለክሱ የማውቀው ነገር የለኝም የደረሰኝ የክስ ቻርጅ የሌለ በመሆኑ በዚህ ጉዳይ ላይ የምሰጠው አስተያየት የለኝም፣ ብለዋል። ብርሃኑ መስለ፣ ወሮታው ዋሌና፣ ይልቃል ጌትነት የተባሉት ሌሎች የፓርቲው አባላት በበኩላቸው፣ ህጋዊ የሆነ ተቋም በሌለበት በግለሰቦች መራጭነት በተቋቋመ የዲሲፕሊን ቦርድ የቀረበውን ክስ እንደማይቀበሉና የፓርቲውን ደንብና መመሪያ መሠረት ያላደረገውን ክስ እንደማያውቁት ገልፀዋል።</p>

<p>የአንድነት ለዲሞክራሲና ፍትህ ፓርቲ ጊዜያዊ ሊቀመንበር ኢንጂነር ግዛቸው ሽፈራው በበኩላቸው፣ በጉዳዩ ላይ ማብራሪያ መስጠት ያለባቸው የፓርቲው ህዝብ ግንኙነት በመሆናቸው ወደ እሳቸው መደወል እንደሚገባው ገልፀውልን የፓርቲው ምክትል ሊቀመንበርና የህዝብ ግንኙነት ኃላፊ የሆኑትን ዶ/ር ኃይሉ አርአያን አነጋግረን በሰጡት ምላሽ፣ ከፓርቲው ቋሚ ኮሚቴ ኃላፊነት የታገደ አንድም ሰው እንደሌለ ገልፀው፣ ከላይ በተገለፁት ሰዎች ላይ ፓርቲው የዲሲፕሊን ክስ መመስረቱንና ይህም የክስ ቻርጅ በፓርቲው ፅ/ቤት ቦርድ ላይ መለጠፉን ተናግረዋል። ከዚህም በተጨማሪ ስድስት ለሚሆኑ ሰዎች በስልክ ጥሪ እንደተደረገላቸው ጠቁመው፣ አሁን ክሱ የተባዛ በመሆኑ ማናቸውም ቢሆኑ የክስ ቻርጁን ኮፒ ለመውሰድ እንደሚችሉ ተናግረዋል።</p>

<p>አንድ የቅንጅት አመራር አባል የነበሩ ምሁር በሰጡት አስተያየት፣ ለአንድነት ፓርቲ መወዛገብ የእናንተ የሚዲያዎች ሥራ ከፍተኛ አስተዋፅኦ አድርጓል ያሉ ሲሆን፣ የፓርቲው አመራር አባላት የሚዲያ ትኩረት ባገኙ መጠን ውዝግባቸውን እያባባሱ እንደሚመጡ ተናገረዋል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ ሐምሌ 25 ቀን 2001</a></p>

</body>
</html>	
