<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ቻይናዊው 200ሺ ብር ጉቦ ሲሰጥ ተያዘ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ቻይናዊው 200ሺ ብር ጉቦ ሲሰጥ ተያዘ</h2>


<p>ወደ 2.5 ሚሊዮን ብር የሚጠጋ የቀረጥ ገንዘብ ላለመክፈል 200ሺህ ብር ሲሰጥ እጅ ከፍንጅ ተይዟል የተባለው ቻይናዊ ባለሀብት ትናንት ፍ/ቤት ቀረበ።</p>

<p>የፌደራል የሥነምግባርና ፀረ ሙስና ኮሚሽን ዐቃቤ ሕግ ለፌደራል ከፍተኛው ፍርድ ቤት ባቀረበው ክስ፣ ሚኦኦ ኬይን የተባለው ቻይናዊ ባለሀብት ጉቦ እንዲከፍል እንደተጠየቀ ይጠቅሳል። ከውጭ አገር የመጡ እቃዎችን በጉምሩክ በኩል አስፈትቾ በሚረከብበት ወቅት ቀረጥ ያልተከፈለባቸው ዕቃዎችን ማስገባቱ ተረጋግጧል ብሏል - አቃቤ ሕግ። በወቅቱ ፍተሻ ሲያካሂድ የነበረ የጉምሩክ የፍተሻ ኦፊሰር ለቻይናዊው ያቀረበው ጥያቄ ከ2.47 ሚሊዮን ብር የሚበልጥ የቀረጥ ክፍያ ለማስቀረትና ዕቃውን ለመረከብ ከፍለግክ 200ሺህ ብር ጉቦ አምጣ የሚል እንደሆነ አቃቤ ሕግ ጠቅሶ፤ ቻይናዊውም በዚህ ተስማምቶ ገንዘቡን ለፍተሻ ኦፊሰሩ ሲሰጥ እጅ ከፍንጅ ተይዟል ብሏል።</p>

<p>ቻይናዊው ትናንት ፍርድ ቤት ቀርቦ የነበረ ቢሆንም የቀረበበትን ክስ በቻይንኛ የሚተረጉም በመጥፋቱ ፍርድ ቤቱ የቻይና ቋንቋ የሚችል አስተርጓሚ እንዲያቀርብ ለዐቃቤ ሕግ ትዕዛዝ ሰጥቷል።</p>

<p>በሌላም በኩል ሀሰተኛ የውጭ አገር የዶክትሬት ዲግሪ እንዲሁም ሌሎች የአገር ውስጥ የዲግሪ ሰንዶችን በማዘጋጀት ተሳትፈዋል የተባሉ የቤተልሔም ልሣኑ ማተሚያ ቤት ሥራ አስኪያጅን ጨምሮ ሌሎች 6 - ተጠርጣሪዎች ታስረዋል። አራቱ ተጠርጣሪዎች ሃሰተኛ የመንጃ ፈቃድ ሰነድ በማዘጋጀት ተባብረዋል የተባሉ የመንገድ ትራንስፖርት ሰራተኞች ናቸው።</p>

<p>ከአምሣ በላይ የመንግሥትና የግል ተቋማትን ማህተሞች በመጠቀም ሀሰተኛ ሰነዶችን ሲያዘጋጁ ነበር ተብለው ተጠርጣሪዎቹ የተያዙት በፀረሙስና ኮሚሽን አማካኝነት ነው።</p>

<p>ከውጭ አገርና ከአገር ውስጥ ዶክትሬት ዲግሪ ሰንዶች በተጨማሪ በርካታ ቁጥር ያላቸው ከ2ኛ እስከ 5ኛ ደረጃ የመንጃ ፈቃዶችም በብዛት ተገኝተዋል።</p>

<p>በቁጥጥር ሥር ከዋሉት ተጠርጣሪዎች መካከል አራቱ የፌደራል መንገድ ትራንስፖርት ባለስልጣን ሰራተኞች ሲሆኑ፤ ስድስተኛው ተጠርጣሪ ሀሰተኛ ማስረጃ ፈላጊዎች የሚያገናኝ ደላላ ነው ተብሎ ተይዟል። የፌደራል ሥነምግባርና ፀረሙስና ኮሚሽን መርማሪ ፖሊስ ተጠርጣሪዎችን ወደ ፍ/ቤት ያቀረበ ሲሆን፣ ለተጨማሪ ምርመራ የጊዜ ቀጠሮ ጠይቆ ፍርድ ቤቱ ፈቅዶለታል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ ታኅሣሥ 25 ቀን 2001</a></p>

</body>
</html>	
