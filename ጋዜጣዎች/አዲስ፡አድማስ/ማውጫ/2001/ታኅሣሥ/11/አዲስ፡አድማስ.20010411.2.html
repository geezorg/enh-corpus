<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>«አንድነት» የክልል ባለስልጣናትን አማረረ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«አንድነት» የክልል ባለስልጣናትን አማረረ</h2>


<p>አንድነት ለዴሞክራሲና ለፍትህ ፓርቲ የክልል ባለስልጣናት በነፃነት መንቀሳቀስ እንዳልችል መሰናክል እየፈጠሩብኝ ነው አለ።</p>

<p>ፓርቲው ትናንትና ባወጣው መግለጫ፣ «የአንድነት አባላትና ደጋፊዎች በህገመንግሥቱ ውስጥ የተቀመጡ ሰብአዊና ዴሞክራሲያዊ መብቶቻቸው በበርካታ ቦታዎች በማዕከል፣ በዞንና በወረዳ የአስተዳደር የፖሊስና ደህንነት ባለስልጣናት እየተደፈሩ ነው» ሲል አስታውቋል። በአማራ፣ በኦሮሚያና በደቡብ ብ/ብ/ሕ ክልሎች አባሎቻችን ከህግ ውጭ ለሰዓታት፤ ለሳምንትና ለወር እየታሰሩ፣ ቤታቸው እየተፈተሸ፣ በራሳቸውና በቤተሰባቸው ህይወት እንዲሁም በንብረታቸው ደህነት ላይ የማስፈራሪያ ዛቻ እየተፈፀመባቸው ከባድ ችግር ላይ ናቸው ያለው ፓርቲው፣ በየክልሉ የከፈትናቸው አንዳንድ ዕ/ቤቶች ከህግ ውጪ የማደራጀት ሥራቸዋን እንዳይሰሩ ተደርገዋል ብሏል። በዞንና በወረዳ ባለስልጣናት በአንድነት ላይ የሚፈፀመው ሕገ-ወጥ ድርጊቶች የተነጣጠሉ ኩነቶች ቢመስሉም በዓላማቸው አንድ ናቸው ያለው ፓርቲው፤ የቀድሞው ቅንጅትን ዓላማና ራዕይ ወርሶ በአዲስ መንፈስ የተነሳው አንድነት ሥር እንዳይሰድና እንድይጠናከር፣ ህዝቡ በፍርሃት ድባባ ውስጥ ገብቶ ዳግም የሚያዝያ 30 የሕዝብ ማዕበል እንዳይታይ፤ በ2002 በሚካሄደው ሀገራዊ ምርጫ፣ በግንቦት 7 ምርጫ ጊዜ ህዝቡ ለቅንጅት ያሳየው ድጋፍ እንዳይደገም ከወዲሁ ለማምከን ነው ብሏል።</p>

<p>ፓርቲው አክሎም፤ ሁኔታዎች በዚሁ ከቀጠሉ የመድብለ ፓርቲ ሥርዓት በሀገራችን ከወረቀት አልፎ በተግባር እንዳይታይና የአንድነት ፓርቲ አምባገነንነት ሥር እየሰደደ እንዲሄድ ያደርጋል ብሏል። ከገዢው ፓርቲ የሚወጡ ጫናዎች እየተጠናከሩ ቢወጡም በሰላማዊና ህጋዊ መንገድ እየተቋቋመ ዓላማውን ለማሳካት ይጥራል ያለው አንድነት፤ የፓርቲው አባላት በዓላማቸው ፀንተው ድርጅታዊ ሥራቸውን በሰላማዊ መንገድና በትጋት እንዲሰሩ አደራ ይላል - ብሏል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ ታኅሣሥ 11 ቀን 2001</a></p>

</body>
</html>	
