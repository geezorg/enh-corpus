<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የ«ምኒልክ»ና የ«ኢትኦጵ» አሳታሚዎች ቅጣት ተሰረዘ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የ«ምኒልክ»ና የ«ኢትኦጵ» አሳታሚዎች ቅጣት ተሰረዘ</h2>


<p>የ«ምኒሊክ» እና የ«ኢትዮጵ» ጋዜጦችን ሲያሳትሙ የነበሩ ድርጅቶች እያንዳንዳቸው ቀደም ሲል ተፈርዶባቸው የነበረውን መቶ ሺ ብር ቅጣት እንዲከፍሉ ከቀረበባብቸው ክስ ነፃ እንዲሆኑ የፌዴራል ከፍተኛ ፍ/ቤት ትናንት ውሳኔ አስተላለፈ።</p>

<p>ከምርጫ 97 ቀውስ ጋር በተያያዘ፣ ከቅንጅት መሪዎች ጋር የጋዜጦቹ አዘጋጆች ታስረው ከተከሰሱ በኋላ፣ በምህረት እንደተፈቱ የሚታወስ ሲሆን፣ ድርጅቶቹ መቶ ሺ ብር እንዲከፍሉና እንዲፈርሱ የጣለባቸው የፍርድ ቅጣት ግን እስካሁን ሲያካስስ ቆይቷል።</p>

<p>ጋዜጠኞቹ ከእስር እንደለቀቁ ምህረት ቢሰጣቸውም፣ በድርጅቶቹ ላይ የተጣለው ቅጣት ግን በምህረት ስላልስተሰረዘ ተግባራዊ እንዲሆን የፍትህ ሚኒስቴር በደብዳቤ መልእክት ያስተላለፈው አምና የካቲት ወር ነው።</p>

<p>በዚሁ ደብዳቤ መሰረትም፣ የገንዘብና ኢኮኖሚ ልማት ሚኒስቴር፣ አሣታሚ ድርጅቶቹ ላይ የተፈረደው ቅጣት ተፈፃሚ እንዲሆን ባለፈው ሰኔ ክስ በማቅረብ ሲከራከር ቆይቷል። ለቀረበባቸው ክስ መልስ የሰጡት የጋዜጦቹ አሣታሚዎች፣ ከቅንጅት መሪዎች ጋር የተፈረደባቸው ተከሳሾች በሙሉ በይቅርታ በነፃ እንደተሰናበቱ ገልፀው፣ በወንጀል ሕጉ አንቀጽ 231/2 መሠረት አንድ የይቅርታ ወይም የምህረት ውሳኔ ሲተላለፍ፣ የገንዘብ ቅጣቶችም እንደሚሰረዙ በመጥቀስ፣ የተጣለብንን የቅጣት ገንዘብ ልንከፍል አይገባም ብለዋል።</p>

<p>ግራ ቀኙን የመረመረው ፍርድ ቤት፣ የአፈፃፀ ክስ የቀረበባቸው ሁለት አሳታሚ ድርጅቶች የተጣለባቸው የቅጣ ገንዘብ በይቅርታ ሕጉ የተሰረዘላቸው በመሆኑ በነፃ እንዲሰናበቱ ሲል ትናንት ውሳኔ ሰጥቷል። በተሰጠው ውሳኔ መደሰታቸውን የገለፁት የምኒልክ አዘጋጅና አስታሚ አቶ እስክንድር ነጋ፣ ቀደም ሲል የተከለከሉትን የፕሬስ ፈቃድ ለማግኘት ጠይቀው ቢከለከሉም፣ አሁንም በድጋሚ ጥረት እንደሚያደርጉና ይሳካል የሚል እምነት እንዳላቸው ተናግረዋል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ ጥር 30 ቀን 2001</a></p>

</body>
</html>	
