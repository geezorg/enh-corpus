<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ኦፌዴን ከኦነግ ጋር ግንኙነት የለኝም አለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኦፌዴን ከኦነግ ጋር ግንኙነት የለኝም አለ</h2>


<p>ከኦነግ ጋር ግንኙነት አላቸው በሚል ባለፈው ሳምንት የታሰሩት የኦሮሞ ፌዴራሊስት ዴሞክራሲያዊ ንቅናቄ (ኦፍዴን) ዋና ፀሐፊ የአቶ በቀለ ጂራታን ጉድያ አስመልክቶ ማብራሪያ የሰጡት የንቅናቄው ሊቅመንበር ክሱ መሰረተ ቢስ መሆኑን ገለፁ።</p>

<p>«ኦፌዴን የኦነግ (ኦሮሞ ነፃ አውጪ ግንባር) ሕጋዊ ሽፋን ነው ፣ በማለት ኢህአዴግ የሚከሰን መቶ በመቶ ስህተት ነው» ፣ ያሉት የኦፌዴን ሊቀመንበር አቶ ቡልቻ ደመቅሳ ፣ ፓርቲያቸው በፍፁም በጉልበት ወደ ስልጣን በመምጣ እንደማያምን ተናግረዋል። «እነ በበኩሌም ለ18 ዓመታት ያህል በተባበሩት መንግሥታት እንደ መሥራቴ በኃይል የሚፈፀምን ማንኛውንም ድርጊት አጥብቄ ነው የምቃወመው» ፣ ካሉ በኋላ የኦነግን በኋይል ወደ ስልጣን የመምጣት እንቅስቃሴን እንደማይደግፉት ገልፀዋል።</p>

<p>«አቶ በቀለ ጅራታ እስር ቤት ታስረው የሚማቅቁት» በከንቱ ነው በማለት ለአዲስ አድማስ በተለይ የተናገሩት አቶ ቡልቻ ፤ ኢህአዴግ እንዲህ ያለውን ክስ የሚያቀርበው ኦፌዴንን ለማፈን ፣ ለመግደልና ከጫወታ ውጭ ለማድረግ በጠነሰሰው ሴራ ነው ብለዋል። አቶ ቡልቻ አክለውም ፤ «ኢህአዴግ የጠላን ስለህዝብ መጨፍጨፍ ፣ ስለኑሮ ውድነት ፣ ስለረሀቡና ስለአስተዳደራዊ ችግሮች ድምፃችንን በፓርላማ በማሰማታችን ነው» ብለዋል።</p>

<p>«በርግጥ መንግሥቱ ኃይለማሪያምም ሆነ ንጉስ ኃይለሥላሴ እንዲህ የአገዛዛቸውን ገመና በግልፅ የሚናገሩ ሰዎች እንዲኖሩ እንዳልፈቀዱ ሁሉ ፣ ኢህአዴግም አመራሩ ውስጥ ያለውን የተበላሸ ነገር በፓርላማና በሚዲያ በግልፅ ማንፀባረቃችንን ስለጠላ በከንቱ ይወነጅለናል» ብለዋል - አቶ ቡልቻ። በተያያዘም የመላው ኢትዮጵያ አንድነት ድርጅት ፓርቲ የመደራጀት ስራ ለመስራት የተነቀስቀሱ አባላቶቻችን የሰብዓዊ መብት ጥሰቶች እየተካሄደባቸው ነው ሲሉ በሕገወጥ መንገድ ሲንቀሳቀሱ ተገኝተዋል በማለት የድብደባ እስርና እንግልት መጉላላት እየደረሰባቸው መሆኑን አማረዋል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ ጥቅምት 29 ቀን 2001</a></p>

</body>
</html>	
