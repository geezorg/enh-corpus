<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የድንጋይ ከሰል ማምረቻ ሥራ ሊጀምር ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የድንጋይ ከሰል ማምረቻ ሥራ ሊጀምር ነው</h2>


<p>በአንድ የፓኪስታን ኩባንያና በሁለት የተለያዩ የኢትዮጵያ ኩባንያዎች ሽርክና በ60 ሚሊዮን ብር መነሻ ካፒታል ከሦስት አመት በፊት የተቋቋመው «ኢትዮፓክ» የተባለው የግል ኩባንያ በመጪው ጥቅምት በቀን 500 ቶን የድንቃይ ከሰል ማምርት ሊጀምር ነው።</p>

<p>«ኢትዮፓክ»ን ካቋቋሙት ውስጥ ትሪልስማን ኢንጂነርንግ የተባለ የፓኪስታን ኩባንያ 35 በመቶ ድርሻ ያለው ሲሆን ፤ ኢዛና ማይኒንግ የተባለ የኢትዮጵያ ኩባንያ ደግሞ 40 ከመቶውን ድርሻ ይይዛል። የተቀረው 25 ከመቶ ድርሻ ደግሞ የመሶቦ ሲሚንቶ ፋብሪካ እንደሆነ ታውቋል። ኩባይያው የድንጋይ ከሰል በኢትዮጵያ ለማምረት የመጀመሪያው መሆኑን ለመረዳት ተችሏል።</p>

<p>የ«ኢትዮፓክ» ኩባንያ ዋና ስራ አስኪያጅና በማዕድን ኢንጂነሪንግ ከ30 አመት በላይ ልምድ እንዳላቸው የሚናገሩት ፓኪስታናዊው አምጃድ ሁሴን ሻህ ለአዲስ አድማስ ጋዜጣ በተለይ እንደገለፁት ፤ ኩባንያው ከጂማ በስተደቡብ 50 ኪሎ ሜትር የሚሸፍን 14 ሚሊዮን ቶን የሚገመት የድንጋይ ከሰል ክምችት ለማውጣትና ጥቅም ላይ ለማዋል ቀድሞ በአካባቢው ይኖሩ የነበሩ 70 አባወራዎችን በሌላ ሥፍራ መልሶ ለማቋቋም 3 ሚሊዮን 324ሺህ ብር ያወጣ ሲሆን በአዲሱ የነዋሪዎች ቀዬ የእምነት ተቋማትና ትምህርት ቤቶችን ለመገንባት እንቅስቃሴ እያደርገ መሆኑን ለማወቅ ተችሏል። ኩባንያው በአሁኑ ወቅት በቀን ለማምረት ካቀደው 500 ቶን ድንጋይ ክሰል ውስጥ 400 ቶኑን ለኩባንያው ባለድርሻ ለመሶቦ የሲሚንቶ ፋብሪካ የሚሸጥ ሲሆን ፣ የተቀረውን ደግሞ በደቃቅ ከሰል መልክ (ብሪኬቲንግ) ለህብረተሰቡ ከእንጨት ከሰል በግማሽ ባነሰ ዋጋ ለማገዶነት ለመሸጥ መታቀዱን ኢንጂነር አምጃን ገልፀዋል። የመሶቦ ሲሚንቶ ፋብሪካ ቀድሞ በነዳጅ ተረፈ ምርት (ፋርናስ ኦይል) ይሰሩ የነበሩትን የሲሚንቶ ማምረቻ ማሽኖች ሙሉ በሙሉ በድንጋይ ከሰል መስራት በሚችሉ የቀየረ ሲሆን ፤ ይህም ፋብሪካውና ሀገሪቱ ነዳጁን ከውጭ ሀገር ለማሰባት የሚያወጡትን የውጭ ምንዛሪ ያድናል ተብሏል። ጅምሩ ሌሎች ባለሀብቶች ወደ አምስት የሚጠጉ የድንጋይ ከሰል ክምችት እንዳላቸው የተረጋገጡ አካባቢዎች ላይ ሥራ እንዲጀምሩ በር ከፋች እንደሚሆን ተገምቷል። በዚሁ በምዕራብ የሀገሪቱ ክፍል ማዩ ፤ ነጆ እና ያዮ የተባሉት አካባቢዎች ከፍተኛ የድንጋይ ከሰል 300ሺህ ቶን የዩሪያ ማዳበሪያ ፤ 90 ሜጋ ዋት የኤሌክትሪክ ሀይልና 20ሺህ ቶን ሜታኖል ነዳጅ ለማምረት ከ10 አመታት በላይ ሲያስጠና ቢቆይም እስከዛሬ ድረስ ግን ወደ ተግባር የተለወጠ ነገር እንደሌለ ለመረዳት ተችሏል። ይሁን እንጂ የተወካዮች ምክር ቤት ለዚሁ ፕሮጀክት ጥናት ማስቀጠያ 4 ሚሊዮን 149ሺህ ብር ካፒታል ለ2001 በጀት አመት መፍቀዱ ያታወሳል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ መስከረም 10 ቀን 2001</a></p>

</body>
</html>	
