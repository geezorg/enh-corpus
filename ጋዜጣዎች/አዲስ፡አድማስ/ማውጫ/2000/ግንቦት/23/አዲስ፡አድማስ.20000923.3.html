<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የሠመራ ዩኒቨርሲቲ ተማርዎች ችግር አልተፈታም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የሠመራ ዩኒቨርሲቲ ተማሪዎች ችግር አልተፈታም</h2>


<p>ለችግራቸው መፍትሄ ለመፈለግ ወደ አበባ የመጡ የሠመራ ዩኒቪርሲቲ ተማሪዎች ፣ ከትምህርት ሚኒስትር አጥጋቢ መልስ ባለማግኘታችን ጥያቄያችንን ለሌሎች መ/ቤቶችት አቅርበን መፍትሄ አላገኘንም አሉ።</p>

<p>ለእንባ ጠባቂ ፣ ለተወካዮች ምክር ቤትና ለአቅም ግንባታ ችግራቸውን እንደተናገሩ ገልፀው ፣ በተለይ አቅም ግንባትና እናባ ጠባቂ ከዩኒቨርስቲው የወጣችሁበት በቅብጠታችሁ ስለሆነ የምሰጣችሁ መፍትሔ የለም እንዳሏቸው ተናግርዋል። ችግራቸውን ተሰብስበው መወያየት እንዳልቻሉ የሚናገሩት ተማሪዎች ፖሊሶች እንደሚበትኗቸው በምሬት ገልፀዋል።</p>

<p>ወደ አዲስ አበባ ከመጡት የዩኒቨርስቲው ተማሪዎች አንድ መቶ የሚሆኑት ብር ተዋጥቶላቸው ወደትውልድ ሥፍራቸው እንደተመለሱ የተናገሩት ተማሪዎች ፣ ሁለት መቶ የሚሆኑት በማህበረ ቅዱሳን ሰራተኞች እርዳታ ተቀምጠው የሚሰጠውን ውሳኔ እየተጠባበቁ እንደሆነ ገልፀዋል። መንግሥት ወጣት ተኮር እንደሆነ ሲናገር እንሰማለን ያለችው ተማሪ ምህረት «እኛን ለምን ሊሰሙንና መፍትሔ ሊሰጡን እንዳልቻሉ አላውቅም» ብላለች። ከትላንት በስቲያ በዘጠኝ ሰዓት የዩኒቪርስቲው ፕሬዚዳንት በኢቴቪ የሰጡት መግለጫ ከእውነት የራቀ ነው የምትለው ምህረት ፣ አንድ ሺህ ሁለት መቶ ተማሪዎች ከግቢ እንደወጣን እያወቁ አንድ ሺህ ሶስት መቶ ተማሪዎች እየተማሩ መሆኑን መናገራቸው እንዳሳዘናት ተናግራለች።</p>

<p>ከክልሉ ተማሪዎች በስተቀር ሁሉም ከዩኒቨርሲቲ ግቢ እንደወጡ የታወቀ ሲሆን ሰሞኑን ት/ሚኒስቴር በሚሰጠው ጋዜጣዊ መግለጫ ላይ እንድንገኝ ተነግሮን ስንሄድ የግል ጋዜጠኞችን አልጠራንም በማለት እንዳንገባ ተከልክለናል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ ግንቦት 23 ቀን 2000</a></p>

</body>
</html>	
