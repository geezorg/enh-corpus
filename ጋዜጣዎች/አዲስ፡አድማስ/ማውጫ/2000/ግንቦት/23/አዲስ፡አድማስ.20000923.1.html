<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ለአዲሱ ፓርቲ መሪነት የሚወዳደሩ አልታወቁም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ለአዲሱ ፓርቲ መሪነት የሚወዳደሩ አልታወቁም</h2>


<p>ከሁለት ሳምንት በኋላ ሰኔ 7 ቀን በሚካሄድ ጠቅላላ ጉባኤ በይፋ ይቋቋማል ተብሎ የሚጠበቀው «አንድነት ለዲሞክራሲ ለፍትህ ፓርቲ» ከአርባ በላይ የሚሆኑ የፓርላማ የቅንጅት ተመራጮች እንደተካተቱበትና ለሊቀመንበርነቱ በመሪዎች መካከል ውድድር እንደሚደረግ ወ/ሪት ብርቱካን ሚደቅሳ ገለፁ።</p>

<p>ከእስር በተፈቱት የቀድሞ እቅንጅት መሪዎች መካከል በተከሰተው ውዝግብ ምክንያት ክፍፍል መፈጠሩ የሚታወስ ሲሆን ፣ በፓርላማ የቅንጅት ተመራጮችም ጐራ ለይተው ከፊሎቹ በኢንጂነር ኃይሉ ሻውል ከሚመራው ቡድን ጋር ከፊሎቹ ደግሞ በወ/ሪት ብርቱካን ከሚመራው ቡድን ጋር ሆነዋል። 40 የሚሆኑ የፓርላማ ተመራጮች የ«አንድነት» ፓርቲ ምስረታ ላይ እንደሚሳተፉ የገለፁት አቶ ተመስገን ዘውዴ ፣ ስለ ፓርቲው ምስረታ በሚደረጉ ውይይቶች ላይ እየተገናኘን ስንወያይ ቆይተናል ብለዋል። የፓርቲ ሕገደንብ መሠረት ለሊቀመንበርነትና ስለሌሎች የአመራር ቦታዎች ውድድር ይደረጋል ብለዋል - አቶ ተመስገን።</p>

<p>ለፓርቲው ምስረታ 2500 የድጋፍ ፊርማ ማሰባሰብ የሚያስፈልግ ሲሆን ፣ ከስድስት ሺ በላይ ፊርማዎችን ሰብስበናል የሚሉት ወ/ሪት ብርቱካን ፣ በጠቅላላ ጉባኤው ላይ ከየአካባቢው የተመረጡ ከ300 በላይ አባላት ይካፈላሉ ብለዋል።</p>

<p>በቀድሞ ቅንጅት ውስጥ የነበሩና አሁን በሚመሰረተው ፓርቲ የተካተቱ መሪዎች ለአዲሱ ፓርቲ ሊቀመንበርነት እንደሚወዳደሩ ወ/ሪት ብርቱካን ቢገልፁም ፣ እነማን እንደሆኑ አልጠቀሱም።</p>

<p>ወይዘሪት ብርቱካን በሚመሩት ቡድን ውስጥ ተሳታፊ የነበሩት የቀድሞ ቅንጅት ፀሐፊ አቶ ሙሉነህ እዩኤል እና የፋይናንስ ኃላፊ ዶ/ር በፍቃዱ ደግፌ በአዲሱ ፓርቲ ውስጥ ላለመግባት መወሰናቸው የተጠቆመ ሲሆን ፣ ዶ/ር በፈቃዱ ደግፌ ስለጉዳዩ አስተያየት መስጠት እንዳይማይፈልጉ ገልፀዋል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ ግንቦት 23 ቀን 2000</a></p>

</body>
</html>	
