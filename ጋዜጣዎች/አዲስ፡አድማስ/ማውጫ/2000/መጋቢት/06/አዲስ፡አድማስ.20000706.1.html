<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የዶላር መመንዘሪያ ሱቆች በፖሊስ ተዘጉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የዶላር መመንዘሪያ ሱቆች በፖሊስ ተዘጉ</h2>


<p>ከውጭ ምንዛሪ እጥረት ጋር ተያይዞ በባንክና በጥቁር ገበያ መካከል የምንዛሪ ክፍተት እየሰፋ የመጣ ሲሆ ፣ ሃሙስ ከሰዓት በኋላ ዶላር ይመነዝራሉ የሚባሉ ሱቆች በፖሊስ ተዘጉ።</p>

<p>የታሰሩና ገንዘብ የተያዘባቸው የምንዛሪ ሱቅ ባለቤቶች ሰራረኞቻቸው እንዳሉ ታውቋል። በብሔራዊ ቲያትር አቅራቢያ የሚገኙ የምንዛሪ ሱቆች ትናትናም ተዘግተው የዋሉ ሲሆን ፣ በሌሎች ስራዎች የተሰማሩ ሱቆችም ምንዛሪ የሚፈልግ ሰው ሲጠይቃቸው «እኛ ዶላር መንዝረን አናውቅም» በማለት በጥርጣሬ ሲመልሱ ታይተዋል። በአለም ገባያ የድፍድፍ ነዳጅ ዋጋ በበርሜል ከ50 ዶላር በአጭር ጊዜ ውስጥ እየጨመረ ከመቶ ዶላር በላይ እንደደረሰ የገለፁልን አንድ የባንክ ባለሙያ ፣ ኢትዮጵያ በተለይም ለነዳጅ መግዣ የሚውለው ገንዘብ በፍጥነት እየጭመረ ካለፉት አመታት የተለየ የውጭ ምንዛሪ እጥረት እንደተፈጠረ ተናግረዋል።</p>

<p>ቀደም ሲል በባንኮችና በምንዛሪ ሱቆች መካከል የነበረው የምንዛሪ መጠን ልዩነት ትንሽ እንደነበረ አስታውሰው ፣ በውጭ ምንዛሪ እጥረትና በሌሎች ምክንያቶች ሳቢያ የባንክና የምንዛሪ ሱቆች ለአንድ ዶላር የሚሰጡት ምንዛሪ እየሰፋ ፣ ልዩነቱ አንድ ብር ከ25 ሳንቲም እስከመሆን ደርሶ ነበር - የባንክ ባለሙያው እንደሚሉት። የምንዛሪ ልዩነት እየሰፋ በመጣ ቁጥር ከመንግስት የዶላር ምንዛሪ እየወሰዱ ለሱቆች በማስረከብ ትርፍ ለማግኘት የሚሞክሩ ሰዎች ተበራክተዋል ፣ ለውጭ አገር ጉዞ የሚፈቀደው የውጭ ምንዛሪ አንድ ሺ ዶላር ቢሆንም ፣ በርካታ ሰዎች ከዚያ በታች የሚያስፈልጋቸውን ያህል ብቻ ይወስዱ ነበር ፣ ከቅርብ ጊዜ ወዲህ ግና ትርፍ እናገኝበታለን በማለት ሙሉውን ይወስዳሉ በማለት ምሳሌ ሰጥተዋል።</p>

<p>የምንዛሪ መጠን ልዩነቱ ሲሰፋ ፣ የውጭ ምንዛሪ እጥረትን በማባባስ እንደነዳጅ የመሳሰሉ አስፈላጊ ነገሮችን የመግዛት የአገሪቱ አቅም እንዲዳከም ስለሚያደርግ መስተካከል አለበት ያሉት እኚሁ ባለሙያ ፣ ነገር ግን አሁን የተወሰደው እርምጃ የምንዛሪ ልውውጥን ለማርገብ ብቻ እንጂ የምንዛሪ ሱቆች ለዘለቄታው ለማጥፋት መሆን የለበትም ፣ የምንዛሪ ሱቆች የብር የመግዛት አቅምንም ለመለካት ከማገልገልም በተጨማሪ ፣ በተቋማዊው የምንዛሪ አሰራር የማይሸፈኑ ግብይቶችን ለማቀላጠፍ ይረዳሉ ብለዋል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ መጋቢት 6 ቀን 2000</a></p>

</body>
</html>	
