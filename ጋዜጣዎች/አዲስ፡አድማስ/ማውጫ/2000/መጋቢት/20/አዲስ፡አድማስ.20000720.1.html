<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>«ሕዝቡ ከበፊቱ በበለጠ ይደግፈናል»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«ሕዝቡ ከበፊቱ በበለጠ ይደግፈናል»</h2>


<p>በቅርቡ ቅንጅት የሚለውን የቀድሞ ስሙን ለውጦ ፣ አንድነት ለዴሞክራሲና ለፍትህ በተሰኘ ስም በመንቀሳቀስ ላይ ያለው ፓርቲ ፣ ሕዝቡ በፊት ከነበረው ስሜትና መንፈስ በበለጠ ጥንካሬ ከጀርባችን ቆሞ ይደግፈናል ሲሉ የፓርቲያቸው ቃል አቀባይ ገለፁ።</p>

<p>ቃል አቀባዩ ዶ/ር ኃይሉ አርአያ ከአዲስ አድማስ ጋር ባደረጉት ቃለ-ምልልስ ፣ በመሃል በተፈጠሩ ጥቃቅን ችግሮች ሕዝቡ ስሜቱ ሳይነካና ሳያዝን እንዳልቀር ጠቅሰው «ያዘንነውና ስሜታችን የተነካው ሁላችንም ነን። የሚሰራ ኃይል ፣ ሰውም ሆነ ድርጅት ችግር ይገጥመዋል። ዋናው ነገር ችግሩን በትክክለኛ መንገድ መርምሮ ከዚያ ችግር የሚያወጣው እርምጃ መውሰዱ ነው። አሁን እያደረግን ያለውም ይሄን ነው። ሕዝቡ ይህን ስለሚገነዘብልና ስለሚረዳን ከበፊቱ በበለጠ ጥንካሬ ከጀርባችን ቆሞ ይደግፈናል» በማለት ተናግረዋል።</p>

<p>የቅንጅት መዋቅር እንዳለ ነው ያመጣነው ያሉት ቃል አቀባዩ ፣ በሕጋችን መሰረት ቅንጅት ሲቋቋም ፣ በኋላም አራት የፖለቲካ ድርጅቶት ሲዋሃዱ ፣ ጠቅላላ ጉባኤው በፕሬዚዳንትነት የመረጠው እሳቸውን እንደሆነ ጠቅሰው ፣ ጠቅላላ ጉባኤ ተሰብስቦ ለውጦችን ሳላላደረገ ፣ በያኔው የጠቅላላ ጉባኤው ውሳኔ መሰረት ፕሬዚዳንቱ አሁንም ኢንጂነር ኃይሉ ሻውል ናቸው በማለት ገልፀዋል።</p>

<p>የትግል ስልታቸው ቀደም ሲል ቅንጅት ሲከተለው የነበረው ሰላማዊ የትግል ስልት እንደሆነ የጠቀሱት ዶ/ር ኃይሉ ፣ ስርአትና ደንብን አክብሮ ሕገመንግሥታዊ ሰብአዊ መብቶቻችንን ማስከበር ነው ብለዋል። «በእርግጥ ቀደም ሲል በተለይ በውጭ አግሮች አንዳንድ አስተያየቶች ተሰንዝርው ነበር። ነገር ግን እነዚህ አስተያየቶች የድረጅቱን አቋም አያንፀባርቁም» ብለዋል።</p>

<p>ድርጅቱ የፊርማ ማሰባሰብ እንቅስቃሴ ከሦስት ቀን በፊት መጀመሩን ተናግረው ፣ ፍርማው እንደተሰበሰበ መሟላት ከሚገባቸው ሰነዶች ጋር ለምርጫ ቦርድ እንደሚያስገቡና በአንድ ወር ጊዜ ውስጥ ጠቅላላ ጉባኤ እንደሚጠራ ገልፀዋል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ መጋቢት 20 ቀን 2000</a></p>

</body>
</html>	
