<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>በሚሊዮን ብር ሙስና ሲጠይቁ ተቀርፀዋል የተባሉ የቴሌ ባለስልጣን ተያዙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በሚሊዮን ብር ሙስና ሲጠይቁ ተቀርፀዋል የተባሉ የቴሌ ባለስልጣን ተያዙ</h2>


<p>የኢትዮጵያ ቴሌኮሚኒኬሽን ኮርፖሬሽን በቢሊዮን ብር የሚቆጠር ገንዘብ የሚወጣባቸው ፕሮጀክቶችን እንዲሰራ ከተዋዋለው የቻይና ኩባንያ አንድ በመቶ ያህል በሙስና እንዲከፍሉ ጥያቄ አቅርበዋል የተባሉ የቴሌ የስራ ሃላፊ ረቡዕ እለት ታሰሩ።</p>

<p>ZTE የተሰኘው የቻይና ኩባንያ በቴሌ 14 ቢሊዮን ብር ብድር እንደሰጠ የገለፁት ምንጮች እንደሚሉት ፣ ኩባንያው በተለያዩ የረዥም ጊዜ ፕሮጀክቶች ከ20 ቢሊዮን ብር በላይ ኮንትራትን ያሰራል ተብሎ የሚጠበቅ ሲሆን ፣ ከዚህ ውስጥ 1 በመቶ ያህል በሙስና እንዲከፍል ነው በቴሌ ባለስልጣን የተጠየቀው።</p>

<p>የቻይና ኩባንያ ሃላፊዎች ለሥራ ወደ ኢትዮጵያ ሲመጡ ፣ የቴሌ ባለስልጣን ወደ መኖሪያ ቤታቸው ወስደው እራት እንደጋበዙዋቸውና የክፍያ ጥያቄ እንዳቀረቡላቸው ምንጮች ጠቁመዋል። ለፕሮጀክቶች ኮንትራት እናንተን አሸናፊ ያደረግናችሁ ለፕሮጀክቶች ማስፈፀሚያ እንዲውል ከታሰበው ገንዘብ ላይ 1% እንደምትከፍሉ በመተማመን ነው በማለት የቴሌው ባለስልጣን ፣ እንዲከፈላቸው ሲጠይቁ ቻይናውያኑ በመቅረፀ ድምፅ እየቀዱ ነበር ብሏል።</p>

<p>ጥራት ባለው የድምፅ መቅረጫ መሣሪያ የተቀዳ እንደሆነ የተነገረትን የቴሌ ባለስልጣን የሙስና ጥያቄ ፣ ቻይናውያኑ በሲዲ ለፀረ ሙስና ኮሚሽን እና ለኢትዮጵያ ቴሌኮሚኒኬሽን ኮርፖሬሽን እንዳስረከቡ ምንጮቹ ጠቁመዋል።</p>

<p>የቴሌው ባለስልጣን በዚሁ መረጃ ተይዘው መታሰራቸው ታውቋል። በሲዲ የተቀረፀው ንግግር ፤ በበርካታ የቴሌ ሠራተኞች እጅ መግባቱን እንደሰሙት የገለፁልን ሠራተኛ ፣ በሲዲው ላይ የተቀረፀውን ንግግር ሌሎች የስራ ኃላፊዎች ሊያነካካ የሚችል ነው ሲሉ ግምታቸውን ተናግረዋል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ ሐምሌ 19 ቀን 2000</a></p>

</body>
</html>	
