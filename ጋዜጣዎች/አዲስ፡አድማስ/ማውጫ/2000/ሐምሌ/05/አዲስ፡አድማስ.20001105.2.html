<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ቴዎድሮስ ካሳሁን ለሐምሌ 14 ለብይን ተቀጠረ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ቴዎድሮስ ካሳሁን ለሐምሌ 14 ለብይን ተቀጠረ</h2>


<p>በትላንትናው እለት በቴዎድሮስ ካሣሁን የክስ ጉዳይ ፍ/ቤት የቀረቡት የምኒልክ ሆስፒታል የሬሳ ሕጋዊ ማስረጃ ምርመራ ክፍል ሐኪም ዶ/ር ላዲስፔርቶ ሞያን አላርኮን ፣ አርቲስት ቴዎድሮስ ካሳሁን (ቴዲ አፍሮ) በተከሰሰበት ክስ የሰጡት የሐኪም ማስረጃ ከቀን ስህተት በስተቀር የይዘት ስህተት እንደሌለው ገለጹ።</p>

<p>የእንግሊዝኛው የሐኪም ማስረጃ የቀን ስህተት እንዳለው በመገለፁ ፣ ፍ/ቤቱ ሰኔ 30 ቀን 2000 ዓ.ም በፅ/ቤት በኩል ጉዳዩን የመረመሩት የሆስፒታሉ ሐኪም ቀርበው እንዲያስረዱ መጥራቱን ዳኛው ጠቅሰው ፣ የእለቱ ችሎት የሐኪሙን ቃል ለመስማት እንደሆነ አስታውቋል።</p>

<p>በዚሁ መሰረት ኩባዊው ሐኪም በሰጡት ምስክርነት ሬሳውን የመረመሩት ሴት ሐኪም ፣ የምርመራውን ውጤት ሲፅፉ ፣ ሬሳው በ23 ገብቶ 24 ተመረመረ ማለት ሲገባቸው ፣ በስህተት በ22 ገብቶ 23 ተመረመረ በማለታቸው የተፈጠረ ስህተት መሆኑን አስረድተዋል። ዳኛው የሟች ሬሳ ወደ ሆስፒታል ሲመጣ ስሙ ተገልፆላቸው ነብር ወይ? በማለት ላቀረቡት ጥይቄ ፣ ፖሊስ በመጀመሪያ ስሙን አልገለፀልንም ፣ ስሙ የማይታወቅ ሰው በሚገለጽበት ኮድ 61843 በሚል የደረሰኝ ቁጥር ነው ያላከልን ፣ ወዲያውኑ ግን ደብዳቤ ፅፎ ፣ ሟች ወጣት ደጉ ይበልጣል ተረፈ በመባል እንደሚጠራ አስታወቀን በማለት ገልፀዋል።</p>

<p>ጥቁር ሹል ጫማ ፣ ጂንስ ሱሪ ፣ ከእጅ እስከ ትከሻው ቢጫ ስትራይፕ ያለው ጃኬት የለበሰው ቴዲ ፣ መናገር እንዲፈቀድለት ጠይቆ ሲፈቀድለት ፣ «የሰውን ልብና ስሜት የሚመረምረው እግዚአብሔር ነው። ሕዝብ እንዲያውቅልኝ የምፈልገው ነገር ፣ እኔ ሰው አልገጨሁም ፣ አልገደልኩም ፣ በሐሰተኛ ክስ ታስሬ ለ3 ወራት ተባይ እየበላኝ ተንገላትቻለሁ። የሚመለከታቸው የበላይ አካላት በጉዳዩ ይግቡበት። እኔ ባልተሰራሁት ወንጀል እየተንገላታለሁ ነው» በማለት እንባ እየተናነቀው ሲናገር ፣ አዳራሹ ውስጥ የነበሩት ዘመዶቹ ፣ ጓደኞቹና አድናቂዎቹ በእንባ ታጠቡ። ለጥቂት ደቂቃዎች አዳራሹ የሀዘን ዳባብ ለበሰ ፣ አብዛኛው ሕዝብ አዘነ ፣ ፖሊሶች የሚያለቅሱትን ሰዎች እየዞሩ ዝም እንዲሉ ማባበልና መገሰፅ ያዙ። ፀጥታው እንዲሰፍን ከተደረገ በኋላ ዳኛው ፣ ፍ/ቤቱ የዛሬዎቹን ምስክሮች የጠራው ፣ ጠበቃው ከሆስፒታል የቀረብው ሐሰተና ማስረጃ ነው እያሉ ብይን መስጠት ስለማይችልና በሕዝብ ፊት ጉዳዩ ግልፅ እንዲሆን ብሎ ነው ካሉ በኋላ ፣ ትእዛዝ ሰጡ። የሰኔ 27 እና የዕለቱ ችሎት ግልባጭ እንዲሰጠው አቃቤ ህግ በመጠየቁ እንዲሰጠው አዘው ፣ ባለሙያው የሰጡትን የሙያ ምስክርነትና ፍሬ ጉዳዩን አይቶ ተከሳሽ ይከላከል ወይም መከላከል ሳያስፈልገው በነፃ ይሰናበት የሚል ብይን ለመስጠት ተለዋጭ ቀጠሮ ለሐምሌ 14 ቀን 2000 ዓ.ም ስጥተው የእለቱ ችሎት አበቃ።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ ሐምሌ 5 ቀን 2000</a></p>

</body>
</html>	
