<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>«ማረሚያ ቤቶች በእስረኞች ተጨናንቀዋል»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«ማረሚያ ቤቶች በእስረኞች ተጨናንቀዋል»</h2>


<p>የኢትዮጵያ ሠብአዊ መብት ኮሚሽን ኢሠማኮ/ 35 ማረሚያ ቤቶችን በመጐብኘት ባወጣው ሪፖርት ፣ አብዛኛዎቹ የሀገሪቱ ማረሚያ በቶች በእስረኞች የተጨናነቁና የጤና ፣ የምግብና የወሃ ችግር የሚታይባቸው እንደሆኑ ጠቆመ።</p>

<p>ትናንትና ኮሚሽኑ በሪፖርቱ ውጤት ዙሪያ ከተለያዩ ባለድርሻ አካላት ጋር ባደረገው የምክክር መድረክ ፣ የታራሚዎች ሰብአዊ መብት አሳሳቢ ሁኔታ ላይ እንደሆነ ገለፀ። ከጠቅላላው ታራሚ 54 በመቶ በአዲስ አበባ ማረሚያ ቤት እንደሚገኙ ያመለከተው ሪፖርቱ ፣ የህገሪቱን የፍትሕ ሥርዓት ቀልጣፍ በማድረግ መንግሥት ይህንን አሀዝ ዝቅ ማድረግ እንዳለበት አመልክቷል።</p>

<p>በጭሮና በተንቤን ማረሚያ ቤቶች እስረኞች ድብደባ እንደሚደርስባቸው የጠቆመው ሪፖርት ፣ በአሶሳ ማረሚያ ቤት ደግሞ በርሜል በተሞላ ውሃ ውስጥ ነክሮ ታራሚውን ትንፋሽ በማሳጣት የማሰቃየት ተግባር መስተዋሉን ጠቁሟል። በጋምቤላና አዳሜ ቱሉ ማረሚያ ቤቶችም ተመሳሳይ ይዘት ያላቸው ፣ የታራሚዎቹን የሰብአዊ መብት የሚጥሱ ተግባራት እንደተከናወኑ የጠቀሱት የኮሚሽኑ ባልደረባ ፣ በሌሎችም ማረሚያ ቤቶች የሰብአዊ መብት ጥሰቶች እንደሚፈፀሙ አመልክተዋል።</p>

<p>በአንዳንድ ማረሚያ ቤቶች ምንም አይነት የሞያ ሥልጠናና የማሰልጠኛ ቦታ የለም የሚለው ሪፖርት ፣ በበርካታ ማረሚያ ቤቶች የሚገኙ ህፃናት የትምህርት እድል አያገኙም ፣ መምህራንና የትምህርት መሳሪያዎች በበጀት እጥረት የተነሳ ባለመሟላታቸው ብሏል።</p>

<p>እስረኞች መስኮት በሌላቸውና መያዝ ከሚገባቸው እስረኛ እጥፍ ድረስ በያዙ አንዳንድ የማረሚያ ቤቶች መጨናነቃቸውንና የህክምና አገልግሎት መስጫ ክሊኒክ የሌላቸውም ማረሚያ ቤቶች እንዳጋጠሙ ሪፖርቱ አመልክቷል። የመፀዳጃና የመታጠቢያ ቤቶች ችግር በአብዛኞው ማረሚያ ቤቶች እንደሚታይ የገለፀው ሪፖርቱ ፣ ፈፅሞ መጸዳጃ ቤት አላቸው ተብሎ ለመናገር የማያስደፍር ሁኔታ የታየባቸው ማረሚያ ቤቶችም እንዳሉ ጠቁሟል። በቀን በኮታ ከ5 ስው በላይ የማይታከምባቸው እስር ቤቶችም መኖራቸውንና የምግብና የውሃ ችግር መኖሩን ሪፖርቱ አመልክቷል። የውሀ ችግር በአብዛኞቹ ማረሚያ ቤቶች መስተዋሉንና በአዋሳ ማረሚያ ቤት ለአንድ እስረኛ አንድ ጆግ /ሊትር/ ውሀ ብቻ በቀን እንደሚታደል በጉብኝቱ የተሳተፉ የኮሚሽኑ አባል ተናግረዋል። እንዲፈቱ ብይን የተሰጣቸውም እስረኞች እስከ አንድ ወር ድረስ ያልተፈቱበት ሁኔታ መሰተዋሉ ተጠቅሷል በኮሚሽኑ ሪፖርት።</p>

<p>አንዳንድ መልካም ጅምሮች በተወሰኑ ማረሚያ ቤቶች ቢታዩም መንግሥትና የተለያዩ ከጉዳዩ ጋር ተያይዥነት ያላቸው ወገኖች ችግሮቹ ላይ ትኩረት በማድረግ ለለውጥ እንዲሰሩ የኮሚሽኑ ሪፖርት መክሯል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ ሐምሌ 5 ቀን 2000</a></p>

</body>
</html>	
