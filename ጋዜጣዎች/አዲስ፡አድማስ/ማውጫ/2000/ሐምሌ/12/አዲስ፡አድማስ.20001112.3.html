<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>«አንድነት» ለምርጫ ቦርድ ያስገባው ሰነድ ተመለሰለት</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«አንድነት» ለምርጫ ቦርድ ያስገባው ሰነድ ተመለሰለት</h2>


<p>ባለፈው ወር ወ/ሪት ብርቱካን ሚደቅሳን በሊቀመንበርነት በመምረጥና ጠቃላላ ጉባኤ በማካሄድ በይፋ የተመሰረተው አንድነት ለዲሞክራሲና ለፍትህ ፓርቲ ፤ በሕጋዊ ምዝገባ ለምርጫ ቦርድ ያቀረበው ሰነድ ማስተካከያ ሊደረግበት ይገባል ተብሎ በቦርዱ ጽ/ቤት እንደተመለሰ ፓርቲው ገለፀ።</p>

<p>ፓርቲው የፖለቲካ ፕሮግራማቸውን ፤ የመተዳደሪያ ደንባቸውንና የመመስረቻ ጉባኤ ሂደትን የሚያሳዩ እንዲሁም ሌሎች ሰነዶችን ለምርጫ ቦርድ በማቅረብ መመዝገብ እንዳለባቸው በሚደነግገው ሕግ መሰረት ፤ ፓርቲው ሰንዶቹን ባለፈው ሳምንት ያቀረበ ሲሆን ፤ ሰንዶቹ ለቦርዱ ከማቅረባቸው በፊት መስተካከል አለባቸው ተብለው በጽ/ቤት እንደተመለሱ ተገልጿል።</p>

<p>በጽቤቱ ከተነሱት ነጥቦች መካከል አንዱ የፓርቲው ስያሜን የሚመለከት ቢሆንም ፣ ጽ/ቤቱ የሰጣቸው ሃሳቦች የቦርዱን ውሳኔ ሆነው መታየታቸው እንደሌለባቸው ፓርቲው አስታውቋል።</p>

<p>«አንድነት ለዲሞክራሲና ለፍትህ ፓርቲ» የሚለው ሙሉ ስያሜ ላይ ሳይሆን ስያሜውን በማሳጠር «አንድነት» ብሎ መጠቀም አይቻልም የሚል አስተያየት ጽ/ቤቱ እንደሰጠ የፓርቲው የሕዝብ ግንኙነት ሃላፊ ዶ/ር ሃይሉ አርአያ ተናግረዋል። በሰነዶቹ ላይ መስተካከል ያለባቸውን ነጥቦች አስተካክለን እንድናቀርብ ጽ/ቤቱ አሳውቆናል ያሉት ዶ/ር ሃይሉ ፣ ፓቲያችን በስርዓትና በደንቡ መሰረት በአግባቡ ያለችግር እየሰራ ነው ፣ በእርግጥ የትራንስፖርትና የመሳሰሉ የአግቅም ችግሮች አሉብን ብለዋል።</p>

<p>ከሶስት ሳምንታት በፊት ፣ ህብረት ፣ ኦህኮ ፣ ኦፌዴን ፣ አረና እንዲሁም ዶ/ር ነጋሶ ጊዳዳና አቶ ስዬ አብርሃን በማካተት የተመሰርተው የቃዋሚዎች የምክክር መድረክን በተመለከተ ጠይቀናቸው ፣ እንሳተፍበታለን ብለዋል - ዶ/ር ሃይሉ ። በቅድሚያ የፓርቲያችንን ሕጋዊ ምዝገባ ለማጠናቀቅ ትኩረት ስለሰጠን እንጂ ከምክክር መድረኩ ውስጥ ካሉት አባላት ጋር አብረን እንሰራለን ያሉት ዶ/ር ሃይሉ ፣ አላማቸው አላማችን ነው ብለዋል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ ሐምሌ 12 ቀን 2000</a></p>

</body>
</html>	
