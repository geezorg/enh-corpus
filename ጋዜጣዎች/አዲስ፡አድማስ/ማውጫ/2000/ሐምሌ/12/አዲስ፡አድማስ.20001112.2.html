<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢ/ር ኃይሉ የሚመሩት ፓርቲ ፣ አባላት ተዋከቡ አለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢ/ር ኃይሉ የሚመሩት ፓርቲ ፣ አባላት ተዋከቡ አለ</h2>


<p>በቅንጅት ለአንድነትና ለዴሞክራሲ ፓርቲ መንግስትን በአመፅ ለማውረድ እንዲሁም ሕገ መንግሥታዊ ስርዓቱን ለማሰናከል ተንቀሳቅሳችኋል በሚል በወልዲያ ከተማ የተከሰሱት ሃያ ሰዎች ከሁለት አመት በላይ መንገላታታቸውና እስካሁን በአቃቤ ሕግ የቀረበባቸው ምስክር አንድ ብቻ እንደሆነ በኢንጂነር ኃይሉ ሻውል የሚመራው ፓርቲ ጽ/ቤት ትናንት ገለፀ ። በወልዲያ ከትማ ከምርጫ 97 ጋር በተያያዘ የተከሰሱት ሰዎች ያለ ፍ/ቤት ትእዛዝ ለ3 ወር መታሰራቸውን ጽ/ቤቱ ጠቅሶ ፤ እስካሁንም አቃቤ ሕግ ምስክሮችን ያቀረባል እየተባሉ ከሁለት አመት በላይ በንእግልት ናቸው ብሏል ። አቃቤ ሕግ ምስክሮችን እንዲያቀርብ በፍ/ቤት በተሰጡት ዘጠኝ የቀጠሮ ጊዝያት ተከሳሾቹ ወደ ፍ/ቤት መመላለሳቸውን የሚያወሳው የጽ/ቤቱ መግለጫ ፤ አቃቤ ሕግ እሳካሁን አንድ ምስክር ብቻ ነው ያቀረበው ፣ ምስክሮቹን በጊዜው ማቅረብ ካልተቻለ ፍ/ቤቱ በነፃ ሊያሰናብታቸው ይገባል ብሏል።</p>

<p>ተከሳሾቹ ከእንግልት በተጨማሪ የካድሬዎች ዛቻና ወከባ እንደሚደርስባቸው ጽ/ቤቱ ጠቁሞ ፣ ይሁንና የፓርቲው አባላት የትግላቸው ዋነኛ አካል የሕግ የበላይነት የተከበረበት አገር መፍጠር መሆኑን በመገንዘብ ወከባውን እየተቋቋሙት ነው ሲል ገልጿል።</p>

<p>በሌላ በኩል በኢንጂነር ኃይሉ ሻውል የሚመራው ፓርቲ ፣ የቅንጅት ለአንድነት ፓርቲ ሕጋዊ አርማና ስያሜ ለኔ ይገባኛል በሚል ምርጫ ቦርድን መክሰሱ የሚታወስ ሲሆን ፣ ፍርድ ቤቱ ውሳኔ ለመስጠት ለረቡዕ ቀጠሮ እንደሰጠና ይህንኑ በመጠባበቅ ላይ እንደሆነ ፓርቲው ገልጿል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ ሐምሌ 12 ቀን 2000</a></p>

</body>
</html>	
