<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>አምነስቲ ተጠርጣሪዎችን አሳልፎ መስጠት እንዲቆም ጠየቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">አምነስቲ ተጠርጣሪዎችን አሳልፎ መስጠት እንዲቆም ጠየቀ</h2>


<p>ኬይና ዓለም አቀፍ ሕግን በመተላለፍ በሽብርተኝነት የተጠረጠሩ ግለሰቦችን ለሦስተኛ አገሮች አሳልፋ እንደምትሰጥ ዓለም አቀፍ የሰብዓዊ መብት ጠበቃ ድርጅቶች ገለፁ። በተጠርጣሪዎች ላይ ነፃና ወገናዊ ያልሆነ ምርመራ እንዲያካሂድም ጠየቁ።</p>

<p>ተጠርጣሪ አሸባሪዎችን ለሦስተኛ አገራት አሳልፎ መስጠት በዓለም አቀፍ ሕግ መሠረት ሕገወጥ እንደሆነ የጠቀሱት አምነስቲ ኢንተርናሽናል ሌሎች ዓለም አቀፍ የሰብዓዊ መብት ድርጅቶች ፤ የኬንያ መንግስት ከዚህ ዓይነት ተግባር እንዲታቀብ አሳስበዋል።</p>

<p>ከታህሳስ እስከ የካቲት ባሉት ሦስት ወራት ውስጥ የ17 አገር ዜኖች የሆኑ 140 ሰዎች በኬኒያ መንግሥት ተይዘው ለሶማሊያ ፤ ለኢትዮጵያ ለአሜሪካ መንግሥት እንደተሰጡም አስታውቀዋል - ድሮጅቶቹ።</p>

<p>140 ኪሚሆኑት ከእነዚህ ሰዎች ውስጥ አብዛኞቹ በሶማሊያ ተባብሶ የነበረውን ጦርነት በመሸሽ ወደ ኬንያ የገቡ ስደተኞች መሆናቸውን የጠቀሱት የሰብዓዊ መብት ጠበቃ ድርጅቶቹ ፣ በወቅቱ የኬንያ መንግሥት ሰዎቹን የያዘው የአሸባሪዎችን አደጋ ለመከላከል በሚል እንደነበር መግለፁን አስታውሰዋል። በአሸባሪነት የተጠረጠሩት ስዎች በተለያዩ የኬንያ ፖሊስ ጣቢያዎች ታስረው መቆየታቸውን ፤ አብዛኞቹም ክስ ሳይመሰረትባቸው እንደታሰሩና በአንዳንዶቹ ላይ ድበደባ እንደተፈጸመባቸው የአምንስቲ ሪፖርት ያመለክታል። በእስር ከቆይቱ ሰዎች አንዳንዶቹ በኬንያ ፖሊስ መደብደባቸው ሳያንስ እርቃናቸውን ፎቶግራፍ እንዲነሱ ተገደዋል ያለው ሪፖርቱ ፤ ለምን እንደታሰሩ የመጠየቅ መብታቸው ሳይጠበቅ ፣ ከጠበቆችና ከቤተሰባቸው ጋር የመገናኘት መብትም ተነፍጓቸው ቆይተዋል ብሏል።</p>

<p>ባለፉት የጥርና የካቲት ወራት 85 የሚሆኑ ተጠርጣሪ ግለሰቦች በሕገወጥ መንገድ ለሶማሊያ እና ለኢትዮጵያ መንግሥታት ተላልፈው ተሰጥተዋል የሚለው አምነስቲ ፣ ቁጥራቸው ከ40 በላይ የሚሆኑ ግለሰቦች ባለፈው ዓመት ታህሳስ ወር መጨረሻ ከማንም ጋር እንዳይገናኙ ተደርገው በምስጢር በኢትዮጵያ ታስረው እንደቆዩ ገልፆ ጥቂቶቹም ተፈትተዋል ብሏል። የኬንያ መንግሥት ክሱን በማስተባበል «አንድም የኬንያ ዜጋ በሕገወጥ መንገድ ለሶማሊያ ሆነ ለኢትዮጵያ ወይም ለሌላ ሦስተኛ አገር አልሰጠሁም» ሲል በይፋ ቢናገርም ፣ የአምነስቲ ሪፖርት ይኼን አይቀበልም። መሀመድ አብዱልመሊክ የተባለ ኬንያዊ እ.ኤ.አ የካቲት 13/2007 በኬንያ ፖሊስ ተይዞ በድብቅ በሞምባሳ ፖሊስ ጣቢያ ታስሮ ከቆየ በኋላ ፤ ወደ ናይሮቢ ፖሊስ ጣቢያ መላኩን ያመለከተው አምነስቲ ፤ ግለሰቡ በጓንታናሞ ቤይ መታሰሩን የአሜሪካ መከላከያ ሚ/ር ይፋ እስካደረገብት ጊዜ ድረስ ስለ አብዱልመሊክ የተሰማ ነገር አልነበረም ብሏል። አምነስቲ በኬንያ የአሜሪካ አምባሳደር የሆኑትን ሚካኤል ራንበርገርን ጠቅሶ እንዳመለከተው ፣ «መሀመድ አብዱልመሊክ ከኬንያ ወደ ጓንታናሞ ቤይ የተዛወረው ሁለቱ መንግሥታት ዓለም አቀፍ ሽብርተኝነትን ለመዋጋት ባላቸው የትብብር ስምምነት መሰረት በኬንያ መንግሥት ሙሉ ፈቃድ ነው» ብሏል።</p>

<p>መሐመድ አብዱልመሊክ በጓንታናሞ እስር ቤት ከአንድ ዓመት በላይ ቢታሰርም ከአሜሪካዊ ጠበቃው ጋር የተገናኘው አንዴ ብቻ እንደሆነ የገለፀው ይኸው ሪፖርት ፣ ግለሰቡ በዓለም አቀፍ ሕግ ለምን ታሰርኩ ብሎ የመጠየቅ መብቱ እስካሁን አልተከብረለትም ብሏል። አምነስቲ ኢንተርናሽናል በሪፖርቱ መጨረሻ እንዳመለከተው ፣ የአሜሪካ መንግሥት በግለሰቡ ላይ በግልፅ ክስ እንዲመሰረት ፣ በሲቪል ፍ/ቤት ዓለም አቀፍ ደረጃውን የጠበቀ ትክክለኛ ፍርድ እንዲሰጠው ወይም ከእስር ተፈትቶ ወደ ኬኒያ እንዲመለስ አሊያም ወደፈለገበት አገር እንዲሄድ የኬንያ መንግሥት መጠየቅ አለበት ብሏል። እነዚህ ተጠርጣሪ ግለሰቦች የተያዙበት ፣ የታሰሩበትና ለተለያዩ አገራት ተላልፈው የተሰጡበት ሁኔታ ፣ እንዲሁም የእስር ወቅት አያያዛቸውን በተመለከተ ፣ ነፃና ወገናዊ ባልሆነ ኢንተርናሽናል። ድርጅቱ በማከል የኬንያ መንግሥት አሁንም በሦስተኛ አገራት የሚገኙ ግለሰቦንና ያሉበትን ትክክለኛ ሥፍራ በመግለጽ መንግስታቱ የያዟቸው ሰዎች ላይ የወንጀል ክስ እንዲመሰርቱ ወይም በአፋጣኝ እንዲለቋቸው እንዲጠይቅ አሳስቧል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ ሐምሌ 26 ቀን 2000</a></p>

</body>
</html>	
