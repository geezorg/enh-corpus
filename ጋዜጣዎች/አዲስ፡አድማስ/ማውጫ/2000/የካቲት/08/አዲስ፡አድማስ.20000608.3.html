<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የቅንጅትን ቡድኖችን ለማቀራረብ አልተቻለም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የቅንጅት ቡድኖችን ለማቀራረብ አልተቻለም</h2>


<p>በኢንጂነር ኃይሉ ሻውልና በወ/ሪት ብርቱካን ሚደቅሳ የሚመሩትን ቡድኖች ለማቀራረብ ሙከራ ሲያደርግ የነበረ 17 አባላት ያሉት ኮሚቴ ፣ ላላፉት አምስት ወራት ጥረቱ እንዳልተሳካ ትናንት አስታወቀ።</p>

<p>ገለልተኛ የሆኑ የአመራር አባላትና ተመረጮችን እንዲሁም በሁለቱም ቡድን የሚገኙ የአመራር አባላትን በተለያየ ጊዜ በተደጋጋሚ እንዳነጋገረና እስካሁን ጥረቱ ባይሳካም እንደሚቀጥልበት ገልጿል - በአባላትና ደጋፊዎች የተቋቋመው ኮሚቴ። በሁለቱም ቡድን የሚገኙ አመራሮች በአክብሮት ተቀብለው እንዳነጋገሯቸውና ለውይይት ፍቃደኛ መሆናቸውን እንደገለፁላቸው የኮሚቴው አባላት ጠቅሰው ፣ ይሁንና ቡድኖቹ ተቀራርበው ለመወያየት ያሳዩትን ፍላጎት ተግባራዊ ለማድረግ እንዳልተቻለ አመልክተዋል።</p>

<p>ከመስከረም ጀምሮ ሲንቀሳቀስ እንደቆየ ኮሚቴው ገልፆ ፣ እስካሁን የደረሰበትን እውነት ለህዝብ ለመግለፅ ተገድደናል በማለት ያወጣውን መግለጫ 15 የኮሚቴው አባላት ዲደግፉት ሁለቱ ተቃውመውታል። የወጣት አመራርና የኮሚቴው አባል አለማየሁ መለሰ ፣ የሽምግልናውን ጥረት ለማሳካት አማራጮችን በሙሉ መጠቀም እንደሚያስፈልግና መግለጫው ሰዓት የጠበቀ እንዳልሆነ በመናገር ተቃውሞውን ገልጿል። ኢንጂነር ኃይሉ ሻውል ወደ አገር የሚመለሱበት ጊዜ የተቆረጠ ቀን ለመናገር ፍቃደኛ ባለመሆናቸውና በኢንጂነር ኃይሉ ሻውል የሚመራው ቡድን በተናጠል ጠቅላላ ጉባኤ እጠራለሁ ማለታቸውን እንዲሁም በወ/ሪት ብርቱካን ሚደቅሳ የሚመራው ቡድን የተጓደሉ የላዕላይ ም/ቤት አባላትን ለመተካት ምርጫ ማካሄዱን ኮሚቴው ጠቅሷል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ የካቲት 8 ቀን 2000</a></p>

</body>
</html>	
