<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>20 ኢትዮጵያውያን ስደተኞች በቦንብ ሞቱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">20 ኢትዮጵያውያን ስደተኞች በቦንብ ሞቱ</h2>


<p>ባለፈው ማክሰኞ በሰሜን ሶማሊያ የቦሳሶ ወደብ በደረሰ የቦንብ ጥቃት ቢያንስ 20 ኢትዮጵያውያን ሲሞቱ 100 የሚደርሱ እንደቆሰሉ የታወቀ ሲሆን ፣ ጥቃቱን የፈፀመው አንድ የእስልምና አክራሪ ቡድን እንደሆነ አስታወቁ።</p>

<p>ሻባብ የተባለ አክራሪ ቡድን ከትላንት በስቲያ በድርገፁ ላይ ባወጣው መልዕክት ፣ ጥቃቱን መፈፀሙን አምኖ ኢላማው የኢትዮጵያ ወታደሮች ላይ ያነጣጠረ እንደነበር አስታውቋል። በቦሳሶ ሁለት የቦንብ ጥቃት መፈፀሙን የጠቆመው ቡድኑ ፣ የፑንትላንድ ክልል ባለስልጣናት የኢትዮጵያ ወታደሮችና ሚስቶቻቸውን ተቀብለው ከማስተናገድ እንዲታቀቡ ለማስጠንቀቅ የተደረገ እንደሆነ ገልጿል።</p>

<p>የቦንብ ጥቃቱ በአብዛኛው በቦሳሶ ወደብ የሚገኙ ኢትዮጵያውያን ስደተኞችን እንደጎዳ የፑንትላንድ ባለስልጣናት ለቪኦኤ ተናግረዋል። የጥቃቱ ሰለባዎች የኢትዮጵያ ወታደሮች እንዳልሆኑ የተናገሩት የፑንትላንድ ገዢ ሙሴ ዩሱፍ ጌሌ ፣ የዕለት እንጀራቸውን ለማግኘት ደፋ ቀና የሚሉ ምስኪን ኢትይጵያውያን ስደተኞች ወይም ወደየመን ለመጓዝ እየተጠባበቁ የነበሩ ናቸው ብለዋል። በቦሳሶ ወደብ ወደየመን ለመሻገር የሚጠባበቁ በሺዎች የሚገመቱ ኢትዮጵያውያን እንዳሉ የሚታወቅ ሲሆን ፣ ብዙዎቹ ባህር እየሰጠሙ እንደሚሞቱ ይታወቃል።</p>

<p>አክራሪው ቡድን በድረ ገፁ ባሰፈረው መልዕክት የሙስሊሙ ህብረተሰብ የወታደር ልብስ ከለበሱም ሆነ ካለበሱ ሃይማኖት የለሽ ኢትዮጵያውያን እንዲርቅ አስጠንቅቋል። አልሻባብ አክራሪ የእስልምና ቡድን ሲሆን ባለፈው ዓመት ሞቃዲሾን ለአጭር ጊዜ ተቆጣጥሮ ከቆየ በኋላ በኢትዮጵያ ሠራዊት ተሸንፎ መዲናዋን ለቅቆ ወጥቷል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ የካቲት 1 ቀን 2000</a></p>

</body>
</html>	
