<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የቅንጅት ቡድኖች ለውይይት እንዲሰባሰቡ ተጠየቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የቅንጅት ቡድኖች ለውይይት እንዲሰባሰቡ ተጠየቀ</h2>


<p>የቅንጅት መበታተን ሽንፈት ስለሆነ ፣ ሁሉም የቅንጅት ቡድኖች እርስበርስ በመከባበር ወደ ውይይት መድረክ እንዲቀርቡ ከቅንጅት መስራች ፓርቲዎች የአንዱ ሊቀመንበር ጠየቁ።</p>

<p>ቅንጅት የተለያዩ አመለካከቶችን ያካተተ ስብስብ መሆኑ መጥፎ አይደለም። በዚሁ ምክንያት ልዩነቶችና ችግሮች መፈጠራቸውም የሚጠበቅ ነው ያሉት ዶ/ር አለማየሁ አረዳ ፣ አመላካከቶችን በማክበርና በመቻቻል ተቋማዊ የሆነ ዲሞክራሲያዊ አሰራርን የሚያዳብር ፓርቲ እንዲሆን ማድረግ ነው ዋናው ነገር ብለዋል።</p>

<p>በቡድን ተለያይተው የሚገኙ የቅንጅት ቤተሰቦች አይፈርስም ይላሉ ፣ በሌላ በኩል ደግሞ የራስን ቡድን የማጠናከርና በጎሪጥ እየተያዩ የመናቆር ተግባር እናያለን ያሉት ዶ/ር አለማየሁ ፣ ከፀቡ ገለልተኛ ብንሆንም የመፍትሄ ሀሳብ እያቀረብን ከሁሉም ጋር እየተወያየን ነው ብለዋል። ከአሁን በፊት ብዙ ፓርቲዎች እየተሰባሰቡ ተበትነዋል ፣ የቅንጅት ግን ይለያል ፣ ህዝብ አደባባይ በመውጣትና ድምፅ በመስጠት እውቅና የሰጠው ነው የሚሉት ዶ/ር አለማየሁ ፣ ህዝብ ተስፋ የጣለበትን ስብስብ መበተን ትልቅ ሽንፈት ነው ብለዋል።</p>

<p>አሁን ባለው ሁኔታ የቅንጅት ትልቅ ድል ፈተናዎችንና ጫናዎችን እየተቋቋመ በአንድ ተሰባስቦ መቀጠል ነው ፣ ሁሉም ቡድኖች አመለካከታቸውን እንደያዙ በጋራ የሚወያዩበት መድረክ መፈጠር አለበት ብለዋል - ዶ/ር አለማየሁ።</p>

<p>የተለያዩ ቡድኖች አንዱ ለሌላው እውቅና ያለመስጠት አዝማሚያ ቢኖርም እውቅና መሰጠት ብቻ ሳይሆን ማክበርም ያስፈልጋል የሚሉት ዶ/ር አለማየሁ ፣ መበታተኑን ሽንፈት ነው ብለን ብናምንም ፣ አንድን ቡድን ነጥሎ ወይም ከዚህና ከዚያ ቆጥሮ ፓርቲ ለማቋቋም የሚፈልጉ ሰዎች ቢኖሩ የግድ የኛን አመለካከት ተቀበሉ አንልም ፣ መብታቸውን እናከብራለን ፣ ግን የኛ አቋም መሰባሰብ ነው ብለዋል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ የካቲት 1 ቀን 2000</a></p>

</body>
</html>	
