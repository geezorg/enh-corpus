<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የታገዱት ተሰብስበው መወሰን አይችሉም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የታገዱት ተሰብስበው መወሰን አይችሉም</h2>


<p>በኢንጂነር ኃይሉ ሻውል የሚመራው ቅንጅት ፣ በመተዳደሪያ ደንብ መሰረት በቅርቡ ጠቅላላ ጉባኤ እንደሚያካሂድና መሪዎችን እንደሚመርጥ የገለፀ ሲሆን ፣ በወ/ሪት ብርቱካን ሚደቅሳ ቡድን የተደረገው ስብሰባ ከፓርቲ የታገዱ አባላት ከደንቡ ውጭ ያከናወኑት ነው ሲሉ አቶ አባይነህ ብርሃኑ ገለፁ።</p>

<p>በቅንጅት መሪዎች መካከል የተፈጠረው ክፍፍል ሕዝቡን ያሳዘነና የእኛንም ልብ የቆሰለ ነው ብለዋል - ተጠባባቂ ሊቀመንበር እንዲሆኑ በኢንጂነር ኃይሉ ውክልና የተሰጣቸው አቶ አባይነህ። በእስር በነበርንበት ወቅት በውጭ ይሚኖሩ የቅንጅት አባላት ፓርቲውን እንዲመሩ ሲደረግ ነው የቀስተዳመና አባላት ልዩነት መፍጠር የጀመሩት የሚሉት አቶ አባይነህ ፣ መሪዎቹ ከእስር ከወጡ በኋላም ልዩነቱ በቀስተዳመና አባላት በዶ/ር ብርሃኑ ነጋ እና በወ/ሪት ብርቱካን ቡድን እንደተባበሰ ይነገራሉ።</p>

<p>በመሪዎች ክፍፍል ሕዝቡ ቢያዝንም ተስፋ ሊቆርጥ አይገባም ያሉት አቶ አባይነህ ፣ ከእውነተኞች ወገን ሆኖ በደሙ የገነባውን ፓርቲ ማዳን ይጠበቅበታል ብለዋል። ውዝግቡ በቀላሉ ሳይሆን በብርቱ ጥረት ሊፈታ ይችላል የሚል ተስፋ አሆንም እንዳላቸው ጠቁመዋል - አቶ አባይነህ። ኢንጂነር ኃይሉ በአሁኑ ወቅት ጤንነታቸው ጥሩ ሁኔታ ላይ እንደሚገኝ በቅርቡም ወደ ኢትዮጵያ እንደሚመለሱ አቶ አባይነህ አውስተው ፣ ቅንጅትን ለማዳን ሲባል በአጥፊዎች ላይ እገዳ መጣልና የፓርቲውን ስራዎች ለማቀላጠፍ ለጊዜው ውክልና መሰጠት በመተዳደሪያ ደንባችን የሚፈቀድ ተግባር ነው ብለዋል።</p>

<p>በወ/ሪት ብርቱካን የሚመራው ቡድን በተጓደሉ የላዕላይ ም/ቤት አባላት ምትክ ለማሟላት ውሳኔዎችን ማስተላለፋቸው ፣ እንጃ የመፍጠር ሙከር እንጂ ሕጋዊነት የለውም ፣ በታገዱ አባላትና በጥቂት ሰዎች በተደረገ ስብሰባ ውሳኔ ማስተላለፍ ደንብን ይጥሳል ያሉት አቶ አባይነህ ፣ በቅርቡ በመተዳደሪያ ደንባችን መሰረት ጠቅላላ ጉባኤ ተካሂዶ አዲስ አመራር ይመረጣል ብለዋል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ ታኅሣሥ 26 ቀን 2000</a></p>

</body>
</html>	
