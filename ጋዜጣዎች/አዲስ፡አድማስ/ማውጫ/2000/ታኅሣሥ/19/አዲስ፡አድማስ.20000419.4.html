<?xml version="1.0" encoding="UTF-8"?>
 <!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ተመድ በኢትዮ-ኤርትራ ድንበር ተኩስ ሰግቷል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ተመድ በኢትዮ-ኤርትራ ድንበር ተኩስ ሰግቷል</h2>


<p>ቢትዮ - ኤርትራ ድንበር ባለፈው ረቡዕ ማለዳ ተኩስ መሰማቱ ስጋት እንደፈጠረበት ያመከተው የተባበሩት መንግሥታት ድረጅት ፣ ሁለቱም አገራት ካድርጊታቸው እንዲቆጠቡ ከትላንት በስቲያ ባወጣው መግለጫ አስታወቀ።</p>

<p>ኢትዮጵያ በድነበር አካባቢ አነስተኛ መጠን ያለው ተኩስ ስንዝራለች ሲል የኤርትራ ማስታዊቂያ ሚ/ር የኢትዮጵያ መንግሥትን ወንጅሏል። ጥቃቱ ያነጣጠረው የድንበሩን አካባቢ እየተቆጣጠሩ በነበሩ የኤርትራ ወታደሮች ላይ ቢሆንም ከሽፏል ብሏል - የኤርትራ መንግሥት። የኢትዮጵያ መንግሥት በበኩሉ ፣ በድንበሩ አካባቢ ምንም ዓይነት ጥቃት አልሰነዘርኩም ሲል አስተባብሏል። የኤርትራ ክስ መሠረተቢስ እንደሆነ በመግለጽም ፣ ኢትዮጵያ ምንም ዓይነት ጦርነት ወይም ትንኮሳ እንደማትጀምር ቀደም ብላ መግለጿን የጠ/ሚኒትር ጽ/ቤት ቃል አቀባይ ለአዣንስ ፍራንስ ፕሬስ ተናግረዋል። «እኛን በዓለም ዓቀፍ መድረክ በመወንጀል ፣ የኤርትራ መንግሥት የውስጥ ጉዳዩን ለመደበቅ እየሞከረ ነው» ብለዋል - ቃል አቀባዩ አክለው።</p>

<p>በድንበሩ አካባቢ ተኩስ መሰማቱን ያረጋገጠው የኢትዮጵያ የውጭ ጉዳይ ሚ/ር ፣ ጥቃቱ የተፈፀመው ግን ከኤርትራ በኩል ነው ፣ በማለት ጉዳዩ መመርመር አለበት ብሏል። ሁለቱም አገራት 200ሺ ወታደሮችን ወደ ድንበር ማስጠጋታቸውን ያመለከተው ተመድ ፣ ሁለተኛ ዙር ጦርነት እንዳይቀሰቀስ እሰጋለሁ ብሏል - ሰሞኑን ባወጣው መግለጫ። የአፍሪካ ቀንድ የፖለቲካ ተንታኝ የሆኑት ፕ/ር መድሃኔ ታደሰ ለአሶሼትድ ፕሬስ በሰጡት አስተያየት ፣ በኢትዮ - ኤርትራ ድንበር ያለው ውጥረት በአካባቢው ላይ ሌላ ግጭት ሊያስነሳ እንደሚችል ተናግረዋል። በኢትዮ - ኤርትራ ያለው ግጭት በሶማሊያ ፣ በሱዳንና በመካከለኛው ምስራቅ ከሚታየው የተለየ እንዳልሆነ የተናገሩት የፖለቲካ ተንታኙ ፣ ይኼ አነስተኛ ግጭት አይደለም ፣ መጠነ ሰፊ ወታደራዊ ፍጥጫ ነው ብለዋል። በኢትዮ - ኤርትራ ድንበር እየተባባሰ ያለው ውጥረት አለመረጋጋት ሊፈጥር ይችላል ያለው አሶሼትድ ፕሬስ ፣ ም ዕራባውያን የአፍርካን ቀንድ የአልቃይዳ ምቹ መፈልፈያ እንዳይሆን የሚል ፍርሃት አላቸው ብሏል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ ታኅሣሥ 19 ቀን 2000</a></p>

</body>
</html>	
