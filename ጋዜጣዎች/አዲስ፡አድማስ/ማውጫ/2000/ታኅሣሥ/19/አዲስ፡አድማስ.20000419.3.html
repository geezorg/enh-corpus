<?xml version="1.0" encoding="UTF-8"?>
 <!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ለምርጫው የፓርቲዎች አቋም ተለያይቷል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ለምርጫው የፓርቲዎች አቋም ተለያይቷል</h2>


<p>በርካታ ተቃዋሚ ፓርቲዎች ፣ የመራጮች ምዝገባ ከትናንት ጀምሮ ይካሄዳል በተባለበት የወርዳና የቀበሌ እንዲሁም የማሟያ ምርጫ ላይ የተለያየ አቋም ይዘዋል።</p>

<p>ኦፌዴንና ኢዴአፓ በተለያዩ ቦታዎችና በተለያየ መጠን በምርጫው እንደሚሳተፉ ሲገልፁ ፣ ቅንጅትና ህብረት ለመንግስት ያቀረብናቸው ጥያቄዎች ምላሽ ባለማግኘታቸው ገና አልወሰንንም ብለዋል።</p>

<p>ከምርጫ በፊት ለፓቲው ሕጋዊነት ምላሽ ለማግኘት ጉዳይ በቅድሚያ መፍትሄ ማግኘት እንዳለበት እናምናለን ያሉት አቶ መሃመድ አሊ ፣ በፓርቲው አመራር ዙሪያ የሚታዩት ያልተፈቱ ችግሮችም ዕልባት ማግኘት አለባቸው ብለዋል። አሁን ባለው ሁኔታ በምርጫው ለመሳተፍ የሚያስችሉ በነፃነት የመንቀሳቀስ ፣ የመንግስት ሚዲያን በሚዛናዊነት የመጠቀምና የምርጫ ፕሮግራምን የማሻሻል ጉዳዮችን በተመለከተ ለምርጫ ቦርድ ጥያቄ እንዳቀረቡ የጠቆሙት አቶ መሃመድ ፣ ለፓቲዎች መመደብ ባለበት የገንዘብ ጉዳይም ለመንግስት ጥያቄ ቀርቧል ፣ ይሁንና ለጥያቄዎቻችን ምላሽ ባለማግኘታን ዋናው ትኩረታችን የፓርቲውን ሕጋዊ ህልውና የማረጋገጥ ጉዳይ ሆኗል ብልዋል።</p>

<p>የኢትዮጵያ ዲሞክራሲያዊ ሀይሎች ህብረትም ለመንግስት ተመሳሳይ ጥያቄዎች እንዳቀረበ የሚታወቅ ሲሆን ፣ ጥያቄዎቹ ምላሽ አለማግኘታቸውን በመጠቆም በምርጫ የመሳተፍና ያለመሳተፍ ጉዳይ በፓርቲ ደረጃ እንዳልተወሰነ ዶ/ር መረራ ጉዲና ገልፀዋል።</p>

<p>ኢዴአፓ መድህን በምርጫው እንዲሳተፍና በአዲስ አበባ የቀረቡት ተሿሚዎች ገለልተኝነታቸው ግልፅ አይደለም በማለት በሰጡት አስተያየት ፣ አቶ ተስፋዬ ልምድ ያላቸው ናቸው ፣ ያለፍትን አጨቃጫቂ ምርጫዎች መርተዋል። ባለፉት ጊዜያት አጨቃጫቂ የሆኑት ምርጫዎች የመሩ ሰው በአዲሱ ቦርድ ሃላፊነት የሚሰጣቸው ከሆነ አዲሱ ለምን አስፈለገ ሲሉ ጠይቀዋል። በአቶ ተስፋዬ ላይ ተመሳሳይ ቅሬታ ያሳሙት ከቅንጅት አቶ አሊ መሃመድ ፓርቲዎች በእጩዎቹ ላይ ሀሳብ እንዲሰጡ እድል ቢሰጣቸውና አጀንዳው ለሌላ ጊዜ ቢተላለፍ ብለዋል።</p>

<p>አቶ ተስፋዬ ላይ ተቃውሞ የለንም ፣ ወ/ሮ ራሄል ላይም ተቃውሞ የለንም ፣ አቶ ኤርሚያስ ግና እንቃወማምለን ያሉት ከኦፌዴን አቶ ቡልቻ ድመቅሳ ፣ ስለዚህ ድምፅ በተናጠል ብንሰጥ ይሻላል የሚል ጥያቄ አቅርበዋል። መምህር የተማሪዎችን የተለያየ ባህርይ ችሎ የሚሰራ በመሆኑ ሃላፊነቱ አይከብዳቸውም ፣ አቶ ኤርሚያስ የአዲስ አበባ የመምህራን ማህበር ፕሬዚዳንት ስለሆኑ ፣ የኢህአዴግ አባል ናቸው የሚለው ትክክል አይደለም የሚል ምላሽ ከኢህአዴግ ተሰጥቷል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ ታኅሣሥ 19 ቀን 2000</a></p>

</body>
</html>	
