<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>10ሺ ሄክታር መሬትን በነዳጅ ተክል ማልበስ ተጀመረ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">10ሺ ሄክታር መሬትን በነዳጅ ተክል ማልበስ ተጀመረ</h2>


<p>«ኢማሚ ባዮቴክ» የተባለ አንድ የህንድ ኩባንያ ከአዋሽ ሰባት ኪሎ ፣ 25 ሜ ርቀት ላይ በሚገኝ «ቦርዳዴ» በተሰኘ አካባቢ 10ሺ ሄክታር መሬትን ለንዳጅ ማምረቻ በሚውል «ጃትሮፋ» የተባለ ዕፅዋት ትናንት ማልበስ ጀመረ።</p>

<p>የኩባንያው የኢትዮጵያ ቅርንጫፍ ዋና ስራ አስኩያጅ ሚስተር ቪታል አር ካሮሺ ለአዲስ አድማስ ጋዜጣ በተለይ እንደገለፁት ፣ ኩባንያቸው በአሁኑ ወቅት ካልካታ በተባለ የህንድ ግዛት ውስጥ 'ጃትሮፋ' ከተባለው የእፅዋት ፍሬ በአመት 100ሺህ ቶን ነዳጅ እያመረተ ሲሆን ፣ በኢትዮጵያ በሚቀጥሉት 3 አመታት 40ሺ ሄክታር መሬት በዚህ እጽዋት ለመሸፈንና በየአመቱ 100ሺ ቶን ነዳጅ ለማምረት ማቀዱን ተናግረዋል። ኩባንያው በኦሮሚያ ክልል «በርደዴ» የሚገኘውን መሬት በጃትሮኑ ለማልበስ ብዙ ሺ የቀን ሠራተኞችን እንዳሰማራና ሁለት መቶ ባለሞያዎችንም እንደ ቀጠረ ገልፆ ፣ አንድ ሄክታር መሬትን በጃትሮፋ ለመሸፈን 170 የቀን ሠራተኛ እንደሚያስፈልገው የኩባንያው ዋና ሥራ አስኪያጅ ሚ/ር ካሮሺ ገልፀዋል። ኩባንያው በሚቀጥሉት ሁለት አመታት በጃትሮፋና ለዚሁ ለንዳጅ ማምረቻ በሚያገለግል የጉሎ ፍሬ (ካስተር ሲድ) 40ሺ ሄክታር መሬት ለመሸፈን በየአመቱ 15ሺ ሄክታር መሬት ለማረስ ማቀዱንም ለመረዳት ተችሏል።</p>

<p>መሬቱን በአንድ ወር ጊዜ ውስጥ ያስረከባቸውን የኦሮሚያ ኢንቨስትመንት ኮሚሽንን ያደነቁት ሚስተር ካሮሺ ፣ በወርዳና ቀበሌ ደረጃ የሚገኙ ኃላፊዎችም ለእርሻ ሥራው በፍጥነት መጀመር ትልቅ አስተዋጽኦ እንዳደረጉም ተናግረዋል። «ጃትሮፋ» ከተዘራ ከሦስት ዓመት በኋላ ወደ ነድጅ ሊለወጥ የሚችል ፍሬ እንደሚያፈራ የተገሩት ሥራ አስኪያጁ ፣ ኩባንያው ከአምስት ዓመት በኋላ ከጠቅላላ ከሚያለማው 40ሺ ሄክታር መሬት በሚገኘው የነዳጅ ምርት ለሀገሪቱ 600 ሚሊዮን ዶላር የሚደርስ የውጭ ምንዛሪ እንደሚያስገኝ ገልፀዋል። እስከ አሁን «ግሎባል ኢነርጂ» የተባለ አንድ ያሜሪካ ኩባያያን ጨምሮ ከ20 የማያንሱ ዓለም አቀፍ ኩባያዎች በዚህ ሥራ ለመሰማራት የተመዘገቡ ሲሆን ፣ እንደ ጃትሮፋ ያሉ የነዳጅ ዘይት ለማምረት የሚያገለግሉ ዕፅዋቶችን መዝራት የጀመሩት ግና ስድስት ኩባንያዎች ብቻ ናቸው። ም/ር ካሮሺ እንተናገሩት ፣ አንድ «ኢማሚ ባዮቴክ» ያሉ አለም ዓቀፍ ዕውቅና ያላቸው ኩባንያዎች በኢትዮጵያ እንዲሰሩ መንግሥት ማበርታታቱን ከቀጠል ፣ በአጭር ጊዜ ውስጥ ብዙ ለውጦች ይታያሉ ብለዋል። ኩባንያው ከ660 ሚሊዮን ብር በላይ ካፒታል መድቦ እይተንቀስቀሰ እንደሚገኝም ታውቋል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ ነሐሴ 3 ቀን 2000</a></p>

</body>
</html>	
