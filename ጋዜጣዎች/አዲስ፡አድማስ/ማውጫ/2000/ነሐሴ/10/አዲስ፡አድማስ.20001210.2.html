<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ቻይናውያን በኢትዮጵያ ወደ ግብርና እየገቡ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ቻይናውያን በኢትዮጵያ ወደ ግብርና እየገቡ ነው</h2>


<p>አንድ ቻይናዊ ባለሀብት የሰሊጥ ፣ የጥጥ ፣ የለውዝና የስንዴ እርሻ ጀመሩ።</p>

<p>ሊ ዩኪን የተባሉ ቻይናዊ ባለሀብት በ8 ነጥብ 8 ሚሊዮን ብር በኢትዮጵያ የግብርና ሥራ የጀመሩ ሲሆን ፣ ቻይናውያን የሰሊጥ ፣ የጥጥ ፣ የለውዝ እና የስንዴ እረሻ በደቡብ እና በአማራ ክልል ውስጥ ሊጀምሩ እንደሆነ ከኢትዮጵያ ኢንቨስትመት ኤጀንሲ የተገኘ መረጃ አመለከተ።</p>

<p>ባለሀብቱ የጀመሩት እርሻ ለ300 ሰራተኞች የሥራ እድል እንደሚፈጥር ታውቋል። ሊ ዩኪን በኢትዮጵያ ወደ ግብርና በመግባት የመጀመሪያው ቻይናዊ እንደሆኑ ኤጄንሲው አመልክቷል። እስከዛሬ ቻይናውያን በብዛት ሲሰማሩበት ከነበረው የኢንቨስትመት መስኮች የቱሪዝምና አስጐብኝነት ፣ የቻይና ልዩ ሬስቶራንት እና የኮንስትራክሽን መሳሪያዎች ማከራየት ተጠቃሽ ናቸው። ቻይናውያን ወርቅና ታንታለም የመሳሰሉትን ማዕድናት ወደ ውጭ በመላክ የሲሚንቶ ፣ የብረድ ልብስና ጨርቃጨርቅ እንዲሁም የብረታብረት ፋብሪካዎች በማቋቋም በኢትዮጵያ በሰፊው እየተንቀሳቀሱ እንደሆነ ታውቋል።</p>

<p>በኢትዮጵያ መዋዕለ ነዋያቸውን ከሚያፈሱ የውጭ ሀገር ባለሀብቶች ማካከል ቻይናውያን በቀዳሚነት ሲጠቀሱ የአሜሪካ ዜግነት ያላቸው እየተከተሉ እንደሆነ ከኤጀንሲው የተገኘ መረጃ ይጠቁማል።</p>

<p>ዘንድሮ ወደ ሥራ ከተስማሩ 328 የውጭ ሀገር ባለሀባቶ ውስጥ 72ቱ ቻይናውያን ሲሆኑ 26ቱ አሜሪካውያን ናቸው። እንደ መረጃው ከሆነ በዚህ አመት ውደ ሥራ የገቡት እነዚህ ባለሀብቶች ከ45 የተለያየ የአለም ሀገራት የመጡ ሲሆኑ ፣ ከ328ቱ ኢንቨስተሮች 157ቱ ከኢትዮጵያውያን ባለሀብቶች ጋር በሽርክና በተለያዩ የኢንቨስትመንት መስኮች ላይ እንደተሰማሩ ለመረዳት ተችሏል። አሜሪካኑን በመከተል በሦስተኛ ደረጃ 14 የሆላንድ ዜጐች በዚሁ አመት ወደ ሥራ መግባታቸውን ይኸው መረጃ ይጠቁማል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ ነሐሴ 10 ቀን 2000</a></p>

</body>
</html>	
