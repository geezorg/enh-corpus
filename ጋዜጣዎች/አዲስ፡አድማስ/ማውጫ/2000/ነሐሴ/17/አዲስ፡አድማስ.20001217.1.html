<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ፕ/ር ኤፍሬም ለኢንጅነር ኃይሉ ፓርቲ ምላሽ ሰጡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ፕ/ር ኤፍሬም ለኢንጅነር ኃይሉ ፓርቲ ምላሽ ሰጡ</h2>


<p>በኢንጂነር ኃይሉ ሻውል የሚመራው ፓርቲ «ከእስር ስንፈታ በእናተ በኩል ቃል የተገባልን ነገር ተፈፃሚ እንዲሆን ግፊት እንድታደርጉ እንጠይቃለን» ሲል ለሀገር ሽማግሌዎች ቡድን አስተባባሪ ፕሮፌሰር ኤፍሬም ይስኃቅ ጥያቄ ያቀረበ ሲሆን ፣ ፕሮፌሰሩ በጉዳዩ ላይ ለመምከርና ሁኔታውን ለመከታተል ፈቃደኛ መሆናቸውን አስታወቁ። ከ97 ምርጫ ጋር በተያያዘ የታሰሩ የተቃዋሚ ፓርቲ አመራሮች ፣ አባላትና ደጋፊዎች በይቅርታ ከእስር እንዲፈቱ ያደረገው የሀገር ሽማግሌዎች አስተባባሪ ለፕሮፌሰር ኤፍሬም ነሐሴ 12/2000 ዓ.ም በፃፈው ደብዳቤ ፣ «ከተፈታን በኋላ ለፓርቲያችን በቅንጅት ለአንድነትና ለዲሞክራሲ ትግላችንን እንደምንቀጥልና ከመንግሥት ጋርም ድርድር እንደሚጀምር ቃል ገብታችሁልን ነበር» ካሉ በኋላ ፣ የተገባው ይህ ቃል በሥራ ላይ አለመዋሉን ገልፆ ፣ ደረሰብኝ ያላቸውን ሁለት ዋና ችግሮች ለቡድኑ በፃፈው ደብዳቤ ጠቅሷል።</p>

<p>የኢንጂነር ኃይሉ ሻውል ፓርቲ ከቅንጅት ስምና አርማ ጋር በተያያዘ ብሔራዊ ምርጫ ቦርድ ላይ ክስ መስርቶ ከቦርዱ ጋር ከተከራከረ በኋላ ሐምሌ 16/2000 ዓ.ም በዋለው የፌዴራል 9ኛ የፍትሃብሔር ምድብ ችሎት ፣ «የቅንጅት ለአንድነትና ለዲሞክራሲ በሚል የሚታወቀው ፓርቲ ስም እና አርማ አይገባችሁም» ሲል መወሰኑን በመግለጫው ጠቅሶ ፣ «የፓርቲያችን ሳያሜና አርማ እንዲመለስልን ፣ በኢትዮጵያ ዲሞክራሲ እንዲሰፍን ለመንግሥት ያቀረብናቸው 8 ጥያቄዎች በጎ ምላሽ እንዲያገኙ ከመንግሥት ጋር ድርድር እንደምንጀምር ትኩረት ሰጥታችሁ የበኩላችሁን ግፊት እንድታደርጉ እንጠይቃለን» ሲል ለአስተባባሪ ቡድኑ ጥያቄ አቅርቧል።</p>

<p>የሽማግሌ ቡድኑ አስተባባሪ ፕሮፌሰር ኤፍሬም ፣ ለዚህ ጥያቄ በሰጡት ምላሽ ፣ ወደ ኢትዮጵያ ሲመጡ ከሽማግሌዎቹ ጋር በጉዳዩ ላይ እንደሚመክሩበትና በመጨው መስከረም አዲስ አብባ ለመምጣት ተስፋ እንዳላቸው ገልፀው ፣ «በአካል ተገኝቼ ጉዳዩን ለመከታተል ደስተኛ ነኝ» ብለዋል።</p>

<p>አያይዘውም ፣ «የእኛ ፅኑ ፍላጎት ለሀገራችን የሚበጅ ነገር እንዲፈጠርና በሁሉም ኢትዮጵያዊ ወንድሞቻችን እህቶቻችን መካከል ሰላምና እርቅ እንዲሰፍን ነው» ሲሉ በደብዳቤያቸው ገልፀዋል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ ነሐሴ 17 ቀን 2000</a></p>

</body>
</html>	
