<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>በአሜሪካ ስለ ኢትዮጵያ የተረቀቀው ህግ በኮሚቴ ፀደቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በአሜሪካ ስለ ኢትዮጵያ የተረቀቀው ህግ በኮሚቴ ፀደቀ</h2>


<p>በኢትዮጵያ ዲሞክራሲና ሰብአዊ መብትን ይደግፋል ተብሎ የተረቀቀው ህግ በአሜሪካ ኮንግረስ የውጭ ጉዳይ ኮሚቴ ተከራክሮበት ሰሞኑን የፀደቀ ሲሆን ፣ ህጉ ተባራዊ የሚሆነው በኮንግረስና በሴኔት ፀድቆ በፕሬዚዳንቱ ተቀባይነት ካገኘ ነው።</p>

<p>ረቂቁ ህግ በአፍሪካ ጉዳዮች ኮሚቴ ታይቶ በውጭ ጉዳዮች ኮሚቴ ለመጽደቅ ሁለት አመት የፈጀበት ሲሆን ፣ የኢትዮጵያ መግሥት ረቂቅሩ ሕግ አቅጣጫውን የሳተና የማይጠቅም ሲል ተችቶታል። ሁሉም የፖለቲካ እስረኞች ተፈትተው ለዲሞክራሲና ለሰብአዊ መብቶች መስፋፋት የሚጠቅሙ ስራዎች መከናወን አለባቸው በማለት የሚዘረዝረው ረቂቅ ህግ ፣ ለማበረታቻ 360 ሚሊዮን ብር እርዳታ እንዲመደብ የሚደነግግ ዲሆን ፣ የኢትዮጵያ መግሥት ማስተካከያ እርምጃዎችን ካልወሰደ ግና እርዳታዎችን ለመቀነስ ይዝታል። ከዚህም በተጨማሪ አንዳንድ የመግሥት ባለስልጣናት ወደ አሜሪካ እንዳይገቡ ይከለክላሉ ይላል -ረቂቁ ሕግ። በኮንግረስ የውጭ ጉዳይ ኮሚቴ አባላት በረቂቁ ሕግ ላይ እንደተከራከሩበትና እንደፀደቀ የታወቀ ሲሆን ፣ ሰብአዊ መንብትና ዲሞክራሲ እንዲሻሻል ብቻ ሳይሆን ፣ በተለይ የፍትህ አካላት አቋም ለማዳበር በአሜሪካና በኢትዮጵያ የሕግ ባለሙያዎች መካከል የልምድ ልውውጥ ይደረጋል ብለዋል አንዲት የኮሚቴው አባል።</p>

<p>ረቂቅ ሕግ ብዙም ለውጥ የሚያመጣ አይደለም ብለው የሚያምኑ ሌላ የኮሚቴው አባል ፣ ስለ ፍትህ አካላት ሃሳብ ለመለዋወጥ ስልክ ደውሎ መነጋገር በቂ ነው ፣ 360 ሚሊዮን ብር መመደብ ለምን አስፈለገ ሲሉ ተችተዋል። በአሜሪካ የኢትዮጵያ ኤምባሲ ረቂቅ ሕጉን በተመለከተ ባወጣው መግለጫ ፣ ኢትዮጵያ በብዙ ፈተናዎች መሃል የመሻሻል እርምጃዎችን እየወሰደች ያለች አገር ነች ብሏል።</p>

<p>ከውጭ በኩልም የፀጥታ ፈተናዎችን እየታገለች ባለችበት ሰዓት እንዲህ ዓይነት ፈር የለቀቀ ረቂቅ ሕግ ማውጣት የሁለቱን አገራት ትብብር ያደፈርሳል ብሏል ኤምባሲው።</p>

<p>ሕጉ ተግባራዊ የሚሆነው በኮንግረስና በሴኔት ሲፀድቅና በፕሬዚደንት ተቀባይነት ሲያገኝ እንደሆነ ቪኦኤ ጠቅሶ ፣ በፕሬዚዳንቱ ዘንድ ተቃውሞ ይገጥመዋል ብሏል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ መስከረም 18 ቀን 2000</a></p>

</body>
</html>	
