<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮ-ኤርትራ ውጥረት እየተባባሰ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኢትዮ-ኤርተራ ውጥረት እየተባባሰ ነው</h2>


<p>ኢትዮጵያና ኤርትራ እርስበርስ የሰላም ስምምነት በመጣስ እየተወነጃጀሉ ሲሆን የሁለቱን አገራት ውዝግብ ለመፍታት የተቋቋመው የድንበር ኮሚሽን የቆረጠው ቀነ - ገደብ እየተቃረበ አንድ ወር ስለቀረው ውጥረቱ እያየለ መሆኑን ቢቢሲ ገለፀ። የሰላም ስምምነቱ በኤርትራ ስለተጣለ ከስምምነቱ ልወጣ እችላለሁ ብሏል የኢትዮጵያ መንግሥት።</p>

<p>ከአምስት አመት በፊት የኢትዮጵያና የኤርትራ ድንበር የሚከለልበትን ጥቅል ውሳኔ ያስተላለፈው የድንበር ኮሚሽን ፣ መሬት ላይ ድንበሩን በቋሚ ምልክቶች ለማስመር ሁለቱ አገራት ፍቃደኝነታቸውን ካላሳዩ በህዳር ወር የመጨረሻ ውሳኔ እሰጣለሁ ብሏል። ባድመ ለኤርትራ እንድትሆን የሚያደርግ የኮሚሽኑ ጥቅል ውሳኔ በቀጥታ ተግባራዊ ቢሆን መንደሮችን ለሁለት በመክፈል ግጭት ያስከትላል የሚለው የኢትዮጵያ መንግሥት ፣ ችግሩ በድርድር እንዲፈታ ሲጠይቅ ፣ የኤርትራ መንግሥት በበኩሉ የኮሚሽኑ ውሳኔ ተግባራዊ ካልሆነ በቀር ድርድር አይኖርም በማለት ከወታደራዊ እንቅስቃሴ ነፃ ይሆናል በተባለው የፀጥታ ቀጣና ጦር ማስፈሩንና ኢትዮጵያን የሚያጠቁ አሸባሪዎችን ማስታጠቁን የሚገልፀው የኢትዮጵያ መንግሥት ፣ እንዚህ የሰላም ስምምነቱን የሚጥሱ ተግባራት ካልተስተካከሉ ከስምምነቱ በከፊል ወይም ሙሉ በሙሉ እወጣለሁ ሲል አሳስቧል።</p>

<p>ኤርትራ በአልጀርሱ ስምምነት መሰረት ግዴታዎቿን እንድታከብር እናሳስባለን። በማለት የኢትዮጵያ መንግሥት ለኤርትራ ውጭ ጉዳይ ማሳሰቢያ ጽፏል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ መስከረም 18 ቀን 2000</a></p>

</body>
</html>	
