<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>«ሕልውና የሚፈታተን ችግር የለም»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«ሕልውና የሚፈታተን ችግር የለም»</h2>


<p>የቅንጅት ለአድነትና ለዴሞክራሲ ፕሬዚዳንት ኢንጂነር ኃይሉ ሻውል በፓርቲው ከፍተኛ አመራር መካከል በአሰራር የተለመደ ቀላል የሃሳብ ልዩነት እንጂ የፓርቲውን ህልውና የሚፈታተን ከባድ ችግር አልተፈጠረም አሉ።</p>

<p>ኢንጂነር ኃይሉ ህክምና እየተደረገላቸው ካሉበት አሜሪካ ከጀርመን ድምፅ ሬዲዮ ጋር ባደረጉት ቃል-ምልልስ ፣ «ማንኛውም አገርና ፓሪቲ እንደሚኖረው ፣ በጥቂት የፓሪቲው አመራሮች መካከል ቀላል የሃሳብ ልዩነት ከመፈጠሩ በስተቀር በፓርቲው ህልውና ላይ ያንዣበበ ከባድ ችግር የለም» በማለት አገር ቤት ሲመለሱ ችግሩን እንደሚፈቱት ገልፀዋል።</p>

<p>ችግሩ የተፈጠረው በችኮላ ወደ አሜሪካ በተደረገው ጉዞ የተነሳ እንደሆነ የጠቀሱት ሊቀመንበሩ ፣ የእሳቸው የቪዛ ጥያቄ መዘግየቱና ሌሎች ቀድመው ሄደው ስራ በመጀመራቸው ልዩነቱ መፈጠሩን ተናግረዋል።</p>

<p>በኢትዮጵያ ዴሞክራሲና ሰብዓዊ መብትን ይደግፋሉ ተብሎ በአሜሪካ ም/ቤት የፀደቀውን ህግ ቅንጅት እንዴት ያየዋል በሚል ለቀረበላቸው ጥያቄ ኢንጂነሩ ሲመለሱ ፣ «በፊትም ስንደግፈው ስለነበረ አሁን አንድ ደርጃ በማለፉ ደስ ብሎናል። ያለቀ እንዳይመስላችሁ። ገና ሁለተኛ ደረጃ አለ ሴነቱን አላለፈም። እሱን ማለፍ ከባድ ሊሆን ይችላል። ካለፈ ግን ወደፊት በኢትዮጵያ ዴሞክራሲን ለመገንባት የሚጠቅም ይመስለኛል» ብለዋል።</p>

<p>ሕጉ መፅደቁ ዴሞክራሲን ለመገንባት በሚደረገው ሂደት መንግሥት አድልዎ እንዳያደርግና የአሜሪካ መንግሥት ስልጣን ላይ ላለው መንግሥት ጭፍን ድጋፍ እንዳይሰጥ ያደርግ ይሆናል ያሉት ፕሬዚዳንቱ ፣ «ዴሞክራሲ ሊገነባ የሚችለው እያንዳንዱ ኢትዮጵያዊ በሚያደርገው ትግል እንጂ የውጭ መንግሥት በሚያወጣው ሕግ እንዳልሆነ ሊታወቅ ይገባል» ብለዋል።</p>

<p>በቀጣዩ ምርጫ ይሳተፉ እንደሆነ ተጠይቀውም «በኢትዮጵያ ብዙ ጉድለቶች ስላሉ እንዚያ ጉድለቶች ሳይስተካከሉ ምርጫ የሚባል ነገር እንዴት ይኖራል?» ብለዋል። «በመጀመሪያ ደረጃ ምርጫ ቦርድ ግልፅ መሆን አለበት። እንዲያ ከሆነ በዚያ ሂደት ተሳትፈን የማስተካከል መብት አለን እናላለን ፣ ሁለተኛ አሁንም በየቦታው ብዙ ወጣቶች ታስረው አሉ ... ብዙ መስተካከል ያለባቸው ጉዳዮች አሉ። ያለፈው ድርጊት እንደማይደገም እርግጠኝነት ሳይኖር ሕዝቡን ውጣና ምረጥ ማለት ያስቸግራኛል ብለዋል። በአሁኑ ወቅት «ቅንጅት» የተባለው ፓርቲ ሕጋዊነት እንደሌለውና ሕጋዊ ለማድረግ ጠይቀው ውድቅ እንደሆነባቸው የጠቀሱት ፕሬዚዳንቱ ወደ አገር ቤት እንደተመለሱ ጥረታቸውን እንደሚቀጥሉበት ፣ ካልሆነ ግን «ቅንጅት» የሚለውን ስም ለመለወጥ እንደሚገደዱ ሕዝቡ እንዲያውቅላቸው አሳስበዋል።</p>

<p>በተያያዘ ዜና አሁን በአሜሪካ የሥራ ጉብኝት በማድረግ ላይ ያሉት ከፍተኛ የቅንጅት አመራሮች ከፓርቲው ፕሬዚዳንት ኢንጂነር ኃይሉ ጋር ለመነጋረ ወዳሉበት ስፍራ መሄዳቸው ታውቋል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ መስከረም 25 ቀን 2000</a></p>

</body>
</html>	
