<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የቅንጅት መሪዎች ፣ የአሜሪካ ባለስልጣንና ምሁር ለኮንግረስ ምስክርነት ሰጡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የቅንጅት መሪዎች ፣ የአሜሪካ ባለስልጣንና ምሁር ለኮንግረስ ምስክርነት ሰጡ</h2>


<p>በአሜሪካ የአፍሪካ ጉዳዮች ንዑስ ኮሚቴ የኢትዮጵያ የዲሞክራሲ ሁኔታ ከኦጋዴንና ከሶማሊያ ግጭቶች ጋር በማያያዝ ባዘጋጀው ስብሰባ ፣ ዶ/ር ብርሃኑ ነጋ እና ወ/ት ብርቱካን ሚደቅሳ የኢትዮጵያ መንግስትን በመውቀስ ምስክርነት ሲሰጡ ፣ የአሜሪካ የውጭ ጉዳይ ሚኒስቴር ባለስልጣንና አንድ ምሁር የጉዳዩን ውስብስብነት በመጥቀስ ለችግሮች ሁሉ የኢትዮጵያ መንግስት ብቻ ሳይሆን ሌሎችም አሉታዊ አስተዋኦ አላቸው ሲሉ ተናገሩ።</p>

<p>ከምርጫ 97 በፊት የነበረው የምርጫ ዝግጅት በኢትዮጵያ ታሪክ ያልታየ አዲስ ተስፋ የፈጠረበት ጊዜ እንደነበር የጠቀሱት ወ/ት ብርቱካን ፣ የምርጫ ዘመቻው ከቀደምት ጊዜያት ሁሉ የተሻለ ግልጽነት የታየበት ቢሆንም ጉድለቶች ነበሩበት ብለዋል። መንግስት ለፓርቲዎች የተወሰነ የሚዲያ እድል መፍቀዱ ፣ በምርጫ ሂደት የሚፈጠሩ ችግሮችን ለመፍታት የፓርቲዎች የጋራ ፎረም ማቋቋሙ ፣ ምርጫን በተመለከተ ለፍትህ አካላት ስልጠና መስጠቱና ሰላማዊ መገድን በመጠቀምና ስምምነት በመፈራረም ቃልኪዳን መፈፀሙ በአዎንታዊነት እደሚጠቀስ አይካድም ፣ ብልዋል። በምርጫ እለት ችግሮችና ጉድለቶች እንዳጋጠሙ ጠቁመው ፣ ነገር ግን የጐላ አልነበረም ብልዋል ወ/ሪት ብርቱካን።</p>

<p>በመጀመሪያዎቹ የምርጫ ቆጠራ ውጤቶች ተቃዋሚ ፓርቲዎች ቀላል የማይባል ስኬት እንዳገኙ የሚያመለክት ነበር ፣ ቆጠራው ሳይጠናቀቅ ኢህአዴግ አሸናፊነቱን ገልጿል ያሉት ወ/ሪት ብርትካን ፣ ይፋዊ ያልሆነ የምርጫ ውጤት ከተገለፀ በኋላ በሁሉም አካባቢዎች ተቃውሞና ሰልፍ የተከተለው ያለ እቅድ በድንገት ነው ብለዋል።</p>

<p>ከተቃውሞ ሰልፎቹ በኋላ የነበረውን ግድያና እስር እንስተው የአጣሪ ኮሚሽንና የአና ጐሜዝን ሪፖርት የጠቀሱት ወ/ት ብርቱካን ፣ ቅንጅት ፓርላማ ለመግባት የምርጫ ቦርድ የመንግስት ሚድያ ፣ የፍትህና የፀጥታ አካላት አሰራር እንዲሻሻል ቅድመ ሁኔታዎችን አቅርቦ ነበር ፣ ግን ምላሽ አላገኘም ፣ ከእስር ከተፈታን በኋላም የእርቅ ውይይት እንዲካሄድ የነበረን ተስፋ አሁን አልሆነም ብለዋል።</p>

<p>በኢትዮጵያ የዲሞክራሲ ግንባታ በአንድ ሌሊት ሊፈፀም እንደማይችል እናውቃለን ፣ ነገር ግን ሂደቱ መጀመር አለበት ያሉት ወ/ት ብርቱካን ፣ የዳኝነት ስርዓቱ ከፖለቲካ ነፃ አይደለም ብለዋል። ዳኞች የሚሾሙት በፖለቲካ ታማኝነት ነው ብዙዎቹ በገዢ ፓርቲ ተጽዕኖ ሥር ናቸው ሲሉ ወ/ት ብርቱካን የተናገሩ ሲሆን ፣ በፌዴራል ፍ/ቤት በዳኝነት ተሹመው አመት እንደሰሩ በስብሰባው ወቅት ተገልጿል።</p>

<p>የአሜሪካ መንግሥት በኢትዮጵያ የዲሞክራሲ ግንባታን ማገዝ እንዳለበት ወ/ት ብርቱካን ጠይቀው ፣ የፍትህ አካላትን ፣ የምርጫ ቦርድን ፣ የሚዲያን የፀጥታ ሃይልን አሰራር ለማሻሻል የአቅም ግንባታ እርዳታና ግፊት ሊያደርግ ይገባዋል ፣ በኢትዮጵያ ዲሞክራሲ ማምጣት ይቻላል ብለዋል።</p>

<p>የኢኮኖሚ እድገትና መልካም አስተዳደር የተያያዙ እንደሆኑ የተናገሩት ዶ/ር ብርሃኑ ነጋ ፣ ሁሉም ፓርቲዎች በውይይት በሰላም የሚሰሩበት ሁኔታ መፈጠር አለበት ተቃዋሚ ፓርቲዎች ተቋዋሚ አሰራር ከተስተካከለ የምርጫ መንገድን ብቻ መከተል ስክነትና ብስለት እንዳላቸው አማናለሁ ፣ መንግሥት ለኢትዮጵያ ዲሞክራሲና ብልጽግና ገንቢ ሚና እንዲጫወት ግፊት ሊደረግበት ይገባል ብለዋል።</p>

<p>የሂዩማን ራይትስዎች ተወካይ ለኮሚቴው ስብሰባ ባቀረቡት ምስክርነት በኦጋዴን አካባቢ ባለው ግጭት የምግብ ችግርና የሰብአዊ መብት ረገጣ በመንግስትና በኦጋዴን ነፃ አውጪ ግንባር ግድያ ፣ እንግልት ፣ የአስገድዶ መድፈር ድርጊት ተፈጽመዋል ብለዋል።</p>

<p>በጀምስ ማዲሰን ዩኒቨርሲቲ የኔልሰን ኢንስቲቲዩት ውስጥ የአለም አቀፍ ግንኙነት ምሁር ዶ/ር ፒተር ፋም ፣ የኢትዮጵያ መንግስት ጉድለቶች ቢኖሩበትም በኤርትራ አስታጣቂነት በሶማሊያ በኩል የተደቀነበት አደጋ በጦር ሃይል ከመመለስ ውጪ አማራጭ አልነበረውም ብለዋል። አልኢትሃድ በኢትዮጵያ ውስጥ የሚገኘውን የሶማሌ ክክልን ገንጥሎ ወደ ሶማሊያ በመውሰድ ከዚያም አልፎ በአፍሪካ ቀንድ ሙስሊሞች የሚኖርበትን አካባቢ ሁሉ በመጠቅለል አክራሪ የመንግስት ስርዓት ለመመስረት የተፈጠረ ቡድን እንደሆነ ዶ/ር ፋም ጠቅሰው ፣ ዋነኛ የኢትዮጵያ ጠላት የሆኑ ዳሂር አወይስ የአልኢትሃድ የጦር መሪ የነበሩ ከ20 አመት በፊት የኢትዮ-ሶማሊያ ጦርነት ወቅት ኦጋዴን ለመቆጣጠር ዋነኛ የጦር መሪ የነበሩ ናቸው ብለዋል።</p>

<p>የምርጫ 97 ዝግጅት በኢትዮጵያ ታሪክ ያልታየ አዲስ ጅምር እንደሆነ ጠቁመዋው ፣ ከምርጫ በኋላ የተፈጠረው ሁከትና የተቃዋሚ ፣ ፓርቲ መሪዎች እስር ነገሮችን አባብሶታል ፣ ይሁንና ዲሞክራሲና የሰብ ዓዊ መብት አከባበር እንዲዳብር የማንደርገው ግፊት የተወሰኑ መሻሻሎችን አሳይቷል ፣ የታሰሩት የፓርቲ መሪዎች መፈታት ፣ ብገዢው ፓርቲና በተቃዋሚ ፓርቲዎች መካከል የድርድር ጅምር መታየትና ፣ አንዳንድ ህጐችና ድንቦች በውይይት መስተካከላቸው የመሻሻል እርምጃዎች ናቸው ብለዋል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ መስከረም 25 ቀን 2000</a></p>

</body>
</html>	
