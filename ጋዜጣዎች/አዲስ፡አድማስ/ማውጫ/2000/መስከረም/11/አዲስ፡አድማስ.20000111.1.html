<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የኤርትራና የአሜሪካ ውዝግብ እየተካረረ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኤርትራና የአሜሪካ ውዝግብ እየተካረረ ነው</h2>


<p>ከአሜሪካ መግስት ጋር የተሻለ ግንኙነት እንዲፈጠር እንፈልጋለን ያሉት የኤርትራ ባለስልጣናት አገራቸው የአሸባሪዎች መሰብሰቢያ ሆናለች የሚለውን ክስ እንደማይቀበሉት ተናገሩ።</p>

<p>ባለፈው ሳምንት መገባደጃ ላይ የኤርትራ መግሥት ለሶማሊያ የእስልምና ህብረት ፍ/ቤት ከፍተኛ መሪዎች ስብሰባ ያዘጋጀ ሲሆን ሶማሊያን ለመበጥበጥ የታቀደ ነው ብላለች - አሜሪካ። የኤርትራ መንግሥት ለሶማሊያ አክራሪዎች የመሳሪያ ድጋፍ እንደምትሰጥ በተደጋጋሚ እየገለፀች ያለችው አሜሪካ ፣ ኤርትራ የአሸባሪዎች ደጋፊ መንግሥታት ዝርዝር ውስጥ ልትገባ እንደምትችል ገልፃለች። ባለፈው ሰኞ በአስመራ ስለተካሄደው ጉባኤ የተናገሩት የኤርትራ ባለስልጣኖች አላማው ሶማሊያን ለመበጥበጥ ሳይሆን ለመገንባት ነው በማለት አስተባብለዋል።</p>

<p>ለአሜሪካ መንግሥት ጫና የመንበርከክ ሃሳብ የለንም የሚሉት የኤርትራ የማስታወቂያ ሚ/ር አቶ አሊ አብዱ ፣ የአሜሪካ መግሥት የአፍሪካ ጉዳዮች ሃላፊ ጄንዳይ ፍሬዘር «ኤርትራ ለሳቸው እንድትንበረከክ ለማድረግ እየሞከሩ ከሆነ ኤርትራውያን የሚንበረከኩት ሲፀልዩና ሲተኩሱ ብቻ ነው ፣ ብለዋል።</p>

<p>የኤርትራ መዲና አስመራ የመላው ምስራቅ አፍርካ አማፅያን መሰባሰቢያ መሆኗ ለአሜሪካ ባልስልጣናት የራስ ምታት እንደሆነባቸው እየተነገረ ሲሆን ኤርትራ በአወዛጋቢው የኢትዮጵያና ኤርትራ ድንበር ላይ ወታደራዊ ሃይል እያከማቸች እንደሆነ ተመልክቷል።</p>

<p>የአፍርካ ጉዳዮች ሃላፊው ፍሬዘር ኤርትራ የኦጋዴን አማፅያንንም ታስታጥቃለች በማለት የወነጀሉ ሲሆን ኤርትራ ግና አስተባብላለች። ኤርትራ ሽብርተኞችን የሚደግሩ አገራት ስም ዝርዝር ውስጥ ከገባች አደገኛ የኢኮኖሚ ማዕቀብ ይጣልባታል ተብሎ ይጠበቃል።</p>

<p>በሌላ በኩል በኤርትራ ነፃ ሚዲያዎች የተዘጉበት ስድስተኛ ዓመት መሆኑን ባልፈው ሰኞ የገለፀው ሪፖርተርስ ሳንፍሮንቴስርስ (RSF) በኤርትራ የሚታየውን የነፃነቶች መጣስ እንዲወገዝ ጠይቋል።</p>

<p>የፕሬስ ነፃነት በመጣስ ኤርትራን ከዓለም በሦስተኛ ደርጃ ላይ ያስቀመጣት የፓሪሱ የጋዜጠኞች መብት ተሟጋች (RSF) ተሰሚነት ያላቸው መግሥታት የኤርትራን አምባሳደሮች እየጠሩ ድርጊቱን እንዲያወግዙ አሳስቧል። የኤርትራ መንግሥት በርካታ ቁጠር ያላቸውን ታዋቂ ፖለቲከኞች ያሰረውና ነፃ ፕሬስ የዘጋው የዛሬ 6 ዓመት ሲሆን በኤርትራ ዲሞክራሲ እንዲሰፍን የሚጠይቅ ፊርማ ካሰባሰቡ በኋላ እንደሆነ ሪፖርተርስ ሳን ፍሮንቴርስ አስታውሷል። ከዚያም በኋላ በመቶዎች የሚቆጠሩ የመግሥት ተቀናቅቃኞችና 12 ጋዜጠኞች ታስረዋል ያለው (RSF) አራቱ ጋዜጠኞች እዚያው እስር ቤት ሞተዋል ብሏል። አምንስቲ ኢንተርናሽናል በበኩሉ በመግሥት ሥልጣን ላይ ካለው ፓሪቲ በቀር ሌላ ተቃዋሚ ፓርቲ በኤርትራ መንቀሳቀስ እንደማይችል ገልፆ ፣ የሰብዓዊ መብት ድርጅት ፣ ሲቪል ማህበራትና ነፃ ሚዲያ እንደሌለ በመጥቀስ በኤርትራ ሃሳብን የመግለጽ መብት የሚባል ነገር የለም ብሏል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ መስከረም 11 ቀን 2000</a></p>

</body>
</html>	
