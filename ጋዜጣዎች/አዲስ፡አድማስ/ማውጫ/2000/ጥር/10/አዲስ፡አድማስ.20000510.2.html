<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የመራጮች ምዝገባ አነስተኛ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የመራጮች ምዝገባ አነስተኛ ነው</h2>


<p>.ኢህ አዴግ 4ሚ. እጩዎችን አዘጋጅቻለሁ ብሏል . ተቃዋሚዎች ወከባ ይደርስብናል ፣ ጽ/ቤቶች ተዘግተውብናል ብለዋል ከሦስት ሳምንት በፊት በተጀመረውና አንድ ሳምንት በሚቀረው የመራጮች ምዝገባ በተለይ በከተሞች የተመዘጋቢው ቁጥር አነስተኛ እንደሆነ የሚጠቁሙ መርጃዎች ፣ እስካሁን በአዲስ አበባ የተመዘገበውን መራጭ ካለፈው ጊዜ ጋር ሲነፃፀር ከአንድ ሶስተኛ በታች ነው። በምርጫ 97 በመላ አገሪቱ የተመዘገቡ መራጮች ከ25ሚ. በላይ ሲሆኑ ፣ በሚያዚያ ለሚደረገው የቀበሌና ወረዳ ምርጫ ላለፉት ሳምንታት 13ሚ. መራጮች እንደተመዘገቡ ተነግሯል። አነስተኛ የመራጮች ምዝገባ የሚታየው በአዲስ አበባ ሲሆን ፣ በከተማይቱ በምርጫ 97 ከ1.1ሚ. በላይ ሰዎች ተመዘግበው እነደነበረና ፣ ባለፉት 3 ሳምንታት ግን 300ሺ ሰዎች መመዝገባቸውን ለማወቅ ተችሏል።</p>

<p>ከቀበሌና ወረዳ ምርጫ ጋር ተያይዞ ለፓርላማና በክልል ም/ቤቶች በተጓደሉ አባላት ምትክ የማሟያ ምርጫ የሚካሄድ ሲሆን ፣ በአዲስ አበባ 138 መቀመጫዎች ላሉት የከተማ መስተዳድርም እንደአዲስ ምርጫ ይካሄዳል። ሰሞኑን በተለያዩ የአዲስ አበባ ክፍለከተማዎች ስር በሚገኙ የምዝገባ ጣቢያዎች ተዘዋውረን እንተመለከትነው ፣ የመራጮችን ምዝገባ እንዲያስፈፅሙ ከተለያዩ መስሪያ ቤቶች ተውጣጥተው የተመደቡትን ሰራተኞች አነጋግረን እንደተረዳነው ፣ ብዙ ነዋሪዎች እየተመዘገቡ አይደሉም። በቦሌ ክፍለ ከተማ በየረር የምርጫ ጣቢያ የነበሩ መዝጋቢዎች ከእነመዝገቦቻቸው ደጅ ቁጭ ብለው ፀሐይ እየሞቁ ነበር። ተመዝጋቢዎችን ሲጠብቁ ያገኘናቸው። የተመዝጋቢ ሰልፍ ስላልነበረ ፣ የቀበሌ መታወቂያ በማሳየት ወዲያውኑ መመዝገብ ይቻላል። በ20 ቀና ውስጥ በድምሩ 400 ገደማ መራጮች እንደተመዘገቡ ገልፀዋል - ሰራተኞቹ። በአማካይ በቅን 30 ተመዝጋቢ ማለት ነው።</p>

<p>በመራጭነት የተመዘገቡ አንድ ነዋሪ ፣ በአካባቢው በሚድሮክ እየተገነባ የሚገኘውን መንገድና ድልድይ በመጥቀስ ነበር አስተያየት የሰጡት። ድልድዩ ተሰርቶ ሲያልቅ የከተማችን ትልቁ ድልድይ እንደሚሆን የተናገሩት እኚሁ ነዋሪ ፣ «የሚሊኒዬም ድልድይ» እያልን እንጠራዋለን ፣ በአካባቢው የሚከናወኑ ግንባታዎች መቀላጠፍ አለባቸው ፣ በዚህ አካባቢ ክፍተኛ ችግር ስላለብን እልባት ሊያገኝ ይገባል ብልዋል። በቂርቆስ ክፍለከተማ 42 የምርጫ ጣቢያዎች እንዳሉ የነገሩን አቶ አለሙ ሽጉጥ ፣ የቀበሌ 17/18 የምርጫ ጣቢያ አስተባባሪ ናቸው። ባሉበት የምጫ ጣቢያ እስከ 2ሺ መራጮች ለመመዝገብ መታቀዱን አቶ አለሙ ጠቅሰው ፣ እስከ ከሰዓት 231 ሰዎች እንደተመዘገቡና ብዙዎቹ ወጣቶች መሆናቸውን ተናግረዋል። የመራጮች ምዝገባ ቀዝቃዞ እንደቆየ የተናገሩት አቶ አለሙ ፣ ሰሞኑን የተመዝጋቢዎች ቁጥር እየጨመረ ነው ብለዋል።</p>

<p>ተመዝጋቢዎች ስራቸው ሳይስተጓጎል ምዝገባቸውን እንዲያከናውኑ ለማመቻቸት ፣ የምርጫ ጣቢያዎች ጠዋት ማልደው እንዲከፈቱና አምሽተው እንዲሰሩ ቢደረግ ሲሉ ምክራቸውን ሰጥተዋል - አቶ አለሙ።</p>

<p>ይህ በእንዲህ እንዳለ ፣ ኢህአዴግ በሁሉም ክልሎች ለምርጫው 4ሚ. እጩዎች እንዳዘጋጀ ሲገልፅ፣ በምርጫው ለመሳተፍ ከፍተኛ ፍላጎት እንዳላቸው የገለፁት በርካታ ተቃዋሚ ፓርቲዎች ለምርጫ የሚያስፈልጉ ቅድመ ሁኔታዎች አልተሟሉም ብለዋል።</p>

<p>በአባሎቻችን ላይ ወከባ እና እስር ይደርስባቸዋል የሚሉት ተቃዋሚ ፓርቲዎች ፣ ጽ/ቤቶችም ተዘግተውብናል በማለት ይማረራሉ። ነፃና ሚዛናዊ ምርጫ እንዲካሄድ በቅድሚያ ችግሮቹ መፍትሄ ሊያገኙ ይገባል ሲሉ የህብረትና የኦፍዴን ፓርቲ አመራሮች ተናግረዋል። በቤንች ማጂ ዞን እንደሚንቀሳቀስ የገለፀ ሌላ ተቃዋሚ ፓርቲም አባሎቼ ታስረውብኛል በማለት አቤቱታ አሰምቷል። የቅንጅት የተለያዩ ቡድኖች ፣ ስያሜና የምርጫ ምልክት አላግባብ እየተነጠቅን ነው በማለት ተቃውመዋል።</p>

<p>ኢህአዴግ በበኩሉ ትናንት በሰጠው መግለጫ በተቃዋሚ ፓቲዎች ላይ የደረሰ ወከባና እስር ወይም የጽ/ቤት መዘጋት በተመለከተ ለምርጫ ቦርድ ቀርቦ እንደሆነ እንጂ ለኛ የደረሰ መረጃ የለም ብሏል። በተቃዋሚዎች ላይ ሕገወጥ ድርጊት የሚፈፅም የኢህአዲግ አባል ቅጣት ይደርስበታል ብሏል ፣ ፓርቲው።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ ጥር 10 ቀን 2000</a></p>

</body>
</html>	
