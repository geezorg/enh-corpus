<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢንጂነር ኃይሉ ከአሜሪካ ሊመለሱ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢንጂነር ኃይሉ ከአሜሪካ ሊመለሱ ነው</h2>


<p>ኢንጂነር ኃይሉ ሻውል ህክምናቸውን በማጠናቀቅ ስራ እንደጀመሩና በቅርቡ ከአሜሪካ እንደሚመለሱ የጠቀሰው የቅንጅት ዋና ጽ/ቤት ፣ ከሳምንት በሪት በወ/ሪት ብርቱካን ሚደቅሳ የተመራው ስብሰባ ሕገወጥ ነው ሲል ትናንት መግለጫ አወጣ።</p>

<p>ስብሰባው በላዕላይ ም/ቤት አባላት እንደተካሄደና ኢንጂነር ኃይሉን የሚወቅስ ውሳኔ እንዳስተላለፈ የሚታወስ ሲሆን ፣ ከ60 የም/ቤት አባላት መካከል 15 የማይሞሉ አባላት የተገኙበት ስብሰባና ውሳኔ ሕገወጥ ነው ብሏል የጽ/ቤቱ መግለጫ።</p>

<p>ጥፋት በመፈጸም የታገዱ አባላት ያካሄዱት የተገንጣዮች ስብሰባ ነው በማለት መግለጫው ተችቶ ፣ በቅንጅት ሕገ-ደንብ መሰረት ከግማሽ በላይ አባላት ያላተገኘበት ስብሰባ ሕገወጥ ነው ብሏል።</p>

<p>ኢንጂነር ኃይሉ ሻውል ፣ አምስት የም/ቤት አባላት ቅንጅትን የሚያፈርስ እንቅስቃሴ አድርገዋል በማለት የእገዳ ውሳኔ ማስተላለፋቸውና ጉዳዩ በላዕላይ ም/ቤት ተመርምሮ የመጨረሻ ውሳኔ እንደሰጥበት ደብዳቤ መፃፋቸው ይታወሳል።</p>

<p>የታገዱት እነ ወ/ሪት ብርቱካን የሚገኙበት ቡድን እገዳው ሕገወጥ ነው በማለት ነበር የበኩላቸውን ውሳኔ ያስተላለፉት - በስብሰባ።</p>

<p>የላዕላይ ም/ቤት ስበስባ ተብሎ የተካሄደው ስበሰባ በጥቂት ሰዎች የተደረገ ነው የሚለው ጽ/ቤቱ ፣ አባላት ከግማሽ በላይ ተስበስበው መወያየትና መወሰን ካቃታቸው ጉዳዩን ወደ በላይ አካል ፣ ወደ ቅንጅት ጠቅላላ ጉባዔ እንዲደርስ ማድረስ ሲገባቸው ፣ የታገዱት ሰዎች ራሳቸው ወሳኝ ሆነው መቅረባቸው ሕገወጥ ነው ብሏል።</p>

<p>የታገዱት ሰዎች ቡድን ሁላችንም በየፊናችን እንሂድ ፣ ቅንጅት ይፍረስ በማለት በአደባባይ መግለጫ የሰጡ የሚገኙበት ነው። ሲል ጽ/ቤቱ ጠቅሶ ፣ ቡድኑ«መቻቻል ይቻላል» በሚል መፈክር ከዘመነኞቹ ጋር ለመደራደር ደፋ ቀና እያለ ነው ፣ ቡድኑ ድምፃችን ሳይከበር ፓርላማ መግባት የለም በማለት ህዝብ የከፈለውን መስዋዕትነት ዘንግቷል ብሏል። በድርጅት መተዳደሪያ ደንብ መሰረት ፕሬዚዳንቱ የተለያዩ ስራዎችን ተግባራዊ ለማድረግ ለስራ አስፈፃሚ ውክላና መስጠት ይችላሉ የሚለው የጽ/ቤት መግለጫ ፣ የቅንጅትን ሁኔታ ገምግሞ የወደፊቱን አቅጣጫ የሚቀይስ ውክላና መስጠቱ ተገቢውን አሰራር የተከተለ ነው ብሏል። ኢንጂነር ኃይሉ ሻውል በአሜሪካ ከሚገኙ ኢትዮጵያውያን ጋር በተለያዩ ክተሞች ውይይት በማካሄድ በቅርቡ ይመለሳሉ ብሏል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ ጥር 3 ቀን 2000</a></p>

</body>
</html>	
