<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>በወርቅ ማጭበርበር ከተጠረጠሩት አንዱ ተያዘ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በወርቅ ማጭበርበር ከተጠረጠሩት አንዱ ተየዘ</h2>


<p>ከኢትዮጵያ ብሔራዊ ባንክ የ200ሚ. ብር ወርቅ አጭበርብረዋል ተብለው ከሚጠረጠሩት መካከል ዋነኛ ተፈላጊ የሆኑት ሙከሚል እድሪስ ፣ ናይሮቢ እንደሚገኙና ከኬኒያ ወደ ኢትዮጵያ ሲገባ የተገኘ ሌላ ተጠርጣሪ በፖሊስ እንደተያዘ ምንጮቻችን አመልከቱ።</p>

<p>ብዙ መረጃ ይኖራቸዋል ተብለው የሚገመቱት ዋነኛ ተጠርጣሪ ሙከሚል ኢድሪስ ፣ በሌሎች ተጠርጣሪዎች ምክንያት ህይወታቸው አደጋ ላይ እንደሆነ ምንጮቹ ጠቁመዋል። ከሁለት አመት ወዲህ የመኪና ባሌስትራ ቁራጮችን ወርቃማ ቀለም በመቀባትና ለብሔራዊ ባንክ በመሸጥ ከ200 ሚ. ብር በላይ አጭበርብረዋል ተብለው ከተጠረጠሩት መካከል ሙሰዲር መሃመዳና ሌሎች በፖሊስ መያዛቸው የሚታወስ ሲሆን ፣ ዋነኛ ተጠርጣሪ የሚባሉት ሙከሚል መሃመድ ሲፈለጉ ቆይቷል። ገዋኔ በሚገኝ የእርሻ ጣቢያቸው የነበሩት ሙከሚል መሃመድ ፣ ከሌሎች ተጠርጣሪዎች ጋር በመሆን በመኪና በሞያሌ ወደ ኬኒያ እንደገቡና ናይሮቢ ውስጥ ኢስሊ በተባለ ቦታ ቤት ተከራይተው እንደሚኖሩ ምንጮች ጠቁመው ፣ እነ ሙከሚልን ወደ ናይሮቢ ያደረሳቸው ፉአድ የተባለ ተጠርጣሪ ሰሞኑን ውደ አገር ሲመለስ ተይዟል ብለዋል። ሙከሚል ሌሎች ተጠርጣሪዎች ተጠየቂነት በማስረጃ ሊያረጋግጥ የሚችል ብዙ መረጃ ይኖራቸዋል ተብሎ እንደሚገመት ምንጮች ገልፀው ፣ በዚህም ምክንያት ከተጠርጣሪዎችም በኩል የሙከሚል ህይወት በአደጋ ላይ ነው ተብሎ እንደሚታሰብ አመልክተዋል።</p>

<p>በዚሁ የማጭበርበ ተግባር ብሔራዊ ባንክን ዘርፈዋል የተባሉት የተጭበረበረ ሙያዊ አስተያየት በመስጠት ተባብረዋል የተባሉ ሰራተኞችና በርካታ ተጠርጣሪዎች እንደተየዙ ተዘግቧል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ ጥር 24 ቀን 2000</a></p>

</body>
</html>	
