<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የኤርትራ ተቃዋሚዎች መግሥት ሊያቋቁሙ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኤርትራ ተቃዋሚዎች መግሥት ሊያቋቁሙ ነው</h2>


<p>በአስራ ሦስት የኤርትራ መንግሥት ተቃዋሚ ድርጅቶች የተፈጠረው ጥምረት ሰሞኑን በአዲስ አበባ ባካሄደው ስብሰባ ፣ የኤርትራ መንግሥትን የሚተካ መሪና ሚኒስትሮች እንዲሁም ምክር ቤት ለመመደብ ወሰነ። የኤርትራ መንግሥትን በአጭር ጊዝ ለመጣል የሚያስችል ስትራቴጂ የሚያመለክትና ተጠባባቂ መንግሥትን የሚሰይም አጠቃለይ ጉባኤ የሚካሄደው በሚቀጥለው መጋቢት ወር ነው ብለዋል - የኤርትራውያን ሕዝባዊ እንቅስቃሴ ድርጅት ሊቀመበር አቶ አድሀኖም ገብረማሪያም።</p>

<p>ከትጥቅ ትግል ጀምሮ ተሳታፊ የነበሩትና እስከ 97 ዓ.ም ድረስ በናይጄሪያና በሰካንዴኔቪያ አገሮች የኤርትራ አምባሳደር የነበሩት አቶ አድሀኖም ፣ በኤርትራ የአንድ ስው የበላይነት ሰፍኗል ብለዋል።</p>

<p>ፕሬዚዳንት ኢሳያስ አፈወርቂ አምባገነን የሆኑት አገሪቱን ማስተዳደር ከጀመሩ በኋላ ነው ወይስ ከድሮ ጀምሮ በሚል ለቀረበላቸው ጥያቄ አቶ አድሀኖም። «አንድ ሰው ዝብ ብሎ ጐረምሳ አይሆንም ፣ ባህርይው በፊትም የነበረ ነው» ያልቱ አቶ አድሀኖም ፣ «በትጥቅ ትግሉ ወቅት የነበረ ሁኔታና አሁን ያለው ሁኔታ ቢለያይም ፣ መኪናው ግን ድሮ የተሠራ ነው» በማለት ምላሽ ሰጥተዋል። አላማችን የአንድ ሰው የበላይነት ወደ ሕግ የበላይነት መለወጥ ነው ያሉት የድርጅቱ ሊቀመንበር ፣ የኤርትራ ሕዝብ ልጆቹን ያውቃል ፣ አፈሙዝ ስለተደገነበት እንጂ ከኢሳያስ ስርአት ጋር ሆድና ጀርባ ከሆነ ቆይቷል ብለዋል። በኤትራ መንግሥት ላይ ጥምረት የፈጠሩት ተቃዋሚ ድርጅቶቹ ልዩነት ቢኖራቸውም በሚያሰማሟቸው ጉዳዮች ላይ ተባብረው በመስራት በቅርብ ጊዜ የኤርትራን መግሥት ይጥላሉ ብለዋል ፣ ሊቀመበሩ። የተቃዋሚ ሀይሎቹ ጥምረት በሚቀጥለው መጋቢት ወር ላይ በሚካሄዱት ጉባኤ ሕግ አውጪና አስፈፃሚ አካል የሚያቋቁሙት የኢሳያስ መንግሥት ሲወድቅ የስልጣን ክፍተት እንዳይፈጠር የሚነደፍ ስትራቴጂ ነው ሲሉም ሊቀመበሩ ተናግረዋል።</p>

<p>የኢትዮጵያ መንግሥት የኤርትራን ነፃነት አምኖ ተቀብሎ በሁለቱ አገሮች መሀል ሠላም እንዲመጣ ይፈልጋል ያሉት ሊቀመበሩ ፣ የአሰብ ወደብን እናስመልሳለን የሚሉ የኢትዮጵያ አንዳንድ ሃይሎች የኤትራን ሕዝብ ስጋት ላይ እንዲወድቅ ያደርጉታል ብለዋል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ ጥር 17 ቀን 2000</a></p>

</body>
</html>	
