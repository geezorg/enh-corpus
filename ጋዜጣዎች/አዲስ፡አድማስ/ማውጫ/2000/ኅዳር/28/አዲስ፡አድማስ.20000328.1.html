<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የኤችአር 2003 ደጋፊዎች በዶ/ር ራይዝ ጉብኝት አልተደሰቱም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኤችአር 2003 ደጋፊዎች በዶ/ር ራይዝ ጉብኝት አልተደሰቱም</h2>


<p>የአሜሪካን የውጭ ጉዳይ ሚኒስትር ዶ/ር ኮንዶሊዛ ራይዝ ባለፈው ረቡዕ እለት የኢትዮጵያ መንግሥት ባለሥልጣናትን ጨምሮ ሰባት የአፍሪካ አገራት የሚወክሉ መሪዎችንና ልዑካንን ያነጋገሩ ሲሆን ፣ ኤችአር 2003 የተሰኘውን ረቂቅ የሚደግፉ ተቃዋሚ ፓርቲዎች በሚኒስትሯ ጉብኝት አልተደሰቱም።</p>

<p>የዶ/ር ራይዝ ጉብኝት ለኢትዮጵያ መንግስት ድጋፍ መስጠት እንደሚፈልጉ የሚያሳይ እንደሆነ የቀድሞ የአሜሪካ አማባሳደር ዴቪድ ሺን ሲናገሩ ፣ ከቅንጅት የውጭ አገር አመራሮች አንዱ የሆኑት አቶ አንዳርጋቸው ፅጌ በበኩላቸው ፣ በኢትዮጵያ ያለውን ችግር የሚያድበሰብስ ነው በማለት ቅሬታቸውን ገልፀዋል።</p>

<p>ከምርጫ 97 ምርጫ በኋላ በተከሰተው ቀውስ መነሻነት በአሜሪካ ኮንግረስ ውስጥ ተርቅቆ የፀደቀው ኤችአር 2003 የተሰኘው ሕግ ተግባራዊ ለመሆን በአሜሪካ ሰኔትና ፕሬዚዳንት መፅደቅ የሚጠበቅበት ሲሆን ፣ የፕሬዚዳኑ ቡሽ አስተዳደር ረቂቅ ሕጉን እንደማይደግፈው ዶ/ር ራይዝ ረብዕ እለት ተናግረዋል።</p>

<p>የፖለቲካ እስረኞች እንዲፈቱ እንዲሁም የምርጫ ቦርድ ፣ የፍትህ አካላትና የሚዲያዎች አሰራር እንዲቀየር የሚጠይቀው ሕግ ፣ አለበለዚያ ለኢትዮጵያ ሚመደብ እርዳታ እንዲሰረዝ የሚያስጠነቅቅ መሆን ይታወቃል።</p>

<p>የቀድሞ የአሜሪካ አምባሳደር ዴቪድ ሺን የዶ/ር ራይዝ ጉብኝት ለኢትዮጵያ መንግሥት ግልፅ ድጋፍ የሚያሳይ እንደሆነ ተናግረው ፣ በፀረ ሽብር ዘመቻ ለሚያደርጉት ተሳትፎም የምስጋና ምላሽ ነው ብለዋል።</p>

<p>የዶ/ር ራይዝ ጉብኝት በኢትዮጵያ ውስጥ ያለውን ችግር ሊያድበሰብስ እንደሚችል የቅንጅት ተወካይ አቶ አንዳርጋቸው ጠቁመው ፣ ለጉብኝት ወደ ኢትዮጵያ መሄዳቸው ብቻ ኢትዮጵያ ውስጥ ሁሉም ነገር መልካም ነው የሚል ትግሩም ይሰጣል ፣ ለጠ/ሚ መለስ የዲፕሎማሲ ሽልማት ነው ብለዋል።</p>

<p>ዶ/ር ራይዝ የኮንጎና የአጎራባች አገራት ግጭትን ለማስወገድ ከኡጋንዳ ፣ ከሩዋንዳና ከቡሩንዲ መሪዎች እንዲሁም ከኮንጎ የውጭ ጉዳይ ሚኒስትር ጋር ረቡዕ ጥዋት ተወያይተዋል። ከሶማሊያ ጠቅላይ ሚኒስትር እንዲሁም ከደቡብ ሱዳን ባለሥልጣኖች ጋር ዶ/ር ርያዝ የተነጋገሩ ሲሆን ፣ የሱዳን ፕሬዚዳንት ኦማር ሃሰን አልበሽር ተወካይ ለመላክ ፍቃደኛ ሳይሆኑ ቀርተዋል። ከጠ/ሚ መለስ ዜናዊና ከሌሎች ባለስልጣናት ጋር የተነጋገሩት ዶ/ር ራይዝ ፣ ኢትዮጵያ ውስጥ ብዙ ችግሮች አሉ ፣ ነገር ግን ችግሮቹ የሚቃለሉት በሌሎች ዘዴዎች እንጂ በኤችአር 2003 አይደለም ብለዋል።</p>

<p>የኢትዮጵያ መንግሥት በደቡብ ምስራቅ ኦጋዴን ክልል ባለው የሰብአዊ ሁኔታ ላይ የበለጠ ትኩረት እንዲሰጥ የጠየቁት ራይዝ ፣ ህኼ በኮንግረስ ስለኢትዮጵያ የሰብአዊ መብት አያያዝ የሚቀርበውን ትችት ለመከላከል ይረዳናል ብለዋል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ ኅዳር 28 ቀን 2000</a></p>

</body>
</html>	
