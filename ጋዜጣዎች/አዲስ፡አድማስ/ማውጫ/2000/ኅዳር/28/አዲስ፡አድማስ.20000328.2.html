<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የሶማሊያ ፕ/ት ከህመማቸው አገገሙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የሶማሊያ ፕ/ት ከህመማቸ አገገሙ</h2>


<p>በሶማሊያ አዲስ ጠ/ሚኒትርና ካቢኔ ሲሾሙ የሰነበቱት የአገሪቱ ፕሬዚዳንት በደረሰባቸው የመተንፈሻ ህመም ሳቢያ በናይሮቢ ለሦስት ቀናት ሲታከሙ ቆይተው ትላንት ከሆስፒታል የወጡ ሲሆን በጥሩ ጤንነት ላይ እንደሚገኙ ተገለፀ። ላለፉት 13 ዓመታት በህክምና በተቀየረላቸው ጉበት እንደሚኖሩ የሚነገርላቸው ፕሬዚዳንት አብዱላሂ ዩሱፍ ፣ ለሞት በሚያደርስ ህመም ላይ እንደሚገኙ ሲወራላቸው ቢቆይም ትላንት ራሳቸው ለጋዜጠኞች በሰጡት መግለጫ በሙሉ ጤንነት ላይ እንደሚገኙ ገልፀዋል።</p>

<p>በናይሮቢ ሆስፒታል ስፔሻሊስት የሆኑት ዶ/ር ማውሮ ሳዮ ፣ ፕሬዚዳንቱ ብርንካይትስ እንደነበረባቸው ገልፀው ፣ ጥሩ ህክምና እንዳገኙና የሚያሰጋ ነገር እንደሌለ ተናግረዋል። በኬንያ የሶማሊያ አማባሳደር ሞሃመድ አሊ ኑር ፣ ከትላንት በስቲያ ለሮይተርስ እንደተናገሩት ፣ የፕሬዚዳንቱ ጤንነት በአስጊ ሁኔታ ላይ እንደሚገኝ ከተለያዩ ምንጮች የተሰራጨው መረጃ ሃሰት ነው ብለዋል።</p>

<p>የፕሬዚዳንቱ ጤንነት በጥሩ ሁኔታ ላይ እንደሚግኝ ያመለከቱት አምባሳደሩ ፣ በሶማሊያ የሚታየው የፖለቲካ ቀውስ ለህመማቸው አስተዋፅኦ ማድረጉን ትናግረዋል።</p>

<p>«ባለፉት አራት ወራት ብዙ ጭንቀት ነበረባቸው። አዲሱን ጠ/ሚኒስትርና ካቢኔውን በመሾም ሥራ ላይ ተጠምደው ነው የሰነበቱት ፣ በቂ እንቅልፍ አያገኙም ነበር። ይኼ በጣም አድክሟቸዋል» ብለዋል - አምባሳደሩ።</p>

<p>ፕሬዚዳንት ዮሱፍ ዕድሜያቸው 72 እንደሆነ ቢናገሩም አንዳንዳች ወደ 80 እንደሚጠጋቸው ይናገራሉ ያለው ሮይተርስ ፣ በየአመቱ እንደሚያደጉት የዛሬ 13 ዓመት የተቀየረላቸውን ጉበት ለመታየት በቅርቡ ወደ እንግሊዝ እንደሚሄዱ ዘግቧል።</p>

<p>በሌላ በኩል አዲስ የተሾሙት የሶማሊያ የሽግግር መንግሥት ጠ/ሚኒስትር ኑር ሃሰን ሁሴን ፣ በመጀመሪያ ሾመዋቸው ጎሳችን በበቂ አልተወከለም ብለው ባለፈው እሁድ ሥልጣን የለቀቁትን አምስት ሚኒስትሮች ለመተካት ሲታገሉ እንደሰነበቱ የዘገበው ሮይተርስ ፣ በስደት ለሚገኙ የአክራሪው መሪዎች ያደረጉትን የውይይት ጥሪም ተቀባይነት እንዳለገኘ አመልክቷል።</p>

<p>ባለፈው ረቡዕ ከአሜሪካ መንግሥት ሚኒስትር ኮንዶሊዛ ራይዝ ጋር ጠ/ሚኒስትሩ በአዲስ አበባ ተገናኝተው የተወያዩ ሲሆን ኮንዶሊዛ ፣ ጠ/ሚኒስትሩ አዲስ የሚመሰርቱት መግሥት ሁሉን አሳታፊ እንደሆነ ጠይቀዋል - እንደሮይተርስ ዘገባ።</p>

<p>ከፊትዎ ያለውን የሥራ አስቸጋሪነት ማንም ይረዳዋል ያሉት ራይስ ፣ በሶማሊያ እርቅ እዲወርድ ፖለቲካዊ መሠረቱን ማስፋት ያስፈልጋል - ብለዋል።</p>

<p>በሶማሊያ የሰላም ማስከበር ሃላፊነቱን እየተወጣ ያለውን የኡጋንዳ ወታደራዊ ሃይል ያደነቁት ኮንዶሊዛ ፣ በቅርቡ በሌላ ሃይል መታገዝ እንዳለበት ተናግረዋል - ለጋዜጠኞች።</p>

<p>ለሽግግር መንግስቱ ድጋፍ እየሰጠ ስላለው የኢትዮጵያ ወታደራዊ ሃይል በሰጡት አስተያየት ፣ የኢትዮጵያ ወታደሮች ከተወሰነ ጊዜ በላይ በሶማሊያ መቆየት እንደሌለባቸው እናምናለን ቢሉም በሶማሊያ ጠካንራ ወታደራዊ ሃይል እንደሚያስፈልግ ከተባበሩት መንግሥታት ዋና ፀሃፊ ጋር መነጋገራቸውን አልሸሸጉም።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ ኅዳር 28 ቀን 2000</a></p>

</body>
</html>	
