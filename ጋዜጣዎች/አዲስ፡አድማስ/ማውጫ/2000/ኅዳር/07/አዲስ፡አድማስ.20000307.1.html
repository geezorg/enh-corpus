<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የፀጥታው ም/ቤት በ3 ደቂቃ ስብሰባ ኢትዮጵያንና ኤርትራን አሳሰበ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የፀጥታው ም/ቤት በ3 ደቂቃ ስብሰባ ኢትዮጵያንና ኤርትራን አሳሰበ</h2>


<p>በኢትዮጵያና በኤርትራ መካከል የጦርነት ስጋት በተባባሰበት በያዝነው ሳምንት ሁለቱ አገራት ለዓመታት የቆየውን የድንበር ውዝግብ በሰላማዊ መንገድ ፈትተው ድንበራቸውን ለመካለል ተጨባጭ እርምጃ ይውሰዱ ሲል የተባበሩት መንግስታት የፀጥታው ም/ቤት አሳሰበ። ማክሰኞ ረፋዱ ላይ የተካሄደው የፀጥታው ምክር ቤት ስብሰባ በ3 ደቂቃ ውስጥ የተጠናቀቀ ነበር። የፀጥታው ም/ቤት የወሩ ሊቀመንበር ኢንዶኔዢያዊው ማርቲ ናታልጋዋ ፣ የድንበር ኮሚሽን ያስተላለፈውን ውሳኔ ሁለቱ አገራት ያለአንዳች ቅድመ ሁኔታ በአፋጣኝ ተግባራዊ ለማድረግ ተጨባጭ እርምጃ መውሰድ አለባቸው በማለት አሳስበዋል።</p>

<p>ሁለቱ አገራት ኃይል ከመጠቀም እንዲቆጠቡና ያለመግባባቱን በሰላማዊ መንገድ መፍታትና ግንኙነታቸውን ማሻሻል እንዲሁም በአካባቢው ዘላቂ ሰላም እንዲሰፍን መሠረት መጣል አለባቸው ብሏል - የፀጥታው ምህር ቤት ባወጣው መግለጫ።</p>

<p>የመንግሥታቱ ዋና ፀሐፊ ኮርያዊው ባን ኪ ሙር ፣ ሁለቱ አገሮች በድንበሮቻቸው ዙሪያ ጦር ማከማቸታቸው ክፉኛ እንዳሳሰባቸው ባለፈው ሳምንት የገለፁ ሲሆን ፣ በድንበር አካባቢ የሚታየውን ወታደራዊ እንቅስቃሴ እንዲቀንሱና ሰራዊታቸውን ወደኋላ እንዲስቡ በድጋሚ ጠይቀዋል።</p>

<p>ኢትዮጵያ ለአዲስ ጦርነት እየተዘጋጀች ነው በማለት ኤርትራ በተደጋጋሚ የከሰሰች ቢሆንም ፣ የኤርትራ መንግስት በውስጥ የተፈጠረበት ውጥረት አቅጣጫ ለማስለወጥ የሚጠቀምበት ውንጀላ ነው በማለት ኢትዮጵያ ክሱን አጣጥላለች።</p>

<p>የሁለቱ አገራት ውዝግብ እንዲዳኝና ድንበሩን ምሶሶዎችን በመትከል እንዲያሰምር የተቋቋመው የድንበር ኮሚሽን በያዝነው ወር የሃላፊነት ጊዜውን ያጠናቅቃል። ከዚህ ጋር ተያይዞም ነው ውጥረት የተባባሰው።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ ኅዳር 7 ቀን 2000</a></p>

</body>
</html>	
