<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>አነግፓ ተዋከብኩ አለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">አነግፓ ተዋከብኩ አለ</h2>


<p>በአፋር ክልል በነገው እለት በሚካሄደው የአካባቢና የማሟያ ምርጫ የሚወዳደረው የአፋር ነፃ አውጪ ግንባር ፓርቲ (አነግፓ) ፣ በገዢው ፓርቲና ገለልተኛ ባልሁኑ ምርጫ አስፈፃሚዎች ወከባ እየደረሰብኝ ነው አለ።</p>

<p>የፓርቲው ሊቀመንበር አቶ ከዳፎ አይድሂስ ለአዲስ አድማስ እንደተናገሩት ፣ በእጩዎቻችን ላይ ማስፈራራትና እስር ቢደርስም በነገው ምርጫ እንሳተፋለን ብለዋል። ፓርቲው በአፋር ክልል በአራት ወረዳዎች ፣ 1200 እጩዎች እንዳቀረበ ሊ/መንበሩ ተናግረዋል።</p>

<p>ኢንተር አፍሪካ ግሩፕ በዱብቲ ባዘጋጀው የውይይት መድረክ ፣ የአነግፓ ማ ዕከላዊ ኮሚቴ አባል ወይዘሮ መፈራ መሃመድ ፣ 250 የምርጫ ካርዶች በግለሰቦች ቤት መደበቁን በማገላጣቸው ፣ ለሁለት ቀናት ከሁለት የአነግፓ አባላት ጋር ያለፍርድ ቤት ት እዛዝ ታስረው ባለፈው ሰኛ ተለቀዋል ብለዋል - አቶ ከዳፎ።</p>

<p>ምርጫ አስፈፃሚዎች ገለልተኛ አለመሆናቸውን ለምርጫ ቦርድ በተደጋጋሚ አስረድተና የሉት ሊቀመንበሩ ፣ በዲሞክራሲያዊ ሂደት ከዳር ተቀምጠን ማጨብጨብ አንፈልግም ፣ በፓለቲካ ሂደቱ ገብተን ስንታገል መታሰርና መንገላታት እንዳለ እናውቃለን ብለዋል። እጩዎቻችው ከውድድሩ ሳይወጡ ወጥተዋል በሚል አብዴፓ ስማቸውን ለምርጫ ቦርድ እንዳስተላለፈ ሊ/መንበሩ ገልፀዋል።</p>

<p>በተለያዩ ወገኞች በመራጩ ህዝብ ላይ ወከባ እየተደረገ ነው ያሉት አቶ ከዳፎ ፣ ለህዝቡ በቦቴ ውሃ ሲታደል «አንግፓን ከመረጣችሁ ውሃ አይሰጣችሁም» እንደተባሉ ተናግረዋል። ባለፈው ምርጫ ባናሸንፍም ፣ ለአፋር ህዝብ ጥቅም ስንል ከአብዴፓ ጋር ተዋህደን ነበር ፣ አመራራቸው ደስ ስላላለን ከውህደቱ ተገንጥለናል ያሉት ሊ/መንበሩ ፣ በእጩዎቻችን ላይ ችግር ቢደርስም ህዝቡን የልማት ፣ የጤናና የትምህርት ተጠቃሚ ለማድረግ በነገው ምርጫ እንሳተፋለን ብለዋል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ ሚያዝያ 4 ቀን 2000</a></p>

</body>
</html>	
