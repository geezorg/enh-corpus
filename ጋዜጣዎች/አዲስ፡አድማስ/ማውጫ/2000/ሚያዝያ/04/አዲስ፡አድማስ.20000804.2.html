<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>በሶማሊያ በመቶ የሚቆጠሩ ኢትዮጵያውያን ተጐዱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በሶማሊያ በመቶ የሚቆጠሩ ኢትዮጵያውያን ተጐዱ</h2>


<p>ጠቅላይ ሚኒስቴር መለስ ዜናዊ ከኒውስዊክ መፅኤት ጋር በዚህ ሳምንት ባደረጉት ቃለምልልስ ኢትዮጵያ ወደ ሶማሊያ ከላከቻቸው ወታደሮች ውስጥ እስካሁን ድረስ በመቶዎች የሚቆጠሩ እንደሞቱና እንደቆሰሉባት ተናገሩ።</p>

<p>በሶማሊያ በተደራጁ አክራሪዎች አማካኝነት በኢትዮጵያ ላይ አንዣቦ የነበረውን የአሸባሪነት አደጋ ለመከላል ኢትዮጵያ በገንዘብ ያወጣችው ወጪ ፣ አነሰኛ የሚባል ቢሆንም ለሀገሪቷ ግን ብዙ ሊጠቅም ይችል ነበር ብለዋል - አቶ መለስ።</p>

<p>ኢትዮጵያ በአጭር ጊዜ የአክራሪዎን ቡድን ግስጋሴ ለመስበር ብትችልም ፣ ሶማሊያንና አካባቢውን ለማረጋጋት ለወሰድችው እርማጃ ከአሜሪካን ሆነ ከሌላ ወገን የገንዘብ ድጋፍ እንዳላገኘት የገለፁት ጠቅላይ ሚኒስትር መለስ ፣ የተባበሩት መንግሥታት ለዳርፉር የሰጠውን ያህል ትኩረት ለሶማሊያ ያለመስጠቱ እንዳስገረማቸው ገልፀዋል።</p>

<p>«በዳርፉር የሚገኘውን የአፍርካ ሰላም አስከባሪ በፋይናንስም ሆነ በአስተዳደር ሙሉ ለሙሉ ለመተካት ፍቃደኛ የሆነው የተባበሩት መንግሥታት ድርጅት ፣ በተቃራኒው ግና በሶማሊያ ለሚገኘው የአፍሪካ ሰላም አስከባሪ ሃይል የገነዘብ ድጋፍ ለማድረግ ፈቃደኛ አልሆነም» ሲሉ ጠቅላይ ሚኒስትሩ ተናግረዋል። የአሜሪካ መንግሥት የገንዘብ ደጋፍ ባያደርግም ፣ በአካባቢው ላይ በሚያደርገው የፀር ሽብር ዘመቻ ከኢትዮጵያ ጋር አብሮ ለመስራት ያለው ቁጠኝነትና አመለካከት መሻሻሉን ይገልፃሉ - ጠቅላይ ሚኒስትሩ።</p>

<p>በ2002 ዓ.ም ከሚደረገው ምርጫ በኋላም በስልጣን ላይ ይቀጥሉ እንደሆነ ከኒውስዊክ ጥያቄ ቀርቦላቸው ፣ የስልጣን ዘመኔ ማጠናቀቂያ ይመስለኛል ብለው የመለሱት አቶ መለስ ፣ በምርጫ 97 ሃይለኛ ተፎካካሪ የነበሩ ተቃዋሚ ፓርቲዎች በአሁኑ የወረዳና የቀበሌ ምርጫ አለመካፈላቸው እንዲሁም ሌሎች ፓርቲዎች ወከባ ይደርስብናል ማለታቸውን በተመለከተ ስለአገሪቱ የዲሞክራሲ ሁኔታ ተጠይቀዋል።</p>

<p>ኢትዮጵያ የዲሞክራሲ ተቋሞችን እያሻሻለች ነች ያሉት አቶ መለስ ፣ ከምርጫ 97 በኋላ ከተቃዋሚ ፓርቲዎች ጋር በመወያየት የምርጫ ቦርድ አወቃቀርንና የፓርላማ ደንቦችን አሻሽለናል ፣ በቅርቡም ሀገሪቷን በአለም ምርጥ የፕሬስ ሕግ ካላቸው ሀገራት ተርታ የሚያሰልፋትን ሕግ በማጠናቀቅ ላይ ነን ብለዋል።</p>

<p>በሀገሪቱ በአሁኑ ወቅት ዘጠኝ ሚሊዮን ሕዝብ ገደማ የምግብ እጥረት እንዳጋጠመውና በተቃራኒው ኢትዮጵያ የነዳጅ ሀብት ሳይኖራት ኢኮኖሚዋ በፍጥነት እያደገ መሆኑን እንዴት ማስታረቅ እንደሚቻል ለቀረበላቸው ጥያቄ ሲመልሱ ፣ የኢኮኖሚ እድገቱ በአርብቶ አደር አካባቢዎች በእጅጉ ባለማጥቀሙ የተነሳ ችግሩ መከሰቱን አብራርተዋል። «እናም በአሁኑ ጊዜ መንግሥት ይህን አካባቢ ምርታማ ለማድረግና የመስኖ ስራዎች በነዚህ አካባቢ በስፋት የሚሰሩበት ሁኔታ ላይ ማተኮር ይኖርበታል» ብለዋል።</p>

<p>በማያያዝም አገሪቷ ለተከታታይ አመት ከ10 በመቶ በላይ እድገት ብታስመዘግብም ፣ በአሁኑ ጊዜ ለኢትዮጵያ ትልቅ ፈተና እየሆነባት ከመጡት ጉዳዮች ውስጥ አንዱ የከተማ ነዋሪዎች ገቢ ማሽቆልቆል መሆኑን ገልፀዋል - አቶ መለስ።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ ሚያዝያ 4 ቀን 2000</a></p>

</body>
</html>	
