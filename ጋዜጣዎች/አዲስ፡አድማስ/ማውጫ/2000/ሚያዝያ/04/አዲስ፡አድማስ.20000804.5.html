<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮ-ኤርትራ ጦርነት ሊቀሰቀስ ይችላል - ተመድ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኢትዮ-ኤርትራ ጦርነት ሊቀሰቀስ ይችላል - ተመድ</h2>


<p>የተባበሩት መንግሥታት ዋና ፀሐፊ ባንኪሙን የሳላም አስከባሪ ኃይል ካልተመደበ በኢትዮጵያና ኤርትራ አዲስ ጦርነት ሊቀሰቀስ ይችላል ሲሉ አስጠነቀቁ። በተመድ የኤርትራ አማባሳደር አርአያ ደስታ በበኩላቸው ፣ ድርጅቱ ፣ ሰላም አስከባሪው ኃይል ከኢትዮ - ኤርትራ ድንበር ከወጣ ፣ አዲስ ጦርነት ይቀሰቀሳል በሚል ቢሰጋም ፣ በሁለቱ አገሮች ድንበር ሰላም አስከባሪ ኃይል አያስፈልግም ሲሉ ገልፀዋል።</p>

<p>ዋና ፀሐፊው፣ ከስምንት ዓመት በፊት ጀምሮ አካባቢውን ሲቆጣጠር ስለነበረው ሰላም አስከባሪ ኃይል የወደፊት ዕጣ - ፈንታ የፀጥታው ም/ቤት አስቸኳይ ውሳኔ እንዲሰጥ ጠይቀዋል።</p>

<p>ተመድ ፣ ኤርትራ ለሰላም አስከባሪው ኃይል ነዳጅና ምግብ እንዳይደርስ ከከለከለች በኋላ ፣ አብዛኛውን ሰላም አስከባሪ ከጦርነት ቀጣናው ያስወጣ ሲሆን ፣ አሁን ኤርትራ በሚገኘው ማዘዣ ጣቢያ የቀሩት 146 ብቻ ናቸው።</p>

<p>አምባሳደር አርአያ ደስታ ለቢቢሲ እንደገለፁት ፣ በባድሜ አካባቢ የተነሳውን የድንበር ይገባኛል ጥያቄ መፍታት ያለበት የፀጥታው ም/ቤት ነው በማለት የባንኪሙንን ሪፖርት አጣጥለውታል። አማባሳደሩ ፣ የመንግሥታቱ ድርጅት አብዛኛውን ሰላም አስከባሪ ኃይል ከጦርነት ቀጣናው ማሰወጣቱ ለፓለቲካዊ ጠቀሜታ ሲባል የተደረገ ነው በማለት አውግዘዋል።</p>

<p>ኢትዮጵያን የማጥቃት ዕቅድ የለንም ያሉት አምባሳደሩ ፣ ነገር ግን በኤርትራ ላይ የሚሰነዘረውን ማንኛውንም ወረራ ለመከላከል ዝግጁ ነን ብለዋል። «ኢትዮጵያ ከወረረችን ራሳችንን ለመከላከል እንገደዳለን» በማለት ለሮይተርስ ገልፀዋል።</p>

<p>ዋና ፀሐፊው ስለተልዕኮው የወደፊት ዕጣ ባለፈው ረቡዕ ባሰራጩት ሪፖርትር ፣ ሰላም አስከባሪው ኃይል በሙሉ ሊመለስ ይችላል ወይም በአሥመራና አዲስ አበባ ጉዳይ አስፈፃሚዎች ይቋቋማሉ አሊያም ትንሽ ቃኝ ኃይል በድንበር አካባቢ እንዲሰፍር ይደረጋል ብለዋል።</p>

<p>«እኛ ሰላም አስከባሪውን ኃይል አንፈልግገውም። የሰላም አስከባሪው ጉዳይ የሞተ ነገር ነው» ብለዋል አምባሳደሩ ለሮይተርስ በሰጡት ቃል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ ሚያዝያ 4 ቀን 2000</a></p>

</body>
</html>	
