<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>«በምርጫው መወዳደር ዋጋ ቢስ ነው» ኢዴኃኅ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«በምርጫው መወዳደር ዋጋ ቢስ ነው» ኢዴኃኅ</h2>


<p>የኢትዮጵያ ዴሞክራሲያዊ ኃይሎች ኅብረት (ኢዴኃኅ) ፣ መሠረታዊ የምርጫ ሕጐች ተጥሰዋል በማለት ላቀረባቸው ጥያቄዎች ፣ ከኢትዮጵያ ብሔራዊ ምርጫ ቦርድ ተገቢ ምላሽ ባለማግኘቱ በነገው እለት ከሚጀመረው የአካባቢና ማሟያ ምርጫ ረሱን አንዳገለለ አስታወቀ።</p>

<p>ኅብረቱ ባለፈው ሐሙስ በሰጠው ጋዜጣዊ መግለጫ ፣ የኢትዮጵያ ብሔራዊ ምርጫ ቦርድ ፣ በሕጉ አግባብ ላይ ላቀረባቸው ጥያቄዎች ተገቢ ምላሽ ባልሰጠበት ሁኔታ በምርጫ ሂደት ውስጥ መቆየት ፣ እስካሁን ለነፃና ለፍትሐዊ ምርጫ እውን መሆንና ለአገሪቱ ዴሞክራሲያዊ ሥርዓት ግንባታ የከፈሉትን መስዋዕትነት ሁሉ ዋጋ ቢስ እንደሚያደርገው በማመን ከአካባቢና ማሟያ ምርጫዎች ራሱን ማግለሉን ገልጿል።</p>

<p>በዕጩ ምዝገባ ወቅት ላጋጠሟቸው የአፈጻጸም ችግሮች ፣ ምርጫ ቦርድ የእርምት እርምጃ እንዲወስድ በተደጋጋሚ ላቀረቡት ጥያቄ ፣ ሁነኛ መፍትሔ ባለመሰጠቱ ፣ በደቡብ ሕዝቦችና ፣ በኦሮሚያ በ596 ምርጫ ጣቢያዎች ያቀረቧቸው ዕጩዎች እንዳልተመዘገቡ ጠቅሰው ፣ ለችግሮቹ መፍትሔ እንዲፈለግ ከምርጫ ቦርድ አባላት ጋር ሁለት ሰዓት የፈጀ ውይይት ቢያደርጉም ፣ የተከሰቱ ችግሮች ቢኖሩ በወደፊቱ የምርጫ ሂደት እርምት ሊያደግባቸው እንደሚችል ፣ ለአሁኑ ምርጫ ግና በጥያቄው መሠረት ለመፈፀም ፍቃደኛ እንዳልሆኑ በመግለፅ «መልካም ውድድር ያድርግላችሁ» የሚል ምላሽ እንደሰጧቸው አስተድተዋል።</p>

<p>ይህን አቋማችሁን ለምርጫ ቦርድ አሳውቃችኋል ወይ? በሚል ከጋዜጠኞች ለቀረበላቸው ጥያቄ የኅብረቱ ሊቀመንበር ሲመልሱ ፣ ከሳምንት በፊት አቋማቸውን ከሸኚ ደብዳቤ ጋር በፋክስ መላካቸውን ገልፀው፣ ለጥያቄያቸው ማላሽ ካላገኙ በምርጫው እንደማይቀጥሉ ማስታወቃቸውን ተናግረዋል።</p>

<p>ባቀረባችኋቸው ጥያቄዎች ዙሪያ ሌላኛው ወገን መወያየት ባይፈልግ ከፓላማ ትወጣላችሁ ወይ? ተብለው በሰጡት ምላሽ ፣ የ97ቱ ምርጫና ይህ የማሟያ ምርጫ ግንኙነት የለውም። በፓላማ ተስትፎአችን እንቀጥላለን ብለዋል። «እኛ ሕግና ሕጋዊነት የጠበቀ ምርጫ በአገራችን እንዲካሄድ እንፈልጋግለን። እስከዛሬ ድረስ ስናደርግ የነብረው ፣ ቅሬታችንን እያሰማን ፣ አልተመቸንም እያልን በመንከባለል መስመሩን ማለፍ ነው።</p>

<p>በአሁኑ ወቅት ግና ያንን ላለማድረግ ወስነናል። ሌላው ወገን አልደራደርም ካል ይህችን አገር በምን መንገድ እንደሚገዛት ውስኗል ማለት ነው። ብለዋል ፣ የኢዴኃኅ ሊቀመንበር ፕሮፌሰር በየነ ጴጥሮስ። ከምርጫ ቦርድ ኃላፊዎች ጋር ባደረጉት ውይይት ምን ምላሽ ተሰጣችሁ? ተብለውም ምርጫ ቦርድ ያለውን ሁኔታ እንዳልተገነዘበ ተረድተናል ያሉት ፕሮፌሰር በየን ፣ «እጃችን ያለው ሰንድና እኛ አምነን እንድናልፍ የሚፈለገው የእኛን ደረጃ የማይጠብቅ ነው። ሕፃን ወይም የምናደርገውን የማናውቅ አድረግው ይቁጠሩን አናውቅም። እኛን የማይጠብቅ አካሄድ ነው ያየነው። በዚህም አዝነን ነው የተለያየነው» ብለዋል።</p>

<p>አልዘገያችሁም ወይ? ለሚለው ጥያቄ ፣ «እኛ ሕግ በጣሰና ባልተመቻቸ ሁኔታ እንደ በግ እየተነዳን አንሄድም ፣ አሠራራችሁን አስተካክሉ ማለት ከጀመርን ቆይተናል። እኛ ወደ ምርጫ የገባነው ለማሸነፍ እንጂ ለተሳትፎ አይደለም። ተስትፎ የሚባለውን ባለፍቱ ዓመታትም ስናደግ ኖረናል። አሁን የተሳቶ ዘመን አልፎ የማሸነፍና ስልጣን የመያዝ ወቅት ላይ ነው ያለው።» ብለዋል።</p>

<p>በጉዳዩ ላይ አስተያየታቸውን የሰጡት የምርጫ ቦርድ ኃላፊዎች በበኩላቸው ፣ ምርጫው ሊከናወን አምስት ቀናት ሲቀሩት የህብረት ፓርቲ ተወካይ የምርጫ ጊዜው እንዲራዘም መጠየቃቸውን ጠቅሰው ፣ ቦርዱም ለዚህ ምርጫ በብዙ ሺህ የሚቆጠር የሰው ሀይል ቀደም ብሎ ያንቀስቀሰና በሚሊዮኖች የሚቆጠሩ ስነዶች በ42000 የምርጫ ጣቢያዎች ስላሰራጨ ቀኑን መቀየር ኃላፊነት የጐደለውና የማይቻል ጥየቄ ነው ሲሉ ገልፀዋል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ ሚያዝያ 4 ቀን 2000</a></p>

</body>
</html>	
