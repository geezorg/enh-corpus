<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ቴዎድሮስ ካሳሁን ማክሰኞ ፍ/ቤት ይቀርባል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ቴዎድሮስ ካሳሁን ማክሰኞ ፍ/ቤት ይቀርባል</h2>


<p>አቃቤ ሕግ ፣ በአርቲስት ቴዎድሮስ ካሣሁን (ቴዲ አፍሮ) ላይ የመሰረተውን ክስ አሻሽሎ እንዲያቀርብ በታዘዘው መሠረት ባለፈው ረቡዕ አሻሽሎ በማቅረቡ ፣ ፍ/ቤቱ በአቃቤ ሕግና በተከሳሽ ጠበቃ የቀረቡለትን መረጃዎች ተመልክቶ ዋስትና ለመስጠት ወይም ለመከላከል ፣ እንዲሁም «ሰለሜ» በተባለው የዘፈን ክሊፕ በተመሰረተበት ክስ ብይን ለመስጠት ለመጪው ማክሰኞ ተለዋጭ ቀጠሮ ሰጠ።</p>

<p>«ሰለሜ» በተሰኘው ክሊፕ በተጠቀመው ሥዕል በተመሰረተበት ክስ ላለፈው ሐሙስ ቢቀጠርም ተከሳሹ ቴዲ አፍሮ ባለመቅረቡ ለማክሰኞ ተቀጥሯል።</p>

<p>ቴዲ ሕግ ፣ ተጐጂው ከሞተና 15 ዓመትና ከዚያ በላይ የሚያስቀጣ አንቀጽ በተከሳሽ ላይ ከተጠቀሰ የሚሉት ዋስትና የሚከለክሉ ሁለት ነጥቦች ስለተሟሉ ዋስትና መፈቀድ የለበትም ሲል ፣ የተከሳሽ ጠበቃ በበኩላቸው ፣ የፍትህ አሠራር ሁልጊዜ በግትር ሕጐች ብቻ አይሥራም ፣ የፍርድ ሰጪ አካላትም የዳኝነት ሥልጣን ይታከልበታል የሚል ሦስተኛ መከራከሪያ ነጥብ አቅርበዋል።</p>

<p>«የተጐዳው ሰው የማይሞት ከሆነና በተከሳሽ ላይ የተጠቀሰው የሕግ አናቀጽ 15 ዓመት ወይም ከዚያ በላይ የማያስቀጣ ከሆነ ፣ ፍ/ቤቱ በዋስትና ሊለቀው ይችላል» የሚለው አስገዳጅ ሳይሆን ፣ ፈቃጅ የሆነ የሕግ ድግንጋጌ ነው» ያሉት የቴዲ ጠበቃና የሕግ አማካሪው ፣ ይህንን ከሕገ መንግሥቱ ጋር አጣጥመን ስንመለከተው የዜጐች ዋስትና የሚከለከልበት ሁኔታ ገዢ ሕግ ሳይሆን ልዩ ሁኔታ ነው ፣ ብለዋል።</p>

<p>የአንቀፁ አቀማመጥ ግን ይቻላል የሚል ስለሆነ ፍ/ቤቱ የክሱን አቀራረብና ነጥቦቹን ተመልክቶ ፣ ሁኔታዎች በተሟሉበት ሁኔታ እንኳን ዋስትና ከመፍቀድ የሚከለክለው ሕግ የለም የሚል አቋም አለኝ» በማለት አብራርተዋል።</p>

<p>በደንበኛዬ ላይ በቀረቡት ማስረጃዎች ላይ የተጠቀሱት የሰው ምስክሮች ፣ ፓላን ሲነሳ የነበሩ እንጂ ድርጊቱ ሲፈፀም ያዩ ሰለመሆናቸው አንድም ቦታ ያተጠቀሱ በመሆናቸው ፣ የአካባቢ ማስርጃው ለማስረዳት ያለው ሁኔታ የላላ ስለሆነና ደንበኛዬም ድርጊቱን አልፈፀምኩም በማለቱ ፣ ፍ/ቤቱ እነዚህን ሁኔታዎች ከግምት ውስጥ በማስገባት የዋስትና መብት እንዲጠብቅላቸው ሲሉ ጠይቀዋል።</p>

<p>አቃቤ ሕግ በበኩሉ ፣ በዚህ አንቀጽ የተከሰሱ ሰዎች እስከ ዛሬ ድረስ የዋስትና መብት ተሰጥቷቸው ስላማያውቅና ማስረጃዎችም በዚህ ደረጃ ስለማይታዩ ፣ ዋስትና ሊፈቀድ አይገባም ፣ የሚል መከራከሪያ አቅርቧል። ፍ/ቤቱ የግራ ቀኙን ሐሳብ አዳምጦና የቀረቡለትን ነጥቦች ተመልክቶ ብይን ለመስጠት ለማክሰኞ ሚያዚያ 21 ቀን 200 ተለዋጭ ቀጠሮ ሰጥቷል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ ሚያዝያ 18 ቀን 2000</a></p>

</body>
</html>	
