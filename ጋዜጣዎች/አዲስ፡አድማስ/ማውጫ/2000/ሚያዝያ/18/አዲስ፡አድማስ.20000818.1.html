<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>በሞቃዲሾ ውጊያ አገረሸ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በሞቃሺሾ ውጊያ አገረሸ</h2>


<p>በሶማሊያ የሽግግር መንግሥትና በአክራሪው ቡድን ማካከል ውጊያው እንደገና ያገረሸ ሲሆን ካለፈው ቅዳሜ ወዲህ 100 ሰዎች እንደሞቱና ከ100 በላይ እንደቆሰሉ ሮይተርስ አመለከተ።</p>

<p>በአክራሪው ቡድን ቁጥጥር ሥር የነበረችው የደቡባዊ ሶማሊያ የወደብ ከተማ ጌዳ ፣ ባለፈው ማክሰኛ በመንግሥት ደጋሪ ሚሊሻዎች እጅ እንደገባች የታወቀ ሲሆን ፣ አክራሪው ቡድን ከባይደዋ አጠገብ የምትገኘውን የበርደሌ ከተማ ባለፈው ሰኛ እንደተቆጣጠረ ታውቋል። ቡድኑ ያለአንዳች ጉዳት የአካባቢውን ባለሥልጣናት ትጥቅ እንዳስፈታ ያመለከተው ሮይተርስ ፣ ከባድ መሳሪያ ትከሻቸው ላይ የተሸከሙ ወታደሮች በከተማዋ እየዞሩ እንደሆነ ጠቅሷል። አክራሪው ቡድን አዳዲስ ሕጎች ማውጣቱን የተናገሩት ነዋሪዎች ፣ በአደባባይ ሲጋር ማጨስ ፣ ጫት መቃም ወይም ፊልም መመልከት እንደተከለከለ ገልፀዋል።</p>

<p>በሌላ በኩል በሶማሊያ የሚገኙ የኢትዮጵያ ወታደሮች አልሂዳያ መስጊድ ውስጥ ጥቃት በመሰንዘር 21 ሰዎችን ገድለዋል ፣ በሚል አምንስቲ ኢተርናሽናል ባለፍው ረቡዕ ያቀረበውን ውንጀላ ፣ የኢትዮጵያ መንግሥት ሐሰት ነው ሲል አጣጥሎታል። በመስጊዱ ላይ በተሰነዘር ጥቃት አንድ ኢማምና በርካታ የእስልምና ምሁራን እንደተገደሉ አምነስቲ ጠቅሶ ሰባት ሰዎችም ጐሮሮቸውን ተውግተዋል ብሏል። የሰብዓዊ መብት ድረጅቱ ውንጀላ መስረተሰቢስና ውሸት እንደሆነ የተናገሩት የማስታወቂያ ሚ/ር ቃል አቀባይ አቶ ዘምድኩን ተክሌ ፣ ከአክራሪው የእስላምና ቡዳን ያገኙት የፓርፓጋንዳ ወሬ ነው በለዋል - ለሮይተርስ። ኢትዮጵያ በእንዲህ ዓይነት ድርጊት ውስጥ ፈፅሞ አትገባም ያሉት ቃል አቀባዩ ፣ ድርጅቱ ስለ ኢትዮጵያ በጎ ቢናገር ነበር የሚገርመው ብለዋል።</p>

<p>የጠ/ሚኒስትር መለስ ዜናዊ ልዩ አማካሪ የሆኑት አቶ በረከት ስምኦን በበኩላቸው ፣ አምነስቲ በአፍሪካ ቀንድ ተወካይ የለውም ብለዋል - ለሮይተርስ። «አምንስቲ ኢንተርናሽናል በሶማሊያ መሬት ተዋካይ የለውም ፣ ወሬና አሉባልታ ሰብስቦ ነው ኢትዮጵያን የሚከሰው» ብለዋል አቶ በረከት።</p>

<p>አንዳንድ ለዘብተኛ የእስላምና ቡድን መሪዎች በሞቃዲሾ በተጧጧፈው ውጊያና በመስጊድ የተከሰተውን ግድያ ተክትሎ በተመድ ስፖንስርነት ሊካሄድ የነበረውን የእርቅ ጉባኤ ለሌላ ጊዜ እንስዳተላለፉት ሮይተርስ ዘግቧል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ ሚያዝያ 18 ቀን 2000</a></p>

</body>
</html>	
