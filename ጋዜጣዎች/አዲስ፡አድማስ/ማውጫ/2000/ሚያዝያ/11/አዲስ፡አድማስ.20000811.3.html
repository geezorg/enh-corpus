<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢሰመጉ መንግሥት ሰብአዊ መብቶችን እንዲያስከብር ጠየቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢሰመጉ መንግሥት ሰብአዊ መብቶችን እንዲያስከብር ጠየቀ</h2>


<p>የኢትዮጵያ ሰብአዊ መንቶች ጉባኤ ኢሰመጉ/ መግሥት ሰብዓዊ መብቶችን እንዲያስከብር ጠየቀ።</p>

<p>በፌዴራል ሕገ-መግሥት መሠረት እያንዳንዱ ሰው በሕይወት የመኖር ተፈጥሯዊ መብት እንዳለው ቢደነገግም ፣ በዜጎች ላይ ሕገወጥ ግድያ ፣ ድብደባና ፣ ማሰቃየት ፣ በጦር መሣሪያ ማቁሰል ፣ እስራት ፣ ዛቻና ማስፈራት ፣ ፍትህ ማጣት ፣ የንብረት መውደም ወይም መዘረፍ እየደረሰ መሆኑን አመክቷል - ኢሰመጉ በመግለጫው።</p>

<p>ኢሰመጉ እስከ መጋቢት 2000 ዓ.ም መጨረሻ ባወጣቸው መግለጫዎች ውስጥ ያልተካተቱ ናቸው በማለት ትናንት ባወጣው መግለጫ ፣ 18 ሰዎች ሕገ-ወጥ ግድያ ፣ 69 ሰዎች ድብደባና ማሰቃየት ፣ 16 ሰዎች በጦር መሣሪያ ማቁሰል ፣ 302 ሰዎች ሕገ-ወጥ እስራት ፣ 5 ሰዎች ዛቻና ማስፈራራት ፣ አንድ ሰው ፍትህ ማጣት የተፈፀመበት መሆኑን ጠቅሶ ፣ ከ800ሺ ብር በላይ ግምት ያለው ንብረት መውደሙንና በርካታ ቤቶች መቃጠላቸውን ገልጿል።</p>

<p>ጉባኤው ባወጣው ባለ 32ገጽ መግለጫ ፣ የተካተቱት ጉዳዮች ኢሰመንጉ ፣ ከቀረቡለት አቤቱታዎችና ጥቆማዎች እንዲሁም የመብት ጥሰቶቹ ከተፈፀመባቸው ቦታዎች በመገኘት ከተሰበሰቡ መረጃዎች በመነሳት ተጣርተው የተጠናከሩ መሆናቸውን ጠቅሶ ፣ ከደረሱት የሰብዓዊ መብት ጥሰቶች በአብዛኛው የተፈፀሙት በመንግሥት የፀጥታ ኃይሎች መሆኑ ደግሞ ሁኔታውን እጅግ አሳሳቢ ያደርገዋል ብሏል።</p>

<p>መንግሥት ለጉዳዩ ትኩረት በመስጠት ሕገወጥ ድርጊቶች የሚፈፅሙ የፀጥታ ኃይሎች አባላት ሕግ ፊት እንዲቀርቡ ፣ ከሕግ አግባብ ውጭ የታሰሩ ግለሰቦች በአስቸኳይ እንዲፈቱ ፣ ከሕግ ውጭ ለተገደሉ ዜጎች ቤተሰቦች ፣ በግፍ ለተደበደቡና ለቆሰሉ ፣ እንዲሁም ለሕገ-ወጥ እስራት ለተዳረጉና ንብረቶቻቸው ያለአግባብ ለተወረሱና ለወደመባቸው ሁሉ ተገቢ ካሳ እንዲከፍላቸው ጠይቋል። የጎሳ ግጭቶች ከፍተኛ ሰብዓዊና ቁሳዊ ጥፋት እያደረሱ በመሆኑ ለግጭቶቹ መንስኤ የሆኑት መሠረታዊ ችግሮች በመፍታት ፣ መንግሥት የዜጎችን መብቶችና ነፃነቶች በማስጠበቅ በኩል ያለበትን ሕገ-መግሥታዊ ግዴታ በአግባቡ እንዲወጣ ጠይቋል - ኢሰመጉ።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ ሚያዝያ 11 ቀን 2000</a></p>

</body>
</html>	
