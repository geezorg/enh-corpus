<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የባንክ ተከሳሾች ላይ የእስር ውሳኔ ሰጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የባንክ ተከሳሾች ላይ የእስር ውሳኔ ሰጠ</h2>


<p>የፌደራል ከፍተኛ ፍርድ ቤት በፀረ ሙስና ኮሚሽን ክስ ቀርቦባቸው የነበሩት የኢትዮጵያ ንግድ ባንክ ተከሳሾች ረቡዕ በሬደራል ከፍተኛ ፍ/ቤት ከሁለት ዓመት እስከ ሰባት ተኩል የሚደርስ እስር የተወሰነባቸው ሲሆን ፣ እስካሁን በእስር የቆዩበት ጊዜ ታስቦ ትናንት ተለቀዋል።</p>

<p>ከባንኩ መመሪያ ውጪ የተለያዩ ብድሮች እንዲፈቀዱ አድርገዋል ተብለው የተከሰሱት 25 የባንኩ ሃላፊዎችና ሠራተኞች ጥፋተኛ እንደሆኑ የገለፀው ከፍተኛ ፍ/ቤት ፣ ይሁንና የብድር መመሪያዎችን የጣሱት ሕገወጥ ጥቅም ለማግኘት አለመሆኑን በመጥቀስ የቅጣት ውሳኔውን እንዳቀለለው ገልጿል። ተከሳሾቹ መመሪያዎች በመጣስ ብድር ለመስጠት የቻሉት ፣ በሶሻሊስታዊ የኢኮኖሚ ስርዓት የተዘጋጁት መመሪያዎች ከነፃ ገበያ ስርዓት ጋር የማይጣጣሙ መሆናቸውን በማሰብና ከግል ባንኮች ጋር ተወዳዳሪ ለመሆን በመነሳሳት እንደሆነ ፍ/በቱ ገልፆ ፣ የተከሳሾቹ የትምህርት ደረጃ ከፍተኛ ከመሆኑም በተጨማሪ በተለያዩ ተቋማት በቅንነት ያገለገሉ መሆናቸውም የቅጣት ውሳኔን የሚያቀል ነው ብሏል።</p>

<p>ብድሮቹ እንዲፈቀዱ ያደረጉት ከባንኩ መመሪያዎች ውጪ እንደሆነ የተረጋገጠ ቢሆንም ፣ አብዛኞቹ ብድሮት የተመለሱ መሆኑን በአቃቤ ሕግ ማስረጃ ጭምር የተረጋገጠ መሆኑንና በመንግሥትም ሆነ በባንኩ ላይ የደረሰ የገንዘብ ጉዳት አለመኖሩን ፍርድ ቤቱ በመዝገቦቹ ከቀረበው መከራከሪያ መረዳቱን አመልክቷል።</p>

<p>በዚሁም መሠረት አቶ ጥላሁን አባይ ፣ በ7 ዓመት ተኩል አቶ ኪዳኔ ወልዴ ፣ አቶ ሃይሉ ለገሰ አቶ ንጉሴ ታደሰ ፣ አቶ ሃብተስላሴና አቶ ግንደሬ ኢያና በ7 አመት እስር የተወሰነባቸው ሲሆን ፣ ሌሎችም ከሁለት እስከ አምስት አመት የሚደርስ እስር ተፈርዶባቸዋል። በሁሉም ተከሳሾች ላይ ከ1ሺ እስከ 3ሺ ብር የሚደርስ ቅጣትም ተወስኗል።</p>

<p>ውሳኔውን ካስተላለፉት ሦስት ዳኞች አንዱ የልዩነት ሃሳባቸውን ያስመዘገቡ ሲሆን ፣ የእስር ቅጣቱ ከአንድ ዓመት እስከ አራት ዓመት መሆን ይገባው ነበር ብለዋል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ ሰኔ 7 ቀን 2000</a></p>

</body>
</html>	
