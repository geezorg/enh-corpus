<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>«መንግሥት ወንጀል ፈፅሟል»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«መንግሥት ወንጀል ፈፅሟል»</h2>


<p>ኦብነግ የነዳጅ ፍለጋ ላይ ተሰማርተው በነበሩ ኢትዮጵያውያንና የቻይና ዜጎች ላይ የፈፀመውን ጥቃት ተከትሎ የኢትዮጵያ ወታደራዊ ሃይል በአፀፋ እርምጃ ኢሰብዓዊ ድርጊት እንደፈፀመ የሳተላይት ምስሎች ያረጋግጣሉ ሲል ሂዩማን ራይትስ ዎች የወነጀለ ሲሆን መንግሥት በበኩሉ ክሱ መሠረተ ቢስ ነው በማለት አስተባብሏል።</p>

<p>ጥፋቶቹ የተፈፀሙት በመንግሥት ይሁን በአማፂው ሃይል ለማረጋገጥ አልተቻለም ብሏል - የአሜሪካ መንግሥት።</p>

<p>ሂዩማን ራይትስ ዎች ከትላንት በስቲያ በናይሮቢ ባወጣው ባለ 130 ገፅ ሪፖርት ፣ የኢትዮጵያ ወታደራዊ ሃይል እስከ ግድያ በሚደርስ ወከባ ነዋሪዎችን በግዳጅ ከመኖሪያቸው ለማፈናቀል የሰብዓዊ መብት ጥሰቶችን ፈፅሟል ብሏል።</p>

<p>የኢትዮጵያ ወታድሮ በክልሉ ስምንት ቦታዎች ላይ የሚገኙ ከተሞችና መንደሮች ላይ ሰፊ ጥቃት እንደፈፀሙ የሚያረጋግጡ ከሳተላይት የተነሱ ምስሎች ከአሜሪካ ሳይንስቲፊክ ቡድን ማግኘቱን ሪፖርቱ አስታውቋል። የሳተላይት ምስሎች የፈረሱና የተቃጠሉ በደርዘን የሚቆጠሩ ቤቶችን የሚያሳዩ ናቸው ብሏል ድርጅቱ።</p>

<p>የምናወጣውን ሪፖርት የኢትዮጵያ ባለሥልጣናት በተደጋጋሚ ያጣጥላሉ ሲሉ የተናገሩት የድርጅቱ ዳይሬክተር ፣ ለምስክርነት ያቀርብናቸውንም እማኞች ቀጣፊና የአማፂው ቡድን ደጋፊዎች ናቸው በማለት መንግሥት አጣጥሏቸዋል ብለዋል። «የሳተላይት ምስሎቹን ግን ለማጣጣል በጣም ያስቸግራል ፣ ምክንያቱም ምስሎቹ እንደሰው አይቀጥፉም» ብለዋል ዳሬክተሩ።</p>

<p>አሸባሪነትን ለመዋጋት የሚያደገው ጥረት እንደማያቋርጥ የሚገልፅ መግለጫ በማውጣት ማስተባበያ ያቀረበው የኢትዮጵያ መንግሥት ፣ የድርጅቱ ውንጀላ መሰረተ ቢስ እንደሆነና በምስራቅ አፍሪካ ልዩ ዓላማ ያላቸው ሃይሎች የሚሸርቡት ነው ሲል ከሷል።</p>

<p>የምዕራብ ለጋሽ አገራት በኢትዮጵያ ወታደራዊ ሃይል የተፈፀመውን ኢሰብዓዊ ድርጊት አላወገዙም ሲሉ ዳሬክተሩ ወንጅለዋል።</p>

<p>አሜሪካ ፣ ብሪታኒያ እና አውሮፓ አንድነት ድርጊቱን በዝምታ በማለፍ ማሴርን መርጠዋል ሲል ተችቷል - ቡድኑ። የአሜሪካ የውጭ ጉዳይ ሚኒስቴር ቃል አቀባይ በየግዜው የሚወጡ ሪፖርቶች ቸል እንደማይባሉ ገልፀው ፣ ድርጊቶቹ በመንግሥት ወይም በአማፂው ቡድን የተፈፀሙ ለመሆናቸው ለማረጋገጥ አልቻልም ብለዋል። የኢትዮጵያ ወታደሮች ከፖለቲካ ወገናዊነት የፀዳ የፕሮፌሽናል አቋም እንዲይዙ ወታደራዊ እርዳታ መስጠታችንን እንቀጥላለን ብለዋል - ቃል አቀባዩ።</p>

<p>የሰብዓዊ መብት ተሟጋች ቡድኑን ሪፖርት መሰረተ ቢስ እንደሆነ የገለፀው የኢትዮጵያ መንግሥት ዘመቻው የአንድ ወገንን ጂኦፖለቲካዊ ፍላጎት ለማርካት የታለመ ነው ብሏል። የማስታወቂያ ሚ/ር ባወጣው መግለጫ «እንዲህ ዓይነት ስም የማጥፋት ዘመቻ ኢትዮጵያ በትክክለኛው የልማትና ዲሞክራሲ ጎዳና መሆኗን የማይፈልጉና የኢትዮጵያ ህዝቦችን ስኬታማነት የሚጠሉ ፀረ-ሰላም ሃይሎች ተግባር እንደሆነ ግልፅ ነው» ብሏል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ ሰኔ 7 ቀን 2000</a></p>

</body>
</html>	
