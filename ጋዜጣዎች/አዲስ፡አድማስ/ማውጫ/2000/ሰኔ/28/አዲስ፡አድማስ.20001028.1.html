<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>በቴዲ ክስ የሐኪም ማስረጃ አወዛገበ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በቴዲ ክስ የሐኪም ማስረጃ አወዛገበ</h2>


<p>ዐቃቤ ሕግ በድምፃዊ ቴዎድሮስ ካሳሁን /ቴዲ አፍሮ/ ላይ ያቀረበው ክስና ማስረጃ ከፍተኛው ፍ/ቤት በመመርመር ፤ «አያንስጠይቀውም ይፈታ ወይም የሚያስጠይቅ ስለሆነ በማስረጃ ይከልከል» የሚል ብይን ለመስጠት በተያዘው የትናንት ቀጠሮ ፣ በሃኪም የምርመራ ወረቅት ላይ ክርክር በመፈጠሩ ለሳምንት ተቀጠረ።</p>

<p>ተከሳች ጥቅምት 23 ቀን 99 ዓ.ም ከምሽቱ 7 ሰዓት አራት ኪሎ አካባቢ በደረሰ የመኪና አደጋ ሕይወት ጠፍቷል በማለት ፤ ከሆስፒታል የአስከሬን ምርመራ ማስረጃ አያይዞ ዓቃቤ ሕግ ክስ ማቅረቡ የሚታውስ ሲሆን ፣ የምርመር ወረቀቱ ላይ የተፃፈው ቀን የተሳሳተ ነው ብሏል። በመኪና አደጋው ጥቅምት 22 ቀን ህይወት እንደጠፋና ጥቅምት 23 ቀን ምርመራ እንደተደረገ ይገልፃል የአስከሬን ምርመራ ወረቀቱ።</p>

<p>የቴዲ ጤበቃ በበኩላቸው ቴዲ አፍሮ ፣ እስካሁን የታሰረው በተሳሳተ ማስረጃ ነው ሲሉ ተከራክረዋል።</p>

<p>አቃቤ ሕግ ፤ በእንግሊዝኛ የተፃፈው የሆስፒታል ማስረጃ የቀን ስህተት ስላለበትና ትክክለኛውን አሳርሜ ስላቀረብኩ ፍ/ቤቱ ይቀበለኝ በማለት አቅርቧል።</p>

<p>የቴዲ ጠበቃ ፤ በአቃቤ ሕግ የቀረበው አዲስ ማስረጃ ከጉዳዩ ጋር ተያያዥነት ስለሌለው ውድቅ ይደረግልኝ በማለት ቢጠይቁም ፤ ፍ/በቱ ስህተቱ እንዴት እንደተፈጠረ እያጣራ መሆኑን የተናገሩት ዳኛ ፣ አቃቤ ሕግ ስለ ስህተቱ እንዲያብራራ አዘዙ።</p>

<p>አቃቤ ሕግ በሰጠው ምላሽ ፣ የሆስፒታል ማስረጃ ላይ የሰፈረው ፅሁፍ በመኪና አደጋ ህይወት የጠፋው በጥቅምት 22 እንደሆነና አስከረኑ በጥቅምት 23 እንደተመረመረ የሚገልፅ እንደሆነ ጠቅሰዋል ፤ ስህተቱ የተፈጠረው የአስከሬን ምርመራ ያደርጉት ባለሙያ ፣ ከፖሊስ ኦርጂናል ስነድ ላይ ያገኙትን መረጃ ወደ መዝገብ ሲገለብጡ በመሳሳታቸው እንድሆነ ከሆስፒታሉ በደብዳቤ ተገልፆልናል ብሏል አቃቤ ሕግ።</p>

<p>የቴዲ ጠበቃ በበኩላቸው ድንበኛዬ እስካሁን በሀሰተኛ ማስረጃ ከ3 ወራት በላይ ታስሯል ፣ አቃቤ ሕግ አሁን ከአንድ ዓመት ከዘጠኝ ወር በኋላ አዲስ ማስረጃ አለኝ ብሎ ማቅረብ አይችልም ብለዋል። ደነበኛዬ ፣ አደጋው ተከስቷል ከተባለት እለት በፊት በሞተ ሰው ምክንያት ከስ ተመስርቶበታል ያሉት የቴዱ ጠበቃ ፣ ስለዚህ ማስረጃው ውድቅ ተደርጐ በነፃ እንዲሰናበት እጠይቃለሁ ብለዋል። አቃቤ ሕግ በበኩሉ ፣ በሃኪም ማስረጃ የእንግሊዝኛው ኮፒ ላይ የቀን ስህተት ተፍጥሯል ፣ ስህተቱም ሙሉ በሙሉ የሆስፒታሉ እንደሆነ አምኗል በማለት ተናግሯል።</p>

<p>አሁን ተስተካከለ የተባለው ማስረጃ በሆስፒታል አስተዳዳሪ የተፈረመ ነው ያሉት የቴዲ ጠበቃ ፣ በሃኪም የምርመራ ማስረጃ ላይ መፈረም ያለብት ምርመራውን ያደርገው ሐሚም እንጂ አተዳዳሪው ስልላልሆኑ ፍ/ቤቱ ውድቅ ያድርግልን በማለት ጠይቀዋል። በማያያዝም ፤ «በዚህ ጉዳይ ሆስፒታሉም አቀቤ ሕግም ይጠየቁበታል ፣ ይህ የሰብአዊ መብት ጉዳይ ነው። መጀመሪያ የቀረበውን ማስረጃ ማስለወጥ የሚይስችል ጉዳይ የለም» ብለዋል - የቴዱ ጠበቃ።</p>

<p>አቃቤ ሕግ ግን የሃኪም ማስረጃዬ ፤ የቀን ስህተት እንጂ የይዘት ስህተት የለውም ፣ አዲስ ማስረጃም አላቀርብኩም በማለት ተከራክረዋል። የተከሳሽ ጠበቃ ፣ ማስረጃው የይዘት ችግርም ስላለበት ውድቅ ይደረግልኝ ፣ አቃቤ ሕግ እየበደለን ነው ሲሉ ፍ/ቤቱን ጠይቀዋል። ፍ/ቤቱም የግራ ቀኙን ክርክርና የቀረቡለትን ማስርጃዎች መርምሮ ብይን ለመስጠት ለአርብ ሐምሌ 4 ቀን 2000 ዓ.ም ተለዋጭ ቀጠሮ ስጥቷል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ ሰኔ 28 ቀን 2000</a></p>

</body>
</html>	
