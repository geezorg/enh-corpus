<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የረሃብተኛው ቁጥር ተጋኗል - መግሥት የከፋ የረሃን አደጋ አለ - ዩኒሴፍ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የረሃብተኛው ቁጥር ተጋኗል - መንግሥት የከፋ የረሃብ አደጋ አለ - ዩኒሴፍ</h2>


<p>በኢዴአፓ መድህን ጠያቂነት በወቅቱ የኢትዮጵያ የድርቅ ሁኔታ ላይ የተወካዮች ምክር ቤት ሐሙስ እለት በተወያየበት ወቅት ፣ መንግሥትን በመወከል ከፓርላማ አባላት ለተነሱ ጥያቄዎች መልስ የሰጡት ምክትል ጠቅላይ ሚኒስትርና የገጠርና ግብርና ልማት ሚኒስትር አቶ አዲሱ ለገሰ ፣ አንዳንድ በኢትዮጵያ እየተንቀሳቀሱ የሚገኙ የልማት ድርጅቶች ሆነ ብለው በሀገራችን በአሁኑ ወቅት በድርቅ አደጋ ውስጥ ያለውን የሕዝብ ቁጥር አጋነው እንዳቀረቡ ተናገሩ። በሌላ በኩል ረሃብ ሊከሰት ይችላል ሲል ዩኒሴፍ አስታውቋል። የሀገሪቱን በጀት ባማሸጋሸግ ገፅታችንን በአለም ህብረተሰብ ዘንድ በድጋሚ ሊያበላሽ የተጋረጠብንን የረሃብ አደጋ እንድነከላከልና ለወገኖቻችን እንድንደርስላቸው ፣ ሁላችንም ተረባርበን ህዝባችንን እናንቀስቅስ በማልት ሀሳብ ያቀረቡት የኦሮሞ ፌዴራሊስት ዴሞክራሲያዊ ንቅናቄ /ኦፌዴን/ ሊቀመንበር አቶ ቡልቻ ደመቅሳ መንግሥት ስለጉዳዩ ዝም ብሎ መቆየቱን ተችተዋል።</p>

<p>አቶ አዲሱ በበኩላቸው ፣ ለዚህ አስተያየት ምልሽ ሲሰጡ ህዝቡንና ያለንን ሀብትን ከዳር እስከዳር ማንቀሳቀስ ካለብን የምንቀስቀሰው ድህነትን ተከተሎ የተንሳውን የምግብ እጥረት/ረሃብን ለማስወገድ ብቻ ሳይህን ድህነትን እራሱን ታሪክ ለማድረግ በሚያስችል የልማት ሥራ ላይ መህን አለበት ካሉ በኋላ ፣ የአሁኑ ድረቅ ከጥቂት አመታት በፊት 14 ሚሊዮን ህዝብ ከተራበበት ሁኔታ ጋር ሲነፃፀር ቁጥሩ ዝቅ ያለ በመሆኑና አሁን መንግሥት ያለው አቅም የተሻለ ስለሆነ ችግሩ ከመንግሥት ቁጥጥር ሊወጣ እንደማይችል ተናግረዋል።</p>

<p>እንደሚኒስትሩ ገለፃ ከሆነ ፣ በሴፍቲኔት የምግብ ዋስትና ፕሮግራም የሚረዱትን ጨምሮ በአሁኑ ወቅት በድርቅ አደጋ መንግስት እርዳታ እያደረገላችው የሚገኙ ሰዎች ቁጥር በጠቅላላው 4.6 ሚሊዮን ብቻ ነው። የዕርዳታ ድርጅቶች ቁጥሩን የሚያጋንኑት ከፍተኛ የሥራ ማስኪጃ ገንዘብ ለማግኘት ነው ያሉት አቶ አዲሱ ፣ እነዚህ ግብረ ሰናይ የእርዳታ ድርጅቶች ሁሉም ባይሆኑ በከፊል ስለችግሩ ባማከርናቸው ጊዜ የተሻለ እርዳታ ከአለም አቀፍ ማህበረሰብ እንድናገኝ ፣ «ጥሩ ለማኞች ሆነን መቅረብ። እንዳለብን ከመጀመሪያው ጀምሮ ሲነግሩን ነበር ካሉ በኋላ ፣ «በአሁኑ ወቅት ስለቀረበው የሕዝብ ቁጥር የተለያየ አሀዝ የሚነገረው ከዚህ ጋር በተያያዘና አንዳድ በወስጥም በውጭም ያሉ ወገኖች መንግሥት በቅርቡ ያረቀቀውን መንግሥታዊ ያልሆኑ ድርጅቶችን የሚመለከተውን አዋጅ ተግባራዊ እንዳያደርግ የሚያሰሙት ጩኸትም ጭምር ነው» ብለዋል።</p>

<p>የምክትል ጠቅላይ ሚኒስትሩን አስትያየት ተንተርሰው ጥያቄ ያነሱት የኢዴአፓ-መድኅን ሊቀመነበር አቶ ልደቱ አያሌው በበኩላቸው ፣ መንግሥት እስከአሁን ስለደርቁ ለህዝብ ይፋ ባለማድረጉ ለጉዳዩ ብዙም ትኩረት እንዳልሰጠው የሚያሳይ መሆኑን ከጠቀሱ በኋላ ፣ «ለመሆኑ ረሀቡ ከቀጥጥራችን ውጭ አይሆንም የሚባለው ስንት ሰው ሲሞትብን ነው? ከተቆጣጠርነውማ አንድም ሰው እንኳን ሞቷል የሚባል ነገር መስማት አልነበረብንም» በማለት ሃሳባቸውን ስንዝረዋል። «ምነው የግንቦት 20ን በአል ለማክበር ሕዝቡን ከዳር እስከዳር አላቀስቀሳችሁም ወይ? ታዲያ ከድርቁና ከዚህ የቱ በልጦ ነው ድርቁ ላይ ሕዝቡን ሁሉ እንዲረባረብ አናደርግም የምትሉት?» ሲሉ አቶ ልደቱ ጠይቀዋል።</p>

<p>እንደ አቶ ልደቱ ከሆነ ፣ ህዝቡ በድርቁ ስው መሞት ጀመረ ሲባል የበርገገው /የደነገጠው/ ፣ ኢህአዴግ የዚህችን ሀገር ታሪክ እንደቀየረና ከአሁን በኋላ ድህነት ታሪክ እንደሆነ ፣ ኢኮኖሚው እንዳደገ ነጋ ጠባ ሲናገር በመክረሙ ጭምር ነው።</p>

<p>በአሁኑ ጊዜ ምክንያቱ በጋር በሁሉም ወገኖች ዘንድ ስምምነት ባልተደረሰበት የረሀብ አደጋ ከበረታባቸው ውስጥ በደቡብ ክልል የከምባታ ፣ ሀዲያ ፣ ሲዳማ እና ወላይታ አካባቢዎች ይገኙበታል። ምንም እንኳን የችግሩ መጠን ቢለያይም ከየካቲት ጀምሮ የሚጥለው የበልግ ዝናብ ባለምዝነቡ የበልግ ሰብል አምራች የሆኑ አካባቢዎች ችግር ውስጥ የገቡ ሲሆን ፣ ምዕራብና ምስራቅ ሀረርጌ ፣ ምስራቅ አማራ ፣ ደቡብ ትግራይ ፣ ደቡብ ኦሮሚያና ሶማሊያ በችግሩ ተጠቂነት ይጠቀሳሉ።</p>

<p>ይህ በእንዲህ እንዳለ በኢትዮጵያ ሊከሰት የሚችለውን የከፋ ረሃብ ለመቀለብስ እጅግ አስቸኳይ ስብዓዊ ዕርዳታ እንደሚያስፈልግ የገለፁት አንድ የተመድ የህፃናት አድን ድርጅትና ኃላፊ ፣ በአሁኑ ወቅት በኢትዮጵያ የተከሰተው ድርቅና የምግብ ሸቀጦች ዋጋ ንረት ከአምስት ዓመት በፊት ሀገሪቱን ከመታው የከፋ ረሃብ ጋር ወደሚተካከል ችግር እያመራ መሆኑን አስታውቀዋል።</p>

<p>«በአሁን ሰዓት የ94/95 ዓይነት ችግር ተመሶ አልመጣም» ያሉት የዩኒሴፍ ምክትል ኤክዚኩቲቭ ዳይሬክተር ሂልዴ ጆንስነ «በአሁኑ ሰዓት ሁኔታው እጅግ እጅግ አሳሳቢ ነው ፣ ሆኖም ሁኔታው ካለፈው ወደ ከፋ ደረጃ እንዳይሄድና ከአምስት ዓመታት በፊት ወዳየነው ሁኔታ እንዳይጠጋ ልንከለክል ይገባል» ብለዋል። ብ1994/95 ዓ.ም የተዘራው ሰብል በድርቅና በደራሽ ጎርፍ ሳቢያ በመጥፋቱ የከፋ ረሃብ ተከስቶ ከ12 ሚሊዮን በላይ የሚሆኑ ኢትዮጵያውያን የምግብ እርዳታ ጠባቂ መሆናቸው ያስታወሰው የአዣንስ ፍራንስ ፕሬስ ዘገባ ፣ ድርቅ ባጠቃት ኢትዮጵያ የአራት ቀናት የሥራ ጉብኝት አድርገው የተመልሱት ሂልዴ ጆንሰን ፣ በአሁኑ ሰዓት 75ሺህ ህፃናት ጨምሮ 4.6 ሰዎች በከፋ የአልሚ ምግብ እንድተጠቁ ከጉብኝታቸው መልስ መናገራቸውን ዘግቧል። «በአንድ የማገገሚያ ጣቢያም በጎበኘሁበት ወቅት ህፃናት መሞታቸውን በዓይኔ ተመልክትቻለሁ። የመግሥት ባለስልጣናትም ለማገገም የሚያስችል የምግብ ዕርዳታ ሊደርስ በማይችልባቸው መንደሮች ህፃናት እየሞቱ መሆኑን ሪፖርት አድርጓል» ብለዋል።</p>

<p>አክለውም ፣ በችግሩ በጣም በተጠቁ አካባቢዎች ፣ «እኛ እዚህ በተቀመጥንበት በአሁኑ ሰዓት ከፍተኛ ቁጥር ያላቸው ህፃናት የሞት አደጋ አንዣቦባቸው ይገኛሉ» ያሉት ዳይሬክተሯ ፣ ሀገሪቱን በቀጣዮቹ ሁለትና ሦስት ወራት የሚገጥማት ችግር ማለፍ እንድትችል ፣ ለአስቸኳይ ዕርዳታ የሚውል 49.2 ሚሊዮን ዶላር እንደሚያስፈልጋት ጠቁመው ፣ እስካሁኑ የተገኘው 5.6 ሚሊዮን ዶላር ብቻ እንደሆነ ዳይሬክተሯን ጠቅሶ አዣንስ ፍራንስ ፕሬስ ዘግቧል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ ሰኔ 21 ቀን 2000</a></p>

</body>
</html>	
