<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያ ወታደሮች በ4 ወር ከሶማሊያ ይወጣሉ ተባለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኢትዮጵያ ወታድሮች በ4 ወር ከሶማሊያ ይወጣሉ ተባለ</h2>


<p>የሶማሊያ የሽግግር መንግስትና ተቃዋሚውን የእስልምና ቡድን ለማደራደር የተደረጉ በርካታ ጥረቶች በተደጋጋሚ እንዳልተሳኩ የሚታወቅ ሲሆን ፣ ሰሞኑን በተባበሩት መንግሥታት ጅቡቲ ውስጥ የተካሄድው የሰላም ድርድር የተሳካ ይመስላል።</p>

<p>የእስልምና ቡድኑ መሪ ሼክ ሸሪፍ ሼክ አህመድ ከሰላም ስምምነቱ ፊርማ በኋላ እንደገለፁት ፣ ቡድናቸው ስምምነቱን የተቀበለው በሶማሊያ ያለው የኢትዮጵያ ወታደራዊ ሃይል የሚወጣበት ጊዜ በግልጽ ስለተቀመጠ ነው ብለዋል ስምምነቱ የኢትዮጵያ ሃይል በ120 ቀን ውስጥ ከሶማሊያ እንዲወጣና የተባበሩት መንግሥታት ኃይል እንዲተካ በግልፅ አስቀምጧል ብለዋል - ተቃዋሚ ቡድኑ መሪ። አንዳንድ የምዕራብ አገራት ታዛቢዎች ፣ የኢትዮጵያ ወታደሮች ከሶማሊያ የሚወጡበት የጊዜ ሰሌዳ የተባበሩት መንግሥታት በሚተካው የሰላም አስከባሪ ኃይል ይወሰናል ብለዋል።</p>

<p>ሼክ ሸሪፍ ሼክ አህመድ ለቪኦኤ እንደተናገሩት ፣ በአስመራ ከሚገኙ ተቃዋሚዎች ጋር የተኩስ ማቆም ስምምነት ለማድረግ እየተወያዩ ሲሆን ፣ በሰላም ሂደቱ ዓለምቀፉ ማህበረሰብ ሚናውን መጫወት አለበት ብለዋል። በ120 ቀን ውስጥ የተባበሩት መንግስታት ሰላም አስከባሪ ሃይል በሶማሊያ ውስጥ ማስፈር ለዓለም አቀፉ ማህበረሰብ ትልቅ ፈተና እንደሚሆንባቸው የሚናገሩ ታዛቢዎች ፣ በምዕራብ ሱዳን ዳርፉር ከተባበሩት መንግሥታትና ከአፍሪካ ህብረት የተውጣጡ ሰላም አስከባሪዎች ለማስፈር የተጀመረው ጥረት አለመሳካቱን ይጠቅሳሉ - ሰላም አስከባሪ ቡድኑ ከተቋቋመ ከ6 ወር በኋላ ቃል ክተገባው 26ሺ የሰላም አስከባሪ ሃይል ውስጥ ጥቂቱ ብቻ ሲገኝ በጣም የሚያስፈልጉ ቁሳቁሶችም ገና አልደረሱም ተብሏል። ይህ በእንዲህ እንዳለ ከትላንት በስቲያ በሞቃዲሾ በአክራሪው ቡድንና በኢትዮጵያ መንግሥት በሚደገፈው የሽግግር መንግሥቱ ወታደሮች መካከል በተከሰተ ውጊያ ቢያንስ 13 ሰዎች እንደሞቱና አብዛኛዎቹ ሲቪሎች እንደሆኑ ፣ በውጊያው ከሞቱት መካከል አንድ እናትና ሁለት ልጆቿ ይገኙበታል በማለት ቢቢሲ መዘገቡን አዣንስ ፍራንስ ፕሬስ ገሏውል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ ሰኔ 14 ቀን 2000</a></p>

</body>
</html>	
