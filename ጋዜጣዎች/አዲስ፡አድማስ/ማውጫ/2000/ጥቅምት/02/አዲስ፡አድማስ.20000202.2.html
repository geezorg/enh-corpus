<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>በሞቃዲሾ በአጥፍቶ ጠፊ 2 የኢትዮጵያ ወታደሮች ተገደሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በሞቃዲሾ በአጥፍቶ ጠፊ 2 የኢትዮጵያ ወታደሮች ተገደሉ</h2>


<p>ባለፈው ረቡዕ የሶማሊያ ሽግግር መንግሥት ጠ/ሚኒስትርን ለመግደል ታስቦ በተስነዘረ የአጥፍቶ ጠፊ የቦንብ ጥቃት 2 የኢትዮጵያ ወታደሮች እንደተገደሉ አዣንስ ፍራንስ ፕሬስ ዘገበ። አጥፍቶ ጠፊው የኢትዮጵያ ወታደሮች ወዳሉበት ከምፕ ውስጥ በተሽከርካሪ በመግባት ጥቃቱን እንደፈፀመ ታውቋል። እዚያው አቅራቢያ ባለ ሆቴል ውስጥ የነበሩት ጠ/ሚኒስትሩ አሊ ሞሃመድ ገዲ ፣ ምንም ጉዳት አልደረሰባቸውም ያለው ኤኤፍፒ ፣ የኢትዮጵያ ሶማሊያ ወታደሮች ወዲያውኑ አካባቢውን አጥረውታል ብሏል።</p>

<p>ፍንዳታው በጣም ሃይለኛ ነበር ፣ ሆቴሉን ነቅንቆታል በማለት የተናገሩት የጌይ የደህንነት ሃላፊ ፣ ጠ/ሚኒስትሩና ሠራተኞቻቸውን ግን ምንም እንዳልነካቸው ገልፀዋል። በጥቃቱ ሁለት የኢትዮጵያ ወታደሮች ወዲያው እንደሞቱና አንድ ወታደር መቁሰሉን አረጋግጫለሁ ያሉት የአሊ ሞሃመድ ገዲ ቃል አቀባይ ፣ አጥፍቶ ጠፊውም ተገድሏል ብለዋል።</p>

<p>ሸባብ በመባል የሚታወቀው የወጣት አክራሪ ተዋጊዎች ቡድን ባለፈው ማክሰኞ ኢትዮጵያ ሶማሊያን በቅኝ ለመግዛትና ወደ ክርስትያንነት መለወጥ ትፈልጋለች በሚል የጂሃድ ጦርነት ማወጁን ተከትሎ ነው ረቡዕ ዕለት የአጥፍቶ ጠፊው ጥቃት የተሰነዘነረው። ጥቃቱን ተከትሎ በተቀሰቀሰ ግጭት የዚያኑ ዕለት በሞቃዲሾና አካባቢዋ አምስት ሲቪሎች ሞተው ዘጠኝ ቆስለዋል ብሏል ኤኤፍፒ።</p>

<p>ጥቃቱን የፈፀምነው እኛ ነን በማለት የተናገሩት አንድ የአክራሪ ቡድን ሊ/መንበር ፣ ብዙ ኢትዮጵያውያኖች እንደተገደሉ ለኤኤፍፒ ቢናገሩ ዝርዝር ጉዳዩን ከመግለፅ ተቆጥበዋል።</p>

<p>ባለፈው ዓመት በህዳር ወር በባይዶአ የሽግግር መንግሥቱ ፕሬዚዳንት አብዱላሂ ዮሱፍ ላይ በተሞከረ ተመሳሳይ ጥቃት ቢያንስ 12 ሰዎች መሞታቸው ይታወቃል።</p>

<p>በዚህ ዓመት ሰኔ ወር ላይ ደግሞ ጠ/ሚኒስትሩ ለትንሽ ከሞት በተረፉበት የሞቃዲሾው ተመሳሳይ ጥቃት 6 ጠባቂዎቻቸው እንደሞቱ ኤኤፍፒ ዘግቧል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ ጥቅምት 2 ቀን 2000</a></p>

</body>
</html>	
