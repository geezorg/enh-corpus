<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ከአሜሪካ ኮማንድ ፅ/ቤቶች አንዱ በኢትዮጵያ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ከአሜሪካ ኮማንድ ፅ/ቤቶች አንዱ በኢትዮጵያ ነው</h2>


<p>አሜሪካ ከአፍሪካ ጋር የሚኖራትን ወታደራዊ ግንኙነት በበላይነት የሚመራ «አፍሪ ኮም» የተሰኘ የጦር እዝ እያደራጀች ሲሆን ፣ የአፍሪኮም ፅ/ቤት ከሚቋቋምባቸው 12 የአፍሪካ አገራት ኢትዮጵያ አንዷ እንደሆነች ተገልፀ። ለአፍሪካ የምንሰጠው ወታደራዊ ድጋፍ ይጨምራል ብለዋል - ሐሙስ በአዲስ አበባ መግለጫ የሰጡ የአፍሪኮም የህዝብ ግንኙነት ዳይሬክተር ኮሎኔል ፓትሪክ ማኪን።</p>

<p>ሰሞኑን በተለያዩ የአፍሪካ አገራት ጉብኝት እያካሄዱ ያሉት የአፍርኮም አዛዦች ፣ የአፍሪካን ፀጥታ ባስከበርና ሽብርተኝነትን መከላከል የጋራ ፍላጐት ስለሆነ በጋራ ለመተባበር እገዛ እንሰጣለን ብለዋል። ዋነኛ የነዳጅ ምንጭ በሆነው በመካከላኛው ምስራቅ ላይ ብቻ ከመተማመን ከአፍርካ አገራት ጋር ግንኙነቱን እያጠናከረ የመጣው የአሜሪካ መግሥት ፣ በአፍርካ ፀጥታ ላይ አተኩሮ የሚሰራ ኮማንድ ቢያቋቁምም ፣ የጦር ሰፈሮችን አይገነባም ብለዋል - የአፍሪኮም አዛዦች።</p>

<p>በአፍሪካ ወታደራዊ ትምህርትና የባለሙያዎችን ብቃት ለማሳደግ እገዛ መስጠት ከአፍሪኮም ዋነኛ ሥራዎቹ አንዱ መሆኑን የጠቆሙት የሥራ ኃላፊዎች ፣ እገዛው እያደገ ይሄዳል ብልዋል። ባለፈው አመት ለወታደራዊ ብቃት ማሳደጊያ የተመደበው እገዛ 13 ሚ.ዶላር እንደሆነ ጠቅሰው ፣ ከአመት በኋላ ወደ 18 ሚ.ዶላር ያድጋል ብለዋል።</p>

<p>አፍሪኮም ከአፍሪካ አገራት ጋር እየተመካከረ መሆኑን ተናግረዋል ኮሎኔሉ ማኪን። የአፍሪኮም ቢሮዎች ከሚገኙባቸው አስራ ሁለት አገሮች መካከል ኢትዮጵያ አንዷ እንደሆነችና ፣ በምስራቅ አፍርካ ከሱዳን እና ከሶማሊያ ጋር ምንም አይነት ምክክር እንዳልተደርገ ገልፀዋል።</p>

<p>በአፍሪካ አገራት ውስጥ የታጠቁ የነፃ አውጪ ግንባሮችን በተመለከተ ከመንግሥታት የድጋፍ ጥያቄ ቢቀርብለት የአፍሪኮም አቋም ምን እንደሚሆን ተጠየቀው ፣ እንደህ አይነቱ ጉዳይ የሚወሰነው በአፍሪኮም ሳይሆን ፣ በአገራችን ፕሬዚደንትና በሴኔት ነው ሲሉ መልሰዋል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ ጥቅምት 30 ቀን 2000</a></p>

</body>
</html>	
