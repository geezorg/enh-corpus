<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢነጋማ የመንግሥትን መግለጫ ታቃወመ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢነጋማ የመንግሥትን መግለጫ ታቃወመ</h1>


<p>የነፃ ፕሬስ ጋዜጠኞች ማህበር (ኢኒጋማ) በአባላቱ ተቀባይነት ያገኘ የሙያ ስነምግባር ደንብ እንዳለው ገልፆ፤ መንግሥት የስነምግባር መመሪያ እያዘጋጀሁ ነው በማለት በነፃው ፕሬስ ላይ ህጋዊ ያልሆነ ተጽዕኖ ለማሳረፍ የጀመረው እንቅስቃሴ ተቀባይነት የለውም ሲል ታቃወመ።</p>

<p>መንግሥት በሚያዘጋጀው የስነ ምግባር መመሪያ ላይ ኢነጋማ ስምምነቱን እንደገለፀ ተደርጎ በመንግሥት ሚዲያ የተሰራጨው ዜና ሀሰት ነው ብሏል-ኢነጋማ።</p>

<p>ለአባላቱ አመቺ ሁኔታን ለመፍጠርና ፕሬስ ነፃነት እንዲጠናከር ከመንግሥትታዊም ሆነ ከሌሎች ወገኖች ጋር ተቀራቦ ለመሥራት ፍቃደኛ መሆኑን የገለፀው ኢነጋማ፤ የነፃ ፕሬስ ጋዜጠኞች ራሳቸው ያፀደቁት የስነ ምግባር ደንብ እያላቸው ከማንኛውም ወገን በስነ ምግባር ደንብ ስም የሚጫንባቸውን መመሪያ ፈጽሞ የማይቀበሉት ነው ብሏል።</p>

<p>ኢነጋማ እንደማንኛውም የሲቪክ ማህበር ነፃነቱ ሊከበርለት እንደሚገባ አመልክቶ፤ መንግስት ወይም ገዢው ፓሪት የጋዜጠኞች የስነ ምግባር መመሪያ የማውጣት መብትም ስልጣንም የላቸውም ሲል ከተቃወመ በኋላ፤ አለም አቀፉ የጋዜጠኞች ፌዴሬሽን (እፍጅ) ባካሄደው ጉባኤ፤ መንግስት ከዚህ ድርጊት እንዲቆጠብ በሙሉ ድምጽ መወሰኑን ገልጿል።</p>

<p>የስነምግባር ደንብ የማውጣትና የማስፈፀም መብት የዜጎች፣ የባለሙያዎችና የማህበራቸው ነው የሚለው ኢነጋማ፤ «ከህግ አግባብ ውጭ የሚደረግን የእጅ ጥምዘዛና ተጽእኖ ትናንት እንዳልተቀበለው ሁሉ፣ ዛሬም ቃል ኪዳን የገባለትን የሙያ ክብርና ነፃነት ለድርድር አያቀርብም» ብሏል።</p>

<p>ኢነጋማ የሙያ ስነምግባር ማስጠበቅ ኃላፊነት እንዳለበትና ከነፃ ፕሬስ ጋዜጠኞች ጋር በመሆን በስልጠናና በውይይት ጥረት እያደረገ መሆኑን ጠቅሶ፤ የነፃ ፕሬስን ተአማኒነት በሚሸረሽሩና ለመንግስት ጥቅት በር የሚከፍቱ የሙያ ስነምግባር በማያከብሩ አባላቱ ላይ በማህበሩ ደንብ መሰረት እርምጃ እንደሚወስድ ገልጿል።</p>

<p>ኢነጋማ አያይዞ፤ የተሳሳቱ ዘገባዎች በመንግስት ሚዲያ መሰራጨታቸውን፤ የማህበሩን እድገት የማይሹ ሲል በጠቀሳቸው ወገኖች አሉቧልታ መናፈሱን ጠቁሞ፤ ይህንንም በቅርቡ ለአባላቶቼና ለደጋፊዎቼ በይፋ አስታውቃለሁ ብሏል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ ጥር 4 ቀን 1994</a></p>

</body>
</html>	
