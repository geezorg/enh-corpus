<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በስድስት የአፍሪካ አገሮች የሚሰራጭ እለታዊ ጋዜጣ ሰኞ ህትመት ይጀምራል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በስድስት የአፍሪካ አገሮች የሚሰራጭ እለታዊ ጋዜጣ ሰኞ ህትመት ይጀምራል</h1>


<p>«ሰብ ሰሃራን ኢንፎርመር» የተባለ ድርጅት፤ ኢትዮጵያን ጨምሮ ስድስት የአፍሪካ አገሮችን የሚያካልል ባለቀለም እለታዊ ጋዜጣ ለማሳተም ዝግጅቱን አጠናቆ ሰኞ ህተመት እንደሚጀምር ታወቀ።</p>

<p>«ዘ-ሰብ ኢንፎርመር» የሚል ስያሜ ይታተማል የተባለው የእንግሊዝኛ ጋዜጣ፤ ከ32 የሚበልጥ ገፅ እንዲኖረውና በየእለቱ 124ሺህ ኮፒ እንዲሰራጭ መወሰኑን ድርጅቱ ገልጿል።</p>

<p>በተለያዩ የአፍሪካ አገሮች ቢሮ ከፍቶ ለወራት የባለሙያ የገበያ ዝግጅት ሲያካሂድ የከረመው ሰብ ሰሃራን ኢንፎርመር፤ ለህትመት ስራ አስፈላጊ የሆኑ ሁኔታዎችን አመቻችቷል ተብሏል።</p>

<p>ከድርጅቱ የተገኘ መረጃ እንደሚያመለክተው፤ የጋዜጣው ህትመት የሚጀመረው በኢትዮጵያ፣ በጋና፣ በኬናያ፣ በናይሮቢ፣በታንዛኒያና በኡጋንዳ ነው። የጋዜጣው ከፍተኛ እለታዊ ህትመት በናይጄሪያ የሚሰራጨው 37 ሺህ ኮፒ ሲሆን፣ ዝቅተኛው ደግሞ በኢትዮጵያ የሚታተመው 5ሺህ ኮፒ እንደሆነ ተጠቅሷል። የጋዜጣው ይዘት በሁለት የተከፈለ መሆኑን ድርጅቱ አመለክቶ፤ በሁሉም አገሮች የሚሰራጨው የጋዜጣው ኮፒዎች የሚጋሯቸው አንድ አይነት ዜናዎች የሚወጣበት ክፍልና ለእያንዳንዱ አገር በተለይ የሚዘጋጁ ዜናዎች ፅሁፎች የሚታተሙበት ሌላ ክፍል እንደሚገኙበት ጠቁሟል።</p>

<p>በተለያዩ አገሮች የተከፈቱት የድርጅቱ ቢሮዎች ዜናዎቻቸውን በማዋሃድና በማቀናጀት ለህትመት የሚያበቁት በኢንተርኔት አማካኝነት እንደሚሆን ተናግሯል።</p>

<p>ከ6ወር በኋላ የጋዜጣው ህትመት በደቡብ አፍሪካ፤ በዚምባብዌና በዛምቢያ ሲጀመር ጋዜጣው የሚያካልላቸው አገሮች ቁጥር ወደ ዘጠኝ ከፍ እንደሚል ድርጅቱ ገልፆ የጋዜጣው እለታዊ ስርጭትም በእጥፍ አድጐ 240ሺህ ይደርሳል ሲል እቅዱን አስታውቋል።</p>

<p>ቢያንስ 8 የጋዜጣው ገፆች ሙሉ ባለቀለም እንደሚሆኑ ያመለከተው ከድርጅቱ የወጣው መረጃ እንደሚለው፤ በርካታ የአፍሪካ አገሮችን በማካለል ዘ ሰብ ሰሃራን ኢንፎርመር የመጀመሪያው ጋዜጣ ይሆናል።</p>

<p>ድርጅቱ ለማስታወቂያ ህትመት የሚጠይቀው ክፍያ ተመጣጣኝ መሆኑንና የአንድ ጋዜጣ መሸጫ ዋጋ 3ብር ከ50 ሳንቲም እንደሆነ ገልጿል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ ጥር 4 ቀን 1994</a></p>

</body>
</html>	














