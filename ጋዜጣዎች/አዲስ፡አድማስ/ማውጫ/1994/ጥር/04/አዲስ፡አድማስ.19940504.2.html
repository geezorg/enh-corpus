<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ጂጂ በአያሌ መገናኛ ብዙሃን ተደነቀች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ጂጂ በአያሌ መገናኛ ብዙሃን ተደነቀች</h1>


<p>አዲሱ የጂጂ አልበም ደህና ገበያ ማግኘቱ ቢቢሲ ሲያመለክት፣ የኒውዮርክ ታይምስ ጋዜጣ በበኩሉ አልበሙ የሚገባውን ያህል አለመሸጡን በመጣው ኒውስ የጂጂን ሙዚቃ ጥሩ ዘፈኖችን ሠርተው ተገቢው ሥፍራ ካላገኙ ዘፋኞች ዝርዝር ውስጥ በአንደኛነት ማስቀመጡ ታወቀ።</p>

<p>በጂጂ አልበም ሄርቤ ሃንኮክን ጨምሮ በመላው አለም ገናና ስም ያላቸው የትራንፔትና የሳክስ ተጫዋች ሙዚቀኞች መካፈላቸውን የገለፀው ቢቢሲ የጂጂ ዘፈን ለአመታት በኢትዮጵያውያን ከተሰሩ ዘፈኖች ሁሉ የላቀ ነው የሚሉ አስተያየቶች መሰንዘራቸውን አመልክቷል።</p>

<p>ቢቢሲ የጂጂ አልበም ደህና ሽያጭ ማግኘቱን ጠቁሞ፤ ጂጂም በአልበሟ ሽያጭ ረክታለች ብሏል።</p>

<p>ኒውዮርክ ታይምስ ጋዜጣ በበኩሉ የአልበሙ ሽያጭ የዘፈኖቹን ጥሩነት የሚመጥን አለመሆኑን አመልክቷል።</p>

<p>በመላው አለም በየአመቱ ከ20 ሺህ በላይ አለበሞች እንደሚታተሙ የገለፀው ኒውዮርክ ታይመስ፤ ከብዛቱ የተነሳ አንዳንድ ጥሩ ሙዚቃዎች የሚገባቸውን ያህል ተደማጭነት ሳያገኙ ይቀራሉ ብሏል። የጋዜጣው የፖፕ እና የጃዝ ሙዚቃ ተንታኞች እ.ኤ.አ በ2001 ከታተሙት አልበሞች መካከል የሚገባቸውን ያህል ሽያጭ አላገኙም የሚሏቸውን ምርጥ አልበሞች የተዘረዘሩ ሲሆን ጂጂን በአንደኛ ደረጃ ጠቅሰዋል።</p>

<p>ተንታኞቹ ስለ አለበሙ በፃፉት አስተያየት የዘፈኖቹ ዜማ፤ የጂጂን ድምጽና ሙዚቃውን አካሄድ አድንቀዋል።</p>

<p>በሌላ በኩል ጂጂን የሚያደንቁ ጽሁፎች በበርካታ የአሜሪካ ጋዜጠኞችና መጽሔቶች እየወጡ ሲሆን በአሜሪካ ታዋቂነቷ እየሰፋ በመምጣቱ በመላ አገሪቱ እየተዘዋወረች ኮንስተርት በማሳየት ላይ ከመሆኗም በተጨማሪ በሚቀጥሉት ወራት በኮንሰርት ፕሮግራሞች ጊዜዋ መጣበቡ ታውቋል። ስለ ጂጂ ታላላቅ የመገናኛ ብዙሃን ካሏቸው ውስጥ የሚከተሉት ይገኙበታል።</p>

<p>«በአንድ አንጀት - አርስ ምት፣ ጂጂ ዛሬ እጅግ በጣም ድንቅ ከሆኑት አዳዲስ አፍሪካዊ ዘፋኞች ልቃ ዐይን የምትገባ ዘፋኝ ሆናለች»</p>
<p>አፍሮፓፕ ወርልድዋይድ<br/>

 «የዘፋኑ ግጥሞች ትርጉም ባይገባህም ስሜቱን ግን አሳምረህ ትረዳዋለህ...»<br/>
 ፐልስ</p>

<p>ሸጋ ናት!!»<br/>
ዘ ኸርባን ሄትወርክ<br/>

«ጂጂ፣ አንዳንዴ ስሜትን በሚስጥራዊ ኃይል በሚሰርቅና ባር-ባር በሚያሰኝ ድምጽ፣ ሌላ ጊዜ ደግሞ ግርማ ሞገስ ባለው ጉልህ ድምጽ፣ ሁልጊዜ ግን ነፃ ሆኖ ኩልል ብሎ በሚፈሥ ድምጽ፣ ስሜትህን ጨብጣ (ሰቅዛ ይዛ) ታቆይሃለች»<br/>
ሪትም</p>

<p>«ጂጂ ገራምና ሥልጡን ሜዞ ሶፕራኖ ድምጽ በልጃገረድ አሽኮርማሚ ድምጽና በሴት ወይዘሮ ኩሩነት መካከል በቀላሉ የሚመላለስ የውብ መሣሪያ ተምሳሌት ነው»<br/>
ሲዳ ናው</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ ጥር 4 ቀን 1994</a></p>

</body>
</html>	
