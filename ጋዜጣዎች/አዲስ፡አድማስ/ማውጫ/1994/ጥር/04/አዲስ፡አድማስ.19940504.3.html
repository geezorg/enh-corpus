<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያ የኮሙኒቲ ሬዲዮን ልትጠቀም ይገባል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢትዮጵያ የኮሙኒቲ ሬዲዮን ልትጠቀም ይገባል</h1>


<p>የማህበረሰብ ሬዲዮን በምስራቅ አፍሪካ ለማስፋፋትና ጠቀመታውን ለማመልእት እዚህ አዲስ አበባ ለሶስት ቀናት በትከሄደው አህጉር አቀፍ ሲምፖዚየም ላይ በአነስተኛ ወጪ የኤፍ ኤም ሬዲዮ ጣቢያ መክፈት እንድሚቻል ተገለፀ።</p>

<p>መንግስት የብሮድካስት አዋጅን ተግባራዊ እንዲያደርግ ተጠይቆዋል።</p>

<p>በኦክስፋም ካናድ የአፍሪካ ቀንድ የልማት ፕሮግራማም አማካይነት በግዮን ሆቴል ሳባ አዳራሽ እስከ ትናንት ምሽት ድረስ በተካሄደው ሲምፖዚያም፤ ከደቡብ አፍሪካ የመጡ እንዲሁም የበርካታ ምስራቅና ምዕራብ አፍሪካ ወኪሎች የተሳተፉ ሲሆን፤ የየሀገሮቻቸውን ተመክሮ በመንተራስ የማህበረሰብ ሬዲዮን ምንነትና ጠቀሜታ በተመለከተ ገለፃ ካደረጉ በኋላ፤ የሲምፖዚያሙ ተሳታፊዎች በገለፃዎቹ ውይይት ሲያካሂዱ ስንብተዋል።</p>

<p>በተለይ በአፍሪካ ቀንድ ሀገሮች የሚገኘው የገጠር ነዋሪ የመረጃ ቴክኖሎጂን እንዴት አግኝቶ ተጠቃሚ ሊሆን እንደሚችል ትኩረት ተሰጥቶበት ተመክሮበታል። የማህበራሰብ ሬዲዮ ለኑሮ እድገት ያላቸውን ጠቀሜታ በተመለከተ ውይይት ሲካሄድም፤ የሬዳዮ ጐንደር፣ የሬዲዮ ሲዳማና የሬዲዮ ጋልካዬ (ሶማሊያ) ተወካዮች ማብራሪያ ሰጥተዋል።</p>

<p>በዚሁ የውይይት ርእስ የኤፍ ኤም አዲስ 97.1 ፕሮግራም አስተባባሪ ወይዘሮ ሰሎሜ ታደሰ ስለ ድርጅቱ ገለፃ እንዲያደርጉ ፕሮግራም የተያዘላቸው ቢሆንም፣ ባልታወቀ ምክንያት ሊገኙ አለመቻላቸው በተለይ ከተለያዩ የአፍሪካ አገሮች የመጡት ተሳታፊዎችን ቅር አሰኝቷል።</p>

<p>«ስለ ኤፍ ኤም አዲስ 97.1 አደረጃጀትና የቴክኒክ አሰራር ለማወቅ ጉጉት ነበረኝ። እኛ ከውጭ መጥተን ተመክሯችንን ስናካፍል ከኤፍ ኤም አዲስም የማናውቀው ነገር እናገኛለን ብለን ነበር። አለመምጣታቸው ቅር ያሰኛል» ብለዋል አንድ ከጋና የመጡ ተሳታፊ።</p>

<p>ከሱዳን የመጡ አንድ ተሣታፊም በጉዳዩ ላይ በሰጡት አስተያያት፤ የማስታወቂያ ምክትል ሚኒስትራችሁና የኤፍ ኤም አዲስ አስተባባሪ ሊወቀሱ ይገባል ብለዋል። የማህበረሰብ ሬዲዮ ጠቀሜታ ከመንግስት ሬዲዮ (Public Broadcasting) እና ከንግድ ሬዲዮ (Commercial Broadcasting) የተለየ እንደሆነ በሲምፖዚየሙ የተገለፀ ሲሆን የመንግስት ሬዲዮ በአብዛኛው ለመንግስት ጠቀሜታ ሲሰሩ የማህበረሰብ ሬዲዮ ግን ከሲቪል ማህበራት በሚገኝ መዋጮ የሚተዳደሩ በመሆናቸው ጠቀመታቸው በማህበረሰብ ዙሪያ ላይ ያነጣጠረ ነው ተብሏል።</p>

<p>በዚሁ ሲምፖዚያም ላይ ዋጋው 7780ዶላር የሆነ ተንቀሳቃሽ የማሰራጫ መሳሪያ ብቻ የኤፍ ኤም ሬዲዮ ፕሮግራም ማስተላለፍ እንደሚቻል የተገለፀ ሲሆን የማሰራጫ መሳሪያው ሞዴልም ቀርቧል።</p>

<p>ለስቱዲዮ ግንባታ የሚወጣን ከፍተኛ ወጪ በማስቀረት በኩል የጐላ ጠቀሜታ ያለው ይህ ተንቀሳቃሽ መሳሪያ በሜዳማ ቦታ ላይ እስከ 400 ኪሎ ሜትር ድረስ የአየር ሽፋን ለመስጠት የሚያስችል እንደሆነ ተመልክቷል።</p>

<p>ሲምፖዚያሙን በንግግር እንዲከፍቱ ተጋብዘው የነበሩት የማስታወቂያ ምክትል ሚኒስትሯ ወይዘሮ ነፃነት አስፋው ፕሮግራም እንደተያዘላቸው ቢነገራቸውም ሊመጡ አልቻሉም።</p>

<p>ወ/ሮ ነፃነት ከአሁን አሁን ይመጣሉ ተብሎ ሲጠበቅ ሲምፖዚየሙ መጀመር ከነበረበት ሰአት ዘግይቶ የተከፈተ ሲሆን፤ የካናዳ ኤምባሲ አንደኛ ፀሐፊ ሚስ ጃሊንዝ ሪቫርድ፣ የኦክሰፋም ካናዳ ፕሮጀክት ኦፊሰር አቶ መላኩ ተገኝ ባደረጉት የመግቢያ ንግግር ውይይቱ እንዲቀጥል ተደርጓል።</p>

<p>ካናዳ በኮሙኒቲ ሬዲዮ ከፍተኛ ጠቀሜታ ማግኘቷን ሚስ ጃሊንዝ ሲገልጹ፤ አቶ መላኩ ተገኝ ደግሞ የብሮድካስት አዋጅ ተግባራዊ ሲሆን ኢትዮጵያም የማህበረሰብ ሬዲዮ ተጠቃሚ እንደምትሆን ያላቸውን እምነት በመናገር አዋጁን ተግባራዊ የማድረግ ስልጣን የተሰጠው ኤጀንሲ በፍጥነት ተቋቁሞ ስራ እንዲጀምር ጠይቀዋል።</p>

<p>የምክትል ሚኒስትሯና የኤፍ ኤም አዲስ ተወካይ የቀሩበትን ምክንያት እንዳላወቁ የፕሮግራሙ አስተባባሪዎች ቢናገሩም ከማንም በላይ እነሱን በሚመለከት ጉዳይ ላይ አለመገኘታቸው የሲምፖዚያሙን ተሳታፊዎች ሲያነጋግር ሰንብቷል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ ጥር 4 ቀን 1994</a></p>

</body>
</html>	
