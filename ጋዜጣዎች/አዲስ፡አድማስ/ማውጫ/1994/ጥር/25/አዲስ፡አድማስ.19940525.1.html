<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ሪፖርቱ የሥልጣንን ህጋዊ አጥር ዘልሏል»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«ሪፖርቱ የሥልጣንን ህጋዊ አጥር ዘልሏል»</h1>


<p>ጠቅላይ ሚኒስትር መለስ ዜናዊ የሦስት ወራት የሥራ አፈጻጸምን አስመልክተው ሰሞኑን ባቀረቡት ሪፖርት ላይ የፓርላማውን ሥልጣን የሚጋፋሃሳብ ማንሳታቸውን ዶክተር በየነ ጴጥሮስ ጠቆሙ።</p>

<p>ጠቅላይ ሚኒስትሩ በሪፖርታቸው ከዳሰሷቸው ጉዳዮች መካከል «የምክር ቤቱን አባላት ብቃት በቀጣይነት ለማሻሻል.....&#87፤ በሚለው ርዕሰ የተዘረዘሩት ሃሳቦች ሪፓርት አቅራቢው ክፍል በምክር ቤቱ የተሰየመ መሥተዳድር ወይም የሥራ አስፈጻሚ መሆኑ ቀርቶ በራሱ ሃሳብ ፓርላማውን ለማዋቀርና ለማደራጀት የሚፈልግ አካል አስመስለውታል ሲሉ ዶክተር በየነ ጴጥሮስ ተናግረዋል።</p>

<p>«ሪፖርት አቅራቢው የዚህን ምክር ቤት ዓላማና ሚና ከአግባብ ውጭ አቅርቧል» ያሉት ዶክተር በየነ «ምክር ቤቱን ስለማጠናከር የተነሳው ነጥብ ከምክር ቤቱ አፈጉባኤ ወይም ፀሐፊ የወጣ ሐሳብ ቢሆን ኖሮ ተገቢ ነበር። ደረጃውን ሳይጠብቅ በሥራ አስፈጻሚው መቅረቡ ግን ተዘዋዋሪ የቁጥጥር ጉዳይ ይመጣል የሚል ሥጋት አለን» ብለዋል።</p>

<p>ሥራ አስፈጻሚው የሦስት ወር የሥራ ሪፖርት ለማቅረብ ፈቃደኛ መሆኑ የሚመሰገን ነው ያሉት ዶክተር በየነ፣ በየደረጃው የሚገኙትን የህዝብ ምክር ቤቶችን ለማጠናከርና አስተዳደሩን ከምክር ቤቶቹ ለመለየት እየተወሰደ ያለው እርምጃ «ፖለቲካውን ከአስተዳደሩ መለየት የግድ ነው» በማለት ብዙ ጊዜ የተነጋገሩበትን ችግር ለመንካት በመሞከሩ በገንቢ እንቅስቃሴነት አወድሰውታል።</p>

<p>በሌላ በኩል የግሉን ፕሬስ አስመልክተው ጠቅላይ ሚኒስትር መለስ ባቀረቡት ሪፖርት የግሉን ፕሬስ ደካማና ጠንካራ ጎኖች ለማጥናት፣ የሚዲያ ሥነ ምግባር ምን መሆን እንዳለበት ለመለየት፣ የሀገሪቱ ህጎች ለምንና እንዴት እየተጣሉ እንዳሉ ለማወቅና እንዴት መከበር እንዳለባቸው ለመረዳት ሰፋ ያለ ሥራ እየተሰራ ነው ብለዋል።</p>

<p>ጥናቱ እንደተጠናቀቀ ከግሉ ፕሬስ ጋር የጋራ መድረክ ለመክፈት እንደታሰበ የጠቆመው የጠ/ሚ/ሩ ሪፖርት የግሉ ፕሬስ ከመንግሥት ጋር ባለው ግንኙነት ረገድ የሚታዩ ችግሮችና በመንግስት በኩል መስተካከል የሚገባቸው አሰራሮች ትኩረት ተሰጥቷቸው ይታያሉ ካለ በኋላ «በጋራ መድረኩ አማካይነት እና ከዚያም በኋላ የሚዲያ ሥራ ጤናማ አቅጣጫ ተከትሎ እንዲዳብር በሚወሰዱ እርምጃዎች ገንቢ ሚና የሚጫወቱ ፕሬሶች የሚጠናከሩበትና አፍራሽ አላማና ተልዕኮ ያላቸው የሚታረሙበት ወይም የሚንገዋለሉበት የተመቻቸ ሁኔታ ይፈጠራል ተብሎ ይታመናል» ይላል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ ጥር 25 ቀን 1994</a></p>

</body>
</html>	














