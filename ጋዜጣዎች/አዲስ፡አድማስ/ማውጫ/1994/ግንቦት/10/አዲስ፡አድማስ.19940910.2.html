<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአዲስ አበባ ንግድ ምክር ቤት የገቢ ግብር አዋጁ የዜጎችን መብት ይጥሳል አለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የአዲስ አበባ ንግድ ምክር ቤት የገቢ ግብር አዋጁ የዜጎችን መብት ይጥሳል አለ</h1>


<p>ከሁለት ወር በኋላ ተግባራዊ እንደሚሆን የሚጠበቀው የገቢ ግብር ረቂቅ አዋጅ የዜጎችን ሰብአዊና ኢኮኖሚያዊ መብት የሚፃረር ነው ሲል የአዲስ አበባ ንግድ ምክር ቤቶች የገቢ ግብር እንዲቀነስም ጠይቋል።</p>

<p>የአዲስ አበባ ንግድ ም/ቤት አዋጁን በተመለከተ ለመንግስት ባቀረበው አስተያየት፣ አዋጁ፣ በመንግስት የግብር አሰባሰብ ላይ ብቻ ያተኮረ በመሆኑ ሚዛናዊነት ይጎድለዋል፣ በተለይ የዜጎችን ንብረትና ሀብት ያለ ፍ/ቤት ትዕዛዝ ማገድና መውሰድ እንደሚችል በአዋጅ መጠቀሱ የውጭና የአገር ውስጥ ባለሀብቶችን በማሸሽ ሀገሪቱ ለኢንቨስትመንት የሰጠችውን ትኩረት በከፍተኛ ደረጃ ይጎዳል ብሏል።</p>

<p>መንግሥት ሚዛናዊ ዳኝነት ይሰጣሉ ብሎ በሕግ ያቋቋማቸውን ፍ/ቤቶች ወደጎን ትቶ ለግብር ሰብሳቢው መ/ቤት ገደብ የለሽ ሥልጣን የሚሰጥ ረቂቅ አዋጅ ማዘጋጀቱን የጠቀሰው የአዲስ አበባ ንግድ ምክር ቤት አዋጁ ከፀደቀ መስጠቱ፣ ያለ አግባብ በሥልጣን መጠቀምንና የሰብአዊ መብት ገፈፋውን ያስከትላል በማለት ስጋቱን ገልጿል። ንብረትን በተመለከተ አለመግባባት ሲከሰት ገለልተኛ በሆነ አካል መዳኘት ሲገባው አዋጁ ግን፤ "ዜጎች በሚቀርብባቸው ክስም ሆነ ስለሚፈለግባቸው ዕዳ በነፃ መድረክ የመከላከልና የማስረዳት መብታቸውን ያጨልማል" ያለው ም/ቤቱ፤ "የዜጎች ሕገ መንግሥታዊ መብት አለመሸርሸሩን የሚጠብቁ ፍ/ቤቶች እያሉ ግብር ሰብሳቢው መ/ቤት ሕጉን በቁጥጥሩ ስር ማድረግ የሚያስችለው አዋጅ ማውጣቱ፣ ሕገ-መንግስቱን የሚፃረር ነው" አዋጅ ማውጣቱ፣ ሕገ-መንግሥቱን የሚፃረር ነው" በማለት ተቃውሟል።</p>

<p>የግብር ሰብሳቢ አካላትና የፋይናንስ ቢሮዎች የፍ/ቤት ትዕዛዝ ሳይገኙ በራሳቸው አነሳሽነት የግብር ከፋዩን ሂሳብ እንዲታገድ የማድረግ ሥልጣን ከተሰጣቸው፣ ሕገ-መንግስታዊ መብቶችን መጣስ ብቻ ሳይሆን በፍ/ቤቶችና በዳኝነት ሥርዓቱ ላይ ከፍተኛ እምነት ማጣት እንዳለ ያስቆጥራል ብሏል ም/ቤቱ።</p>

<p>የግብር ሰብሳቢ መ/ቤት ተቆጣጣሪዎች ያለ ፍ/ቤት ትዕዛዝ የግብር ከፋዩን መኖሪያ ቤት ጭምር ገብተው መመርመር የሚያስችላቸው ሰፊ ሥልጣን እንዲኖራቸው የሚያደርግ አዋጅ ም/ቤቱ ጠቅሶ፤ የማንኛውም ዜጋ መኖሪያ ቤት ያለ ፍ/ቤት ትዕዛዝ ሊደፈር ስለማይችል አዋጁ ሊስተካከል ይገባዋል ሲል አሳስቧል።</p>

<p>ግብር ሰብሳቢው መ/ቤት ያለ ፍ/ቤት ትዕዛዝ ባንኮችን ኦዲተሮችና ሌሎች ድርጅቶች የደንበኞቻቸው መረጃ ያለገደብ አሳልፈው እንዲሰጡ የሚያስገድድበት አዋጅ አፀደቀ፤ የደንበኞችን የሥራ ምሥጢር እንዲያወጡ ስለሚያደርግ "ሥነምግባር (ኢቴክስ) የጎደለውና ፍትሐዊ ያልሆነ አሠራር እንዲዳብር የሚያደርግ ነው" በማለት ተችቷል- ም/ቤቱ።</p>

<p>ረቂቅ አዋጁ ተግባራዊ ሲያደጋቸው ያሰባቸው የቁጥጥር ሥርዓቶች የግብር ከፋዩን ሕገ መንግስታዊ መብቶች የሚጥሱ እንደሆኑ የጠቀሰ የም/ቤቱአስተያየት፤ የመቀጫና የጥፋት ድንጋጌዎቹ ዓላማ፣ ለመንግስት ተጨማሪ ገንዘብ ማስገኛ፣ መንግሥት በልዩ ልዩ መንገዶች ሊያጣ የሚችለውን ገቢ ማካካሻ እንጂ፣ አራሚና አስተማሪ እንዳልሆኑ ገልጿል።</p>

<p>"መንግስት በአንድ በኩል በውጭ አገሮች የሚኖሩ ኢትዮጵያውያን በአገራቸው ኢንቨስትመንት እንዲያደርጉ ከፍተኛ ጥረት ያደረገና የፖሊሲ ማሻሻያዎችም እያወጣ ባለበት በአሁኑ ወቅት፤ በሌላ በኩል የገቢዎች ሚ/ር በውጭ አገር የተገኘ ገቢ ግብር እንዲከፈልበት የሚደነግግ አንቀጽ ማስፈሩ ብዙዎችን የሚያሸሽ ከመሆኑም በላይ "ተግባራዊ የማይሆን አስፈሪ ፖሊስ በታክስ ስርዓቱ ውስጥ እንዲካተት ማድረግ መሆኑን መገንዘብ ያስፈልጋል" ሲል እርምት እንዲደረግበት ንግድ ም/ቤቱ አሳስቧል።</p>

<p>ምክር ቤቱ በበርካታ አንቀፆች ላይ ያለውን ቅሬታና አስተያየት ሰዝሯል። በዚሁ መሠረት የፌዴራልና የክልል መንግስታት፣ የከተማ መስተዳድሮች፣ የኢትዮጵያ ብሔራዊ ባንክና በኢትዮጵያ ወይም በውጭ ሀገር ሕጎች ለትርፍ ያልተቋቋሙ ድርጅቶች ከግብር ነፃ እንዲሆኑ የሚደነግገውን አንቀጽ፤ "ድርጅቶቹ በሕግ የተፈቀደላቸው የንግድ ሥራ ላይ እስከተሰማሩ ግብር እየከፈሉ ገቢ የሚያገኙ ድርጅቶችን እስከተወዳደሩ ድረስ የገቢ ግብር ሊከፍሉ ይገባል። አለበለዚያ በንግድ ሥራ ላይ እንዳይሠማሩ መከልከል አለባቸው" ብሏል።</p>

<p>በተጨማሪም ከአሁን በፊት ሲሰራበት የነበረው የገቢ ግብር እንዲቀንስ ም/ቤቱ ጠይቋል። 10 በመቶ ዝቅ እንዲልና ከፍተኛው የ40 በመቶ ግብር ወደ 26 በመቶ እንዲቀንስ ሀሳብ አቅርቧል ም/ቤቱ።</p>

<p>ም/ቤቱ በርካታ ቅሬታዎችን ብቻ አይደለም ያቀረበው፤ ከ1953 ዓ.ም ጀምሮ ሲሰራበት የቆየውና ባለፉት 40 ዓመታት በርካታ አዋጆችና ማሻሻያዎች የተደረገበት የኢትዮጵያ የገቢ ግብር አዋጅ በአንድ አዋጅ እንዲጠቃለል መደረጉ፤ ለግብር ከፋዩ፤ ለግብር ሰብሳቢውና የውጭ ኢንቨስተሮች የታክስ ሕጉን በቀላሉ እንዲረዱት ስለሚያደርግ ጅምሩ የሚደገፍ መሆኑን አመልክቷል።</p>

<p>ረቂቅ አዋጁ የተበታተኑትን ሕጎች አንድ ላይ ከማጠቃለሉም በላይ በገቢ ግብር ሥርዓቱ ውስጥ መካተት የሚገባቸውና ያልተካተቱ ነጥቦች ቢኖሩም፤ ረቂቅ አዋጁ የተበታተኑ ሕጎችን አንድ ላይ ማጠቃለሉ ግልጽነት ለጎደላቸው አደናጋሪና አወዛጋቢ ለሆኑ ጽንሰ ሀሳቦች መፍትሔ ለመፈለግ መሞከሩ ጠንካራ ጎኖቹ እንደሆኑ አመልክቷል።</p>


<p class="align-center"><a href="/Gazettas/AddisAdams/info/AddisAdmas.sera.html"> ከአዲስ አድማስ ግንቦት 10 ቀን1994</a></p>

</body>
</html>	














