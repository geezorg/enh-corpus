<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"ተመድ በአንሚ ኃላፊዎች ላይ እርምጃ ሊወስድ ይገባል"</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">"ተመድ በአንሚ ኃላፊዎች ላይ እርምጃ ሊወስድ ይገባል"</h1>


<p>የተባበሩት መንግሥታት ድርጅት በአንሚ ከፍተኛ የስራ ኃላፊዎች ላይ እርምጃ ሊወሰድ ይገባል ሲሉ በመከላከያ ሰራዊት የመረጃ መምሪያ ኃላፊ ተናገሩ።</p>

<p>ኃላፊው ብርጋዴር ጄኔራል ዮሃንስ ገ/መስቀል አንሚ ጋዜጠኞችን ከቦታ ወደ ቦታ የማንቀሳቀስ ኃላፊነት እንደሌለውና በጀት የተመደበለትም ለፀጥታ ስራ መሆኑን በመግለጽ፣ የአንሚ ኃላፊዎች ከስራ ኃላፊነታቸው ውጭ በኤርትራ በኩል ጋዜጠኞችን ወደ ባድመ በማጓጓዛቸው የተባበሩት መንግሥታት ድርጅት እርምጃ ሊወስድባቸው ይገባል ብለዋል።</p>

<p>"እዚህ ላይ የተባበሩት መንግስታት ድርጅት የፈለገውን ሊያደርግ ይችላል፤ በእኛ በኩል ህጋዊ ያልሆነውን እንቅስቃሴ በዝምታ አንመለከትም" ያሉት ጄኔራል ዮሐንስ፤ ለተፈፀመው ስህተት ተጠያቂ የምናደርገው በሺህየሚቆጠረው የተመድ ሰላም አስከባሪ ሃይልን ሳይሆን እጃቸው አለበት የምንላቸው የበላይ ኃላፊዎችን ነው ብለዋል።</p>

<p>በተከታታይ በጂቡቲ የሚካሄደው የኢትዮጵያና የኤርትራ ወታደራዊ ቅንጅት ኮሚሽን ውይይት በኤርትራ በኩል ሊፈጠሩ የሚችሉ እንቅፋቶችን በማመላከት ረገድ ጠቀሜታ ያለው ቢሆንም በሌላ መልኩ ብዙ ስምምነትና መረዳዳት የሌለበትና ተጨቃጭቀህ የምትወጣበት መድረክ ነው ያሉት ብርጋዲየርጄኔራል ዮሀንስ፣ ሻዕቢያ ባህርይ እንዲሁም ወደዚህ መድረክ ተገዶ መምጣቱ ከግምት ሲገባ ግን ብዙም የሚገርም ጉዳይ አይደለም ብለዋል።</p>

<p>በጊዜያዊ የፀጥታ ቀጣናው ውስጥ ያሉ የኤርትራ መንግስት የሚሊሺያና የፖሊስ ኃይል ብዛት ምን ያህል እንደሆነ አንሚ አያውቅም የሚሉት ኃላፊው "ብዛታቸው ምን ያህል እንደሆነ ለማወቅ እየለመንን ነው ይላሉ፤ የመለመን ሀላፊነት ነው የተሰጣቸው? ምላሹን ለእነሱው እተዋለሁ" ሲሉ ተናግረዋል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ ግንቦት 24 ቀን 1994</a></p>

</body>
</html>	














