<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"ኢህአዴግ፤ አቶ አሊ አብዶን ሊመክራቸው ይገባል"</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">"ኢህአዴግ፤አቶ አሊ አብዶን ሊመክራቸው ይገባል"</h1>


<p>"የአዲስ አበባ መስተዳድር ምክር ቤት በቅርቡ መደበኛ ስብሰባውን ሲያካሂድ የተቃዋሚ ፓርቲ አባላት ስለ ሊዝ ጥያቄ በማንሳታቸው አቶ አሊአብዶ ከቁጥጥር ውጭ በመሆን ጠረጴዛ እየደበበደቡ የስድብ ውርጅብኝ አዥጎደጎዱብኝ" ሲል መዐህድ ቅሬታውን ገለፀ።</p>

<p>የስብሰባው አጀንዳ የከተማን ቦታ በሊዝ ለማስተዳደር የወጣውን አዋጅ ማጽደቅ እንደነበር የገለፀው መዐህድ፤ "ሊዝ የኢንቨስትመንትና የእድገት ማነቆ ነው የሚለውን የድርጅታችንን አቋም በግልጽ በማሳወቃችን፤ስብሰባውን ሲመሩ የነበሩት አቶ አሊ አብዶ ህግና ሥርዓትን ያልተላበሰ የዘለፉ መልስ ሰጥተውናል" ብሏል።</p>

<p>"አቶ አሊ አብዶ የሊዝ ፖሊሲን በመቃወማቸው ምክንያት ብቻ በከተማው ምክር ቤት የህዝብ ውክልና ያለው የአንድ ህጋዊና ሰላማዊ ተቃዋሚ ፓርቲአባላት ላይ "የደርግ ኢሠፓ ርዝራዥ፣ ጥርቅም ፣ ህዝብን የማይወክል የቦዘኔ ስብስብ ወዘተ" በማለት ሲደነፉ ላያቸው ቁርጥ "ሂትለርን" ይመስሉ ነበር" ያለው መዐህድ፣ "በጣም የገረመንና ያሳዘነን ጠረጴዛውን በክርናቸው እየደለቁ የሰጡትን አምባገነናዊ ምላሽ በፊልም የቀረፁት የመንግስት መገናኛ ብዙሀን ለህዝቡ አለማስተላለፋቸው ነው" ብሏል"</p>

<p>ድርጅቱ አክሎም፣ አቶ አሊ አብዶ በዚህ ድርጊታቸው በህገ መንግስቱ የተሰጠው ሀሳብን የመግለጽ ነፃነት በምክር ቤቱ እንዳይጎለብት፤ ከማፈን ጀምሮ እስከ ተራ ስድብ ዝቅ ብለው መድረኩን ሲጠቀሙበት መስተዋሉ አሳዛኝ ነውም" ብሏል። "በአዲስ አበባ ምክር ቤት በአባልነት እየተሳተፉ የሚገኙ የህዝብ ተመራጭ የመዐህድ አባላት ርዕሰ መስተዳድሩ በተደጋጋሚ ህግና ሥርዓትን በመጣስ ሀሳባቸውን በነፃ መንፈስ እንዳይገልፁ የሚያደርጉትን ሙከራ የሚገፉበት ከሆነ፣ ከእንግዲህ በዚህ ምክር ቤት ተገኝተን የመረጠንን ህዝብና ራሳችንን ለስድብና ዘለፋ ማጋለጥ እንደሌለብን ስላምንን፤ ጉዳዩን በጥልቀት መርምረን ቀጣይ እርምጃ ለመውሰድ እንገደዳለን" ሲል መዐሀድ አስጠንቅቋል።</p>

<p>"ያ ከመሆኑ በፊት ኢህአዴግ ለአዲስ አበባው ርዕስ መስተዳድር "ተሃሶና ፕራይቬታይቬን" ማለት ምን ማለት እንደሆነ ሊመክራቸው ይገባል" ሲልመዐህድ ጠይቋል።</p>

<p>"አቶ አሊ አብዶም ቢሆኑ የተቃውሞ ሀሳቦች በምክር ቤቱ ውስጥ በወጉ እንዳይንሸራሸሩ ለማፈን የሚያደርጉት ጥረት እጅግ አደገኛ አካሄድ ከመሆኑም በላይ ለእርሳቸውም ሆነ ለድርጅታቸው የማይበጅ መሆኑን ከወዲሁ ተገንዝበው መታረም ግዴታቸው ነው" ሲል መዐህድ መክሯል።</p>


<p class="align-center"><a href="/Gazettas/AddisAdmas/info/AddisAdmas.sera.html"> ከአዲስ አድማስ ግንቦት 17 ቀን 1994</a></p>

</body>
</html>	














