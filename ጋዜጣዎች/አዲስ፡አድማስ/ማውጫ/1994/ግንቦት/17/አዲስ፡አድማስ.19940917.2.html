<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአቶ ስዬ ጠባቂ የነበሩት ይሸለማሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የአቶ ስዬ ጠባቂ የነበሩት ይሸለማሉ</h1>


<p>የግንቦት 20ን በዓል ምክንያት በማድረግ የሚቀጥለው ሳምንት ቅዳሜ ከሰዓት በኋላ በመኮንኖች ክበብ ይካሄዳል ተብሎ የሚጠበቀው የመከላከያሚኒስቴር የሽልማት ሥነ-ሥርዓት ላይ በኢትዮ-ኤርትራ ጦርነት ወቅት ከፍተኛ ጀብዱ ፈጽመዋል የተባሉ የጦር መኮንኖች ልዩ ሽልማት እንደሚሰጣቸው የተገለፀ ሲሆን፤ በሌላ በኩል ወንጀል ሠርተዋል ተብለው ሲፈለጉ የነበሩት ተቀድሞው ኢታማዦር ሹም የሌተናል ጄኔራል ፃድቃን ገብረተንሳይ የግል ጠባቂ ጋምቤላ ውስጥ መያዛቸው ተሰማ።</p>

<p>ሳምንት በሚካሄደው የሽልማት ሥነ-ሥርዓት በኢትዮ- ኤርትራ ጦርነት ወቅት ጀብዱ ፈጽመዋል ከተባሉት መካከል ሻለቃ በነበሩት ባለቤታቸው የገደሉት ብርጋዴር ጄኔራል በርሄን ጨምሮ የጠቅላይ ሚኒስትሩ ልዩ ጥበቃ ኃላፊ የነበሩት ኮሎኔል ነጋሲ ወልዳይን፣ የአይጋን ጦርነት የመሩ የስዬ ጠባቂ እንዲሁም የመከላከያ ልዩ ኃይል አባል የነበሩት ደንደን ይገኙበታል ሲሉ ቅርበት ያላቸው ምንጮች ገልጸዋል።</p>

<p>"በሥነ ስርዓቱ ከፍተኛ የጦር ጄኔራሎች በሙሉ የወርቅ ኒሻን ይሸለማሉ፤ በጦርነቱ ወቅት ከፍተኛ አስተዋጽኦ ያደረጉ የቀድሞ ጦር መኮንኖች ደግሞ የሪባን ሽልማት ይሰጣቸዋል" ብለዋል ምንጮቹ። ኤታማዦር ሹም የነበሩት ሌተናል ጄኔራል ፃድቃን ገብረተንሳይና የአየር ኃይል አዛዥ የነበሩት ሜጄር ጄኔራል አበበ ተክለሀይማኖት በጦርነቱ አስተዋጽኦ እንዳደረጉ ቢታመንም ከሥራ ለመታገድ አብቅቷቸዋል የሚባለው የዲሲፕሊን ጉድለት ምክንያት ለሽልማቱ እንዳይበቁ ተወስኗል" ሲሉም ምንጮቹ ገልፀዋል።</p>

<p>በሌላ በኩል እንደ ምንጮቹ አባባል፤ ወንጀል ሠርተዋል ተብለው ይፈለጉ የነበሩት የጀኔራል ፃድቃን የግል ጠባቂ በቁጥጥር ሥር ውለዋል።</p>

<p>በቻይና ልዩ ወታደራዊ ሥልጠና እንደወሰዱ የሚነገርላቸውና የጄኔራልፃድቃን ጠባቂ የነበሩት እኚሁ የጦር መኮንን ባለፈው አመት የህመሓት ጉባዔ ሲካሄድ ለግብዣ የተዘጋጀ ንብረት በመውሰድ ተሰውረዋል ተብለው ሲፈለጉ እንደነበር ተናግረዋል እነዚሁ ምንጮች።</p>

<p>በመንግስት ሲፈለጉ የንበሩት መኮንን ስሞኑን ጋምቤላ ውስጥ መያዛቸውን የገለፁ ምንጮች፤ ጋምቤላ ውስጥ ህጋዊ ባልሆነ መታወቂያ በአካባቢው የሚገኙ የፌዴራል ደህንነት አባላትንና የክልሉ ባለሥልጣናትን ሲያታልሉ ቆይተዋል ተብሎ እንደሚነገር ጠቅሰዋል።</p>

<p>ወንጀል ፈጽመዋል የተባሉት መኮንን በአንድ የመከላከያ ሻምበል ተይዘው በከፍተኛ ጥበቃ ወደ አዲስ አበባ ከመጡ በኋላ ማዕከላዊ እስር ቤት እንዲገቡ ተደርጓል ያሉት እነዚሁ ምንጮች፣ ከፍተኛ የመንግሥት ባለስልጣናትና የጦር ጄኔራሎች ሳይቀሩ ለጉዳዩ ትኩረት በመሥጠት መከታተላቸውጉዳዩ በህወሓት ጉባዔ ወቅት ተዘርፏል የሚባለውን የግብዣ ንብረት ብቻ የሚመለከት ላይሆን ይችላል የሚል ግምት ፈጥሯል" ብለዋል።</p>


<p class="align-center"><a href="/Gazettas/AddisAdmas/info/AddisAdmas.sera.html"> ከአዲስ አድማስ ግንቦት 17 ቀን 1994</a></p>

</body>
</html>	














