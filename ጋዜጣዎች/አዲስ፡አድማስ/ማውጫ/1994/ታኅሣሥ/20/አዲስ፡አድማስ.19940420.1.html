<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«የመንግሥት አካላት ህገ መንግስቱን በአደባባይ ይጥሳሉ»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«የመንግሥት አካላት ህገ መንግስቱን በአደባባይ ይጥሳሉ»</h1>


<p>«በአዲስ አበባ የሰላማዊ ሰልፍ ፍቃድና ምዝገባ ጽ/ቤት እንዲሁም ፖሊስ በህገ መንግስቱ የተደነገገውን ስላሚዊ ሰልፍ የማድረግ የዜጎች መብት ጥሰዋል» ሲሉ የህግ አማካሪና የዜጐች መብት ተከራካሪ ተቋም ዳይሬክተር አቶ ኃይለመለኮት አብነት ወቀሱ።</p>

<p>ከተቋቋመ አንድ አመት የሆነ ተቋም መብቶች እንዳይጣሱ ለመከራከር እንዲሁም በሕዝቡ ዘንድ የህግ ግንዛቤ እንዲስፋፋ የሚሰራ መሆኑን የተቋሙ ዳይሬተር አቶ ኃይለመለኮት ገልፀው «ህገ መንግስቱ በመንግሥት ሃይሎች ስለመጣሱ ተጨባጭ የህግ መረጃ አለን» ብለዋል።</p>

<p>ዳይሬክተሩ ህገ መንግስቱ ስለመጣሱ የተሰማቸውን ቅሬታ ለብዙሃን ዜና አገልግሎት የገለጹት፤ የታክሲ ባለንብረቶች ማህበር፣ በመንግሥት አካላቶችና በታካሲ ተራ አስጠባቂዎች መካከል የተነሳውን ውዝግብ በተመለከተ ሰላማዊ ሰልፍ ለማድረግ የተዘጋጁ ዜጐች በፖሊስ ሃይል እንዲበተኑ መደረጉን በመቃወም ነው።</p>

<p>የታክሲ ተራ አስጠባቂዎች የመረጃ ማህበር ሊቀመንበር አቶ አብደላ ኑር በበኩላቸው፤ የታክሲ ተራ አስጠባቂዎች ስራቸውን በአግባቡ እንዳይሰሩ ከተለያዩ አካላት እየተደረገባቸው ያለውን ተፅእኖ በመቃወም ህግ በሚፈቅደው መሰረት አቤቱታቸውን ለመንግስትና ለህዝብ ለማቅረብ ህጋዊ ፈቃድ አግኝተው ሰላማዊ ሰልፍ ለማድረግ ከተዘጋጁ በኋላ ሰልፉ እንዳይደረግ መታገዳቸውንና አባላቱ ከተሰባሰቡበት ስፍራ በፖሊስ ሃይል እንዲበተኑ መደረጉን በምሬት ተናግረዋል። ህዝብን የሚያውክ ወይም ለፀጥታና ለደህነት የሚያሰጋ ነገር በሌለበት መንገድ ሊደረጉ አካላት የታቀዱ ሰላማዊ ሰልፎችንና ስብሰባዎችን የመንግሥታ አካላት ማገዳቸው በህገ መንግስቱ የተደነገጉትን መብቶች መሸራረፍ ነው ይላሉ አቶ ኃይለመለከት።</p>

<p>የታክሲ ተራ አስጠባቂዎች ማህበር አቤቱታ ትክክልም ሆነ ስህተት ሰላማዊ ሰልፍ የማድረግ መብት አለው የሚሉት አቶ ሀይለመለኮት፤ ሰላማዊ ሰልፍ እንዳይካሄድ የመንግስት አስፈፃሚ አካላት የፈፀሙት ድፍረት የተሞላበት ድርጊት በህገ መንግስቱ አለመመራታቸውንና በማን አለብኝነት በአምባገነንነት ባህርይ መስራታቸውን ሆኖ አግኝተውታል።</p>

<p>ከዚህ ቀደም በተቃዋሚ ፓርቲዎችና በሌላ አካሎች ሊደረጉ የታቀዱ ስብሰባዎችን ሰላማዊ ሰልፎች በተመሳሳይ ሁኔታ መታገዳቸውን ዳይሬክተሩ አስታውሰው፤ በህገ መንግስቱ መሰረት ሰላማዊ ሰልፍ የማድረግ የዜጎች መብት የማስጠበቅና የማስከበር ኃላፊነት የጠቅላይ ሚኒስትሩ ቢሆንም ተደጋጋሚ ስህተቶች ሲፈፅሙ እየታየ በዝምታ ማለፍ እየተለመደ መጥቷል»ሲሉ ዲይሬክተሩ አማረዋል።</p>

<p>የሰላማዊ ሰልፍ ፈቃድና ምዝገባ ጽ/ቤት በጉዳዩ ላይ አስተያየቱን እንዲሰጥ የብዙሃን ዜና አገልግሎት ያደረገው ሙከራ ሳይሳካ መቅረቱን የተገኘው ዘገባ አመልክቷል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ ታኅሣሥ 20 ቀን 1994</a></p>

</body>
</html>	














