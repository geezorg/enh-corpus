<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያ መንግስት ወደ ሶማሊያ ወታደሮች ልኳል መባሉን አስተባበሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የኢትዮጵያ መንግስት ወደ ሶማሊያ ወታደሮች ልኳል መባሉን አስተባበሉ</h1>


<p>የኢትዮጵያ መንግስት፣ በያዝነው ሳምንት መግቢያ ላይ ለሶማሊያ አንጃዎች ወታደራዊ ስልጠና የሚሰጡ የጦር መኮንኖችን ወደ ሶማሊያ ልኳል መባሉን ሲያስተባብል፣ የኢትዮጵያ መኮንኖች በሶማሊያ መኖራቸውን ያመኑ አንድ የሶማሊያ አንጃ መሪ ለቢቢሲ በሰጡት ቃል፣ መኮንኖቹ ሚሊሽያዎች ወደ ሲቪል ኑሮ እንዲመለሱ የሚረዱ እንጂ ወታደራዊ ስልጠና የሚሰጡ አይደሉም ማለታቸውን የተመድ ዜና አውታር ኢሪን ገለፀ።</p>

<p>70 የሚሆኑ የኢትዮጵያ መኮንኖች ለሶማሊያ አንጃዎች ወታደራዊ ስልጠና ለመስጠት እሁድ ለሰኞ አጥቢያ በአስር ወታደራዊ መኪኖች ባይደርዋ ወደምትባል የሶማሊያ ከተማ መግባታቸውን ኦልሃያት ጋዜጣ እንደዘገበ ኢሪን ጠቅሷል።</p>

<p>የሶማሊያ የእርቅና የመልሶ ማቋቋም ምክር ቤት (ጽርርጭ) የተሰኘውን ጥምረት ከመሰረቱ በርካታ አንጃዎችና ጎሳዎች የተወጣጡ ስምንት ሺህ ሚሊሺያዎች ለስልጠና መዘጋጀታቸውን ያመለከተው ኦልሃያት፣ አሰልጣኖቹ በባይደዋ አቅራቢያ በሁለት ካምፖች እንደሚገኙ አመልክቷል።</p>

<p>አንድ የኢትዮጵያ ዲፕሎማት የአልሃይትን ዘገባ በተመለከተ በሰጡት ማስተባበያ፣ አንድም የኢትዮጵያ ወታደር በባይደዋ የለም ብለዋል ሲል ኢሪን ገልጿል።</p>

<p>ኢሪን እንደሚለው፣ ዲፕሎማቱ «ኢትዮጵያ የሶማሊት ሀይሎችን የምታሰለጥንበት ወይም ጣልቃ የምትገባበት ምክንያት የለም» በማለት ተናግረዋል።</p>

<p>የስልጠናው ተጠቃዋሚ ናቸው ተብለው በአልሃያት ከተጠቀሱት አንጃዎች መካከል ራሃን ወይን ሬዚስታንስ አርሚ (ርርኣ) አንዱ ሲሆን፣ የአንጃው ምክትል መሪ ለቢቢሲ በሰጡት ቃለ ምልልስ በባይደዋ 20 የኢትዮጵያ መኮንኖች ብቻ አሉ ማለታቸውን ኢሪን ጠቅሷል። እንደ ምክትል መሪው ንግግር፣ መኮንኖቹ አራት ሺህ ሚሊሺያዎችን ወደ ሲቪል ኑሮ እንዲመለሱ የሚረዱ እንጂ ወታደራዊ ሰልጠና የሚሰጡ አይደሉም።</p>

<p>ርርኣ ቀደም ሲል ሚሊሺያዎችን ወደ ሲቪል ኑሮ ለመመለስ ከተመድ ድጋፍ ጠይቆ ሳይሳካለት እንደቀረ ኢሪን ገልጿል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ ታህሳስ 27 ቀን 1994</a></p>

</body>
</html>	














