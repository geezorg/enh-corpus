<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>መንግስት በአየር ንብረት መለወጥ ጉዳይ በቂ ትኩረት አላደረገም ተባለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">መንግስት በአየር ንብረት መለወጥ ጉዳይ በቂ ትኩረት አላደረገም ተባለ</h1>


<p>ከቅርብ ጊዜያት ወዲህ እየተከሰተ ያለው የአየር ንብረት መለዋወጥ የሙቀት መጨመር በትሮፒካል አካባቢ ባሉ ሀገሮች ውስጥ የግብርና ምርት እንዲቀንስ ሊያደርግ እንደሚችል ብሔራዊ የሚቲሪዎሎጂ ድርጅት አስጠነቀቀ። የብሔራዊ ሜትሪዎሎጂ አገልግሎት ድርጅቶች የጥናትና ምርምር መምሪያ ኃላፊ የሆኑት አቶ አበበ ታደገ ስለአየር ንብረት ለውጡ ጉዳይ ካለፉት ሃምሳ አመታት ጀምሮ ድርጅቱ ክትትል እያደረገ መሆኑን ጠቁመው ከሙቀቱ መጨመር አኳያ ሲታይ "ያለምንም ማወላወል" በሁሉም የምርምር ጣቢያዎች ውስጥ የሙቀት መጨመር ማሳየቱን ገልፀዋል። ባለፉት ጥቂት ቀናት በነበረው ዝናብና ነፋሻማ አየር ሳቢያ ሙቀቱ ቀዝቀዝ ቢልም ከዚያ በፊት በነበሩት በርካታ ሳምንታት የሙቀቱ መጠን ጨምሮ እንደነበር አስታውሰዋል። </p>

<p>"ለምን ሙቀቱ እንዲህ ጨመር?" ለሚለው ጥያቄ አቶ አበበ የሚሰጡት መልስ ክስተቱ ከአየር ንብረት ለውጥና ሙቀት መጨመር (ጝሎባል ዋርሚንግ)ጋር የተያያዘ ነው የሚል ነው። "የሚያስጨንቀው እስካሁን ያለው ሳይሆን ህዝብ በጨመረ መጠንና ኢኮኖሚው ባደገ ቁጥር እየጨመረ በደን መመናመንና በካርቦንዳይ ኦክሳይድ ክምችት በመሳሰሉት የሚከሰተው ሁኔታ ነውም" ብለዋል- አቶ አበበ።</p>

<p>እንደ አቶ አበበ ገለፃ "የአየር ንብረት ለውጥ" ተፅዕኖ የማያሳድርበት የኢኮኖሚ ዘርፍ የለም። በግብርና በውኃ ሃብት በዱር እንሰሳትና በጤና ዘርፎች ላይ ሁሉ ተፅዕኖ አለው።</p>

<p>በጤና አኳያ የአየር ለውጡን ተከትሎ ሞቃት የሚሆነው ደጋማው አካባቢ ለወባ በሽታ እንደሚጋለጥ የገለፁት አቶ አበበ "በጥናትና በምርምር ከምን ደረጃ ላይ እንዳለንና የሚያደርስብንን ችግር በማወቅ ከወዲሁ ልንወስደው የሚገባንን እርምጃ መተለም ይኖርብናል" ብለዋል።</p>

<p>"ሆኖም በጥናትና በምርምሩ አኳያ እስካሁን የተደረጉት ሙከራዎች አናሳ ሲሆኑ መንግስትም በአፋጣኝ ችግሮቹ ላይ የሚያተኩር በመሆኑ ለአየር ንብረት ለውጥ እስካሁን በቂ ትኩረት አልሰጠም። ስለዚህም ለወደፊቱ ሰፋ ያለ ትኩረት ሊደረግና ሳይንቲስቶችና ዩኒቨርስቲዎችም በጥናትና በምርምሩ ሊሳተፉ ይገባል" ኃላፊው እንዳሉት የአቶ አበበ ገለፃ እንደሚያስረዳው በጥናትና በምርምሩ በኩል ያለው እንቅስቃሴ በተደራጀና በተጠናከረ መልክ የሚካሄድና አለም አቀፍ ድጋፍን መሰረት ያደረገ አይደለም።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ የካቲት 30 ቀን 1994</a></p>

</body>
</html>	














