<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአዲስ አበባ የአክሲዮን ገበያ በቅርቡ ሥራ ይጀምራል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የአዲስ አበባ የአክሲዮን ገበያ በቅርቡ ሥራ ይጀምራል</h1>


<p>በአዲስ አበባ ንግድ ም/ቤት አስተባባሪነት ከ40 ዓመታት በፊት ተቋርጦ የነበረውን የአክሲዮን ገበያ እንደገና ለማስጀመር አስፈላጊው ዝግጅት መጠናቀቁን የአክሲዮን ገበያ አደራጅ ኮሚቴ አስታወቀ።</p>

<p>የአዲስ አበባ የአክሲዮን ገበያ ለመመሥረት ከሦስት ዓመታት በፊት የተቋቋመው አደራጅ ኮሚቴ ፕሬዚዳንት አቶ ታዲዮስ ሐረገወርቅ የኮሚቴውን የእስካሁን ክንዋኔና ዕቅድ ሪፖርት ለአክሲዮን ግብይት ፕሮሞሽን ካውንስል እንዳስታወቀው ዝግጅቱ በመጠናቀቁ የመጀመሪያው አባል ተቀባይነት እንዳገኘና የመጀመሪያው የአክሲዮን ኩባንያ በቡድኑ ሲመዘገብ፤ የአዲስ አበባ የአክሲዮን አንቀሳቃሽ ቡድን ሥራውን በይፋ ይጀምራል።</p>

<p>የአዲስ አበባ አክሲዮን አንቀሳቃሽ ቡድን አሠራር ከ40 ዓመታት በፊት ከፈረሰው ጋር ተመሳሳይ እንደሆነ የጠቀሱት አቶ ታዲዮስ፣ በሁለቱ መካከል ያለው ልዩነት ለአዲሱ አክሲዮን ሕጋዊነት ስፖንሰር ያደረገው የአዲስ አበባ ንግድ ምክር ቤት መሆኑና፣ የቀድሞ ብሄራዊ ባንክ እንደነበርአመልክተዋል።</p>

<p>የአዲስ አበባ አክሲዮን አንቀሳቃሽ ቡድን ተግባራት፣ በቡድን አባላት መካከል የአክሲዮን ግብይትንና ሌሎች ዋስትናዎችን ማመቻቸትና በቡድኑ ውስጥ ለሚንቀሳቀሱት አባላት ሥልጠና መስጠት መሆኑን ፕሬዚዳንቱ ገልፀዋል።</p>

<p>ኮሚቴው የአክሲዮን አንቀሳቃሽ ቡድኑን መተዳደሪያ ደንብ አዘጋጅቶ ለአክሲዮን ግብይት ፕሮሞሽን ካውንስል ያሰራጨ ሲሆን፣ የአክሲዮን ግብይቱም በሳምንት አንድ ቀን ረቡዕ 3:30 እስከ 5:30 እንዲካሄድ መታቀዱንአቶ ታዲዮስ ተናግረዋል።</p>

<p>አደራጅ ኮሚቴው፣ የአክሲዮን ምሥረታው የመንግሥት ይሁንታን ማግኘት ሕዝቡ እምነት እንዲያድርበትና የአክሲዮን ግብይቱም እንዲያድግ ይደረጋል በሚል ተስፋ፤ በቀጥታም ሆነ በተዘዋዋሪ ከመንግስት ጋር ውይይት ቢያደርግም፤ መንግስት በረዥምና በመካከለኛ ጊዜ በሚከፈል የግምጃ ቤት ሰነድ ላይ ማተኮር እንጂ በአክሲዮን ንግድ ላይ የተመሠረተው አጀንዳ ስለሌላው ቀና ምላሽ ማግኘት እንዳልቻለ ካፒታል በተናጠል ሳይሆን በአጠቃላይ ማሳደግ የሚለውን ሐሳብ ይቀበላል የሚል ተስፋ እንዳለው አመልክቷል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ የካቲት 16 ቀን 1994</a></p>

</body>
</html>	














