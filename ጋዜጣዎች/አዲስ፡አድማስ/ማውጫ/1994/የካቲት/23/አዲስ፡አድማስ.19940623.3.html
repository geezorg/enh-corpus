<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አቶ ክፍሌ ሙላት 12ሺህ ብር ተቀጡ ኢነጋማ በጋዜጠኞች ላይ እርምጃ ወሰደ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">አቶ ክፍሌ ሙላት 12ሺህ ብር ተቀጡ ኢነጋማ በጋዜጠኞች ላይ እርምጃ ወሰደ</h1>


<p>አቃቤ ህግ በአቶ ክፍሌ ሙላት ላይ በሦስት መዝገቦች ክስ የመሠረተው በ1990ዓ.ም ሲሆን፣ የፌዴራል ከፍተኛ ፍርድ ቤት በትናንትና ዕለት ውሳኔ ሰጥቶበታል። አንደኛው ክስ «የዘመነ ደርግ ገሃነም ዛሬም አለ፤ ለውጡ ግለቱ መጨመሩ ነው። እናዝናለን ዓለም የወያኔን አምባገነንነት ባለመረዳቱ እናዝናለን! ፍትሕ የአምባገነን ፓርቲ ንብረት በመሆኑ .... በሚል ርዕስ ....በኢትዮጵያ ጉዳዮች ጥልቅ እውቀት ያላቸውና ከጠቅላይ ሚኒስትር መለስ ዜናዊ ጋር በተደጋጋሚ ክርክር የገጠሙት ፕሮፌሰር ታዎሮር ኤሜሽክታል ኢትዮጵያ እጅግ በአሳዛኝ ሁኔታ ውስጥ የምትገኝ በመሆኑ የኢትዮጵያ ልጆች ድምፃቸውን ማሰማትና ለሀገራቸው ማልቀስ ብቻ ሳይሆን ፋይዳ ያለው ጠንካራ እንቅስቃሴ ማድረግ እንደሚገባቸው አስደመጡ።</p>

<p>በአንድ በቅርቡ ዋሽንግተን በተካሄደ የኢትዮጵያዊያን ስብሰባ ንግግራቸው ላይ.....እናዝናለን! የዓለም ሕዝብ የወያኔን አምባገነንነት ባለመረዳቱ እናዝናለን! በወያኔ ዓይን የዴሞክራሲ መድረክ እንደ ጦር ሜዳ በመታየቱ እናዝናለ!! እጅግ እናዝናለን! የወያኔ የጎሣ ፌዴራሊዝም መንግስት ለስም?? ዓመታት በፍቅርና በሰላም በኖሩት ኢትዮጵያዊያን መካከል ጥላቻ እንዲነግስ በማድረጉ እናዝናለን! ሕግና ፍትሕ የሚያገለግሉ ለአንድ አምባገነን አጫፋሪዎች ብቻ በመሆኑ እናዝናለን! አምባገነን የወያኔ ስርዓት የመናገር የመፃፍና የመደራጀት ነፃነትን ማላገጫ በማድረጉ እናዝናለን።....&#87፤በማለት በመንግስት ላይ የሐሰት ወሬ ነዝተዋል የሚል ነው።</p>

<p>በ1990 ዓ.ም የተመሠረቱትን ሦስት ክሶች ሲመረምር የቆየው የፌዴራል ከፍተኛ ፍ/ቤት ትናንት አርብ ባዋለው ችሎት፤ አቶ ክፍሌ ሙላት በሦስተኛው ክስ ጥፋተኛ ሆነው አግኝቻቸዋለሁ በማለት ከወሰነ በኋላ የ12ሺህ ብር ቅጣት ፈርዶባቸዋል።</p>

<p>አቶ ክፍሌም የተወሰነባቸውን የገንዘብ ቅጣት ከፍለው ተለቅቀዋል።</p>

<p>እንዲሁም የተጠየቀውን የዋስ ገንዘብ ማስያዝ ባለመቻሉ ለረዥም ጊዜ በእስር ቤት ቆይቶ የነበረው ጋዜጠኛው ታምራት ዙማ የዚያኑ ዕለት የ16 ሺህ ብር ዋስ በማስያዙ ሰሞኑን እንደሚለቀቅ ታውቋል።</p>

<p>ታምራት እንዲለቀቅ ፍርድ ቤቱ የሰጠው ውሳኔ ወደ ወህኒ ቤት ደርሶ ተግባራዊ እስኪሆን እስከመጪው ሰኞ ድረስ በከርቸሌ እንዲቆይ ተደርጓል።</p>

<p>ይህ በእንዲህ እንዳለ የኢትዮጵያ ነፃ ጋዜጠኞች ማሕበር (ኢነጋማ) ሦስት ጋዜጠኞችን ከማህበር አባልነት አገደ።</p>

<p>እርምጃው የተወሰደባቸው ጋዜጠኞች የኢነጋማን አሠራር እያወገዙ ነው።</p>

<p>ኢነጋማ የማግለል እርምጃውን የወሰደው የሞገድ ጋዜጣ ዋና አዘጋጅ በሆነው በዳንኤል ገዛኸኝ፣ የሞገድ ጋዜጣ አሳታሚና ምክትል አዘጋጅ ወንድሜነህ ንጉሤ የንጋት ጋዜጣ አሣታሚ በሆነው በያሬድ ክንፈ ላይ ነው።</p>

<p>ኢነጋማ በጋዜጠኞቹ ላይ የማግለል እርምጃ የወሰደው የሚሠሩበት ጋዜጣ ላይ 'የጋዜጠኝነት ሥነ-ምግባር ደንብ እንዲወጣ ኢነጋማ ከመንግሥት ጋር እንደተስማማ፣ የማህበሩ አመራሮች በአራት አቅጣጫ ለተቃዋሚ ሬዲዮ ጣቢያዎች በስውር ሀሰተኛ ዜናና መረጃ እንደሚያቀብሉ፣ ሞገድ ጋዜጣን ጨምሮ የሌሎች ዘጠኝ ጋዜጦችን አዘጋጆች ማንነት የሚገልፅ መረጃ ለመንግሥት እንዳቀበለና ጋዜጠኞቹ ሊታገዱ በሚችሉበት መንገድ ከአቶ በረከት ጋር ተነጋግረዋል፣ ተርደራድረው ቀብድ በልተዋል» የሚሉና ሌሎችንም መሰል ሀሰተኛ ሃሳቦችን ፅፋችኋል' በማለት ነው።</p>

<p>ኢነጋማ ለጋዜጠኞቹ በየአድራሻቸው በፃፈው የእግድ ደብዳቤ «በጋዜጦቻችችሁ የፃፋችሁት ችግሮች ካሉ የኢነጋማ ሥራ አስፈጻሚ ኮሚቴ ባደረገልዎ ጥሪ መሠረት ቀርበው እንዲያስረዱ ተጠይቀው ይሂ ነው የሚባል ተጨባጭ ማስረጃ አለማቅረብዎና ማብራሪያ አለመስጠትዎ ይታወሳል» ብሏል። </p>

<p>«ጽሁፉ በአባላት መካከል መከፋፈል ለመፍጠር እንዲሁም አባላት በአንድነት ቆመው የፕሬስ ነጻነት እንዲከበር የሚያደርጉትን ትግል ለማዳከም የተወጠነ ስለሚመስል... በተቀመጠልዎ የጊዜ ገደብ ውስጥ ማብራሪያዎን ማቅረብ ካልቻሉ በማህበሩ ህግ ደንብ 2\\\\\4 እና በኢነጋማ የሙያ ሥነ ምግባር መመሪያ ቁጥር 8\0\6\8ሀ\1\3 መሠረት ከማህበር አባልነትዎ እስከ 4ኛው የኢነጋማ ጠቅላላ ጉባኤ ድረስ የታገዱ መሆኑን እንገልጻለን» በማለት ኢነጋማ እርምጃውን አስታውቋል።</p>

<p>ከአመራሩ በተቀመጣላቸው የጊዜ ገደብ እስካለፈው ጥር 24 ድረስ ማብራሪያ ያላቀረቡትና እርምጃው የፀናባቸው ጋዜጠኞች «ከጋዜጠኝነት ሥነ ምግባር ውጭ በኢነጋማን መርህ የጣሰ ነው» በማለት እርምጃውን ተቃውመዋል።</p>

<p>«የኢነጋማ አባላት መብት በአመራሩ እየተጣሰ ነው» በሚል ርዕስ ተቃውሟቸውን በጽሁፍ ያቀረቡት እነዚህ ጋዜጠኞች «አንድ ጋዜጠኛ ስለምንም ነገር የመጻፍ፣ በቀጥታም ሆነ በምፀታዊ (ሳታየር) ተደግፎ ያለ ገደብ የመተቸት መብት አለው። ኢነጋማ መሥራት የሚገባውን አልሠራም የሚል ስለጻፍን ለምን እንዲህ ብላችሁ ጻፋችሁ? መረጃ አምጡ» ብሎ ማገድ የጋዜጠኝነት መሠረታዊ መርህ መደርመስ ነው» ብለዋል የታገዱት ጋዜጠኞች።</p>

<p>አያይዘውም «...እኛ እስከሚገባን ለፕሬስ ነፃነት፣ ለዴሞክራሲና ለሰብዓዊ መብት ታግለናል፤ እየታገልንም በራሳችን ላይ ቀንበር የሚጭኑና በአንገታችን ሸምቀቆ የሚያስገቡ ሰዎችን አልነበረም መርጠናል ብለን ስናስብ የነበረው... ለመሆኑ ስለኢነጋማ መሪዎች በግልጽም ሆነ በውል አትተቹ፣ አትጻፉ፣ አትውቀሱ፣ ሽሙጥና ምፀታዊ አገላለጽ አትጠቀሙ የሚል ህግና ደንብ በየትኛው የሥነ ምግባር መመሪያ፣ ደንብና ሕግ ላይ ይሆን ሰፍሮ ያለው?» በማለት ጠይቀዋል።</p>


<p>በዚህ መሠረት ኢነጋማ «ማስረጃ አልሰጣችሁኝም ብሎ ከማህበር አባልነታችን የማገድ ስልጣንና መብት የለውም፤ አይኖረውምም» ሲሉ ጋዜጠኞቹ እርምጃውን ተቃውመዋል።</p>

<p>ኢነጋማ በጋዜጦቹ ላይ እርምጃ በወሰደበት ደብዳቤ የመጨረሻው አንቀጽ ላይ «የኢነጋማ ከፍተኛው የሥልጣን አካል በሆነው ጠቅላላ ጉባኤ ጸድቆ ሥራ ላይ ከዋለው የኢነጋማ ውስጠ ደንብና የሙያ ሥነ ምግባር መመሪያ ውጭ ከሚደረጉ ማናቸውም ህገ ወጥና አፍራሽ እንቅስቃሴዎች እንድትቆጠቡ እናሳስባለን» በማለት ጋዜጠኞቹን አስጠንቅቋል።</p>



<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ የካቲት 23 ቀን 1994</a></p>

</body>
</html>	














