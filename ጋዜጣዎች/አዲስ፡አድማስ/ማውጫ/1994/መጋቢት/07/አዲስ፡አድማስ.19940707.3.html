<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"ቅጣቱ መራራም፤ ጣፋጭም ነው" ክፍሌ ሙላት</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">"ቅጣቱ መራራም፤ ጣፋጭም ነው" ክፍሌ ሙላት</h1>


<p>የኢትዮጵያ ነፃ ጋዜጠኞች ማህበር ፕሬዚዳንት አቶ ክፍሌ ሙላት «የህዝብን ሰላም የሚያናጋ ጽሁፍ በጋዜጣ ላይ አትመሀል» በሚል ክስ የተወሰነባቸው የ12ሺህ ብር ቅጣት «መራራም፤ ጣፋጭም» እንደሆነ ገለፁ።</p>

<p>ፕሬዚዳንቱ ትናንት ከአዲስ አድማስ ጋር ባደረጉት ቃለ-ምልልስ "ቅጣቱን መራራ ነው የምለው በኢትዮጵያ ጋዜጠኞች የገቢ ደረጃ አንፃር አንድን ጋዜጠኛ 12ሺህ ብር መቅጣት ያለውን ክብደት በማየት ሲሆን፤ ጣፋጭ ነው ያልሁትም እንደሌሎች የሙያ አጋሮቼ ለፕሬስ ነፃነት ስል የከፈልኩት መስዋትነት በመሆኑ ነው" ብለዋል።</p>

<p>አቶ ክፍሌ ከተመሰረተባቸው ሶስት ክሶች ከሁለቱ ነፃ እንደወጡና በሶስተኛው ክስ ቅጣቱ እንደተወሰነባቸው አስታውሰው ክሱም ፕሮፌሰር ቬስታል በዋሽንግተንያደረጉትን ንግግር በጋዜጣ በማሳተማቸው እንደሆነ ገልፀዋል።</p>

<p>"ቅጣቱ የተጣለብዎት ፕሮፌሰሩ ያልተናገሩትን ነገር ብለዋል ብለው " በመፃፍ ስለዋሹ ነው? ወይስ የፕሮፌሰሩ ንግግር ይዘት አደገኛ ነው በሚል?" ተብለው የተጠየቁት አቶ ክፍሌ "ጽሁፉ በትክክል የፕሮፌሰር ቬስታል ነው። "ጥሀ ኤትሂኦፒአን ረጊስተር"ላይ የፃፉት። ለማረጋገጫም ጹሁፉን አቅርቤያለሁ ፕሮፌሰሩ ያላሉትን ህዝብን የሚያነሳሳ ጽሑፍ ነው ተብሎ ነው የተቀጣሁት" ሲሉ መልሰዋል። "ጽሑፉ በጋዜጣ ከወጣ ሶስት ዓመት ሆነው። በዚህ ጽሑፍ አማካኝነት የተነሳ ቀርቶ ቤተመንግስቱን የገላመጠ ሰው ያለ አይመስለኝም" ያሉት አቶ ክፍሌ፤ " በዚህ ጽሑፍ የተነሳሳው ህዝብ የቱ ነው? እንኳን ሊንሳሳ አልደነበረም። ሕዝቡ አነሳስቷል ከተባለ ማስረጃ መቅረብ ነበረበት። በፍርዱ በጣም አዝኛለሁ። ለህግ ባለሙያዎችና ለኢትዮጵያ ህዝብም ትቸዋለሁ" ብለዋል። ቅጣቱ ከባድ ቢሆንም በአሜሪካን በኔዘርላንድ እንዲሁም በሀገር ውስጥ የሚገኙ ወዳጆቻቸው እንደሸፈኑላቸው የገለፁት አቶ ክፍሌ፤ አያይዘውም "ንግግሩን ያቀረቡት ፕሮፌሰር ግን አልተከሰሱም። አሁንም በዋሺንግተን ዲሲ በነፃነት ይገኛሉ" ብለዋል። "ይሁንና ቀደም ሲል ተከስሼ በማዕከላዊ እስር ቤት በጨለማ ሳለሁ 'እዚሁ ትበሰብሳታለህ እንጂ አትወጣትም' ብለው እንዳሰፈራሩኝ አንድ ባለሥልጣን ዛቻ ቢሆን ኖሮ ከዚህ በከፋ ነገር ይጠብቀኝ ነበር። ጊዜና ሁኔታዎች ተለዋወጡና ዛሬ ባለሥልጣኑም በቦታው የሉም። ከዛቻ ነፃ በመሆኔ የአሁኑን ቅጣት ቢከብድም እኮራበታለሁ እንጂ አልቆጭበትም" ብለዋል።</p>


<p class="align-center"><a href="/Gazettas/AddisAdams/info/AddisAdmas.sera.html">ከአዲስ አድማስ መጋቢት 7 ቀን 1994</a></p>

</body>
</html>	














