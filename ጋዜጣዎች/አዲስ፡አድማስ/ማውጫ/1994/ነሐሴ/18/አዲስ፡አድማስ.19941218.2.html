<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"ውይይቱ ናሽናል ኮንሰንሰስ ይፈጥራል ሊባል አይችልም" ፕ/ር መስፍን ወ/ማርያም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">"ውይይቱ ናሽናል ኮንሰንሰስ ይፈጥራል ሊባል አይችልም" ፕ/ር መስፍን ወ/ማርያም</h2>


<p>"በአቶ መለስ አስተሳሰብ፤ ናሽናል ኮንሰንስ (ብሔራዊ መግባባት) ማለት እኔ የምለውን ተቀብሉ ነው" ያሉት ፕ/ሮ መስፍን ወ/ማርያም "በፖለቲካ ጥያቄዎች ላይ አጠቃላይ አመለካከት (ኮንሰንሰስ) ለማምጣት የሚቻለው ከፖለቲካ ድርጅቶች ጋር በመወያየት ነው፤ ከዩኒቨርስቲ ምሁራን ጋር ቁጭ ብሎ መነጋገር የሚችለው ግን ስለ ሃሳብ ነው" ሲሉ ገለፁ።</p>

<p>ፕ/ር መስፍን ወ/ማርያም ከአዲስ አድማስ ጋር ባደረጉት ቃለ-ምልልስ በምሁራኑና በጠ/ሚኒስትሩ መካከል ስለተካሄደው ውይይት የቀረበላቸውን ጥያቄ ሲመልሱ ከፖለቲካ ድርጅቶች ጋር በፖለቲካ ጉዳዮች ላይ አንድ የጋራ አጠቃላይ አመለካከት ለማምጣት ውይይት ቢደረግ እስከ ብሔራዊ አመለካከት ተደርሷል ማለት ይቻል ነበር" ካሉ በኋላ "ዩኒቨርሲቲው ግን በሃሳብ ደረጃ እንጂ የፖለቲካ ፉክክር ውስጥ የለበትም ብለዋል።</p>

<p>ፕ/ር መስፍን አክለውም "ከምሁራኑ ጋር የተካሄደው ውይይት አካዳሚክ ነው እንዳይባል አካዳሚክ አይደለም። የአዕምሮ ብቃት ታይቶበታል እንዳይባል አልታየበትም። በእርግጥ በአንዳንድ ምሁራን ጥሩ ሃሳቦች ተሰንዝረዋል" ብለዋል።</p>

<p>የራስን እድል በራስ መወሰን በሚለው ላይ ስለተካሄደው ክርክርም "የተራቀቁ ሊቃውንት ስለዚህ ጉዳይ ሲናገሩ የሰማሁትን ለማመን ያዳግተኛል። የራስን እድል በራስ መወሰን የሚለው ሃሳብ ቁምነገር ነው ብለህ ከተቀበልከው ሄዶ ሄዶ የሚቆመው እያንዳንዱ ሰው ላይ ነው። ሃሳቡ "መገነጣጠል ይቻላል" ማለት ሲሆን ግን ሃሳቡ ፍፁም ባዶ ነው ያ አንድ ሰው የራሴን እድል በራሴ እወስናለሁ ብሎ የት እንደሚገባ አላውቅም ይላሉ ፕ/ር መስፍን።</p>

<p>"በሕገ-መንግሥቱ የራስን እድል በራስ መወሰን ይቻላል ቢልም መገንጠል እንዳይኖር የሚደረድረው ነገር መዓት ነው" የሚሉት ፕ/ር መስፍን፤ "ለመገንጠል የሚፈልገውን ማቆም አይቻልም። በሰላማዊና ሕገ-መንግሥታዊ መንገድ ብቻ ሳይሆን መገንጠል የሚፈልገ በጠመንጃም ይገነጠላል። የመገንጠሉ ሂደት ሊቆም አይችልም። የሚታሰበውና የሚደረገው ነገር ሁሉጊዜ የተለያየ እየሆነ ነው" ሲሉ አብራርተዋል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ ነሐሴ 18 ቀን 1994</a></p>

</body>
</html>	














