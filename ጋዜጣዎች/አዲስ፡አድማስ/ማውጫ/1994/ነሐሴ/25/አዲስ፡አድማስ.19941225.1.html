<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የመዐህድ ጉዳይ አወዛገበ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የመዐህድ ጉዳይ አወዛገበ</h1>


<p>የመላው አማራ ህዝብ ድርጅት (መዐህድ) ወደ አገር አቀፍ ፓርቲ መለወጥጡንና ስሙንም የመላ ኢትዮጵያ አንድነት ድርጅት (መኢአድ) በሚል መቀየሩን የሚቃወሙ የድርጅቱ አባላት የጠሩት ጋዜጣዊ መግለጫ ስድብ የተቀላቀለበት ውዝግብ አስነሳ። መአህድ በየክልሉ የሚገኙ የድርጅቱ አባላትና ተወካዮችን በመጥራት ጠቅላላ ጉባኤ ካካሄደ በኋላ ወደ አገር አቀፍ ፓርቲነት ለመለወጥ የወሰነው ነሀሴ 5 ቀን 1994 ዓ.ም ሲሆን፤ ውሳኔውን የሚቃወሙ አባላት የመአህድ ጊዜያዊ አስተባባሪ በሚል ስያሜ ጋዜጣዊ መግለጫ የጠሩት ሐሙስ ነሐሴ 23 ከቀኑ 4 ሠዓት ነበር።</p>

<p>በኢየሩሳሌም ሆቴል ይሰጣል የተባለውን ጋዜጣዊ መግለጫ የሚዘግቡ ጋዜጠኞችና ተሰብሳቢዎች እስኪመጡ ድረስ ሲጠበቅ 3:45 ላይ የወረዳ 5 ፖሊስ አባል መቶ አለቃ አርጋው ኡርጌ መግለጫው ህጋዊ ስላልሆነ በሆቴሉእንዳይካሄድ ትዕዛዝ ማስተላለፋቸው ታውቋል። ጋዜጣዊ መግለጫው ከቀጠለ ግን አደጋን ለመከላከል ፖሊስ እንደሚመጣ በመቶ አለቃ አርጋው የተነገራቸው የሆቴሉ ስራ አስኪያጅ፤ ጉዳዩ እልባት እስኪሰጠው ወደ ሆቴሉ በመግባት ላይ የነበሩት ተሰብሳቢዎች ከሆቴሉ ውጭ እንዲቆዩ አድርገዋል። ከዚህ በኋላ ነው ጋዜጣዊ መግለጫውን ለመከታተል የመጡ የመአህድ ጊዜያዊ አስተባባሪ አባላትና የመኢአድ አባላት ሆቴሉ በራፍ ላይ አታካሮ የጀመሩት።</p>

<p>የቀድሞው መአህድ የአሁኑ መኢአድ ቃል አቀባይ ሻለቃ ጌታቸው መንግስቴ ሆቴሉ በር ላይ ቆመው "ሌቦች መግለጫ መስጠት አይችሉም፤ በስማችን አይነግድም!" በማለት ለሆቴሉ ስራ አስኪያጅ ተናግረዋል። ሻለቃ ጌታቸውሆቴሉ ውስጥ ገብተው፤ የመአህድ ጊዜያዊ አስተባባሪ" በሚል መግለጫ ለመስጠት ከተሰባሰቡት ሰዎች ለአንዱ፤ "እውነት አሁን አማራን ነፃ ልታወጡ ነው? በደማችን ስትነግዱ ኖራችሁ አሁን ጥሩ ነገር ስለተሰራ ልትበጠብጡ ነው፤ እና ለድርጅታችን እስር ቤት ስንማቅቅ አውሮፓ ስትዞሩ አልነበር? አረ ለመሆኑ ጎጃምን፣ ወሎን ታውቁታላችሁ?" ሲሉ ጥያቄ አቀረቡ። የጊዜያዊ አስተባባሪ ሰውዬው "ተው እንጂ፤ ሁሉንም እናውቀዋለን፤ ትመሩናላችሁ ብለን ብንመርጣችሁ ድርጅታችንን አፈረሳችሁት። አሁን ምንድን ነው የምትሉት" ሲሉ መለሱ። ሻለቃ ጌታቸው በመቀጠል "ቀኛዝማች ነቅአ ጥበብ ድሮም በጣሊያን ጊዜ ባንዳ ነበሩ፤ አሁንም ባንዳ ናቸው። እሳቸው አሁን ጃጅተዋል። በ87 አመታቸው የኢትዮጵያ ህዝብ ለመከፋፈል በፕሮፌሰር አስራት ስም ይነግዳሉ! አሉ። አስተባባሪውም "ቀኝ አዝማች የእድሜ ታላቃችን ናቸው። እንዲህ አይነት ዘለፋ አያስፈልግም" እያሉ ሳለ፤ ቀኛዝማች የእድሜ ታላቃችን ናቸው። እንዲህ አይነት ዘለፋ አያስፈልግም" እያሉ ሳለ፤ ቀኛዝማች ነቅዓ ጥበብና ሻለቃ ጌታቸው ፊት ለፊት ተገናኙ። ቀኛዝማች ነቅዓ ጥበብ ቀደም ብለው "ሻለቃ" ብለው ንግግር ሲጀምሩ፤ ሻለቃ ጌታቸው በንዴት "ምን? ሻለቅነቱን እኮ ከየትም ያመጣሁት እንዳይመስልህ፤ እኔ እንዳንተ ባንዳ አይደለሁም። የኢትዮጵያ ህዝብ የሰጠኝ ሻለቅነት ነው" ሲሉ፤ ቀኛዝማች ነቅዓ ጥበብ ለጠቅ አድርገው፤ "አንተ ህዝብ ስታስፈጅ የኖርክ ወንጀለኛ አይደለህ እንዴ ምን ለመሆን ነው እዚህ የመጣኸው?" ሲሉ መለሱ። ሆቴሉ በር ላይ ደግሞ አንድ የመአሕድ ጊዜያዊ አስተባባሪ ሰውና አንድ የመኢአዴ ደጋፊ አባላት እርስ በርስእየተከራከሩ ነበር። ቀኛዝማች ነቅዓ ጥበብ እና ሌሎቹ ጋዜጠኞች በመድረሳቸው አንድ የአስተባባሪው ሰው ጉዳዩ ለህግ እንደቀረበና የምርጫ ቦርድ እያጣራው እንደሆነ ተናገሩ። በኢየሩሳሌም ሆቴል የነበረው አለመግባባት ሁሉም ወደየመጣበት ሲሄድ ቢፈፀምም፤ ጋዜጣዊ መግለጫው መጀመሪያ ይሰጣል ተብሎ የነበረው ሰሜን ሆቴል በመሆኑና ቀኛ ዝማች ነቅዓ ጥበብ ወደዚያው በማቅናታቸው ክርክሩ እዛም ቀጠለ። ነገር ግን ጋዜጣዊ መግለጫውን የከለከለው አካል መግለጫው ያልተፈቀደው የትኞቹ ህጋዊ እንደሆኑ እስኪጣራ እንደሆነና በመሀል የሚፈጠር ውዝግብን ለማስገድ ሲባል በመሆኑ ከይቅርታ ጋር ጉዳዩ ተጣርቶ ሲቀርብ መሰብሰብ እንደሚችሉ ለመአህድ ጊዜያዊ አስተባባሪዎች ገልጿል። </p>

<p>በእለቱ የመዐሕድ ጊዜያዊ አስተባባሪ ኮሚቴ ማህተም የሌለው የአቋም መግለጫ አውጥቷል። በኢትዮጵያ ንግድ ባንክ እና በአቢሲኒያ ባንክ የሚገኘው የድርጅቱ ገንዘብ ተከብሮ ለመዐሕድ ሥራ ብቻ እንዲውል አስራት ጋዜጦች በመአህድ ልሳኖች የሆኑት አንድነትና አስራት ጋዜጦች በመአህድስም መቆየት እንዳለባቸው የመአህድ አባላት መዐሕድን ለቀው በመውጣት የድርጅታቸውን ማናቸውም ንብረት እንዲያስረክቡን እንጠይቃለን የሚሉ ይገኙበታል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ ነሐሴ 25 ቀን 1994</a></p>

</body>
</html>	














