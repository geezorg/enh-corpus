<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአሜሪካው ፕሬዝዳንት ባለቤት ስለኢትዮጵያ እያስተማሩ በአንትራክስ ፍራቻ ሸሹ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የአሜሪካው ፕሬዝዳንት ባለቤት ስለኢትዮጵያ እያስተማሩ በአንትራክስ ፍራቻ ሸሹ</h1>


<p>የአሜሪካው ፕሬዝዳንት ጆርጅ ቡሽ ባለቤት ሎራ ቡሽ በባልቲሞር የአንደኛ ደረጃ ትምህርት ቤት «የባህር ማዶው ቤቴ» ፋራዋይ ሖመ በሚል ርዕስ በጃኔ ኩርትዝ የተፃፈውን መጽሐፍ ለተማሪዎች በክፍል ውስጥ እያነበቡ ሳለ የባልቲሞር ከንቲባ ማርቲን ኦማሌይ በድንገት ወደእሳቸው በመሄድ አንትራክስ በአካባቢው እንደሚረጭ ፖሊስ መልዕክት ስለተቀበለ አካባቢውን ለቀው እንዲሸሹ አድርገዋል።</p>

<p>የ«የባህር ማዶው ቤቴ» የሚለው መጽሐፍ የሚተርከው አንዲት አሜሪካዊት ልጃገረው ኢትዮጵያዊው አባቷ የልጅነት ዘመኑን ኢትዮጵያ ውስጥ እንዴት እንዳሳለፈ ያወቀችበትን ሁኔታ ነበር። የፕሬዝዳንት ቡሽ ባለቤት ሎራ ቡሽ ይህን መጽሐፍ ለሁለተኛ ክፍል ተማሪዎች በባልቲሞር በሚገኘው የአንደኛ ደረጃ ትምህርት ቤት ክፍል ውስጥ እያነበቡ ልጆቹ ልበ ሰፊነትን እንዲላበሱ ያስተምራሉ። በመጽሐፉ ላይ እንደሰፈረው የአሜሪካውያን የዘር ግንድ ከሥር መሰረቱ ከአለም ዳርቻዎች የተሰባሰበ በመሆኑ መቻቻል ይኖርብናል በማለት በ6 እና 7 ዓመት እድሜ መካከል ላሉት ተማሪዎች ይገልፁ ነበር።</p>

<p>«እኛን ከሁሉም ልዩ የሚያደርገን እዚህ ያለው ህዝብ ከመላው ዓለም የተሰባሰበ መሆኑ ነው። አገራችን ከብዙ ቦታዎች በመጡ ህዝቦች የተሞላች ነው። ይህ እኛን ልዩ ያደርገናል ብለዋል» ሚስ ሎራ ቡሽ። ሚስ ሎራ ቡሽ ባልቲሞር የገቡት አራት የአሜሪካ ግዛቶች የመማሪያ ክፍሎችን በአምስት ቀን ውስጥ ለመጐብኘት በያዙት እቅድ መሰረት ሲሆን አንትራክስ ተረጨብን ብለው በመፍራት ከመሸሻቸው በፊት ለ45 ደቂቃ በኢትዮጵያዊ አባት የልጅነት ዘመን ታሪክ ዙሪያ የተፃፈውን መጽሐፍ ለተማሪዎች እያነበቡ በማስተማር ላይ ነበሩ።</p>

<p>በድንገት የአንትራክስ ባክቴሪያ በአካባቢው ስለመረጨቱ ፖሊስ ከአንድ ከአልታወቀ ሰው የስልክ ጥሪ ይደርሰዋል። እመቤቲቱ በአንድ የአንደኛ ደረጃ ትምህርት ቤት ክፍል ውስጥ እንዳሉ ስለሚታወቅ ይህ መረጃ የደረሳቸው የከተማው ከንቲባ ወዲያውኑ ወደትምህርት ቤቱ ከሄዱ በኋላ ማስተማራቸውን አቋርጠው እንዲወጡ ሹክ ይሏቸዋል።</p>

<p>በዚህ በተውሳኩ እንዳይነኩ የፈሩት እመቤት በሽሽት አካባቢው ወዲያውኑ ለቀው መሄዳቸውን የደረሰን ዜና ያመለክታል ሲል አሾሼት ፕሬስ ገልጿል።</p>

<p>በተያያዘ ዜና ከንቲባው ይህንኑ አሸባሬ ወሬ «በጣም ግልፅ ያልሆነና ያልተረጋገጠ ነው» ብለው የፈረጁት ሲሆን የከተማውን የህንፃ ባለቤቶችየቬንቲሌተር«የአየር ማናፈሻና) የአካባቢ ማጽጃ ዘዴዎችን ለመጠቀም በተጠንቀቅ እንዲቆዩ አሳስበዋል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ ጥቅምት 10 ቀን 1994</a></p>

</body>
</html>	














