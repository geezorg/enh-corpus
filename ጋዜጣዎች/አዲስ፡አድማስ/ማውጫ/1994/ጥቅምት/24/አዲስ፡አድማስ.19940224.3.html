<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የስኳር የቡና ዋጋ እያሽቆለቆለ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የስኳር የቡና ዋጋ እያሽቆለቆለ ነው</h1>


<p>የስኳር ዋጋ በከፍተኛ ሁኔታ እያሽቆለቆለ መምጣቱን ከኢትዮጵያ ስኳር ኢንዱስትሪ ድጋፍ ሰጭ አክሲዮን ማህበር የወጣ መረጃ ሲያመለክት የሲዳማ የቡና አምራቾች በበኩላቸው የምርታቸው ዋጋ በሦስት እጅ በመቀነሱ የድረሱልን ጥሪ አቀረቡ።</p>

<p>ከስድስት ወር በፊት ለአንድ ኩንታል ስኳር ይቀርብ የነበረው የጨረታ ዋጋ ከ450 እስከ 500 ብር ይደርስ እንደነበር መረጃው ጠቅሶ፣ በሙስና ተጠርጥረዋል የተባሉ ነጋዴዎች ከታሰሩ በኋላ ግን ዋጋው ወደ 400 ብር መውረዱን ይጠቁማል።</p>

<p>ከዚህም በተጨማሪ ነጋዴዎቹ ከመታሰራቸው በፊት ይካሄዱ በነበሩ ጨረታዎች የሚቀረበው 80 ሺህ ስኳር በሙሉ ይሸጥ የነበረ ሲሆን፤ አሁን ገን በአንድ ጊዜ ለጨረታ ከሚቀርበው ስኳር ብቻ በትንሹ እስከ 30 ሺህ ኩንታል ድረስ ገዢ በማጣት ተመላሽ እንደሚሆን ተመልክቷል።</p>

<p>ለዚህም ዋነኛው ምክንያቱ በስኳር ጨረታ ከፍተኛ ተሳትፎ የነበራቸው የስታር ቢዝነስ ግሩፕ ባለቤቶች በሙስና ተጠርጥረዋል ተብለው በመታሰራቸው እንደሆነ ታውቋል።</p>

<p>በተመሳሳይ በአሁኑ ወቅት በየ15 ቀኑ በሚካሄደው የስኳር ጨረታ አሽናፊ የሚሆኑት ግለቦች እያገኙት ያለው ገቢ ከስድስት ድርጅቶች ጨረታ አሸናፊ የሚሆኑ ግለሰቦች ያገኙት ከነበረው ገቢ ጋር በየወሩ በሚሊዮን በሚቆጠር ብር ቅናሽ እያሳየ መምጣቱ ታውቋል።</p>

<p>በሌላ በኩል የሲዳማ አካባቢ ቡና አምራቾም ቀደም ሲል 21 ብር ይሽጡት የነበረወን አንድ ፈረሱላ እሸት ቡና በ7 ብር ምሽት ተገደው ገበያ ላይ ቢያወጡትም ገዥ ማጣታቸውን ሰሞኑን ገልፀዋል።</p>

<p>የቡና ምርታቸው ለዳቦ እንኳ የምትሆን ገቢ እንዳላስገኘላቸው የሚናገሩት ገበሬዎች ምርታቸው ገዥ በማጣቱ በነቀዝ እየተበላ እንደሆነ በመግለጽ እርዳታ እንዲደርግላቸው ጥሪ አሰምተዋል።</p>

<p>ስለ ጉዳዩ የተጠየቁት አቀባባይ ነጋዴዎች ደግሞ በእጃችን ላይ ገንዘብ ስለሌለ መግዛት አንችልም ብለዋል። ነጋዴዎቹ በግልጽ አናገሩት እንጂ በእጃቸው ላይ ገንዘብ እንደሌላቸው ሲገልፁ ከባንክ ብድር መሸሽ መጀመራቸውን ነው የጠቆሙት።</p>

<p>የቡና አምራች ገበሬዎቹንና የነጋዴዎቹን ችግር በተመለከተ የተጠየቁት አበዳሪ ተቋማት በበኩላቸው፤ እስካሁን ያበደርነውን ገንዘብ ሳንሰበሰብ ለማንም ነጋዴ ከእንግዲህ ብድር አንሰጥም በማለት ነው መልስ የሰጡት።</p>

<p>የፀረ ሙስና ዘመቻው ነጋዴውን ከብድር እንዳሸሽ ሁሉ የባንኮችን የብድር እጅም እንደተሰበሰበ በሰፊው ሲወራ መሰንበቱ ይታወቃል።</p>



<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ ጥቅምት 24 ቀን 1994</a></p>

</body>
</html>	














