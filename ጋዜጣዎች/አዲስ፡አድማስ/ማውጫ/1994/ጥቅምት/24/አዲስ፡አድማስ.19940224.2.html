<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በ80 ጋዜጠኞች ላይ ክስ ተመስርቷል «በኢትዮጵያ የፕሬስ ነፃነት ተሻሽሷል»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በ80 ጋዜጠኞች ላይ ክስ ተመስርቷል «በኢትዮጵያ የፕሬስ ነፃነት ተሻሽሷል»</h1>


<p>በአፍሪካ፤ ጋዜጠኞችን በማሰር የኢትዮጵያ መንግስት አንደኝነት ደረጃ ይዞ በቆይም፤ በአገሪቱ የፕሬስ ነፃነት እየሻሻለ መምጣቱን የገለፀ አንድ አለም አቀፍ የፕሬስ ድርጅት፣ ጋዜጠኞችን ለእስር የሚዳርጉ ህጎች እንዲሰረዙ ለጠቅላይ ሚኒስትር መለስ ዜናዊ ጥያቄ አቀረበ።</p>

<p>በእስር ላይ የሚገኝ አንድ ጋዜጠኛ እንዲለቀቅና በ80 ጋዜጠኞች ላይ የተመሰረተው ክስም እንዲዘጋ የጠየቀ ሲሆን፤ መንግሥት የሬዲዮ፣ የቴሌቪዥንና የኢንተርኔት አገልግሎት በምኖፓል መያዙን ሲቀወምም ሬድዮ ፋናን ተችቷል።</p>

<p>የጋዜጠኞችን ደህንነት በሚከታተለው አለም አቀፉ የፕሬስ ነፃነት ድርጅት(ጭጵእ) ሐሙስ እለት ለጠቅላይ ሚኒስተር ባስተላለፈው መልእክት፤ የድርጅቱ የአፍሪካ ጉዳይ ሀላፊ በኢትዮጵያ ለአንድ ሳምንት ባከናወኑት ጉብኝት መረጃዎችን በመሰብሰብ፣ ከሰብአዊ መብት ድርጅቶች እና ከጋዜጠኞች ጋር እንደተውያዩ ገልፆ፤ በአገሪቱ የፕሬስ ነፃነት እንዲሰፍን አመልክቷል።</p>

<p>አቶ መለስ ከአስር አመት በፊት ስልጣን ሲይዙ የፕሬስ ነፃነትን ጨምሮ ሰፊ የዲሞክራሲ ለውጥ ለማምጣት ቃል ገብተው እንደነበር ያስታወሰው ሲፒጄ፤ ለአስር አመታት ጋዜጠኞች በብዛት ከሚታሰሩባቸው የአፍሪካ አገሮች ኢትዮጵያ የመሪነት ስፍራ ይዛ ከቆየች በኋላ የተቻለ ሁኔታ እየታየ ነው ብሏል። ባለፈው አመት ሰባት ጋዜጠኞች ታስረው እንደነበር ሲፒጄ ገልፆ፣ «አሁን አብዛኞቹ በመለቀቃቸው ብንደሰትም፤ ጋዜጠኛ ታምራት ዙማ በእስር መቆየቱ ግን እጅግ ያሳስበናል፤ የነፃ ፕሬስን እድገት በሚገቱት የቢሮክራሲና የህግ መሰናሎችም ተጨንቀናል» ሲል ጽፏል፣ ሲፒጄ፤ ፖሲስ ክስ ሳይመሰርት ከህግ ውጭ ጋዜጠኞችን ለበርካታ ቀናት እንደሚያሰር ከጠቀሰ በኋላ፤ «የኢትዮጵያ ህግ መንግስት በተለይ ለፕሬስ ነፃነት ጥበቃ እንደሚደረግ አረጋግጦ ሳለ፤ ዳኞች ብዙውን ጊዜ ይጠቀማሉ» በማለት ከአርባ ዓመት በፊት የወጣው ህግ በህገመንግስቱ እንደተሻር መቆጠር እንደሚገባ ገልጿል።</p>

<p>«ስም አጥፍታችኋል፣ ለዘር ጥላቻ ለጦርነት አነሳስታችኋላ። በሚል በርካታ ጋዜጠኞች በወንጀል መከሰሳቸውን በመቃወም፣ ጋዜጠኞች በሚጽፉት ወይም በሚናገሩት ነገር ጭራሽ በወንጀል መጠየቅ የለባቸውም ብሏል - ሲፒጄ። ስሜ ጤፍቷል ብሎ ለሚያምን ሰው ትክክለኛው መንገድ፤ የፍትሐብሔር አቤቱታ ማቅረብ ነው የሚለው ሲፒጄ፤ ከ9 አመት በፊት የወጣው የፕሬስ አዋጅ ነቅፏል። አዋጁ፤ «ማንኛውም በመንግሥት ደህነንት ላይ የሚሰራ ወንጀል...» በሚል አንቀጽ መንግሥት ጋዜጠኞችን እንዲያስር ያልተገደበ ሰፊ እድል እንደከፈተ ገልፆ ለጠቅላይ ሚኒስትር መለስ በላከው መልእክት፤ «እነዚህ አንቀፆች የእርስዎች መንግሥት የሚተቹ ጋዜጠኞችን ፀጥ ለማስኘት ጥቅም ላይ ሲውሉ ነበር፣ እየዋሉም ነው» ብሏል ሲፒጄ። ማስረጃ ይሆናል የሚለውን ሲዘረዝር፤ አሁን ከህትመት ውጪ የሆነው ሳምንታዊ ጋዜጣ «አትኩሮት» አዘጋጅ ታምራት ዙማ በእስር ላይ እንደሚገኝና በሌሎች 80 ጋዜጠኞች የተመሰረቱ ክሶች መቆለላቸውን ጠቅሷል።</p>

<p>የተንዛዛ የቢሮክራሲ ድርርቦሽ፤ ውስብስብ የፈቃድ አስጣጥ፤ ነፃ ፕሬስን እያስናከሉ መሆናቸውና ለአመታዊ የፍቃድ ማደሻ አሳታሚዎች 10 ሺህ ብር የባንክ ተቀማጭ ሂሳብ እንዲያሳዩ መገደዳቸው ተገቢ እንዳልሆነ ገልጿል ሲፒጄ።</p>

<p>መንግሥት የኢንተርኔትንና የብሮድካስቲንግ (ሬዲዮ፣ቴሌቪዥን)አገልግሎቶችን በሞኖፖል እንደሚቆጣጠር የገለጸው ሲቢጄ፤ የብሮድካስቲንግ ገበያን ለኢንቨስተሮች ክፍት ለማድረድ ከሁለት አመት በፊት የውጣው አዋጅ ሥራ ላይ አለመዋሉን ከጠቀሰ በኋላ፤ የመንግሥታ ባለሥልጣናትን ምክንያቱን ሊገልጹ አልፈቀዱም ብሏል።</p>

<p>ሲፒጄ፤ የብሮድካስቲንግ አዋጁ የፖለቲካና የሃይማኖት ድርጅቶችን የሬዲዮና የቴሌቪዥን ጣቢያዎች ከማቋቋም እንደሚያግድ ባለሥልጣናት ጠቅስዋል፤» በማለት ለጠ/ሚር መለስ ሲጽፍ፤ ነገር ግን ኢህአዴግ ስልጣን ከመያዙ በፊት በህብዕ ፕሮፖጋንዳን ያሰራጭበት የነበረው ጣቢያ፤ ሬዲዮ ፋና በመባል እየሰራ ነው ብሏል። «በተጨማሪም ተቃዋሚ ፓርቲዎችና የሲቪክስ ማህበራት በመንግሥት ሬዲዮና ቴሌቪዥን የመጠቀም እድል እንደተነገጋቸው ይናገራሉ» በማለት ቅሬታውን አመልክቷል - ሲፒጄ</p>

<p>የመንግሥት ባለሥልጣናት ለጋዜጤኞች መረጃ እንደሚከለክሉ ያወሳው ሲፒጄ፤ መንግሥት «ኃላፊነት ለሚሰማቸውና ገንቢ ለሆኑ» የግል ጋዜጦች መረጃ እንደሚሰጥ ጠ/ሚር መለስ መናገራቸውንም ተችቷል - መንግሥት መረጃ መስጠት ያለበት ለሁሉም ነው በማለት።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ ጥቅምት 24 ቀን 1994</a></p>

</body>
</html>	














