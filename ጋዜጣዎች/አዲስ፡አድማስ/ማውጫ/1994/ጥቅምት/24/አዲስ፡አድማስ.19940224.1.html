<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ኢሕአዴግ በተቃዋሚ ድርጅቶች ላይ የሚረጨውን የሀሰት ፕሮፖጋንዳ ያቁም»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢሕአዴግ በተቃዋሚ ድርጅቶች ላይ የሚረጨውን የሀሰት ፕሮፖጋንዳ ያቁም»</h1>


<p>«ኢህአዴህ ተቃዋሚ ድርጅቶች የፖሊሲ አማራጭ የላቸውም በማለት ለም/ቤቱ ጉባዔ ባልተዘጋጀ አጀንዳ ገብቶ ሲያደናርግ መሰንበቱ፣ ሥርዓት ለማክበር ግድ እንደሌለው ከማመለከት ያለፈ ትርጉም የለውም።» በማለት ነቀፋ የሰነዘሩት ሦስት ፓርቲዎች፤«ሥነ-ምግባር በጎደለው መልክ በተቃዋሚ ድርጅቶች ላይ የሀሰት ፕሮፓጋንዳ መርጨቱን እንዲያቆም አጥብቀን እንጠይቃለን» ሲሉ አስታወቁ።</p>

<p>የመላው ዐማራ ሕዝብ ድርጅት (መአሕድ)፣ የኢትዮጵያ የሰላምና ዴሞክራሲ አማራጭ ኃይሎች ም/ቤት (ኢሰዴአኃ) እና የኦሮሞ ብሔራዊ ኮንግሬስ (ኦብኮ) ጥቅምት 22 ቀን 1994 ዓ.ም፣ ተቃዋሚዎች የፖሊሲ አማራጭ የላቸውም የሚለው የኢሕአዴግ አደንቋሪ ፕሮፖጋንዳ ሐቅን ያዛነፈ ነው» የሚል መግለጫ አውጥተዋል። ላልፉት 10 ዓመታት በኢህአዴግ የሚጠቀሙ የፕሮፖጋንዳ ስልት «ውሸት ሲደጋገም እውነት ይሆናል» የሚለውን የሁሉም ዘመን ሸፍጠኞች ብሂል እንደሆን ገልጸዋል።</p>

<p>«ሀገር አውቆት ጸሐይ የሞቀውን እውነት ሐሰት ለማስመሰል፤ አደናጋሪ ቃላት በመደርደር ማምታታት የኢሕአዴግ የተለመደ ባህሪይ ነው» ያለው የፖርቲዎቹ መግለጫ፣ በቅርቡ «የ1994 ዓ.ም እቅድ ሪፖርት ላይ መነጋገር እንጂ ፖሊሲን እንደ ርዕሰ ጉዳይ ወስዶ መወያየት አልነበርም።» ካለ በኋላ ተቃዋሚ ድርጅቶች ከአጀንዳ ወጥተው ስለ ፖሊሲ አለመናገራቸው ኢህአዴግ «ተቃዋሚዎች አማራጭ ፖሊስ የላቸውም» በማለት እንደ ድክመት ለማቅርብ የገባበት ረዥም የነገር አዙሪት በትዝብይ ያየነው ነው ብሏል።</p>

<p>ተቃዋሚ ድርጅቶ በ1992 ዓ.ም ምርጫ በፊት የፖሊሲ አማራጮቻቸውን እንዳቀርቡትና፤ በዚህ ተቀባይነት አግኝተው ለፓርላማ እንደተመረጡ የኢህአዴግ የማደናገር አቀራረብ ሊጋለጥ ይገባዋል ብሏል። </p>

<p>«የዚህ አይነቱ ሥርዓት የለሽ ውንጅላ ከዚህ ቀደም የተቃዋሚ ድርጅቶች የፖለቲካ ፕሮግራም የላቸው ወዘተ እየተባለ በገዢው ፓርቲና ፕሮፖጋንዳ አውታሮቹ ሲሰራጭ ነበር» ያለ ይኽው መግልጫ፣ «ኢህአዴግ አላማዬ ብሎ የያቸው ስልት ዋጋ ቢስነት ሲጋለጥ ተቃውሚዎች የፖሊስ አማራጭ የላቸውም፤ ...» ወደሚል አደንቋሪ ፕሮፖጋንዳ ተሽጋገረ። « ተቃዋሚ ድርጅቶች ብሶት በማውራት ብቻ አገሪቱን ማስተዳደር የፈልጋሉ» ወዘተ የሚል ማምታታት ውስጥ ገብቷል» ብሏል።</p>

<p>«ኢህአዴግ ይህን ተቃዋሚ ድርጅቶችን ጥላሽት የመቀባት ተግባር የሚጠቀመው፤ ተለይ የውጭ ለጋሽ አገሮች አገሪቱን ለመምራትና ለማስተዳደር ሌላ አማራጭ እንደሌለ እንዲያምኑለትና ጭፍን ድጋፍ እንዲሰጡት ለማሳሳት ነው» በማለት ተችቷል መግለጫው።</p>

<p>የኢትዮጵያ ሕዝብና አለም አቀፉ ማህበረሰብ የኢህአዴግን መሰረት ቢስ ፕሮፖጋንዳ ምንነት በመገንዘብ ለዲሞክራሲያዊ ሥርዓቱ ግንባት ድርጅቶቹ ለሚያደጉት ጥረት ድጋፋቸውን እንዲሰጡ በማለት መግለጫው ጥሪ አስትላልፏል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ ጥቅምት 24 ቀን 1994</a></p>

</body>
</html>	














