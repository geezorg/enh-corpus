<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"የኦነግ ጦር ወደ ኢትዮጵያ እንዲገባ ምንም እገዛ አላደረግኩም" ኤስ.ፒ.ኤል.ኤ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">"የኦነግ ጦር ወደ ኢትዮጵያ እንዲገባ ምንም እገዛ አላደረግኩም" ኤስ.ፒ.ኤል.ኤ</h2>


<p>የኦነግ ታጣቂዎች የሱዳንን ድንበር አቋርጠው ወደ ምዕራብ ኢትዮጵያ እንዲገቡ ምንም እገዛ አላደረግኩም ሲል የደቡብ ሱዳን ህዝብ ነፃ አውጪጦር (ጽጵልኣ) መግለፁንና ኃላፊነቱን ሊወስድ የሚገባው ከጽጵልኣ የተገነጠለ ሌላ ቡድን ነው ሲል መወንጀሉን ምንጮች ጠቆሙ።</p>

<p>የኦነግ ታጣቂዎች ከአስመራ ወደ ኢትዮጵያ ለመምጣት የሱዳንን ግዛት በመንደርደሪያነት መጠቀማቸው ከታወቀ በኋላ የሱዳን ሕዝብ ነፃ አውጪ ጦር ጽጵልኣ በጉዳዩ እጁ እንደሌለበትና ተጠያቂ የሚሆነው ከድርጅቱ ተገንጥሎ የሚንቀሳቀስ ሌላ ቡድን እንደሆነ ለኢትዮጵያ መንግስት አስታውቋል።</p>

<p>ምንጮቹ እንዳሉት፤ ሰሞኑን በኦነግ ታጣቂዎችና በመከላከያ ሰራዊት መካከል በተደረገው ውጊያ ከተማረኩት የኦነግ ወታደሮች መካከል ከፍተኛአመራሮቹ ወደ አዲስ አበባ እንዲመጡ ተደርገው የልዩ ጥበቃ ዋና መምሪያውስጥ መታሰራቸውን ምንጮቹ ጨምረው ገልፀዋል።</p>

<p>በሌላ በኩል ሜጀር ጄኔራል ባጫ ደበሌ ለጋዜጠኞች መግለጫ በሰጡበት ወቅት "የኦነግ ጉዳይ በአንድ ክልል ብቻ የሚታይ ሆኖ ሳለ በምን የፌዴራል መንግስት ጣልቃ ገብነት አስፈለገ?" ለሚል ጥያቄ "ጉዳዩ የሽብርተኝነት ነው፤ ሱዳንን አቋርጠው መጥተዋል። እኛ የሚገባንን ተወጥተናል። ከዚህ በላይ ክልሉ ይጠይቀን" ሲሉ ምላሽ ሰጥተዋል።</p>

<p>ጄኔራሉ አያይዘውም "በአሁኑ ባለን መረጃ 250 አባላት ያሉት አንድ ሻለቃ የኦነግ ጦር ኤርትራ እንደሚገኝ እናውቃለን፤ እዚያ እህል ከሚፈጁ ቢመጡ ይሻላል" ብለዋል።</p>

<p>ኦነግ ከፍተኛ ጦርነት አካሂጃለሁ ማለቱን ያጣጣሉት ሜ/ጄኔራሉ፤ "የተደረገው ጦርነት ሳይሆን ዝም ብሎ አባሮ የመያዝ አይነት ነገር ነው" ብለዋል።</p>

<p>ምንጮቹ እንደሚሉት ደግሞ በጎረቤት አገሮች ግዛት ውስጥ በተለይ በኬንያ የሚንቀሳቀሱ የኦነግ ታጣቂዎች መጠለያ እንዳያገኙ አገሮቹ ከፍተኛቁጥጥር ያደርጉ ዘንድ የኢትዮጵያ መንግስት አዲስ የዲፕሎማሲ ጥረት ጀምሯል። ከጎረቤት አገሮች መካከል ሱዳን የኦነግን ቢሮ ዘግታለች።</p>

<p>በሌላ በኩል ሜጄር ጄኔራል ባጫ ደበሌ ከአሜሪካ ድምጽ ሬዲዮ የአማርኛ ፕሮግራም ጋር ባደረጉት ቃለ-ምልልስ፤ "አሜሪካ በዚህ ጉዳይ ለምን እጇን እንዳስገባች አይገባኝም" በማለት ቅሬታቸውን ገልፀዋል።</p>

<p>ይሁንና ከኦነግ ጋር በተያያዘ አሜሪካ ምን እንዳደረገች ከጋዜጠኛው ጥያቄ ያልቀረበ ሲሆን፣ ጄኔራሉም አሜሪካ እጇን ያስገባችው እንዴትና ለምን እንደሆነ አላብራሩም።</p>

<p>የአሜሪካ መንግስት በዚህ ዓመት ብቻ ለደቡብ ሱዳን ነፃ አውጭ ጦር ጽጵልኣ 10 ሚሊዮን ዶላር ዕርዳታ መስጠቷ ይታወቃል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ ሰኔ 29 ቀን 1994</a></p>

</body>
</html>	














