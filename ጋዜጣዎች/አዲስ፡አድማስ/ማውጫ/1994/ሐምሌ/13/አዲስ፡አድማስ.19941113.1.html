<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>መሬት በመንግሥት መያዙ ለኢኮኖሚ እንቅፋት ሆኗል ተባለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">መሬት በመንግሥት መያዙ ለኢኮኖሚ እንቅፋት ሆኗል ተባለ</h1>


<p>የኢህአዴግ መንግስት በደርግ ዘመን በነበረው የመሬት ይዞታ ላይ አንዳንድ ለውጦችን ቢያከናውንም፤ መሬት በገበያ እንዲመራ ለማድረግ ይህ ነው የሚባል የማሻሻያ እርምጃ አልወሰደም ሲል በተመድ የታተመ አመታዊ የኢኮኖሚ ሪፖርት ገለፀ።</p>

<p>በኢትዮጵያ የፖሊሲ ለውጥ ከሚያስፈልጋቸው እጅግ አሳሳቢ ጉዳዮች መካከል ዋናው የመሬት ይዞታ እንደሆነ ሪፖርቱ ገልጿል።</p>

<p>የመሬት ይዞታ እንደ ፖለቲካ ጥያቄ ሲታይ ለኢትዮጵያ መንግስት አስቸጋሪ ቢሆንበትም በአፋጣኝ ካልተስተካከለ ለኢኮኖሚ እድገት እንቅፋት ይሆናል ብሏል በተመድ የአፍሪካ ኢኮኖሚ ኮሚሽን አመታዊ ሪፖርት።</p>

<p>በደርግ ዘመን መሬት የመንግሥት ንብረት እንዲሆን መደረጉን ያስታወሰው የተመድ ሪፖርት ከደርግ ውድቀት በኋላ ስልጣን የያዘው ኢህአዴግ በመሬት ጥያቄ ላይ ሪፈረንደም እንደሚያዘጋጅ ቃል ቢገባም በተግባር እንዳልተፈፀመ ገልጿል። ከዚያም አልፎ መሬትን በመንግሥት ቁጥጥር ስር የሚያውለው የደርግ አሰራር እንደገና በ1987 ዓ.ም በህገመንግሥት እንዲፀድቅ ተደርጓል ይላል የተመድ ሪፖርት።</p>

<p>የመንግስት የመሬት ፖሊሲ በከተማና በገጠር ጥሩ ውጤት እንዳላስገኘሪፖርቱ ገለፆ፤ በከተማ ለመኖሪያ ቤት ችግር መፍትሔ ያላስገኘ፤ ኢንቨስትመንትንና ግንባታን ያዳከመ ፖሊሲ መሆኑን አመልክቷል።</p>

<p>ፖሊሲው በገጠርም መሬትን በየጊዜው በማክፋፈል የገበሬዎች የመሬት ይዞታ እንዲያንስ በማድረግ ኢንቨስትመንትን እንደሚያዳክምና ድህነትንእንደሚያባብስ የጠቀሰው የተመድ ሪፖርት ገበሬዎች ወደ ሌሎች የከተማ ስራዎች እንዲፈልሱ የሚያበረታታና አሁን ያለውን ጥብቅ የመሬት ፖሊሲ የሚያላላ የማሻሻያ እርምጃ ያስፈልጋል ብሏል።</p>

<p>እንደ ሪፖርቱ ከሆነ፤ በኢትዮጵያ ያለው የመሬት ይዞታ እንደ ፖለቲካጥያቄ ሲታይ አስቸጋሪ ቢሆንበትም መንግስት በአፋጣኝ መፍትሔ ሊሰጠው ይገባል፤ ምክንያቱም ፖሊሲው ካልተለወጠ ለኢኮኖሚ እድገት ቁልፍ የሆኑበርካታ መስኮችን ያሰናክላል።</p>

<p>በመጨረሻም፤ መንግስት የአገሪቱን ኢኮኖሚ ለማሳደግ ያለው እቅድ መሳካትና አለመሳካት የሚወሰነው በአብዛኛው የመሬት ይዞታ ጥያቄን በመመለስ ነው ብሏል - ሪፖርቱ።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ ሐምሌ 13 ቀን 1994</a></p>

</body>
</html>	














