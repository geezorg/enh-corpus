<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"ኢትዮጵያ ወደቡን በነፃ የምትጠቀምበት ሁኔታ ይመቻቻል" ተሀኤ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">"ኢትዮጵያ ወደቡን በነፃ የምትጠቀምበት ሁኔታ ይመቻቻል" ተሀኤ</h1>


<p>በተሀኤ የአስተዳደር ኃላፊና የጽሕፈት ቤት ዋና ሊቀመንበር ዶ/ር በየነ ኪዳኔ ከሦስት ሚሊዮን የማይበልጠው የኤርትራ ህዝብ ሁለት ወደቦችን ይዞ ከ60 ሚሊዮን በላይ የሚሆነው የኢትዮጵያ ህዝብ የወደብ አገልግሎት እንዳያገኝ ጫና መፍጠር ፍትሀዊ አይደለም ሲሉ የተጋድሎ ሀርነት ኤርትራ ሰውራዊ ባይቶ (ተሀኤ) ሊቀመንበር ገለፁ። ፍትሃዊ ያልሆነው ጫና የሚወገደው የአቶ ኢሳያስ መንግስት ሲለወጥ መሆኑን የገለፁት የተሀኤ ሊቀመንበር ዶ/ር በየነ ኪዳነ፤ በመጥቀስ "ወደፊት በኤርትራ ዲሞክራሲያዊ ስርዓት ሲመሰረት ኢትዮጵያ ወደቡን በነፃ የምትጠቀምበት ሁኔታይመቻቻል ብለዋል። የአሰብ ባለቤትነት በተመለከተ ተጠይቀውም አሰብ የኢትዮጵያ አካል ናት የሚሉትን ፓርቲዎች ግን አንቀበልም፤ ከሻዕቢያ ጋር እንደምንታገለው ሁሉ እንታገላቸዋለን" ብለዋል ሊቀመንበሩ።</p>

<p>ዘሄግ የተሰየመው የድንበር ኮሚሽን ያስተላለፈውን ውሳኔ ተከትሎ ኢትዮጵያና ኤርትራ ባድመ "ለኛ ተወሰነልን" የሚል መግለጫ በየግላችው ቢያሰራጩም የባድመ ጉዳይ በትክክል የሚታወቀው ውሳኔው በመሬት ማካለሉሂደት ተግባራዊ ሲሆን ነው ያሉት ዶክተር በየነ፤ "የኮሚሽኑ ካርታ ግን አብዛኛውን የባድመ ክፍል ለኢትዮጵያ ወስኗል" ብለዋል።</p>

<p>ሁለቱ ሀገሮች የድንበር ውዝግቦችን በሰላማዊ መንገድ መፍታት እንዳይችሉ ችግር የፈጠረው የኢሳያስ መንግስት ነው ሲሉ የተናገሩት የተሀኤሊቀመንበር፤ "የኤርትራ መንግስት የድንበር ችግሩን በሰላማዊ መንገድ ለመፍታት ቢሞክር ኖሮ የሚደርስበት ኪሳራ ካለ የመሬት ብቻ ይሆን ነበር። በህወይትና በንብረት ላይ የደረሰው ኪሳራዎችን ይቀንስ ነበር" ብለዋል።</p>

<p>በአጠቃላይ ሲታይ አሁን የተወሰነው የድንበር አከላለል ከበፊቱ ብዙ ለውጥ የተደረገበት እንዳልሆነ የጠቆሙት ሊቀመንበሩ፣ "ይሁንና እንደ ኢሮብ ያሉ በኤርትራ ግዛት ተጠቃለው የማያውቁ አካባቢዎችን የኤርትራ መንግስት ይገባኛል ብሎ መጠየቁ አስገራሚ ነው" ብለዋል።</p>

<p>በጦርነቱም ሆነ በድንበር በማካለሉ ሂደት የኤርትራ መንግስት ተቃዋሚ ኃይሎች ተናግረዋል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ ሚያዚያ 12 ቀን 1994</a></p>

</body>
</html>	














