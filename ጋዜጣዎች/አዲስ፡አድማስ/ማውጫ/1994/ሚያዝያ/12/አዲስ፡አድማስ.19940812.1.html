<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"ባድመም ሆነ አጨቃጫቂ ቦታዎች ሁሉ ለኢትዮጵያ ተወስነዋል"</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">"ባድመም ሆነ አጨቃጫቂ ቦታዎች ሁሉ ለኢትዮጵያ ተወስነዋል"</h1>


<p>ባድመም ሆነ ኤርትራ በኃይል ይገቡኛል ያለቻቸው አጨቃጫቂ ቦታዎች ሁሉ በድንበር ኮሚሽኑ ውሳኔ መሠረት የኢትዮጵያ ሆነዋል ሲሉ የኢፌዴሪ ማስታወቂያ ሚኒስትር ትናንት ከአዲስ አድማስ ጋር ባደረጉት ቃለ-ምልልስ ገለጹ።</p>

<p>ሚኒስትሩ አቶ በረከት ስምዖን በዚሁ ቃለ-ምልልስ እንደገለጹት በተለይ ባድመን በተመለከተ ተቃራኒ ዘገባዎች ሊንፀባረቁ የቻሉት ለኤርትራ መንግስት ያደረው ማርቲን ፕሎት የተባለው የቢቢሲ ሠራተኛ ሆን ብሎ የተሳሳተ ዘገባ በማሰራጨቱ ነው።</p>

<p>"በኮሚሽኑ ውሳኔ መሠረት ባድመ የተወሰነው ለኢትዮጵያ ነው። የድንበር ኮሚሽኑን ውሳኔ አስመልክቶ የኢትዮጵያ መንግስት መግለጫ ከሰጠ ከሁለተኛ ሦስት ቀናት በኋላ ሻዕቢያ በቢቢሲው ማርቲን አማካይነት የሀሰት መግለጫውን አስወራ። ከዚያም በኢንተርኔት ተመሳሳይ ወሬዎች መናፈስ ጀመሩ። የቢቢሲን የሀሰት ዘገባ በመቃወም ኢትዮጵያ ለዜና አውታሩ ያቀረበችው ጥያቄም ተቀባይነት በማግኘቱ ዘጋቢው ከእንግዲህ ሚዛናዊ ዘገባለማስተላለፍ ቃል ገብቷል" ብለዋል-አቶ በረከት።</p>

<p>"በሌላ በኩልም እዚህ ያሉ ተቃዋሚ ፓርቲዎችም በመንግስት ላይ ወሬ መንዛት ያመቻቸው ዘንድ ከውሳኔው ይጠብቁት የነበረው ሽንፈትን ስለሆነ፣ እንዲሁም ሻዕቢያ በበኩሉ ለተመሳሳይ ፕሮፖጋንዳ ተዘጋጅቶ ስለነበርየተሳሳቱ ዘገባዎች መሠራጨታቸው የሚደነቅ አይደለም" ያሉት ሚኒስትሩ "ከውሳኔው በኋላኮ ሻዕቢያ ለሁለትና ለሶስት ቀናት አፉ ተለጉሞ ነበር።የሚመቸውን ፕሮፖጋንዳ ካቀነባበር በኋላ ወሬ መንዛቱ የታወቀ ነው። ይህንንም ከ1971 ዓ.ም ጀምሮ ደጋፊው ሆኖ ሲሰራ በነበረው ማርቲን አማካይነት አናፈሰ" ብለዋል።</p>

<p>"ይሁንና በዚህም ጉዳይ ላይ ሻዕቢያ ፕሮፖጋንዳውን ሲያናፍስ ተጠንቅቆ ነው። የባድመ ጉድይ መሬቱ ሲከለል ይታያል ነው ያለው። ተቃዋሚዎችምይሄዳሉ የተባሉት መሬቶች ሁሉ ስላልሄዱ ነው እንዲሁ ያልሆነ ወሬ የሚያሰራጩት እንጂ ሻዕቢያ ለወረራ ምክንያት የሆኑትን ቦታዎች ሁሉ በሚያሳፍር መንገድ ነው ለማስረከብ የተገደደው" አቶ በረከት እንዳሉት።</p>

<p>"ኮሚሽኑ ያወጣቸው ሦስቱም ካርታዎች የባድመን ይዞታ የማያመለክቱት ለምንድነው?" ተብለው የተጠየቁት አቶ በረከት " ሁሉም ቦታዎች በነባሮቹ ካርታዎች ላይ ሊገኙ አይችሉም። ምክንያቱም ከነባሮቹ ካርታዎች ብዙዎቹ በጣም የታወቁ (Specific) ቦታዎችን በተመለከተ መላ-ምታዊ የመሆን እድል አላቸው። ስለዚህ መሣሪያ ይዞና በአካባቢው ተገኝቶ በተሰጠው ካርታ ክልል መሆንና ያለመሆኑን ማረጋገጥ ነው የሚጠይቀው። ይሄ ድንበሩ መከለል ሲጀምር የሚታወቅ ነው የሚሆነው" ብለዋል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ ሚያዚያ 12 ቀን 1994</a></p>

</body>
</html>	














