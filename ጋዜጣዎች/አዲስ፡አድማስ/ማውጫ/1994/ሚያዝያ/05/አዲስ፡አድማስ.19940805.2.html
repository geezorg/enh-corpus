<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ፊርማቸውን ያኖሩ ታዋቂ ኢትዮጵያውያን ተጋበዙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ፊርማቸውን ያኖሩ ታዋቂ ኢትዮጵያውያን ተጋበዙ</h1>


<p>የኢትዮ-ኤርትራ የድንበር ስምምነት በመቃወም ኢዴፓ ለተመድ ባቀረበው ፔትሽን ላይ ፊርማቸውን ያኖሩ ታዋቂ ኢትዮጵያውያን ከትናንት በስቲያ በሰሜን ሆቴል የሻይ ግብዣ ተደረገላቸው። ፓርቲው ባዘጋጀው የሻይ ግብዣ ላይ በተለያዩ ዘርፎች በሀገሪቱ ታዋቂ የሆኑና ተሰሚነት ያላቸው ሰዎች የተገኙ ሲሆን፤ ፊርማቸውን ካኖሩት ታዋቂ ሰዎች መካከል የ62ቱ ማንነት ይፋ ሆኗል።</p>

<p>የሥም ዝርዝሩን ይፋ ይደረጉት የፓርቲው የድርጅት ጉዳይ ኃላፊ አቶ ታምራት ታረቀኝ ፊርማቸውን ያኖሩ ታዋቂ ሰዎች መካከል የ62ቱ ማንነት ይፋ ሆኗል።</p>

<p>የሥም ዝርዝሩ ይፋ ያደረጉት የፓርቲው የድርጅት ጉዳይ ኃላፊ አቶ ታምራት ታረቀኝ ፊርማቸውን ያኖሩ ታዋቂ ኢትዮጵያውያን ከዚህም በላይ እንደሆኑ በመጥቀስ፤ የሌሎቹ ሥም ይፋ ያልሆነው ስማቸው እንዲገለጽ ባለመፈለጋቸው ነው ሲሉ ተናግረዋል።</p>

<p>"ሁሉንም ዜጋ የሚመለከት የጋራ ሀገራዊ ጉዳይ ቢሆንም ስምምነቱን በፊርማቸው የተቃወሙ ኢትዮጵያዊያን የዜግነት ኃላፊነታቸውን ተወጥተዋልና ኢዴፓ በእጅጉ ያደንቃቸዋል- ይኮራባቸዋልም" ያሉት አቶ ታምራት፤ "ለቀናና ቆራጥ ውሳኔያቸውም፤ ኢዴፓ በባለጉዳዩ በኢትዮጵያ ህዝብ ሥም ከፍተኛ ምሥጋና ያቀርባል" ብለዋል።</p>

<p>በግብዣው ላይ አስተያየታቸውን ከሰጡት መካከል ልጅ ሚካኤል እምሩ፤ የአሰብ ጉዳይ በኢዴፓ የተነሳው ገና ከጠዋቱ ነው" ካሉ በኋላ፤ መሆኑን በመጥቀስ "ከታሪክም፣ ከህግም ሆነ ከጂኦግራፊ አንፃር አሰብ የኤርትራ የሚሆንበት ቅንጣት ምክንያት የለም" ሲሉ ተናግረዋል።</p>

<p>"አሰብ የኤርትራ ነው የሚሉ ሰዎች ድፍረቱና እውቀቱ ካላቸው በቴሌቪዥንም ሆነ በሌሎች ሚዲያዎች በግልጽ የምንከራከርበት መድረክ እንዲዘጋጅልን ለምን አልፈለጉም?" ያሉት ልጅ ሚካኤል፤ "በታሪክና የህግ ባለሙያ ብለው በሚያቀርቧቸው የራሳቸው ሰዎች ብቻ በጎንና በሽፍንፍን አሰብ የኢትዮጵያ አካል እንዳልሆነ መነገሩ በእጅጉ የሚያሳዝን ነው ብለዋል።</p>

<p>"ለኢዴፓ ሞተው የተቀበሩት የቅኝ ግዛት ውሎች ሲሆኑ፤ ለኢህአዴግ ሞቶ የተቀበረው ደግሞ የአሰብ ጉዳይ እንደሆነ እየሰማን ነው" ያሉት የፓርቲው ሊቀመንበር ዶክተር አድማሱ ገበየሁ በበኩላቸው፤ "ከውሳኔው በኋላም የኢትዮጵያ ህዝብ ስምምነቱን እንዳልተቀበለው ህዝቡ እንዲገልጽ ኢዴፓ በሚያመቻቸው መድረክ ታዋቂ ኢትዮጵያውያኑ የዜግነት ግዴታቸውን ወደፊትም ይወጡ ዘንድ ጥሪያችንን እናቀርባለን" ብለዋል።</p>

<p>ፊርማ በማሰባሰቡ ሂደት ከ3600 በላይ ሰዎችን ያስፈረመ አንድ የኢዴፓአባል "የኤርትራ ጉዳይ" በሚል ርዕሰ በአቶ ዘውዴ ረታ የተፃፈውን መጽሐፍ እና የኢትዮጵያን ሰንደቅ አላማ በግብዣው ስነስርዓት ተሸልሟል።</p>

<p>ተሸላሚው በወረቀት የተጠቀለለውን ሽልማት ገልጦ እንዲያሳይ ከተጋባዦቹ ተጠይቆ፤ በመጀመሪያ "የኤርትራ ጉዳይ" የሚለውን መጽሐፍ ያሳየ ሲሆን ሁለተኛውን የሽልማት ጥቅልል ወረቀት ሲፈታው የኢትዮጵያ ባንዲራመሆኑ ሲታይ በስፍራው የታደሙት ታዋቂ ኢትዮጵያዊያን በከፍተኛ ድምጽናጭብጨባ ስሜታቸውን አንፀባርቀዋል።</p>



<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ ሚያዚያ 5 ቀን 1994</a></p>

</body>
</html>	














