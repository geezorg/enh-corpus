<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኮፊ አናን እና አማራ ኢሴ ኢትዮጵያና ኤርትራን አደነቁ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኮፊ አናን እና አማራ ኢሴ ኢትዮጵያና ኤርትራን አደነቁ</h1>


<p>"ኢትዮጵያና ኤርትራ የድንበር ኮሚሽኑ ውሳኔ "የመጨረሻና ገዥ" እንደሚሆን መስማማታቸውን በደስታ እንቀበላለን" ያሉት የተመድና የአአድ ዋና ፀሐፊዎች "የሰላሙ ሂደት በህጉ መሠረት መሳካቱ ለተቀሩት የአፍሪካሀገሮች ምሳሌ ይሆናል" አሉ።</p>

<p>የተመድ ዋና ፀሐፊ ኮፊ አናንና የአፍሪካ አንድነት ድርጅት ዋና ፀሐፊ አማራ ኢሴ በጋራ ባዘጋጁት ጽሁፍ "አሁን በሰላም ሂደቱ የመሠረት ድንጋይ ልናስቀምጥ ተዳርሰና፣ የቅኝ ግዛት ውሎችን፣ አለማቀፍ ህጎችን፣ እንዲሁም በሁለቱ ሀገሮች የቀረቡ መረጃዎችን በመመርኮዝ ሚያዚያ 5 ቀን(ዛሬ) የድንበር ኮሚሽኑ ውሳኔውን ያስታውቃል" ብለዋል።</p>

<p>የድንበር ኮሚሽኑ ውሳኔ ከታወቀ በኋላ ውሳኔውን ያለምንም ማዘግየት ተግባራዊ ማድረግ ወሳኝ እንደሆነ ያሳሰቡት ዋና ፀሀፊዎቹ፤ ባለፈው ጥር በሁለቱ ሀገሮች ጉብኝት ያደረገው የፀጥታው ጥበቃ ምክር ቤት ይህንኑ ጉዳይ አጽንኦት እንደሰጠው አመልክተዋል።</p>

<p>ሁለት አመት የፈጀው የሺዎችን ነብስ ያጠፋውና በመቶዎች የሚቆጠሩን ለስደት የዳረገው አሳዛኝና ዘግናኝ ጦርነት ካበቃ በኋላ ሰኔ 10/1992 ዓ.ም ላይ ኢትዮጵያና ኤርትራ ጥላቻን የማስወገድ ስምምነት ፊርማ ፈርመዋል። ስምምነቱ ከተፈረመ ከስድስት ወራት በኋላ አልጀርስ ላይ ጥላቻን ለማስወገድ እና የድንበሩን ውዝግብ የሚገታ ገለልተኛ የድንበር ኮሚሽንለማቋቋም ምሉዕ ስምምነት ፈርመዋል። ሁለቱ ሀገሮች ለዚህ ስምምነት ያላቸው ቁርጠኝነት አበረታች ነው። እንደዚሁም ከተባበሩት መንግስታትም ሆነ ከአፍሪካ አንድነት ድርጅት ጋር በቅርበት ስምምንቱን ለመተግበር ሁሌም ዝግጁ ናቸው። ከአሁን በኋላ የሁለቱም ሀገር ሰዎች በየድንበራቸው ውስጥ ሰላምና ደህንነትን ለማረጋገጥ ብሎም አንዳቸው ከልላኛቸው ጋር ስምምነት እንዲኖራቸው ማድረግ ይችላሉ።</p>

<p>በአፍሪካ አንድነት ድርጅት አማካኝነት የሰላም ስምምነቱ ረቅቆ ከቀረበ ጊዜ አንስቶ በርካታ ለውጦች ተካሂደዋል። የተባበሩት መንግስታት በኢትዮጵያና ኤርትራ ተልዕኮ ከሐምሌ 1992 አንስቶ የተኩስ አቁም ስምምነቱን ተግባራዊነትና ለአካባቢው ፀጥታ ሀገሮች ያላቸውን ተገዢነት እንዲቆጣጠር በአካባቢው ሰፍረዋል። ይህ የሰላም ልዑክ ከ40 ሀገሮች የተውጣጡ 4,00 ወታደራዊ ሀይል አለው። አንሚ በቦታቸው ከሰፈረበት ጊዜ አንስቶ የሁለቱ ሀገሮች ታጣቂዎች ታጣቂ በሌለበት ጊዜያት ደህንነት ቀጣና አማካኝነት እንዲለያዩ ሆነዋል። ይህ ሁኔታ በጦርነት የተፈናቀሉ ሰዎችለቀያቸው እንዲበቁ አስተዋጽኦ አድርጓል። ከእንግዲህ ሁለቱ ወገኖች በመልሶ ግንባታ እና ልማት ሥራ ላይ ማተኮር ይችላሉ።</p>

<p>አሁን በሰላም ሂደቱ የመሰረት ድንጋይ ልናስቀምጥ ተዳርሰናል። የቅኝ ግዛት ውሎችን፣ አለማቀፍ ህጎችን፣ እንዲሁም በሁለቱ ሀገሮች የቀረቡ መረጃዎችን በመመርኮዝ ሚያዝያ 5 የድንበር ኮሚሽኑ ውሳኔውን ያስታውቃል። ሁለቱም መንግስቶች በማያወላውል ደጋግመው እንዳሳወቁን በአልጀርሱ ስምምነት መሠረት ውሳኔው «የመጨረሻና ግዜ» እንዲሆን መስማማታቸውን በደስታ እንቀበላለን። ይህ ሁኔታ ዘላቂ ሰላም ለማምጣት ያላቸውን ፍላጎት ያስረዳናል። የሰላሙ ሂደት በህጉ መሠረት በተሳካ ሁኔታ መገባደድ ለተቀሩት የአፍሪካ ሀገሮች እንዲሁም ለመላው አለም ህብረተሰብ ምሳሌ ይሆናል።</p>

<p>የድንበር ኮሚሽኑ ውሳኔ ከታወቀ በኋላ ውሳኔውን ያለምንም ማዘግየት ተግባራዊ ማድረግ እጅግ ወሳኝ ነው። ባለፈው የጥር ወር በኢትዮጵያና ኤርትራ ጉብኝነት ያደረገው የፀጥታው ምክር ቤት ልዑክ ይህንኑ ጉዳይ አጽንኦት ሰጥቶታል። ተልዕኮው ከሁለቱም ወገን መሪዎች ጋር ባደረገው ስብሰባ የሰላም ሂደቱ እንዳይቋረጥ አበረታትተዋል። በተጨማሪም ለሁለም ሀገር መሪዎች ዘላቂ ሰላም እስኪመጣ የምክር ቤቱ ድጋፍ እንደማይለያቸው ቃል ገብቶላቸዋል።</p>

<p>የድንበር ኮሚሽኑ ውሳኔ የድንበር ግጭቱን በመፍታት ሂደት አንድ እርምጃ ነው። በካርታ ላይ የሚደረገው ከለላ ካበቃ በኋላ በተጨማባጭ በቦታው ተገኝቶ ምሰሶ በማቆም የድንበር ማካለሉ ሥራ ይቀጥላል። በአልጀርሱ ስምምነት ውስጥ ያለውን የፀጥታ ስነስርዓት ከዘወትር የአንሚ ቁጥጥር ጋር በመተባበር እንደሚያከብሩ ቃል ገብተዋል። የሰላም ተልዕኮው በድንበር አካባቢ ፈንጂ በማክሸፍ ያግዛል። የድንበር ማካለል ሂደቱ በአፋጣኝ ግቡን እንዲመታ አለምአቀፉ ህበረተሰብም አስፈላጊውን እገዛ እንዲያደርግ ጥሪ ይቀርባል። በካርታ ላይ ያለው ድንበር ወደ ተጨባጭ ድንበር ማካለል በሚለወጥበት ሂደት ውስጥ ማናቸውም አይነት የሰው ማንቀሳቀስ እና ሲቪል አስተዳደር በጽሞና እና ሰላማዊ መንገድ በአንሚ እገዛና ትብብር እንደሚከናወን ትልቁ እምነታችን ነው።</p>

<p>የድንበር ኮሚሽኑ ውሳኔ በተጨባጭ በስፍራው ተግባራዊ በሚሆንበት ሂደት ውስጥ ከዚህ ባልተናነሰ የኢትዮጵያና ኤርትራን ህዝቦች ችግር መታደግ አስፈላጊ ምግባር ነው። ሁለቱ ሀገሮች ለሚያደርጉዋቸው የልማት መልሶ ግንባታ ጥረት የአለም አቀፍ ለጋሽ ሀገሮች ፖለቲካዊም ሆነ ኢኮኒሚይዊ እርዳታ እንዳይለያቸው ጥሪ እናቀርባለን።</p>

<p>በተመሳሳይ ሁኔታ ሁለቱ ወገኖች የሰላም ሂደቱ ዋነኛ አላማ የሆኑትን በሁለቱ ሀገር ህዝቦች መሀል ስምምነት ማስፈን እና የጋራ ግንኙነትን ወደነበረበት መመለስን ከግብ ያደርሱ ዘንድ እርዳታ እንደሚያስፈልጋቸው እንረዳለን። በመሆኑም አለምአቀፉ ህብረተሰብ በተለይ ደግሞ በአካባቢው ላይ ልዩ ፍላጎት ያሳዩ ወገኖች ድንበር ማካለሉ ከተገባደደ በኋላ የኢትዮጵያንና ኤርትራን ህዝቦች ያላቸውን ባህላዊ፣ ታሪካዊ፣ ሃይማኖታዊና፣ መሰል ቁርኝቶች እንዲያድሱ እገዛ ሊያደርጉላቸው ይገባል።</p>

<p>ከዚህም በተጨማሪ ሁለቱን ሀገሮች እኩል ተጠቃሚ የሚያደርጉ ፕሮጀክቶች በመንደፍ ሀገሮቹን ለማገዝ ጥረት መደረግ አለበት። በዚህ ረገድ የተባበሩት መንግስታት ልዩ ልዩ ተቋማት በጦርትነቱ የተጎዱትን ከማገዝ በተጨማሪ ህብረተሰቡን በማስታረቅና እገዛ በማድረግ ሂደት ይቀጥላሉ።</p>

<p>በኢትዮጵያና ኤርትራ መሐል ያለው የሰላም ስምምነት ወደፊት ተራምዷል። ይሁን እንጂ አሁንም የሚሰራ ስራ አለ። በዚህ ተግባር ውስጥ በርካታ ተዋናዮች አሉ። ሁለቱ ሀገሮች ቢሆኑ ያላቸው ድርሻ ታላቅ ነው። ይሁን እንጂ በሁለቱ ሀገሮች መሀል ያለውን መቃቃርና ጥላቻ ለማሻር ተጨማሪ እገዛ ያስፈልጋቸዋል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ ሚያዚያ 5 ቀን 1994</a></p>

</body>
</html>	














