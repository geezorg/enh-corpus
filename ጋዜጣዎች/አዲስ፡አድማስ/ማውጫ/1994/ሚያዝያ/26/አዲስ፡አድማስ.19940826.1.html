<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"ተመድ ይቅርታ ይጠይቅ"</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">"ተመድ ይቅርታ ይጠይቅ"</h1>


<p>የተመድ ሰላም አስከባሪ ኃይል (አንሚ) ሳያስፈቅድ ጋዜጠኞችን በኤርትራ በኩል ድንበር አሻግሮ ወደ ባድመ አስገብቷል በማለት ተቃውሞውን የገለፀው የኢትዮጵያ መንግስት፤ ካለፈው ቅዳሜ ጀምሮ የተመድ ሰዎች፣ መኪኖችና አውሮፕላኖች በኢትዮጵያ ድንበር ውስጥ እንዳይንቀሳቀሱ ያገደ ሲሆን አጣብቂኝ ውስጥ ገብቷል የሚባለው አንሚ ፈጣን ምላሽ ከመስጠትመቆጠቡ ተዘገበ።</p>

<p>ወደ ባድመ ለመሄድ የፈለጉ አንድ የውጭ አገር ጋዜጠኛ፤ ጥያቄአቸውንለአንሚ ባለስልጣናት አቅርበው ከኤርትራ መንግስት ቪዛ ማግኘት ይኖርብሃል የሚል መልስ እንዳገኙ በመጥቀስ አንሚ አድሎአዊ ነው ሲሉ ተቹ።</p>

<p>አንሚ ጋዜጠኞችን ወደ ባድመ እንደወሰደ የገለፀው ቢቢሲ፤ "ችግር የተፈጠረው በጋዜጠኞቹ ዘገባ ሳቢያ አይደለም ይላል። እንዲያውም፤ የጋዜጠኞች ዘገባ ሲታይ ኢትዮጵያን በሚያረካ መንገድ የባድመ ነዋሪዎች ኢትዮጵያውያን ነን ብለው እንደሚያምኑ፣ የኢትዮጵያን ገንዘብ በመጠቀም እንደሚገበያዩና ቦታው የኢትዮጵያ ግዛት ነው ብለው እንደሚያስቡ የሚገልጽ ነበር" ብሏል።</p>

<p>"ችግሩ የጋዜተኞቹ አካሄድ ነበር፤ ከአስመራ ተነስተው በኤርትራ በኩል ነው ወደ ባድመ የተጓዙት" የሚለው ቢቢሲ፤ አጋጣሚው አሁን ለተፈጠረው ውዝግብ መንስኤ እንደሆነ የኢትዮጵያ መንግስት ቃል አቀባይ አረጋግጠዋል" ሲል ገልጿል።</p>

<p>እንደ ሮይተር ዘገባ ደግሞ፤ የማስታወቂያ ምክትል ሚኒስትር ወ/ሮ ነፃነት አስፋው አንሚ በኤርትራ በኩል ጋዜጠኞችን ወደ ባድመ በማጓጓዝ ገለልተኛነትን ያጣና የኢትዮጵያን ሉዓላዊነት የጣሰ ተግባር ፈጽሟል ሲሉ ክስ አቅርበዋል።</p>

<p>የአንሚ ተግባር በድንበር አካባቢ የሚደረጉት እንቅስቃሴዎችን ለመቆጣጠር ከኢትዮጵያ መንግስት ጋር የተዋዋለውን ስምምነት የሚጥስ ግዙፍናአይን ያወጣ ስህተት ነው ብለዋል ወ/ሮ ነፃነት።</p>

<p>በዚህም ምክንያት ካለፈው ቅዳሜ ጀምሮ የኢትዮጵያ ድንበር ለተመድ ሰዎች አውሮፕላኖችና መኪኖች ዝግ እንዲሆን ተወስኗል ሲሉ ወ/ሮ ነፃነትመናገራቸውን ሬውተርስ ገልጿል።</p>

<p>"አንሚ ይቅርታ ከጠየቀ፤ የኢትዮጵያ መንግስት ድንበሩን ለመዝጋት ያሳለፈውን ውሳኔ ሊቀይር እንደሚችል ወ/ሮ ነፃነት ገልፀዋል" ያለው ሬውተርስ፤ የአንሚ ቃል አቀባል ለጊዜው ስለ ውዝግቡ አስተያየት መስጠት እንደማችሉ ተናግረዋል ሲል ዘግቧል።</p>

<p>ቢቢሲ በበኩሉ፤ አንሚ ይቅርታ ይጠይቅ በሚለው የኢትዮጵያ መንግስት ቅድመ ሁኔታ፤ ተመድ አጣብቂኝ ውስጥ መግባቱን ገልጿል።</p>

<p>የኢትዮጵያና የኤርትራ መንግስታት "ባድመ የኔ ግዛት እንድትሆን ተወስኗል" እያሉ መውዛገባቸውን ያስታወሰው ቢቢሲ፤ "ተመድ፣ ሳይፈቀድልኝ ጋዜጠኞችን ወደ ኢትዮጵያ መውሰዴ ትክክል አይደለም" ብሎ ይቅርታ ከጠየቀ ባድመ የኢትዮጵያ ግዛት መሆኗን እንደተቀበለ ይቆጠርበታል። ይቅርታካልጠየቀ ደግሞ፤ ባድመ የኤትርራ ግዛት መሆኗን እንደተቀበለ ይቆጠርበታል" ብሏል። ይህ በእንዲህ እንዳለ፤ አንሚ ሚዛናዊ እንዳልሆነ የሚገልጹ አንድ የውጭ አገር ጋዜጠኛ፤ አንሚ ለኤርትራ መንግስት የማድላት አዝማሚያ ይታይበታል ሲሉ ተቹ። በሄግ የተሰየመው የድንበር ኮሚሽን ውሳኔውን ይፋ ባደረገበት ማግስት፤ ባድመን በተመለከተ ሁለቱ መንግስታት የተለያየ መግለጫ መስጠታቸውን የጠቀሱት እኚሁ ጋዜጠኛ፤ በጉዳዩ ዙሪያለመዘገብ ወደ ባድመ ለመሄድ አሰበው እንደነበር ይገልጻሉ። በወቅቱ ወደ ባድመ መሄድ እንደምፈልግ ለአንሚ ባለስልጣናት ጥያቄ አቅርቤ ነበር ያሉት ጋዜጠኛው፤ ከአንሚ ያገኘሁት መልስ ከኤትራ መንግስት ቪዛ ማግኘት ይኖርብሃል የሚል ነው በማለት አንሚን በአድሎአዊነት ወቅሰዋል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ ሚያዝያ 26 ቀን 1994</a></p>

</body>
</html>	














