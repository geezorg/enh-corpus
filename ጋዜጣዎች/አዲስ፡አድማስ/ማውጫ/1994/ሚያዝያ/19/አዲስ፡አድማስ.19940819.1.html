<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የንብረት ምዝገባና አዲሱ የሊዝ ረቂቅ ህግ ተቃውሞ ገጠመው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የንብረት ምዝገባና አዲሱ የሊዝ ረቂቅ ህግ ተቃውሞ ገጠመው</h1>


<p>ከአምና ጀምሮ በመዳከም ላይ ያለው ኢኮኖሚ ወደ ባሰ የውድቀት ደረጃ ከመሸጋገሩ በፊት መንግስት ኢኮኖሚው ሊያንሰራራ የሚችልባቸውን እርምጃዎች ሊወስድ ይገባል ሲሉ የኢትዮጵያና የአዲስ አባባ ንግድ ም/ቤቶች ፕሬዚዳንት አቶ ብርሃን መዋ አሳሰቡ። የአገልግሎት ሰጪው ከፍለ ኢኮኖሚ እንቅስቃሴ መቀዝቀዝ እንጂ፣ አጠቃላይ ኢኮኖሚው ተዳክሟል የሚለውንሀሳብ እንደማይቀበሉት የንግድና ኢንዱስትሪ ሚኒስትሩ አቶ ግርማ ብሩ አስታወቁ። </p>

<p>ፕሬዚዳንቱ አቶ ብርሃኑ መዋ "የኢኮኖሚ ፎረም" በሚል ርዕስ በሳምንቱአጋማሽ በሸራተን አዲስ በተካሄደው ስብሰባ "የወቅቱ የሀገሪቱ አሳሳቢ የኢኮኖሚ ጉዳዮች" በሚል ርዕስ ባቀረቡት ጽሑፍ፣ በማሽቆቆል ላይ ያለውአጠቃላይ ዋጋ እንዲያሰንራራ ለማድረግ እስካሁን በመንግስት የተወሰደው እርምጃ የቁጠባ ሂሳብ የባንክ ቡድር ወለድ መቀነስ እንዲሁም የመንግሥት ሠራተኞችን ደሞዝ ማሻሻል ብቻ እንደሆኑ ጠቅሰው፤እነዚህ ብቻ በቂ እንዳልሆኑ አመልክተዋል።</p>

<p>አቶ ብርሃኑ ኢኮኖሚው ይበልጥ እንዲዳከም ምክንያት የሆኑ እንቅስቃሴዎችን ሲዘረዝሩ በኢትዮ-ኤርትራ ጦርነት ሳቢያ በአሰብ ምጽዋ ወደቦች ላይ የነበረ ከግማሽ ቢሊዮን ብር በላይ ግምት ያለው የነጋዴዎች ንብረትመዘረፍ ትልቅ ችግር መፍጠሩና ጠቅሰዋል። ኢሕአዴግ ተሃድሶ ወራት በስብሰባ ለመጠመዳቸው ነጋዴዎች ከመንግስት መ/ቤቶች አገልግሎት ለማግኘትመቸገራቸውም ኢኮኖሚውን እንዲጎዳ የጠቆሙት አቶ ብርሃነ መዋ፤ የፀረ-ሙሳና እንቅስቃሴ ጋር በተያያዘ ሁኔታ አለመረጋጋትና እምነት ማጣት የእርሻ ምርቶች ገበያ ማጣታቸውና በተለይም ከፍተኛ የውጭ ምንዛሪ ምንጭ የሆነው የቡና ዋጋ በዓለም አቀፍ ገበያ ማሽቆልቆሉም ለኢኮኖሚው መዳከም ድርሻ አለ ብለዋል አቶ ብርሃነ።</p>

<p>አያይዘውም የኢንቨስትመንት እንቅስቃሴ መዳከም፣ የገቢ ንግድ ጫናናየኮንትሮባንድ እንቅስቃሴ መስፋፋት፣ የባንክ ብድር መቀነስ፣ በርካታ የንግድ ድርጅቶች በመዘጋት ላይ መሆን ዋና ዋናዎቹ እንደሆኑ በማብራሪያ አስደግፈው አቅርበዋል።</p>

<p>በእነዚህ ሁኔታዎች የተነሳ የምግብ ሰብሎችን የሚያመርተው ብቻ ሳይሆን 15 በመቶ ይሆናል ተብሎ የሚገመተው በቡና ንግድ የሚተዳደረው ገበሬም ምርቱን ለመሸጥ ባለመቻሉ ወደ ባሰ ድህነት እየገባ መሆኑን የጠቆሙትፕሬዚዳንቱ፣ ለዕለት ተዕለት ሕይወቱ የሚያስፈልጉትን ሸቀጦች ለመግዛትም ሆነ ለማዳበሪያ፣ ለምርጥ ዘር ለሌሎች ግብአቶች ያወጣውን ወጪ መሸፈን ወይም የወለደውን ብድር መክፈል ባለመቻሉ፣ ከብቶቹን ሳይቀር ለመሸጥ የተገደደበት ደረጃ ላይ መድረሱን አስረድተዋል።</p>

<p>በጥርጣሬ ብቻ ሰዎች ለእስር እንዲዳረጉና ዋስ እንዲያመጡ የሚያደርግ ፀረ ሙስና ህግ በነጋዴዎች ዘንድ ጥርጣሬና ስጋት መፍጠሩን የተናገሩት አቶ ብርሃነ መዋ "ያልተመዘገበ ንብረትን? መውረስ የሚል በኩባ የተሞከረ ጽንሰሀሳብ በመድረክ ላይ ሲነገር መስማታችን ተስፋችንን አስቆርጦናል ሲሉ ቅሬታቸውን ገልጸዋል አቶ ብርሃነ፣ የታክስን አሰባሰብ ለመለወጥ በመንግስት በተዘጋጀው ሰነድ ላይ ነጋዴዎች እንደ አጭበርባሪ፣ ታክስ የሚሰበስብ ባለስልጣን ግን ተአማኒ ተደርጎ መቀረጹ እንዳሳዘናቸው ጠቅሰው፤ ቀደም ብሎ ሰራ ላይ የዋለው የሊዝ ፖሊስ ከፍተኛ ተቃውሞ እንደገጠመው እየታወቅ፣ ከአሁን በፊት በሊዝ ያልታቀፉ ንብረቶች ወደ ሊዝ እንዲገቡ የሚያስገድድ አዲስ የሊዝ ህግ መረቀቁ ግራ እዳጋባቸው ተናግረዋል።</p>

<p>ሸማቹ ባለሀብቱና የመንግስት ሠራተኛው እምነት ካጡ ውጤቱም በእመነት ማጣት ላይ የተመሠረተ አደገኛ ኢኮኖሚ እንደሚሆን ጠቁመው፣ በአሁን ወቅት በኢኮኖሚው ላይ የሚታየው መዳከምና ወደ ኋላ መሄድ (ረቸስሲኦን) በአጭር ካልተቀለበሰና የማረጋጊያ እርምጃዎች ካልተወሰዱ፣ "የህብረተሰቡ የኑሮ ደረጃ ይበልጥ እየወደቀ፣ ሕገወጥ ንግድ እየተስፋፋ፣ ሕጋዊ ንግዶች እየተዘጉ፣ መንግስትም ታክስ የመሰብሰብ ችግር እየገጠመው፣ ሥራ አጥነት፣ ወንጀልና ስርአት አርበኝነት ይስፋፋሉ፣ ድህነት ልንቀርፈው በማንችለው ደረጃ ይጋገርብናል" ብለዋል - አቶ ብርሃነ መዋ።</p>

<p>የማጠቃለያቸውም፣ "የሸማቹም የአምራቹም እምነት የተቦረቦረበት ወቅላይ የደረስን ስለሆን፤ ይህን ሁኔታ ለመቀልበስ፣ መረጋጋትንና እምነትን እንደገና ለመፍጠር የሚያስችሉ እርምጃዎችን መውስድ እጅግ አስፈላጊና አፋጣኝ ነው ብለን እናምናለን" በማለት አስገንዝበዋል።</p>

<p>አቶ ግርማ ብሩ፣ የንግድና ኢንዱስትሪ ሚኒስትር በበኩላቸው፤ ንግድ ም/ቤቶች መንግስትንና ነጋዴውን ለማቀራረብ የሚያደርጉትን ጥረት አድንቀው፣ ለወደፊቱም ተመሳሳይ ፎረም ቢያዘጋጁ ችግሮች ለመፍታት ተቀራረብው ለመወያየት ዝግጁ መሆናቸውን ገልጸዋል። በዕለቱ የቀረበውን የመወያያ ሰነድ ወስደው እንደሚመረምሩት የገለጹት አቶ ግርማ፣ የቀረቡትን ርዕሰ ጉዳዮች ከመንግስት መመሪያና ደንቦች ጋር በማገናዘብ ምላሽ እንደሚስጣቸው ተናግረዋል።</p>

<p>"ልማታችንን ጦርነት፣ ድርቅ፣..." ያጨልሙታል የሚለውን ሀሳብ እንደሚሰማሙበት ገልጸው፤ "ኢትዮጵያ ለዛሬው ድህነት የተጋለጠችው በጦርነትነው። ኢትዮጵያ ያላት ታሪክ የጦርነት ታሪክ ነው። ኢትዮጵያ ካላት ታሪክ ውስጥ ጦርነት ሳያጋጥም ተከታታይ ሰላም የተረጋገጠው ከ30 ዓመታት ለማይበልጥ ጊዜ እንደሆነ በቀድሞው (የእርዳታ ማስተባበሪያና ማቋቋሚያኮሚሽኑ ቀርቦ መስማቴ ትዝ ይለኛል"...ብለዋል።</p>

<p>ኢኮኖሚው እየተዳከመ ነው የሚለውን ሀሳብ እንደማይቀበሉት አቶ ግርማ ጠቅሰው፣ ኢኮኖሚው በተወሰነ መጠን ዕድገት እያሳየ ስለሆነ እየተዳከመ ነው ማለት አይቻልም ብለዋል። "ለኢኮኖሚው እድገት መጨመር ማሳያ፣በግብርናው ዘርፍ፣ ገበያ አጣ እንጂ ምርት ጨምሯል። ኢኮኖሚ አጠቃላይ ስም ቢሆንም በተለያዩ ንዑሳን ክፍሎች ይከፈላል። በኢኮኖሚው ንዑስ ክፍል በአገልግሎት ሰጪው ክፍለ ኢኮኖሚ ውስጥ መቀዝቀዝ ይታያል። ታዲያ የችግሩን ክፍል አስፍቶ ኢኮኖሚው በምንም መልኩ አምና ከነበረው በላይ ያላመረተ አድርጎ ማቅረብ ትክክል አይደለም" በማለት ኢኮኖሚው ተዳከመ የሚለውን ሀሳብ አጣጥለውታል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ አድማስ ሚያዝያ 19 ቀን 1994</a></p>

</body>
</html>	














