<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" 
"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>አሜሪካ ትብብርና ተፅዕኖ እጠቀማለሁ 
አለች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">አሜሪካ ትብብርና ተፅዕኖ 
እጠቀማለሁ አለች</h2>


<p>ህገወጥ ግድያና እስር በመፈፀም እንዲሁም 
የፕሬስና የፖለቲካ ነፃነትን በማጥበብ 
በኢትዮጵያ ሰብአዊ መብት እንደሚጣስ የገለፀው 
የአሜሪካ መንግስት የሰብአዊ መብት አከባበር 
ላይ አንዳንድ መሻሻሎች ቢታዩም አሁንም ደካማ 
ስለሆነና በአንዳንድ መስክ ስለተባባሰ 
በኢትዮጵያ ላይ የትብብርና የተፅእኖ ዘዴዎችን 
እንደሚጠቀም አስታወቀ፡፤</p>

<p>በአለም ከሚገኙ አገራት ሁሉ የሚኖረውን 
ግንኙነት ለመመርመር የአሜሪካ መንግስት 
የሚያወጣው አመታዊ ሪፖርት በያዝነው ሳምንት 
ይፋ ሆኗል። አምስት ሺ ገፆችን የሚያካትተው 
ይሄው ሪፖርት የየአገሩን የሰብአዊ መብት 
ሁኔታ እንዲሁም የአሜሪካ ምላሽን የሚተነትን 
ሲሆን በጥቅል መግቢያው ላይ ከተጠቀሱት 
በርካታ አሳሳቢ ጉዳዮች መካከል ኢትዮጵያን 
በተመለከተ የተጠቀሰው የቅንጅት መሪዎችና 
የጋዜጠኞች መታሰርን የሚገልፁ ሦስት አረፍተ 
ነገሮች ናቸው። ከአፍሪካ አገሮች በስፋት 
የተወሰዱት ኤርትራ፣ ሱዳንና ዚምባብዌ 
ናቸው።</p>

<p>በዝርዝር የአገሮችን የሰብ አዊ መብት ሁኔታ 
በገለፀበት ክፍል የኢትዮጵያን ሲተነትን፣ 
በተለይ ህገወጥ ግድያንና ህገወጥ እስርን 
አጉልቶ ገልጿል። በ2006 ከዚያ በፊት 
እንደነበረው ፖለቲካዊ ግድያዎች ባያጋጥሙም 
ከ20 የሚበልጡ ሰዎች በተለያዩ የአገሪቱ ክፍሎች 
በፖሊስ መገደላቸውንና በርካታ ሰዎችም ታስረው 
እንደተሰወሩ አመልክቷል - ሪፖርቱ። ከምርጫው 
ጋር ተያይዞ ከ25 በሚበልጡ የመኢአድና የኦብኮ 
አባላት ላይ የተፈፀሙ የፖለቲካ ግድያ 
በተመለከተም አንዳንድ ተጠርጣሪዎች ተይዘው 
ቢታሰሩም ተጨማሪ የፍትህ ሂደት እንዳልታየ 
ሪፖርቱ ይገልፃል። የአገሪቱ የሰብአዊ መብት 
ሁኔታ የመሻሻል አዝማሚያ ቢታይበትም አሁንም 
ደካማ እንደሆነና በአንዳንድ በኩልም 
እንደባሰበት የሚጠቅሰው የአሜሪካ መንግስት 
ሪፖርት መንግስትና ተቃዋሚዎች ፖለቲካዊ 
ፍጥጫን አስወግደው ወደ ጋራ መግባባት 
እንዲደርሱ ለማበረታታት የትብብሮሽ ተፅእኖን 
የቀላቀለ ዘዴ እንደሚጠቀም ገልጿል።</p>

<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ መጋቢት 1 ቀን 1999</a></p>

</body>
</html>
