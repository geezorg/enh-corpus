<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" 
"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>መንግስትንና የታሰሩ የቅንጅት መሪዎችን 
ለማግባባት ሙከራ እየተደረገ ነው
የቅንጅት ተከሳሾች ለመጨረሻ ብይን 
ተቀጠሩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">መንግስትንና የታሰሩ የቅንጅት 
መሪዎችን ለማግባባት ሙከራ እየተደረገ ነው
የቅንጅት ተከሳሾች ለመጨረሻ ብይን ተቀጠሩ</h2>


<p>ውስብስብና ገና የተጨበጠ ውጤት ላይ 
ያልተደረሰ ቢሆንም መንግስትንና የታሰሩ 
የቅንጅት መሪዎችን ለማግባባት ሙከራው 
እንዳልተቋረጠ የአሜሪካ ኤምባሲ ዲፕሎማት 
የገለፁ ሲሆን፣ አርብ ዕለት በቀጠሮ ፍ/ቤት 
የቀረቡ የቅንጅት ተከሳሾች "ይከላከሉ ወይም 
ይለቀቁ" በሚል ብይን ለመጋቢት 21 ቀን 
ተቀጠሩ።</p>

<p>የአሜሪካ መንግስት ጉዳዩን ወደ ጐን 
እንዳለው በአንዳንድ ሰዎች የሚሰነዘረው ትችት 
ከእውነት የራቀ እንደሆነ የተናገሩት 
የኤምባሲው ዲፕሎማት ከተለያዩ ወገኖች ጋር 
በመሆን የምናደርገው የእርቅ ጥረት 
አልተቋረጠም ብለዋል። ጉዳዩ ውስብስብ ቢሆንም 
እርቅ አስፈላጊ እንደሆነ እናምናለን ያሉት 
ዲፕሎማት ይሁንና የተጨበጠ ውጤት ላይ 
ስላልደረሰ ልንሰጥ የምንችለው ተጨማሪ መረጃ 
የለም ብለዋል።</p>

<p>በሌላ በኩል በታሳሪዎቹ ላይ አቃቤ ሕግ 
ያቀረበውን ማስረጃ እየመረመረ የሚገኘው 
የፌደራል ከፍተኛ ፍ/ቤት 2ኛ ወንጀል ችሎት 
የአቃቤ ህግ ማስረጃ ተከሳሾችን የሚያስጠይቅ 
ሆኖ ካገኘው ተከሳሾች በማስረጃ 
እንዲያስተባብሉ (እንዲከላከሉ) 
የማያስጠይቃቸው ከሆነም እንዲለቀቁ ብይን 
ለመስጠት ለሳምንት ቀጠሮ ሰጥቷል - አርብ 
እለት።</p>

<p>እንደወትሮው የፍርድ ሂደቱ የሚታይበት ችሎት 
ትናንትም ሙሉ ነበር። የፍርድ ሂደቱን 
ለመከታተል የሚገቡ ሰዎች ስማቸው ከሚፃፍባቸው 
ሁለት መዝገቦች አንዱ እኔ ስደርስ ሞልቶ ነበር 
- የሴቶቹ። መግባት ፈልጋ ለመመዝገብ የጠየቀች 
አንዲት ወጣት "መዝግቡ የተባልነው 180 ሰው ነው፣ 
ቦታ ካለ ውስጥ ያሉትን ዘቦች ጠይቂ" ነበር 
የተባለችው። ዘቦቹን ጠይቃ ወንበር መኖሩ 
ታይቶ ተመዝግባ ገባች።</p>

<p>ከ3፡00 በፊት ግቢ የደረሱት እስረኞች 3፡55 ወደ 
አዳራሹ ሲገቡ ከሰዎች እጅ በማውለብለብ 
ለሚቀርብላቸው ሰላምታ አፀፋውን እየመለሱ 
እርስ በርስም ሰላምታ እየተለዋወጡ ነው 
ስፍራቸውን የያዙት። ዳኞች 4፦05 ላይ ደረሱ።</p>

<p>በዕለቱ ቀጠሮ ብይን ይሰጣል ተብሎ ነበር 
የተጠበቀው። የመሐል ዳኛው ቀርተው ሁለቱ 
የግራና ቀኝ ዳኞች ብቻ ስፍራቸውን ሲይዙ 
ከዕለቱ ቀጠሮ አንዳች ውሳኔ ይጠብቁ የነበሩት 
የእስረኛ ቤተሰቦችና ታዛቢዎች አጉረመረሙ።</p>

<p>ዳኛው የዕለቱ ቀጠሮ ብይን ለመስጠት 
እንደነበር ጠቅሰው ነገር ግን ከመዛግብቱ 
ብዛት የተነሳ አብዛኛውን አጠናቅቀው ጥቂት 
መዝገቦች ስለቀሩ ለመጋቢት 21 ቀን 1999 ዓ.ም 
ቀጠሮ ሰጥተው የዕለቱ ችሎት 4፡10 አበቃ።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ መጋቢት 15 ቀን 1999</a></p>

</body>
</html>
