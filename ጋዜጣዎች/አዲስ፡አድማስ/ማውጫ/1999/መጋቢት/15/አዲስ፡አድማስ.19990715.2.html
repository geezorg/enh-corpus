<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" 
"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>"በምርጫ 97 ሁከት ለተጐዱ ካሳ ይከፈል" 
ተቃዋሚ ፓርቲዎች
"በደረሰው ጉዳት አዝነናል፣ ግን መንግስት 
ጥፋት አልሰራም" ኢህአዴግ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በምርጫ 97 ሁከት ለተጐዱ ካሳ 
ይከፈል" ተቃዋሚ ፓርቲዎች
"በደረሰው ጉዳት አዝነናል፣ ግን መንግስት 
ጥፋት አልሰራም" ኢህአዴግ</h2>


<p>የምርጫ 97 ሁከት አጣሪ ኮሚሽን ያቀረበው 
ሪፖርት ከ5 ወር በፊት በፓርላማ ውይይት 
ቢደረግበትም ለውሳኔ የቀረበው ሰሞኑን ሲሆን፣ 
ለውሳኔ የቀረበው የሪፖርቱ ይዘትና የካሳ 
ጉዳይ አከራካሪ ሆነዋል። መንግስት ሁከቱን 
ለማስቆም የወሰደው እርምጃ ከመጠን ያለፈ 
አይደለም የሚሉት የኢህአዴግ ተወካዮች ሌሎች 
የመንግስት ጉድለቶች ግን ይስተካከላሉ በማለት 
ሲከራከሩ፣ በርካታ የተቃዋሚ ፓርቲ መሪዎች 
በበኩላቸው የኮሚሽኑ ሪፖርት ግልጽ 
እንዳልነበረ በመጥቀስ ለተጐጂዎች ካሳ ይከፈል 
ብለዋል።</p>

<p>ሪፖርቱ በፓርላማ ውይይት በተደረገበት ወቅት 
ለህግና አስተዳደር ጉዳይ ተመርቶ እንደነበር 
የሚታወስ ሲሆን ኮሚቴው ሰሞኑን የሪፖርቱ 
ጠቅላላ ይዘት የሚላቸውን ነጥቦች በአጭሩ 
በመዘርዘር ከውሳኔ ሃሳብ ጋር ለፓርላማው 
አቅርቧል። በሁከቱ ስለደረሰው ጉዳት መንግስት 
ስለ ወሰደው እርምጃና ስለ ሰብአዊ መብት 
አያያዝ እንዲያጣራ የተቋቋመው ኮሚሽን 
ሃላፊነቱን በገለልተኛነትና በብቃት ተወጥቷል 
በማለት ኮሚቴው ገልፆ ብዙ ሰው የተካፈለበት 
ሁከት የአመጽ ተግባራት የበዙበትና አደገኛ 
ስለነበረ በመንግስት የተወሰደው እርምጃ 
ተመጣጣኝ መሆኑን የኮሚሽኑ ሪፖርት ያረጋግጣል 
ብሏል።</p>

<p>ኮሚሽኑ ገለልተኛ ሆኖ አልሰራም የሚሉት 
የቅንጅት ተወካይ የመንግስት እርምጃ ከመጠን 
ያለፈ መሆን አለመሆኑ ላይ በውጪ አገራት 
የተሰራጨው መረጃና ለፓርላማ የቀረበው ሪፖርት 
ተቃራኒ ናቸው ብለዋል።</p>

<p>በሁከቱ 193 ሲቪሎችና ስድስት ፖሊሶች 
መሞታቸው የተጠቀሰ ሲሆን፣ ዛቻ ደርሶብናል 
በማለት ከአገር ውስጥ የወጡ የኮሚሽኑ 
ሰብሳቢና ምክትል ሰብሳቢ መንግስት የወሰደው 
እርምጃ ተመጣጣኝ አይደለም የሚል መረጃ 
ማሰራጨታቸው ይታወሳል። ሌሎች የኮሚሽኑ 
አባላት ለፓርላማ ያቀረቡት ሪፖርት ግን 
የመንግስት እርምጃ ከሁከቱ አደገኛነትና 
ከአገሪቱ ተጨባጭ ሁኔታ ጋር ተገናዝቦ መመዘን 
አለበት የሚል ነው።</p>

<p>የቀረበው የኮሚሽኑ ሪፖርት የመንግስት 
እርምጃ ተመጣጣኝ መሆን አለመሆኑን በግልፅ 
አያስቀምጥም ብለዋል-ፕሮፌሰር በየነ 
ጴጥሮስ።</p>

<p>የተወሰደው እርምጃ ህጋዊ ነው የሚለው 
የአጣሪ ኮሚሽን ሪፖርት ከህገ መንግስቱ ጋር 
ሰለሚጋጭ በሌላ አካል መጣራት አለበት ያሉት 
ደግሞ አቶ መሐመድ ናቸው።</p>

<p>ከአገር ውጪ የቀረበው ሪፖርት ተገቢ ነው 
ብለን አናምንም ያሉት አቶ ልደቱ አያሌው 
በበኩላቸው ለፓርላማ ፍርድ ያቀረበውም አካልም 
ገለልተኛነቱ ጥያቄ ላይ የወደቀ ነው 
ብለዋል።</p>

<p>የተጐዱ ወገኖች በመንግስት እንዲደጐሙ 
አያሳስብም በማለት ዶ/ር በየነ ሲተቹት አቶ 
ልደቱም ችግር የደረሰባቸውን ሰዎች እምባ 
የሚያብስ ሪፖርት አይደለም ብለውታል። 
የመንግት እርምጃ በሁከት የህዝብ ህይወት 
እንዳይጠፋና አገሪቱ ወደ ባሰ ብጥብጥ 
እንዳትገባ ለመከላከል ነው በማለት ሪፖርቱ 
የጠቀሰ ሲሆን 193 ሰዎች ባይሞቱ ኖሮ ኢትዮጵያ 
ትጠፋ ነበር ወይ በማለት የጠየቁት አቶ ቡልቻ 
ደመቅሳ መልሱን አናውቅም የተወሰደው እርምጃ 
ተመጣጣኝ ስላልነበር ካሳ መከፈል አለበት 
ብለዋል።</p>

<p>የኮሚሽኑ ሰብሳቢውና ምክትል ሰብሳቢው 
ከአገር ባይወጡ ኖሮም የሪፖርቱ ይዘት 
አይለውጠውም ነበር ያሉት የኢህ አዴግ ተወካይ 
የኮሚሽኑ ሪፖርት የሚያዘጋጀው በድምፅ ብልጫ 
ነው ካሉ በኋላ መንግስት በጠፋው ህይወት 
ማዘኑን ገልጿል። ነገር ግን መንግስት ወንጀል 
ፈፅሟል የሚል ነገር በሪፖርቱ ስለሌለ ስለ ካሳ 
የሚነሳው ጥያቄ ተገቢ አይደለም ሲሉ ምላሽ 
ሰጥተዋል። ሪፖርቱ የገዢውን ፓርቲ ድጋፍ ብቻ 
በማግኘት ፀድቋል።</p>

<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ መጋቢት 15 ቀን 1999</a></p>

</body>
</html>
