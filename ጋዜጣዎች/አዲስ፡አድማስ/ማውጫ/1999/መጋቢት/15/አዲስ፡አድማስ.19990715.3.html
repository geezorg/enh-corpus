<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" 
"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያውያኑ ታጋቾች 3ኛ ሣምንታቸውን 
ይዘዋል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢትዮጵያውያኑ ታጋቾች 3ኛ 
ሣምንታቸውን ይዘዋል</h2>


<p>በአፋር ክልል የዛሬ ወር ገደማ ከ5 
አውሮፓውያን ጋር የታገቱት ስምንት 
ኢትዮጵያውያን አሁንም ያልተለቀቁ ሲሆን 
የምዕራብ አገራት ዲፕሎማሲያዊ ጥረታቸውን 
እንዲጨምሩ የኢትዮጵያ መንግስት ግፊት 
እያደረገ መሆኑን ሮይተርስ ዘገበ። አፋርን 
ለመገንጠል የሚንቀሳቀስ አርዱፍ የተሰኘ ቡድን 
እገታውን ፈፅሜያለሁ በማለት ሰሞኑን መግለጫ 
ቢያወጣም አጋቾቹ የተሰማሩት በኤርትራ 
መንግስት አማካኝነት ነው በማለት ኢትዮጵያ 
ትከሳለች።</p>

<p>እገታው በአለም አቀፍ ሚዲያዎች በተደጋጋሚ 
ሲዘገብ ቢቆይም አውሮፓውያኑ ከተለቀቁ በኋላ 
ሚያዎቹ ጉዳዩን ችላ ብለውታል። አለም አቀፍ 
ሚዲያዎች ለአውሮፓና ለአሜሪካ ዜጎች እንጂ 
ለአፍሪካውያን ደንታ እንደሌላቸው የሚያሳይ 
ነው የሚለው የኢትዮጵያ መንግስት ይህንን 
አዝማሚያ ለመቀየር ሚዲያዎቹ ሃላፊነታቸውን 
በመወጣት ሙያቸውን እንዲያስመሰክሩ 
ጠይቋል።</p>

<p>ሃያላን አገሮችም ታጋቾቹ እንዲለቀቁ 
ያደረጉት ጥረትና ግፊትም አሁን ቀንሷል 
በማለት የኢትዮጵያ የውጭ ጉዳይ ሚኒስቴር 
ገልጿል።</p>

<p>ለታጋቾች የተሰጠው ትኩረት አውሮፓውያኑ 
ከተለቀቁ በኋላም ተፋጥኖ መቀጠል ነበረበት 
ብለዋል የውጭ ጉዳይ ሚኒስቴር ዴኤታ ተቀዳ 
አለሙ - ለምዕራባውያን አምባሳደሮች።</p>

<p>የተባበሩት መንግስታት የፀጥታ ም/ቤትና 
የአውሮፓ ህብረት ስምንቱን ታጋች 
ኢትዮጵያውያን ለማስለቀቅ ዲፕሎማሲያዊ ጥረት 
እንዲያጠናክሩ መጠየቃቸውን ተናግረዋል - ዶ/ር 
ተቀዳ።</p>

<p>አውሮፓውያኑ ታጋቾች ከተለቀቁ በኋላ 
የምዕራብ ሚዲያዎች ለጉዳዩ ትኩረት 
መንፈጋቸውን ሚኒስትሩ ተችተው ዜናው ሙሉ 
በሙሉ ተዘንግቷል፣ እነዚህን ታጋቾች መርሳት 
ለሚዲያዎቹ ተዓማኒነት አያስገኝም ብለዋል። 
የኢትዮጵያ መንግስት ታጋቾቹ በኤርትራ ግዛት 
እንደሚገኙ የሚናገር ሲሆን አውሮፓውያኑ 
የተለቀቁት ከአስመራ መሆኑ ይታወቃል።</p>

<p>ታጋቾቹ በሰላም ባይለቀቁ መንግስት ምን 
እንደሚያደርግ ተጠይቀው መልስ የሰጡት በውጭ 
ጉዳይ ሚ/ር የኢንፎርሜሽን ዳይሬክተር 
አምባሳደር ሰለሞን ወደ ጦርነት አንመለስም 
ብለዋል።</p>

<p>ለኢትዮጵያ ጦርነት አማራጭ አይደለም ያሉት 
ዳይሬክተሩ ኢትዮጵያ በ እገታው ኤርትራ 
ተጠያቂ እንደሆነች ህጋዊ የሰውና የማቴሪያል 
ማስረጃ አላት ብለዋል።</p>

<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ መጋቢት 15 ቀን 1999</a></p>

</body>
</html>
