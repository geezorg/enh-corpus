<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" 
"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የታገቱት ኢትዮጵያውያን ደህንነት ስጋት 
ፈጥሯል
ለደህንነታቸው ፀሎት ተደረገ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የታገቱት ኢትዮጵያውያን ደህንነት 
ስጋት ፈጥሯል
ለደህንነታቸው ፀሎት ተደረገ</h2>


<p>ከአምስት የብሪትሽ ኤምባሲ ሠራተኞች ጋር 
ዘጠኝ ኢትዮጵያውያን በአፋር ታግተው የነበሩ 
ሲሆን ከ13 ቀናት በኋላ አውሮፓውያኑ ባለፈው 
ማሰኞ ቢለቀቁም ኢትዮጵያውያኑ እስካሁን ድረስ 
ባለመለቀቃቸው የደህንነት ጉዳያቸው ስጋት 
እንደፈጠረ ነው። ይህ በእንዲህ እያለ 
ኢትዮጵያውያኑ ታጋቾቹ በሰላም ወደ አገራቸው 
ይመለሱ ዘንድ በአንገሊካን ቤ/ክርስቲያን 
ሰሞኑን ለደህንነታቸው ፀሎት ተደርገ።</p>

<p>በአዲስ አበባ ቅዱስ ማቲዮስ ቤ/ክርስቲያን 
ኢትዮጵያውያንና የውጭ ዜጎች በተገኙበት 
የፀሎትና የሻማ ማብራት ሥርዓት 
ተፈፅሞላቸዋል-ታጋቾች በሰላም አገራቸው 
እንዲገብ።</p>

<p>ከኢትዮጵያውያኑ ጋር ለ13 ቀን ታግተው 
የነበሩት አምስት አውሮፓውያን ባለፈው ማክሰኞ 
ተለቅቀው ወደ ኢትዮጵያ የመጡ ሲሆን ከትናንት 
በስቲያ ወደ እንግሊዝ በመሄድ ከቤተሰቦቻቸው 
ጋር መገናኘታቸውን ቢቢሲ ዘግቧል። 
አውሮፓውያኑ በአጋቾቹ በደንብ ተይዘው 
መቆየታቸውን ቢናገሩም ለምንና በማን 
እንደታገቱ የሰጡት ዝርዝር መረጃ የለም። 
ሰዎቹን ያገተው በኢትዮጵያ የሚንቀሳቀሰው 
የአፋር አብዮታዊ ዲሞክራቲክ አንድነት ግንባር 
መሆኑ ሲነገር ቢቆይም እገታውን የፈፀሙት 
በኤርትራ መንግስት የሰለጠኑ ቡድኖች እንደሆኑ 
የኢትዮጵያ መንግስት ሰሞኑን ገልጿል። 
የኤርትራ መንግስት በበኩሉ በአጋች ታጋች 
ድራማው እጄ የለበትም ማለቱን ኤፒ ዘግቧል። 
አምስቱ አውሮፓውያን ባለፈው ማክሰኞ ከአስመራ 
ነው በአውሮፕላን ወደ ኢትዮጵያ የመጡት።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ መጋቢት 8 ቀን 1999</a></p>

</body>
</html>
