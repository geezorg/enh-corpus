<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" 
"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የቅንጅት ተከሳሾች ለሰኞ ተቀጠሩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የቅንጅት ተከሳሾች ለሰኞ 
ተቀጠሩ</h2>


<p>የቅንጅት ተከሳሾች የትናንትና ቀጠሮ ለብይን 
ስለነበር የፍርድ ሂደቱን ለመከታተል በአቃቂ 
2ኛ ወንጀል ችሎት የተገኘው ተመልካች በርካታ 
ነበር። አዳራሹ በመሙላቱ ሳይገቡ የተመለሱም 
ነበሩ።</p>

<p>ከ3፡00 በፊት በስፍራው የደረሱት እስረኞች 
ወደ አዳራሹ የገቡት 4፡00 ሲሆን ዳኞች 4፡20 
ተሰየሙ። ዳኛው እስረኞች መቅረባቸውን በስም 
እየጠሩ ጠየቁ።</p>

<p>ዳኛው የዕለቱ ቀጠሮ ብይን ለመስጠት 
እንደሆነ ጠቅሰው አቃቤ ህግ 7 ክሶች 
መመስረቱን፣ 4ኛውን ክስ ሙሉ በሙሉ ማንሳቱንና 
7ኛውን ክስ የዘር ማጥፋት ወንጀል ሙከራ በሚል 
ማስተካከሉን ያመለከቱ ሲሆን አቃቤ ህግ 
በአጠቃላይ በ131 ሰዎች ላይ ክስ መመስረቱንና 
ከዚህ ውስጥ 10ሩ ድርጅቶች መሆናቸውን 
አስታውቀዋል። የፍርድ ሂደቱ እየተካሄደ ሳለ 
በ20 ሰዎች ላይ የተመሠረተውን ክስ አቃቤ ህግ 
እንዳነሳ ዳኛው አስታውቀዋል።</p>

<p>አቃቤ ሕግ፣ 19 የቪዲዮ፣ 2 የኦዲዮና በሺዎች 
የሚቆጠሩ የሰነድ ማስረጃዎች ማቅረቡን 
የገለፁት ዳኛው፣ ከቪዲዮ ካሴቶች ከፊሎቹ 
ከምርጫ 97 በፊት ቅንጅት የምርጫ ቅስቀሳ 
ያደረገባቸውና ከቅንጅት የተሰጡ መግለጫዎች 
መሆናቸውን፣ ከፊሎቹ ደግሞ የቅንጅት ላዕላይ 
ም/ቤት ውይይቶች፣ አንዱ ካሴት ደግሞ መንግስት 
በኤርትራ ጉዳይ ላይ ያቀረበውን የሰላም ሐሳብ 
በመቃወም ተቃዋሚ ፓርቲዎች ሰልፍ የወጡበት 
መሆኑን የሚገልፅ፣ የተቀሩት ካሴቶች ቅጅት 
ከምርጫ 97 በኋላ በየቀበሌው ከሕዝቡ ጋር 
ያደረጋቸው ውይይቶች መሆናቸውን አስረዱ። 
ሁለቱ የኦዲዮ ካሴቶች ኢንጂነር ኃይሉ ሻውል 
ያደረጓቸው ቃለምልልሶች ሲሆኑ በሺህ የሚቆጠሩ 
የሰነድ ማሰረጃዎች መቅረባቸውን አብራርተዋል 
- ዳኛው። የፍርድ ሂደቱ ከሰዓት በኋላ መቀጠል 
ቢገባውም አንዱ ዳኛ ሐኪም ዕረፍት ስለሰጣቸው 
ከሰዓት በኋላ መቀጠል አይችሉም ተብሎ ለሰኞ 
መጋቢት 24 ቀን ቀጠሮ ተሰጥቶ ችሎቱ 
አብቅቷል።</p>

<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ መጋቢት 22 ቀን 1999</a></p>

</body>
</html>
