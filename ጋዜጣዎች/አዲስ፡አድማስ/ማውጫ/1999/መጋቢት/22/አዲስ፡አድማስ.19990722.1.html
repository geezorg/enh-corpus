<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" 
"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>በሞቃዲሾ የኢትዮጵያ ሂሊኮፕተር ተመትቶ 
ወደቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በሞቃዲሾ የኢትዮጵያ ሂሊኮፕተር 
ተመትቶ ወደቀ</h2>


<p>በኢትዮጵያ ሠራዊት የሚታገዘው የሶማሊያ ጦር 
ዋና ከተማይቱን ከአክራሪ አቀንቃኞች 
ለመጠራረግ እያደረገ ባለው ውጊያ ጥቃት 
በመሰንዘር ላይ የነበረ አንድ የኢትዮጵያ 
ሂሊኮፕተር ከትናንት በስቲያ ተመትቶ ወደቀ። 
በስፍራው የነበሩ ጋዜጠኞች የኢትዮጵያ 
ሂሊኮፕተር የአክራሪ ኃይሉን ይዞታዎች 
እየደበደበ ሳለ በሚሳኤል መመታቱንና ሰዎች 
መሞታቸውን ተናግረዋ ብሏል - ቢቢሲ። በሞቃዲሾ 
በሽግግር መንግስቱ ወታደሮችና የአክራሪ 
ደጋፊዎች መካከል ውጊያው ተፋፍሞ የቀጠለ 
ሲሆን በርካታ የወታደር አስከሬኖች በመሬት 
ላይ ሲጎተት መታየቱን ቢቢሲ ዘግቧል። 
በሞቃዲሾ በርካታ አካባቢዎች ውጊያ እየተካሄደ 
ስለሆነ ምን ያህል ሰዎች እንደሞቱና 
እንደቆሰሉ ለማወቅ አስቸጋሪ ነው ብሏል 
አህመድ ኑር የተባለ ነዋሪ።</p>

<p>በርካታ ሰዎች እየቆሰሉ መሆናቸውን 
የተናገረው ሌላ የሞቃዲሾ ነዋሪ ውጊያ 
እየተካሄደ ስለሆነ ቁስለኞችን ሀኪም ቤት 
ማድረስ አልተቻለም ብሏል ለአሶሼትድ ፕሬስ። 
የሶማሊያ የሽግግር መንግስት ጠቅላይ ሚኒስትር 
አሊ ጌዲ በከተማዋ መረጋጋት እስኪሰፍን ድረስ 
ዘመቻው እንደሚቀጥል የተናገሩ ሲሆን ከዓለም 
አቀፍ ሽብርተኞች ጋር ግንኙነት አላቸው 
የሚሉዋቸውንና መንግስታቸውን የሚወጉ 
ኃይሎችን እያጠቁ እንደሆነ ለቢቢሲ ገልፀዋል። 
ጠቅላይ ሚኒስትሩ ሚያዝያ ላይ ሊካሄድ 
የታቀደው የዕርቅ ጉባኤ ዝግጅት መቀጠሉን 
አውስተዋል። በሌላ በኩል አልቃይዳ የተባለው 
የአሸባሪዎች ድርጅት በመላው ዓለም ለሚገኙ 
አክራሪዎች ባስተላለፈው መልዕክት የሱማሊያ 
የሽግግር መንግስትንና ዋነኛ ደጋፊዋን 
ኢትዮጵያን ለመውጋት ድጋፍ እንዲሰጡ ጥሪ 
አድርጓል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ መጋቢት 22 ቀን 1999</a></p>

</body>
</html>
