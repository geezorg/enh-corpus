<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" 
"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢሰመጉ በእስረኞች ላይ የሚፈጸም ሰቆቃ 
እንዲቆም ጠየቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢሰመጉ በእስረኞች ላይ የሚፈጸም 
ሰቆቃ እንዲቆም ጠየቀ</h2>


<p>ኢትዮጵያ በሕገ-መንግስቷ የደነገገቻቸውን 
ደንቦችና የተቀበለቻቸውን ዓለም አቀፍ የሰብ 
አዊ መብቶች በመተላለፍ በሕግ ከለላ ስር በዋሉ 
ሰዎች ላይ የምታደርሰውን ሰቆቃ እንዲቆም 
የኢትዮጵያ ስብአዊ መብቶች ጉባኤ (ኢሰመጉ) 
ጠየቀ።</p>

<p>ኢሰመጉ ትናንት ባወጣው መግለጫ ዓለም አቀፍ 
ስምምነቶችንና ሕገ መንግሥቱን በመተላለፍ አቶ 
ፀጋዬ አየለ ይግዛው የተባሉ ግለሰብ 
በተፈፀመባቸው ማሰቃየትና ድብደባ በእስር ላይ 
እያሉ ሕይወታቸው ማለፉን አመልክቷል።</p>

<p>ታህሳስ 9 ቀን 1999 ዓ.ም ያለ ፍ/ቤት ትዕዛዝ 
በቁጥጥር ስር የዋሉት አቶ ፀጋዬ ለ8 ቀን 
በድብረማርቆስና በባህርዳር ከታሰሩ በኋላ ወደ 
አዲስ አበባ ፖሊስ ወንጀል መከላከልና ምርመራ 
ተዛውረው "የአርበኞች ግንባር አባል ነህ? 
እገሌን ታውቃለህ?" እየተባሉ ይደበደቡ 
እንደነበር መግለጫው ገልጿል።</p>

<p>ለዘጠኝ ቀናት ያለ እህል ውሃ ቀዝቃዛ ክፍል 
ውስጥ እጅ እግራቸው ታስሮ "አውጣ" እየተባሉ 
በጣውላ ተደብድበው ራሳቸውን በመሳታቸው ወደ 
ራስ ደስታ ሆስፒታል ተወስደው በተደረገላቸው 
ሕክምና ነፍስ ሲዘሩ ወደ እስር ቤቱ ተወስደው 
"ካሁን በፊት የለፈለፍከውን ተናገር" እየተባሉ 
ቪድዮ መቀረፃቸውንና በተፈፀመባቸው ድብደባ 
የሁለቱም እጃቸው ክንዶች ስሜት ማጣታቸውን፣ 
ግራ ጆሮአቸው በጥፊና በቦክስ በደረሰበት 
ጉዳት የመስማት ችግር እንዳጋጠመው፣ የግራ 
እግር ጥፍራቸው መነቀሉንና የአዕምሮ መረበሽ 
እንዳጋጠማቸው መግለጫው አብራርቷል። አቶ 
ፀጋዬ በፖሊስ ቁጥጥር ስር ሆነው በራስ ደስታ 
ሆስፒታል በሕክምና ላይ ሳሉ መጋቢት 17 ቀን 
ሕይወታቸው ማለፉንና መጋቢት 19 ቀን ወደ 
ደብረማርቆስ ተወስደው መቀበራቸውን መግለጫው 
ጠቅሶ የግለሰቡ አሟሟት በተገቢው መንገድ 
ተጣርቶ የድርጊቱ ፈፃሚዎች ለፍርድ እንዲቀርቡ 
ጠይቋል።</p>

<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ መጋቢት 22 ቀን 1999</a></p>

</body>
</html>
