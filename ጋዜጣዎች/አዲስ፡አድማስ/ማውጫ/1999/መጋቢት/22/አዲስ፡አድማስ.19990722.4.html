<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" 
"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ታጋቾቹን ለማስለቀቅ ኮሚቴ 
ይቋቋማል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ታጋቾቹን ለማስለቀቅ ኮሚቴ 
ይቋቋማል</h2>


<p>በአፋር ድንበር የታገቱት ስምንቱ 
ኢትዮጵያውያን እንዲለቀቁ የሚደረጉ ጥረቶች 
ተጠናክረው እንዲቀጥሉ የአስጐብኚ ድርጅቶች 
ሥራ አስኪያጆችናባለቤቶች ጠየቁ። ታጋቾቹ 
አንድ ወር አልፎአቸዋል።</p>

<p>ስምንቱን ኢትዮጵያውያን ታጋቾች ለማስለቀቅ 
የሚሰራ ኮሚቴ በሚቀጥለው ሳምንት ይቋቋማል 
ብለዋል አስጐብኚ ድርጅቶቹ።</p>

<p>በሥራ ላይ እያሉ ከአምስት አውሮፓውያን ጋር 
የታገቱት ስምንቱ ኢትዮጵያውያን ዛሬ አንድ 
ወር ከሁለት ቀናቸው ሲሆን፣ ታጋቾቹ 
እንዲለቀቁ ጥረቶች መጠናከር እንዳለባቸው 
የአስጐብኚ ድርጅቶች ባለቤቶች ሰሞኑን በጋራ 
በሰጡት ጋዜጣዊ መግለጫ አመልክተዋል።</p>

<p>አቶ ሳምሶን ተሾመ (ኦልቱርስ ኢትዮጵያ) አቶ 
አሰፋ አዘነ (ክብራን አስጐብኚ ድርጅት) እና 
ቶኒ ሂኪ (ኢትዮጵያ ኳድራንትስ አስጐብኚ 
ድርጅት) በጋራ በሰጡት ጋዜጣዊ መግለጫ 
ለታጋቾቹ "በሰላም እንድትመጡ እየፀለይን ነው" 
ሲሉ ለአጋቾቹ "ከፖለቲካ ጋር ምንም ግንኙነት 
የሌላቸው ንፁሀን ናቸው እባካችሁ ልቀቋቸው" 
ብለዋል።</p>

<p>ታጋቾቹን ለማስለቀቅ ጥረት የሚያደርግ 
በፈቃደኞች የሚመሰረት ኮሚቴ በሚቀጥለው 
ሳምንት ይቋቋማል ያሉት ሥራ አስኪያጆቹ 
ኮሚቴው ለመንግስታቱ ድርጅት የፀጥታ ምክር 
ቤት፣ ለአፍሪካ ህብረት፣ ለአውሮፓ ህብረት 
እና ለተለያዩ ተቋማት ደብዳቤዎች እንደሚልክ 
ተገልጿል። አምስቱ አውሮፓውያኑ ከተለቀቁ 
በኋላ በመገናኛ ብዙህንም ሆነ በአለም አቀፍ 
ህብረተሰብ ዘንድ የተሰጠው ትኩረት መቀነሱ 
እንዳሳዘናቸው አመልክተው ኢትዮጵያውያኑ 
ቤተሰብ እንደሌላቸው ተደርጐ መዘንጋታቸው 
ተገቢ አይደለም ብለዋል።</p>

<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ መጋቢት 22 ቀን 1999</a></p>

</body>
</html>
