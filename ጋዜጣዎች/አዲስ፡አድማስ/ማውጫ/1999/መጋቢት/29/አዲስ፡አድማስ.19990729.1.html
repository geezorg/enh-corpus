<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" 
"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የቅንጅት ላዕላይ ም/ቤት አባላት 
ክሳቸውን እንዲከላከሉ ተበየነ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የቅንጅት ላዕላይ ም/ቤት አባላት 
ክሳቸውን እንዲከላከሉ ተበየነ</h2>


<p>-37 ሰዎች ከ1ኛ ክስ ነፃ ወጡ
-	አቶ ካሳሁን ከበደ በነፃ ተሰናበቱ
-	በሌሉበት የተከሰሱ 5 ሰዎች ክስ እንዲቋረጥ 
ተወሰነ</p>

<p>የፌዴራል ከፍተኛ ፍ/ቤት 2ኛ ወንጀል ችሎት 
አቃቤ ሕግ ሕገ-መንግሥቱንና 
ሕገ-መንግሥታዊውን ሥርዓት በሕግ ከተደነገገው 
ውጪ በኃይል ለመጣል አሲረዋል በማለት ክስ 
በመሠረተባቸው የቅንጅት አመራሮች፣ የሲቪል 
ማኅበረሰብ አባላትና ጋዜጠኞች ላይ በመሠረተው 
ክስ ላይ ብይን ሰጠ።</p>

<p>ፍ/ቤቱ ባለፈው ሐሙስ ባስቻለው ችሎት አቃቤ 
ሕግ በአቶ ካሳሁን ከበደ ላይ ያቀረባቸው 
ማስረጃዎች ግለሰቡ የመምህራን ማኅበር 
የአመራር አካል መሆናቸውን የማያረጋግጥ 
በመሆኑና የውሳኔ ሰጪነት ሚና ስለሌላቸው 
ከተመሠረተባቸው 1ኛ ክስ በነፃ እንዲሰናበቱ 
ወሰነ። 	በዕለቱም ዋራንት ተቆርጦላቸው 
ከእስር እንዲፈቱ ትዕዛዝ ሰጥቷል።</p>

<p>አቃቤ ሕግ በ1996 ዓ.ም የወጣውን የኢትዮጵያ 
ፌዴራላዊ ዲሞክራሲያዊ ሪፐብሊክ የወንጀል ሕግ 
በአንቀፅ 32/1/ /ሀ/ለ/38፣ 34፣ 27/1 እና 238/2/258 
የተደነገገውን ተላልፈዋል በማለት ተከሳሾች 
ላይ የመሠረተው 1ኛ ክስ፣ ሕገ መንግሥቱንና 
በሕገ መንግሥቱ መሠረት የተቋቋመውን ሥርዓት 
ለማፍረስ በአድማና በግብረአበርነት ፈጽመዋል 
ባለው የሙከራ ወንጀል ነው።</p>

<p>ፍ/ቤቱ ባለፈው ረቡዕ ባስቻለው ችሎት 
ማንኛውም ውሳኔ የሚሰጠው በቅንጅት የላዕላይ 
ም/ቤቱ እንደሆነ አቃቤ ሕግ ካቀረባቸው 
መረጃዎች ማረጋገጡን አመልክቷል።</p>

<p>ከላዕላይ ም/ቤቱ ውህደት በፊትና በኋላ ይወጡ 
የነበሩት መግለጫዎችና የሚተላለፉት ውሳኔዎች 
በአባላቱ መካከል ስምምነት ነበር ለማለት 
ያስችላል ያለው ፍ/ቤቱ ከውህደቱ በፊት የም/ቤቱ 
አመራር አባላት የነበሩት ኢንጂነር ኃይሉ 
ሻውል፣ አቶ አባይነህ ብርሃኑ፣ ዶ/ር ያዕቆብ 
ኃ/ማርያም፣ ዶ/ር ኃይሉ አርአያ፣ ኢንጂነር 
ግዛቸው ሽፈራው፣ ሻለቃ ጌታቸው መንግሥቱ፣ 
ዶ/ር ብርሃኑ ነጋ፣ ዶ/ር በፈቃዱ ደግፌ፣ አቶ 
ሙሉነህ ኢዮኤልና አቶ ሰለሺ ጠና በተከሰሱበት 
ክስ እንዲከላከሉ በይኗል።</p>

<p>በማያያዝም ቅንጅት በመስከረም ወር 1998 ዓ.ም 
ውህደት ከፈፀመ በኋላ አመራሩን የተረከቡት 
የላ ዕላይ ም/ቤት አባላት መሆናቸውን ፍ/ቤት 
ከቀረቡት ሰነዶች በማረጋገጡ አቶ አሰፋ 
ሀ/ወልድ፣ አቶ አስቻለው ከተማ፣ አቶ ብሩክ 
ከበደ፣ አቶ ገ/ፃድቅ ኃ/ማርያም፣ ዶ/ር ታዴዎስ 
ቦጋለ፣ ወ/ት ብርቱካን ሚደቅሳ፣ አቶ 
አንዱዓለም አራጌ፣ አቶ ታምራት ታረቀኝ፣ አቶ 
ደበበ እሸቱ፣ ወ/ሮ ንግሥት ገ/ሕይወትና አቶ 
የኔነህ ሙላቱ በተመሳሳይ እንዲከላከሉ 
ወስኗል።</p>

<p>ፍ/ቤቱ ባለፈው ሐሙስ ባስቻለው ችሎት 
ከቅንጅት ላዕላይ ም/ቤት ተከሳሾች ውጭ ያሉትን 
የድርጅቱን አባላት የክስ ቻርጅ ተመልክቶ 
የተለያዩ ብይኖችን ሰጥቷል።</p>

<p>በዚሁ መሠረት ፕሮፌሰር መስፍን ወ/ማርያም 
ምርጫው ከመደረጉ በፊት ድርጅቱ በሰሜን ሆቴል 
ባደረገው ስብሰባ ይህ መንግሥት መሻሻልና 
መታረም የማይችል የዲሞክራሲያዊ ባህርይ 
የማይታይበትና የማይታረም ወዘተ በማለት 
በመናገራቸው ተከሳሹ የላዕላይ ም/ቤት አባል 
ባይሆኑም ከቅንጅት ጋር ባላቸው የቅርብ 
ትስስር ፍ/ቤቱ እንዲከላከሉ በይኗል።</p>

<p>አቶ ማሙሸት አማረ፣ አቶ በድሩ አደም፣ አቶ 
አንተነህ ሙሉጌታ፣ መቶ አለቃ ግርማ አማረ፣ 
አቶ መላኩ ፋንታ፣ አቶ መስፍን ጀቤሳ፣ አቶ 
ብርሃኑ ዓለማየሁ፣ አቶ ውድነህ ጀዲ፣ አቶ 
መላኩ ኡንቻ፣ አቶ አብዮት ዋቅጅራ፣ አቶ 
መብራቱ ከበደ፣ አቶ ዳንኤል በሪሁን፣ ወ/ት 
ቅድስት በቀለ፣ አቶ ተስፋዬ ታሪኩ፣ አቶ 
ዋልተንጉሥ አስናቀና አቶ ሙሉ ጋሹ የተባሉት 
ተከሳሾች ምርጫው ተጭበርብሯል በማለት አስበው 
ፈጽመውታል የተባለውን ወንጀል በአነሳሽነት፣ 
በተባባሪነት፣ ታጣቂዎችን በመመልመልና 
በማስመልመል በሰውና በንብረት ላይ ጉዳት 
ለማድረስ የወጠኑትንና የተሳተፉበትን 
የወንጀል ድርጊት አቃቤ ሕግ ካቀረባቸው 
የተለያዩ ሰነዶችና ማስረጃዎች በመነሳት 
ተከሳሾቹ እንዲከላከሉ ፍ/ቤቱ ብይን 
ሰጥቷል።</p>

<p>አቶ ስለሺ አንዳርጌ፣ ኰሎኔል ታምሩ 
ጉልላት፣ አቶ ሀብታሙ ገ/ሕይወት፣ አቶ አሥራት 
ጣሴ፣ አቶ በቀለ ግርማ፣ አቶ ታዴዎስ በየነ፣ 
አቶ ዓለማየሁ መሰለና ወ/ት ሰብለወርቅ ታደስ 
የቅንጅት አባላት መሆናቸው ቢገለጽም 
የቀረቡባቸው የአቃቤ ሕግ ማስረጃዎች በወንጀል 
ድርጊቱ በቀጥታ መሳተፋቸውን ስለማያመለክቱ 
ከ1ኛው ክስ ነፃ መሆናቸውን ፍ/ቤቱ 
አስታውቋል።</p>

<p>አቶ እስክንድር ነጋ ከተከሰሱበት "ምርጫ 97" 
መጽሐፍ በስተቀር ሌላ ማስረጃ ስላልቀረበባቸው 
አቶ አንተነህ ጌትነት፣ አቶ ውድነህ 
ተመስገን፣ አቶ ወንድሜነህ ደሳለኝ፣ አቶ ታዬ 
ጌታቸው፣ አቶ ተስፋዬ ጋንታ፣ አቶ እዮብ 
በቀለ፣ አቶ መሐመድ ሰማን፣ አቶ ካሳ ታደሰ፣ 
ወጣት ፍቃዱ አሰፋ፣ ወጣት ምናለ ገብሬና አቶ 
ገዛኸኝ ተስፋዬ በአድማና በግብረአበርነት 
የተከሰሱ ቢሆንም፣ ጥርጣሬ ላይ በወደቀ 
ማስረጃ ብይን መስጠት ስለማይቻል፣ 1ኛ ክስ 
መከላከል ሳያስፈልጋቸው በነፃ እንዲሰናበቱ 
ፍ/ቤቱ መበየኑን አስታውቋል።</p>

<p>አቶ ዳንኤል በቀለ፣ አቶ ነፃነት ደምሴና መቶ 
አለቃ ዓለማየሁ የኔነህ በድምፅ ብልጫ 
እንዲከራከሩ የተበየነ ሲሆን መሐል ዳኛው አቶ 
አዲል አህመድ ከ1ኛው ክስ ሳይከላከሉ በነፃ 
ሊሰናበቱ ይገባል በማለት የተለዩበትን 
ምክንያት በዝርዝር ለችሎቱ አቅርበዋል።</p>

<p>በሌሉበት የተከሰሱት አቶ አንዳርጋቸው ፅጌ፣ 
አቶ መስፍን አማረና አቶ ኤልያስ ክፍሌ 
በቀረበባቸው የአቃቤ ሕግ ማስረጃዎች ሊከላከሉ 
የሚገባ ቢሆንም በሌሉበት ብይን መስጠት 
ባይቻልም ጥፋተኛ መሆናቸው ተገልጿል። 
በሌሉበት የተከሰሱት ዶ/ር ነገደ ጐበዜ፣ አቶ 
ያሬድ ጥበቡ፣ አቶ ዳዊት ከበደ፣ አቶ አረጋዊ 
በራሴ፣ አቶ ሰለሞን ተካልኝ፣ አቶ ከፈለኝ 
ማሞ፣ ዶ/ር አሰፋ ነጋሽ፣ አቶ ክፍሌ ሙላት፣ 
አቶ ሊሻን ግዛው ከተመሰረተው 1ኛ ክስ መከላከል 
ሳያስፈልጋቸው በነፃ እንዲለቀቁ ፍ/ቤቱ 
ወስኗል። ፍ/ቤቱ በሌሎች ተከሳሾች ላይ ብይን 
ለመስጠት ለሰኞ ሚያዚያ 1 ቀን ቀጠሮ ሰጥቶ 
የዕለቱ ችሎት አብቅቷል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ መጋቢት 29 ቀን 1999</a></p>

</body>
</html>
