<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የነዳጅ ቦቴ ባለንብረቶች ለተቃውሞ ሰልፍ ወጡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የነዳጅ ቦቴ ባለንብረቶች ለተቃውሞ ሰልፍ ወጡ</h2>


<p>የፌዴራል ትራንስፖርት ባለሥልጣን ያወጣውን አዲስ መመሪያ በመቃወም በመቶዎች የሚቆጠሩ የነዳጅ ቦቴ ማመላለሻ ባለንብርቶች ከትናንት በስቲያ ከመስቀል አደባባይ እስከ ጠ/ሚ ጽ/ቤት ሰልፍ ወጡ።</p>

<p>ባለሥልጣን መሥሪያ ቤቱ ነዳጅ ለማመላለስ የሚውሉ ቦቴዎችን ግለሰቦች ከውጭ አገር ለማስመጣት ይችላሉ በሚል ያወጣው መመሪያ የግል የነዳጅ ቦቴ ማመላለሻ ባለንብረቶችን መሥራት እንዳይችሉ ያደርጋቸዋል በሚል ነው ሰልፈኞቹ ለተቃውሞ የወጡት።</p>

<p>ከውጭ መኪኖችን በማስገባት ሥራ ላይ የተሠማሩ ኩባንያዎችና ግለሰቦች ቦቴዎችን ለመግዛት ከሚውለው ገንዘብ 30 በመቶ ተቀማጭ ገንዘብ እንዳላቸው ካሳወቁ ወደ አገር ውስጥ ሊያስገቡ ይችላሉ በማለት መመሪያውን ተግባራዊ ለማድረግ መዘጋጀቱ ጥቂት ግለሰቦች በአንድ ጊዜ ከ10 በላይ ቦቴ ወደ አገር ውስጥ በማስገባት የንዳጅ ማመላለሱን ሥራ በጅምላ እንዲቆጣጠርቱት የሚያስችልና እኛን ከመሥራት ውጭ የሚያደግ ነው ብልዋል - የቦቴ ትራንስፓርት ድርጅት አባላት።</p>

<p>የአገሪቱ የነዳጅ ፍላጐት በመጨመሩ በሥራ ላይ ያሉት የነዳጅ ማመላለሻ ቦቴዎች በቂ አይደሉም የሚለው የፌዴራሉ የትራንስፖርት ባለሥልጣን ፤ የነዳጅ ፍላጐትን በአገሪቱ ለማዳራስ 362 ተጨማሪ ማመላለሻ ቦቴዎች በማስፈለጋቸው መመሪያው መውጣቱ አስፈላጊ እንደሆነ ገልጿል።</p>

<p>በሰባት ሰዎች የተዋቀረው ኮሚቴ ባስተባበረው መሠረት ሠልፈኞቹ ጠ/ሚ ቢሮ ከደረሱ በኋላ የሰፍል ተወካዮች ወደ ውስጥ እንዲገቡ ተፈቅዶላቸው አቤቱታቸውን ለጠ/ሚ ቢሮ ኃላፊዎች አቅርበዋል።</p>

<p>የነዳጅ ቦቴ ማመላለሻ ባለንብረት ተወካዮች ከአዲስ አበባ መስተዳድር የሰላማዊ ሰልፍ ፍቃድ ካገኙ በኋላ ሰላማዊ ሰልፉን እንዳካሄዱ ለመረዳት የተቻለ ሲሆን ፤ ከግቦቱ ምርጫ ወዲህ በአደባባይ ሰላምዊ ሰልፍ ሲካሄድ የትናንት በስቲያው ሠልፍ የመጀመሪያው እንደሆነ ታውቋል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ መስከረም 6 ቀን 1999</a></p>

</body>
</html>	
