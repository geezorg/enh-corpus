<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" 
"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>"በፓርላማ የምናቀርበው ጉዳይ ተቀባይነት 
አያገኝም"
"ፓርላማው መቻቻል የታየበትና ውጤታማ 
ነበር"</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በፓርላማ የምናቀርበው ጉዳይ 
ተቀባይነት አያገኝም"
"ፓርላማው መቻቻል የታየበትና ውጤታማ 
ነበር"</h2>


<p>ፓርላማ በያዝነው ሳምንት ለእረፍት ከመበተኑ 
በፊት ያከናወናቸው ሰራዎች መቻቻል 
የታየባቸውና ውጤታማ ነበሩ በማለት አፈጉባኤ 
ተሾመ ቶጋ ሲናገሩ፣ በፓርላማ ውስጥ በቂ 
የውይይት ጊዜ አናገኝም የሚሉ ተቃዋሚ 
ፓርቲዎች በበኩላቸው፣ ለምናቀርባቸው ጉዳዮች 
ተቀባይነት ከመነፈጉም በተጨማሪ በፓርላማ 
በያዝነው የወንበር ብዛት ህጋዊ እውቅና 
አልተሰጠንም ይላሉ።</p>

<p>ግማሽ አመት ስራውን አጠናቆ ለእረፍት 
የተበተነው ምክር ቤት ባለፉት 4 ወራት በርካታ 
ህጐች ላይ ተወያይቶ እንዳፀደቀ አፈ ጉባኤው 
ገልፀው፣ የፌደራል መስሪያ ቤቶችን የመቆጣጠር 
ሃላፊነቱንም ለመወጣት ሪፖርቶችን አዳምጧል፣ 
በአለም አቀፍ መድረኮች በመሳተፍም ውጤታማ 
ስራ አከናውኗል ብለዋል።</p>

<p>ፓርቲዎች በፓርላማው ቋሚ ኮሚቴዎች ውስጥ 
እንዲሳተፉ ተደርገዋል፣ የመንግስት 
አስተዳደርንና ባጀትን የሚቆጣጠር ቋሚ ኮሚቴም 
በተቃዋሚዎች ተይዞ ፓርላማው ፓርላማው 
የመቻቻል አሰራር እየታየበት ነው ብለዋል- 
አፈጉባኤው።</p>

<p>ፓርላማው በሚገባ መስራት አይችልም። በቂ 
የውይይት ጊዜ አይሰጠንም። አጀንዳ ለማስያዝ 
ችግር አለብን የሚሉት የኦፌዲን መሪ አቶ ቡልቻ 
ደመቅሳ ፓርላማው በሚገባ መስራት አልቻለም፣ 
ዝም ብለን የምንሰበሰብበት እንዲያውም 
ሰልችቶን የማንሄድበት ነው በማለት ቅሬታቸውን 
ይገልፃሉ።</p>

<p>ፓርላማው ውጤታማ ነው በሚለው ጉዳይ ሙሉ 
ለሙሉ እንደማይስማሙ የተናገሩት አቶ ተመስገን 
ዘውዴ፣ በበኩላቸው ፓርላማ እንዲወያዩባቸውና 
እንዲወስንባቸው የምናቀርባቸው አጀንዳዎች 
ብቁ አይደሉም ተብለው እንዲመለሱ ተደርገዋል 
ብለዋል። በሶማሊያ ጉዳይ የተለየ አቋም 
በመያዛችን በሬዲዮና በቲቪ ዘለፋ 
ተካሂዶብናል፣ የሚመለከተው መስሪያ ቤት 
ፓርላማ ስለጉዳዩ መጥቶ እንዲያስረዳ ጥያቄ 
ስናቀርብ መጠየቅ አትችሉም የሚል ምላሽ 
ተሰጥቷል ብለዋል አቶ ተመስገን። ፓርላማ 
ውስጥ በቅንጅት ስር የተደራጁ 61 አባላት 
ቢኖሩም የንግግር ሰአት የሚመደብልን ግን በ40 
ሰው እየታሰበ ነው ያሉት አቶ ተመስገን ሰሞኑን 
ደግሞ ቁጥራቸው ከ40 ቀንሷል እየተባልን ነው። 
የአባላት ዕለታዊ መዝገብ ላይ ቅንጅት የሚል 
ስም አልተካተተም፣ በተናጠል ፓርቲ ነው 
መዝገቡ የተዘጋጀው፣ ራሳችን እየሰረዝን ነው 
ቅንጅት ብለን የምንፅፈው ብለዋል። ፓርላማው 
ማካሄድ የነበረበትን ስብሰባዎች አላደረገም 
የሚሉት የህብረት ተወካይ አቶ ገብሩ 
ገ/ማርያም፣ ከመንግሥት የሚመጣው ተቀባይነት 
ያገኛል፣ ከተቃዋሚ ፓርቲዎች የሚመጡት 
የመወያያ አጀንዳዎች ግን ብቁ አይደሉም 
ተብለው ይጣላሉ፣ በፓርላማው ዋነኛ ተቃዋሚ 
ብንሆንም ህጋዊ እውቅና ሊሰጡን አልቻሉም፣ 
ፓርላማው እንደሚጠበቀው አልስራም የሚሉት 
የተቃዋሚ ፓርቲ መሪዎች ወደፊት አሰራሩ 
መሻሻል እንዳለበት ይናገራሉ። የፓርላማው 
አዲስ የስነ ምግባር እና የአሰራር ደንብ 
ተግባራዊ የሆነው በዘንድሮ አመት በመሆኑ ብዙ 
ነገሮች በሂደት ላይ ናቸው የሚሉት አቶ ልደቱ 
አያሌው፣ ኢዴአፓ መድህን በፓርላማ የሚታዩ 
ችግሮች በሂደት ይስተካከላሉ የሚል ተስፋ 
እንዳለው ተናግረዋል።</p>

<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ የካቲት 3 ቀን 1999</a></p>

</body>
</html>
