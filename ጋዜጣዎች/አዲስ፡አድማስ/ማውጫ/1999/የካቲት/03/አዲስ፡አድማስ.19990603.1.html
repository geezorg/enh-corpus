<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" 
"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያ ተቃዋሚዎችን በሕገ ወጥ እስር 
ታሰቃያለች-አምነስቲ ኢንተርናሽናል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢትዮጵያ ተቃዋሚዎችን በሕገ ወጥ 
እስር ታሰቃያለች-አምነስቲ ኢንተርናሽናል</h2>



<p>በኢትዮጵያ አፈና እያባባሰ የመጣውን 
መንግሥት በሚቃወሙ ላይ እስር፣ ስቃይና ወከባ 
ይፈፅማል በማለት አምነስቲ ኢንተርናሽናል 
ሰሞኑን ባወጣው መግለጫ ሲወነጅል፣ መንግሥት 
ግን የተለመደ የአምነስቲ መሰረተ ቢስ ውንጀላ 
ነው በማለት አስተባበለ።</p>

<p>በፀረ ሽብር ዘመቻ ከአሜሪካ መንግሥት 
ድጋፍና ሙገሳ የተቸራቸው፣ ቀደም ሲልም 
የእንግሊዙ ጠቅላይ ሚኒስትር ቶኒ ብሌር 
በመሰረቱት የአፍሪካ ኮሚሽን አባል የነበሩት 
ጠቅላይ ሚኒስትር መለስ ዜናዊ በተቃዋሚዎቻቸው 
ላይ በግልፅ የሚፈፅሙት በደልና ጭቆና 
እየጨመረ መጥቷል ብሏል አምነስቲ።</p>

<p>እንደ ዘ ኢንዲፐንደንት ጋዜጣ ዘገባ 
ከታህሳስ ወር ጀምሮ በተለያዩ የአገሪቱ 
አካባቢዎች ቢያንስ 40 ያህል የተቃዋሚ ፓርቲ 
ደጋፊዎች ታስረዋል የሚለው አምነስቲ፣ 
በማዕከላዊ እስር ቤት ከታሰሩት ውስጥ 
ከቤተሰቦቻቸው ወይም ከጠበቆች ጋር እንዲገናኝ 
የተፈቀደለት የለም፣ ከእስር የተለቀቁ ሰዎች 
እንደሚናገሩትም በተደጋጋሚ ግርፊያ ይፈፀማል 
ብሏል። ዋናው የመንግሥት ተቃዋሚ ቅንጅትም 
በርካታ ደጋፊዎቼ በየጊዜው በሕገ ወጥ መንገድ 
እየተገደሉብኝ ነው በማለት ማመልከቱን ዘግቧል 
አምነስቲ።</p>

<p>ከታሰሩት ውስጥ ታህሳስ 6 ቀን 1999 የታሰረው 
የ23 ዓመቱ የአኒሜሽን ቴክኖሎጂ ተማሪ 
እንዳልካቸው መለሰ እንደሚገኝበት አምነስቲ 
ጠቅሶ፣ ቤተሰቦቹ ምግብ እንዲያቀብሉት 
ቢፈቀድላቸውም እንዲያዩት ግን 
አልተፈቀደላቸውም ፍ/ቤት ቢቀርብም እስካሁን 
ክስ አልተመሰረተበትም ብሏል።</p>

<p>በአዲስ አበባ ጐዳናዎች የፖለቲካ ጉዳይ 
ሲነሳ የፍርሃት ድባብ እንደሚሰፍን የጠቀሰው 
ዘ ኢንዲፐንደንት የአምነስቲ ኢንተርናሽናል 
ተጠሪ ሚ/ር ማርቲን ሂል "የተቃዋሚ ፓርቲ 
አባላት ከሰው እንዳይገናኙ ምናልባትም በፈጠራ 
ክስ መያዛቸው በጣም አሳስቦናል። ግርፊያ 
ሊፈፀምባቸውና በጥሩ ሁኔታ አይያዙም የሚል 
ስጋት ስላለን ነው ለባለሥልጣንት 
ያመለከትነው" ማለታቸውን ዘግቧል።</p>

<p>የኢትዮጵያ መንግሥት በበኩሉ ወንጀል ሳይሰራ 
የታሰረ አንድም የተቃዋሚ ፓርቲ አባል የለም 
ሲል ክሱን አስተባብሏል። የጠቅላይ ሚኒስትሩ 
አማካሪ አቶ በረከት ስምኦን "ከሽብረተኞች 
ጥቃት ጋር ቁርኝት ያላቸው ሰዎች ብቻ ነው 
ያሰርነው። የተቃዋሚ ፓርቲ አባላት በመሆኑ 
የታሰረ ሰው ስለሌለ ውንጀላው ተጨባጭነት 
የለውም" በማለት አስተባብለዋል።</p>

<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ የካቲት 3 ቀን 1999</a></p>

</body>
</html>
