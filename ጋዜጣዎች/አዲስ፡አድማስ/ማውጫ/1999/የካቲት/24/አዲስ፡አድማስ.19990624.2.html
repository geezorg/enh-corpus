<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" 
"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>በጎሳ ግጭት አራት ሰዎች ሞቱ
የፖለቲካ ቅስቀሳ የግጭቶችን መልክ እየቀየረ 
ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በጎሳ ግጭት አራት ሰዎች ሞቱ
የፖለቲካ ቅስቀሳ የግጭቶችን መልክ እየቀየረ 
ነው</h2>


<p>በሶማሌ ክልል ሰሞኑን በጎሳ የተቧደኑ ሰዎች 
በፈጠሩት ግጭት 4 ሰዎች መሞታቸው ሲዘገብ 
ከኦሮሚያ ክልል የተውጣጡ የአገር ሽማግሌዎች 
በውሃና በግጦሽ መሬት ሳቢያ ሲፈጠሩ የነበሩ 
ግጭቶችን ለጠቅላይ ሚኒስትር ቢሮና ለክልሉ 
መስተዳድር አመለከቱ።</p>

<p>በሶማሌ ክልል በጎሳ የሚቧደኑ ሰዎች 
የሚፈጥሩትን ግጭት ለመቆጣጠር ታስረው 
ከነበሩት ሰዎች በአገር ሽማግሌዎች አቤቱታ 20 
ያህሉ ማክሰኞ እለት መፈታታቸውን የዘገበው 
ሸበሌ ሚዲያ ኔትዎርክ፣ ሮቡዕ እለት በጦር 
መሳሪያ ግጭት ተቀስቅሶ 4 ሰዎች እንደሞቱና 8 
እንደቆሰሉ ገልጿል።</p>

<p>በሌላ በኩል ሰሞኑ በኦሮሚያ ክልል የተውጣጡ 
የአገር ሽማግሌዎች በአዲስ አበባ ባካሄዱት 
ጉባኤ፣ በአርብቶ አደሮች አካባቢ በተደጋጋሚ 
የሚፈጠሩ ግጭቶች እንዳሳሰባቸው በመጥቀስ 
ለክልሉ እና ለጠቅላይ ሚ/ሩ ማመልከታቸውን 
ተናግረዋል።</p>

<p>በደቡብ ኦሮሚያ አካባቢ በተለይ በቦረና እና 
በጉጂ በገብራ እና በቦረና አካባቢዎች መካከል 
ተደጋጋሚ ግጭቶች እንደሚታዩ የጉባኤው 
ተሳታፊዎች አስታውሰው ካሁን በፊት ግጭቶቹ 
በባህላዊ ልምድ "ጀግና" ለመባል ወይም ከሳር 
እና ከውሀ አጠቃቀም ጋር የተገናኙ ነበሩ፣ 
አሁን ግን በምንም የማይገናኙ ሰዎች ናቸው 
ሲገዳደሉ የሚውሉት ብለዋል። ግጭቶቹ ፖለቲካዊ 
መልክ ይዘዋል ያሉት አንድ የጉባ ኤው ተሳታፊ 
ከሁሉም የተወከሉ የአገር ሽማግሌዎች 
በሚሳተፉበት ጉባኤ ጉዳዩ ግልፅ ወጥቶ መፍትሄ 
ማግኘት አለበት ሲሉ አሳስበዋል።</p>

<p>በህገ መንግስቱ "ማንኛውም ኢትዮጵያዊ ከቦታ 
ቦታ መዘዋወር ይችላል" የሚለውን አንቀፅ 
በመጥቀስ በአርብቶ አደሮች አካባቢ ለግጦሽ 
እና ለውሀ ግጭት መንስኤ ሊሆን ይችላል ያሉ ሌላ 
ተሳታፊ የአርብቶ አደሩ የመሬት ይዘት 
እንዲጠና ፈቃድ ተገኝቶ እንቅስቃሴ እየተደረገ 
ነው ሲሉ ጠቁመዋል።</p>

<p>በኦሮሚያ ክልል በቦረና ዞን ከየካቲት 
መጀመሪያ በተፈጠረ ግጭት 19 ሰዎች መሞታቸውንና 
11 ሰዎች መቁሰላቸውን የፌዴራል ፖሊስ ገልፆ 
ነበር።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ የካቲት 24 ቀን 1999</a></p>

</body>
</html>
