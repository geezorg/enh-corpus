<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" 
"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ፍ/ቤት የቅንጅት መሪዎች እንዲለቀቁ 
ወይም እንዲከራከሩ ብይን እንደሚሰጥ 
ይጠበቃል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ፍ/ቤት የቅንጅት መሪዎች 
እንዲለቀቁ ወይም እንዲከራከሩ ብይን 
እንደሚሰጥ ይጠበቃል</h2>


<p>ባለፈው አመት በታሰሩት የቅንጅት መሪዎች፣ 
የሲቪል ማህበር አባላትና ጋዜጠኞች ላይ ክስ 
ያቀረበው አቃቤ ህግ ማስረጃ ይሆኑኛል 
ያላቸውን መረጃዎች ማቅረቡ የሚታወስ ሲሆን፣ 
ፍ/ቤት ለሁለት ወር በሰጠው ቀጠሮ ሰኞ እለት 
ተከሳሾች እንዲለቀቁ ወይም እንዲከራከሩ ብይን 
ይሰጣል ተብሎ ይጠበቃል።</p>

<p>ጉዳዩን የሚመለከተው የፌዴራል ከፍተኛ 
ፍ/ቤት ሁለተኛ ወንጀል ችሎት የሁለት ወር የጊዜ 
ቀጠሮ የሰጠው፣ በአቃቤ ሕግ የቀረቡ የቪዲዮና 
የድምፅ ሰነዶች እንዲሁም የምስክርነት ቃሎችን 
ለመመርመር የሁለት ወር ቀጠሮ እንደሚያስፈልግ 
በመግለፅ ሲሆን የአቃቤ ሕግ ማስረጃዎች 
ተከሳሾችን የማያስጠይቅ ከሆነ በነፃ 
እንዲለቀቁ የአቃቤ ህግ ማስረጃ ተከሳሾችን 
የሚያስጠይቅ ነው ካለም ተከሳሾች በማስረጃ 
የአቃቤ ህግን ክስ እንዲያስተባብሉ ይከላከሉ 
ብሎ እንደሚበይን በወቅቱ ጠቅሷል። ከ15 ወራት 
በላይ የታሰሩት ተከሳሾች በሚቀጥለው ሰኞ 
ፍ/ቤት የሚቀርቡት ለ62ኛ ጊዜ ነው።</p>

<p>የሲቪል ማህበር አባላት የሆኑት ተከሳሾች 
በጠበቃ ሲከራከሩ፣ ተከሳሽ የቅንጅት መሪዎችና 
ጋዜጠኞች ግን አንከራከርም ማለታቸው 
ይታወቃል። ተከሳሾች ህገመንግስት በሃይልና 
በአመፅ ለማፍረስ ወንጀል ፈፅመዋል በማለት 
አቃቤ ሕግ በርካታ ክሶችን ማቅረቡ የሚታወስ 
ሲሆን፣ የቀረበብን ክስ የፖለቲካ እንጂ የህግ 
አይደለም ከሚሉት ተከሳሾች ፕ/ር መስፍን 
ወልደማርያም በመንግስትና በተከሳሾች መካከል 
ያለው አለመግባባት በውይይት ሊፈታ የሚችል 
የፖለቲካ ጥያቄ እንጂ የወንጀል ጉዳይ 
አይደለም ማለታቸው ይታወሳል።</p>

<p>ዶ/ር ያዕቆብ ሃ/ማርያምም በበኩላቸው 
ለዲሞክራሲና ለልማት አስተዋፅኦ ለማድረግ 
መታገል ወንጀል አይደለም፣ ዓላማችን 
ለአገራችን ጥቅም መቆም ብቻ ከሆነ በእኛና 
በኢህአዴግ መካከል ያለው ልዩነት ትንሽና 
በቀላሉ ሊፈታ የሚችል ነው ብለዋል።</p>

<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ የካቲት 10 ቀን 1999</a></p>

</body>
</html>
