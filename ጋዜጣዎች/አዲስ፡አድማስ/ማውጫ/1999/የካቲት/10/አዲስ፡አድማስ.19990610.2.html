<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" 
"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ስታርባክ ከኢትዮጵያ ተጨማሪ ቡና ይገዛል
በአ.አ የባሪስታዎች ውድድር ይካሄዳል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ስታርባክ ከኢትዮጵያ ተጨማሪ ቡና 
ይገዛል
በአ.አ የባሪስታዎች ውድድር ይካሄዳል</h2>


<p>ባለፉት አራት ዓመታት የቡና ምርት ሽያጭ 
በአማካይ 25 በመቶ ማደጉን ያመለከተው የምስራቅ 
አፍሪካ ቡና ማህበር ጥርታችን ውጤት እያመጣ 
ነው አለ። ከትላንት በስቲያ ጀምሮ እስከዛሬ 
በተደረገው 4ኛ ጉባኤ ላይ ባወጣው መግለጫ 
ባለፈው ዓመት ከ9 የማህበሩ አባል አገራት ከ162 
ሚ.ዶላር በላይ ቡና መላኩን አስታውቋል - 
የምስራቅ አፍሪካ ቡና አምራቾች ማህበር።</p>

<p>በቡና ንግድ ሥራ ላይ የተሰማሩ ከ500 በላይ 
ግለሰቦችና ድርጅቶች በተገኙበት ጉባኤ ላይ 
ንግግር ያደረጉት የስታርባክ ም/ሊቀመንበር 
ደብሄይ ጉባኤው ስኬታማ መሆኑን ገልፀው 
በሚቀጥሉት ሁለት ዓመታት የምስራቅ አፍሪካ 
የቡና ግዢያችንን በእጥፍ እናሳድጋለን 
ብለዋል። ስታርባክ በኢትዮጵያ በ20 ሚሊዮን ብር 
ት/ቤት፣ ድልድይና ሌሎች የመሠረተ ልማት 
ተቋማት በማሰራት ላይ መሆኑን የተናገሩት 
ም/ሊቀመንበሩ በቡና ምርት ለተሰማሩ አነስተኛ 
ገበሬዎች ብድር እናመቻቻለን ብለዋል።</p>

<p>በሌላ በኩል ከአገሪቱ ምርጥ ሆቴሎችና 
ሬስቶራንቶች የተውጣጡ 45 ባሪስታዎች 
የሚሳተፉበት የቡና አዘገጃጀት ውድድር 
የሚካሄድ ሲሆን ከአሜሪካ ከአውሮፓና ከኬንያ 
የመጡ የቡና ባለሙያዎች በሥልጠናና በዳኝነት 
ይረዳሉ ተብሏል።</p>

<p>ውድድርና ስልጠና የተዘጋጀው ትክክለኛውን 
የቡና አዘገጃጀት ዘዴ ለማሳወቅ መሆኑን 
የኢትዮጵያ ቡና ላኪ ድርጅት ባግረሽ በላከው 
መግለጫ አመልክቷል። ቡና በተለይ በትክክለኛው 
መንገድ ሲሰናዳ የማይታመን ጣዕም ያለው መጠጥ 
ነው፣ አለመታደል ሆኖ ግን ጥራት ባነሰው የቡና 
ፍሬና በእውቀት ማነስ በዓለም ላይ የሚጠጣው 
አብዛኛው ቡና ደረጃው ዝቅተኛ ነው ብሏል። 
የአሁኑ ውድድርና ስልጠና ምርጥ እስፕሬሶ 
ቡናና ሌሎች የቡና አይነቶች ለማዘጋጀት 
የሚቻልበትን መንገድ በማሳየት በኩል የላቀ 
አስተዋፅኦ እንደሚኖረው ተስፋ እናደርጋለን 
ብሏል - ባግረሽ።</p>

<p>ውድድሩ በጣልያናዊው የቡና ማሽን አምራች 
በራንቺሊዮ እና በቡና ላኪው ባግረሽ ድጋፍ 
የሚዘጋጅ ነው።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ የካቲት 10 ቀን 1999</a></p>

</body>
</html>
