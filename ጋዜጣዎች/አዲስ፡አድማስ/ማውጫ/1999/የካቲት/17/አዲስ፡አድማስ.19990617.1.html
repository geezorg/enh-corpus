<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" 
"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የፍርድ ቤቱ ብይን ለሁለት ሳምንት 
ተቀጠረ
የቅንጅት ተከሳሾች ቀጠሮ በ15 ደቂቃ 
ተጠናቀቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የፍርድ ቤቱ ብይን ለሁለት ሳምንት 
ተቀጠረ
የቅንጅት ተከሳሾች ቀጠሮ በ15 ደቂቃ 
ተጠናቀቀ</h2>


<p>ባለፈው ሰኞ የቅንጅት ተከሳሾች የፍርድ 
ሂደት እየተካሄደበት ያለው አቃቂው 2ኛ ወንጀል 
ችሎት አዳራሹ ከምንጊዜው በላይ ሞልቶ ነበር 
ለተጨማሪ ወንበር ስፍራ እስኪታጣ ድረስ። 
የእስረኛ ቤተሰቦች የፍርድ ሂደቱን ለመከታተል 
የተገኙ የዓለም አቀፍ ድርጅቶችና የተለያዩ 
ኤምባሲ ተወካዮች የተለያዩ የሀገር ውስጥና 
የውጭ ሚዲያ ጋዜጠኞች ተገኝተዋል። በወንበር 
እጦት ግድግዳ ተደግፈው የተቀመጡም ነበሩ።</p>

<p>እስረኞቹ 3፡00 ገደማ ከስፍራው ቢደርሱም ወደ 
አዳራሹ የገቡት 3፡50 ነበር። አዳራሹ ውስጥ 
ሆነው መግባታቸውን ሲጠባበቁ የነበሩት 
ቤተሰቦችና ታዛቢዎች ከመቀመጫቸው ተነስተው 
ሲቀበሏቸው፣ እጅ በማውለብለብ ሰላምታ 
ተለዋወጡ። ሁለት ወራት ያህል ተለያይተው 
የቆዩ ሰለነበር ተቃቅፈው ሲሳሳሙ ደቂቃዎች 
አልፈዋል።</p>

<p>ዳኞች ሳይሰየሙ በመቆየታቸው ታዳሚው 
የየራሱን መላ-ምት እየሰጠ ይሳሳቃል፣ የታሳሪ 
ቤተሰቦችም ተስፋቸውን ይገልፃሉ። አጠገብይ 
ከነበሩት አንዱ "ከእነዚህ ውስጥ አብዛኞቹ 
በነፃ ተሰናባች ናቸው" አለ። ያዳምጡት 
የነበሩት ሴት "አዎ! እስቲ እንዳፍህ ያድርገው" 
ብለው ወደ ዳኞቹ ወንበር ቀና ብለው ተመለከቱ። 
የዕለቱ ቀጠሮ እስረኞቹ በተከሰሱበት ጉዳይ 
አቃቤ ህግ ያቀረበው ማስረጃ የሚያስጠይቃቸው 
ከሆነ በመከላከያ ማስረጃ እንዲከራከሩ፣ 
የማያስጠይቃቸው ከሆነ ደግሞ በነፃ 
እንዲሰናበቱ ለመበየን ነበር።</p>

<p>ዳኞች 4፡25 ተሰየሙ። ቀደም ሲል ይደረግ 
የነበረው፣ አቃቤ ሕጎችና የተከሳሽ ጠበቆች 
መገኘታቸውን የመሃል ዳኛው ከገለፁ በኋላ 
"ሁሉም እስረኞች ቀርበዋል?" በማለት እስረኞቹን 
ይዞ የቀረበውን የማረሚያ ቤት አባል 
ይጠይቃሉ።</p>

<p>ተጠያቂውም በተለያዩ ችግሮች ምክንያት 
ያልቀረበ ካለ ገልፆ ችሎቱ ይጀመራል። የዕለቱ 
ግን የተለየ ነበር። መሐል ዳኛው የእስረኞቹን 
ስም አንድ በአንድ እየጠሩ መቅረባቸውን 
ካረጋገጡና ያልቀረቡት ደግሞ በሌሉበት 
መከሰሳቸውን ከገለፁ በኋላ ትዕዛዝ እንደሚሰጥ 
አስታወቁ።</p>

<p>የሚሰጠውን ትዕዛዝ ለመስማት ሁሉም ሰው 
ጆሮውን ወደ ዳኞቹ ቀሰረ። የቀኝ ዳኛው 
ትዕዛዞቹን በንባብ አሰሙ፣ ኢንጅነር ኃይሉ 
ሻውል ለአሜሪካ ፕሬስ ክለብ ቃለምልልስ 
ሰጥተዋል በማለት አቃቤ ሕግ ያቀረበው 
የእንግሊዝኛ ማስረጃና ሌሎችም በአማርኛ 
አስተርጉሞ እንዲያቀርብ፣ የኢትዮጵያ ምርጫ 
ቦርድ የ1997 ዓ.ም ምርጫ ሪፖርት ቀርቦ ከመዝገቡ 
ጋር እንዲያያዝ ታዟል።</p>

<p>መሐል ዳኛው ተለዋጭ ቀጠሮ ለየካቲት 26 ቀን 1999 
መያዙን ገለፁና የዕለቱ ችሎት ማብቃቱን 
ተናግረው ሲነሱ ሰዓቱ 4፡40 ነበር።</p>

<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ የካቲት 17 ቀን 1999</a></p>

</body>
</html>
