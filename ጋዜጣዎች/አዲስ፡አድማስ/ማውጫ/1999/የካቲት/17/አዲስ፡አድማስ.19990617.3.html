<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" 
"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>በሶማሊያ የኢትዮጵያና የአሜሪካ 
ወዳጅነት ጨምሯል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በሶማሊያ የኢትዮጵያና የአሜሪካ 
ወዳጅነት ጨምሯል</h2>


<p>በሶማሊያ ጦርነት አሜሪካ ለኢትዮጵያ በይፋ 
ድጋፏን ከመግለፅ የተቆጠበችው ጦርነቱ ላይሳካ 
እንደሚችል በመጠርጠር እንደነበረ የዘገበው 
ኒውዮርክ ታይም፣ የኢትዮጵያ ጦር ባልተጠበቀ 
ፍጥነት በማሸነፉና ስኬታማ በመሆኑ የአሜሪካ 
ባለሥልጣናት በግልፅ መናገር እንደጀመሩና 
የሁለቱ አገራት ወዳጅነት መጨመሩን 
አመለከተ።</p>

<p>በኤርትራ የሚደገፍና በአፍሪካ ቀንድ 
አሸባሪነትን በማስፋፋት የኦጋዴንን አካባቢ 
ለመገንጠል እቅድ ያወጣው የሶማሊያ አክራሪ 
ቡድን ጥቃት እየፈፀመ እንደሆነ በመግለፅ 
የኢትዮጵያ መንግስት ወታደራዊ እርምጃ ሲወስድ 
የአሜሪካ ባለስልጣናት አስተያየት 
በማስተባበያ ላይ ያተኮረ ነበር - ይላል 
ኒውዮርክ ታይም።</p>

<p>የኢትዮጵያን እርምጃ አንቃወምም፣ ግን ድጋፍ 
አልሰጠንም በማለት ሲያስተባብሉ የቆዩት 
የአሜሪካ ባለሥልጣን ከቅርብ ሳምንታት ወዲህ 
ግን በጦርነቱ ስኬታማነት በመተማመን በፀረ - 
ሽብር ትግል የአሜሪካና የኢትዮጵያ አጋርነት 
ጠንካራ መሆኑን በይፋ እየተናገሩ ነው 
ብሏል።</p>

<p>ላለፉት አምስት አመታት በፀረ - ሽብር ጦርነት 
በርካታ ሺህ ወታደሮችን ያሳተፈ ባይሆንም 
በመቶ የሚቆጠሩ የኢትዮጵያ ወታደሮች በአሜሪካ 
እገዛ ሰልጥነዋል - ይላል ጋዜጣው።</p>

<p>የፀረ - ሽብር አጋርነት የተደበቀ ጉዳይ 
እንዳልሆነ የተናገሩት ጠ/ሚ መለስ ዜናዊ 
የአሜሪካ ወታደራዊ እገዛ ጠቃሚ ቢሆንም 
ባለፉት አምስት አመታት በስልጠና በኩል 
የተገኘው እገዛ ከ10 ሚ ዶላር አይበልጥም፣ 
በጤና፣ በትምህርትና በእርሻ መስኮች ከአሜሪካ 
በየአመቱ እምናገኘው በመቶ ሚሊዮን ዶላር 
የሚቆጠር እርዳታ ጋር ሲነፃፀር ወታደራዊው 
እርዳታ ትንሽ ነው ብለዋል። በሶማሊያ 
ጦርነትም ላይ አሜሪካ በወታደራዊ ቁሳቁስ፣ 
በወታደራዊ ሃይል፣ ወይም በገንዘብ የሰጠችን 
እርዳታ የለም ይላሉ ጠቅላይ ሚኒስትሩ።</p>

<p>ኒውዮርክ ታይምስ እንደዘገበው አሜሪካ 
በጦርነቱ ወቅት ከኢትዮጵያ ጋር የነበራት 
ትብብር በወታደራዊ መረጃ በኩል ነው ሲሉ 
የአሜሪካ የፔንታጎን ባለስልጣናት ገልፀዋል። 
የኢትዮጵያ መንግስት ለአሜሪካ ማ ዕከላዊ እዝ 
ኮማንደር ጀነራል ጆን አቢዘይድ ያቀረበው 
ጥያቄም የመረጃ ልውውጥን እንደነበር ጋዜጣው 
ጠቅሶ፣ በወቅቱ የአሜሪካ የስለላ ተቋማትን 
በበላይነት ሲቆጣጠሩ የነበሩት ጆን ኔግሮፓንቴ 
የሳተላይት መረጃ ለኢትዮጵያ እንዲሰጥ 
ፈቅደዋል ብለዋል።</p>

<p>በፀረ ሽብር ዘመቻ የአሜሪካና የኢትዮጵያ 
ግንኙነት ይበልጥ እየጠበቀ የመጣው አምና ሰኔ 
ወር ላይ የሶማሊያ አክራሪ ቡድን ሞቃዲሾን፣ 
ከዚያም ሰፊ የሶማሊያ አካባቢዎችን ሲቆጣጠር 
እንደሆነ የሚገልፀው ኒውዮርክ ታይምስ 
አክራሪዎቹን ለመቋቋም ሲአይኤ ለሶማሊያ የጦር 
አበጋዞች የገንዘብ ድጋፍ ሲሰጥ፣ ኢትዮጵያ 
ግን ለሶማሊያ የሽግግር መንግስት ድጋፍ 
መሰጠት አለበት ትል እንደነበር 
አስታውሷል።</p>

<p>የሲአይ ኤ ጥረት በመክሸፉና የጦር አበጋዞቹ 
ተሸንፈው አክራሪው ቡድን በመጠናከሩ የአሜሪካ 
መንግስት የኢትዮጵያ አይነት አቋም መከተሉን 
በዚህም የሁለቱ አገራት ወዳጅነት መጨመሩን 
ይተርካል ጋዜጣው ጦርነቱ ስኬታማ እስኪሆን 
ድረስ ግን የአሜሪካ ባለሥልጣናት በይፋ 
ከመደገፍ ተቆጥበዋል የሚለው ኒውዮርክ ታይምስ 
አሁን በልበ ሙሉነት "የኢትዮጵያ ጦር ከጫፍ 
እስከ ጫፍ ነው አክራሪዎቹን የደመሰሱት፣ 
መብረቅም ነበር" በማለት ያደንቃሉ ብሏል።</p>

<p>አክራሪው ቡድን ተቆጣጥሯቸው ከነበሩ በርካታ 
የሶማሊያ አካባቢዎች ከሞቃዲሾ ወደ ኬንያ 
ጠረፍ አቅራቢያ ከሸሹ በኋላ ነው የአሜሪካ ልዩ 
ሃይልና የጦር አውሮፕላኖች ወደ አካባቢው 
የተንቀሳቀሱት የአልቃይዳ ወኪሎችንና በሽብር 
ወንጀል የሚፈለጉትን ለማደን።</p>

<p>የአሜሪካ ማዕከላዊ እዝ ኮማንደር ጄነራል 
ኢቢዘይድ ለፔንታጎን ያስተላለፉት መልዕክት 
እየሸሹ በሚገኙት የአልቃይዳ ወኪሎች ላይ 
በፍጥነት ወታደራዊ እርምጃ ካልተወሰደ 
ሊያመልጡ ይችላሉ ስለዚህ ልዩ ሃይልና የጦር 
አውሮፕላኖች ለማሰማራት ወስኛለሁ የሚል 
ነበር።</p>

<p>ለወትሮው እንዲህ አይነት እርምጃዎች 
በሲአይኤ ብቻ የሚፈፀሙ ናቸው፣ የአሸባሪዎች 
ጥቃት በመባባሱ ግን ፔንታጎንም እርምጃ 
የመውሰድ ስልጣን ተሰጥቶታል ይላል ጋዜጣው። 
በህንድ ውቅያኖስ አሳሽ የጦር መርከቦች፣ 
በጅቡቲ አጋዥ አውሮፕላኖች፣ በኳታር ተዋጊ 
አውሮፕላኖች፣ በኬንያ ልዩ ሃይሎች፣ 
በኢትዮጵያ ምስራቃዊ ትንሽ ከተማ ደግሞ ሁለት 
የጦር አውሮፕላኖች ናቸው ጀነራሉ አቢዘይድ 
ያንቀሳቀሱት በዚህም ሁለት ጊዜ በተጠርጣሪ 
የአልቃይዳ አባላት ላይ የአውሮፕላን ጥቃት 
ተፈፅሟል ይላል ኒውዮርክ ታይምስ።</p>

<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ የካቲት 17 ቀን 1999</a></p>

</body>
</html>
