<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያ ባድሜን ለኤርትራ ለመስጠት እንደተስማማች ተዘገበ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢትዮጵያ ባድሜን ለኤርትራ ለመስጠት እንደተስማማች ተዘገበ</h2>


<p>ከአመታት ውጥረትና የድንበር ውዝግብ በኋላ የኢትዮጵያ መንግሥት በድንበር ኮሚሽን የተላለፈውን ውሳኔ እንደሚቀበል ለተባበሩት መንግስታት ድርጅት ደብዳቤ መላኩን የዘገበው አሶሼትድ ፕሬስ የባድሜን አካባቢ ለኤርትራ ለመስጠት መስማማቱን ያሳያል አለ። የኢትዮጵያ የውጭ ጉዳይ ሚኒስቴር ዘገባው ሐሰት ነው በማለት አስተባብሏል።</p>

<p>የድንበር ኮሚሽኑ ውሳኔ መንደሮችንና የመኖሪያ ሰፈሮችን ለሁለት ስለሚከፍል ለዘላቂ ሰላም አይበጅም በማለት የኢትዮጵያ መንግስት የድንበር ውዝግብ በድረድር እንዲፈታ ሲጠይቅ ፤ የኤርትራ መንግስት በበኩሉ የድንበር ኮሚሽኑ ውሳኔ ተግባራዊ ይሁን በማለት በሰላም አስከባሪ ሃይል ላይ ገደቦችን በማጣሉ ውዝግቡ ያለ እልባት መቀጠሉ ይታወሳል።</p>

<p>«ጥሩ ዜና ነው ብዬ አምናለሁ ፤ ሁኔታውን አጣብቂኝ ውስጥ ከከተቱት ነግሮች አንዱ ይኼ ነበር ፤ እነሱ ከተስማሙ ሂደቱን ትንሽ ወደፊት ያፋጥነዋል» በማለት የተመድ ቃል አቀባይ መናገራቸውን ኤፒ ዘግቧል።</p>

<p>ሁለቱ አገሮች ውሳኔውን እዲቀበሉ የድንበር ኮሚሽኑ ባለፈው ወር አዲስ ጥሪ ማቅረቡ የሚታወስ ሲሆን ውሳኔውን የማይቀበሉ ከሆነ በራሴ መንገድ በካርታ ላይ የመጨረሻ ድንበር በማስመር ጉዳዩን እዘጋለሁ በማለት እስከ መጪው ህዳር ወር ቀን ገደብ ቆርጦ ነበር።</p>

<p>የተባበሩት መንግሥታት የፀጥታው ም/ቤት አባላት አምስት አፍሪካ አገራትን ለመጎብኘት ጉዞ የጀመሩ ሲሆን ፤ በአዲስ አበባ ስብስባቸው የኢትዮ-ኤርትራ የድንበር ጉዳይም ሊነሳ ይችላል ብሏል- አፒ።</p>

<p>የድንበር ኮሚሽኑ የባድሜ አካባቢ ለኤርትራ እንዲከለል የወሰነ ቢሆንም የኢትዮጵያ መንግሥት ውሳኔው ቤተሰቦችና ወንደሮችን የሚለያይ ስለሆነ በድርድር ማለቅ አለበት ማለቱ ይታወሳል። ኤርትራ ግን ይኼን እንደማትቀበል በተደጋጋሚ ተናግራለች።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ ሰኔ 9 ቀን 1999</a></p>

</body>
</html>	
