<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የእህል ዋጋ እየጨመረ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የእህል ዋጋ እየጨመረ ነው</h2>


<p>መንግሥት በቅርቡ የእህል ገበያውን ለማረጋጋትና ዋጋውን ለመቀነስ ያወጣው መመሪያ እያወዛገበ ሲሆን ፤ መመሪያው እንደታሰበው እንዳልተሳካለትና ዋጋ እንደጨመረ በአዲስ አበባ «እህል በረንዳ» ያገኘናቸው ነጋዴዎች ተናግረዋል።</p>

<p>አቶ ዮሴፍ ይሳቅ የአዲስ አበባ እህል ነጋዴዎች ማኅበር ሊቀመንበር በቴሌቭዥን በሰጡት መግለጫ የእህል ዋጋ ቀንሷል ሲሉ ፤ ትናንት «መሳለሚያ እህል በረንዳ» ተገኝተን ያነጋገርናቸው የእህል በረንዳና አካባቢው የነጋዴዎች ማኅበር ሊቀመንበር አቶ ታመነ አያሌው ግን ከመመሪያው ወዲህ የእህል ዋጋ መጨመሩን ገልፀዋል።</p>

<p>በመኪና ተጭኖ የሚመጣ እህል ለአየር ባየር ነጋዴ እንደሚተላለፍና በደላሎች በኩል እያንዳንዱ ኩንታል በተናጠል እየታየ ለእህል ነጋዴዎች ስለሚሸጥ በዚህ መሀል የእህል ዋጋ ይወደዳል በማለት ነው የመኪና ላይ ሽያጭ የተከለከለው።</p>

<p>መንግሥት ፤ እህል ጭኖ የመጣ መኪና ሸራው ሳይፈታ እንዲሸጥ ያወጣው መመሪያ ፤ ትክክል እንዳልሆነ የጠቀሱት አቶ ታመነ ፤ በበኩላቸው የእህሉ ጥራት ሳይረጋገጥ ፤ አፈርና አሸዋ ወይም እብቅ እንዳለው ሳይታይ ግዙ ማለት አግባብ እንዳልሆነ ተናግረዋል።</p>

<p>አንድ መኪና ጭኖ የሚመጣው በርካታ የእህል ዓይነት በመሆኑ ሁሉንም አንድ ነጋዴ ይግዛ ማለት ትክክል ያለመሆኑንና ይግዛም ቢባል እንኳ አንድ ነጋዴ ሁለትና ሦስት መኪና ቀርቶ የአንድ መኪና እህል ማውርጃ ካፒታል የለውም ይላሉ - አቶ ታመነ።</p>

<p>ከመመሪያው በፊት 142 ብር የነበረው የአንድ ኩንታል በቆሎ ዋጋ አሁን እንደየዓይነቱ 150-175 ማኛ ጤፍ 510 የነበረው 550 ፤ ሠርገኛ ጤፍ 460 የነበረው 500 ፤ ስንዴ የባሌ 260 የነበረው 295 ፤ የጐጃም ስንዴ 215 የነበረው 240 በኩንታል እየተሸጠ መሆኑን አቶ ሳኒ ሁሴን የማኅበሩ ዋና ፀሐፊ ተናግረዋል።</p>

<p>ቀደም ሲል በነበርው አሠራር ነጋዴዎች እንደየአቅማቸው ሲገዙ ከመኪና ላይ አውርደው በየበረንዳው የሚያራግፉ - በርካታ ወዛደሮች እህሉ ሳይወርድ መኪና ላይ እንዳለ ይሸጥ በመባሉ ከነቤተሰቦቻቸው ችግር ላይ መውደቃቸውን ተናግረው ፤ መንግሥት መፍትሔ እንዲፈለግላቸው ጠይቀዋል።</p>

<p>በሾላ ገበያ ተገኝተን እንደተመለከትነው ቀደም ሲል በኪሎ 3ብር የነበረው ዳጉሳ አሁን 3.50 ፤ 6.50 የነበረው የበሶ እህል 6.50 ፤ ስንዴ 4 ብር የነበረው 4.50 ፤ በቆሎ የዳቦ 2.25 የጠላ 2 ብር ፤ ሽምብራ 3.60 የነበረው 4 ብር እየተሸጠ መሆኑን ማወቅ ችለናል።</p>

<p>የአለም ገዘብ ድርጅት በወጣው ሪፖርት በአመት ከ15 በመቶ በላይ የዋጋ ንረት ከሚታይባቸው አስር አገራት መካከል ኢትዮጵያ አንዷ እንደሆነች ገልጿል። የዋጋ ንረትና የኑሮ ውድነት በፍጥነት ይቀንሳል ተብሎ እንደማይጠበቅ የሚያመለክተው የድርጅቱ ሪፖርት የዋጋ ንረት ረገብ የሚለው ከስድስት ወር በኋላ እንደሚሆን ይተነብያል። የዋጋ ንረት በሚቀጥለው አመትም የሚቀጥል እንደሆነና ነገር ግን ከዘንድሮው የተሻለ እንደሚሆን ይገልፃል - ሪፖርቱ።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ ሰኔ 9 ቀን 1999</a></p>

</body>
</html>	
