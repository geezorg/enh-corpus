<?xml version="1.0" encoding="UTF-8"?>

<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>በምርጫ ቦርድ አሿሿም ፓርቲዎች አልተስማሙም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በምርጫ ቦርድ አሿሿም ፓርቲዎች አልተስማሙም</h2>


<p>ተሻሻሎ በወጣው የምርጫ ህግ ላይ ኢዴአፓ በአቶ አየለ ጫሚሶ የሚመራ የቅንጅት ቡድን እና የፓርላማ ቡድን በሚል የተደረጁ ተቃዋሚ የፓርላማ አባላት ከኢህአዴግ ጋር እንደተስማሙበት የተገለፀ ሲሆን ኢዴሃህና በአቶ ተመስገን ዘውዴ የሚመራው ቅንጅት የምርጫ ህጉ ያለተጨማሪ ውይይት መፅደቁን ተቃወሙ። በ110 አንቀፆች በተዘጋጀው የምርጫ ህግ ላይ ፓርቲዎች ድርድር ሲያካሂዱ እንደነበር የሚታወስ ሲሆን ስምምነት ያልተደረሰባቸው16 አንቀፆች ላይ ተጨማሪ ውይይት ሳይደረግ ህጉ መፅደቁ የወደፊት ምርጫዎች ተአማኒነትን ይቀንሳል ብለዋል ኢዴሃህና ቅንጅት።</p>

<p>ከትናንት በስቲያ በጋራ ብሰጡት መግለጫ በአዋጁ ብዙ አንቀፆች ላይ ፓርቲዎች ተስማምተው ማሻሻል እንደተቻለ ጠቅሰው በ16 አንቀፆች የሰፈሩ መሠረታዊ ጉዳዮች ላይ ግና መስማማት አላተቻለም ብለዋል የኢዲሃህ ሊቀመንበር ፕሮፌሰር በየነ ጴጥሮስ። ያለተጨማሪ ውይይት የሚታለፍ ልዩነት ለፖለቲካ ሂደቱ እንደማይጠቅም በጥሞና ተጢኖ ዳግም ውይይት እንዲካሄድ ሃሳብ እናቀርባለን ያሉት ፕ/ር በየነ ከኢህአዴግ ተቀባይነት አጥተን አዋጁ ለፓርላማ ቀርቦ በኢህአዴግ አባላጫ ድምጽ እንዲፀድቅ ተደርጓል ብለዋል።</p>

<p>መምርጫ ቦርድ አባላት አሿሿምና የምርጫ ቦርድ ሠራተኞች አቀጣጠርን መሚመለከት ስምምነት ያልተደረሰባቸው ጉዳዮች እንደፀደቁ ፕ/ር በየነ ገልፀው ፤ በፓርቲዎች ድርድር ለምርጫ ቦርድ አባልነት የተጠቆሙ እጩዎች ዝርዝር ለጠቅላይ ሚኒስቴር ከመላኩ በፊት ቁጥራቸው እንዲቀነስ የቀረበው ሃሳብ ስምምነት አላገኘም ብለዋል። መንግሥታዊ ያልሆኑ ሀገር በቀል ድርጅቶች በምርጫ ሂደት ተሳትፎአቸው እንዲገደብ መደረጉና ጋዜጠኞች በምርጫው ዕለት ስለ ድምጽ አሰጣጥ እንዳይዘግቡ መከልከኡ ተገቢ እንዳልሆነ የተናገሩት ፕ/ር በየነ ፤ በመሰረታዊ ጉዳዮች ላይ በምናደርገው ሰላማዊ ትግል መላው ህዝባችን ከጐናችን እንዲሰልፍ ሲሉ ጥሪ አስተላልፈዋል።</p>

<p>በውይይትና ድርድር ችግሮችን ለመፍታት የምናሳየው ፍላጐት እንደ ፕሮፓጋንዳ ታክቲክ ተጠቅሞበታል የሚለው የኢዴሃህ መግለጫ የዴሞክራሲያዊ ሥርዓት ግንባታ የመሰረት ድንጋይ የሆኑት የመወያየት ፤ የመቻቻልና የመከባበር ባህሎችን ለማዳበርም የበኩላችንን አስተዋጽኦ እያበረከትን ነው ብሏል።</p>

<p>በእነ አቶ ተመስገን ዘውዴ የሚመራው ቅንጅት በበኩሉ ፤ በምርጫ ህግና በምርጫ ቦርድ አሰያየም ላይ ለረዥም ጊዜ ብንነጋገርም በመሠረታዊ ጉዳዮች ላይ ከገዢው ፓርቲ ጋር ልዩነታችንን ማጥበብ አልቻልንም ብለዋል። በምርጫ ዘመቻ የሚዲያ የሰዓት ድልድል ፤ ለህገመግስቱ ታማኝ መሆን ፤ ለሹመት የሚታጩ የቦርድ አባላትን አጣርቶ ማቅረብ የሚሉ ጉዳዮች ላይ በማያሻማ ሁኔታ ስምምነት እንዳልተደረሰ የጠቆሙት አቶ ተመስገን ፤ የምርጫ ቦርድን ገለልተኛነት ለማረጋገጥ የቦርዱን አባላት በመመልመልና አጣርቶ በማቅረብ ሂደት ውስጥ የፓርቲዎች ተሳትፎ በህጉ ውስጥ አልሰፈረም ብለዋል። የምርጫ ምልክት በባለቤትነት እንደማይያዝ ስለሚጠቅሰው አንቀፅም ፤ ቅንጅት የራሱን አርማ በምርጫ ምልክትነት እንዳይጠቀም ሊያደናቅፈው ይችላል የሚል ስጋት አለን ብለዋል።</p>

<p>ቅንጅትን የማይወክሉ አንደ አቶ አየለ ጫሚሶን የመሳሰሉ ግለሰቦች በቅንጅት ስም በድርድር እንዲካፈሉ መደረጉ የህግ የበላይነትን ይጥሳል ያሉት አቶ ተመስገን ፤ ኢህአዴግ ለተጨማሪ ውይይት ፈቃደኛ ባለመሆኑ ነው በፓርቲዎች መካከል ሲካሄድ የነበረው ድርድር የተቋረጠው ብለዋል።</p>

<p>ኢህአዴግ ፤ የኢህአዴግ አጋር ድርጅቶች ኢዴአፓ መድህን ፤ በአቶ አየለ ጫሚሶ የሚመራው ቅንጅትና የፓርላማ ቡድን በሚል የተደራጀ ተቃዋሚ ተመራጮች ፤ በምርጫ ቦርድ አባላት አሰያየምና የምርጫ ቦርድ ገለልተኛነት ላይ ውይይት ከተደረገ በኋላ በረቂቅ ምርጫ ህጉ ላይ መስማማታቸው እንደተዘገበ ይታወሳል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ ሰኔ 16 ቀን 1999</a></p>

</body>
</html>	
