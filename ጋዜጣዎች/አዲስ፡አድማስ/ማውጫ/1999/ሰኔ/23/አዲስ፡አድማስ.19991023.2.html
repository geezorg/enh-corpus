<?xml version="1.0" encoding="UTF-8"?>

<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የአቶ ታምራት ላይኔና የአቶ ስዬ አብርሃ የ6 አመት ክስ ፍርድ ተሰጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የአቶ ታምራት ላይኔና የአቶ ስዬ አብርሃ የ6 አመት ክስ ፍርድ ተሰጠ</h2>


<p>. አቶ ስዬ በሁለት ክስ ነፃ ሲባሉ ፤ በአንዱ ክስ ጥፋተኛ ተባሉ . አቶ ታምራት በአንድ ክስ ጥፋተኛ ታባሉ . አቶ አሰፋ አብርሃ ነፃ ናቸው ተብሏል</p>

<p>ከባንክ ብድርና ከቀረጥ ጋር በተያያዘ ሙስና ፈፅመዋል በሚል በአቶ ታምራት ላይኔ ፤ በአቶ ስዬ አብርሃ እና በቶ አሰፋ አብርሃ ላይ በቀረበው ስድስት አመት ያስቆጠረ ክስ ፤ ትናንት የጠቅላይ ፍርድ ቤት ፍርድ ሰጠ።</p>

<p>አቶ ታምራት ላይኔ ጠቅላይ ሚኒስትር በነበሩበት ወቅት አላግባብ አቶ ካህሳይ አባይ ለተባሉ ሰው አምስት ያገለገሉ መኪናዎች ከቀረጥ ነፃ እንዲያስገቡ ፈቅደዋል በሚል በቀረበባቸው ክስ ፍ/ቤቱ ጥፋተኛ ናቸው ብሎ በይኗል። አራት ክስ የቀረበባቸው አቶ ስዬ አብርሃ ቀደም ሲል እህታቸውን አላግባብ ስራ አስቀጥረዋል በሚል የቀረበባቸው ክስ በፍ/ቤት ውድቅ መደረጉ የሚታወስ ሲሆን ፤ ትናንት በዋለው ችሎት በቀሪዎቹ ሦስት ክሶች ላይ ነው ብይን የተሰጠበት። በሁለቱ ነፃ ሲባሉ በአንዱ ጥፋተኛ ተብለዋል። ከአምቼ የመኪና ግዢ ጋር በተያያዘ ለሚፈልጉት ገዢ ቅናሽ እንዲደረግላቸው በአቶ አርከበ በኩል ጠይቀዋል በሚል በቀረበባቸው ክስ ፤ አቶ ስዬ ጥፋተኛ ናቸው ብሏል - ፍ/ቤቱ። አቶ ስዬ ለወንድሞቻቸው በተፅዕኖ አላግባብ የባንክ ብድር አስገኝተዋ ተብሎ ከቀረበባቸው ክስ ነፃ እንደሆኑ የገለፀው ጠቅላይ ፍ/ቤት መኪኖች ከቀረጥ ነፃ እንዲገቡ አላግባብ አድርገዋል በሚል ከቀረበባቸው ሌላ ክስም ነፃ መሆናቸውን አስታውቋል።</p>

<p>በሌላም በኩል የአቶ ስዬ ወንድም አቶ አሰፋ አብርሃ በባንክ ብድር አሰጣጥና ከቀረጥ ነፃ ከገቡት መኪኖች ጋር ተያይዞ በቀረበባቸው በሁለቱም ክሶች ጥፋተኛ አይደሉም ተብለው በፍ/ቤቱ በነፃ ተሰናብተዋል።</p>

<p>አቶ ታምራት ላይኔ ጠቅላይ ሚኒስቴር በነበሩበት ወቅት አቶ ስዬ አብርሃ የመከላከያ ሚንስቴር አቶ አሰፋ አብርሃ የመንግሥት ልማት ድርጅቶች ተቆጣጣሪ ባለስልጣን እንደነበሩ ይታወሳል። ፍ/ቤቱ የጥፋተኝነት ብይን በሰጠባቸው አንድ የአቶ ታምራት ክስና አንድ የአቶ ስዬ ክስ ላይ የቅጣት ውሳኔ ከመሰጠቱ በፊት የአቃቤ ህግ የቅጣት አስተያየት ለመቀበል ለሰኔ 27 ቀጠሮ አስይዟል። ከአስር ዓመት በፊት በሙስና ተከሰው 17 ዓመት የተፈረደባቸው አቶ ታምራት ላይኔ የእስር ጊዜያቸውን ሊጨርሱ የቀራቸው ጊዜ አነስተኛ ነው።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ ሰኔ 23 ቀን 1999</a></p>

</body>
</html>	
