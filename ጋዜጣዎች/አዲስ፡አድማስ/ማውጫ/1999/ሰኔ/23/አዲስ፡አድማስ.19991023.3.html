<?xml version="1.0" encoding="UTF-8"?>

<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>መንግሥት በአመት 11 ቢሊዮን ብር የውጭ እርዳታ ይጠብቃል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">መንግሥት በአመት 11 ቢሊዮን ብር የውጭ እርዳታ ይጠብቃል</h2>


<p>የበመንግሥት በጀት 43.9 ብር - ከአምናው በ8.5 ቢ ብር ይበልጣል በክልሎች ድጐማ 14.3 ቢ ብር - ከአምናው በ5 ቢ ብር ይበልጣል የመንገዶች ግንባታ 5.7 ቢ ብር - ከአምናው በ1.5 ቢ ብር ይበልጣል ለገበሬዋች እርዳታ ለእርሻውና ለመስኖ 6 ቢ ብር - ከአምናው በ1ቢ ብር ይበልጣል ትምህርት ፤ ለመምህራን ፤ ዩኒቨርሲቲዎች 4.5 ቢ ብር - ከአምናው በ300 ሚ ብር ይበልጣል መከላከያ 3.5 ቢሊዮን ብር - ከአምናው በ500 ሚ ብር ይበልጣል ፍትህና ደህንት ፤ ፌዴራል ፖሊስ 773 ሚ ብር - ከአምናው በ190 ሚ ብር ይበልጣል።</p>

<p>በፓርላማ የቀረበው የ43.9 ቢሊዮን ብር በጀት ከአምናው በ8.5 ቢ ብር የሚበልጥ ሲሆን ፤ መንግሥት በጀቱን ለማሟላት ከውጭ አገር መንግሥታት እንዲሁም ከአለም አቀፍ ተቋማት በአመት 11 ቢ ብር እርዳታና 3 ቢ ብር ገደማ ብድር ለማግኘት አቅዷል።</p>

<p>ዋነኛ እርዳታ ሰጪዎች የአውሮፓ ህብረትና የአለም ባንክ ፤ የእንግሊዝ መንግሥት ፤ የአሜሪካን መንግሥትና የአፍሪካ ልማት ባንክ እንደሆኑ የታወቀ ሲሆን የአውሮፓ ህብረት ከ3 ቢ ብር በላይ እርዳታ ይሰጣል ተብሏል።</p>

<p>የበጀት ሰነዱ እንደሚያሳየው ከአምናው ጋር ሲነፃፀር በከፍተኛ መጠን የጨመረውን የበጀት ወጪ ለማሟላት ፤ መንግሥት ፤ ዜጐችና የንግድ ድረጅቶች ከሚከፍሏቸው የተለያዩ ታክሶችና ቀረጦች ከአምናው በ6 ቢ ብር ገደማ የሚበልጥ ገንዘብ ለማሰባሰብ ነው የታሰበው።</p>

<p>ከቀረጥና ከታክስ እንዲሁም ከውጭ እርዳታና ከብድር የሚስበስበው ገንዘብ በቂ ባለመሆኑ የበጀት ጉድለት ለመሸፈን ከአገር ውስጥ 4.8 ቢ ብር መንግሥት እንደሚበደር የተጠቀሰ ሲሆን ፤ በቅርቡ የአለም ባንክ ባወጣው ሪፖርት መንግሥት ከአገር ውስጥ ተቋማት ከፍተኛ ገንዘብ ሲበደር ለኑሮ መወደድ አስተዋፅኦ ያደርጋል በማለት እንዲስተካከል መጠየቁ ይታወሳል።</p>

<p>ባለፈው ሀሙስ ለመጀመሪያ ጊዜ የበጀት ስነድ ላይ በፓርላማ በተደረገው ውይይት በመንግሥት በኩል በጀቱ ለኢኮኖሚ እድገት በሚጠቅም መልኩ መዘጋጀቱ ሲገለፅ ፤ የተለያዩ ተቃዋሚ ፓርቲዎች ትችቶችን ሰንዝረዋል።</p>

<p>በ2000 በጀት ላይ - ህብረት የመከላከያ በጀት በጣም ከፍ ብሏል። ለምን በዛ? ግብርና ትኩረት ተሰጥቶታል። በእርግጥ የመንግሥት ፖሊሲ ነው። ነገር ግን ኢንዱስትሪውም ሊታሰብለት ይገባል።</p>

<p>ቅንጅት የፌዴራል ማረሚያ ቤቶች በጀት ሊታሰብበት ይገባል። ቤቶች ፈራርሰው ፤ ባለው የኑሮ ውድነት የአንድ ሰው የቀን በጀት ሦስት ብር ብቻ ነው። ማረሚያ ቤት ያሉት ወገኖቻችን ናቸው። ይታሰብበት የሰነ ህዝብ ጉዳይ ትኩረት ይሰጠው።</p>

<p>ኦፌዴን የበጀቱ ረቂቅ በጀትና ፋይናስ ኮሚቴ በዋናነት የሚመለከተው ቢሆንም ሌሎቹም ኮሚቴዎች ለምን አይመለከቱትም?</p>

<p>ወደውጪ የሚላኩ ምርቶች ላይ ጥናት ቢደረግ ፤ የቅባት እህሎችን ከአገር ጠራርገን አስወጥተን ኑግ ለመጀመሪያ ጊዜ ኩንታል 600 ብር ከፍ አለ ፤ ዘይት ፋብሪካዎች ተዘጉ።</p>

<p>የ60 ሚሊዮን ዶላር ቆዳ ልከን የሁለት መቶና የሦስት መቶ ዶላር ጫማ ከቻይና ማምጣት ጥናት ይፈልጋል?</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ ሰኔ 23 ቀን 1999</a></p>

</body>
</html>	
