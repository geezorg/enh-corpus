<?xml version="1.0" encoding="UTF-8"?>

<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ፍርድ ቤት በመጪው ሰኞ ውሳኔ ይሰጣል ተብሎ ይጠበቃል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ፍርድ ቤት በመጪው ሰኞ ውሳኔ ይሰጣል ተብሎ ይጠበቃል</h2>


<p>የታሰሩ የቅንጅት መሪዎችና ጋዜጠኞች ላይ በተለያዩ ክሶች የጥፋተኛነት ብይን ላሳለፈው የፌዴራል ከፍተኛ ፍ/ቤት አቃቤ ህግ የቅጣት አስተያየት ያቀረበ ሲሆን ፤ ፍ/ቤቱ ከንገ በስቲያ የቅጣት ውሳኔ ይሰጣል ተብሎ ይጠበቃል።</p>

<p>የአሜሪካ ኤምባሲ ይሳተፍበታል የሚባለው የሽምግላና ጥረት ባይቋረጥም ፤ ባለፉት ሳምንታት በሚዲያዎች ከተዘገበ ወዲያ በእንትልጥል ላይ እንደሚገኝ ታውቋል። በአውሮፓ አገራት መካከል እንዲሁም በአሜሪካ ኮንግረስ ውስጥ ስለ ኢትዮጵያ የሚካሄዱ ውይይቶች የፍ/ቤት ውሳኔ እስኪታወቅ ድረስ ተራዝመዋል።</p>

<p>በ38 የቅንጅት መሪዎችና ጋዜጠኞች ላይ የተመሰረቱትን ክሶች ሲያይ የከረመው ፍ/ቤት በተለያዩ ክሶች የጥፋተኝነት ብይን መስጠቱ የሚታወስ ሲሆን ፤ የቅጣት ውሳኔ ከማስተላለፉ በፊት የቅጣት አስተያየት እንደሚቀበል ገልጿል።</p>

<p>ሕገመንግሥቱን በሃይል ለማፍረስ ተንቀሳቅሰዋል በሚለው አንደኛ ክስ ጥፋተኛ ናቸው የተባሉ ሰላሳ ስምንት ተከሳሾች ላይ የቅጣት አስተያየት የሰጠው አቃቤ ሕግ ወንጀሉ ከባድ ስለሆነና የተደራራቢ ወንጀል ስለፈፀሙ በሞት እንዲቀጡ የሚል የቅጣት አስተያየት አቅርቧል።</p>

<p>ሕገ - መንግሥቱን ለመጣል የታጠቀ ቡድን በማደረጀት ይተከሰሱት የክስ አንቀፁ በሚደነግገው መሠረት የመጨረሻውን ቅጣት ይወሰንልኝ በማለት የቅጣት አስተያየት ያቀረብው አቃቤ ሕግ ፤ በሕገመንግሥት ስልጣን የተሰጣቸዋን የመንግሥት አካላትን ውሳኔ በሃይል ለመሻር ሞክረዋል በሚል ሦስተና ክስ ጥፋተኛ ናቸው በተባሉት ላይም ክፍተኛው የ10 አመት እስራት ይወሰንልኝ ብሏል።</p>

<p>በአቃቤ ሕግ ለቀረበባቸው ክስ መከላከያ በማቅረብ ለመከራከር ፍቃደኛ ያልነበሩት በርካታ ተከሳሾች የቅጣት ማቅለያ አስተያየት ለማቅረብም ፍቃደኛ ሳይሆኑ ቆይተዋል ተብሎ ይገመታል።</p>

<p>በሌላ በኩል የታሰሩ የቅንጅት መሪዎች ከምርጫ 97 በኋላ በተፈጠሩ ቀውሶች በከፊል ሃላፊነት እንወስዳለን ብለው እንዲፈርሙ በምትኩ መንግስት እንዲፈታቸው በሽምጋዮች የሚደረገው ጥረት ባይቋረጥም ባለፉት ስምንታት በሚዲያዎች ከተዘገበ ወዲህ በእንጥልጥል ላይ መሆኑ ታውቋል።</p>

<p>ታሳሪዎች ለመፈታት ይቅርታ እንዲጠይቁ መንግስት ቅድመ - ሁኔታ አቅርቧል ወይ በሚል ከቪኦኤ ለቀረበላቸው ጥያቄ የጠቅላይ ሚኒስትሩ አማካሪ ፤ መንግስት ይቅርታ ጠይቁ አላለም በፍርድ ሂደቱ ውስጥም ጣልቃ አይገባም ከፍርድ ሂደቱ በኋላ የምንነጋገርበት ይመስለኛል ጥፋት ሰርተናል ብለው ይቅርታ መጠየቅ ከፈለጉ መብታቸው ነው ብለዋል።</p>

<p>በተያያዘ ዜና የታሰሩት የቅንጅት መሪዎች እንዲፈቱ የሚጠይቅ ውሳኔ ያሳለፈው የአውሮፓ ፓርላማ ውሳኔዎቹን ተግባራዊ የማድረግ ስልጣን ባይኖረውም በአንዳንድ የኢትዮጵያ ባለስልጣናት ላይ የጉዞ እገዳ እንዲጣል ለአውሮፓ ኮሚሽን በድጋሚ ጥያቄ አቅርቧል። በኢትዮጵያ ጉዳይ ላይ የሚወያዩ የአውሮፓ አገራት የወደፊት ሁኔታዎችን ለመለየት በቅድሚያ የፍ/ቤት ውሳኔን ለማየት ውይይታቸውን እያራዘሙ እንደሆነ ምንጮች አመልክተዋል። ከምርጫ 97 ቀውስ በኋላ ኢትዮጵያን በሚመለከት በአሜሪካን ኮንግረስ የተረቀቀው ህግ በየጊዜው እየተራዘመና ለውጥ እየተደረገበት በርካታ ወራትን ያስቆጠረ ሲሆን አሁንም ለውይይት የሚቀርብበት ጊዜ ተራዝሟል።</p>

<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ ሰኔ 30 ቀን 1999</a></p>

</body>
</html>	
