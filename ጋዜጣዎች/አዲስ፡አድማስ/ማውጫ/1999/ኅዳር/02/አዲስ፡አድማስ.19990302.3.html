<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የአሜሪካ ኮንግረስ ረቂቅ ህግ እክል ገጠመው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የአሜሪካ ኮንግረስ ረቂቅ ህግ እክል ገጠመው</h2>


<p>የኢትዮጵያ መንግስት ሰብአዊ መብትን እንዲያከብርና የፖለቲካ እስረኞችን እንዲፈታ በማሳሰብ የማዕቀብ ቅጣት ያስከትላል ተብሎ፤ በአሜሪካ ኮንግረስ የአፍሪካ ጉዳዮች ኮሚቴ ሃላፊ ክሪስ ስሚዝ የተረቀቀው ህግ፤ እንቅፋት እንደገጠመው ዋሽንግተን ታይምስ ጋዜጣ ትናንት ዘገበ።</p>

<p>ክሪስ ስሚዝ እንዲሁም የኮንግረሱን አብዛኛውን ወንበር ይዘው የነበሩት ተመራጮች የሪፑብሊካን ፓርቲ አባላት የነበሩ ቢሆንም ሰሞኑን በተደረገ ምርጫ የዲሞክራቲክ ፓርቲ አባላት ብልጫ ያገኙ ሲሆን፤ ረቂቁን ህግ የማፅደቅ ውይይት በአጭር ጊዜ ውስጥ በኮንግረስ ይካሄዳል ተብሎ እንደማይጠበቅ ጋዜጣው ገልጿል።</p>

<p>በክሪስ ስሚዝ የተረቀቀው ህግ በአፍሪካና በአለም አቀፍ ግንኙነት ኮሚቴ ታይቶ ቢፀድቅም፤ በኮንግረስ የመጨረሻ ውሳኔ እንዲያገኝ አፈ ጉባኤው ለውይይት ሳያቀርቡት ቀርተዋል። አፈ ጉባኤው ረቂቁን ህግ ወደ ጎን ያሉት፤ በአንድ የቀድሞ ከፍተኛ የኮንግረስ አባል ውትወታ ነው በማለት ወቀሳ የሚሰነዝሩ ወገኖች፤ ጉዳዩ ተደፋፍኖ እየቀረ ነው ሲሉ ስጋታቸውን ገልፀዋል።</p>

<p>ረቂቁ ህግ መፅደቅ እንደሌለበት የሚቀሰቅሱት እኚሁ የቀድሞ ከፍተኛ የኮንግረስ አባል ዴክ አርሜ፤ የኢትዮጵያ መንግስትን በመደገፍ፤ የኮንግረሱን አፈጉባኤና አባላትን፤ ክሪስ ስሚዝንም ጭምር ለማግባባት ሲጥሩ ከርመዋል እንደዋሽንግተን ታይምስ ዘገባ።</p>

<p>ረቂቁ ህግ፤ የኢትዮጵያ መንግስት ሰብአዊ መብትን እንዲያከብር፤ የፖለቲካ እስረኞችን እንዲፈታና ተቃዋሚ ፓርቲዎች በነፃነት የሚንቀሳቀሱበትን ሁኔታ እንዲያመቻች በማሳሰብ፤ ይህ ካልሆነ የኢኮኖሚና የወታደራዊ እርዳታዎች እንዲቋረጡ ለማድረግ ያለመ ነው።</p>

<p>በተጨማሪም ከምርጫ 97 በኋላ በተፈጠሩ ሁከቶች በሲቪሎች ላይ በደረሰ ግድያ እጃቸው ያለበት ባለስልጣናት እና ፖሊሶች ላይ ግድያ እንዲፈፀም የተባበሩ ተቃዋሚዎች የቪዛ ማዕቀብ እንዲጣልባቸው ይደነግጋል - ረቂቁ ህግ።</p>

<p>የኢትዮጵያ መንግስት የአሜሪካ አጋር ነው የሚለው ዴክ አርሚ ከጐናችን ተሰልፎ አሸባሪነትን እየተዋጋ ስለሆነ ማዕቀብ ሊጣልበት አይገባም በማለት ቅስቀሳ እንደሚያካሄዱ ተመልክቷል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ ኅዳር 2 ቀን 1999</a></p>

</body>
</html>	
