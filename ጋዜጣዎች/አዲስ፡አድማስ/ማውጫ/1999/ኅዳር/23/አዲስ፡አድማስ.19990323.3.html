<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮ ኤርትራ የድንበር ኮሚሽን ሥራ ለማቆም አስጠነቀቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


 <h2 class="align-center">የኢትዮ ኤርትራ የድንበር ኮሚሽን ሥራ ለማቆም አስጠነቀቀ</h2>


<p>የኢትዮ - ኤርትራ የድንበር ኮሚሽን ሰሞኑን ባዘጋጀው ስብሰባ ላይ ያልተገኙት የኢትዮጵያና የኤርትራ መንግስታት በአንድ ዓመት ጊዜ ውስጥ ድንበራቸውን ለማስመር ካልተስማሙ ስራውን እንደሚያቆም አስጠነቀቀ።</p>

<p>የሁለቱን አገራት የድንበር ይገባኛል ክርክር አዳምጦ፤ የድንበር ማካላያ ፍርድ ያስተላለፈው በሚያዝያ 1996 ዓ.ም ቢሆንም፤ ከዚያ ወዲያ ድንበሩን በኮንክሪት ምሶሶ ለማስመር ያደረኩት ጥረት በሁለቱ አገራት እንቅፋት ገጥሞታል በማለት ኮሚሽኑ ከሄግ ከተማ ሰሞኑን መግለጫ አውጥቷል።</p>

<p>በኢትዮጵያና በኤርትራ የተፈጠሩብኝ እንቅፋቶች ብዙ ናቸው በማለት ባሰራጨው ባለ 12 ገጽ መግለጫ፤ የድንበር ውዝግቡ አሁን ባለበት ሁኔታ ሊቆም ይችላል ሲል አሳስቧል - ኮሚሽኑ። ኮሚሽኑ ያሳለፈው የድንበር ማካለያ ፍርድ፤ ባድመን ለኤርትራ እንደሚሰጥ የሚታወቅ ሲሆን፤ ፍርዱ ሳይሻሻል በቀጥታ ተግባራዊ በማድረግ ድንበሩ ከተሰመረ መንደሮችንና መኖሪያ ቤቶችን ለሁለት የሚከፍል ይሆናል በማለት የኢትዮጵያ መንግስት ተቃውሞውን ገፍቶበታል። ከዚህ ጋር በተያያዘ ኢትዮጵያ ድንበሩ እንዳይሰመር እንቅፋት ሆናለች በማለት ያማረረው የድንበር ኮሚሽን፤ ኤርትራም የመፍትሔ ሃሳቦችን ውድቅ በማድረግና የሰላም አስከባሪሃይልን እንቅስቃሴ በማደናቀፍ ተወቃሽ እንደምትሆን አመልክቷል።</p>

<p>የኮንክሪት ምሶሶችን በመትከል የሁለቱንም አገራት ድንበር እንዳላሰምር እንቅፋቶች እግደውኛል በማለትም፤ድንበሩን በዝርዝር የሚያሳይ ካርታ ለመስራት መወሰኑን ገልጿል። ኢትዮጵያና ኤርትራ ውሳኔውን በመቃወም ኮሚሽኑ በጠራው ስብሰባ ላይ ሳይገኙ የቀሩ ሲሆን፤ ኮሚሽኑ በበኩሉ ሁለቱ አገራት ድንበራቸው እንዲሰመር ካልተስማሙ ካርታውን ሰርቶ ስራውን እንደሚያቆም በማስጠንቀቅ የአንድ አመት የጊዜ ገደብ ሰጥቷቸዋል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ ኅዳር 23 ቀን 1999</a></p>

</body>
</html>	
