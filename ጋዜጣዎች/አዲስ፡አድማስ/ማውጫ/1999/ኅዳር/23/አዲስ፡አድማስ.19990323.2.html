<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የሶማሊያ ግጭት እየተባባሰ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


 <h2 class="align-center">የሶማሊያ ግጭት እየተባባሰ ነው</h2>


<p>የሶማሊያ አክራሪ ቡድን በኢትዮጵያ ወታደሮች ላይ ጥቃት በመፈፀም መግደሉን ትናንት ሲገልፅ፤ ይህን ያስተባበለው ያሶማሊያ ሽግግር መንግስት የአጥፍቶ መጥፋት ጥቃት ለመሰንዘር የመጡ አሸባሪዎች ኬላ ላይ ፈንድቶባቸው ሞተዋል አለ።</p>

<p>በሶማሊያ የአንድ ት/ቤት ተማሪዎች ጦርነት እንደማይፈልጉ ለአክራሪው ቡድን ምክትል መሪ ገልፀዋል።</p>

<p>ግጭቶችንሃይማኖታዊ ለማድረግ እንደሚፈልግና በኢትዮጵያ ላይ ጂሃድ እንዳወጀ በኢንተርኔት በሚያሰራጨው መልዕክት የገለፀው አክራሪ ቡድን፤ የኢትዮጵያ ወታደሮች በከባድ መሳሪያ ድብደባ አድርሶብኛል ብሏል።</p>

<p>ለሶማሊያ የሽግግር መንግስት ስልጠና የሚሰጡ የኢትዮጵያ ወታደሮች በመኪና ሲሄዱ ጥቃት ፈጽመን ሃያ ገድለናል በማለት የአክራሪው ቡድን አንድ መሪ የተናገሩ ሲሆን፤ የሽግግር መንግስቱ አስተባብሏል።</p>

<p>በባይደዋ የሽግግር መንግስት ባለስልጣናትን ለመግደል ከአክራሪው ቡድን የመጡ የአጥፍቶ ጠፊ አሸባሪዎች ኬላ ላይ በጥበቃ እንቅፋት ስለገጠማቸው በመኪና የያዙት ፈንጂ ፈንድቶ ሞተዋል ብሏል - የሽግግር መንግስቱ።</p>

<p>ሁለት ፖሊሶችም እንደሞቱ ቢቢሲ የዘገበ ሲሆን፤ አንድ የሽግግር መንግስት ባለስልጣን አጥፍቶ ጠፊዎቹ ሶማሊያውያን እንዳልሆኑ በመጥቀስም፤ አክራሪው ቡድን አለም አቀፍ አሸባሪዎችን እየተጠቀመ ነው ብሏል። አክራሪው ቡድን ግን የሞቱት አሸባሪዎች አባላቱ አይደሉም በማለት መልስ ሰጥቷል።</p>

<p>በሶማሊያ ታሪክ የአጥፍቶ መጥፋት ጥቃት ሲደርስ የአሁኑ ለሁለተኛ ጊዜ ሲሆን፤ የመጀመሪያው የሽግግር መንግስቱን ፕሬዘዳንት ለመግደል የተሞከረ እንደነበር ቢቢሲ ገልጿል። የተባበሩት መንግስታት የሶማሊያ ልዑክ ሁለቱ ወገኖች በድርድር መፍትሔ እንዲፈልጉ ካሁን በፊት የተደረጉት ጥረት ባይሳኩም አሁንም እየጣርን ነው ያሉ ሲሆን፤ የሽብር ጥቃቶችን ከቀጠሉ ግን ጥረታችን ውጤት አይኖረውም ብለዋል።</p>

<p>በሌላ በኩል በመጠኑ ለዘብ ያሉ ናቸው የሚባሉት የአክራሪው ቡድን ምክትል መሪ በቢቢሲ የሶማሊኛ ሬዲዮ አገልግሎት ተማሪዎች ከአክራሪው ቡድን ምክትል መሪ ጋር ባደረጉት ውይይት አንዲት ሴት ተማሪ "ጂሃድ ተጨማሪ ሞት ማለት ነው፤ ከምንዋጋ ይልቅ ለምን ጭንቅላታችንን ለፖለቲካ ችግሮች መፍቻ አናውለውም" በማለት መጠየቋ ተዘግቧል። የጦርነት ፍላጐት በአክራሪው ቡድን እንጂ በብዙ ሶማሊያዊያን ዘንድ እንደሌለ የሚያሳይ አጋጣሚ ሆኖም ተቆጥሯል</p>




<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ ኅዳር 23 ቀን 1999</a></p>

</body>
</html>	
