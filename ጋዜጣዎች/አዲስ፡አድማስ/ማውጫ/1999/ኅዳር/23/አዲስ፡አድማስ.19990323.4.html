<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>በቅንጅት ማህተም ይገባኛል መሪዎች ተካሰሱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


 <h2 class="align-center"> በቅንጅት ማህተም ይገባኛል መሪዎች ተካሰሱ</h2>


<p>በአቶ አየለ ጫሚሶ የሚመራው ቡድን በህገወጥ መንገድ የቅንጅት ማህተም በማስቀረፅ የተለያዩ መግለጫዎችን እየሰጠና ወንጀል እየፈፀመ ነው በማለት በአቶ ተመስገን ዘውዴ የሚመራው ቡድን ለፖሊስ ያመለከተ ሲሆን፤ ህገወጥ እነሱ ናቸው የሚለው የአቶ አየለ ቡድን በበኩሉ፤ ማህተም አንሰጥም ስላሉን ሌላ አስቀርፀናል አለ።</p>

<p>የአቶ አየለ ጫሚሶ ቡድን በሕገወጥ መንገድ የቅንጅትን ማህተም አሰርቶ ሕገወጥ ድርጊት እየፈፀመ በመሆኑ ለአዲስ አበባ ፖሊስ ኮሚሽን ክስ አቅርበናል የሚለው የአቶ ተመስገን ቡድን፤ የምርጫ ቦርድም ማህተሙ የተቀረፀው ከቦርዱ እውቅና ውጪ መሆኑን ጠቅሶ ለፖሊስ ኮሚሽን በደብዳቤ እንዲገልፅልን ጠይቀናል ብለዋል። ጉዳዩ በህግ እልባት እስከሚያገኝም የአቶ አየለ ቡድን የሚያመጣቸው መግለጫዎች ህገወጥ መሆናቸው ታውቆ ተቀባይነት ሊነፍጋቸው ይገባል ብሏል - የአቶ ተመስገን ቡድን። ህግወጥ እነሱ ናቸው እንጂ እኛ አይደለንም የሚለው የአቶ አየለ ቡድን፤ ፓርቲውን የመሠረቱ አካላት ባደረጉት ጉባኤ ተመርጠን እየሰራን ሲሆን እነሱ ግን ከፓርቲው በዲሲፕሊን ጉድለት የተባረሩ ናቸው ይላል። ማህተሙን አንሰጥም ስላሉን ሌላ አስቀርፀናል በማለትም፤ እነሱ በማህተሙ በሚፈፅሙት ወንጀል ተጠያቂ እንዳንሆን ስንል ማህተሙን አነስ አድርገን አስቀርፀናል ይላል፤ የአቶ አየለ ቡድን። ፓርላማ ውስጥ በቅንጅት ስም ከሚንቀሳቀሱት ተመራጮች አብዛኞቹ በአቶ ተመስገን ለሚመራው ቡድን እውቅና እንደሚሰጡ የሚታወቅ ሲሆን፤ የአቶ ተመስገን ቡድን በአብዛኛው የአዲስ አበባ ተመራጮችን የሚያካትት ነው።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ ኅዳር 23 ቀን 1999</a></p>

</body>
</html>	
