<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" 
"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ከሶማሊያ አክራሪው ቡድን መሪዎች ጋር 
የመጨረሻ ውጊያ እየተደረገ ነው
የአክራሪ ቡድን መሪዎችና 600 ተዋጊዎቻቸው 
ተከበዋል
-ከሰሜን በኩል የኢትዮጵያና የሶማሊያሽግግር 
መንግሥት ጦር
-ከምዕራብ በኩል የኬንያ ወታደሮች
-በህንድ ውቅያኖስ በኩል የአሜሪካ ባህር 
ኃይል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ከሶማሊያ አክራሪው ቡድን መሪዎች 
ጋር የመጨረሻ ውጊያ እየተደረገ ነው
የአክራሪ ቡድን መሪዎችና 600 ተዋጊዎቻቸው 
ተከበዋል
-ከሰሜን በኩል የኢትዮጵያና የሽግግር 
መንግሥት ጦር
-ከምዕራብ በኩል የኬንያ ወታደሮች
-በህንድ ውቅያኖስ በኩል የአሜሪካ ባህር 
ኃይል</h2>


<p>የሶማሊያ መንግሥት በኢትዮጵያ ጦር እየታገዘ 
ወደ ደቡብ አቅጣጫ ከሸሹት የአክራሪው ቡድን 
መሪዎችና 600 ታጣቂዎቻቸው ጋር የመጨረሻ ውጊያ 
እያደረገ መሆኑን ትናንት አስታወቀ።</p>

<p>በሞቃዲሾ ከተማና በአካባቢዋ ከ3ሺ በላይ 
የአክራሪው ቡድን ታጣቂዎች ተደብቀው 
እንደሚገኙና በቅርቡ የቤት ለቤት ፍተሻ 
እንደሚካሄድ የሽግግር መንግሥቱ ባለስልጣን 
የተናገሩ ሲሆን እስካሁን ነዋሪዎችና የጐሳ 
ታጣቂዎች የጦር መሳሪያቸውን እንዲያስረክቡ 
የተላለፈው ትእዛዝ ስኬታማ አልሆነም ተብሏል። 
</p>

<p>የኢትዮጵያ ጦርና የሶማሊያ መንግሥት ካለፈው 
ሐሙስ ጀምሮ 600 ከሚሆኑ 3 የአክራሪው ቡድን 
ታጣቂዎች ጋር በሶማሊያ ደቡባዊ ጫፍ እየተዋጉ 
መሆናቸውን የዘገበው አሶሼትድ ፕሬስ ታጣቂዎቹ 
በባህር እንዳያመልጡ የአሜሪካ ባህር ኃይል 
ጥበቃ መጀመሩን ገልጿል። የኬንያ መንግሥትም 
የአክራሪው ቡድን ታጣቂዎች ድንበር ተሻግረው 
ወደ ኬንያ እንዳይዘልቁ ድንበር በመዝጋት 
ወታደሮችን አሰማርቷል።</p>

<p>ሶማሊያና ኬንያ በሚዋሰኑበት ደቡባዊ ጫፍ 
ስለሚደረገው ጦርነት የተናገሩት የሶማሊያ 
መንግሥት ቃል አቀባይ አብዱሪሂም ዲናሬ "600ዎቹ 
የአክራሪ ቡድን ተዋጊዎች እጃቸውን ለጦር 
ኃይላችን እንደሚሰጡ እንቢ ካሉም እንደሚገደሉ 
ተስፋ አደርጋለሁ" ብለዋል። ሚሊሺያዎቹ ወደ 
አገሯ ሰርገው ሊገቡ ይችላሉ በሚል ስጋት ኬንያ 
ድንበሯን በመዝጋቷ በሺዎች የሚቆጠሩ 
ሶማሌያውያን ስደተኞች በኬንያ የደህንነት 
ከለላ ማግኘት እንዳልቻሉ የተባበሩት 
መንግሥታት ድርጅት ገልጿል። በሌላ በኩል 
የኢትዮጵያ ጦር ከሶማሊያ ሲወጣ በቦታው 
ተተክቶ የሶማሊያ ሽግግር መንግሥትን የሚያግዝ 
ሰላም አስከባሪ ሃይል ለማዘጋጀት ጥረት 
እየተደረገ ነው።</p>

<p>ከአፍሪካ አገራት የሚውጣጣ ሰላም አስከባሪ 
ኃይል በጥር ወር መጨረሻ ሶማሊያ ገብቶ 
በመዲናዋ ሞቃዲሾና በአብዛኛው ደቡባዊ ሶማሊያ 
ይሰፍራል የሚል ተስፋ አለኝ ስሉ ሐሙስ እለት 
ኢትዮጵያን የጐበኙ ባለሥልጣን ተናግረዋል። 
አሶሼትድ ፕሬስ እንደዘገበው ሰላም አስከባሪው 
ኃይል ከአክራሪው ታጣቂዎች በኩል የሽምቅ 
ጥቃት ሊገጥመው እንደሚችል ተገምቷል። ነገር 
ግን ከአክራሪዎች የሚሰነዘረውን ጥቃት መጋፈጥ 
አለበት፣ አለበለዚያ ሶማሊያ ወደ 15 አመቱ 
የእርስ በርስ ጦርነት ትመለሳለች ሲልም 
የሶማሊያ ነዋሪን በመጥቀስ ገልጿል -ኤፒ</p>

<p>በመዲናይቱን በአካባቢዋ የተሸሸጉ 
የአክራሪው ቡድን ታጣቂዎች እንዳሉ የጠቀሱት 
የአገር ውስጥ ሚ/ር ሁሴን አይዲድ "3500 የአክራሪ 
ቡድን ተዋጊዎች በሞቃዲሾና አካባቢዋ የተደበቁ 
በመሆኑ የመዲናዋን ሰላምና ደህንነት ሊያውኩ 
ይችላሉ" ሲሉ ተናግረዋል።</p>

<p>በየቦታው ከተሸሸጉት የአክራሪ ቡድን 
ታጣቂዎች በተጨማሪ በጐሳ መሪና በጦር አበጋዝ 
ስር የተደራጁ በርካታ ታጣቂዎች ብዙ የጦር 
መሣሪያ ማከማቸታቸውን ኤፒ ገልፆ እነዚህን 
ትጥቅ ለማስፈታት የሽግግር መንግሥት ያወጀው 
የጦር ማስረከቢያ ቀነ ገደብ በዚሁ ሳምንት 
እንደተጠናቀቀና ብዙ ስኬት እንዳልተገኘበት 
አመልክቷል። ሚኒስትሩ እንዳሉት ትጥቅ 
ማስፈታት የግድ አስፈላጊ በመሆኑ የቤት ለቤት 
ፍተሻ ይጀመራል።</p>

<p>አዲሱ የተባበሩት መንግሥታት ዋና ጸሐፊ ባን 
ኪ-ሙን የሶማሊያ መንግሥት በአገሪቷ ካሉ ሌሎች 
ቡድኖች ጋር ለውይይት እንዲዘጋጅና 
የአፍሪካውያን ሰላም አስከባሪዎች ባስቸኳይ 
መስፈር አለባቸው ሲሉ አሳስበዋል።</p>

<p>በዩናይትድ ስቴትስ ውጭ ጉዳይ የአፍሪካ 
ጉዳይ ሃላፊ ጀንዴይ ፍሬዘር እንደገለፁት 
ዩጋንዳ ከ1ሺ በላይ ሰላም አስከባሪ ወታደሮች 
ለመላክ መስማማቷን የጠቀሱ ሲሆን በአዲስ 
አበባ ከሙሴቬኒ ጋር ከተገናኙ በኋላ "ዩጋንዳ 
ጥር ከማለቁ በፊት ወታደሮቿን በሶማሊያ 
እንደምታሰፍር ተስፋ አለን" በማለት 
ለጋዜጠኞች ገልፀዋል።</p>

<p>ፕሬዚዳንት ሙሴቬኒና ጠቅላይ ሚ/ር መለስ 
በዚሁ ጉዳይ እንደተነጋገሩና ከፍሬዘር ጋርም 
እንደተወያዩ የታወቀ ሲሆን የአፍሪካ ኅብረት 
በሶማሊያ ሰላም አስከባሪ ኃይል በአስቸኳይ 
እንዲሰፍር ያስተላለፈውን ውሳኔ መደገፋቸውን 
ተናግረዋል። ሆኖም ግን ሰላም አስከባሪ ኃይል 
በሶማሊያ በመስፈሩ ጉዳይ በሽግግር መንግሥቱና 
በፓርላማው መካከል ልዩነት አለ ማንኛውንም 
ሰላም አስከባሪ በመቃወምም በሞቃዲሾ ሰላማዊ 
ሰልፍ ተካሂዷል።</p>

<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ ታኅሣሥ 28 ቀን 1999</a></p>

</body>
</html>
