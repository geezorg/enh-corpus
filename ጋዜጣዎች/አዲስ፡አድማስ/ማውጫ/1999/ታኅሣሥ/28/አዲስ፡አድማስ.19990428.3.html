<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" 
"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>በዳኞች ሹመት የብሄር ብሄረሰብ 
ተወላጅነት አጨቃጨቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በዳኞች ሹመት የብሄር ብሄረሰብ 
ተወላጅነት አጨቃጭቀ</h2>


<p>ለፌዴራል ፍርድ ቤቶች በ እጩነት የቀረቡ 25 
ዳኞች ሹመታቸው እንዲፀድቅ ባለፈው ሐሙስ 
በተደረገ የፓርላማ ስብሰባ የብሄር ብሄረሰብ 
ተወላጅነት ዋነኛ አጨቃጫቂ ርዕስ ሆኖ ዋለ።</p>

<p>የዳኞች ሹመት ቀዳሚ መመዘኛ የትምህርት 
ደረጃ፣ ብቃትና ስነምግባር እንደሆነ ቢገለፅም 
ለፓርላማ በቀረበው ሰነድ የ እጩ ዳኞቹ የብሄር 
ብሄረሰብ ተወላጅነት የተጠቀሰ ሲሆን አንዳንድ 
የፓርላማ አባላት ሚዛናዊ ስብጥር የለውም 
በማለት ተቃውመውታል።</p>

<p>እጩ ዳኞቹ ለጠቅላይ ፍርድ ቤት ሁለት፣ 
ለከፍተኛ ፍ/ቤት ሰባት፣ ለመጀመሪያ ደረጃ 
ፍ/ቤት 16 ሲሆኑ የብሄር ብሄረሰብ ተወላጅነትን 
በሚጠቅሰው ሰነድ "አማራ" የሚል በዝቷል "ኦሮሞ" 
የሚል አንሷል በማለት የህብረት ተወካይ 
ተቃውሞ ሰንዝረዋል። የኦፌዴን ተወካይም 
የብሄር ብሄረሰብን ስብጥር ስላላመጣጠነ ህገ 
መንግሥቱን ይፃረራል በማለት ሹመቱን 
ተቃውመዋል። ሹመቱ በብቃት ላይ የተመሰረተ 
ቢሆንም አድልዎ ያልተደረገበትና የብሄር 
ስብጥርንም ለማመጣጠን የተሞከረበት ስለሆነ 
ህገ መንግሥትን አይፃረርም ሲሉ የኢህአዴግ 
ተወካይ ተናግረዋል።</p>

<p>የቅንጅት ተወካይ በበኩላቸው በፌዴራል ፍርድ 
ቤቶች በተደጋጋሚ በርካታ ዳኞች ስራቸውን 
እንደለቀቁ ገልፀው በዚህም ምክንያት የተፋጠነ 
ፍትህ ያለማግኘት ችግር እንዳለ ተናግረዋል። 
በመቀጠልም በሙያው የሠለጠኑና ልምድ ያላቸው 
የህግ ባለሙያዎች በረዳት ዳኝነት እያገለገሉ 
ነው ያሉት ተወካዩ የዳኞችን እጥረት ለማቃለል 
እነዚህ ረዳት ዳኞች ሊሾሙ ይገባል ሲሉ 
አስተያየታቸውን ሰጥተዋል።</p>
<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ ታኅሣሥ 28 ቀን 1999</a></p>

</body>
</html>
