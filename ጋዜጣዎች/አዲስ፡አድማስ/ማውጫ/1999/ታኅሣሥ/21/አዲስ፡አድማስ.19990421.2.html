<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" 
"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>በምርጫ ቦርድ ውይይት የቅንጅት ተወካዮች 
አልተስማሙም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በምርጫ ቦርድ ውይይት የቅንጅት 
ተወካዮች አልተስማሙም</h2>


<p>የውጭ አገር አጥኚዎች ምርጫ ቦርድን 
በሚመለከት ያቀረቡት እቅድ ላይ ገዢው ፓርቲና 
ተቃዋሚ ፓርቲዎች ውይይት የጀመሩ ሲሆን፣ 
በአቶ ተመስገን ዘውዴ እና በአቶ አየለ ጫሚሶ 
የሚመሩ የቅንጅት ቡድኖች አልተስማሙም።</p>

<p>ከአምስት አመታት በፊት ጀምሮ ብዙ የስራ 
ሀላፊዎችን ሳይመድብ እየሰራ ነው የሚባለው 
የምርጫ ቦርድ ጽ/ቤት እስከዛሬ የመዋቅር 
ማስተካከያ አለማድረጉ ታውቋል።</p>

<p>በዙር ከየፓርቲዎቹ በሚመደቡት ሊቀመንበሮች 
አማካኝነት ፓርቲዎቹ አርብ ዕለት በጀመሩት 
ውይይት በምርጫ ቦርድ የረዥም ጊዜ እቅድ 
የሚዘረዝር ነው ተብሎ በውጪ አጥኚዎች 
ያቀረቡት ሠነድ ላይ እንደተወያዩ የገለጹት 
የፓርቲዎቹ ተወካዮች፣ ተቃዋሚዎች ያሏቸውን 
ስጋቶች ማቅረባቸውን ተናግረዋል።</p>

<p>ከኢህ አዴግ በኩል ከተቃዋሚዎች ለተነሱ 
ነጥቦች ምላሽ መሠጠቱንና ውይይት በመጪው 
ሳምንት እንደሚቀጥል ከህብረት የተወከሉት የ 
ዕለቱ ሊቀመንበር አቶ ገብሩ ገ/ማርያም 
ገልፀዋል። ምንጮች እንደሚሉት የውጭ አጥኚዎች 
ያቀረቡት ሰነድ፣ የምርጫ ቦርድ ጽ/ቤት 
ሰራተኞች ወደ 500 እንዲያድግና በየክልሉ 
ጽ/ቤቶች እንዲከፈቱ የሚያሳስብ ነው። በጥናቱ 
መሰረት ከወራት በኋላ ለሚካሄደው የወረዳ 
ምርጫ ጽ/ቤቱ በብቃት እንዲዘጋጅ በህዳር ወር 
የመዋቅር ማስተካከያና የሰራተኛ ምደባ መካሄድ 
ነበረበት።</p>

<p>በርካታ የጽ/ቤቱ የስራ ቦታዎች ሰው 
ሳይመደብባቸው በርካታ አመታት እንደተቆጠረ 
የጠቆሙት ምንጮች የመዋቅር ማስተካከያ 
እንዲካሄድ ከፓርላማ ትዕዛዝ ቢሰጥም ለአምስት 
አመታት ተግባራዊ አልሆነም ብለዋል።</p>

<p>በሌላ በኩል በአቶ አየለ ጫሚሶ የሚመራው 
የቅንጅት ቡድን በፓርቲዎች ድርድር መሳተፉ 
ህገወጥነት ነው የሚሉት አቶ ተመስገን ዘውዴ 
በድርድሩ ላይ አሉታዊ ተፅእኖ ያሳድራል 
ብለዋል። በአቶ አየለ የሚመራው ቡድን በምርጫ 
ቦርድ እንዳልሆነ ተወስኖበት እያለ በድርድር 
እንዲሳተፍ መደረጉ የህግ የበላይነትን 
ያላከበረ ነው ያሉት አቶ ተመስገን ይሁንና 
በዚህ ምክንያት ከድርድሩ ብንወጣ ይበልጥ 
ስለሚጎዳን ጉዳያችንን በህግ እየጨረስን 
ለመሳተፍ ወስነናል ብለዋል። በውይይቱ ላይ 
የሚንፀባረቁ አቋሞች በአቶ ተመስገን የሚመራው 
ቅንጅት አቋም እና በአቶ አየለ የሚመራው 
ቅንጅት አቋም በሚል ተለይተው ለህዝብ 
ይቀርባሉ ሲሉም ጨምረው ተናግረዋል። በአቶ 
አየለ የሚመራውን የቅንጅት ቡድን በመወከል 
በውይይቱ ላይ የተሳተፉት አቶ ሳሳሁልህ ከበደ 
በበኩላቸው የእነ አቶ ተመስገን ዘውዴ ቡድን 
ህገወጥ ነው የነሱ በዚህ ውይይት መገኘት 
የቡድናቸውን ህጋዊነት አያረጋግጥም፣ እንደ 
ምክር ቤት አባልነታቸው ግን ወደ ውይይቱ 
ተጋብዘዋል ብለዋል።</p>

<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ ታኅሣሥ 21 ቀን 1999</a></p>

</body>
</html>
