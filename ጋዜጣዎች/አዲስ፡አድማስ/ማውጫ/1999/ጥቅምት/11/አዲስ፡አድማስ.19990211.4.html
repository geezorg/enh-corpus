<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የተቃዋሚ ፓርቲ ተመራጮች እየተወነጃጀሉ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የተቃዋሚ ፓርቲ ተመራጮች እየተወነጃጀሉ ነው</h2>


<p>ባለፈው አመት በአቶ ተመስገን ዘውዴና በአቶ አየለ ጫሜሶ መሪነት "ቅንጅት ለአንድነትና ለዲሞክራሲ ፓርቲ" በሚል ስያሜ ከምርጫ ቦርድ ሰርተፍኬት የወሰዱ ተመራጮች ለሁለት ተከፍለው ትናንት መግለጫ ያወጡ ሲሆን፤ ፓርላማ ውስጥ ቡድን መስርተው እንደነበር የሚናገሩ የቅንጅት ተመራጮችም እርስበርስ እየተወነጃጅሉ ነው። አንዱ ሌላኛውን ወገን ከአባልነትና ከመሪነት አግጃለሁ ይላል። ቀደም ሲል በአቶ ተመስገን ዘውዴና በአቶ አየለ ጫሜሶ አስተባባሪነት ከተመሰረተው ፓርቲ አምስት የፓርላማ አባላት ራሳቸውን እንዳገለሉ የሚታወስ ሲሆን፤ ፓርቲው አሁን አቶ ተመስገን እና አቶ አየለ በየፊናቸው በሚመሯቸው ሁለት ጐራዎች እንደተከፈለ ትናንት ከሰጡት መግለጫ ታውቋል።</p>

<p>በአቶ ተመስገን የሚመራው ፓርቲ ትናንት ባወጣው መግለጫ፤ የአዲስ አበባ ምክር ቤት ተመራጭ የነበሩት አቶ አየለ ጫሜሶ፤አቶ ሳሳሁልህ ከበደና አቶ ታደሰ በቀለ የራሳቸውን ቡድን በመምራት ቅንጅትን ለማፍረስ እያሴሩ ነው በማለት ሦስቱን ከፓርቲ አባልነት አግጃለሁ ብሏል።</p>

<p>ቅንጅት ሁሉንም አባላት ያሳተፈ ጉባኤ በቅርቡ ለማካሄድና መሪዎችን በመምረጥ ለማጠናከር ዝግጅት እያደረገ ነው የሚለው መግለጫ፤እነ አቶ አየለ በሌላ አቅጣጫ ድንገተኛ ጉባኤ ለማካሄድ ጥሪ እያስተላለፉ ነው በማለት ወንጅሏል።</p>

<p>አቶ አየለ በበኩላቸው እሁድ በምርጫ ቦርድ አዳራሽ ጉባኤ እንደሚካሄድና መሪዎች እንደሚመረጡ ጠቁመው ከፓርቲ አባልነት የታገድነው እኛ ሳንሆን እነ አቶ ተመስገን ናቸው፤ ከፓርቲ አባልነት የታገዱ ስለሆነ እኛን ማገድ አይችሉም ብለዋል። በሌላ በኩል ቀደም ሲል ፓርቲው እውነተኛ ቅንጅት አይደለም በማለት ራሳቸውን ያገለሉ 5 የፓርላማ አባላት እዛው ፓርላማ ውስጥ በ14 ተመራጮች ከተቋቋመው ቡድን ጋር ተቀላቅለናል ሲሉ የነበሩ ቢሆንም፤ ቡድኑ ሰሞኑን ለሁለት ተከፍሏል። "የፓርላማ ቡድን" በሚል ስያሜ የሚታወቀው ስብስብ ለሁለት ተከፍሎ አንደኛ ቡድን ስያሜውን እንደያዘ ከኢዴአፓ መድህን ጋር በጥምረት ለመስራት መወሰኑን ሲገልፅ፤ሌላኛው ደግሞ የቡድኑ ሰብሳቢ አቶ አሊ አበጋዝን ከሃላፊነታቸው እንደሚወርዱና እውነተኛውን ቅንጅት የሚወክል እንደሆነ በመግለፅ "የአንድነት የፓርላማ ቡድን" በማለት ተሰይሟል።</p>

<p>አቶ አሊ አበጋዝ ቡድኑን የመምራት አቅምና አመነታ የሌላቸው በመሆኑ ስህተቶችን ፈፅመዋል፤ ያለባላት ፍቃድ ቡድኑ ከኢዴአፓ መድህን ጋር እንዲቀላቀል አድርገዋል የሚሉት አባላት አቶ አሊን ከሃላፊነት አስነስተው "የአንድነት" ፓርላማ ቡድን" መመስረታቸውን ገልፀዋል። አሁንም የፓርላማ ቡድን ተጠሪ ነኝ የሚሉት አቶ አሊ አበጋዝ፤ የቡድናችን አባላት 14 ናቸው፤ በአቶ ተመስገን ከሚመራው ፓርቲ ወጥተው እኛን ለመቀላቀል የመጡት 5 አባላት እንቅስቃሴያቸው ህገመንግስታዊ ባለመሆኑ እንዳልተቀበልናቸው አስራአራታችንም ተፈራርመን ለፓርላማ አሳውቀናል የሚሉት አቶ አሊ፤ አህን ከሃላፊነት አውርደንሃል ብለው የሚናገሩትም እነዚሁ ቡድናችን ውስጥ የሌሉ ሰዎች ናቸው፤ ብለዋል።</p>



<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ ጥቅምት 11 ቀን 1999</a></p>

</body>
</html>	
