<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>አሜሪካ በኢትዮጵያ ብሄራዊ እርቅ እንዲቀጥል ጠየቀች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">አሜሪካ በኢትዮጵያ ብሄራዊ እርቅ እንዲቀጥል ጠየቀች</h2>


<p>የ97 ምርጫን ተክትሎ በተከሰተው ፖለቲካዊ ቀውስ ታስረው ከነበሩት የቅንጅት አመራሮች 32ቱ ባለፈው ቅዳሜ ከእስር መፈታታቸውን እንደሚደግፍ የገለፀው የአሜሪካ መንግሥት ብሄራዊ እርቅና ፖለቲካዊ ተሃድሶ እንዲቀጥል ጠየቀ።</p>

<p>38 የቅንጅት ከፍተኛ አመራሮች ሐምሌ አጋማሽ ላይ ከእስር መፈታታቸው የሚታወስ ሲሆን ፣ የተቃዋሚው ፓርቲ መሪዎች መፈታት በአገሪቱ ውስጥ ፖለቲካዊ ውይይት እንዲሰፍን ያደርጋል ብሏል - የአሜሪካ መንግሥት።</p>

<p>የእድሜ ልክ እስራት ከተፈረደባቸው በኋላ የተፈቱት የቅንጅት አመራሮች እና ጋዜጠኞች 70 ደርሰዋል።</p>

<p>በተያያዘ ዜና እስረኞች እንዲለቀቁና በሰብአዊ መብት አከባበር እንዲሁም በዲሞክራሲ ተሃድሶ እንዲካሄድ ይገፋፋል ተብሎ በአሜሪካ ኮንግረስ የአፍሪካ ጉዳዮች ኮሚቴ የፀደቀው ረቂቅ ህግ ገና እልባት አለማግኘቱና እያከራከረ እንደሆነ ዋሽንግተን ታይምስ ገልጿል። አበረታች እርዳታ ለመስጠት ቃል በመግባት ተሃድሶ እንዲካሄድ እርዳታ ለመቀነስና የባለስልጣናትን የአሜሪካ ጉዞ ለማገድ የሚያስጠነቅቅ ሲሆን ፣ እልባት ሳያገኝ ለሁለት አመት ተካትቷል። ባልፈው ሃምሌ ወር ለውጭ ጉዳይ ኮሚቴ ከዚያም ከፀድቀ ለጠቅላላ ኮንግረስ ይቀርባል ተብሎ የነበረው ረቂቅ ህግ ለጊዜው እንደማይቀርብ በውጭ ጉዳይ ኮሚቴው ሊቀመንበር እንደተወሰነና ነገር ግን ሙሉ ለሙሉ ውድቅ እንዳልተደረገ ተገልጿል።</p>

<p>ረቂቅ ህጉን በመደገፍ ሲንቀሳቀሱ ከነበሩት የአሜሪካ ነዋሪ ኢይትዮጵያውያን መካከል ፕሮፌሰር አለማየሁ ሃይለማርያም የኢትዮጵያ መንግስት ረቂቅ ህጉ እንዳይፀድቅ በምክንያታዊ ክርክር ሳይሆን በተለያዩ ዘዴዎች ይጠቀማል በማለት ወቅሰዋል።</p>

<p>የኢትዮጵያ አምባሳደር ዶ/ር ሳሙኤል አሰፋ በበኩላቸው ፣ የኢትዮጵያ መንግሥት ከምርጫ 97 ወዲህ ለተከሰቱት ችግሮች መፍትሄ እየሰጠ መሆኑን ጠቅሰው ፣ በቅርቡ 70 የተቃዋሚ ፖርቲ አመራሮች መፈታታቸውን በመግለጽ ረቂቅ ህጉ ለአሜሪካና ኢትዮጵያ ወዳጅነት ጐጂ ነው ብለዋል።</p>

<p>በሌላ ብኩል የቅንጅት ምክትል ሊቀመንበር ከሆኑ በኋላ በጥቂት ሳምንታት ውስጥ ለታሰሩት ወ/ሪት ብርቱካን ሚደቅሳ በፈረንሳይ ለጋሲዮን የአቀባለል ግብዣ ለማድረግ ገንዘብ ሲያሰባስቡ የነበሩ ደጋፊዎች ነገ ግብዣውን እንደሚያካሂዱ ታውቋል።</p>

<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ ነሐሴ 19 ቀን 1999</a></p>

</body>
</html>	
