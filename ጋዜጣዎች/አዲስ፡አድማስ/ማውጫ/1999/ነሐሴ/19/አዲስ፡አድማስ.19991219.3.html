<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የማረቆ የበርበሬ እርሻ በበሽታ ተጠቅቷል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የማረቆ የበርበሬ እርሻ በበሽታ ተጠቅቷል</h2>


<p>የማረቆ የበርበሬ እርሻ በበሽታ በመጠቃቱ ምርት እንዳላስገኘ የታወቀ ሲሆን ፣ የማረቆ እየተባለ በገበያ የሚቀርበው በርበሬ ከሌላ አካባቢ የመጣ እንደሆነ የንግድና ኢንዱስትሪ ተወካዮች ሰሞኑን ተናገሩ።</p>

<p>የሱር ታክስ በመሰረዝና በጅንአድ በኩል በማቅረብ የዘይት ዋጋ ለማረጋጋት ቢወሰንም በበርበሬ በኩል እስከ ጥቅምት ወር ምርት እሲሰብሰብ ድረስ አስቸጋሪ ሊሆን እንደሚችል ተጠቁሟል።</p>

<p>የንግድ ዘርፍ ሚንስቴር ዴኤታ አቶ መሀመድ ቱሳ የገበያ ዋጋን በማረጋጋት እርምጃ እየተወሰደ መሆኑን ጠቅሰው ፣ የበርበሬ ዋጋ ንረት ላይ እየተሰራ ያለው ጥናት አልተጠናቀቀም ብለዋል። በበርበሬ ምርት በሚታወቁት ማረቆ እና ጠደሌ አካባቢዎች አመዳይ የሚባል የበርበሬ በሽታ በመከሰቱ በተለይ በማረቆ ምርት እንደሌለ አካባቢው ድረስ በመሄድ በጥናት ተረጋግጧል ተብሏል።</p>

<p>ከሚሌኒየም አከባበር ጋር በተያያዘ የሚመጡ ኢትዮጵያውያን በርበሬ ይዘው ይሄዳሉ በሚል የተፈጠረ የዋጋ ንረት እንዳልሆነ ሚ/ር ዴኤታው ጠቅሰው የበርበሬ ምርት እየደረሰ ስለሆነ ችግሩ ጊዜያዊ ይሆናል የሚል ተስፋ እንዳለቸው ገልፀዋል። የበርበሬ ምርት በአብዛኛው ከጥቅምት በኋላ እንደሚደርስ እና በርበሬ በብዛት ወደ ውጭ አገር እንደሚላክ የሚገልፁ ሰዎች በበኩላቸው ችግሩ ለወራት ሊዘልቅ እንደሚችል ስጋታቸውን ይናገራሉ።</p>

<p>የበርበሬ ዋጋ በናረባቸው ባለፉት አራት ወራት ወደውጭ የተላከው የበርበሬ መጠን አነስተኛ ነው ያሉት ሚ/ር ዴኤታው በበኩላቸው የተላከው 30ሺ ኪሎ እንደሆነ ጠቅሰዋል።</p>

<p>የምግብ ዘይት ላይ የተጣለው የአስር ፐርሰንት የሱር ታክስ በመሰረዙ ዋጋው ላይ በዚያው መጠን የዋጋ ቅናሽ እንደሚያመጣ ሚ/ር ዴኤታው ተናግረው ፣ በጅናድ በኩል በሚቀርብ ዘይት ከሰኞ ጀምሮ አዲስ አበባ ላይ የአንድ ሊትር ዋጋ አስራ አምስት ብር ይሆናል ብለዋል።</p>

<p>ጅንአድ ለገበያ የሚያቀርበው ዘይት ባለ 20 ሊትር ብቻ ሲህን ፣ ሚንስትር ዴኤታው መግዛትና የረጋውን ዘይት ፀሀይ ላይ አሙቀው መከፋፈል ይችላሉ ብለዋል።</p>

<p>የአገሪቱ የአንድ ወር የዘይት ፍልጎት ወደ 2 ሚ.ሊትር የሚጠጋ ሲሆን ፣ የአቅርቦት መጠኑ ከግማሽ ሚ.ሊትር በላይ እጥረት እንዳለ ተመልክቷል።</p>

<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ ነሐሴ 19 ቀን 1999</a></p>

</body>
</html>	
