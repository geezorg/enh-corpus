<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያ በሶማሊያ ጣልቃ መግባት የለባትም ተባለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢትዮጵያ በሶማሊያ ጣልቃ መግባት የለባትም ተባለ</h2>


<p>ኢትዮጵያ በሶማሊያውያን የውስጥ ጉዳይ ጣልቃ በመግባት መለያየትን እየፈጠረች ስለሆነ፣ በአሁኑ ወቅት በሞቃዲሾ ያለውን ሁኔታ አንደግፍም ሲሉ አንድ የሶማሌ ላንድ ፓርላማ አባል ገለፁ።</p>

<p>ኢትዮጵያ በእስልምና ፍ/ቤቶች ህብረት ተደቅኖባት የነበረውን ስጋት መጋፈጧን ብንደግፍም አሁን ግን የኢትዮጵያ ተልዕኮ ዓላማውን ስቷል ብለዋል።</p>

<p>በሶማሊ ላንድ የፓርላማ አፈጉባኤ በተመራውና ባለፈው ሳምንት ኢትዮጵያ ውስጥ ጉብኝት ያደረገው የልዑካን ቡድን አባል የሆኑት አቶ ፈይሰል ለአዲስ አድማስ እንደገለፁት "ኢትዮጵያ ከእስልምና ፍርድ ቤቶች ህብረት ተደቅኖባት የነበረውን ስጋት የመቅረፍ መብቷን እንደግፋለን፣ ነገር ግን አሁን በሞቃዲሾ ያለውን ሁኔታ አንደግፍም፣ የኢትዮጵያ ተልዕኮ አላማውን ስቷል ብለን እናምናለን" ብለዋል። ኢትዮጵያ በሶማሊያውያን ጉዳይ ጣልቃ በመግባት በጎሳዎች መሀል መለያየትን እየፈጠረች ነው የሚሉት አቶ ፈይሰል፣ ባቡሩ ሀዲዱን ስቷል ብለዋል።</p>

<p>በደቡባዊ ሶማሊያ የሚንቀሳቀሰውና ኬኒያ ውስጥ ከተሠራው የአብዱላሂ ዮሱፍ መንግስት ጋር ምንም አይነት ግንኙነት የለንም፣ ለአካባቢው ሰላም የሚያመጣ አይደለም ያሉት አቶ ፈይሰል፣ ሶማሊ ላንድ ከደቡቡ ጋር ትዋሃዳለች ብሎ መገመት የማይታሰብ ነው ሲሉ አስረድተዋል።</p>

<p>ሶማሊ ላንድ ከሶማሊያ መገንጠሏን ብታውጅም እስካሁን እውቅና የሰጣት እንደሌለ ይታወቃል። የፓርላማ አባላት ቡድኑ ሶማሊላንድ እውቅና በምታገኝበት ሁኔታና በተለያዩ አካባቢያዊ ጉዳዮች ከኢትዮጵያ ከኢትዮጵያ ባለስልጣናት በደቡብ ሶማሊያ ካለው መንግስት ጋር መነጋገር እንዳለባቸው የሶማሊ ላንድ የነፃነትም ሆነ የውህደት እርምጃ በሀይል መፈታት እንደሌለበት የውጪ ጉዳይ ሚ/ር ስዩም መስፍን ተናግረዋል።</p>



<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ ሚያዝያ 6 ቀን 1999</a></p>

</body>
</html>	
