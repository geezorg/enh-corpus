<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>በምርጫ ቦርድ አወቃቀር ፓርቲዎች ከድርድር ወጡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በምርጫ ቦርድ አወቃቀር ፓርቲዎች ከድርድር ወጡ</h2>


<p>የምርጫ ቦርድን እንደገና ለማቋቋም በተረቀቀው አዋጅ ላይ ተጨማሪ ድርድር ለማካሄድ በተጠራው የፓርቲዎች ስብሰባ የህብረት እና የቅንጅት ተወካዮች ስብሰባ ረግጠው የወጡ ሲሆን በፓርላማ መቀመጫ የሌላቸው ፓርቲዎች ኢህአዴግንና ተደራዳሪ ፓርቲዎችን ወቀሱ።</p>

<p>ቀደም ሲል ኢህአዴግና ተቃዋሚ ፓርቲዎች በምርጫ ቦርድ አዋጅ ላይ ተወያይተው የሚስማሙበትንና የማይስማሙበትን ነጥብ በዝርዝር ከለዩ በኋላ አዋጁ ለፓርላማው እንደቀረበ የሚታወቅ ሲሆን ባለፈው ረቡዕ ፓርቲዎቹ ለተጨማሪ ድርድር የተቀመጡት ከኢዴአፓ መድህን በመጣ ሃሳብ ነው።</p>
 
<p>የምርጫ ቦርድ ገለልተኝነት የአዋጁ አካል እንዲሆን በሚል ኢዴፓ መድህን ባነሳው ሃሳብ መነሻነት በተጠራው ስብሰባ የቅንጅት ተወካይ ነን የሚሉት ሁለት ተቀናቃኝ ወገኖች መገኘታቸው ውዝግብ አስከትሏል - አቶ ጫሚሶ በድርድሩ ቅንጅትን ስለማይወክሉ በድርድሩ ማንን ወክለው እንደተቀመጡ አይታወቅም፣ እኛም ያቀረብናቸው ጥያቄዎች ይታዩልን በማለት ከድርድሩ የወጡ አቶ ተመስገን ዘውዴ የህግ የበላይነት ይከበር በማለት ራሳቸውን እንዳገለሉ ተናግረዋል።</p>

<p>ኢዴአፓ መድህን ያነሳው ነጥብ ብቻ ሳይሆን ያልተስማማንባቸው ሌሎች እንቀፆችም ይታዩልን የሚል ጥያቄ እንዳቀረቡ የተናገሩት የህብረት ተወካይ በበኩላቸው በቅድሚያ የኢዴአፓ መድህን ነው የሚታየው የሚል መልስ ስላገኘን የውይይቱ አካል መሆን አልፈለግንም ብለዋል።</p>

<p>በሌላ በኩል በፓርላማ መቀመጫ የሌላቸው ፓርቲዎች በድርድሩ እንዳንገባ ተደርገናል በማለት ተደራዳሪዎቹን ወቅሰዋል። የኢትዮጵያ ዲሞክራቲክ ህብረት፣ የደቡብ ኢትዮጵያ ዴሞክራሲያዊ ሃይሎች አንድነት፣ የኢትዮጵያ ብሔራዊ አንድነት ፓርቲ፣ የሶማሌ አሊያንስ ዲሞክራሲያዊ ግንባር፣ የምዕራብ ሶማሌ ዴሞክራሲያዊ ፓርቲ፣ የአፋር ነፃ አውጪ ግንባር፣ የኦሮሚያ ነፃነት ብሔራዊ ፓርቲ እና የዲልወልቢ ህዝቦች ዲሞክራሲያዊ ንቅናቄ ፓርቲ በጋራ ለፓርላማ ባለፈው ሮብ በላኩት ደብዳቤ ኢህአዴግ እና ሌሎች በፓርላማ መቀመጫ ያላቸው ፓርቲዎች በሀገሪቱ ውስጥ በህጋዊ መንገድ ተደራጅተው በሚንቀሳቀሱ ተቃዋሚ ፓርቲዎች ላይ የማግለል ተግባር እየፈፀሙ ነው ብለዋል።</p>

<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ ሚያዝያ 13 ቀን 1999</a></p>

</body>
</html>	
