<?xml version="1.0" encoding="UTF-8"?>

<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>አምነስቲ የሞት ቅጣት ተቀባይነት እንዳይኖረው ጠየቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">አምነስቲ የሞት ቅጣት ተቀባይነት እንዳይኖረው ጠየቀ</h2>


<p>.ከነገ ወዲያ በቅንጅት ተከሳሾች ላይ ውሳኔ ሊሰጥ ይችላል . የሞት ቅጣት ተቀባይነት እንዳይኖረው እንጠይቃለን - አምነስቲ . የአቃቤ ሕግ በቅንጅት ተከሳሾች ላይ ባቀረበው የቅጣት ሐሳብ የሞት ቅጣት መጠየቁ ያልተጠበቀ እንደሆነበት የአሜሪካ መንግስት ሲገልፅ ፣ የአቃቤ ሕግ የውሳኔ ሐሳብ ተቀባይነት እንዳይኖረው አምነስቲ ኢንተርናሽናል ጠየቀ።</p>

<p>በተመሳሳይም የአሜሪካ መንግስት አቃቤ ሕግ በተቃዋሚ ድርጅት ተከሳሾች ላይ ባቀረበው የሞት ቅጣት ሐሳብ መገረሙን ገልፆ ፤ የመጨረሻው ውሳኔ በጣም አስፈላጊ የሆነውን የሕግ የበላይነትና እርቅን የሚያመጣ እንዲሆን መጠየቁን ቢቢሲ ዘግቧል።</p>

<p>አምነስቲ ኢንተርናሽናል ባለፉት 14 ወራት ሲካሄድ የቆየው የፍርድ ሂደት ፖለቲካዊ እንደሆነ በመጥቀስ ባወጣው መግለጫ ፤ አቃቤ ሕግ በእስረኞቹ ላይ ባለፈው ሰኞ ያቀረበውን የቅጣት ውሳኔ ሐሳብ ተቃውሟል። «አቃቤ ሕግ በኅሊና እስረኞች ላይ የሞት ቅጣት መጠየቁ አስገራሚ ነው» የሚለው አምነስቲ ፤ እሳካሁን ባለን መረጃ መሠረት ሁሉም ባይሆኑም አብዛኞቹ እስረኞች ኃይል ያልተጠቀሙ ወይም የኃይል እርምጃን የማይደግፉ ናቸው በማለት የህሊና እስረኛ እንደሆኑ ገልፆ ፤ ያለ ቅድመ ሁኔታ ባስቸኳይ እንዲለቀቁ ስንጠይቅ ቆይተናል ብሏል።</p>

<p>ስለ እስረኞቹ መፈታት በፓርላማ ተቃዋሚ ፓሪቲዎች አስተያየት መስጠታቸው የሚታወቅ ሲሆን ፤ ጠ/ሚ መለስ አስተያየት መስጠታቸው የሚታወቅ ሲሆን ፤ ጠ/ሚ መለስ ዜናዊ እስረኞቹ በነፃ እንዲለቀቁ ለውጭ አገር አካላት የማቀርብ ጥያቄ ፤ ማስረጃዎችን ሳያዩ የሚያቀርቡትና በአገራችን ላይ ለማዘዝ የሚሞክሩ ስለሆነ አሳፋሪ ነው ማለታቸው ይታወሳል። የታሰሩ የቅንጅት መሪዎች በነፃ እንዲለቀቁ ይረዳ ይሆናል የተባለ ሰነድ እንደፈረሙ የተሳሪዎቹ ዘምዶች መናገራቸውን የዘገበው ቢቢሲ ፤ የተፈረመው ሰነድ ምህረት ወይም ይቅርታ መጠየቅያ ሊሆን ይችላል ብሏል። መንግስት የይቅርታ ጥያቄ ሊታይ የሚችለው ከፍርድ ውሳኔ በኋላ በፕሬዚዳንታዊ የምህረት ሕግ አማካኝነት ነው ማለቱንም ዘግቧል - ቢቢሲ። በእስር ላይ የሚገኙትን የቅንጅት አባላት ክስ እየተመለከተ ያለው የከፍተኛው ፍ/ቤት 2ኛ ወንጀል ችሎት ባለፈው ሰኞ በዋለው ችሎት ፤ የአቃቤ ሕግን የውሳኔ ሐሳብ ከሰማ በኋላ በተከሳሾች በኩል የሚቀርብ የውሳኔ ሐሳብ ለመቀበል ከዚያም የመጨረሻ ውሳኔ ለመስጠት ለሰኞ ሐምሌ 9 ቀን ዓ.ም ቀጠሮ መስጠቱ ይታወቃል።</p>

<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ ሐምሌ 7 ቀን 1999</a></p>

</body>
</html>	
