<?xml version="1.0" encoding="UTF-8"?>

<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>21 የቴሌ የሥራ ኃላፊዎች ተባረሩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">21 የቴሌ የሥራ ኃላፊዎች ተባረሩ</h2>


<p>የኢትዮጵያ ቴሌኮሙኒኬሽን ኮርፖሬሽን 16 የስራ ሃላፊዎች ጥፋት ፈፅመዋል በማለት ትናንት አባረረ። ከተባረሩት መካከል ሦስቱ ቴሌን ከሚመሩት ዋና ስራ አስፈፃሚ በታች የተለያዩ ዘርፎችን የሚመሩ ምክትል ስራ አስፈፃሚዎች ሲሆኑ አስራ አንዱ በተለያዩ የስራ ክፍሎች በስራ አስኪያጅነትና በመምሪያ ሃላፊነት የሚሰሩ ናቸው።</p>

<p>ከመባረር በተጨማሪ በወንጀል የሚጠየቁም ይኖራሉ የሚለው ቴሌ ፤ ከስራ አመራር በታች የሚገኙና ጥፋት የፈፀሙ ሰራተኞች ስላሉ እርምጃ እወስዳለሁ ብሏል።</p>

<p>የኢትዮጵያ ቴሌኮሙኒኬሽን ኮርፖሬሽን በኦዲት ሪፖርት ባደረገው የማጣራት ተግባር የኤሪክሰንና ኖኪያ ሞባይል ግዢ እና በመደበኛ ስልክ የክፍለሀገር የ«ሉሰንት» ማዞሪያ ግዢ እንዲሁም በሁለቱ ፕሮጀክቶች አፈፃፀም ላይ ጥፋት በመፈፀማቸው አስራ ስድስት ከፍተኛ አመራሮች እንዲባሩ ተወስኗል የሚለው ቴሌ ፤ ቀደም ሲል የቴሌ ዋና ስራ አስፈፃሚ የነበሩት አቶ ተስፋዬ ብሩን ጨምሮ አምስት የቀድሞ ከፍተኛ የማኔጅመንት አባላት በጥፋቱ ተጠያቂ መሆናቸውን ገልጿል። ተጠያቂ ናቸው ከተባሉት የአሁኑና የቀድሞው አስተዳዳሪዎች መካከል አንዳንዶቹ ወደ ውጭ አገር እንደሄዱ ለማወቅ ተችሏል። ግዢዎቹና ፕሮጀክቶቹ በርካታ መቶ ሚሊዮኖች ብር እንደወጣባቸው የሚታወቅ ሲሆን ፤ በሌሎች ግዢዎችና ፕሮጀክቶች የተፈፀሙ ጥፋቶች ላይም እርምጃ ይወሰዳል ብሏል - ቴሌ።</p>

<p>ከስራ እንዲሰናበቱ የተወሰነባቸው 1. አቶ አበበ ጋሻው - ም/ዋና ሥራ አስፈፃሚ /ቴክኒካል አድቫይዘር/ 2. አቶ ወንድሙ ግርማ - ም/ዋና ሥራ አስፈፃሚ /ቢዝነስ አድቫይዘር/ 3. አቶ ረታ ደሴ - ተ/ም/ዋን ሥ/አስፈፃሚ /ኦፕሬሽንስ/ 4. አቶ ሮቤል ደሬሳ - ዋና ሥራ አስኪያጅ /ብሮድባንድ/ 5. አቶ ሙዑዝ ፀጋዬ - መምሪያ ኃላፊ /ፋይናንስና ቢዝነስ ኮንትሮል/ 6. አቶ ከበደ ገ/ስላሴ - መምሪያ ኃላፊ /ዓለም አቀፍ አገልግሎት/ 7. ወ/ት አበቡ ማሞ - ሲኒየር ኤክስፐርት 8. ዶ/ር ፍስሃ መኩሪያ በቴሌኮሙኑኬሽንና ኢንፎርሜሽን ቴክኖሎጂ ኮሌጅ የቴሌ ኢንጂነሪንግ ዲፓርትመንት ኃላፊ 9. አቶ አንተነህ መኮንን ዋና ክፍል ሥ/አስኪያጅ /የኔትወርክ ፕርፎርማንስና ፕላኒንግ/ 10. ወ/ሮ ንግስት ከበደ - ዋና ክፍል ሥራ አስኪያጅ /ሞባይል ፕላኒንግ እና ቴክኒክ ሳፖርት/ 11. አቶ መንግስቱ ሞላ - ም/ዋና ክፍል ሥራ አስኪያጅ /ኔትዎርክ ፕሮፎርማንስና ፕላኒንግ 12. አቶ ተስፋዬ አዲሴ ዋና ክፍል ሥ/አስኪያጅ /ሞባይል ፊጅናል ኔትዎርክ ቴክኒካል ሰፖርት/ 13. አቶ ታከለ መንገሻ - ተ/ዋና ሥራ አስኪያጅ /ቴሌኮም ኢንጂነሪንግ SBU/ 14. አቶ ብርሃኑ አስፋው - ዋና ክፍል ሥራ አስኪያጅ /የማኔጅመንት አካውንትስ/ 15. አቶ ኤልያስ ተረፈ - ዋና ክፍል ሥራ አስኪያጅ /በትራንስፖርት ከስተመር ሳፖርት/ 16. አቶ መላክ ገ/ህይወት - ዋና ክፍል ሥራ አስኪያጅ /የጌትዌይ ስዊቺንግ/ ናቸው። ተጠያቂ ናቸው የተባሉ የቀድሞ ሃላፊዎች 1. አቶ ተስፋዬ ብሩ - የቀድሞ ዋና ሥራ አስፈፃሚ 2. አቶ አበበ በላይነህ - የቀድሞ ም/ዋና ሥራ አስፈፃሚ /ኮርፖሬት ፕላኒንግና ቢዝነስ ዴቨሎፕመንት/ 3. አቶ አስፋው ሃ/ማርያም - የቀድሞ ዋና ሥራ አስኪያጅ /የኢንፎርሜሽን ቴክኖሎጂ ዳታ አገልግሎት/ 4. አቶ አባይነህ አበበ - የቀድሞ ዋና ሥራ አስኪያጅ /ቴሌኮም አገልግሎት/ 5. አቶ ታዬ ከበደ - የቀዶ ዋ ሥራ አስኪያጅ /ቴሌኮም ኔትወርክ/ ናቸው።</p>

<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ ሐምሌ 7 ቀን 1999</a></p>

</body>
</html>	
