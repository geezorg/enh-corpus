<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የቅንጅት አመራሮች የምሳ ግባዣ ተደረገላቸው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የቅንጅት አመራሮች የምሳ ግብዣ ተደረገላቸው</h2>


<p>ከትላንት በስቲያ 7 ሰዓት ገደማ ላይ ራስ አምባ ሆቴል ከእስር በተፈቱ ከፍተና የቅንጅት አመራሮች ተሞልቶ ነበር። ሳቅና ሁካታ ፣ ፌሽታ የምግብ አዳራሽኑ ሞልቶታል። ብዙዎቹ ሁለት ጣቻቸውን አውጥተው እያሳዩ ነበር - የቅንጅትን ምልክት። አመራሮቹ እዚህ የተገኙት ከእስር መፈታታቸውን አስመክልክቶ የእኳን ደስ ያላችሁ የምሳ ግብዣ ተደርጐላቸው ነው።</p>

<p>የምሳ ግብዣውን ያዘጋጁት በእነ አቶ ተመስገን ዘውዴ የሚመራው የቅንጅት ለአንድነት ፓሪቲ ጊዜያዊ አመራርና በፓርላማ የሚገኙ የቅንጅት ለአንድነት ፓርቲ አባላት ሲሆኑ ወ/ሪት ብርቱካንን ጨምሮ አቶ ሙሉነህ ኢዮኤል ፣ ዶ/ር ሃይሉ አርአያ ፣ ዶ/ር ያዕቆብ ወ/ማሪያም ፣ አቶ አባይነህ ብርሃኑ ፣ ኢ/ር ግዛቸው ሽፈራው ፣ አርቲት ደበበ እሸቱ እና ሌሎችም ተገኝተዋል። ዶ/ር ብርሃኑ ነጋ ፣ ፕሮፌሰር መስፍን ወ/ማርያምና ኢንጂነር ኃልሉ ሻወል በግብዣው ላይ ያልተገኙ ሲሆን ለምን እንዳልተገኙ ለማወቅ አልተቻለም።</p>

<p>ግብዣውን በተመለከተ በተፈቱት የቅንጅት አመራሮች ስም ምስጋና ያቀረቡት ወ/ሪት ብርቱካን ሚደቅሳ ፣ ወደፊትም በዲሞክራሲያዊ አንድነት ተሰብስበን መስራት አለብን ፣ የዛሬው ግንኙነታችን እንደ ጥሩ መነሻ ይቆጠራል ብለዋል።</p>

<p>ከመንግስት ጋር ድርድር ተደርጐ በመፈታታቸው ደስ ብሎና ያሉት አቶ ተመስገ በበኩላቸው በሽምግልና የተሳተፉትን ለማስገን እወዳለሁ ብለዋል። ቅንጅትን በመወከል በፓርላማ ውስጥ ሃሳባቸውን ሲያስተጋቡ መቆየታቸውን ገልፀው። አመራሩን ለተፈቱት የቅንጅት አመራሮች ለማስረከብ ዝግጁነታቸውን አስታውቀዋል።</p>

<p>በሌላ በኩል የፈረሳን ለጋሲዎን አንዳንድ ነዋሪዎች በው/ት ብርቱካን ሚደቅሳ ስም ከእስር ለተፈቱት የቅንጅት አመራሮች የእኳን ደስ ያላችሁ ግብዣ እንደሚያደርጉ የአዘጋጅ ኮሚቴው ገለፀ።</p>

<p>ካርድ በመሸጥ ለግብዣው ወጪ የሚሆን ገቢ እየሰበሰቡ መሆኑን የተናገረው ኮሚቴው እያንዳንዱ አስር ብር የሚሸጥ 40ሺ ካርድ መበተናቸውን ገልፀዋል።</p>

<p>የአዘጋጅ ኮሚቴው በእለቱ ለው/ት ብርቱካን ስጦታ ለማስበርከት እንዳሰቡ የገለፁ ሲሆን ለብርቱካን መኪናና ቤት ለመግዛት ገንዘብ እየተሰባሰበ መሆኑን ምንጮች ገልፀዋል። ወ/ት ብሩካን ስለጉዳዩ ጠይቀናቸው ግብዣውን እንጂ መኪናና ቤት የተባለውን እንደማያውቁ ተናግረዋል።</p>

<p>በግብዣው የተገኙ የተፈቱ የቅንጅት ለአንድነትና ለዴሞክራኢ ፓርቲ ውስጥ ወ/ሪት ብሩካን ሚደቅሳ ዶ/ር ሃይሉ አርአያ አቶ አንዱአለም አራጌ አቶ ታምራት ታረቀኝ አቶ ስለሺ ጠና አቶ ማሙሽ አማረ ወ/ሮ ንግስት ገ/ህይወት አርቲስት ደበበ እሸቱ ዶ/ር ያዕቆብ ሃ/ማሪያም አቶ አባይነህ ብርሃኑ አቶ ብሩክ ከበደ ሻለቃ ጌታቸው ምንግስቴ ኢ/ር ግዛቸው ሽፈራው አቶ የኔነህ ሙላቴና ሌሎችም ነበሩ።</p>

<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ ሐምሌ 28 ቀን 1999</a></p>

</body>
</html>	
