<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ኤርትራ የሶማሊያ አክራሪዎችን እያስታጠቀች ነው ተባለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኤርትራ የሶማሊያ አክራሪዎችን እያስታጠቀች ነው ተባለ</h2>


<p>በሶማሊያ ከመቼውም ጊዜ የበለጠ የጦር መሳሪያ እየተከማቸባት መሆኗን የገለፀው የተባበሩት መንግሥታት ሪፖርት ፣ «ከፍተኛ ቁጥር ያለው የጦር መሣሪያ በምስጡር ከኤርትራ እየተላከ ነው» በማለት መክሰሱን ቢቢሲ ዘገበ። የሶማሊያ አክራሪ ቡድን እንደማይረዳ በደተድጋጋሚ የሚናገረው የኤርትራ መንግሥት ፣ ሪፓርቱ ሙሉ በሙሉ የፈጠራ ነው ብሏል። በሶማሊያ የሚገኘው የተመድ ተቆጣጣሪ ቡድን ለፀጥታው ም/ቤት ባቀረበው ሪፖርት ፣ ሻባብ የተባለው የአክራሪ ቡድን ሚሊሻ ከምድር ወደ አየር የሚምዘገዘግ ሚሳዬሎች ፣ አጥፍቶ ማጥፋት መሣሪያዎችና በሰዓት የሚፈነዱ ፈንጂዎችን ከኤርትራ እንዳገኘ አመልክቷል። የተመድ ሪፖርት ፣ በአንድ ቦይንግ 707 እቃ ጫኝ አውሮፕላን ላይ ያተኮረ ሲሆን ከጦርነቱ በፊት አውሮፕላኑ ከአስመራ ሞቃዲሾ ቢያንስ 13 ጉዞዎች ማድረጉን ይጠቅሳል። የኤርትራ መንግሥት በረራዎቹ ሁለት ናቸው ቢልም ፣ አለም አቀፍ የሲቪል አቪዬሽን ድርጅት የበረራዎቹን እውነተኛነት አረጋግጧል ብሏል - የተመድ ሪፖርት። የኤርትራ ማስታወቂያ ሚኒስትር አቶ አሊ አብዱ ፣ ለሻባብ ምንም አይነት ድጋፍ አላደረግንም ብለዋል። በኢትዮጵያ መንግሥት የሚደገፈው ወታደራዊ ሃይል አክራሪዎቹን ከመበታተን ያለፈ ምንም ማድረግ አልቻለም ያለው ሪፖርቱ ፣ አሁንም አክራሪው ቡድን ለሶማሊያ የሽግግር መንግሥት ከፍተኛ አደጋ ነው ብሏል።</p>

<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ ሐምሌ 21 ቀን 1999</a></p>

</body>
</html>	
