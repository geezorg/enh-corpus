<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ዲሞክራሲያዊ ስርዓት እንዲፈጠር ትግላችንን እንቀጥላለን</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ዲሞክራሲያዊ ስርዓት እንዲፈጠር ትግላችንን እንቀጥላለን</h2>


<p>በመንግሥት በኩል የሚገለፀውና በሽማግሌዎች የተስማማንበት ነጥብ ይለያል የሚል መግለጫ ያወጡት ከእስር የተለቀቁት የቅንጅት መሪዎች ፣ በመንግስ ሚዲያ የሚቀርበው ፕሮፓጋንዳ በህዝቡ ዘንድ ተሰሚነታችንን አይቀንሰውም በማለት አፀፋዊ ምላሽ ከመስጠት እደሚቆጠቡ ገለፁ። ዲሞራሲያዊ ስርዓት እንዲፈጠር ትግላችንን እንቀጥላለን ብለዋል ባወጡት መግለጫ።</p>

<p>ሐሙስ እለት በጽሑፍ ካሰራጩት መግለጫ በተጨማሪ ከጋዜጠኞች ጥያቄ አለመቀበላቸውና ማብራሪያ አለመስጠታቸው ታውቋል።</p>

<p>ዘላቂ የሆነ የእርቅ መንፈስ ለማስፈን ከሽማግሌዎች ጋር ተወያይተን የተስማማንባቸው ነጥቦች ፣ በመንግስት በኩል ከተገለፀው የተለየ ነው የሚሉት የቅንጅት መሪዎች ፣ የተስማማንባቸውን ነጥቦች የሀገር ሽማግሌዎቹ አስፈላጊ በሆነ ጊዜና በሚመቻቸው ሁኔታ ለህዝቡ ይገልፁታል ብለን እናምናለን ብለዋል።</p>

<p>ከስምምነቱ በኋላ በመንግሥት ሚድያ የሚሰራጩ ዘገባዎች ተገቢ እንዳልሆኑ በመጠቆምም ፕሮፓጋንዳው በህዝብ ዘንድ ያለንን ተሰሚነት አይቀንሰውም ብለዋል።</p>

<p>ለተሰነዘረው ፕሮፓጋንዳ አፀፋ መልስ መስጠቱ ሽማግለዎቹም ሆኑ መላው የኢትዮጵያ ህዝብ እንዲፈጠር የፈለጉትንና እኛም ያመንበትን መንፈስ የበለጠ ከመበከል ውጪ ምንም ፋይዳ የሌለው መሆኑን ተገንዝበን አልፈነዋል - ብለዋል አመራሮቹ በመግለጫው። በምክትል ሊቀመንበር ወ/ት ብርቱካን ሚደቅሳ እና በቃል አቀባይ ዶ/ር ሃይሉ አርአያ በጋራ ተፈርሞ የተላከው መግለጫ ፣ ከሀገር ሽማግሌዎች ጋር በተለያዩ ነጥባች ዙሪያ ሰፊ ውይይት ተደርጐ ብዙ ነጥቦች ላይ ተስማምተናል ፣ በመንግንስት ዘንድም ስምምነት እንደተደረሰበት በሽማግሌዎች ተገልፆልን ነበር ይላል። የግንቦት 97 ምርጫን ተከትሎ በተፈጠረው ቀውስ ህይወታቸውን ላጡት ዜጐቻችን ያለንን ከፍተኛ አክብሮት የምንገልፀው ፣ እኛም ሆንን ሌሎች ኢትዮጵያውያን መቼም የማንረሳቸው የዴሞክራሲ ሰማ እታት መሆናቸውን በማስታወስ ነው የሚለው መግለጫው ፣ ለቤተሰቦቻቸው ፈጣሪ መፅናናትን እንዲሰጣቸው በፀሎታችን አንዘነጋቸውም ብሏል። የቅንጅት አመራር አባላት ሙሉ መግለጫ በገፅ 4 ላይ ይነበባል።</p>

<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ ሐምሌ 21 ቀን 1999</a></p>

</body>
</html>	
