<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ፕሮፌሰር ኤፍሬም ይስሐቅ እርቁ ይቀጥላል አሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ፕሮፌሰር ኤፍሬም ይስሐቅ እርቁ ይቀጥላል አሉ</h2>


<p>በእስር ላይ የነበሩትን ከፍተኛ የቅንጅት መሪዎችንና መንግስትን ሲሽመግሉ የቆዩት ፕሮፌሰር ኤፍሬም ይስሃቅ ፣ እርቁ ከኦነግና ከሌሎች ድርጅቶች ጋርም እንደሚቀጥልና ቀሪዎቹ ታሳሪዎችም እንደሚፈቱ ተናገሩ።</p>

<p>ረቡዕ እለት አሜሪካ ከመመለሳቸው በፊት መንግስትንና ከእስር የተፈቱ የቅንጅት መሪዎችን ለማመስገን እንዳነጋገሯቸው ጠቅሰው ፣ በመንግስት ሚድያ ስለሚተላለፉ ዘገባዋችም ለጠቅላይ ሚኒስት መለስ ዜናዊ አንስቼላቸዋለሁ ስህተት ካለ ይስተካከላል በማለት ቃል ገብተውልኛል ብለዋል -ፕ/ር ኤፍሬም።</p>

<p>በቅርቡ 33 የቅንጅት ፓርቲ ታሳሪዎች እንደሚፈቱ ፕ/ሩ ገልፀው ፣ ታሳሪዎቹ ይቅርታ ጠይቀዋል ፣ ጠ/ሚኒስትሩም እንደሚፈቱ ነግረውናል ብለዋል። የተፈቱት ሰዎች ሸምግልናውን ከልባቸው ተቀብለውታል ወይ ተብለው የተጠየቁት ፕ/ሩ ፣ «የተፈቱት መንድሞቻችን አገራቸውን ይወዳሉ ፣ ምህረቱን በሙሉ ላባቸው ነው የተቀበሉት ፣ በአገራችን ያለው ጭቅጭቅ ቶሎ እንዲፈታ ይፈልጋሉ» ሲሉ ተናግረዋል።</p>

<p>ስለሽምግልናው በሰጡት አስተያየት ፣ «የተከበሩት መለስ ዜናዊ የሀገረን ባህል አከብራለሁ ... ሽማግሌዎችን አከብራለሁ ብለው ተቀብለውናል ፣ የታሰሩትንም ሰዎች ለሽምግልና ነው የመጣነው ስንላቸው እነሱም የሃገራቸውን ባህል ስለሚወዱ ... ስለሚያከብሩ በፈገግታ ነው የተቀበሉን» በማለት ለሁለቱም ወገኖች ምስጋና አቅርበዋል - ፕ/ር ኤፍሬም። የእርቅ ድርድሩ ከኦነግና በውጭ ካሉ ሌሎች ድርጅቶች ጋር ይቀጥላል ያሉት ፕ/ሩ ፣ ከኤርትራ ጋር ያለውን ግጭት በሰላም እንዲጠናቀቅ እንጥራለን ብለዋል። ሽምግልናውን ለማካሄድ ባለፉት 7 ወራት 11 ጊዜ ከአሜሪካ ወደ ኢትዮጵያ መመላለሳቸውን የተናገሩት ፕ/ር ኤፍሬም ፣ ሁለት ጊዜ ወጪያቸውን የሸፈነው አትሌት ሃይሌ ገ/ስላሴ እንደሆንና ቀሪውን ራሳቸውና ሌሎች ድርጅቶች እንደሸፈኑላቸው ተናግረዋል። ላለፉት 50 ዓመት በአሜሪካ እንደኖሩ የሚናገሩት ፕ/ር ኤፍሬም እስካሁን - ይኼም ለአገሬ ካለኝ ፍቅር ነው ይላሉ። ፕ/ሩ ባለፈው ረቡዕ ማታ ወደ አሜሪካ የተመለሱ ሲሆን ከጋዜጣው ጋር ያደረጉት ሙሉ ቃለምልልስ በገፅ 3 ቀርቧል።</p>

<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ ሐምሌ 21 ቀን 1999</a></p>

</body>
</html>	
