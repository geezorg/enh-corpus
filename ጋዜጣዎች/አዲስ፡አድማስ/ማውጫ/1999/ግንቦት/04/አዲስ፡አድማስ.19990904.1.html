<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" 
"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያና የኤርትራ ወታደሮች በ1 ኪ.ሜ ርቀት ሰፍረዋል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኢትዮጵያና የኤርትራ ወታደሮች በ1 ኪ.ሜ ርቀት ሰፍረዋል</h2>


<p>የኢትዮጵያና የኤርትራ ወታደሮች ድንበር 
አካባቢ በአንድ ኪ.ሜ ርቀት እንደመሸጉ 
የተገለፀ ሲሆን ግጭት እንዳይቀሰቀስ ስጋት 
በማየሉ የተባበሩት መንግስታት የፀጥታው 
ም/ቤት የሁለቱ አገራት ወታደሮች ከፀጥታው 
ቀጣና አካባቢ እንዲርቁ እያሳሰበ ነው።</p>

<p>ከድንበር ወደ ኤርትራ በ25 ኪ.ሜ የተከለለው 
የፀጥታ ቀጣና ከወታደራዊ እንቅስቃሴ ነፃ ሆኖ 
የሰላም አስከባሪ ሃይል እንዲቆጣጠረው 
ሃላፊነት የተሰጠ ቢሆንም የኤርትራ መንግስት 
"በአገሬ ውስጥ የመንቀሳቀስ ሉአላዊ መብት 
አለኝ" ብሏል - ሮይተርስ እንደዘገበው።</p>

<p>የሁለቱ አገራት መንግስታት አንዱ ሌላውን 
ተጠያቂ በማድረግ እርስበርስ ተወነጃጅለዋል። 
የኤርትራ መንግስት ወታደሮቹን የፀጥታ ቀጣና 
ውስጥ እያንቀሳቀሰ ነው በማለት የወነጀለው 
የኢትዮጵያ መንግስት ከሰባት አመት በፊት 
በአልጀርስ የተፈረመው የሰላም ስምምነት 
አማካኝነት የተቋቋመው የፀጥታ ቀጣና 
ከወታደራዊ እንቅስቃሴ ነፃ እንዲሆን ተወስኖ 
ነበር። የተባበሩት መንግስታት የሰላም 
ስምምነቱን የምታደናቅፈው ኤርትራ ላይ እርምጃ 
መውሰድ አልቻለም ብሏል - ከትናንት በስቲያ።</p>

<p>የድንበር ውዝግቡን ለመዳኘት የተቋቋመው 
ኮሚሽን ውሳኔ ቢሰጥም ኢትዮጵያ ውሳኔውን 
አልተቀበለችም የሚለው የኤርትራ መንግስት 
በበኩሉ ኢትዮጵያ በአፍሪካ ቀንድ ግጭት 
እያቀጣጠለች ነው፣ ሁለተኛ ዙር ጦርነት 
እንዳይነሳ እንሰጋለን ብሏል። የባድመ አካባቢ 
ለኤርትራ እንዲሆን በድንበር ኮሚሽን 
የተላለፈው ውሳኔ ዘላቂ ሰላም አያመጣም 
በማለት ቅሬታ ያቀረበው የኢትዮጵያ መንግስት 
ውዝግቡ በድርድር እንዲፈታ መጠየቁ የሚታወስ 
ሲሆን፣ የኤርትራ መንግስት ያለ ድርድር 
የኮሚሽኑ ውሳኔ ተግባራዊ እንዲሆን ይፈልጋል። 
</p>

<p>የኢትዮ-ኤርትራ የድንበር ጉዳይ የመጨረሻ 
እልባት ላይ አለመድረሱ ውጥረት መፍጠሩን 
የሚናገሩ የፖለቲካ ተንታኞች ይኼም በጐረቤት 
ሶማሊያ በሚካሄደው የውክልና ጦርነት እየታየ 
ነው ብለዋል።</p>

<p>ሁለቱ አገሮች 5ሺ ወታደሮቻቸውን ከድንበሩ 
በ1ሺ ኪ.ሜትር ቅርበት ላይ ማስፈራቸውን 
የተባበሩት መንግሥታት የፀጥታው ም/ቤት 
ገልፆ፣ ኤርትራ ወታደሮቿን የፀጥታ ቀጣናው 
ውስጥ አስገብታለች፣ ኢትዮጵያ ደግሞ 
ወታደሮቿን ወደ ቀጣናው በማስጠጋት ማስፈሯን 
አመልክቷል። ከሰባት አመት ወዲህ የሁለቱ 
አገራት ጦር በቅርበት ሲስፍሩ የመጀመሪያቸው 
ሲሆን፣ እንደገና ጦርነት እንዳይንቀሳቅሰ 
ስጋት በመባባሱ ጦራቸውን ከፀጥታ ቀጣናው 
እንዲያርቁ የፀጥታው ምክር ቤት እያሳሰበ 
ነው።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ ግንቦት 4 ቀን 1999</a></p>

</body>
</html>
