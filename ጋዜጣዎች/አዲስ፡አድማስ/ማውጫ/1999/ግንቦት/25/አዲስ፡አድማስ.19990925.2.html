<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" 
"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>በሶማሊያ በታጣቂዎች ጥቃት 5 የኢትዮጵያ ወታደሮች ቆሰሉ - የጥቃቱ ፈፃሚዎች ተገድለዋል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በሶማሊያ በታጣቂዎች ጥቃት 5 የኢትዮጵያ ወታደሮች ቆሰሉ<br/>
•	የጥቃቱ ፈፃሚዎች ተገድለዋል</h2>


<p>ባለፈው ረቡዕ በኢትዮጵያ ወታደሮች ታጅቦ 
ይጓዝ በነበረ ኮንቮይ ላይ በተሰነዘረው ጥቃት 5 
ወታደሮች መቁሰላቸውን ያመለከተው ቢቢሲ፣ 
የኢትዮጵያ ወታደሮች ወዲያው በከፈቱት ተኩስ 5 
ሰዎች መገደላቸውንና 3 መቁሰላቸውን ዘገበ።</p>

<p>የተገደሉት ሰዎች ሲቪሎች እንደሆኑ አንዳንድ 
ነዋሪዎች ለቢቢሲ ሲጠቁሙ የኢትዮጵያ መንግሥት 
በበኩሉ የተገደሉት የአሸባሪ ቡድን አባላት 
ናቸው ብሏል። ጥቃቱን የሰነዘሩት አምስት 
የአሸባሪ ቡድን አባላት የኢትዮጵያ ጦር 
ሠራዊት በወሰደው የመልሶ ማጥቃት እርምጃ 
ተገድለዋል ብሏል- የኢትዮጵያ የውጭ ጉዳይ ሚ/ር 
ለሰንድይ ታይምስ።</p>

<p>በጥቃቱ ቀላል ጉዳት የደረሰባቸው አምስት 
የኢትዮጵያ ወታደሮች ህክምና ከተደረገላቸው 
በኋላ ወደካምፓቸው እንደተመለሱ የኢትዮጵያ 
ባለስልጣንን ጠቅሶ ጋዜጣው ዘግቧል። 
የኢትዮጵያ መንግስት በውጊያ ላይ ስለደረሱ 
ጉዳቶች መረጃ ሲሰጥ የአሁኑ የመጀመሪያው ነው 
ብሏል - ጋዜጣው።</p>

<p>ከተገደሉት የአሸባሪው ቡድን አባላት አንዱ 
ከአልቃይዳ ጋር ግንኙነት ያለው የአክራር 
ቡድን ታጣቂ መሪ ነው ብሏል። የኢትዮጵያ የውጭ 
ጉዳይ ሚ/ር።</p>

<p>ፍንዳታው እንደተከሰተ የኢትዮጵያ ወታደሮች 
ተኩስ መክፈታቸውን የተናገረው አንድ ነዋሪ 5 
ሲቪሎች መንገድ ላይ ተዘርረው ማየቱንና 
ወታደሮቹ አካባቢውን ለ10 ደቂቃ ተቆጣጥረውት 
እንደነበር ለቢቢሲ ተናግሯል።</p>

<p>በኢትዮጵያ ወታደሮች መኪና ላይ የፈነዳው 
ቦንብ በርቀት መቆጣጠሪያ የሚሰራ መሆኑን 
የተናገሩት ኮሎኔል ዮሱፍ ኤደን፣ ወዲያው 
ወታደሮች በከፈቱት ተኩስ አምስት መንገደኞች 
ተገድለዋል ሦስት የቆሰሉ ሰዎች ደግሞ ወደ 
ሆስፒታል ተወስደዋል ብለዋል።</p>

<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ ግንቦት 25 ቀን 1999</a></p>

</body>
</html>
