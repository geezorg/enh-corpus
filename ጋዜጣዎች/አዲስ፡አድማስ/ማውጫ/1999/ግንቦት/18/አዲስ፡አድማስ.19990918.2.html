<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" 
"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>በኦጋዴን የታሰሩት የኒውዮርክ ታይምስ ጋዜጠኞች ተለቀቁ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በኦጋዴን የታሰሩት የኒውዮርክ ታይምስ ጋዜጠኞች ተለቀቁ</h2>


<p>በኦጋዴን የኒውዮርክ ታይምስ ሶስት ጋዜጠኞች 
በኢትዮጵያ ወታደሮች የተያዙት ባለፈው ሳምንት 
ነበር - ግንቦት 8። ጋዜጠኞቹ ባለፈው ሰኞ 
በመለቀቃቸው እፎይታ እንደተሰማው የገለፀው 
የኒውዮርክ ታይምስ ዋና አዘጋጅ ለምን 
ጠብመንጃ ተደግኖባቸው ለ5 ቀናት ሲመረመሩና 
ሲንገላቱ እንደቆዩ አሁንም ምላሽ እንፈልጋለን 
ብሏል። የስራ ቁሳቁሶቻቸው በወታደሮች 
ተወርሶባቸዋል የታሰሩት ጋዜጠኞች ሁኔታውን 
ለመንግስትና ለአሜሪካ ኤምባሲ እንዳያሳውቁ 
ተከልክለዋል ያለው ዋና አዘጋጅ ቢል ኬለር፤ 
ከእስር የተለቀቁት በጠቅላይ ሚኒስትርና 
በአሜሪካ አምባሳደር ግፊት ነው ሲል 
ተናግሯል። በየትም አገር ጋዜጠኞች ሲታሰሩ 
ከፕሬስ ነፃነት ጋር ስለሚያያዝ ከፍተኛ 
ትኩረት እንደሚያገኝ የሚታወቅ ሲሆን በአሜሪካ 
ፖለቲካ ከፍተኛ ተሰሚነት እንዳለው 
የሚነገርለት የኒውዮርክ ታይምስ ጋዜጠኞች 
በኢትዮጵያ ወታደሮች መታሰራቸውም አለምአቀፍ 
የዜና ርዕስ ሆኖ ሰንብቷል።</p>

<p>የጋዜጣው የናይሮቢ ቢሮ ሃላፊ ጄፍሪ 
ጌትልማን ከፎትግራፍ አንሺና የቪዲዮ ባለሙያው 
ጋር በኦጋዴን ያለውን ግጭት ለመዘገብ 
ደገሃቡር ከተማ ሲገቡ ነው በወታደሮች 
የተያዙት ብሏል ኒውዮርክ ታይምስ።</p>

<p>ጋዜጠኞቹ ከመለቀቃቸው በፊት ወደ ሦስት 
የተለያዩ እስርቤቶች እንደተወሰዱ የዘገበው 
ታይምስ የታሰሩበት ምክንያት 
እንዳልተነገራቸው ገልጿል።</p>

<p>ወታደራዊ ባለስልጣናትም የጋዜጠኞቹን 
መታሰር ለአሜሪካ ኤምባሲ ለማሳወቅ ፈቃደኛ 
አልነበሩም - ሲል ጋዜጣው ጠቅሶ በምርመራ ወቅት 
ጋዜጠኞቹ በተደጋጋሚ ማስፈራርያ 
ተሰንዝሮባቸዋል ፎቶግራፍ አንሺውም 
ጀርባቸውን ተመትተዋል ብሏል።</p>

<p>የኢትዮጵያ ወታደሮች የጋዜጠኞቹን 
መሳሪያዎች ኮሚፒውተሮች፣ ካሜራዎች፣ 
ሞባይሎችና ማስታወሻ ደብተሮቻቸው 
እንደተወሰዱባቸው አመልክቶ የኢትዮጵያ 
የፀጥታ ኃይል መሳሪያዎቹን ለአገር ደህንነት 
በማሰብ እንደወሰዱ መግለፁን ጋዜጣው 
ዘግቧል።</p>

<p>"ጋዜጠኞቻችን በመጨረሻ በመለቀቃቸውና 
ከችግር በመውጣታቸው ትልቅ እፎይታ 
ተሰምቶናል" ብሏል የኒውዮርክ ታይምስ ዋና 
አዘጋጅ ቢል ኬለር። በኢትዮጵያ የአሜሪካ 
አምባሳደር ዶን ያማሞቶ ጋዜጠኞቹን ለማስለቀቅ 
ላደረጉት ጥረት ምስጋና ያቀረበው ኬለር፣ ጠ/ሚ 
መለስ ዜናዊንም አመስግነዋል።</p>

<p>አሁን የታሰሩበትን ምክንያት ለማወቅ ነው 
የምንፈልገው የሚለው ኬለር "ጋዜጠኞቻችን 
ህጋዊ በሆነ የዜና ሥራ ላይ ተሰማርተው እያሉ 
ለምን ተይዘው እንደታሰሩ ለምን 
እንደተንገላቱና ማስፈራሪያ 
እንደተሰነዘረባቸው እንዲነገረን 
እንፈልጋለን ብሏል።</p>

<p>"ጋዜጠኞቹ ለምን ከአሜሪካን ኤምባሲ ጋር 
እንዳይገናኙ ወይም ከኢትዮጵያ መንግስት ጋር 
እንዳይነጋገሩ እንደተደረገ፣ ለምን 
የነበሩበትን ቦታና ሁኔታ በትክክል የሚገልፅ 
መረጃ እንዳላገኘን ማወቅ እንፈልጋለን" 
ብለዋል - የኒውዮርክ ታይምስ ጋዜጣ አዘጋጅ።</p>

<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ ግንቦት 18 ቀን 1999</a></p>

</body>
</html>
