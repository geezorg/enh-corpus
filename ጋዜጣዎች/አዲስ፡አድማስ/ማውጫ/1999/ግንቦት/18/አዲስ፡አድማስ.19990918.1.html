<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" 
"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>በአክራሪነት የታሰሩ ተጠርጣሪዎች ሁኔታ "አምነስቲ"ን አሳስቦታል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በአክራሪነት የታሰሩ ተጠርጣሪዎች ሁኔታ "አምነስቲ"ን አሳስቦታል</h2>


<p>በኢትዮጵያ ላይ ጦርነት አውጆ ከነበረው 
የሶማሊያ አክራሪ ቡድን ጋር በተደረገው 
ጦርነት በአሸባሪነት ተጠርጥረው በኢትዮጵያ 
የታሰሩ የውጭ አገራት ዜጎች እንዳሉ የሚታወቅ 
ሲሆን የ66 እስረኞች ሁኔታና አያያዝ 
ስለማይታወቅ ያሳስበኛል ሲል አምነስቲ ሰሞኑን 
ገለፀ።</p>

<p>በአሸባሪነት ተጠርጥረው በሶማሊያ በኩል 
ተይዘው ከመጡት የውጭ አገር ዜጎች መካከል 
አብዛኞቹ ተለቅቀው 12 ብቻ ቀርተዋል ሲል 
መንግስት አስተባብሏል።</p>

<p>የኢትዮጵያ መንግስት በአሸባሪነት ተጠርጣሪ 
ናቸው ብሎ ከያዛቸው እስረኞች መካከል 85ቱ 
በሶማሊያ ጦርነት ወቅት ወደ ኬንያ ሸሽተው 
የነበሩ ናቸው ይላል - አምነስቲ። በኬንያ 
የፀጥታ ሃይሎች ተይዘው ወደ ሶማሊያ የተላኩት 
እነዚሁ ሰዎች ለኢትዮጵያ ተሰጥተዋል የሚለው 
አምነስቲ ከነዚያ ውስጥ 19ኙ ተለቅቀዋል 
ብሏል።</p>

<p>እስረኞቹ ከአገር አገር የተወሰዱበት አሰራር 
ህጋዊ ሂደትን ያልተከተለና በምስጢር 
የተከናወነ ነው በማለት ተችቷል - አምነስቲ። 
አብዛኞቹ ታሳሪውች አሁንም ያለክስ ኢትዮጵያ 
ውስጥ መታሰራቸውን እንደሚያምን አምነስቲ 
ጠቁሞ ስለታሳሪዎቹ ሁኔታና አያያዝ ግልፅ 
መረጃ ባለመኖሩ ያሳስበኛል ብሏል።</p>

<p>የኢትዮጵያ መንግስት በበኩሉ ተጠርጣሪዎቹ 
ተንገላትተዋል መባሉን አስተባብሏል። 
አምነስቲ ባወጣው ሪፖርት ግራ ተጋብቻለሁ 
ያሉት ጠ/ሚ መለስ ዜናዊ ከእስር የተለቀቁት 
ሰዎች ምንም ዓይነት እንግልት 
እንዳልደረሰባቸው በግልፅ ተናግረዋል ሲሉ 
ምላሽ ሰጥተዋል።</p>

<p>በአሸባሪነት የተጠረጠሩ 41 የውጭ አገር ዜጎች 
ታስረው እንደነበር የሚገልፀው የኢትዮጵያ 
መንግስት አሁን በወህኒ ቤት ያሉት 12 ብቻ ናቸው 
የቀሩት ተለቅቀዋል ወይም እየተለቀቁ ነው 
ብሏል - ለሮይተርስ በሰጠው መግለጫ።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ ግንቦት 18 ቀን 1999</a></p>

</body>
</html>
