<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ጠ/ሚ መለስ በ3 አመት ሥልጣን እንደሚለቁ ለ«ታይም» ተናገሩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ጠ/ሚ መለስ በ3 አመት ሥልጣን እንደሚለቁ ለ«ታይም» ተናገሩ</h2>


<p>በኢትዮጵያ የበራው የመታደስ ብርሃን በስህተት እንዳይተፋ እመኛለሁ ያሉት ጠ/ሚ መለስ ዜናዊ ከሦስት ዓመት በኋላ ሥልጣን እንደሚለቁ ተናገሩ።</p>

<p>ሰሞኑን ለታይም መፅሄት በሰጡት ቃለ ምልልስ ፣ ብዙ ሥልጣን ላይ ቆየሁ አዳድሲ ነገሮችን ለመስራት የማስብያ ጊዜ ላይ ደርሻለሁ ብልዋል - ጠ/ሚ መልሰ።</p>

<p>የእርስዎ መውረድ የሥልጣን ክፍተት አይፈጥርም ወይ ተብለው የተጠየቁት ጠ/ሚኒስትሩ ፣ «እዚህ ፖለቲካ ግለሰብን መሠረት ያደርገ ሳይሆን ርዕዮተ ዓለምን ድርጅታዊ መሠረት ያለው ነው ፣ እነዚህ ነገሮች በግለሰቦች የተነሳ አይቀየሩም» ብልዋል።</p>

<p>የእኔ አቋም በብዙዎች ተቀባይነት ሳያገኝ የቀረበት እንዲሁም የማላምንበትን ጉዳይ በብዙሀኑ ስለተወሰነ ተግባራዊ ለማድረግ የተገደድኩበት አጋጣሚዎች ነበሩ ያሉት ጠ/ሚኒስትሩ ፣ ከኤርትራ ጋር የተደረገውን ጦርነት ይሏችኋል</p>

<p>የኛ ዓላማ የኢትዮጵያ ጥቅም ማስከበር ነው፡ አሁን የኢትዮጵያ ጥቅም አሜሪካ በክልሉ ካላት የፀጥታ ፍላጐት ጋር ሙሉ ለሙሉ ተገጣጥሟል - ስለዚህም ከአሜሪካ ጋር ተቀራርቦ መስታሩ አመቺ መሆኑ ያለነገር ነው። ከአሜሪካ ጋር ተቀራርበን እንደምንሰራ አልካድንም - ተቀራርቦ ለመስራት በቂ ምክንያት አለን በዚህ አናፍርበትም። ይኼ ማማሰያ ካስባለን ፣ የአገርን ጥቅም ማስጠበቅ ማማሰያ መሆን ከሆነ ... ይሁና። መልካም ነው። ለኔ ግን የማማሰያ ትርጉም ይኼ አይደለም።</p>

<p>አሜሪካ ኢትዮጵያ ሶማሊያን እንዳትወርር አስጠንቅቃ ነበር - እናንተ ግን ገፋችሁበት። ወረራው ውጤታማ ነበር?</p>

<p>ከፍተኛ ውጤት ነው የተመዘገበው። እኛ ጣልቃ ከመግባታችን በፊት የሽግግር መንግስቱ በመውደቅ አደጋ ላይ ነበር - የእስልምና ህብረት ፍ/ቤቱ ደግሞ ሶማሊያን ሙሉ በሙሉ ወደመቆጣጠሩ ደርሶ ነበር። አሁን ግን ሁኔታው ተቀይሯል። በሶማሊያ ከፍተኛ ለውጥ አለ።</p>

<p>ለምንድነው የእስልምና ህብረት ፍ/ቤቱ በሶማሊያ እንዲኖር ያልፈለጋችሁት?</p>

<p>ምክንያቱም ይኼ ቡድን በኛ ላይ ጅሃድ አውጆብናል። የሽግግር መንግስቱም በጉዳዩ ጣልቃ እንድንገባ ህጋዊ መሠረቱን ሰጠን - ሶማሊያ እንድንገባ ጋበዘን። አሁን ሶማሊያ ተረጋግታለች? ብትለኝ የለም አልተረጋጋችም በቅርቡም ሙሉ በሙሉ አትረጋጋም። ግን የሽብሩ መጠን ቀንሷል።</p>

<p>የአፍርካ መሪዎች ቡዙ ጊዜ ሥልጣን መልቀቅ አይፈቅዱም። እርስዎ ግን የመልቀቅ ፍንጭ አሳይተዋል። ገና ሦስት ዓመት ይቀረኛል። ከዚያ በኋላ ይወርዳሉ? ከዚያ ሂደቱ ይጀምራል ለምንድነው ከሥልጣን የሚወርዱት? ብዙ ሥልጣን ላይ ቆየሁ። አዳዲስ ነገሮች ለመስራት ማሰቢያ ጊዜ ላይ ደርሻለሁ።</p>

<p>የእርስዎ መውረድ የሥልጣን ክፍተት አይፈጥርም? አይፈጥርም። እዚህ ፖለቲካ ግለሰብን መሠረት ያደረገ አይደለም። ርዕዮተዓለማዊና ድርጅታዊ መሠረት ያለው ነው። ያ ነው አንዱ ጥንካሬው። የኢትዮጵያ ህዝቦች አብዮታዊ ዲሞክራሲ ግንባር ጥርት ያለ አቋም ያለው እንቅስቃሴ ነው - እንዚህ ነገሮች ደግሞ በግለሰቦች የተነሳ አይቀየሩም። የሰላምና የጦርነት ጉዳይ ዋና ጥያቄ ሆኖ ሳለ የእኔ አቋም ብበዙዎች ተቀባይነት አልነበረውም - እናም ሙሉ በሙሉ የማላምነብትን ጉዳይ በብዙሃኑ ስልተወሰነ ለመፈፀም የተገደድኩበት ሁኔታ ነበር። ለምሳሌ? ለምሳሌ ከኤርትራ ጋር የተደረገውን ጦርነት እኔ ሙሉ በሙሉ ባላምንበትም የእኔ ሀሳብ የአነስተኛው ወገን ሆኖ አብላጫው ድምፅ የወሰነውን ጉዳይ ያስፈፀምኩበት ብዙ አጋጣሚዎች ነበሩ።</p>

<p>አንዳንዶች አወዛጋቢ የውጭ ጉዳይ ፖሊሲ የሚያወጡና ለሌላው ግድ የሌለዎት ግትር መሪ ነዎት ይላሉ። በዚህ አይስማሙም?</p>

<p>ምናልባት ዳር ዳር ባልል ይሻላል። ቀጥተኛ በሆንኩበት ጊዜና ቦታ ሁሉ በአክብሮት ጭምር ለመናገር ሞክሬያለሁ። በፖሊሲ ጉዳይ እንኳ አወዛጋቢ ሆነን አናውቅም። ምንግዜም ሰላማዊውን መንገድ ነው የምንፈልገው - ጥቃት እየተፈፀመብን/ እየተገፋንም እንኳን። የኤርትራ ነገር ፣ በጣም በግልጽ አገራችንን ወርራለች። እኛም የሰላም መንገድ ለመፈለግ ሞክረናል። አሜሪካውያንና ሩዋንዳውያን ሰላማዊ አማራጭ ይዘው መጡ፡ እኛ ተቀበልን። ኤርትራውያን እንቢ አሉ። እንድ ደረጃ ላይ ስነደርስ የበለጠ ሆደ - ሰፊ መሆን ይገባናል የሚል ስሜት ተሰምቶኝ ነበር። በጭራሽ ግን በሶማሊያም ሆነ በኤርትራ ላይ ጥቃት ፈፃሚ አልነበርም። ምናልባት አንዳንዴ አንስማማም ስንል አነገገራችን ላይ ትንሽ ኃይል - ቃል እንጠቀም ይሆናል። ያ ሌላ ትርጉም ተሰጥቶት ሊሆን ይችላል።</p>

<p>ማታ እንቅልፍ የሚያሳጣዎት ምንድነው? ፍርሃት - ሁልጊዜም። ይቺ ታልቅ አገር ፣ ከዛሬ 1000 ዓመት በፊት ታልቅ የነበረች አገር - ነበረች። በኋላ ግን ለ1000 ዓመታት ቁልቁል በማሽቆልቆል በሚሊዮን የሚቆጠሩ ሰዎች የሚራቢባትና የሚሞቱበት ጠርዝ ያደረሰች - ምናልባት አጠቃላይ ውድቀትም ሊሆን ይችላል። ይህ ነበር ስጋቴ። አሁን ግን ያለኝ ፍርሃት የውድቀት አይደለም። ከዚያ ወጥተናል ብዬ አምናለሁ። የአሁኑ ፍርሃት የበራው ብርሃን የመታደስ ብርሃን ፣ ኢትዮጵያዊው ዳግም - ልደት ፣ በአንድ ባልታወቀ ሰው ፣ ባልታወቀ ቦታ በተሠራ ክፉ ስህተት እንዳይጠፋና እንዳይጨልም ነው። ዳግም - ልደቷ አሁንም ስስ ነው ፣ ተሰባሪ ነው ፣ አልጠናም። ጥቂት ችግኞች ለመጠንከር ጊዜ ይፈልጋሉ። በአሁኗ ቅጽበት የሚሰማኝ ክተስፋ የተወለደ ፍርሃት ነው። ይሄ አዲሱ ሚሌኒየም እንደመጀመሪያው ሚሌኒየም ጥሩ እንጂ እንደ ሁለተኛው ሚሌኒየም መጥፎ አንዳይሆን - ከተስፋ የተወለደ ፍርሃት አለኝ።</p>

<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ ጳጉሜን 3 ቀን 1999</a></p>

</body>
</html>	
