<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" 
"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የሰላም አስከባሪ ኃይል በወር ውስጥ 
ሶማሊያ ይገባል
የአክራሪው ቡድን ም/ሊ/መንበር ተያዙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የሰላም አስከባሪ ኃይል በወር 
ውስጥ ሶማሊያ ይገባል
የአክራሪው ብድን ም/ሊ/መንበር ተያዙ</h2>


<p>በርካታ የአፍሪካ አገራት ወደ ሶማሊያ 
የሰላም አስከባሪ ሃይል ለመላክ ቃል 
እንደገቡና በወር ውስጥ ሶማሊያ እንደሚደርሱ 
የዘገበው ቢቢሲ፣ እስካሁን ወታደሮቿን ለመላክ 
በይፋ የተስማማችው ኡጋንዳ ብቻ መሆኑን 
ገለፀ። የሶማሊያ ጠ/ሚኒስትር አሊ ሞሃመድ 
ግሄዲ አምስት የአፍሪካ አገራት ወታደሮችን 
ለመላክ መስማማታቸውን ገልፀው በወር ውስጥ 
ወደ ሶማሊያ እንደሚገቡ ይጠበቃሉ ብለዋል። 
ቃል የገቡት አገራት ኡጋንዳ፣ ናይጄሪያ፣ 
ደቡብ አፍሪካ፣ ማላዊና ሴኔጋል ናቸው ብለዋል - 
ጠ/ሚኒስትሩ።</p>

<p>ሶማሊያ ለሚሰፍረው የሰላም አስከባሪ ሃይል 
ድጋፍ ለማሰባሰብ እየሞከረ ያለው ኢጋድ ወደ 
ሰባት የአፍሪካ አገራት መልዕክተኛን እንደላከ 
ቢቢሲ ዘግቧል።</p>

<p>የደቡብ አፍሪካ የውጭ ጉዳይ ሚኒስትር ወደ 
ሶማሊያ ሰላም አስከባሪ ሃይል የመላክ ፍላጐት 
እንዳላቸው ገልፀው ጉዳዩ አስቸኳይ ቢሆንም 
ጦር ሠራዊታቸው በተለያዩ አገራት የሰላም 
ማስከበር ተልዕኮ ላይ መሆኑን ለቢቢሲ 
ተናግረዋል።</p>

<p>የታንዛኒያ ፕሬዚዳንት ጃካያ ኪኪዌቴ 
በበኩላቸው ለማንኛውም ወታደራዊ ተልዕኮ 
መጀመሪያ ከጦር ሠራዊቱ አመራሮች ጋር 
መወያየት ያስፈልጋል ብለዋል።</p>

<p>በሌላ ዜና የኢትዮጵያ ወታደሮች ከሶማሊያ 
መውጣት መጀመራቸው የተዘገበ ሲሆን የኢትዮጵያ 
ማስታወቂያ ሚ/ር አስተባብሏል።</p>

<p>በሌላ በኩል አንዳንድ የአክራሪው ቡድን 
መሪዎችን ጨምሮ በርካታ ተዋጊዎች አምልጠው 
ወደ ኬንያ ለመግባት ሲሞክሩ በቁጥጥር ሥር 
መዋላቸውን የኬንያ ባለሥልጣናት ተናገሩ። 
በርካታ ሰዎችን ይዘናል ማንነታቸውን ገና 
ለመለየት እየሞከርን ነው ብለዋል-የኬንያ 
መንግሥት ቃል አቀባይ አልፍሬድ ሙቲዋ።</p>

<p>የአክራሪው ቡድን ም/ሊ/መንበር ሼክ ሻሪፍ ሼክ 
አህመድን የኬንያ ወታደሮች መያዛቸው 
ታውቋል።</p>

<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ ጥር 12 ቀን 1999</a></p>

</body>
</html>
