<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" 
"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮ-ኤርትራ ሰላም አስከባሪ ኃይል 
ሊቀነስ ነው
-ኢትዮጵያ ተቃውማለች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኢትዮ-ኤርትራ ሰላም አስከባሪ 
ኃይል ሊቀነስ ነው
-ኢትዮጵያ ተቃውማለች</h2>


<p>በኢትዮጵያና በኤርትራ መካከል ጦርነት 
እንዳያገረሽ ድንበር አካባቢ ኤርትራ ውስጥ 
የሰፈረው ሰላም አስከባሪ ኃይል (አንሚ) 
አባላቱን ከ2300 ወደ 1700 እንዲቀንስ ይደረጋል 
ሲሉ የተባበሩት መንግስታት ድርጅት የፀጥታ 
ምክር ቤት ፕሬዚዳንት ሰሞኑን ገለፁ።</p>

<p>የፀጥታ ምክር ቤቱ ተረኛ ፕሬዝዳት የሆኑት 
የራሺያ ተወካይ ቪታሊ ቸርኪን እንዳሉት 
ኢትዮጵያና ኤርትራ ውዝግባቸውን ሳይፈቱ 
አመታት በማለፋቸው የፀጥታው ምክር ቤት 
ተሰላችቷል። ከስድስት አመት በፊት ወደ 4 ሺ 
ገደማ ወታደሮችና ሰራተኞች የነበረው አንሚ 
አሁን በ2300 አባላት እንደሚንቀሳቀስ ኤ ኤፍ ፒ 
ጠቅሶ፣ ከሁለት ሳምንታት በኋላ በሩብ ያህል 
እንደገና ይቀነሳል መባሉን ዘግቧል።</p>

<p>የኤርትራ መንግስት የአንሚ ወታደሮች 
እንዲወጡ ከመጠየቅም አልፎ በርካታ የጉዞ 
ገደቦችን እንደጣለበት የሚታወስ ሲሆን፣ 
የአንሚ ሃይል በድጋሚ ይቀነሳል መባሉን 
የኢትዮጵያ መንግስት እንደተቃወመ 
ተገልጿል።</p>

<p>ባድመን ለኤርትራ የሚሰጥ የድንበር ኮሚሽን 
ውሳኔ ዘላቂ ሰላምን ስለማያመጣ በውይይትና 
በድርድር ማሻሻያ ሊደረግበት ይገባል የሚለው 
የኢትዮጵያ መንግስት፣ እንዲሁም የድንበር 
ኮሚሽኑ ውሳኔ ያለማሻሻያ ተግባራዊ ሳይሆን 
ውይይት አይኖርም የሚለው የኤርትራ መንግስት 
በተደጋጋሚ ይወቀሳሉ - ለውዝግቡ መራዘም።</p>

<p>ሁለቱን አገራት የሚወቅሰው የድንበር ኮሚሽን 
ከሦስት ወር በፊት ባወጣው መግለጫ ድንበሩን 
ለማስመር ኢትዮጵያና ኤርትራ ካልተባበሩኝ ራሴ 
በዲጂታል ቴክኖሎጂ ካርታ አስምሬ ስራዬን 
አቆማለሁ በማለት የአንድ አመት ጊዜ ገደብ 
እንደሰጠ ይታወሳል።</p>

<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ ጥር 12 ቀን 1999</a></p>

</body>
</html>
