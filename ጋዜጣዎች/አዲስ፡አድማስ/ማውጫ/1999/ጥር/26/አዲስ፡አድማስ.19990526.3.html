<?xml version="1.0" encoding="UTF-8"?>
 
 <!DOCTYPE html PUBLIC "-//W3C//DTD XHTML 
1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>21 ጋዜጠኞች በእስር ላይ ይገኛሉ
ጋዜጠኞች ለዓመታት በቆዩ ክሶች እየታሰሩ ነው 
ተባለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">21 ጋዜጠኞች በእስር ላይ ይገኛሉ
ጋዜጠኞች ለዓመታት በቆዩ ክሶች እየታሰሩ ነው 
ተባለ</h2>


<p>የባለሥልጣናትን ስም አጥፍተሃል በሚል 
የተከሰሰው ጋዜጠኛ አብርሃም ረታ ለጠቅላይ 
ፍ/ቤት ያቀረበው የይግባኝ አቤቱታ ውድቅ ሆኖ 
ባለፈው አርብ መታሰሩን በመቃወም መግለጫ 
ያወጣው ድንበር የለሽ የጋዜጠኞች መብት 
ተከራካሪ ቡድን ጋዜጠኞች ከ4 እስከ 7 አመት 
ድረስ በቆየ ጉዳይ እየታሰሩ ነው አለ።</p>

<p>መንግስት በተቃዋሚነት የሚያያቸው ጋዜጠኞች 
ላይ ከፍተኛ የእስር ውሳኔ እየሰጠ ባለበት 
ሁኔታ ስለ ፕሬስ ነፃነት መናገር አንችልም - 
ብሏል የፕሬስ ነፃነት ድርጅቱ።</p>

<p>የታሰሩ ጋዜጠኞች በሙሉ በአስቸኳይ 
የሚለቀቁበት መንገድ መፈለግ አለበት ያለው 
ድርጅቱ፣ የተወሰኑ የፕሬስ አባላትን በማሰር 
ሌሎችም እንታሰራለን በሚል ፍራቻ እንዲኖሩ 
ማድረግ አጠቃላይ ሁኔታውን ከማባባስ ውጪ 
ለውጥ አያመጣም ብሏል።</p>

<p>ጋዜጠኛ አብርሃም ከ4 ዓመት በፊት በሚሰራበት 
ጋዜጣ ላይ ባወጣው ጽሑፍ ምክንያት መከሰሱን 
ድርጅቱ አውስቶ ለዓመታት የቆዩ ክሶችን 
በማንሳት ጋዜጠኞችን ማሰር በኢትዮጵያ 
እየተለመደ መጥቷል ብሏል። የ"ዳግም ወንጪፍ" 
ዋና አዘጋጅ ለይኩን እንግዳ የዛሬ 7 ዓመት 
ስለኢትዮጵያ አርበኞች ግንባር እንቅስቃሴ 
ባወጣው ጽሑፍ ተከስሶ 1 ዓመት ከሦስት ወር 
የተፈረደበት ሲሆን፣ የቀድሞው "መብረቅ" ጋዜጣ 
አዘጋጅ ተስሃለነ መንገሻ ሰባት ዓመት በቆየ 
የስም ማጥፋት ክስ የ1 ዓመት ከስድስት ወር 
እስር ተፈርዶበታል ብሏል - ድርጅቱ። "ፖለቲካ" 
የተሰኘው ጋዜጣ አዘጋጅ የነበረው አብርሃም 
ገ/ኪዳን የዛሬ 4 ዓመት ባወጣው ጽሑፉ ነው 
የአንድ ዓመት እስር የተፈረደበት። የቀድሞው 
የ"ኢትኦጵ" እና የ"አዲስ ዜና" ጋዜጣ አዘጋጅ 
የነበረው ወሰንሰገድ ገ/ኪዳን እንዲሁ የዛሬ 4 
ዓመት በወጣና እሱ ባልፃፈው ጽሑፍ ነው በስም 
ማጥፋት ተከስሶ የ8 ወር እስራት የተፈረደበት - 
እንደ ድርጅቱ።</p>

<p>በጠቅላላ 21 ጋዜጠኞች በእስር ላይ እንዳሉ 
የገለፀው ይሄው ድርጅት ሺፈራው ኢንስርሙ እና 
ደበላ ዋቅጂራ የተባሉ ሁለት የመንግስት 
ጋዜጠኞችም ለኦነግ መረጃ ይሰጣሉ በሚል ከ96 
ዓ.ም ጀምሮ በእስር ይገኛሉ ብሏል።</p>

<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ ጥር 26 ቀን 1999</a></p>

</body>
</html>
