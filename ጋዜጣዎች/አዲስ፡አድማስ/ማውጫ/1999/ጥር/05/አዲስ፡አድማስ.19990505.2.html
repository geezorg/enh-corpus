<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" 
"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የአሜሪካ የአየር ጥቃት ዋነኛ ኢላማውን 
አልመታም ተባለ
-የአሜሪካ እርምጃ ያሳስበኛል - ኢትዮጵያ
-እርምጃው የሚወገዝ ነው - ጅቡቲ
-ጥቃቱን እንደግፈዋለን - የሶማሊያ 
መንግሥት</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የአሜሪካ የአየር ጥቃት ዋነኛ 
ኢላማውን አልመታም ተባለ
-የአሜሪካ እርምጃ ያሳስበኛል - ኢትዮጵያ
-እርምጃው የሚወገዝ ነው -ጅቡቲ
-ጥቃቱን እንደግፈዋለን -የሶማሊያ መንግሥት</h2>


<p>በሶማሊያ ዋነኛ የአልቃይዳ አሸባሪ ወኪሎች 
ናቸው የሚባሉ ሦስት ታጣቂዎች ለመግደል 
የአሜሪካ ጦር አውሮፕላን ባለፈው እሁድ 
የሰነዘረው ጥቃት ኢላማውን እንዳልመታ ቢቢሲ 
ገለፀ።</p>

<p>ከ8 አመት በፊት በታንዛኒያና በኬንያ 
የአሜሪካ ኤምባሲዎችን በማፈንዳት በመቶ 
የሚቆጠሩ ሲቪሎችን ገድለዋል ተብለው 
የሚፈለጉት ሦስት አሸባሪዎች ባይገደሉም 10 
የአልቃይዳ ሸሪክ የሆኑ ከፍተኛ የአክራሪ 
ቡድን መሪዎችና አባላት ተገድለዋል ሲሉ 
የአሜሪካ ባለስልጣናት ተናግረዋል 
ይላል-ቢቢሲ፡፤</p>

<p>ከአሸባሪዎቹ ሚስቶች መካከል ሁለቱ ከሶማሊያ 
ድንበር አቋርጠው ወደ ኬንያ ሲገቡ ተገኝተው 
እንደታሰሩ ቢቢሲ ገልፆ ይዞ ለመጣ 5 ሚሊዮን 
ዶላር ሽልማት የሚይስገኙት አሸባሪዎች ግን 
የት እንዳሉ አልታወቀም ብሏል። ለአሜሪካ 
የጦር ሰፈር የሰጠችው ጅቡቲ ጥቃቱ የሚወገዝ 
ነው ማለቷን አሶሼትድ ፕሬስ ዘግቧል፣ 
የኤርትራ መንግስትም አካባቢውን የሚያናጋ ነው 
በማለት ወቅሷል። የአሜሪካ አውሮፕላን 
በሶማሊያ በፈፀመው ጥቃት ሲቪሎች ሞተዋል 
ተብሎ የተሠነዘረው ትችት ሃሰት መሆኑን 
ያስተባበሉት የአሜሪካ ባለስልጣን በጥቃቱ 
የተገደሉ የአልቃይዳ ሸሪኮች እነማን እንደሆኑ 
በዲኤንኤ ምርመራ ለማጣራት የልዩ ሃይል 
ኮማንዶዎች ወደቦታው ተልከዋል ብለዋል። 
የአሜሪካ አውሮፕላን አንድ ጊዜ ጥቃት 
ማድረሱን የተናገሩት ጠቅላይ ሚኒስትር መለስ 
ዜናዊ የኢትዮጵያና የሶማሊያ ወታደሮች 
ባደረጉት ማጣራት ሲቪሎች አለመገደላቸው 
ታይቷል ብለዋል።</p>

<p>ወደ ቦታው የተላኩ የአሜሪካ ኮማንዶዎች 
አልታዩም ያሉት አቶ መለስ በጥቃቱ የተገደሉ 8 
የአክራሪ ቡድን አባላት እነማን እንደሆኑ 
ለማጣራት አስከሬናቸው ወደ ኪስማዩ ተወስዷል፣ 
የቆሰሉ 5 አሸባሪዎችም በቁጥጥር ስር ይገኛሉ 
የሚል ግምት አለን ብለዋል።</p>

<p>በቡድን በመሸጉ አሸባሪዎች ላይ ያተኮረ 
እርምጃ ክፋት የለውም ካሁን በፊትም አሜሪካ 
በየመን ተመሳሳይ እርምጃ ወስዳለች ያሉት ጠ/ሚ 
መለስ እርምጃው ከዚህ የሚያልፍ ከሆነ ግን 
አሳሳቢ ይሆንብናል ብለዋል።</p>

<p>እንዲህ በአየር ብቻ የሚሰነዘር ጥቃት 
ኢላማውን ስቶ ሲቪሎችን ሊጎዳ ይችላል ይህም 
በኛ እንቅስቃሴ ላይ አሉታዊ ተፅዕኖ 
ስለሚኖረው ያሳስበናል ብለዋል አቶ መልስ። 
በሌሎች ቦታዎች እንደተደረገው በተጣራ መረጃ 
አለም አቀፍ አሸባሪዎች ላይ የሚሰነዘር 
እርምጃ ግን አያሳስበንም ጉዳዩ የሚመለከታቸው 
ሁለቱ አገራት አሜሪካና ሶማሊያ ናቸው ያሉት 
አቶ መለስ የአሜሪካ አውሮፕላን ከሶማሊያ 
መንግስት ፍቃድ አግኝቶ እርምጃ ቢወስድ 
ተቃውሞ የለንም ብለዋል። እኛ በኢትዮጵያ ላይ 
ጦርነት አውጆ የነበረውን አክራሪ ቡድን 
አሸንፈን ስራችንን እየጨረስን ነው የኢትዮጵያ 
ጦር ሶማሊያን ለቆ ለመውጣት የያዘው 
ፕሮግራምም እስካሁን አልተለወጠም ያሉት 
ጠ/ሚሩ እርግጠኛ ቀኑን ከመናገር ተቆጥበዋል። 
የሽግግር መንግስቱ በመጀመሪያ ትጥቅ 
ለማስፈታት አቅርቦት የነበረው ጥሪ በኔ 
እምነት ሙሉ በሙሉ የተሳሳተ ነበር። በአሁኑ 
ወቅት የሽግግር መንግስቱ ፕሬዝዳንት ሁሉንም 
ወገኖች ያሳተፈ ውይይት በመጀመራቸው ከውይይቱ 
በኋላ ትጥቅ የማስፈታቱ ስራ ተግባራዊና 
ውጤታማ ሊሆን ይችላል በሶማሊያ ህዝብ ጥረትም 
ሰላም መስፈኑ አይቀርም ብለዋል።</p>

<p>የሶማሊያ ህዝብ ባለው የሰላም ጥማት ሌላው 
ቀርቶ አብዛኛው የህ/ሰብ ክፍል የለመደውና 
በሱስነት ደረጃ የሚታየው ጫትን የከለከለውን 
አክራሪ ሀይል እንኳን ለመሸከም ዝግጁ ነበር 
ብለዋል ጠ/ሚሩ።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ ጥር 5 ቀን 1999</a></p>

</body>
</html>
