<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" 
"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>በሰብአዊ መብት ረገጣ ከ22 አገሮች 
ኢትዮጵያ አንዷ ነች - ሂዩማን ራይትስ ዋች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በሰብ አዊ መብት ረገጣ ከ22 አገሮች 
ኢትዮጵያ አንዷ ነች - ሂዩማን ራይትስ ዎች</h2>


<p>የአሜሪካ ተደማጭነት መቀነሱና የቻይና 
ሃያልነት መጨመሩ ለሰብአዊ መብቶች መከበር 
አስጊ ሆኗል በማለት አመታዊ ሪፖርቱን ትናንት 
ያሰራጨው "ሂዩማን ራይትስ ዎች" በከፍተኛ 
የሰብአዊ መብት ረገጣ ከሚወገዙ 22 አገራት 
መካከል ኢትዮጵያ አንዷ አድርጐ ጠቀሰ።</p>

<p>የአሜሪካ መንግስት በአሸባሪነት 
የጠረጠራቸውና በአፍጋኒስታን የማረካቸውን 
ተዋጊዎች ያለ ፍርድ ማሰሩ እንዲሁም በኢራቅ 
በሚያደርገው ጦርነት ምክንያት አሜሪካ በመላው 
አለም በስብአዊ መብት መከበር ታደርገው 
የነበረው አስተዋጽኦ ተደማጭነት እያጣ ነው 
ብሏል - በኒውዮርክ የሚገኘው የሰብአዊ መብት 
ተከራካሪ ተቋም ሂዩማን ራይትስ ዎች።</p>

<p>የአሜሪካ ተደማጭነት ሲቀንስ፣ የቻይና 
ጉልበት ከኢኮኖሚ እድገት ጋር እየጨመረ ነው 
የሚለው ተቋሙ በራሱ አገር ስብአዊ መብትን 
የማያስከብርና የፖለቲካ ምርጫ ለማካሄድ 
የማይፈቅድ የቻይና መንግስት በሌሎች አገሮች 
ስለሚታየው የስብአዊ መብት ረገጣ ደንታ 
የለውም ብሏል።</p>

<p>ራሺያም እንደ ቻይና ከጊዜ ወደጊዜ ወደ አፈና 
የምታመራ አገር ሆናለች በማለት በመላው አለም 
የስብአዊ መብት ጉዳይ ፈታኝ ሁኔታ ውስጥ 
መግባቱን ተቋሙ ገልፆ ደህና ነው የሚባለው 
የአውሮፓ ህብረትም ተፅእኖ ለማሳረፍና እርምጃ 
ለመውሰድ እያመነታ ጊዜ የሚያሳልፍ እንደሆነ 
ጠቁሟል።</p>

<p>ባለፈው አመት ከፍተኛ የሰብአዊ መብት ረገጣ 
አካሂደዋል በማለት ተቋሙ በቅድሚያ ውግዘት 
የሰነዘረው በኢራቅ በሺ የሚቆጠሩ ሲቪሎችን 
የሚገድሉ አሸባሪ ቡድኖች ላይ ነው።</p>

<p>የሰሜን ኮሪያ፣ የበርማና የቴክሜኒስታትን 
መንግስት ጨካኝና ግፈኞች በማለት አውግዞ፣ 
ቬትናም፣ ሳውዲ አረቢያ፣ ሶሪያ እና ቻይና 
ደግሞ በየጊዜው የሚብስባቸው ዝግ አምባገነኖች 
ብሏቸዋል። ራሺያ፣ ግብፅ፣ ፔሩ፣ ቬኔዝዌላ 
በበኩላቸው መንግስታዊ ባልሆኑ ድርጅቶች ላይ 
ጭምር ዘመቻ ከፍተዋል የሚለው ተቋሙ፣ ኢራን፣ 
ኢትዮጵያ፣ ዙምባብዌና የተለያዩ አገራት 
የተቃውሞ ድምፆችን እያፈኑ ነው በማለት 
ወቅሷል።</p>

<p>በኢትዮጵያ ከምርጫ 97 ወዲህ በአዲስ አበብና 
በገጠር አካባቢ በፖለቲካ ተቃዋሚዎች ላይ ጫን 
ያለ አፈና ተካሂዷል የሚለው ሂዩማን ራይትስ 
ዎች ከ100 በላይ የፖለቲካ መሪዎች ታስረው 
የፍርድ ሂደታቸው እየተጓተተ ነው ብሏል።</p>

<p>ፍ/ቤቶች በእለት ተእለት ስራቸው ነፃነት 
ቢታይባቸውም በትልልቅ የፍርድ ሂደቶችግን 
ብዙም በነፃነት የመስራት ሁኔታ 
አይስተዋልባቸውም በስራ ብዛትም ፍትህ 
ይጓተታል ይላል - ተቋሙ።</p>

<p>በአገሪቱ እየተሻሻለ የነበረው የፕሬስ 
ነፃነት ከምርጫው ወዲህ 18 ጋዜጠኞች ታስረው 
የኋሊት ተመልሷል፣ ሃብታም አገሮች በዚህ 
ቅሬታቸውን ቢገልፁም እርምጃ አልወሰዱም ሲል 
ገልጿል።</p>

<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ ጥር 5 ቀን 1999</a></p>

</body>
</html>
