<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" 
"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የሞቃዲሾ የጦር አበጋዞች ትጥቅ ለመፍታት 
ተስማሙ
የፕሬዚዳንቱ መኖሪያ በጦር አበጋዝ ታጣቂዎች 
ጥቃት ተፈፀመበት</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የሞቃዲሾ የጦር አበጋዞች ትጥቅ 
ለመፍታት ተስማሙ
የፕሬዚዳንቱ መኖሪያ በጦር አበጋዝ ታጣቂዎች 
ጥቃት ተፈፀመበት</h2>


<p>በሞቃዲሾ አካባቢ በጎሳ የተደራጁ የጦር 
አበጋዞች የታጣቂዎቻቸውን መሳሪያ 
እንዲያስረክቡ ትናንት ከሶማሊያ ፕሬዚዳንት 
ጋር ተደራድረው እንደተስማሙ የተገለፀ ሲሆን 
ድርድሩ በሚካሄድበት ወቅት በአንድ የጦር 
አበጋዝ የሚመሩ ታጣቂዎች የፕሬዝዳንቱ መኖሪያ 
ላይ ተኩስ ከፍተው 6 ታጣቂዎች ሞቱ።</p>

<p>ከጦር አበጋዞች መካከል አንዱ የሆኑት 
መሃመድ ቃንያሬ፣ ከፕሬዚዳንት አብዱላሂ ዩሱፍ 
ጋር ስለተደረገው ድርድር ሲናገሩ በጦር 
መሳሪያ ተንገሽግሸናል፣ ስለዚህ ከመንግስት 
ጋር ለመተባበር ተስማምተናል ብለዋል።</p>

<p>ይሁንና ፕሬዚዳንቱና የጦር አበጋዞቹ ድርድር 
እያካሄዱ በነበረበት ወቅት የፕሬዚዳንቱን 
መኖሪያ ቤት ጥሰው ለመግባት ተኩስ የከፈቱት 
የመሃመድ ቃንያሬ ታጣቂዎች ናቸው። ታጣቂዎቹ 
ወደ ፕሬዚዳንቱ መኖሪያ በ"ባዙቃ" እና በተለያዩ 
መሳሪያዎች ጥቃት ሰንዝረዋል።</p>

<p>ከ20ሺ የሚበልጡ የጦር አበጋዞች ታጣቂ ባለባት 
አገር ሰላምና መረጋጋትን ማስፈን አስቸጋሪ 
እንደሆነ የትናንቱ ድርድርና ተኩስ ምልክት 
ነው ብሏል - አሴሼትድ ፕሬስ።</p>

<p>በታጣቂዎቹና በመንግስት ወታደሮች መካከል 
በተደረገው የ10 ደቂቃ ውጊያ 6 ታጣቂዎች 
መሞታቸውን ኤፒ ዘግቦ 10 ደግሞ ቆስለው 
ተይዘዋል ብሏል። ለበርካታ አመታት በተለይም 
ላለፉት 16 አመታት በሶማሊያ የታየው ታሪክ 
ተመሳሳይ መሆኑንም ሲገልፅ በአንድ በኩል 
መደራደርና በሌላ በኩል ደግሞ ድርድርን 
የሚያፈርስ ግጭት መፍጠር የተለመደ እንደሆነ 
ጠቅሷል።</p>

<p>በርካታ የሶማሊያ ነዋሪ በጦር አበጋዞች 
የእርስ በርስ ግጭት ምክንያት የደረሰውን 
ጥፋት ስለሚያውቅ የጦር አበጋዞቹን አይደግፍም 
ነገር ግን የጦር አበጋዞቹ እየተጠናከሩ 
ይሄዳሉ የሚል ስጋት አለው ይላል-ኤፒ።</p>

<p>የጎሳና በጦር አበጋዝ የተደራጁ ታጣቂዎች 
የጦር መሳሪያቸውን እንዲያስረክቡ የሶማሊያ 
መንግስት ማስጠንቀቂያ ቢይስተላልፍም ውጤታማ 
አልሆነም። በሞቃዲሾ የሚገኙ የጦር አበጋዞች 
የሽግግር መንግስቱን በጥርጣሬ ከማየታቸውም 
በተጨማሪ ለበርካታ አመታት እርስ በርስ 
እየተዋጉ ቂም ያተረፉ በመሆናቸው አንዱ 
ከሌላው ቀድሞ የጦር መሳሪያውን ማስረከብ 
አይፈልግም። ትጥቅ የማስፈታት የመጀመሪያ 
ሙከራ ያልተሳካለት የሶማሊያ መንግስት ሰሞኑን 
የድርድር ጥረት ሲያካሂድ የሰነበተ ሲሆን 
በትናንቱ ድርድር 7 የጦር አበጋዞች ትጥቅ 
ለመፍታት እንደተስማሙ ተገልጿል። የጦር 
አበጋዞቹ ትጥቅ ለመፍታትና ከነታጣቂዎቻቸው 
በሶማሊያ ሽግግር መንግስት ጦር ውስጥ 
ለመካተት የገቡትን ቃል ያከብሩ እንደሆነ ገና 
አስተማማኝ አለመሆኑን ኤፒ ጠቁሟል። 
ከአበጋዞቹ አንዱ የሆኑትና ሰሜን ሞቃዲሾን 
የሚቆጣጠሩት መሳ ሰዲ በሰጡት አስተያየት 
መንግስት በሶማሊያ እርቅ ለማውረድና ትክክለኛ 
አመራር ለመከተል ዝግጁ ከሆነ የምናምፅበት 
ምክንያት እንደማይኖር ተስፋ አደርጋለሁ፣ 
መንግስት ከደከመና ተቀባይነት ካጣ ግን ያው 
አዲስ የጦር አበጋዝ እንደሆኑ ይቆጠራል 
ብለዋል።</p>


<p class="align-center"><a href="/Gazettas/AddisAdmas/info/AddisAdmas.sera.html">ከአዲስ፡አድማስ ጥር 5 ቀን 1999</a></p>

</body>
</html>
