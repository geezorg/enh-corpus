<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በኢትዮጵያ ፕሪሚየር ሊግ ሻምፒዮና የክልል ክለቦች አይለዋል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በኢትዮጵያ ፕሪሚየር ሊግ ሻምፒዮና የክልል ክለቦች አይለዋል</h2>


<p>የኢትዮጵያ ፕሪሚየር ሊግ አሥረኛ ጨዋታ ባለፈው ቅዳሜ ሲጀምር መሪው ባንኮች አዲስ አበባ ላይ በዘጠነኛ ደረጃ በነበረው የድሬዳዋው ምድር ባቡር 1ለ0 ተሸንፏል።</p>

<p>ከተጠበቀው በታች ደካማ እንቅስቃሴ በታየበት በሁለቱ ቡድኖች ጨዋታ ባንኮች በኳስ ቁጥጥርና ወደ ግብ በመጠጋት በኩል ብልጫ ቢኖራቸውም ባቡሮች የማታ ማታ በ81ኛው ደቂቃ ታዋቂው ግብ አዳኝ አህመድ ጂንዲ ከመረብ ባሳረፉት ብቸኛ ግብ ሦስት ነጥብ ማግኘት ችለዋል። አህመድ ጁንዲ አንድየባንኮች ተከላካይ በግብ ክልል ውስጥ የሠራውን ስህተት ተጠቅሞ ብስለት በታየበት ሁኔታ ላስቆጠራት ገግብ ተመልካቹ አድናቆቱን ገልጾታል።</p>

<p>ባንኮች ከዕረፍት በፊት በ29ኛውና በ38ኛው ደቂቃ ጠንካራ ሙከራ አድርገው በበረኛ ከሽፎባቸዋል። በ11ኛውና በ13ኛው ደቂቃም ያለቀለት ዕድል አግኝተው አልተጠቀሙበትም። በባቡሮች በኩል በ31ኛው ደቂቃ በ11 ቁጥሩ ጌድዮን ታደሰ በ39ኛው ደቂቃ አህመድ ጂንዲ ያደረጓቸው ጥረቶች ብቸኛ ተጠቃሽ ሙከራዎች ናቸው።</p>

<p>ከዕረፍት መልስ ባንኮች በተደጋጋሚ ወደ ግብ ከልል ለመጠጋት ቢችሉም የምድር ባቡር ተከላካዮች በቀላሉ የሚበገሩ አልሆኑም። በተለይም በ78ኛው ደቂቃ አንድ የባቡር ተጨዋች በቀይ ካርድ ከሜዳ በመውጣቱ ያገኙትንዕድል መጠቀም አለመቻላቸው ብዙዎችን አስገርሟል። የዕለቱ ዋና አርቤትር አንድ ቢጫ ካርድ ያየውን የባቡር ተጨዋች በስህተት ሁለት ቢጫ ካርድ አይቷል በሚል ከሜዳ በማስወጣታቸው ሜዳ ውስጥ ውዝግብ እንዲፈጠርና በተመልካቹም ዘንድ ቅሬታ እንዲፈጠር ምክንያት ሆነዋል። አንዴ ቀይ ካርድ አሳይቻለሁ በሚልም ስህተታቸውን ለማረም አለመፈለጋቸው የአርቢትሩን ብቃት አጠያያቂና አነጋጋሪ አድርጐታል።</p>

<p>በሁለተኛው ጨዋታ መድን አዋሳ ከነማን 3ለ0 በሆነ ሰፊ ውጤት አሸንፎ ነጥቡን ወደ 13 አሳድጓል። አዋሳ ከነማ በመድን የደረሰበት ሽንፈት የቡድኑን ደካማ አቋም በግልፅ አሳይቷል። </p>

<p>አንድም የሚጠቀስ ሙከራ ባልታየበት የመጀመሪያው 45 የጨዋታ ክፍለ ጊዜ መድኖች በ3ኛው ደቂቃ የመጀመሪያውንና ሶስተኛው ደጐ በ67ኛውና በ85ኛው ደቂቃዎች በሰለሞን ከበደና ያሬድ በቀለ አማካኝነት አስቆዎጥረዋል።አዋሳ ከነዋዎች በ82ኛው ደቂቃ ጠንካራ ሙከራ አድርገው የግቡ ቋሚ ከመለሰባቸው በቀር ምንም ጫና ሳይፈጥሩ ከሜዳ ወጥተዋል። ትናንት በአዲስ አበባ በክልል ከተሞች በተካሄዱት አምስት ግጥሚያዎች አዲስ አበባ ላይ አርባ ምንጭ ጨርቃጨርቅ መብራት ኃይልን 2ለ1 ትራንስ ኢትዮጵያ ብርሃንና ሰላም 2ለ0 ሐረር ላይ ሐረር ቢራ ኒያላን 2ለ1 በአዳማ ኢትዮጵያ ቡና ሲሚንቶና ቅዱስ ጊዮርጊስ 1ለ1 ተለያይተዋል።</p>

<p>በትናንቱ ጨዋታ አርባምንጭ ጨርቃጨርቅ በሜዳው ያስመሰከረውን ብቃትና አልበገር ባይነት አዲስ አበባ ላይ መብራት ኃይልን በማሸንፍ ከሜዳው ውጭም ድል ማድረግ እንደማይሳነው አረጋግጧል። ከአዲስ አበባ ቡድኖች መካከል መብራት ኃይል ብርሃንና ሰላም ኒያላ በክልል ክለቦች መሸነፋቸው ቅዱስ ጊዮርጊስም አሰላ ላይ አቻ ከመውጣቱ ጋር ተያይዞ የነጥብ ልዩነቱ መቀራረብ በቀጣይ የሻምፒዮናው ግጥሚያዎች ለፋክክሩ መጠናከር አስተዋጽኦ እንደሚኖረው ተገምቷል። በ10ኛው ጨዋታ ውጤት መሠረት ቅዱስ ጊዮርጊስ ባንኮችና አርባምንጭ ጨርቃጨርቅ በግብ ክፍያ ተበላልጠው በ19ነጥብ ቀዳሚነቱን ሲይዙ ሐረር ቢራ በ18 አዳማ ከነማ አንድ ተስተካካይ ግጥሚያ እየቀረው በ17 መብራት ኃይል በ15 ኢትዮጵያ ቡናና ምድር ባቡር በ14 ነጥብ ተከታዮቹን ደረጃዎች ይዘዋል። ከ1ኛ እስከ8ኛ ከሚገኙት ቀዳሚ ደረጃዎች መካከል አራቱ በክልል ክለቦች መያዛቸው ተፎካካሪነታቸው የቱን ያህል እየተጠናከረ መምጣቱን ከማሳየቱም በላይ ለሻምፒዮናው ልዩ ድምቀትን የሰጠው ይመስላል።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን ታህሳስ 21 ቀን 1995</a></p>

</body>
</html>	














