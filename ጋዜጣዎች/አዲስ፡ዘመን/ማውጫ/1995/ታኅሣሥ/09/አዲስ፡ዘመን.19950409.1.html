<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አዲስ አበባ የአፍሪካ ኅብረት ጽሕፈት ቤት መቀመጫ እንድትሆን ለዘለቄታው ተመረጠች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">አዲስ አበባ የአፍሪካ ኅብረት ጽሕፈት ቤት መቀመጫ እንድትሆን ለዘለቄታው ተመረጠች</h2>


<p>አዲስ አበባን የአፍሪካ አንድነት ድርጅት ቤት መቀመጫ በማድረግ ለአርባ ዓመታት የህል ለአፍሪካውያን ጥቅም የታገለችው ኢትዮጵያ ከእንግዲህ የአፍሪካ ኅብረት ጽሕፈት ቤት በመዲናይቱ ሆኖ ለዘለቄታው እንዲቀጥል መወሰኑን የውጭ ጉዳይ ሚኒስትር ስዩም መስፍን አስታወቁ።</p>

<p>አቶ ስዩም ሰሞኑን በእሳቸው የተመራው ከፍተኛ የልዑካን ቡድን የተካፈለበትንና ትሪፖሊ ላይ የተካሔደውን የኅበረት አገሮች የሚኒስትሮች ስብሰባን አስመልክተው ትናንት በሰጡት መግለጫ አዲስ አበባ የአፍሪካ አንድነት ድርጅት ጽሕፈት ቤት መቀመጫ ሆኖ ስታገለግል በቆየችበት መልኩ ዓድን የተካው የአፍሪካ ኅብረት መቀመጫ ከተማ አንድትሆን ተወስኗል ብለዋል። </p>

<p>አንዳንድ ወገኖች የኅብሪቱ ዋና ጽሕፈት ቤት ወደ ሌላ አካባቢ እንዲዛወር ሃሳብ አቅርበው እንደነበር ጠቁመው ተቀባይነት ማጣታቸውንም አስታውቀዋል።</p>

<p>በተለይም ቶጎ ላይ ዓዓድ ወደ ኅብረትነት በተሸጋገረበት የመሪዎች ስብሰባ ላይ አዲስ አበባ የኅብረቱ መቀመጫ ሆኖ ለዘለቄታው እንድትቀጥል የተቃወሙትን በማስመልከት ጠቅላይ ሚኒስትር መለስ ዜናዊ ኢትዮጵያ ድርጅቱ እንዲመሠረትና ከተመሠረተም በኋላ የሀገሪቱ መንግሥታትና ሕዝቡ ለአፍሪካውያን የነፃነትና መብት መከበር ያደረጓቸው ትግሎች እንዲታዩ ለክርክሩ መድረክ ያቀረቡት ሃሳብ በብዙዎቹ በኩል መደገፉን አስታውቀዋል።</p>

<p>ጠቅላይ ሚኒስትር መለስ እውነታዎች በቀና መንፈስና በግልጽነት ተመልሰው እንዲጤኑ በማሳሰብ ያቀረቧቸው መረጃዎች አዲስ አበባ የኅብረቱ መቀመጫ እንድትሆን አስችሏል ብለዋል።</p>

<p>የሊቢያው ፕሬዚዳንት ሙአመር ጋዳፊ ጽሕፈት ቤቱ ከአዲስ አበባ እንዲነሣ ዋና ተከራካሪ እንደነበሩ ጠቁመው ተቃውሞዋቸውም ተቀባይነት አለማግኘቱንም ገልጸዋል።</p>

<p>አንዳንዶች ጭፍን አቋም ይዘው በነበረበት በዚህ ጉዳይ ላይ በተገኘው ድል ሁሉም ኢትዮጵያዊ ሊኮሩበት ይገባል ያሉት የውጭ ጉዳይ ሚኒስትር ስዩም መስፍን እንደ አፍሪካ አንድነቱ ሁሉ ዛሬም አፍሪካውያንና መንግሥታቱ በኢትዮጵያውያን ላይ የጣሉትን እምነትን አደራ በማናቸውም መልኩላለ መወጣት የመንግሥት አካላት ባለሀብቶችና በአጠቃላይ መላው የኢትዮጵያ ሕዝብ በከፍተኛ የሀገር ስሜትና ጥንቃቄ ድርሻቸውን እስኪወጣ ጥሪ አቅርበዋል።</p>


<p class="align-center"><a href="/Gazettas/AddisZemen/info/addisZemen.sera.html">ከአዲስ ዘመን ታህሳስ 9 ቀን 1995</a></p>

</body>
</html>	














