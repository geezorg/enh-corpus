<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ቴሌኮሙኒኬሽን ከሰባት መቶ ሺ የሚበልጡ መሥመሮችን የመዘርጋት አቅም ቢኖረውም መሸጥ የቻለው ሦስት መቶ ሺ ብር ብቻ ነው ተባለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ቴሌኮሙኒኬሽን ከሰባት መቶ ሺ የሚበልጡ መሥመሮችን የመዘርጋት አቅም ቢኖረውም መሸጥ የቻለው ሦስት መቶ ሺ ብር ብቻ ነው ተባለ</h2>


<p>የኢትዮጵያ ቴሌኮሙኒኬሽን ኮርፖሬሽን ቴክኖሎጂውን በስፋት ለማዳረስ በርካታ ችግር ቢኖርበትም ያለውን አቅም አሟጦ መሥራት እንዳልቻለ የመሠረተ ልማት ሚኒስትር አስታወቁ።</p>

<p>የመሠረተ ልማት ሚኒስትሩ ዶክተር ካሱ ኢላላ ትናንት በአምባሳደር ቴአትር ቤት ከኮርፖሬሽኑ ሠራተኞች ጋር ባደረጉት ውይይት እንዳመለከቱትኮርፖሬሽኑ ሰባት መቶ ሺ የሚደርስ መስመር ለመዘርጋት አቅም ቢኖረውም እስከአሁን የሸጠው ሦስት መቶ ሺ መስመሮችን ብቻ ነው። ኮርፖሬሽኑ ማስተናገድ የቻለው መሥራት ከሚችለው 50 ከመቶ ያህሉን መሆኑን ያስረዱት ዶክተር ካሡ በርካታ ገንዘብና ጉልበት የፈሰሰበት ቀሪው 50 ክመቶ ባለመሸጡ አሁን ከሚያገኘው ገቢ የማይተናነስ ሀብት እየቀረበ ነው ብለዋል።</p>

<p>ኮርፖሬሽኑ ያለውን አቅም አሟጦ ባለመጠቀሙ ከዋጋ አንፃር በአሁኑ ወቅት የሚጠቀመው ደንብና ያልተገለገለበትን ጭምር እንዲሸከም ይደረጋል ያሉት ሚኒስትሩ ትክክለኛው አማራጭ ብዙ ተጠቃሚ ፈጥሮ ኢንቨስትመንቱ የወጣበትን ዋጋ መመለስ እንደሆነ አስረድተዋል።</p>

<p>ዶከተር ካሡ ኮርፖሬሽኑን የሚፈታተኑ ሦስት ችግሮች የካፒታል እጥረት፣ የማኔጅመንት፣ እና የቴክኖሎጂ ብቃት ናቸው ሲሉም ተናግረዋል።</p>

<p>የዓለም የኢኮኖሚ እንቅስቃሴ ትልቁ የምርት አካል ከሆነው መረጃ ጋር እየተያያዘ በመሆኑና ኢትዮጵያም ትላልቅ ኢኮኖሚ ባላቸው ሀገሮች በመከበቧ ከከበባው ለመውጣት የቴሌ ዘርፍ በከፍተኛ ሁኔታ መጠናከር ይጠበቅባታል ብለዋል።</p>

<p>ኢንፎርሜሽንን እንደ አንድ ገበያ ኤክስፖርት በማደረግ ገቢ መፍጠር የግድ ሊሆን ይገባል ያሉት ዶክተር ካሡ በስልክ ድምፅ ብቻ የትም መድረስ እንደማይቻልም አስገንዝበዋል። በመሆኑም የኮርፖርሽኑ አገልግሎቶች የድምፅ ብቻ ስይሆን ለኢኮኖሚ ልማት ወሳኝ እየሆነ የመጣውን የመረጃ እና የምልክስ አጋለግሎቶች መስጫ ማዕከል መሆን እንደሚገባው ጠቁመዋል።</p>

<p>ኮርፖሬሽኑ ሌላ ተወዳዳሪ የለብኝም ብሎ ሊዘናጋ አይገባም ሲሉ ያሳሰቡትን ቴሌኮምኒኬሽን ሚኒስትሩ የሚወዳደረው ከዓለም ገበያ ጋር መሆኑንጠቅሰዋል። በዓለም አቀፍ ደረጃ በመስኩ ያለውን ውድድር ለማሸነፍ ሠራተኛው ባለው አቅም ሁሉ ሊንቀሳቀስ ይገባልም ብለዋል።</p>

<p>ቴሌ አቅሙን አሟጦ ለመሥራት ሕገ መንግሥታዊ ግዴታ እንዳለበትም ያስታውቁትን ዶክተር ካሱ የተወሰኑ አካባቢዎቾ ላይ ገበያ አለኝ ብሎ መንቀሳቀስ ሳይሆን ማኅበራዊና ኢኮኖሚያዊ መሠረት ማዳረስ ይጠበቅብናል በሚል መርህ ሊንቀሳቀስ እንደሚገባ አሳስበዋል።</p>

<p>ሠራተኞችም በበኩላቸው በሰጡት አስተያየት የኢንዱስትሪ ሰላም ሊሰፈን የሚችለው በቴሌ ውስጥ መልካም አስተዳደር መስፈን ሲችል መሆንን በመጥቀስ የኮርፖሬሽኑ አስተዳደር ለዚህ ብቃት የለውም ብለዋል።</p>

<p>አስተዳደሩ የመሥሪያ ቤቱን ትርፍና ኪሳራ ለሠራተኛው በግልጽ አያሳውቅም የአስተዳደሩን ኦ-ፍትሐዊ አካሄድ የተቹ ሠራተኞች ወደሌላ አካባቢ ይፈናቀላሉ ከፍተኛ የመሥራት ፍላጓት ቢኖርም የዕቃ አቅርቦት ችግር አለ ብለዋል።</p>

<p>በልዩ ልዩ አለመግባባቶችም ሠርተኛውን ማኔጅመንቱ ሥራ ፈተው ፍርድ ቤት ለፍርድ ቤት እስከመጓተት ደረጃ መድረሳቸውን ተናግረዋል። አንዳንድ ሠራተኞች የማኔጅመንት ለውጥ እንዲደረግም ጠይቀዋል።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን ታህሳስ 14 ቀን 1995</a></p>

</body>
</html>	














