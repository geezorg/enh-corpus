<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሕዝብ ተወካዮች ምክር ቤት የኤክሳይዝና የተርን ኦቨር ታክስ አዋጆችን አጸደቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የሕዝብ ተወካዮች ምክር ቤት የኤክሳይዝና የተርን ኦቨር ታክስ አዋጆችን አጸደቀ</h2>


<p>የሕዝብ ተወካዮች ምክር ቤት የኤክሳይዝና የተርን ኦቨር ታክስ አዋጆችን አጸደቀ። የአንድ የቡድን ስምምነት ረቂቅ አዋጅን ለኮሚቴ መራ የተጓደሉ የሕዝብ ዕንባ ጠባቂ ተቋም ዕጩ አቅራቢዎች እንዲጠቁም ወሰነ።</p>

<p>ምክር ቤቱ ትናንት ባካሄደው የዚህ ዓመት 11ኛ ስብሰባው የኤክሳይዝና የተርን አቨር ታክስ አዋጆችን ሰፊ ክርክር ከአካሄደ በኋላ ያፀደቃቸው በድምፅብልጫ ነው።</p>

<p>የበጀትና የፋይናንስ ጉዳዮች ቋሚ ኮሚቴ የኤክሳይዝ ታክስን አስመልክቶ በቀረበው የውሳኔ ሃሳብ ላይ እንዳመለከተው አዋጁ የመንግሥትን ገቢ ሳይጐዳ ንግድና ኢንቨስትመንትን የሚያበረታታ የኅብረተሰቡን ፍላጐውት የሚያስጠብቅና የአገር ውስጥ አምራቾችን የሚደግፍ ነው።</p>

<p>በአዋጁ ላይ በአንዳንድ ምርቶች የታክስ ምጣኔ የተቀነሰ ሲሆን በአልኮል መጠጦችና ከጨርቃ ጨርቅ የተሠሩ ወይም የተዘጋጁ ልብሶች ላይ ጭማሪ ተደርጓል የታክስ ምጣኔ የተቀነሰባቸው ምርቶች በፋብሪካው የታሸገ ውሃ ማናቸውም ዓይነት ንጹህ አልኮል ከአንድ ሺ 800 ሲሲ በላይ ያላቸው አውቶሞቢሎችና የፕላስቲክ ውጤቶች ናቸው።</p>

<p>ታክስ የቀነሰባቸው ምርቶች ፋብሪካ የታሸገ ውሃ ቀደም ሲል በነበረው አዋጅ የተጣለበት ታክስ 40 በመቶ ሲሆን ወደ 30 በመቶ በማናቸውም ንጹህ ከ150 በመቶ ወደ 75 በመቶ ከአንድ ሺ800 በላይ ሲሲ ያላቸው አውቶሞቢሎች ከ110 በመቶ ወደ 100 ቀንሰዋል። 20 በመቶ የነበረው የፕላስቲክ ዕቃዎች ታክስ ደግሞ ሙሉ በሙሉ ተነስቷል።</p>

<p>የምክር ቤቱ አባላት በአዋጁ ላይ ባካሄዱት ውይይት በርካታ አባላት በስኳር ላይ 33 በመቶና በጨው ላይ ደግሞ 30 በመቶ የተጣለው ታክስ አብዛኛው ኅብረተሰብ የሚጠቀምባቸው ምርቶች በመሆናቸውና በተለይም ስኳር የውጭ ምንዝቅሪ እያስገኘ በመሆኑ በምርቶቹ ላይ የተጣለው ታክስ ሊነሳ ወይም ሊቀንስ ይገባል የሚል አስተያየት ሰጥተዋል።</p>

<p>በአገራችን ዝቅተኛ ገቢ ባላቸው የኅብረተሰብ ክፍሎች ላይ የኑሮ ጫና እንዳያስክትል በማሰብ የተጨማሪ ኢሴት ታክስ እንደማይመለከታችው የጠቆሙት አቶ ጌታቸው መሠረታዊ የሆኑ አቅርቦቶች ትምህርት ጤና ትራንስፖርትና መብራት የመሳሰሉት ከታክስ ነፃ መሆናቸውን አስረድተዋል።</p>

<p>ሚኒስትሩ አያይዘውም ቀደም ሲል ለዕቃ ሽያጭ ሲከፈል የነበረው ከ15 እስከ አምስት በመቶ ሽያጭ ታክስ ምትክ በዕቃ ሽያጫቸው ላይ ሁለት ከመቶ ተርን ኦቨር ታክስ ተደርጓል። በአገልግሎት ሽያጭ ላይም እንደዚህ ምጣኔው እንዲቀንስ የተደረገው በኅብረተሰብ ኑሮ ላይ ጫና እንዳያሳድር ታስቦ መሆኑን አስረድተዋል።</p>

<p>ከምሁራን ከነጋዴው ኅብረተሰብና ጉዳይ ከሚመለክታቸው አካላት ጋር ውይይት በማድረግ ሃሳባቸውን ለማካተት ጥረት መደርጉን ያገለጹት አቶ ጌታችው ስለ እሴት ታክስ ባህሪና አፈፃፀም ከሦስት ዓመት ተኩል በላይ ጥናትና ዝግጅት መደረጉን አሰረድተዋል።</p>

<p>የተጨማሪ እሴት ታክስ እ.ኤ.አ 1950 ጀምሮ በመላው ዓለም ሥራ ላይ መዋሉን ያስታወሱት ሚኒስትሩ በአሁኑ ወቅትም 124 አገሮች ተግባራዊ እያደረጉት እንደሚገኙ ጠቁመዋል።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን ታህሳስ 23 ቀን 1995</a></p>

</body>
</html>	














