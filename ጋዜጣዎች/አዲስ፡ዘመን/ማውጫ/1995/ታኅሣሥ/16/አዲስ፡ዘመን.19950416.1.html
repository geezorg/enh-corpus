<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮ-ሱዳን የጋራ የድንበር ልማት ኮሚሽን ስብሰባ ተካሄደ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኢትዮ-ሱዳን የጋራ የድንበር ልማት ኮሚሽን ስብሰባ ተካሄደ</h2>


<p>የኢትዮ-ሱዳን የጋራ የድንበር ልማት ኮሚሽን አምስተኛ ስብሰባ ሰሞኑን በሱዳን አፐር ናይል ስቴት ርእስ ከተማ በማሳከል መካሔዱን የውጭ ጉዳይ ሚኒስቴር አስታወቀ።</p>

<p>የሚኒስቴሩ የፕሬስ ኢንፎርሜሽንና ዱኩመንቴሽፍን ዋና ዳይሬክቶሪት ትናንት በላከው መግለጫ እንዳስታወቀው በዚሁ ለአራት ቀናት በተካሄደውስብሰባ የተሳተፈው የኢትዮጵያ የልዑካን ቡድን የመሩት አቶ ያረጋል አይሸሹም የቢኒሻንጉል ጉሙዝ ብሔራዊ ክልላዊ መንግሥት ርዕስ መስተዳድር ሲሆኑ የሱዳንን የልዑካን ቡድን የመሩት ደግሞ የአፐርናይል ስቴት አስተዳዳሪ ክብር ዳኛ ቤሾክ ናቸው።</p>

<p>ኮሚሽኑ በድንበር ንግድ በግብርና፣ በጤና፣ በፖለቲካ፣ ጸጥታ፣ ጉዳዮች ተወያይቶ በስብሰባው ማብቂያ የመግባቢያ ቃለ ጉባዔ የተፈረመ ሲሆን የተፈረሙ ስምምነቶችን አፈጻጸም በመገምገም የበለጠ ውጤታማ የሚሆንበትን መንገድ መቀየሱን ገልጿል።</p>

<p>የድንበር ንግዱን በተመለከተ ሁለቱ አገሮች እ.ኤ.አ ግንቦት ሁለት ቀን 200 ዓ.ም የፈረሙትን የድንበር ንግድ ፕሮቶኮል ተግባራዊነት ለማፋጠን ከስምምነት የተደረሰ ሲሆን የሱዳን ወገን በጊዘን፣በጅካዎና፣ በናስር የኢትዮጵያ ወገን ደግሞ በማንኩሽ የጉምሩክ ጣቢያዎች ለመክፈት እንዲሁም ሕገወጥ ንግድን በጋራ ለመዋጋት መግባባት ላይ ደርሰዋል።</p>

<p>በግብርናው ዘርፍ የኢትዮጵያ ወገን በአልመሀል የሱዳን ወገን ደግሞ በመንዛኳራን ታይን የመቆጣጠሪያ ጣቢያዎችን ለመክፈት ፀረ ሰብላና የእንሣት ወረርሽኝ በሽታን በተመለከተ መረጃ ለመለዋወጥ በጤና ዘርፍ ደግሞ የተጀመረውን ትብብር አጠናክሮ ለመቀጠልና በመደበኛነት በየሶስት ወሩ ጤና ነክ መረጃዎችን ለመለዋወጥ ተስማምተዋል።</p>

<p>የፖለቲካና የፀጥታ ጉዳዮችን በተመለከተ በጋራ ድንበር አካባቢ የሚከሰቱ ሕገወጥ እንቅስቃሴዎችን ለመግታት የተጀመረውን ጥረት አጠናክረው ለመቀጠል የተስማሙ ሲሆን ቀጣዩን ስድስተኛ ስብሰባ እ.ኤ.አ ሰኔ 20ቀን 2003 ዓ.ም በጋምቤላ ለማካሄድ መወሰሱን ሚኒስቴሩ አመልክቷል።</p>

<p>የኢትዮጵያ ሱዳን የጋራ የድንበር ልማት ኮሚሽን በኢትዮጵያና በሱዳን ተጐራባች ክልሎች በድንበር ንግድ በጤና፣ በግብርና፣ በፖለቲካና፣ ፀጥታ፣ ጉዳዮች ተቀራርበው እንዲሰሩ ለማድረግ እ.ኤ.አ በመጋቢት ወር 2000 ዓ.ም የተቋቋመ የትብብር መድረክ መሆኑን ሚኒስቴሩ ጨምሮ ገልጿል።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን ታህሳስ 16 ቀን 1995</a></p>

</body>
</html>	














