<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያ በደርግ ዘመን ለተወረሱ ድርጅቶችና ንብረቶች 300ሚሊዮን ዶላር የሚጠጋ ካሣ ተጠየቀች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢትዮጵያ በደርግ ዘመን ለተወረሱ ድርጅቶችና ንብረቶች 300ሚሊዮን ዶላር የሚጠጋ ካሣ ተጠየቀች</h2>


<p>በደርግ ጊዜ ከተወረሱ የውጭ አገር ዜጐች ድርጅቶችና ንብረቶች እስከ 300 ሚሊዮን የአሜሪካ ዶላር ካሣ መጠየቋን በገንዘብና ኢኮኖሚ ልማት ሚኒስቴር የካሣ ጥናትና ድርጅት መምሪያ አስታወቀ።</p>

<p>የመምሪያው ኃላፊ አቶ አደምኑር ጁሃር ከትናንት በስቲያ እንደገለጹት የተጠቀሰው ገንዘብ የተጠየቀው ከ27 ዓመታት በፊት በደርግ ዘመን ንብረታቸው የተወረሰባቸው በምርትና ማከፋፈል የተሰማሩ ከ40 በላይ የሚሆኑየውጭ አገር ድርጅቶችና ግለሰቦች ናቸው።</p>

<p>የካሣ ጥያቄውን በማደራደር ላይ ያለው በዓለም ባንክ የውጭ ሀገር ዜጐች በሚሠማሩባቸው አገሮች የኢንቨስትመንት ዋስትና የሚሰጠው"ሚጋ" የተባለ ድርጅት መሆኑን አቶ አደምኑር ገልፀዋል።</p>

<p>በካሣ ጥያቄው ከፍተኛ የገንዘብ ይገባኛል ጥያቄ ካቀረቡት መካከል ፓፓሲኖስ የተባለ የእንግሊዝ ኩባንያ ላዛሪዮስ የግሪክ ኩባንያና ዳርማርየፈረንሳይ ኩባንያ እያንዳንዳቸው ከ9 እስከ 46 ሚሊዮን የአሜሪካ ዶላርመጠየቃቸውን ኃላፊው አስረድተዋል።</p>

<p>ይሁን እንጂ የቀረበው የካሣ ጥያቄ የተጋነነና በአብዛኛውም ድርጅቶቹ በተወረሰበት ወቅት በነበራቸው የካፒታል መጠን ሳይሆን ከብዙ የማስፋፋት ኢንቨስትመንት በኃላ አሁን ባሉበት ደረጃ ላይ ተመስርቶ የተጠየቀ መሆኑን አመልክተዋል።</p>

<p>መንግሥት ለዓለም አቀፍ ሕግጋት ተገዚ በመሆኑም በተለያዩ ጊዜያት ለጥያቄዎች እልባት ሲሰጥ መቆየቱን የገለጹት ኃላፊው ይሁንና መንግሥት የካሣ ከፍያውን ጥያቄ ቢቀበልም የጠያቂዎችን ህጋዊ ባለቤትነት ንብረቶቹ ሲወረሱ የነበራቸውን የዋጋ መጠን ለመውረሳቸው ማረጋገጫና ሌሎችን ጉዳዮች ከአደርደራዳሪው ጋር በመሆን ማስረጃ የማሰባሰብ ሥራ በቅድሚያእንደሚከናወን አስታውቀዋል።</p>

<p>በመሆኑም የካሣ ፈላጊዎች ጥያቄ በተሟላ መረጃና የገንዘብ መጠኑም በአደራዳሪ ድርጅቱ ስምምነት ሲደርስ ክፍያው እንደሚፈፀም ገልፀዋል።</p>

<p>ከዚህም አንፃር ኔስሌ የተባለ የጀርመን ኩባንያ ቀድሞ የኢትዮጵያ የእንሰሳት ሀብት ልማት ኩባንያ ከሚባለው ድርጅት ጋር ለነበረው የባለአክስዮንና ድርሻ የ6 ሚሊዮን የአሜሪካ ዶላር ካሳ የጠየቀ ቢሆንም ኢትዮጵያ ለመክፈል ያቀረበችው ግን አንድ ነጥብ 5 ሚሊዮን ዶላር ብቻ መሆኑንኃላፊው አስታውቀዋል።</p>

<p>እንዲሁም ኢትዮጵያ በዓለም አቀፍ የገንዘብ ተቋማት ተጽዕኖ እንደይደርስባትም ሆነ በኢንቨስትመንቱ ዘርፍ የውጭ ባለሀብቶች ተሳትፎ አሉታዊ ተጽዕኖ እንዳያስከትል የካሣው ክፍያ አስተዋፅኦ እንዳለው አቶ አደምኑር ገልፀዋል።</p>

<p>ይሁን እንጂ አንዳንድ ካሣ ጠያቂዎች አግባብ ባልሆነ መንገድ የካሣ ጥያቄዎችን ለማስፈፀም መሞከራቸውንና በአንዳንድ የገንዘብ ተቋማትም ኢትዮጵያ ተጽዕኖ እንዲደረግባት ሲያግባቡ መቆየታቸውን ጠቁመው ካሣው የሚከፈለው ግን ሕጋዊነትን ተከትሎ ሲመጣ ብቻ መሆኑን አስታውቀዋል።</p>

<p>መንግስት በቀጣይም በየመድረኩ ችግር ያስከትላሉ የተባሉ የካሣ ጉዳዮችን በስምምነት እንዲያልቁ የበኩሉን ጥረት እንደሚያደርግ አቶ አደምኑር ተናግረዋል።</p>



<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን ጥር 2 ቀን1995</a></p>

</body>
</html>	














