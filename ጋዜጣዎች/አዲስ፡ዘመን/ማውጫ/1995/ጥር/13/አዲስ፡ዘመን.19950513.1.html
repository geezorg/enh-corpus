<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሀገሪቷ ካላት የዓሣ ሀብት ክምችት ጥቅም ላይ የዋለው ከ39 በመቶ እንደማይበልጥ ተጠቆመ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ሀገሪቷ ካላት የዓሣ ሀብት ክምችት ጥቅም ላይ የዋለው ከ39 በመቶ እንደማይበልጥ ተጠቆመ</h2>


<p>ኢትዮጵያ ከፍተኛ የሆነ የዓሣ ክምችት ያለው ሰፊ የውሀ ሀብት ቢኖራትም እስከ አሁን ጥቅም ላይ የዋለው ግን ይገኛል ተብሎ ከሚጠበቀው ዓሣ ከ39 በመቶ እንደማይበልጥ የዓሣ ሀብት ልማትና አጠቃቀም ረቂቅ አዋጅ አመለከተ።</p>

<p>በሕዝብ ተወካዮች ምክር ቤት የገጠር ልማት ጉዳዮች ቋሚ ኮሚቴ የዓሣ ሀብት ልማትና አጠቃቀም ረቂቅ አዋጅ ላይ የሕዝብ አስተያየት ለማሰባሰብ ትናንት በተዘጋጀው መድረክ ላይ የቀረበው ረቂቅ አዋጅ እንዳመለከተው ኢትዮጵያ ከፍተኛ የዓሣ ክምችት ያለው ሰፊ የውሃ ሀብት ለዓሣ ግብርና ተስማሚ የሆነ የአየር ፀባይ ያላት ሀገር ናት።</p>

<p>በሀገሪቱ ውስጥ 740 ሺ ሔክታር የሚሸፍኑ ዋና ዋና ሐይቆችና ግድቦች እንዲሁም ርዝመታቸው ሰባት ሺ ኩሎ ሜትር የሚሆን ወንዞች እንደሚገኙ ረቂቅ አዋጅ ገልፆ ከእነዚህ ሐይቆች ግድቦችና ወንዞች በዓመት 40 ሺቶን የሚደርስ ዓሣ ሊመረት እንደሚችል አርብቷል።</p>

<p>በ1994 ዓ.ም ከዋና ዋና ሐይቆች የተመረተው የዓሣ ምርት መጠን 15 ሺ 400 ቆን እንደሆነ መገመቱን የገለፀው ይኸው ረቂቅ አዋጅ ይህም ይገኛል ተብሎ ከሚጠበቀው የሀገሪቱ እምቅ የዓሣ ሀብት 39 በመቶ ብቻ መሆኑን ገልጿል።</p>

<p>የሀገሪቱ ዓሣ ሀብት አጠቃቀም በዝቅተኛ ደረጃ ላይ የሚገኝ ሲሆን በጥቂት የውሀ አካላት የሚገኘው የዓሳ ክምችት በተለይ ከፍተኛ ተፈላጊነትና ዋጋ ያላቸው የዓሣ ዝርያዎች ከሚገባው በላይ በመመረታቸው በመመናመን ላይ እንደሚገኝ አመልክቶ በሌሎች ደግሞ ገና ያልተነካ የሀብት ክምችት እንደሚገኝ አብራርቷል።</p>

<p>በመሆኑም እየደረሰ ያለውን ሥራአት የለሽ የዓሣ ሀብት አጠቃቀም በአስቸኳይ ለመቆጣጠር በመመናመን ላይ ያሉትን ጥቂት የዓሣ ዝርያዎች ለመታደግ ወደፊት የሚካሔደውን የዓሣ ሀብት ልማት አሉታዊ ተጽእኖ ለመከላከልና ለመቀነስ እንዲቻል ብሔራዊ የዓሣ ሀብት ልማትና አጠቃቀም የሚመለከት ረቂቅ አዋጅ ተዘጋጅቶ መቅረቡን ገልጿ።</p>

<p>አራት ዋና ዋና ክፍሎችና 20 አንቀጾች ባሉት በዚሁ ረቂቅ አዋጅ ከተካተቱትጉ ዳዮች ውስጥ ለንግድ ሥራ ከተፈጥሮ የውሃ አካላት ዓሣ ለማስገርየሚፈለግ ማንኛውም ሰው ሕጋዊ የዓሣ ማሰገር ፈቃድ መያዝ አለበት የሚለው ይገኝበታል።</p>

<p>በረቂቅ አዋጅ ላይ በተካሔደው ውይይት ላይ እንደተገለፀው አዋጁ በሀብቱ ዙሪያ የተከሰቱትንና ወደፊት ሊከሰቱ የሚችሉ ችግሮችን ሊፈታ በሚችል መልኩ መቀመጥ እንዳለበት ተጠቁሞ በተለይ ከውሃ ሀብት አስተዳደርና ከሌሎች ከጉዳዩ ጋር አግባባ ከአለ መመሪያና ፖሊሲ ጋር የሚያያይዝበት ሁኔታ መመቻቸት እንዳለበት ገልፀዋል።</p>

<p>ከዚህም ሌላ ረቂቅ አዋጅ የዓሣ አጥማጅን ደኅንነት የሚጠብቅ መሆን እንዳለበትና የዓሣ ሀብት ልማትና አጠቃቀም አዋጅ የሚለውም የዓሣ ሀብት አስተዳደር በሚል እንዲተካ የሚሉት ከተሰጡት አስተያየቶች ጥቂቶች ናቸው።</p>

<p>በተሰጡት አስተያየቶች ጥያቄዎች ላይም በሚመለከታቸው አካላት አማካይነት ሰፊ ማብራሪያና ምላሽ ተሰጥቶባቸዋል።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን ጥር 13 ቀን 1995</a></p>

</body>
</html>	














