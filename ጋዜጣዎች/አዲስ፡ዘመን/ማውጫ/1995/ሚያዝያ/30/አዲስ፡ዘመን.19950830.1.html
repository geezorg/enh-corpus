<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኮሚሽኑ በመገናኛ ብዙኃን መቀስቀሱ ሙስናን ለመሸከም የማይችል ኅብረተሰብ ለመፍጠር እንደሆነ ተመለከተ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኮሚሽኑ በመገናኛ ብዙኃን መቀስቀሱ ሙስናን ለመሸከም የማይችል ኅብረተሰብ ለመፍጠር እንደሆነ ተመለከተ</h2>


<p>የሥነ ምግባርና ፀረ ሙስና ኮሚሽን በመገናኛ ብዙኃን የሚያደርገው ቅስቀሳ ሙስናን ለመሸከም የማይችል ኅብረተሰብ ለመፍጠር እንጂ በፍርድ ቤቶች ነፃ የፍትሕ ሥራ ላይ ጫና ለማሳደር አይደለም ሲሉ ኮሚሽነሯ ለፌዴራሉ ጠቅላይ ፍርድ ቤት ትናንት አስረዱ።</p>

<p>የሥነ ምግባርና ፀረ ሙስና ኮሚሽን ኮሚሽነር ወይዘሮ እንወይ ገብረመድህን ይህን ያስረዱት በፌዴራሉ ጠቅላይ ፍርድ ቤት በይግባኝ በመታየት ላይ ያለውን የእነ አቶ አባተ ኪሾ ጉዳይ አስመልክቶ ኮሚሽኑ ያወጣውን መግለጫ በተመለከተ አስተያየታቸውን እንዲሰጡ የቀረበላቸውን ጥያቄ መሠረት በማድረግ ነው።</p>

<p>አያይዘውም ኮሚሽኑ በመገናኛ ብዙኃን እያደረገ ያለው ቅስቀሳ ሙስና ማለት ጉቦ መቀበል ብቻ ሳይሆን በተለያየ መልኩ የሚፈጸም፣ ለአገር ዕድገት ፀር የሆነ ተግባር መሆኑን ለሕዝቡ ግንዛቤ ለማስጨበጥ እንጂ የፍርድ ቤቶችን ነፃ የፍትሕ አሰጣጥ ሂደት ለማደናቀፍ በማሰብ አይደለም ብለዋል።</p>

<p>ኮሚሽኑ በፌዴራሉ ጠቅላይ ፍርድ ቤት እና በከፍተኛው ፍርድ ቤት ከሙስና ጋር በተያያዙ ጉዳዮች በርካታ ተጠርጣሪዎች ክስ ተመሥርቶባቸው በሂደት ላይ እንደሚገኙና ምርመራቸው ያልተጠናቀቁት ደግሞ በጊዜ ቀጠሮ እንደሚገኙ አስረድተዋል።</p>

<p>አዲስ ዘመን ጋዜጣ መጋቢት 16 ቀን 1995 ዓ.ም ያወጣውን ርዕሰ አንቀጽ በተመለከተ የጋዜጣው ዋና አዘጋጅ የሆኑት አቶ ሐሰን ኡስማን እንዲያስረዱ ችሎቱ ጥያቄ አቅርቦላቸው ግለሰቡ በሥልጠና ላይ መሆናቸውንና የፍርድ ቤቱ ትዕዛዝም የደረሳቸው በትናንትናው ዕለት መሆኑን በመግለጽ ስለጉዳዩ አውቀው መልስ ለመስጠት እንዲችሉ ጊዜ እንዲሰጣቸው አመልክተዋል። </p>

<p>ፍርድ ቤቱም የአዲስ ዘመን ጋዜጣ ዋና አዘጋጅን መልስ ለመቀበል ለግንቦት 6 ቀን 1995 ዓ.ም ከቀትር በፊት የሥነ ምግባርና ፀረ ሙስና ኮሚሽን ኮሚሽነር በጽሑፍ ያቀረቡትን መልስ መርምሮ ትዕዛዝ ለመስጠት ደግሞ ለግንቦት 6 ቀን 1995 ከቀትር በኋላ ተለዋጭ ቀጠሮ ይዟል።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን ሚያዚያ 30 ቀን 1995</a></p>

</body>
</html>	














