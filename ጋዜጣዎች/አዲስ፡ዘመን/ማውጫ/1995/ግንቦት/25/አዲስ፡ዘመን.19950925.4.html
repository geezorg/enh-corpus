<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አዲስ አበባ የአፍሪካ ሕብረት እንቅስቃሴ ማዕከልና መቀመጫ በመሆኗ ዕድለኛ ናት ተባለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">አዲስ አበባ የአፍሪካ ሕብረት እንቅስቃሴ ማዕከልና መቀመጫ በመሆኗ ዕድለኛ ናት ተባለ</h2>


<p>አዲስ አበባ የአፍሪካን ሕዝቦች ከኢኮኖሚ ኋላቀርነት ለማላቀቅ ኃላፊነቱን ከአአድ የተረከበው የአፍሪካ ሕብረት እንስቃሴ ማዕከልና መቀመጫ በመሆኗ ዕድለኛ ናት ሲሉ የኢፌዴሪ የውጭ ጉዳይ ሚኒስትር አስታወቁ።</p>

<p>የውጭ ጉዳይ ሚኒስትሩ አቶ ሥዩም መስፍን የአፍሪካ ሕብረት ሁለተኛውልዩ የሚኒስትሮች ምክር ቤት ስብሰባ ትናንት በተመድ የስብሰባ ማዕከል ሲጀመር ባሰሙት ንግግር እንዳሰታወቁት አዲስ አበባ የአፍሪካውያኑን ሕብረት ለማጠናከርና አህጉሪቱን ከኢኮኖሚ ኋላቀርነት ለማላቀቅ ኃላፊነቱን የወሰደው የአፍሪካ ሕብረት ዋና ጽ/ቤት መቀመጫ መሆኗ ዕድለኛ አድርጓታል።</p>

<p>አፍሪካን ከኢኮኖሚ ኋላቀርነት ለማላቀቅ የአህጉሪቱ ሕዝቦች ሕብረታቸውን ማጠናከር እጅግ አስፈላጊ መሆኑን የገለጹት ሚኒስትሩ ይህንን ተግባራዊ ለማድረግ በአሁኑ ወቅት የሚታየው ቁርጠኝነት ተስፋ ሰጪ ነው ብለዋል።አያይዘውም በትሪፖሊ የጀመርነው የአፍሪካ ሕብረትን እውን የማድረግ ሥራ እዚህ አዲስ አበባ ውስጥን በተሳካ ሁኔታ ይጠናቀቃል ብለን እናምናለን ሲሉም ተናግረዋ።</p>


<p>በሚኒስትሮች ጊዜያዊ ኮሚቴ የሚከናወኑ ሥራዎች ለቀጣዩ የሕብረቱ ልዩ የመሪዎች ስብሰባ መሳካት ከፍተኛ አስተዋጾ እንደሚያበረክቱ አቶ ሥዩም ገልፀው ተሳታፊዎቹ በአዲስ አበባ ቆይታቸው የሚያሰፍልኋቸውን ሁሉ ለማሟላት የሚቻለውን ጥረት እንደሚደረግ አረጋግጠዋል።</p>

<p>የአፍሪካ ሕብረት ጊዜያዊ ሊቀመንበር አማራ ኢሴ በዚሁ ወቅት ባደረጉት ንግግር የአፍሪካ ሕብረት ግንባታ ከትውልድ ትውልድ የሚቀጥል ተግባር መሆኑን በማስታወቅ የአሁኑ እንቅስቃሴ ለዚህ ቀጣይነት ላለው ሥራ ጠንካራ መሠረት ጣይ ነው ብለዋል።</p>

<p>ትሪፖሊ እንደተከናወነው የመጀመሪያው የሚኒስትሮች ስብሰባ ያሁኑ ልዩ ስብሰባም በሺርት ውሳኔ ሃሳብ ቁጥር 9/9/99 እና ሐምሌ 2002 ውሳኔ ባገኘው የደርባን ጉባዔ ዋንኛ ጉዳዮች ላይ ትኩረት ያደረገ ነው ሲሉ ተናግረዋል።</p>

<p>የሊቢያው ሲርት ስብሰባ አፍሪካውያን ጥንካሬ ሕብረት ነፃነት መሠረት እንዲያደርጉ ራዕይ ነበረው ያሉት አማራ ኢሴ የአሁኑም ስብሰባ የዚሁ ፈለግ ተከታታይ መሆኑን ጨምረው አስረድተዋል። የመመሥረቻ ሠነዱና በቀጣይነት በመሪዎቹ ስብሰባ ውሳኔ የሚያገኙት ጉዳዮች ሕብረቱ ዓላማ ላደረገው ጥንካሬ እና እንደገና የመታደስ ፍላጐት ምቹ ሁኔታዎችን እንደሚያመቻቹ ተናግረዋል።</p>

<p>የሥራ አስፈፃሚው ምክር ቤት ከመመስረቻው ሠነድ ውስጥ በከፊል ወይም በሙሉ እንዲሻሻሉ ውሳኔ ባስተላለፈው መሠረት ይህንኑ ሥራ የሚሠራ ጊዜያዊ የሚኒስትሮች ኮሚቴ መቋቋሙን የገለጹት ጊዜያዊ ሊቀመንበሩ በደቡበ አፍሪካ ሊቀመንበርነት የሚመራው ይኸው ኮሚቴ ጠንክሮ በመሥራቱ የማሻሻያ የውሳኔ ሃሳቦቹን ይዞ እንደሚቀርብ ያላቸውን እምነት ገልፀዋል።</p>

<p>የሁለተኛው ልዩ የሚኒስትሮች ስብሰባ ሊቀመንበር ዶክተር ኤን ሲድላሚኒ ዙማ በበኩላቸው ባደረጉት ንግግር ከ16 ሀገሮች የተውጣጣው ጊዜያዊው የሚኒስትሮች ኮሚቴ ጥር 20 እና 21 /2002 ዓ.ም በደቡብ አፍሪካ ስን ሲቲ ከተማ ተገናኝቶ ተወያይቷል።</p>

<p>ኮሚቴው ማሻሻያ ከሚያስፈልጋቸው ከስድስት ጉዳዮች ውስጥ ከቋንቋ ጉዳዮች በስተቀር በአምንስቱ ላይ ከስምምነት ደርሶ የራሱን የውሳኔ ሃሳብ እንዳዘጋጀ ዶ/ር ዙማ ጨምረው ገልፀዋል።</p>

<p>የፓን አፍሪካ ፓርላማ እና የሠላምና የደኅንነት ካውንስል ለማቋቋም የሚያስችለውን ፕሮቶኮል ያልፈረሙ ወይም ያላፀደቁ አባል ሀገሮች ፈጣን ትብብር እንዲያሳዩም ሊቀመንበሯ ጥሪ አቅርበዋል።</p>

<p>ዶ/ር ዙማ ሊቢያ አረብ ጀማህሪያ የወቅቱ የተባበሩት መንግሥታት ድርጅት የሰባዓዊ መብት ኮሚሽን ሊቀመንበር ሆና በመመረጧ ደስታቸውን ገልፀዋል።</p>

<p>የሚኒስትሮቹ ም/ቤት በትናንት ውሉው የአህጉሪቱ መሪዎች የመነጋገሪያ አጀንዳ ላይ ተወያይቶ ማጽደቁም ተገጿል።</p>


<p class="align-center"><a href="/Gazettas/AddisZemen/info/AddisZemen.sera.html"> ከአዲስ ዘመን ጥር 25 ቀን 1995</a></p>

</body>
</html>	














