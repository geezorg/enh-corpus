<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በውሃ ግድቦች ያለው ሁኔታ መሻሻል ባለማሳየቱ የኤሌክትሪክ ፈረቃ አገልግሎት ከፍ እንዲል መደረጉን ኮርፖሬሽኑ አስታወቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በውሃ ግድቦች ያለው ሁኔታ መሻሻል ባለማሳየቱ የኤሌክትሪክ ፈረቃ አገልግሎት ከፍ እንዲል መደረጉን ኮርፖሬሽኑ አስታወቀ</h2>


<p>በኤሌክትሪክ ኃይል ማመንጫ ግድቦች ውስጥ ያለው ውሃ መሻሻል ባለማሳየቱ ምክንያት በሳምንት አንድ ቀን የነበረው የፈረቃ አገልግሎት ወደ ሁለት ቀን ከፍ እንዲል መደረጉን የኢትዮጵያ ኤሌክትሪክ ኃይል ኮርፖሬሽን አስታወቀ።</p>

<p>የኮርፖሬሽኑ የሕዝብ ግንኙነት ሥራ አስኪያጅ አቶ ሰንደቁ አርአያ ትናንት እንደገለጹት፣ በቆቃ በመልካ ዋከናና በጢስ አባይ መጠራቀም ያለበት ውሃ በአነስተኛ ሁኔታ ከነበረበት ካለፈው ዓመት ጋር ሲነፃፀር በከፍተኛ ደረጃ የቀነሰበት ሁኔታ ታይቷል።</p>

<p>በዚህም ሳቢያ ከዛሬ ግንቦት 15 ቀን 1995 ዓ.ም ጀምሮ በአዲስ አበባም ሆነ በክልሎች የኤሌክትሪክ ፈረቃው በሳምንት ወደ ሁለት ቀን ከፍ እንዲል ተደርጓል።</p>

<p>እንደ ሥራ አስኪያጁ ገልጻ፣ የኤሌክትሪክ ፈረቃ አገልግሎት በአዲስ አበባና በክልሎች በዚህ ዓመት እንዲጀመር የተደረገው በ1994 ዓመት በበልግና በክረምት ወራት ወደ ግድቦች የገባው ዝናብ አነስተኛ በመሆኑ ነበር።</p>

<p>ሆኖም ይህ ሁኔታ ከፈንጫ ግድብ በስተቀር በሌሎች ግድቦች የመሻሻል ሁኔታ ከማሳየት ይልቅ በአሁኑ ወቅት በቆቃ ያለው የውሃ መጠን ባለፈው ዓመት ከነበረበት መጠን ጋር ሲነፃፀር በ5 ሜትር ከ32 ሴንቲሜትር፣ በመልካ ዋከና በ6 ሜትር ከ20 ሴንቲ ሜትርና በጢስ አባይ ደግሞ በአንድ ሜትር ዝቅ ብሎ መገኘቱን አመልክተዋል።</p>

<p>በግድቦች ላይ የታየው ይህ የውሃ መቀነስ ደግሞ በማመንጨት ተግባር ላይ ከፍተኛ ጉዳት እያደረሰ ከመሆኑም በላይ ከኮርፖሬሽኑ፣ ከውሃ ሀብት ሚኒስተርና ከብሔራዊ ሜትዎሮሎጂ አገልግሎት ድርጅት በተውጣጣ ኮሚቴ በተደረገ ጥናት አሁን ያለው የውሃ መጠን እስከሚቀጥለው ክረምት እንደማያደርስ በመታመኑ ፈረቃው ከፍ እንዲል መደረጉን አስረድተዋል።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን ግንቦት 15 ቀን 1995</a></p>

</body>
</html>	














