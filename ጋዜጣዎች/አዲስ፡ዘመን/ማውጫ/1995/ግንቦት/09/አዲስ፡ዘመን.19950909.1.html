<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በኢትዮጵያ አምስት ሚሊዮን የሚሆኑ ሕፃናት በጉልበት ሥራ ላይ እንደተሰማሩ ተጠቆመ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በኢትዮጵያ አምስት ሚሊዮን የሚሆኑ ሕፃናት በጉልበት ሥራ ላይ እንደተሰማሩ ተጠቆመ</h2>


<p>በኢትዮጵያ ከሚገኙ ሕፃናት መካከል አምስት ሚሊዮን የሚሆኑት ከአቅም በላይ በሆነ የጉልበት ሥራ ላይ ተሰማርተው እንደሚገኙ አንድ የኦሮሚያ ሠራተኛና ማኅበራዊ ጉዳይ ባለሙያ አስታወቀ።</p>

<p>በኦሮሚያ ሠራተኛና ማህበራዊ ጉዳይ ቢሮ የሕግ ባለሙያና የፔርሶኔል ኦፊሰር አቶ ተፈራ ጥላሁን እንደገለጹት፣ ዕድሜያቸው ከአምስት እስከ 17 የሚደርሱት እነዚሁ ሕፃናት በኢትዮጵያ ከተሞችና ገጠሮች በእርሻ፣ በሞግዚትነት፣ በሆቴልና በቡና ቤት፣ በጋራዥና በእንጨት ሥራ ድርጅቶች ተሰማርተው ጉልበታቸው ይበዘበዛል።</p>

<p>ሕፃናቱ ያለዕድሜያቸው በሥራ ላይ እንዲሰማሩ የተገደዱትና ለጉልበት ብዝበዛ የተዳረጉት በዝቅተኛ ደረጃ ላይ የሚገኙ ቤተሰቦቻቸውን ለመርዳት የትምህርት እድል በማጣትና በሌሎችም ምክንያቶች እንደሆነ አስረድተዋል።</p>

<p>በሌላ በኩል ደግሞ በወላይታ ዞን የተለያዩ አካባቢዎች ተጥለው የተገኙ 31 ሕጻናትን የተለያዩ ድርጅቶች ተረክበው እንክብካቤ እያደረጉላቸው መሆኑን የዞኑ ፖሊስ መምሪያ አስታውቋል።</p>

<p>በዞኑ ፖሊስ መምሪያ የሕጻናት ጥበቃና እንክብካቤ ክፍል እንደጠቆመው፤ ከአንድ ዓመት ወዲህ ተጥለው የተገኙት 18 ወንዶችና 13 ሴት ሕፃናት በደቡብ ክልል ሠራተኛና ማኅበራዊ ጉዳይ ቢሮ አማካይነት ወደተለያዩ ሕፃናት ማሳደጊያዎች ተልከዋል።</p>

<p>ሌሎች ሕፃናት ደግሞ በሆሳዕና ሶዶ ካቶሊካዊ ቤተክርስቲያን እየተረዱ መሆኑን የክፍሉ ኃላፊ ወታደር ናትናኤል ቶማ ጠቁመዋል።</p>

<p>ሕፃናቱን ከጣሉት ውስጥ አብዛኛው ያለዕድሜ ጋብቻ የፈጸሙ ለጎዳና ተዳዳሪነት የተዳረጉ፣ በሠራተኝነት ሰው ቤት የተቀጠሩና በድህነት ምክንያት ማሳደግ የተሳናቸው እንደሚገኙበት አመልክተዋል።</p>

<p>በሌላ በኩል ደግሞ በሶዶ ከተማ የሚገኙ ግብረ ሠናይ ድርጅቶች 74 ሕፃናትን ከጎዳና ተዳዳሪነት በማላቀቅ መጠለያና አልባሳት በመስጠት እያስተማሯቸው መሆኑን አስታውቋል።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን ግንቦት 9 ቀን 1995</a></p>

</body>
</html>	














