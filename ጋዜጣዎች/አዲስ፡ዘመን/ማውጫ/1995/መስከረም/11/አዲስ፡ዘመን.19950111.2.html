<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በቡና ዋጋ ማሽቆልቆል ከአምስት ሚሊዮን በላይ ቡና አብቃይ ገበሬዎችና ቤተሠቦቻቸው ችግር ላይ ወድቀዋል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በቡና ዋጋ ማሽቆልቆል ከአምስት ሚሊዮን በላይ ቡና አብቃይ ገበሬዎችና ቤተሠቦቻቸው ችግር ላይ ወድቀዋል</h2>


<p>ባለፉት ሦስት ተከታታይ ዓመታት በዓለም ገበያ በደረሰው የቡና ዋጋ መውደቅ ምክንያት ከአምስት ሚሊዮን በላይ የሚሆኑ ኢትዮጵያውያን የቡና አምራች ገበሬዎችና ቤተሰቦቻቸው ከፍተኛ ችግር ላይ መሆናቸው ተገለጸ።</p>

<p>በተፈጠረው የዋጋ ማሽቆልቆል ምክንያት ከአንድ መቶ ሚሊዮን የአሜሪካ ዶላር በላይ የውጭ ምንዛሪ ባለፈው ዓመት ብቻ ማጣቱዋ ተገለጸ።</p>

<p>የኦክስፋም ኢንትርናሽናል ተወካይና ቃል አቀባይ የሆኑት አቶ አበራ ቶላ እንዳስታወቁት ከሆነ የቡና ዋጋ በዓለም ገበያ ከማሽቆልቆሉ ጋር በተያያዘ ከአምስት ሚሊዮን በላይ የሚሆኑ ቡና አብቃይ ገበሬዎችና ቤተሠቦቻቸው ለችግር ተዳርገዋል። ሀገሪቱም ባለፈው ዓመት ብቻ ከአንድ መቶ ሚሊዮን ዶላር በላይ ገቢ አጥታለች።</p>

<p>ከችግሩ የተነሣም በቡና ንግድ የተሰማሩ ቡና አቅራቢዎች ላኪዎችና ከቡና ጋር ተጓዳኝነት ያላቸው የተለያዩ የቡና መሳሪያዎች አስመጪ ኩባንያዎች ትርፋማ መሆን አልቻሉም።</p>

<p>በዓለም ላይ ከሚመረተው ቡና ውስጥ 50 በመቶ በላይ በመግዛት ቆልተውና ደባልቀው ለተለያዩ ድርጅቶች የሚሸጡ አራት ዋና ዋና ከበርቴ ኩባንያዎች ከሌላው ጊዜ በበለጠ በአሁኑ ወቅት ትርፋማ ሆነዋል ያሉት አቶ አበራ በገበሬው ላይ በደረሰው ኪሳራ እነሱ ያለመጠን ትርፍ አካብተዋል ብለዋል።</p>

<p>ኩባንያዎቹ የዓለምን የቡና ዋጋ በመቆጣጠርና እነሱ በፈለጉት ዋጋ ቡና በመግዛት ነፃ ገበያ ለእነሱ እንጂ ለድሃው እንዳይሰራ አድርገዋል፤ ርካሽ ቡና ገዝተው የተለያየ ቴክኖሎጂ በመጠቀም የገዙትን ቡና ጣእም በመለመጥና ጥራቱን ካልጠበቀ ቡና ጋር በማቀራረብና በማዋሀድ ጥራሩን የጠበቀ ቡና ዋጋ (ቾፍፈአ ኣራቢቻ) እንዲወድቅ አድርገዋል፤ በማለት የችግሩን ክብድትና አሳሳቢነት አመልክተዋል።</p>

<p>ኦክስፋም ኢንተርናሽናል ከቡና ዋጋ መውደቅ ጋር የተከሰተውን ዓለም አቀፋዊና ሀገራዊ ችግር አሳሳቢነትና ወቅታዊነት እንዲሁም ቀጣይነቱን በመፍራትና በመንገዘብ የቡና አምራች ገበሬዎች ከችግሩ ሊወጡ ይችላሉ ብሎ ያመነበትን ፕሮግራም በማካሄድ ላይ እንደሚገኝም አስታውቀዋል።</p>

<p>"ለቡና ተገቢው ዋጋ ይከፈል" በሚለው መሪ መርህ አማካኝነት በተባበሩት መንግሥታት የአፍሪካ አዳራሽ መስከረም 13 ቀን 1995 ዓ.ም ዓለም አቀፉ ጉባዔ እንደሚደረግ፣ በአዲስ አበባ ኤግዚቢሽን ማዕከል በዓይነቱና በይዘቱ የመጀመሪያ የሆነና ለመረጃ ቴክኖሎጂ ለውጥ አጋዥ የሆነ ኤግዚቢሽን እንደሚካሔድና በቡና አብቃይ አካባቢዎች ጉብኝቶች እንደሚካሔዱ ገልጸዋል።</p>

<p>ይህም ድርጅቱ በአለም አቀፍ ደረጃ የሚካሔደው እንቅስቃሴ አካል እንደሆነም አስታውቀዋል።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን መስከረም 11 ቀን 1995</a></p>

</body>
</html>	














