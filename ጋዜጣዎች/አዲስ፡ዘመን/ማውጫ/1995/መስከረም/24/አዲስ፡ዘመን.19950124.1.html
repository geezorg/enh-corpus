<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በእንግሊዝ ሀገር የሚገኙ ቅርሶችን ለመመለስ መግባባት ላይ መደረሱ ተገለጸ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በእንግሊዝ ሀገር የሚገኙ ቅርሶችን ለመመለስ መግባባት ላይ መደረሱ ተገለጸ</h2>


<p>በእንግሊዝ ሀገር ሙዚየምና በግለሰቦች እጅ የሚገኙ ቅርሶችን ወደሀገራችን ለማስመለስና ከቅርሶቹ ተጠቃሚ የሚኮንበት ሁኔታ ለማመቻቸት በሚያስችል የውይይት መግባባት ላይ መደረሱ ተገለጸ።</p>

<p>የሕዝብ ተወካዮች ም/ቤት የባህልና ማስታወቂያ ጉዳይ ቋሚ ኮሚቴ ከእንግሊዝ ፓርላማ የባህል፣ የሚዲያና የስፖርት ኮሚቴ አባል ሚስተር ዴሪክ ዋት ጋር ትናንት ቅርሶች በማስመለስና በሌሎችም ጉዳዮች ዙሪያ በተወያዩበት ወቅት እንደተገለጸው በ1868 የእንግሊዝ ጦር ከኢትዮጵያ ሲወጣ በርካታ ቅርሶች ከመቅደላ ተወስደዋል።</p>

<p>የተወካዮች ም/ቤት ምክትል አፈጉባኤ ዶ/ር ጴጥሮስ ኦላንጐ እንደተናገሩት ቅርሶቹ የኢትዮጵያ ሕዝብ ሀብት ስለሆኑ ወደፊት በጋራ በሚወጣ ፕሮግራም መሠረት ቅርሶቹ ወደሀገራችን የሚመለሱበትንና ተጠቃሚ የሚኮንበት መንገድ ለማመቻቸት የሚያስችል መግባባት ላይ ተደርሷል።</p>

<p>የአሁኑ ውይይት ከዚህ ቀደም ሲካሄድ የነበረውን ውይይት የሚያጠናክር መሆኑን ዶ/ር ጴጥሮስ አመልክተው፤ በዚህ መድረክም ችግሩን ለመፍታት እንደማይቻል አስረድተዋል። በመሆኑም በሂደት ከእንግሊዝ ፓርላማና መንግሥት ከዩኔስኮ ጋር የጋራ መፍትሔ መፈለግ እንዳለበት ተናግረዋል።</p>

<p>የእንግሊዝ ፓርላማ የባህል፣ የሚዲያና የስፖርት ኮሚቴ አባል ሚስተር ዴሪክ ዋት በውይይቱ ላይ እንደገለጹት ሙዚየሙ የበርካታ ሀገሮችን ቅርስ ስብስብ የያዘ ትልቅ ሙዚየም በመሆኑ ቅርሶችን ለባለቤቶቻቸው መመለስ ከተጀመረ ሙዚየሙ ለመዘጋት ሊደርስ ይችላል የሚል ስጋት እንዳላቸው ተናግረዋል።</p>

<p>ቅርሶቹ ለባለቤቶቻቸው እንዴት መመለስ አለባቸው በሚለው ዙሪያ ሰፊ ውይይት ማካሄድ ጠቃሚነት ያለው ጉዳይ መሆኑን ገልጸዋል።</p>

<p>ቅርሶቹ ቢመለሱ እንዴት መመለስ አለባቸው በሚለው ዙሪያ ሰፊ ውይይት ማካሄድ ጠቃሚነት ያለው ጉዳይ መሆኑን ገልጸዋል።</p>

<p>ቅርሶቹ ቢመለሱ እንዴት ሊጠበቁ ይችላሉ በሚል ሚስተር ዋት ላነሱት ጥያቄ ዶ/ር ጴጥሮስ ሲመልሱ ቅርሶቹ ሲመለሱ ቱሪስቶች በሚያደርጉት ጉብኝት ሀገሪቷ ከፍተኛ ገቢ እንደምታገኝ ገልጸው፤ ቅርሶቹ ለተመራማሪዎችም ሆነ ለቱሪስቶች ግልጽ በሆነበትና ደህንነታቸው ሊጠበቅ በሚችልበት ቦታ ላይ እንደሚቀመጡ አስረድተዋል።</p>

<p>የእንግሊዝ ፓርላማ የባህል፣ የሚዲያና፣ የስፖርት ኮሚቴ ከተወካዮች ም/ቤት የባህልና ማስታወቂያ ጉዳይ ቋሚ ኮሚቴ ጋር ያላቸውን ግንኙነት አጠናክረው ለመቀጠል ፍላጐት እንዳላቸው ሚስተርዋት አመልክተዋል።</p>

<p>የተወካዮች ም/ቤት የባህልና ማስታወቂያ ጉዳይ ቋሚ ኮሚቴ ጋር ያላቸውን ግንኙነት አጠናክረው ለመቀጠል ፍላጐት እንዳላቸው ሚስተር ዋት አመልክተዋል።</p>

<p>የተወካዮች ም/ቤት የባህልና ማስታወቂያ ጉዳይ ቋሚ ኮሚቴ የሥራ ኃላፊነትና ድርሻ ምንድነው በማለት ጥያቄ ያቀረቡት ሚስተር ዋት የቋሚ ኮሚቴው ተግባርና ኃላፊነት በሚገባ ተገልጾላቸዋል።</p>

<p>ጉዳዩ ከሚመለከታቸው ጋር ያደረጉት ውይይት ብዙ ነገር እንዲረዱ ያደረጋቸው መሆኑን የገለጹት ሚስተር ዋት ስለሆነም ወደፊት በጋራ ጉዳዮች ላይ አብሮ የመሥራት ፍላጐት እንዳላቸው ጠቅሰዋል።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን መስከረም 24 ቀን 1995</a></p>

</body>
</html>	














