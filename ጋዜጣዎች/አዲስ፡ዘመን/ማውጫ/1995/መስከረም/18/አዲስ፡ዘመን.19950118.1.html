<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሻዕቢያ ሥልጣን ላይ እያለ በኢትዮጵያና ኤርትራ መካከል ግንኙነት ሊመሠረት እንደማይችል ተጠቆመ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ሻዕቢያ ሥልጣን ላይ እያለ በኢትዮጵያና ኤርትራ መካከል ግንኙነት ሊመሠረት እንደማይችል ተጠቆመ</h2>


<p>ሻዕቢያ ሥልጣን ላይ እያለ በኢትዮጵያና በኤርትራ መካከል መልካም ግንኙነት ሊፈጠር እንደማይችል አንድ ታዋቂ የቀድሞ የኤርትራ ፓርላማ አባል አመለከቱ።</p>

<p>እ.ኤ.አ እስከ 1994 የኤርትራ ፓርላማ አባል የነበሩ አቶ ህሩይ ተድላ ባለፈው ረቡዕ እንደተናገሩት፤ በሁለቱም አገሮች መንግሥታት መካከል መልካም ግንኙነት ሊመሠረት የሚችለው በኤርትራ ዴሞክራሲ ሲሰፍን ብቻ ነው።</p>

<p>ኤርትራ ትብብር ፓርቲ መሥራች የሆኑት አቶ ህሩይ እንደሚሉት፤ ከእንግዲህ በሁለቱም አገሮች መካከል የሚኖረው ግንኙነት በተጨባጭና በተደነገገ ብሔራዊ ጥቅም ላይ የተመሠረተ መሆን ይኖርበታል። </p>

<p>በኤርትራ ኢትዮጵያ መንግሥታት መካከል መልካም ግንኙነት መመሥረት ጊዜ የሚወስድ ቢሆንም በሁለቱም አገሮች ሕዝቦች መካከል መልካም ግንኙነት የመመሥረቱ ሥራ አሁኑኑ መጀመር እንደሚኖርበት ጠቁመዋል።</p>

<p>ከዚህ አኳያ በኢትዮጵያና ኤርትራና ኢትዮጵያ ሕዝቦች መካከል ለሚኖረው ግንኙነት የኤርትራ ተቃዋሚ ድርጅቶች ከፍተኛ ሚና መጫወት እንዳለባቸው አመልክተዋል። </p>

<p>አቶ ህሩይ ስለ ኤርትራ ተቃዋሚ ድርጅቶች ጥንካሬና ኅብረት ተጠየቀው በኤርትራ ተቃዋሚ ኃይሎች ድክመትና በመካከላቸው አንድነት ባለመኖሩ እንጂ የኢሳያስ መንግሥት እስካሁን ሥልጣን ላይ አይቆይም ነበር ብለዋል።</p>

<p>በመሆኑም የኤርትራ ተቃዋሚ ኃይሎች በአገሪቱ ያለውን ችግር ለመቅረፍ መጠናከርና በአንድነት መሥራት እንዳለባቸው ጠቁመዋል።</p>

<p>በኤርትራ ዴሞክራሲን ለማስፈን ለሚደረገው ትግል የሚያስፈልገውን አመራር ለማቋቋም በሁሉም ደረጃዎች የሚገኙ አካላትን የሚወክል የተቃዋሚ ኃይሎች ፓርላማ የመመሥረት ዕቅድ እንዳላቸውም አቶ ህሩይ ተናግረዋል።</p>

<p>የኤርትራ መንግሥት ተቃዋሚዎችን ከእስላማዊ አሸባሪዎች የተዋቀሩ ናቸው ስለማለቱ ተጠይቀው ሲመልሱ ሀሳቡ በቀላሉ ተቀባይነት ስለሚያገኝ የአሜሪካን ትኩረት ለመሳብ የተደረገ እንጂ ከተቃዋሚ ድርጅቶች ውስጥ አንድም አሸባሪ የለም ብለዋል።</p>

<p>ኤርትራ እንደ ሶማሊያ ልትሆን ነው እየተባለ ስለሚነገረው ተጠይቀው በሰጡት ምላሽ የኤርትራ ሕዝብ ብልህ መሆኑ፣ የተቃዋሚዎች አደረጃጀትና የጎረቤት አገሮች ድጋፍ ለእንደዚህ ዓይነቱ አደጋ አያጋልጣትም ብለዋል።</p>

<p>በቀድሞው የፌዴሬሽን ወቅት የኤርትራ መንግሥት መሪ የነበሩ የአቶ ተድላ ልጅ የሆኑት አቶ ህሩይ ያደጉትና እስከ ዩኒቨርሲቲ ድረስ የተማሩት ኢትዮጵያ ውስጥ ነው።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን መስከረም 18 ቀን 1995</a></p>

</body>
</html>	














