<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በኢትዮጵያ ድርቅን መቋቋም የሚችል የእህል ዘር ጥቅም ላይ ሊውል ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በኢትዮጵያ ድርቅን መቋቋም የሚችል የእህል ዘር ጥቅም ላይ ሊውል ነው</h2>


<p>በኢትዮጵያ ድርቅንና ሌሎች የተፈጥሮ ችግሮችን መቋቋም የሚችል አዲስ ስንዴ መሰል የእህል ዘር ለገበሬው የሚሰራጭ መሆኑን የአማራ ክልል ግብርና ቢኖርና የጀርመን የቴክኒክ ተራድኦ ድርጅት አስታወቁ። የሰብል ዘሩን ለገበሬው ለማዳረስ ለሚደረገው ጥረት አስፈላጊውን ድጋፍ እንደሚያደርግ የግብርና ሚኒስቴር ገልጿል።</p>

<p>ቲሪቲካሌ በሚል ስያሜ የሚጠራውን ይህን ዘር ጥቅም ላይ ለማዋል ቢሮውና ድርጅቱ በጋራ ላለፉት አራት ዓመታት በደቡብ ጎንደር ምርምርና ሙከራ ሲያደርጉ መቆየታቸውን አስታውቀዋል።</p>

<p>በኢትዮጵያ አዲስ የሆነውን ይህንን ዘር ለማስተዋወቅ ከትናንት በስቲያ በሂልተን ሆቴል በተካሄደ ሥነ-ሥርዓት ላይ እንደተገለጸው፤ የተገኘው ዝርያ በአገሪቱ ከተለመዱት የስንዴና ገብስ ዘሮች የተሻለ ጠቀሜታ አለው።</p>

<p>አዲሱ ዝርያ ከሌሎች መሰል እህሎች እጅግ የተሻለ የእህል ምርት የሚሰጥ ከመሆኑም በላይ ለምነቱ በተዳከመና አሲድነት ካለው አፈር ላይም በቂ ምርት ለመሰብሰብ ያስችላል ተብሏል። ዝርያው የተለያዩ ሰብሎች በሽታዎችንም በእጅጉ የመቋቋም ኃይል እንዳለ ተመልክቷል።</p>

<p>ከዚህም ሌላ የእህል ዘሩ ድርቅ በሚያጠቃቸውና ተባይ በሚበዛባቸው አካባቢዎች ጭምር ምርት ሊሰጥ እንደሚችል ተናግረዋል።</p>

<p>ለሰውም ሆነ ለእንሰሳት ምግብነት ተስማሚ የሆኑ ንጥረ ነገሮችን የያዘው ይህ ዘር ከባድ ንፋስ፣ ዝናብ እንዲሁም ውርጭና በረዶን እንደሚቋቋም ባለሙያዎች አስታውቀዋል።</p>

<p>ምርቱ ለእንጀራ፣ ለዳቦ፣ ለፓስታና ለመሳሰሉት የምግብ ዓይነቶች የሚውል መሆኑን ጠቁመው፤ በአሁኑ ወቅት ምርቱ በዓለም ላይ በሦስት ሚሊዮን ሄክታር መሬት በመልማት ላይ እንደሚገኝ ገልጸዋል።</p>

<p>የግብርና ምክትል ሚኒስትር አቶ በላይ እጅጉ በዚሁ ጊዜ ባደረጉት ንግግር፤ አዲሱ ዝርያ በደቡብ ጎንደር ተሞክሮ ድርቅንና የሰብል ተባዮችን ጨምሮ ሌሎች የተፈጥሮ አደጋዎችን መቋቋም የሚችል መሆኑን ለመመስከር ተችሏል ብለዋል።</p>

<p>ዝርያውን ለአገሪቱ ገበሬዎች ለማዳረስ በሚደረገው ጥረት አስፈላጊውን እገዛ እንደሚደረግ አቶ በላይ አስታውቀዋል።</p>

<p>ቲሪቲካሌ የተባለው የእህል ዘር ድርቅ በሚያጠቃቸው አካባቢዎች ያለውን የምግብ እጥረት ለማቃለል ያስችላል ብለዋል።</p>

<p>በጀርመን የቴክኒክ ትብብር ፕሮግራም አስተባባሪ ሚስተር ዊን ፍሬንድ ዘርገስ በበኩላቸው፤ አዲሱን የእህል ዝርያ ማባዛትን በተመለከተ ብዙ ሥራ መሠራት እንዳለበት ገልጸዋል።</p>

<p>በዚህ ረገድ ከመንግሥት በተጨማሪ የዕርዳታ ድርጅቶች፣ የግል ባለሀብቶችና መንግሥታዊ ያልሆኑ አካላት ድጋፍ ማድረግ እንደሚጠበቅባቸው አሳስበዋል።</p>

<p>አጃና ስንዴን በሰው ሠራሽ ዘዴ በማዳቀል የተገኘው ቲሪቲካል በአሜሪካ፣ በብራዚል፣ በሕንድ፣ በደቡብ አፍሪካና በሌሎች አገሮች ጥቅም ላይ ውሎ ውጤት ማሳየቱም በዚሁ ጊዜ ተመልክቷል።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን መስከረም 30 ቀን 1995</a></p>

</body>
</html>	














