<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በአንድ ብር ለአንድ ወገን አስተባባሪነት የተዘጋጀው የስድስት ኪሎ ሜትር የሩጫ ውድድር ትናንት ተካሄደ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በአንድ ብር ለአንድ ወገን አስተባባሪነት የተዘጋጀው የስድስት ኪሎ ሜትር የሩጫ ውድድር ትናንት ተካሄደ</h2>


<p>በአንድ ብር ለአንድ ወገን አስተባባሪነት የተዘጋጀው የስድስት ኪሎ ሜትር የሩጫ ውድድር ትናንት መነሻውንና መድረሻውን መስቀል አደባባይ በማድረግ ተካሂዷል።</p>

<p>በኢትዮጵያ የተከሰተውን የድርቅ አደጋ ለመከላከል የሚደረገውን ጥረት ለማገዥ የተቋቋመው የአንድ ብር ለአንድ ወገን የእርዳታ አስተባባሪ ኮሚቴ ያዘጋጀው የሩጫ ውድድር በፓሪሱ ዘጠነኛው የዓለም አትሌቲክስ ሻምፒዮና በአስር ሺና አምስት ሺ ሜትር አሸናፊ የሆኑት ቀነኒሳ በቀለና ጥሩነሽ ዲባባን ጨምሮ በሺዎች የሚቆጠሩ ስፖርት አፍቃሪዎች ተገኝተዋል።</p>

<p>የፀረ ድህነት ሩጫ ውድድሩን በመስቀል አደባባይ ተገኝተው ያስጀመሩት የአዲስ አበባ ከተማ አስተዳደር ከንቲባ አቶ አርከበ እቁባይ ሲሆኑ፤ በዚሁ ጊዜ ባሰሙት ንግግር ኢትዮጵያ ካለችበት የከፋ ድህነት ተላቃ እንደ አትሌቲክሱ ስፖርት በአስተማማኝ የእድገት ጎዳና ላይ እንድትራመድ እያንዳንዱ ዜጋ የበኩሉን አስተዋዕኦ እንዲያደርግ ጥሪ አስተላልፈዋል።</p>

<p>ታዋቂ ግለሰቦችን ያቀፈው አንድ ብር ለአንድ ወገን የዕርዳታ አስተባባሪ ኮሚቴ በሸራተን ሆቴል ያዘጋጀው የገቢ ማስገኛ ፕሮግራምና የትናንቱ የሩጫ ውድድር በተሳካ መልኩ መካሄዱን ለማወቅ ተችሏል።</p>

<p>ፍልውሃና ባምቢስን ባካለለው ውድድር በሁሉም የዕድሜ ክልል የሚገኙ የኅብረተሰቡ ክፍሎች ለዕለቱ የተዘጋጁትን አረንጓዴ፣ ቢጫና ቀይ ኅብረ ቀለም ያላቸውን ቲሸርቶች ለብሰው በመሮጥ ለፕሮግራሙ ትልቅ ድምቀት ሰጥተውታል። ይህም ኅብረተሰቡን በማስተባበርና በማደራጀት ተጨባጭ ለውጥ ባጭር ጊዜ ውስጥ ለማምጣት እንደሚቻል ያረጋገጠ አጋጣሚ በመሆኑ ተጠናክሮ ሊቀጥል ይገባል።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን ጳጉሜን 3 ቀን 1995</a></p>

</body>
</html>	














