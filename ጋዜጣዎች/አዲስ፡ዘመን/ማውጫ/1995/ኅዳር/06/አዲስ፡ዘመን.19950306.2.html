<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የደቡብ አፍሪካው ኩባንያ ብቸኛ ተጫራች ሆነ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የደቡብ አፍሪካው ኩባንያ ብቸኛ ተጫራች ሆነ</h1>


<p>የደቡብ አፍሪካው የአየር ማረፊያዎች ካምፓኒ አዲሱን የአዲስ አበባ ቦሌ አለም አቀፍ አየር ማረፊያን ለማስተዳደር የቀረበ ብቸኛው ድርጅት ሲሆን ነው።</p>

<p>የኢትዮጵያ ሲቪል አቪዮሽን የቦሌ አለም አቀፍ አየር ማረፊያን ለማስተዳደር ባወጣውና ባለፈው ሳምንት በተጠየቀው ጨረታ ላይ ብቸኛው ተሳታፊ ይኸው ኩባንያ እንደነበረ የተገለፀ ሲሆን ባልታወቀ ምክንያትም የጨረታው መዝጊያ ተራዝሟል ብሏል። የጨረታው ጊዜ እንዲራዘም የተወሰነው የጀርመንናን ፈረንሳይ ድርጅቶች የይራዘምልን ጥያቄ በማቅረባቸው እንደሆነም ታውቋል።</p>

<p>የጨረታው ሰነድ ማስገቢያ ቀን ገደብ መጠናቀቂያ እስከ ኦክቶበር 5 ድረስ ተራዝሞ የነበረ ሲሆን ባለሥልጣን መሥሪያ ቤቱ ግን እስከ ጁን 2002በድጋሚ ያራዘመው መሆኑ ተገልጧል።</p>

<p>በጨረታው ለመሳተፍ የአየር ማረፊያዎችን በማስተዳደርና መቆጣጠር ሥራ የውጭ ድርጅቶችን የአስር አመት ልምድን የሚጠይቅ ነበር።</p>

<p>የፈረንሳይ የሆላንድ የተባበሩት አረብ ኢሜሬት ድርጅቶች የጨረታውን ሰነድ የገቡ ቢሆንም ከደቡብ አፍሪካው ካምፓኒ በስተቀር ምላሽ የሰጠ አልነበረም።</p>

<p>በሲቪል አቪዮሽን ባለሥልጣን ዋና ሥራ አስኪያጅ የሚመራ አንድ ቡድን የጨረታው ሂደት እየመረመረ ሲሆን ብቸኛ ተሳታፊ ከሆነው የደቡብ አፍሪካው ድርጅት ጋር ለመስራት አሊያም ጨረታውን ሠርዞ ሎሎች ድርጅቶች እንዲሳተፉ መጋበዝ ያስፈልጋል ከሚሉት ውሳኔዎች መካከል አንደኛው ተፈፃሚይሆናል ተብሎ ይጠበቃል።</p>

<p>ምንጮች ለፎርቹን እንዳረጋገጡት የፈረንሳይና የጀርመን ድርጅቶች የጨረታው ጊዜ እንዲራዘም የጠየቁ ቢሆንም አዲሱን አየር ማረፊያ በአካል ተገኝተው የጎበኙት ደቡብ አፍሪካዎች ብቻ ናቸው። ከደቡብ አፍሪካው ድርጅት በስተጀርባ በሳኡዲ አረቢያና በጅቡቲ የኮንስትራክሽን ድርጅት ያልቸው ሱዳናዊው ሳድ ሼክ እንዳሉበት ተረጋግጧል። ሌሎች ኢትዮጵያውያንም ድርጅቱ እንዲያሽንፍ እየጣሩ እንደሆነም የተረጋገጠ ቢሆንመ የትኛው ኢትዬጵያዊ ድርጅት በተባባሪነት እየሰራ መሆኑ ግን እሰከአሁን ሊረጋገጥ አልቻለም።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን ኅዳር 6 ቀን 1995</a></p>

</body>
</html>	














