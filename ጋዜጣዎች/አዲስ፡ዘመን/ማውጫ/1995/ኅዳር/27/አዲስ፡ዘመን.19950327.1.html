<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኩባንያው ውሃን ማቆር የሚያስችሉ ቴክኖሎጂዎችን እያሰራጨ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኩባንያው ውሃን ማቆር የሚያስችሉ ቴክኖሎጂዎችን እያሰራጨ ነው</h2>


<p>ድርቅ በሚያጠቃቸው የኢትዮጵያ አካባቢዎች ውሃን ማቆር የሚያስችል አምስት አነስተኛ ቴክኖሎጂዎችን ለኅብረተሰቡ እያስተዋወቀ መሆኑን ኢትካን ቴክኖሎጂስ የተባለ ኩባንያ ገለፀ።</p>

<p>የኩባንያው ፕሬዚዳንት አቶ ሥዩም ካሣ ትናንት እንዳስታወቁት ቴክኖሎጂዎቹ ለመስኖና ለመጠጥ ውሃ አገልግሎት የሚጠቅሙና በአገር ውስጥ በሚገኙ መሣሪያዎችና የሰው ጉልበት በቀላሉ ተግባራዊ የሚሆኑ ናቸው።</p>

<p>የከርሰ ምድር ውሃ ግድብ የአዋሽ ግድብ ሥራዎችና በማሳ ላይ ውሃን የማቆር ዘዴ ቴክኖሎጂዎችን ለዝናብ አጠርና ድርቅ በተደጋጋሚ ለሚያጠቃቸው አካባቢዎች በስፋት እያስተዋወቀ መሆኑን አመልክተዋል። </p>

<p>የከርሰ ምድር ውሃ ግድብ እና የአሸዋ ግድብ ሥራ ቴክኖሎጂዎች እስከ አራት ኪሎ ሜትር ርቀት ለሚገኙ የገጠር መንደሮች የመስኖና የመጠጥ ውሃአቅርቦት አገልግሎት ለመስጠት እንደሚችልና ይህም በብራዚል ተሞክሮ ውጤታማ መሆኑን አስረድተዋል።</p>

<p>በዚህም አነስተኛ መስኖዎችን በማስፋፋት አገሪቱን በተደጋጋሚ ከሚያጠቃት ድርቅና የምግብ እህል እጥረት ለማቃለል እንደሚቻል ጠቁመዋል።</p>

<p>በምሥራቅ የአገሪቱ ክፍል በአሸዋ ውስጥ የሚገኝ ከፍተኛ የውሃ ሀብት ቢኖርም የአሸዋ ግድብ ሥራ ቴክኖሎጂ ባለመስፋፋቱ የሰዎችና የእንሰሳት የመጠጥ ውሃ አቅርቦት አገልግሎት ለመስጠት እንደሚችልና ይህም በብራዚል ተሞክሮ ውጤታማ መሆኑን አስረድተዋል።</p>

<p>እንዲሁም የዝናብ ውሃን እሰከ 50 ሜትር ኩብ የማቆር ዘዴ ደግሞ በቤተሰብ ደረጃ በቀላሉ የሚሠራ ቴክኖሎጂ በመሆኑ ጠቀሜታው የጐላና ብዙም ወጪ ስለማያስከትል ኢትዮጵያ ውስጥ በብዛት ማስፋፋት እንደሚቻል ተናግረዋል።</p>

<p>በዚህም አነስተኛ መስኖዎችን በማስፋፋት አገሪቱን በተደጋጋሚ ከሚያጠቃት ድርቅና የምግብ እህል እጥረት ለማቃለል እነደሚቻል ጠቁመዋል።</p>

<p>በምሥራቅ የአገሪቱ ክፍል በአዋሽ ውስጥ የሚገኝ ከፍተኛ የውሀ ሀብት ቢኖርም የአሸዋ ግድብ ሥራ ቴክኖሎጂ ባለመስፋፋቱ የሰዎችን የእንሰሳት የመጠጥ ውሃ እጥረት ይስተዋላል ያሉት አቶ ሥዩም የማጣሪያ ኬሚካል የማያስፈልገውና ከ3000 ሺ ብር በላይ ወጪ የማይፈጀውን ይህንኑ ቴክኖሎጂ ሕዝብ ዘንድ ለማድረስ ኩባንያው እንደሚጥር አስታውቀዋል።</p>

<p>የወንዝ ውሃን ካለ ኬሚካል የማጣራት ዘዴን ኩባንያው በባሮ ወንዝ ላይ በቅርቡ ያደረገው ሙከራ ስኬታማ መሆኑንና እስከ አሥር ሺ ለሚሆኑ የጋምቤላ ከተማ ነዋሪዎች የንፁህ ውሃ አገልግሎት እየሰጠ መሆኑን አስረድተዋል።</p>

<p>ኢትዮጵያ ውስጥ ከውሃ ወለድ በሽታዎች ጋር በተያያዘ በየዓመቱ በመቶሺዎች የሚቆጠር ሕፃናት ለህልፈት ይዳረጋሉ ያሉት አቶ ሥዩም ኩባንያውም ተተኪውን ትውልድ የንፁህ ውሃ ተጠቃሚ የሚያደርግ ዓላማ አንግቦ እንደሚንቀሳቀስ አመልክተዋል።</p>

<p>ፕሬዚዳንቱ እንዳሉት የመንግሥትን የ15 ዓመት የውሃ ዘርፍ የልማት ፕሮግራምን ተግባራዊ ለማድረግ ኩባንያው የበኩሉን ሚና ይጫወታል። ከተቋቋመ ሁለት ዓመት የሆነው ይኸው ኩባንያ 15 ኢትዮጵያውያን ኢንጂነሮችና ሌሎች ድጋፍ ሰጪ ሠራተኞች አሉት።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን ኅዳር 27 ቀን 1995</a></p>

</body>
</html>	














