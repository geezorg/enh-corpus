<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ገዛኸኝ አበራ በፋኩካ ማራቶን ለ3ኛ ጊዜ አሸነፈ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ገዛኸኝ አበራ በፋኩካ ማራቶን ለ3ኛ ጊዜ አሸነፈ</h1>


<p>በኦሎምፒክና በዓለም ሻምፒዮና የማራቶን ውድድሮች በተከታታይ ለማሸነፍ የመጀመሪያው አትሌት የሆነው ኢትዮጵያዊው ገዛኸኝ አበራ በፋኩካ ማራቶን ለ3ኛ ጊዜ አሸንፏል።</p>

<p>የሮይተርስ ዘገባ እንዳመለከተው የ24 ዓመቱ ገዛኸኝ አበራ በጃፓን ፋኩካ ትናንት በተካሄደው ዓለም አቀፍ ማራቶን ርቀቱን ለማጠናቀቅ የወሰደበት ጊዜ 2 ሰዓት ከ09 ደቂቃ ከ13 ሴኮንድ ነው። እ.ኤ.አ በ1999 እንዲሁም በ2001 የፋኩካ ማራቶን አሸናፊው ገዛኸኝ በትናንቱ ውድድር ሁለተኛ ከወጣው ጃፓናዊ ከተስ-ዮሺ አጋታ ከባድ ፋክክር ቢገጥመውም እልህ አስጨራሽ ጥረት በማድረግ በሁለት ሰኮንዶች ልዩነት የአሽናፊነት ክብሩን ለማስጠበቅ በቅቷል። ገዛኸኝ ከአለም የፋኩካ ማራቶን ድል በኋላ በደረሰበት የጤና ችግር ምክንያት በጀርመን ሕክምናውን ባጠናቀቀ በወራት ጊዜ ውስጥ ወደ ውድድር ተመልሶ ሻምፒዮንነቱን ለማስከበር መቻሉ ብቃትና አይበገሬነቱ ዳግም አረጋግጦለታል።</p>

<p>በ2:09:15 ሁለተኛ ሆኖ ውድድሩን ያጠናቀቀው ጃፓናዊው ኦጋታ ትናንት የገባበት ጊዜ ለግሉ አዲስ ሬከርድ ነው ተብሏል። ኦጋታ ከዓለምና የኦሊምፒክ ሻምፒዮናው ገዛኸኝ አበራ ጋር ትከሻ ለትከሻ ተያይዞ በመሮጥ ያሳየው ፋክክር ለማራቶንና ለጀግናው አበበ ቢቂላ የተለያዩ አክብሮትና ፍቅር ያላቸውን ጃፓናውያን በእጅጉ አስደስቷቸዋል።</p>

<p>በትናንቱ ውድድር የሲዲኒ ኦሎምፒክ የብር ሜዳሊያ ተሸላሚው ኬንያዊው ኤሪክ ዋይናይና፣ በ2:10:08 ሦስተኛ ሆኖ ውድድሩን ሲያጠናቅ የኢስቶኒያው ፓቬል ሎስክቶቭ፣ በ2:10:14 አራተኛ ጃፓናዊው ቶቪዮ ማኖ፣ በ2:12:14 አምስተኛ ታንዛኒያዊው ናዳ ሳያ፣ በ2:13:01 ስድስተኛ ፈረንሳዊው፣ ላርቢ ዜሮዋል፣ በ2:15:55 ስምንተኛ በትውልድ ኢትዮጵያዊ በዜግነት ግን አውስትራሊያዊ ሲሣይ በዛብህ፣ በ2:16:34 ዘጠነኛ እንዲሁም ጃፓናዊው ዮሺሙራ፣ በ2:17:10 አሥረኛ ወጥተዋል። </p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን ኅዳር 23 ቀን 1995</a></p>

</body>
</html>	














