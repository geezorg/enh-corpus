<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በኢትዮጵያ ብሔራዊ ሊግ እግር ኳስ ሻምፒዮና ኦሜድላ እየመራ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በኢትዮጵያ ብሔራዊ ሊግ እግር ኳስ ሻምፒዮና ኦሜድላ እየመራ ነው</h2>


<p>ኅዳር 6/1995 በተጀመረው የኢትዮጵያ ብሔራዊ ሊግ ሻምፒዮና ኦሜድላ ሆርሞንድን ጅማ ከነማና ዲላ ከነማን አሸንፎ ባጠራቀመው ዘጠኝ ነጥብ መሪነቱን ይዟል።</p>

<p>ኦሜድላ መሪነቱን ለመያዝ የቻለው መከላከያ ሦስተኛ ጨዋታ ባለማካሄዱ እንዲሁም ጉና ንግድ አቻ በመውጣቱ ነው። ኦሜድላ በሦስት ጨዋታዎች ሰባት ግቦችን ሲያስቆጥር ሁለት ብቻ ተቆጥረውበታል። መተሀራ ስኳር ፋብሪካንና ቢሾፍቱ ከተማን አሸንፎ ከአየር ኃይል አቻ የተለያየው ጉና ንግድ እንዲሁም በተመሳሳይ ሁኔታ ሁለት ጨዋታዎችን አሸንፎ በአንዱ አቻ የተለያየው ወንጂ ስኳር በስምንት ነጥብ ሁለተኛ ሆነው ይከተላሉ።</p>

<p>ስድስት ነጥብ ያለ መከላከያ በ4ኛ ደረጃ ላይ ይገኛል። እንደመከላከያ አንድ ተስተካካይ ጨዋታ ያለው ደብረብርሃን ብርድልብስ በሁለት ጨዋታዎች አሸንፎ በተመሳሳይ ነጥብ በግብ ክፍያ ተበልጦ 5ኛ ሆኗል።</p>

<p>አየርኃይል፣ ደብረ ብርሃን ከነማ፣ ቢሾፍቱ ከነማ፣ አየርመንገድ ጅማ ከነማ፣ ድሬዳዋ ጨርቃጨርቅ፣ ዲላ ከነማ ሆርሞንድና መተሃራ ስኳር ከስድስተኛ እስከ አራተኛ ያሉትን ደረጃዎች ይዘዋል። በሰባት የግብ ዕዳያለምንም ነጥብ የመጨረሻውን ደረጃ የያዘው የጐንደሩ ፋሲል ከነማ አያያዙ የሚያዛልቅ ባለመሆኑ አቋሙን በተሻለ ፍጥነት ማስተካከል ይጠበቅበታል።</p>

<p>ባለፈው ቅዳሜና እሑድ በተካሄዱት ስድስት ጨዋታዎች 13 ግቦች የተቆጠሩ ሲሆን መቀሌ ላይ ጉና ንግድና አየር ኃይል 1ለ1 ጎንደር ላይ ቢሾፍቱ ከነማ ፋሲል ከነማን 2ለ1 ደብረብርሃን ላይ ደብረብርሃን ብርድልብስ አየር መንገድን ወንጂ ስኳር ደብርረብርሃን ከነማን በተመሳሳይ 1ለ0 ሲረቱ ድሬዳዋ ላይ ድሬዳዋ ጨርቃ ጨርቅና ሆርሞንድ ባዶ ለባዶ ተለያይተዋል። በአዲስ አበባ ደግሞ ኦሜዳላ ዲላ ከነማን 4ለ2 አሸንፎአል።</p>

<p>በክልል ከተሞች የተካሄዱትን ጨዋታዎች በተመለከተ ከኢዜአ ያገኘነው መረጃ እንደሚያመለክተው የድሬደዋ ጨርቃ ጨርቅና የሆርሞንድ ጨዋታ ከዕረፍት በፊት አሰልቺ ከመሆኑም በላይ አጥጋቢ የግብ ሙከራ ያልታየበት ነበር። ከዕረፍት መልስ ሁለቱም ቡድኖች የተሻለ በመጫወታችው ተመልካቹን አርክተዋል።</p>

<p>መቀሌ ላይ የተካሄደው የጉና ንግድና አየር ኃይል ጨዋታ በፈጣን እንቅስቃሴ የተጀመረ ሲሆን ጐና ንግዶች በሜዳቸውና በደጋፊያቸው ፊት አሸንፈው ለመውጣት ከፍተኛ ጥረት ቢያደርጉም በአጥቂዎች ድክመት ሊሳካላችው አልቻለም።</p>

<p>ኃይል የተቀላቀለብት እንቅስቃሴ የመረጡት አየር ኃይሎች በ47ኛው ደቂቃ 19 ቁጥር ታምራት ኃይሌ ባስቆጠራት ግብ አስቀድመው መምራት ቢችሉምከዕረፍት በኋላ 8 ቁጥሩ ሱራፌል ብርሃኑና 15 ቁጥሩ ተስፋዬ ተክሌ በሁለት ቢጫ ካርድ ከሜዳ በመወገዳችው በ74ኛው ደቂቃ ግብ አስቀድመው መምራት ቢችሉም ከዕረፍት በኋላ 8 ቁጥሩ ሱራፌል ብርሃኑና 15 ቁጥሩ ተስፋዬ ተክሌ በሁለት ቢጫ ካርድ ከሜዳ በመወገዳችው በ74ኛው ደቂቃ ግብ ተቆጥሮባቸው ነጥብ ለማጋራት ተገደዋል።</p>

<p>ፋሲካ ከነማና ቢሾፍቱ ከነማ የተገናኘበት ግጥሚያ በመጀመሪያው 45 ደቂቃ የጨዋታ ክፍለ ጊዜ ጥሩ እንቅስቃሴ የታየበት ሲሆን ፋሲል ከነማዎችበበረከት ታደሰ በክንዱ ፍሰሐና በሙሉቀን አማካኝነት የተሻሉ ሙከራዎችአድርገዋል።</p>

<p>በ50ኛው ደቂቃ ቢሾፍቱ ከነማዎች በፍፁም ቅጥኣት ምት የመጀመሪያው ግብ ሲያስቆጥሩ በ88ኛው ደቂቃ ላይ ደግሞ ሁለተኛዋን አሸንፈው የወጡባትን ግብ ከመረብ አሳርፈዋል። ፋሲል ከነማዎች በባዶ ከመውጣት የዳኑባትን ግብ በ65ኛው ደቂቃ በ5 ቁጥሩ ተመስገን ንጉሱ አማካኝነት አስቆጥረዋል።</p>

<p>በደብረብርሃን አጼ ዘርያቆብ ስታድየም በተካሄዱት ሁለት ጨዋታዎች ደብረብርሃን ብርድልብስና ወንጂ ስኳር ከዕረፍት መልስ በ70ኛ በ72ኛው ደቂቃዎች ባስቆጠሯቸው አንዳንድ ግቦች ተጋጣሚዎቻቸውን አርት መንገድና ደብረብርሃን ከነማ አሸንፈው ለመውጣት ችለዋል።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመነ25 ቀን 1995</a></p>

</body>
</html>	














