<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኤጀንሲው በስድስት የቴሌኮሙኒኬሽን አገልግሎት መስኮች የሥራ ፈቃድ ለመስጠት ተዘጋጀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኤጀንሲው በስድስት የቴሌኮሙኒኬሽን አገልግሎት መስኮች የሥራ ፈቃድ ለመስጠት ተዘጋጀ </h2>


<p>የቴሌኮሙኒኬሽን አገልግሎትን በጥራትና በስፋት ለደንበኞች ለማዳረስ እንዲያስችል ተሻሽሎ በወጣው ሕግ ግለሰቦችንና ድርጅቶችን በመስኩ ለማሳተፍ ከታኅሣሥ አንድ ቀን 1995 ጀምሮ በስድስት የአግልግሎት ዓይነቶች ፈቃድ ለመስጠት ዝግጅት ማድረጉን የኢትዮጵያ ቴሌኮሙኒኬሽን ኤጀንሲ አስታወቀ።</p>

<p>የኤጀንሲው ዋና ሥራ አስኪያንጅ የተለያዩ የሥራ ኃላፊዎች ትናንት በኤጀንሲው ጽ/ቤት በጋራ በሰጡት ጋዜጣዊ መግለጫ እንደገለጹት ኤጀንሲው ለአገልግሎት ሰጪዎች ካዘጋጃቸው ስድስት የፈቃድ ዓይነቶች የውስጥና የውጭ የስልክ መሥመሮች መዘርጋት ስልክ፣ ፋክስ፣ኢንተርኔትን፣ ያካተቱ የሪሴል አገልግሎቶች እንዲሁም የማዞሪያ የተርሚናል ዕቃዎች ጥገና ሥራዎች የሚሉ ይገኙበታል።</p>

<p>የኤጀንሲው ዋና ሥራ አስኪያጅ አቶ እሴቱ አለሙ ግለሰቦችንና ድርጅቶችን በመስኩ ማሳተፍ ያስፈለገበትን ዓላም አስምልክተው በሰጡት ማብራሪያ የኢትዮጵያ ቴሌኮሙኒኬሽን ኮርፖሬሽን ለደንበኞች የሚሰጠውን አገልግሎት በቅንጅት ተንቀሳቅሶ በጥራትና በስፋት ለማሳደግ ሲሆን በሌላ በማከራየት ሥራ ላይ ለሚሰማሩ ግለሰቦችም ሆኑ ድርጅቶች እንዲበረታቱ ለማድረግና የሥራ እድልንም ለመፍጠር የተመቻቸ ነው።</p>

<p>ሕዝብን በቅርበት ለማገልገል ታስቦ ኤጀንሲው በስድስት ...የተዘጋጀው ይኸው መስክ በውድድር ላይ የተመሠረተ አለመሆኑን የጠቆሙት ዋና ሥራአስኪያጁ በመስኩ የሚሠማሩት ኢትዮጵያውያን ብቻ መሆናቸውን ጠቁመዋል። የአገልግሎት መስኮቹን እንደአስፈላጊነቱ ወደፊት ጥናቶችን በማካሄድ የማሻሻል ዕቅድ መኖሩንም አመልክተዋል። </p>

<p>በኤጀንሲው የፈቃድ መስጫና የፍሪኩዌንሲ ማኔጀመንት መምሪያ ኃላፊ አቶ ሙላት አጉማስ በበኩላቸው በመስኩ መሠማራት የሚፈልጉት ኤጅንሲው የሚጠይቀውን መሥፈርት አሟልተው ከቀረቡ በአጭር ጊዜ ውስጥ የሥራ ፈቃዱን እንደሚያገኙ ገልፀው የሚጠየቀው የካፒታል መጠን ከፍተኛ 500 ሺ ብር ዝቅተኛው ደግሞ 15 ሺ ብር መሆኑን ጠቁመዋል። እንደሥራ ባህሪያቸው በዝርዝር ከተቀመጡት የሥራ ፈቃዶችም ካፒታል የማይጠይቁ መኖራቸውን አስረድተዋል።ከዚህ ሌላ ኤጄንሲው ከሚጠይቃቸው መሥፈርቶች መካካል የሰው ኃይልና የሥራ መሣሪያዎችን አሟልቶ መገኘት የሚሉት ይገኙበታል።</p>

<p>በኤጀንሲው የሕግ አገልግሎት ኃላፊ አቶ ወሰንየለህ ጥጉ በበኩላቸው የኢንተርኔትን ፈቃድ በመጠቀም የስልክና የፋክስ አገልግሎቶችን የሚሰጡና የዓለም አቀፍ ቴሌኮሙኒኬሽን ሕብረት ኮልባክ ብሎ የሰየማቸውንአገልግሎቶች ጥሶ የተገኘ በሕግ እንደሚቀጣ በአዋጅ መደንገጉን አስረድተዋል። በዚሁ መሠረት ይህን ሕግ ተላልፎ የተገኘው ከሁለት ዓመት እስከ አምስት ዓመት በሚደርስ እስራትና እስከ ዓሥር ሺ ብር በሚደርስ ገንዘብ እንደሚቀጣ ገልጸዋል።ፈቃዱ ሳይኖረው አገልግሎት በሚሰጠው ላይ ድጋሚ ያለፈቃድ ከሠራበት ጊዜ ጀምሮ ያገኛል ተብሎ የሚገመተውን ገቢ እጥፍ የገንዘብና ከሦስት እስከ አምስት ዓመት የሚደርስ የእሥራት ቅጣት እንደሚጠብቀው አስረድተዋል።</p>

<p>አቶ ወሰንየለህ አያይዘውም በመስኩ የሚሠማሩ ሁሉ ሕጋዊ ሆነው በመንቀሳቀስ ተጠቃሚውን ኅብረተሰብ ከኤጀንሲው ጋር በቅንጅት ማገልገል እንደሚጠበቅባቸው አሳስበዋል። </p>


<p class="align-center"><a href="/Gazettas/AddisZemne/info/AddisZemen.sera.html">ከአዲስ ዘመን ኅዳር 18 ቀን 1995</a></p>

</body>
</html>	














