<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የቦሌ ዓለም አቀፍ አውሮፕላን ጣቢያ ግንባታ ሙሉ ለሙሉ ተጠናቆ በቅርቡ አገልግሎት መስጠት ይጀምራል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የቦሌ ዓለም አቀፍ አውሮፕላን ጣቢያ ግንባታ ሙሉ ለሙሉ ተጠናቆ በቅርቡ አገልግሎት መስጠት ይጀምራል</h2>


<p>የአዲስ አበባ ቦሌ ዓለም አቀፍ አውሮፕላን ጣቢያ የማስፋፊያ ፕሮጀክት ግንባታ ሥራ 95 በመቶ መጠናቁን የፕሮጀክቱ ምክትል ሥራ አስኪያጅ ገለጹ።</p>

<p>ምክትል ሥራ አስኪያጁ አቶ ወልደሚካሄል ሚኮኒ እንዳስታወቁት በአንድ ነጥብ ሦስት ቢሊየን ብር ወጪ በመካሔድ ላይ ያለው ግንባታ በቅርቡ ሙሉ በሙሉ ተጠናቆ አገልግሎት መስጠት ይጀምራል።</p>

<p>ላለፉት አራት ዓመታት ግንባታቸው ሲካሔድ የቆየው የአውሮፕላን ማኮብኮቢያና ማረፊያ ሜዳ የመንገደኞች ማስተናገጃ ሕንፃ (ተርሚናል) የአየር በረራ መቆጣጠሪያ ማማ (ታወር) የመኪና ማቆሚያ ስፍራ የዓለም አቀፍ የጥራት ደረጃ መስፈርቶችን ያሟሉ መሆናቸውን ምክትል ሥራ አስኪያጁ ገልፀዋል።</p>

<p>የአውሮፕላኑ የማኮብኮቢያ ማረፊያ በአንድ ጊዜ ሰባት ግዙፍና ዘመናዊ አውሮፕላኖችን የማስተናገድ ብቃት እንዳለው ገልጸዋል።</p>

<p>የማስተናገጃ ሕንፃው የባንክ ዘመናዊ ሱቆች ትላልቅ ሬስቶራንቶች የቴሌክስና ፋክስ አገልግሎት መስጫዎችን ጨምሮ ሌሎች በርካታ ሕንፃዎችንአካቶ የያዘ ነው። ይኸው ክፍል በሰዓት ሦስት ሺ ተጓዦችን ሸኚዎችንና ተገልጋዮችን የማስተናገድ አቅም አለው።</p>

<p>አቶ ወልደሚካኤል እንደገለጹት ግንባታው ሙሉ በሙሉ የተጠናቀቀው ሦስተኛው የመኪና ማቆሚያ ፓኬጅ ደግሞ በአንድ ጊዜ አንድ ሺ ሁለት መቶ ተሽከርካሪዎችን የማስተናገድ አቅም አለው የማረፊያ ማማውም በዘመናዊ የመገናኛ ቴክኖሎጂዎች የተሟላ ነው።</p>

<p>የበረራዎቹን ደህንነት አስተማማኝ ለማድረግና ተጠቃሚዎች በፍተሻ ወቅት የሚደርስባቸውን መጉላላት ለመቀነስ ዓለም አቀፍ የሲቪል አቪዮሽንድርጅት በአውሮፕላን ማረፊያው የሚጠቀምባቸውና በዘመናዊነታቸው የረቀቁ የራጅ መፈተሻ መሣሪያዎች በሰው ኃይል ሳይረዱ ራሳቸው የመከታተያ ብቃት ያላቸው ካሜራዎችን አካቶ የያዘ ነው። </p>

<p>በአገሪቱ ምጣኔ ሀብታዊና ማኅበራዊ ዕድገት ውስጥ ከፍተኛ ድርሻ እንደሚኖረው የታመነበት ይኸው የቦሌ ዓለም አቀፍ አውሮፕላን ጣቢያ በአፍሪካን ተከትሎ የሁለተኛነት ደረጃ የያዘ መሆኑን ጠቁመዋል።</p>

<p>ለአውሮፕላኑ ማረፊያ ግንባታ የዋለው ገንዘብ የተገኘው ከመንግሥትና ከዓለም አቀፍ አበዳሪ ድርጅቶች በብድርና በዕርዳታ ነው።</p>


<p class="align-center"><a href="/Gazettas/AddisZemen/info/AddsZemen.sera.html">ከአዲስ ዘመን ኅዳር 10 ቀን 1995</a></p>

</body>
</html>	














