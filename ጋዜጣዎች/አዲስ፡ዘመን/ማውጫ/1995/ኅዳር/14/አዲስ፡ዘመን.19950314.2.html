<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሞስኮ አስተዳደር የአዲስ አበባን መስተዳድር እንደገና ለማዋቀር የባለሙያዎች ሥልጠና ለመስጠት ተዘጋግቷል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የሞስኮ አስተዳደር የአዲስ አበባን መስተዳድር እንደገና ለማዋቀር የባለሙያዎች ሥልጠና ለመስጠት ተዘጋግቷል</h2>


<p>የሞስኮ ከተማ አስተዳደር የአዲስ አበባን መስተዳድር እንደገና ለማዋቀር በሚካሔደው እንቅስቃሴ ለበርካታ ባለሙያዎች ሥልጠና ለመስጠት መዘጋጀቱን የከተማው ምክትል ከንቲባ አስታወቁ። ጠቅላይ ሚኒስትር መለስዜናዊ በከተማ አስተዳደር የሞስኮ ድጋፍ ወሳኝነት እንዳለው ገለፁ።</p>

<p>ምክትል ከንቲባው ማሊሽኮቭ ቭላድሚር ትናንት ከጠቅላይ ሚኒስትር መልስ ዜናዊ ጋር ከተወያዩ በኃላ ለጋዜጠኞች በሰጡት መግለጫ እንዳመለከቱት የሞስኮ አስተዳደር የአዲስ አበባን መስተዳድር ለማጠናከር በከተማአስተዳደር በምጣኔ ሀብታዊና በሌሎችም መስኮች ለባለሙያዎች የአመራርሥልጠና ለመስጠት ዝግጁ ነው።</p>

<p>የሞስኮ አስተዳደር እስከ 200 የሚደርሱ ባለሙያዎችን ለማሠልጠን መዘጋጀቱንና ሥልጠናውም ለአዲስ አበባ ከተማ መስተዳድር ከፍተኛ ጠቀሜታ እንዳለው አስታውቀዋል።</p>

<p>በሞስኮ ከተማ 200 ሺ ያህል አነስተኛ የንግድ ተቋማት እንዳሉና በዘርፉም ለአዲስ አበባ ድጋፍ ለማድረግ ዝግጁ መሆኑን ገልፀዋል።</p>

<p>ሚስተር ማሊሽኮቭ ቭላድሜር እንደገለጹት ሞስኮ ከአዲስ አበባ ከተማ ጋር በምጣኔ ሀብት በንግድ በባህል በስፖርትና በሌሎችም መስኮች ለመተባበር ዝግጁ ነው።</p>

<p>ኢትዮጵያዊ የዘር ሐረግ ያለው የታዋቂ ገጣሚ አሌክሳንደር ፑሽኪን ሐውልት በአዲስ አበባ መገንባቱና መንገዶችና አደባባዮች በስሙ መሰየማቸው የኢትዮጵያና የሩሲያን ትብብር ለማጠናከር እንደሚያስችል አመልክተዋል።</p>

<p>ጠቅላይ ሚኒስትር መለስ ከሚስተር ማሊሽኮቭ ጋር ባከሔዱት ውይይት በኢትዮጵያ በከተማ አስተዳደር ያለውን የሠለጠነ የሰው ኃይል እጥረት ለማቃለል ሩሲያ የምታደርገው ድጋፍ ወሳኝ እንደሆነ መናገራቸውን ውይይቱን የተከታተሉት አንድ ከፍተኛ የመንግሥት ባለሥልጣናት ገልፀዋል።</p>

<p>ጠቅላይ ሚኒስትር መለስ በኢትዮጵያና በሩሲያ መካከል በምጣኔ ሀብት በንግድና በሌሎችም መስኮች ያለው ትብብር ይበልጥ መጠናከር እንዳለበትአስታውቀዋል።</p>

<p>አቶ መለስ የአሌክሳንደር ፑሽኪን ሐውልት በአፍሪካ ለመጀመሪያ ጊዜ በሁለተኛ አገሩ በኢትዮጵያ አዲስ አበባ ከተማ መገንባቱ እንዳስደሰታቸው መናገራቸውንም ባለሥልጣኑ አስታውቀዋል።</p>

<p>ሁለቱ ወገኖች ባካሔዱት ውይይት በኢትዮጵያ በአሁኑ ወቅት ለተከሰተው ድርቅ የሩሲያ መንግሥት ድጋፍ ለማድረግ ዝግጁ መሆኑንና አንዳንድ እንቅስቃሴዎች እየተካሔዱ እንደሆኑ ምክትል ከንቲባ ገልፀዋል።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን ኅዳር 14 ቀን 1995</a></p>

</body>
</html>	














