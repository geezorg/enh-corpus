<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ፍርድ ቤቱ በሙስና ክስ የተመሠረተባቸውን የዋስትና መብት ጥያቄ ውድቅ አደረገ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ፍርድ ቤቱ በሙስና ክስ የተመሠረተባቸውን የዋስትና መብት ጥያቄ ውድቅ አደረገ</h2>


<p>የፌደራሉ ከፍተኛ ፍርድ ቤት በሥልጣን አላግባብ በመገልገል የሙስና ወንጀል ፈፅመዋል በማለት የሥነምግባርና ፀረ ሙስና ኮሚሽን ክስ የመሠ
ረተባቸውን ነጋዴዎችና የባንክ ሥራ አስኪያጆች የነበሩትን ግለሰቦች የዋስትና መብት ጥያቄ ውድቅ አደረገ።</p>

<p>የፍርድ ቤቱ አንደኛ ወንጀል ችሎት ነጋዴዎቹና የባንክ ሥራ አስኪያጆች የነበሩትን ግለሰቦች የዋስትና መብት የነፈጋቸው የኮሚሽኑ ዓቃቤ ሕግ ቀደም ሲል መሥርቶት የነበረውን ክስ ሰርዞ አዲስ በመሰረተው ክስ የተጠቀሰው የሕግ አንቀጽ የዋስትና መብት የማይከለከል በመሆኑ በዋስ ሆነው ጉዳያቸውን እንዲከታተሉ አግባብነት አላቸው ያሏቸውንየሕግ አንቀጾች በመጥቀስ አቤቱታቸውን አቅርበዋል። </p>

<p>በተጨማሪም በሀገሪቱ ሕገመንግሥት የዋስትና መብት የማይከለከል በመሆኑ ይህ ሕገ መንግሥታዊ መብታቸው ሊነፈጋቸው አይገባም ሲሉ ጠበቆቹ ለፍርድ ቤቱ አመልክተዋል።</p>

<p>የኮሚሽኑ ዓቃቤ ሕግ ግን የዋስትና መብት ድንጋጌ የሚገኘው በወንጀለኛ መቀጫ ሥነ ሥርዓት ሕግ ውስጥ መሆኑን ጠቅሶ፤ ተቃውሞ በየምክንያቱ እየተነሳ ጉዳዩ ውደኋላ መመለስ የለበትም ብሏል።</p>

<p>በሕግ የተቀመጠ ጉዳይ ሊሻር የሚችለው በሕግ መሆኑ እየታወቀ ጠበቆቹ ያቀረቡት የዋስትና መብት ጥያቄ የሕግ መሠረት የሌለው በመሆኑ ፍርድ ቤቱ ሊቀበለው አይገባም ሲልም ተከራክሯል።</p>

<p>ችሎቱም በሥልጣን አላግባብ መገልገል የሙስና ወንጀል ነው። በሙስና የተከሰሰ ሰው ደግሞ የዋስትና መብት የሚከለከል በመሆኑም ተከሳሾቹ በማረፊያ ቤት ሆነው ክርክራቸውን እንዲከታተሉ ትእዛዝ ሰጥቷል።</p>

<p>ተከሳሾቹም የኮሚሸኑ ዓቃቤ ሕጉ ለመሰረተባቸው ክስ መልሳቸውን እንዲሰጡና ለመከላከያ ማስረጃነት ይረዳናል የሚሉት መረጃ ከሚገኙባቸው ሥፍራዎች በፖሊስ አጃቢነት ከማረፊያ ቤት እየወጡ እንዲያሰባሰቡም ፍርድ ቤቱ አዟል።</p>

<p>ፍርድ ቤቱ ቀጠሮ ይዞላቸው ከነበሩት አራት መዛግብት መካከል በእነ አቶ አላቸው አድማሱና በእነ አቶ ጥላሁን ዓባይ ሁለት የክስ መዝገቦች የቀረበውን የዋስትና መብት ጥያቄ ሳይቀበለው ቀርቷል።</p>

<p>በሌላ ሦስተኛ መዝገብ ደግሞ በእነ አቶ ጥላሁን ዓባይ የተመሠረተው ክስና የሰነድ ማስረጃ ዝርዝር ከተነበበ በኋላ ጠበቆች ተከሳሾቹ የዋስትና መብት ሊነፈጋቸው እንደማይችል የተለያዩ አግባብነት አላቸው ያሏቸውን የሕግ አንቀጾች በመጥቀስ አቤቱታ አቅርበዋል።</p>

<p>ይሁንና ጊዜው በመምሸቱ ሳቢያ ጠበቆቹ የጀመሩትን ክርክር ለጥቅምት 15 ቀን 1995 ዓ.ም እንዲቀጥሉ ትዕዛዝ በመስጠት በዕለቱ ሊቀርብ ያልቻለውን አራተኛ መዝገብ በተመሳሳይ ቀን ለመመልከት ችሎቱ ተለዋጭ ቀጠሮ ሰጥቷል።</p>

<p>በአቶ አላቸው አድማሱና በአቶ ጥላሁን ዓባይ ሥም በተመሠረቱት ሁለት መዛግብት ተከሳሾች መቃወሚያቸውንና የሰነድ ዝርዝር ማስረጃዎቻቸውን ለታኅሣሥ 1 ቀን 1995 ዓ.ም እንዲያቀርቡም አዟል።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን ጥቅምት 14 ቀን 1995</a></p>

</body>
</html>	














