<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በኢትዮጵያ ያለው የሃይማኖቶች መቻቻል እንደምሳሌነት እንደሚጠቀስ ተጠቆመ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በኢትዮጵያ ያለው የሃይማኖቶች መቻቻል እንደምሳሌነት እንደሚጠቀስ ተጠቆመ</h2>


<p>በኢትዮጵያ ያለው የሃይማኖቶች መቻቻል እንደምሳሌነት የሚጠቀስ እንደሆነ በአሜሪካ በተካሄደ ጉባዔ ላይ መጠቆሙን የኢትዮጵያ እስልምና ጉዳዮች ምክር ቤት አስታወቀ።</p>

<p>በአሜሪካ ለ25 ቀናት በተካሄደው የሃይማኖቶች ስብሰባ ላይ ተካፍለው የተመለሱት የኢትዮጵያ የእስልምና ጠቅላይ ምክር ቤት ልዑካን ትናንት በሰጡት መግለጫ እንዳመለከቱት ኢትዮጵያ የእስልምናና የክርስትና ሃይማኖት ተከታዮች ተከባብረው በጋራና በሰላም አብረው በመኖር ረገድ በጉባኤው በምሳሌነት ተጠቅሳለች።</p>

<p>ልዑካኑን የመሩት የእስልምና ጉዳዮች ሊቀመንበር ሼክ አብዱራህማን ሁሴን ሙሳ እንደገለጹት፣ የልዑካን ቡድኑ ኢትዮጵያውያን በሃይማኖት ልዩነት ሳይከፋፈሉ በጋራና በሰላም አብረው የመሥራት የመማር፣ የመገበያየትና ሌላውም ልምዳቸው ዘመናትን ያስቆጠረ እንደሆነ በጉባኤው ላይ መገለጹን አመልክተዋል።</p>

<p>በተለይም ከመስከረም አንድ የአሜሪካ ጥቃት በኋላ በአብዛኛው ሕዝብ ዘንድ ከእስልምና እምነት ጋር እየተያያዘ መሆኑ፣ ይልቁንም ይህ ተግባር ግን በቁራንም የተደገፈ እንዳልሆነና አሸባሪዎችም የእስልምናን ስም ይያዙ እንጂ ተግባራቱን ግን የማይከተሉ በመሆናቸው ተገቢውን ቅጣት ማግኘት እንዳለባቸው በጉባኤው መገለጹን ጠቁመዋል።</p>

<p>በጉባኤው ላይ የመካከለኛው ምሥራቅ ችግር በሰላማዊ መንገድ መፈታት በሚችልበት ሁኔታ ላይ የአሜሪካን ተሳትፎ በሚመለከት ውይይት መደረጉን አመልክተዋል።</p>

<p>ልዑካኑ በአሜሪካ ባሉ አምስት ግዛቶች ያሉ የእስልምና ተቋማትን መጎብኘታቸውንም ገልጸዋል።</p>

<p>በዚሁ ጉባኤ ላይ የእስልምናና የክርስትና የሃይማኖት ተከታይ የሆኑ ሕዝቦች የሚኖሩባቸው በርካታ የአፍሪካና የዓለም አገሮች የሃይማኖት መሪዎች ተሳታፊ እንደነበሩም አስታውቀዋል።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን ጥቅምት 4 ቀን 1995</a></p>

</body>
</html>	














