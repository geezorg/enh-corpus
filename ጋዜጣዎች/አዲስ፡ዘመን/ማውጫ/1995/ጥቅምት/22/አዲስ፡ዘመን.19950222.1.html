<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ለሰብአዊ መብትና ለእንባ ጠባቂ ተቋሞች በተጠቆሙ እጩዎች ላይ መረጃ እየተሰበሰበ መሆኑ ተገለጸ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ለሰብአዊ መብትና ለእንባ ጠባቂ ተቋሞች በተጠቆሙ እጩዎች ላይ መረጃ እየተሰበሰበ መሆኑ ተገለጸ</h2>


<p>ለኢትዮጵያ ሰብአዊ መብት ኮሚሽንና እንባ ጠባቂ ተቋም በተጠቆሙ ዕጩዎች ላይ መረጃ የመሰብሰብና የማጣራት ተግባራት እየተከናወነ መሆኑን የሰብአዊ መብት ዕጩ አቅራቢ ኮሚቴ ፀሐፊ አስታወቁ።</p>

<p>የፌዴሪክ ኤቨርት ፋውንዴሽን ትናንት በግዮን ሆቴል ለአንድ ቀን ባዘጋጀው የሲቪል ማኅበረሰብ ተቋማት አውደ ጥናት ላይ የኮሚቴ ፀሐፊ አቶ ተክሉ ሽፈራው እንደተናገሩት በተጠቋሚ ዕጩዎች ላይ መረጃ የማሰባሰቡ ሒደት እየተጠናቀቀ ነው።የማጣራቱ ሥራም በተወሰኑ ወራት ተከናውኖ የተቋማቱ ምስረታ እውን ይሆናል ብለዋል።</p>

<p>ኅብረተሰቡ ከእጩዎች ምልመላ መስፈርት ቀረፃ አንስቶ በተጠቋሚዎች ላይ አስተያየት እስከመስጠትና ብቃት የሌላቸውን እስከ ማስወገድ ተሣትፏል ያሉት አቶ ተክሉ ከእጩዎች መብዛት አንፃር መረጃ የማሰባሰብና የማጣራቱ ሂደት ጥንቃቄ የሚያስፈልገው በመሆኑ የተወሰኑ ጊዜያት ሊወስድ እንደሚችል ተናግረዋል።</p>

<p>ተቋማቱ በሕግ መንግሥቱ በተሰጣቸው ሥልጣን መሠረት የኀብረተሰቡና ንቁ ተሳትፎ በማሳደግ ግልፅ የፍትህ ሥራአት ለማስፍን በሚችሉበት መልኩ መቋቋም እንዳለባቸው የእጩ አቅራቢ ኮሚቴዎቹ እምነት እንደሆነ ያስረዱት ፀሐፊው ከሲቪል ማኀበረሰብ ተቋማት ጋር ተቀራርበው መሥራት ውጤታማ ተግባር ለማከናወን እንደሚረዳቸውም አመልክተዋል።</p>

<p>የኢትዮጵያ የሲቪል ማኅበረሰብ በሰብአዊ መብት አክባሪ ሥርአት ግንባታ ስለሚኖራቸው ሚና ማብራሪያ የሰጡት አቶ መሀሪ ታደለ ባቀረቡት ጽሁፍ እነዚህ ተቋማት በመቋቋማቸው የሲቪል ማኅበረሰቡ ተአምራዊ ለውጥ መጠበቅና ከወዲሁም አሉታዊ የሆነ ግምት መውሰድ እንደሌለበት አስረድተው ተቋማቱ በሥራቸው ብቻ መገምገም እንደሚኖርበት አስገንዝበዋል።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን ጥቅምት 22 ቀን 1995</a></p>

</body>
</html>	
