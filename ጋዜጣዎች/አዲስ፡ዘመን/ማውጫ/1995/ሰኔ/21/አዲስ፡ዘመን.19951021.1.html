<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮ-ሱዳን ግንኙነት ይበልጥ የሚያጠናክሩ ተጨማሪ ስምምነቶች ተፈረሙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኢትዮ-ሱዳን ግንኙነት ይበልጥ የሚያጠናክሩ ተጨማሪ ስምምነቶች ተፈረሙ</h2>


<p>የኢትዮ-ሱዳን ታሪካዊ ግንኙነት ይበልጥ የሚያጠናክሩ፣ ለሀገራቱ ዕድገት እና ለሕዝቡ ተጠቃሚነት አስተዋጽኦ የሚያበረክቱ ተጨማሪ ባለብዙ ፈርጅ ስምምነቶች ትናንት በሸራተን አዲስ ተፈራረሙ።</p>

<p>ሰባተኛው የኢትዮ-ሱዳን የጋራ ሚኒስትሮች ኮሚሽን ስብሰባ ትናንት ማምሻውን በተጠናቀቀበት ወቅት ሀገራቱ ከዚህ ቀደም አብረው ለመሥራት ከተፈራረሙት ውል በተጨማሪ ኢንቨስትመንትን ለማስፋፋት፣ ቱሪዝምን ለማጠናከር፣ በድንበር አካባቢ በእንሰሳት ጤናና እንቅስቃሴ ተግባር ላይ ለመተባበር፣ እንዲሁም በከፍተኛ ትምህርት ዙሪያ ተቀናጅተው ለመሥራት ስምምነት ላይ ደርሰዋል።</p>

<p>በኮሚሽኑ ስብሰባ ላይ እንደተገለጸው ሁለቱ ሀገራት በተለያዩ መስኮች ያደርጓቸው ስምምነቶች የሀገሮቹን ታሪካዊ ግንኙነት ይበልጥ እያጠናከሩ መሄዳቸውን ያመላክታል።</p>

<p>በሁለቱ አገራት መካከል የተደረሰውን ስምምነት አቶ ስዩም መስፍን የውጭ ጉዳይ ሚኒስትር ከሱዳን አቻቸው ዶክተር ሙስጠፋ ዑስማን ጋር ከተፈራረሙ በኋላ ባደረጉት ንግግር የአገራቱ ግንኙነት አስተማማኝ ደረጃ ላይ ደርሷል ብለዋል።</p>

<p>በተለይ በትምህርት መስክ የተደረሰው ስምምነት የበለጠ ውጤት ለማስገኘት የሚረዳና በጋራ ብዙ ለመሥራት የሚያስችል እንደሆነ አብራርተዋል። ቀደም ሲል ለጋዜጠኞች በሰጡት መግለጫም ስምምነቱ የኢትዮጵያ ተማሪዎች በሱዳን፣ የሱዳን ደግሞ በኢትዮጵያ የነፃ ትምህርት ዕድል እንዲያገኙ ምቹ ሁኔታ ይፈጥራል ሲሉ ገልፀዋል።</p>

<p>ሱዳን በጎንደር፣ ኢትዮጵያ ደግሞ በገዳሪፍ የቆንስላ ጽሕፈት ቤቶችን ለመክፈት ከስምምነት ላይ መደረሱን የገለጹት አቶ ስዩም፣ ይህ በጎንደር መተማ ገዳሪፍ መንገድ እያደገ የሄደውን የንግድ ሂደት ተከትሎ የዜጐችን ምልልስ ስለሚጨምር የህዝቦችና ደህንነት ለመጠበቅ የቆንስላዎቹ መቋቋም ወሳኝ መሆኑን አብራርተዋል። ከዚህም በተጨማሪ የሁለቱ አገራት ነጋዴዎች ከአንዱ ወደ ሌላው መጓጓዝ ሲፈልጉ የመግቢያ ቪዛቸውን በመግቢያ በሮች እንዲያገኙ ስምምነት መደረሱን ጠቁመዋል።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን ሰኔ 21 ቀን 1995</a></p>

</body>
</html>	














