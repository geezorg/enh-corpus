<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ከድህነት ለመውጣት ኢኮኖሚው በየዓመቱ 10 በመቶ ማደግ አለበት</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ከድህነት ለመውጣት ኢኮኖሚው በየዓመቱ 10 በመቶ ማደግ አለበት</h2>


<p>ከድህነት ለመውጣት አጠቃላይ ኢኮኖሚው በየዓመቱ ቢያንስ አሥር በመቶ ማደግ እንዳለበትና በዚህ የእድገት ፍጥነት የአንድ ትውልድ ዘመን ሊፈጅ እንደሚችል አቶ ሶፊያን አህመድ የገንዘብና ኢኮኖሚ ልማት ሚኒስትር አስታወቀ።</p>

<p>ይህ አይነቱ ዕድገት በአብዛኛው በኢኮኖሚ ደሀ የሆነውን አካባቢ የሚነካ መሆን እንዳለበት ከሚኒስትሩ ማብራሪያ ለመረዳት ተችሏል። ባለፉት ዓመታት ሀገሪቱ ስድስትና ሰባት በመቶ የኢኮኖሚ እድገት አስመዝግባለች እየተባለ በየጊዜው ሲነገር የከረመው ከድህነታችን ጋር ሲነጻጸር ከግምት የሚገባ አለመሆኑን የገለጹት አቶ ሶፊያን ያለንበት የድህነት መጠን በጣም የከፋ በመሆኑ ስድስትና ሰባት በመቶ ዕድገት ተመዝግቧል የተባለው አጠቃላይ የሀገሪቱ ምርትና አገልግሎት ተሰልቶ የተገኘ ቁጥር እንጂ እድገታችንን በትክክል የሚገልጽ አለመሆኑን አመልክተዋል።</p>

<p>በሌላ በኩል ደግሞ ኢትዮጵያ በእርዳታና በብድር የምታገኘው የገንዘብ መጠን ከእሷ የተሻለ የኢኮኖሚ ዕድገት ካላቸው የአፍሪካ አገሮች ጋር ሲወዳደር አነስተኛ አለመሆኑን ዶ/ር ሙሉ ቀጸላ የገንዘብና ኢኮኖሚ ልማት ሚኒስትር ዴኤታ አስታውቀዋል።</p>

<p>በእርዳታና በብድር የሚገኘው የገንዘብ መጠን በጥቅል ሲታይ ብዙ ሊመስል እንደሚችል ዶ/ር ሙሉ ቀጸላ ገልጸው ከሕዝብ መጠን ጋር በሚታይበት ጊዜ ግን በነፍስ ወከፍ የሚገኘው ብድርና ዕርዳታ በእጅጉ አናሳ ነው ብለዋል። በዚህም መሠረት እርዳታ ሰጪ አገሮች በብድርና በዕርዳታ የሚሰጡትን ገንዘብ በሚቀጥሉት ሁለትና ሦስት ዓመታት ውስጥ በተቻለ መጠን ከፍ እንዲያደርጉ ታቅዷል።</p>

<p>በርካታ እርዳታ ሰጪዎች የራሳቸው የሆነ የአሰራር ዘዴና ህግ እንዳላቸው፣ ይህ አይነቱ ዘዴና ሕግ ደግሞ በሀገራችን ላይ በጣም ጫና እንደሚያደርግ፣ ይህንንም ችግር ለማቃለል የሚያስችል አንዳንድ እንቅስቃሴዎች በመከናወን ላይ መሆናቸውንና በአንዳንዶቹም ላይ የመሻሻል ሁኔታ እየታየባቸው መምጣቱን አውስተዋል።</p>

<p>ዶ/ር ሙሉ እንዳብራሩት በብድር የተገኘውን ገንዘብ ለታለመለት ሥራ በወቅቱና በጊዜው ተግባራዊ ከሆነ የሚኖረው የእዳ ጫና ሊቃለል ይችላል። ከብድር ይልቅ ወደ እርዳታ ለመቀየር ደግሞ የዓለም ሁኔታ ወሳኝ እንደሚሆን ያስታወሱት ሚኒስትር ዴኤታዋ ዓለም አቀፉ የኢኮኖሚ ሁኔታ የተሻለ ከሆነ እርዳታ ሰጪዎች በብድር ሳይሆን በእርዳታ የመስጠት አዝማሚያ እንደሚያሳዩ ገልጸዋል።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን ሰኔ 20 ቀን 1995</a></p>

</body>
</html>	














