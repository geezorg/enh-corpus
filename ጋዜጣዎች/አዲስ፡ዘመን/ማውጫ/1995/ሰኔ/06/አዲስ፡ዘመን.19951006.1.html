<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አባተ ኮሾና ቢተው በላይ ለዐቃቤ ሕግ ይግባኝ ምላሽ ሰጡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">አባተ ኮሾና ቢተው በላይ ለዐቃቤ ሕግ ይግባኝ ምላሽ ሰጡ</h2>


<p>በፀረ ሙስና ኮሚሽን ዓቃቤ ህግ ይግባኝ ተጠይቆባቸው በእስር ላይ የሚገኙት አቶ አባተ ኮሾና ቢተው በላይ ለቀረበባቸው ይግባኝ ምላሽ ሰጡ።</p>

<p>ሁለቱ ተከሳሾች በጠበቆቻቸው ካልአዩ መሃሪን ብርሃኑ ገብረሚካኤል በኩል በሰጡት ምላሽ "መልስ ሰጪዎች ሕገወጥ የሆነ ጥቅም ለማስገኘት ወይም በመንግሥት ወይም በሕዝብ ላይ ጉዳት ለማድረስ በማሰብ መመሪያ ተጥሶ ግዢ መፈፀሙን የማያመለክቱ በመሆኑ፣ አንድ ወንጀል ተፈፀመ ለማለት የሕሊና (የሐሳብ) ክፍል መኖሩ በማስረጃ መረጋገጥ ስላለበትና በዚህ ጉዳይ ግን ይህ ባለመረጋገጡ፤ ይህ ፍ/ቤት ይግባኝ ባይን በአንድ ነጥብ ዙሪያ ያቀረበው ተደጋጋሚ የቅሬታ ነጥብ ውድቅ በማድረግ የበታች ፍ/ቤት የሰጠውን ብይን ያፀና ዘንድ መልስ ሰጪዎች በማክበር ያመለክታሉ።" ብለዋል።</p>

<p>እንዲሁም እንዲህ ብለዋል "ፍ/ቤት በአንድ በኩል መልስ ሰጪዎች በመንግሥት ወይም በህዝብ ጥቅም ላይ ጉዳት ስለማድረሳቸው ይግባኝ ባይ አላስረዳም እያለ በሌላ በኩል ግን በሕዝብ ጥቅም ላይ ጉዳት መድረሱን ማረጋገጥ በሚያስፈልገው "የሥራ ግዴታን ተግባር በመጣስ ወንጀል" ሲጠየቁ በተገባ ነበር ማለቱ የሚያስነቅፈው አይደለም፤ ምክንያቱም የክሱ ዝርዝር ሁኔታ የሚቀራረበው ከዚህ የወንጀል ሕግ አነጋገር ጋር በመሆኑ ነው በዚያው ሊጠየቁ በተገባ ነበር ያለው እንጂ ይግባኝ ባይ እንደሚለው ጉዳት አለ የለም በሚል መመዘኛ አይደለም፤ ሆን ተብሎ (ታስቦ) የደረሰ ጉዳት መኖሩ በማስረጃ ቢረጋገጥ ኖሮማ "ሊጠይቁ በተገባ ነበር" በማለት የሚያልፈው ሳይሆን በወ/መሕ/ሥ/ሥ/ቁ መሠረት አንቀፁን በመለወጥ ጥፋተኛ ባላቸው ነበር፤ ስለሆነም ፍ/ቤቱ ሕጉን አልተረጐመም ተብሎ የተሰነዘረው ነቀፌታ በአግባቡ የቀረበ አይደለም።"</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን ሰኔ 6 ቀን 1995</a></p>

</body>
</html>	














