<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በምሽት ክለቦች ራቁታቸውን ሲደንሱ የነበሩ ወጣት ሴቶችና ታዳሚዎች ለሕግ እንዲቀርቡ ተደረገ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በምሽት ክለቦች ራቁታቸውን ሲደንሱ የነበሩ ወጣት ሴቶችና ታዳሚዎች ለሕግ እንዲቀርቡ ተደረገ</h2>


<p>በአዲስ አበባ ቦሌና ቂርቆስ ክፍለ ከተሞች በሚገኙ የተለያዩ የምሽት ክለቦች ራቁታቸውን ሲጨፍሩ የተገኙ 200 ወጣት ሴቶች፣ የክለብ ባለቤቶችና ታዳሚዎችን በቁጥጥር ሥር በማዋል ለሕግ እንዲቀርቡ ማድረጋቸውን የፖሊስ ጣቢያዎቹ አስታወቁ።</p>

<p>በቦሌና በቂርቆስ ክፍለ ከተሞች የወረዳ 17 እና 18 ፖሊስ ጣቢያዎች የምርመራ ክፍል ኃላፊዎች ትናንት እንደገለጹት፤ በሕገወጥ መንገድ የሌሊት ጭፈራ ቤት ከፍተው 15ና ከዚያም በላይ ዕድሜ ያላቸውን ወጣት ሴቶች ራቁታቸውን እንዲጨፍሩ ሲያደርጉ የነበሩት ከፍርድ ቤት በወጣ ትዕዛዝ ተይዘው ምርመራቸው እየተጣራ ይገኛል።</p>

<p>ኃላፊዎቹ በተለይ ባሁኑ ጊዜ ኤች.አይ.ቪ/ ኤድስ የሀገሪቱን ትውልድ ህልውና በአስጨናቂ ሁኔታ በሚፈታተንበት ወቅት የጭፈራ ባለቤቶቹ ጥቅማቸው ላይ ብቻ በማነጣጠር ወጣቶችን ራቁታቸውን ለጭፈራ በማቅረብ ለሕገወጥ ወሲብ መነሳሳት ምክንያት ሆነው ተገኝተዋል ብለዋል።</p>

<p>በመሆኑም ድርጊቱ በሕግ የተወገዘና ፖሊስም የኅብረተሰቡን ደህንነት የመጠበቅ ኃላፊነት ስላለበት ለፍርድ እንዲቀርቡ ተደርጓል በማለት አስረድተዋል።</p>

<p>በቦሌ ክፍለ ከተማ የወረዳ 17 የምርመራ ክፍል ኃላፊ እንደገለጹት፤ ሐምሌ አምስት ቀን 1995 ዓ.ም በአካባቢው ቤቨርሊን፣ ዞሮ ፐብና ቲና ፐብ በሚባሉ የምሽት ክለቦች ራቁታቸውን ሲጨፍሩ የነበሩ ወጣት ሴቶች፣ ባለቤቶቹንና ታዳሚዎቹን ጨምሮ 105 ሰዎች ተይዘው ቃላቸውን በመቀበል አብዛኛዎቹ በዋስ መለቀቃቸውን ገልጸዋል።</p>

<p>ከነዚህ መካከልም አራት ሰዎች ካናቢስ የተባለ አደንዣዥ ዕፅ ይዘው መገኘታቸውም ተገልጿል።</p>

<p>ፖሊስ ከያዛቸው መካከል 21ዱ ፍርድ ቤት መቅረባቸውን የገለጹት ኃላፊው፤ 17ቱ በዋስ ሲለቀቁ በሀሺሽ ጉዳይ የታሠሩት ደግሞ በፖሊስ ቁጥጥር ሥር ሆነው ምርመራው እየተጣራባቸው ይገኛል።</p>

<p>በታዳሚነት የተያዙት መደበኛ ፍርድ ቤት እስኪቀርቡ ድረስ ዋስ በማስጠራት የተለቀቁ መሆኑንም ገልጸዋል።</p>

<p>በቂርቆስ ክፍለ ከተማ የወረዳ 18 ፖሊስ የምርመራ ክፍል ኃላፊ ወታደር ቾምቤ ብርሃኑ እንደገለጹት፣ በዚሁ ወረዳ ቀበሌ 07 ደንበል ሕንፃ ላይ በሚገኘው ኢን ኤንድ አውት ሬስቶራንትና በቀበሌ 36 ወሎ ሰፈር በሚገኘው ሉካ በተባለ ክበብ አራት ሴቶች ራቁታቸውን ሲጨፍሩ ተይዘዋል።</p>

<p>የእነዚሁ ሬስቶራንቶች ባለቤቶችን ጨምሮ 91 ታዳሚዎች መያዛቸውን ገልጸው፣ በጉዳዩ ላይ ሁሉም መከሰሳቸውና ታዳሚዎቹ መደበኛ ፍርድ ቤት እስኪቀርቡ ድረስ በዋስ መለቀቃቸውን አመልክተዋል።</p>

<p>በአሁኑ ወቅት ባለቤቶቹና ጨፋሪዎቹን ጨምሮ 10 ሰዎችን በቁጥጥር ሥር በማዋል ምርመራቸውን እያጣራ እንደሚገኝ ገልጸዋል።</p>

<p>ኅብረተሰቡም እንደዚህ ዓይነት ሕገወጥ ተግባር ሲያጋጥመው ለፖሊስ በመጠቆም የተለመደ ትብብሩን እንዲያደርግ አሳስበዋል።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን ሐምሌ 9 ቀን 1995</a></p>

</body>
</html>	














