<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ቅዱስ ጊዮርጊስ መብራት ኃይልን በማሸነፍ መሪነቱን ተረከበ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ቅዱስ ጊዮርጊስ መብራት ኃይልን በማሸነፍ መሪነቱን ተረከበ</h2>


<p>በኢትዮጵያ ፕሪሚየር ሊግ እግር ኳስ ሻምፒዮና ተስተካካይ ጨዋታ ቅዱስ ጊዮርጊስ መብራት ኃይልን 1 ለ 0 በማሸነፍ መሪነቱን ከአርባ ምንጭ ጨርቃ ጨርቅ ተረክቧል።</p>

<p>በጉጉት ሲጠበቅ በነበረውና ትናንት በአዲስ አበባ ስታዲየም የተካሄደው የሁለቱ ቡድኖች ጨዋታ ጠንካራ የመሸናነፍ ፉክክር እንዲሁም እልህና ወኔ የታየበት ነበር ለማለት ይቻላል። ቅዱስ ጊዮርጊሶች በመጀመሪያው 45 ደቂቃ የጨዋታ ክፍለ ጊዜ በተደጋጋሚ ወደመብራት ኃይል የግብ ክልል በመጠጋት ጠንካራ የግብ ሙከራዎችን በማድረግ የበላይነታቸውን አሳይተዋል። አሸንፈው የወጡበትን ግብ ያስቆጠሩትም በዚሁ ክፍለ ጊዜ በ24ኛው ደቂቃ ላይ በኬንያዊው አጥቂ ፍራንሲስ አማካይነት ነው።</p>

<p>መብራት ኃይሎች ከዕረፍት በፊት ያሳዩት መረጋጋት የጐደለው እንቅስቃሴ ከአንድ በላይ ሙከራ ለማድረግ አላስቻላቸውም። ጥሩ ጥሩ እድሎችን ከማበላሸታቸውም በላይ የተከላካይ ክፍል የሚፈጽመው ስሕተት ቡድኑን ለጥቃት ዳርጐታል። በተለይ የተሰጠው ኃላፊነት ከብዶች የታየው ተከላካዩ ታምራት አሰፋ የፈጠረው ስህተት በቡድኑ ላይ ለተቆጠረው ግብ ምክንያት ሆኗል።</p>

<p>ከዕረፍት በኋላ ቅዱስ ጊዮርጊሶች በሙከራ በኩል አይለው ቢታዩም በኳስ ቁጥጥርና በቅንጅት መብራት ኃይሎች የጐላ ብልጫ ነበራቸው። መብራት ኃይሎች ብስለት ያለው አጥቂ በማጣት ነጥብ ጥለው ቢወጡም በቅዱስ ጊዮርጊስ ተካላካይ ክፍል ላይ የፈጠሩት ጫና ደጋፊው እስከ መጨረሻው ደቂቃ በጭንቀት እንዲዋጥ አድርጐታል።</p>

<p>የዕለቱ አርቢትር ጨዋታው ከብዷቸው የታየ ሲሆን፤ ረዳት ዳኛው ልዑልሰገድም የሠሯቸው ስህተቶች ከተመልካች ተቃውሞ አስነስቶባቸዋል። በ89ኛው ደቂቃ በተፈጠረ ጸብ ጨዋታው ለተወሰኑ ደቂቃዎች ተቋርጧል።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን ሐምሌ 7 ቀን 1995</a></p>

</body>
</html>	














