<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በኮንሶ የረዥም ዘመን አጽም ተገኘ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

 
<h1 class="align-center">በኮንሶ የረዥም ዘመን አጽም ተገኘ</h1>


<p><span class="underline">(ኢዜአ)፦</span> በኮንሶ በሚገኘው `የፓሊዎ አንትሮፖሎጂ' መካነ ቅርስ ጥናቱን በማካሔድ ላይ የሚገኘው ቡድንያገኘው ከ1 ነጥብ 4 ሚሊዮን ዓመት በፊት የነበረ የጥንት ሰው ዝርያ የራስቅል ግኝት ለሳይንሳዊ ኅትመት መብቃቱን የቅርስ ጥናትና ጥበቃ ድርጅት አስታወቀ።</p>

<p>ድርጅቱ ትናንት ለኢዜአ እንደገለጸው በኮንሶ `የፓሊዎ አንትሮፖሎጂ' መካነ ቅርስ ጥናት በተጀመረበት በ1985 ዓ.ም የተገኘውና በሳይንሳዊ አጠራሩ `ዓውስትራሎፒቲክስ ቦዛይ' በመባል የሚታወቀው የጥንት ሰው ዝርያ የራስ ቅል ጥናት ተጠናቆ በዛሬው እለት `በተባለው የሳይንሳዊ ጥናት መጽሔት ለንባብ ይበቃል።</p>

<p>ባለፉት ዓመታት በአካባቢው የተካሐዱት ጥናቶች በኮንሶ መካነ ቅርስ ከ1 እስከ 2 ሚሊዮን ዓመታት ባለው ጊዜ ውስጥ በሳይንሳዊ አጠራር `ኆሞ ኢራክቲስና አውስትራሎፒኢቲክስ ቦዛይ' በመባል የሚታወቁት ሁለት የተለያዩ የሰው ዝርያዎች በአንድ ላይ ይኖሩ እንደነበር የሚያመለክቱ መሆናቸውንም ድርጅቱ አስታውቋል።</p>

<p>በተጨማሪም በወቅቱ ይኖሩ የነበሩ የተለያየ ዝርያ ያላቸው እንስሳት በብዛት መገኘታቸውንና የጥንቱ ሰው ይገለገልባቸው የነበረ የድንጋይ መሳሪያዎችም በብዛት መገኘታቸውን ድርጅቱ ጥቅሶ ከተገኙትም መካከል በድንጋይ ዘመን ስልጣኔ ረጅም እድሜ ያለውና `ዓሹልያን' የተባለው ቅርስ እንደሚገኝበት ገልጿል።</p>

<p>የቅርስ ጥናትና ጥበቃ ድርጅት እንዳመለከተው በጥናቱ የተገኘው የጥንት ሰው ዝርያ የራስ ቅል ከኮንሶ በስተስሜን ባሉት የሀዳር፡ መካከለኛው አዋሽና መልካ ቁንጡሬ መካነ ቅርሶች ያልተገኘ ሲሆን የጥንቱ ሰው ዝርያ ከ2 እስከ 1 ሚሊዮን ዓመት ከኖረ በኋላ ከምድር እንደጠፋ ይገመታል።</p>

<p>የኮንሶ መካነ ቅርስ ጥናት ከጥንቱ ሰው ዝርያ ጋር የተያያዙና ያልተመለሱ ጥያቄዎችንና ከ1 እስከ 2 ሚሊዮን ዓመታት መካከል የነበሩ የሰው ልጅ አጠቃላይ ባዮሎጂካዊ፡ ባህላዊ ዕድገትና ለውጥ ጥያቄዎች ምላሽ እንደሚሰጥ መታመኑንም ድርጅቱ አስታውቋል።</p>

<p>የኮንሶ መካነ ቅርስ በታንዛኒያ ከሚገኘው `ዓልዱቫይ' በኬንያ ካለውና `የቱርካና ሀይቅ' ከሚባሉት መካነ ቅርሶች ጋር እንደሚመሳሰልም አመልክቷል።</p>

<p>መካነ ቅርሱም በጥንት ጊዜ የነበሩ እንስሳት ዝርያዎች ዕድገትን፤ የሰው ዘር አውራሾችን ባዮሎጂካዊ ዕድገትና ለውጥ፤ የጥንቱን ቁሳዊ ባህል አፈጣጠርና ዕድገት በማሳየት በኩል የሚኖረው ድርሻ እጅግ ከፍተኛ ከመሆኑም ባሻገር የኢትዮጵያና የዓለም ሕዝብ ታሪክ መዘክርነቱ ከፍተኛ እንደሆነም ድርጅቱ ገልጿል።</p>

<p>የኮንሶ መካነ ቅርስ በመስከረም ወር 1994 ዶክተር ብርሃኔ አስፋው በተባሉ ተመራማሪ በሚመራው ቡድን በአሰሳ የተገኘ መሆኑንና ለሳይንሳዊ ኅትመት የበቃውን የጥንት ሰው ዝርያ የራስ ቅል የተገኘውም አቶ አወቀ አሞዛየ በተባሉ የደቡብ ብሐር ብሔረሰቦችና ሕዝቦች ክልል የባህል ቢሮ ባልደረባና የጥናት ቡድን አባል እንደሆነ ድርጅቱ አመልክቷል።</p>

<p>ባለፉት አመስት ዓምታትም የቅርስ ጥናትና ጥበቃ ድርጀት አርኪዎሎጂስት ዶክተር ዮናስ በየነና በጃፓን ቶኪዮ ዩኒቨርሲቲ የፓላንቶሎጂስት መምህር በሆኑት በዶክተር ጌን ሱዎ የሚመራ ቡድን ጥናት ሲያካሒድ መቆየቱንም ድርጅቱ አብራርቷል።</p>

<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን መስከረም 22 ቀን 1990</a></p>


</body>
</html>	
