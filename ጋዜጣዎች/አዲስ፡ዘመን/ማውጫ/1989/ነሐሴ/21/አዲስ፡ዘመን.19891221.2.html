<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አንድ ወጥ የአማርኛ የፊደል አጠቃቀም የአሠራር ችግሮችን ያስወግዳል።</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

 
<h1 class="align-center">አንድ ወጥ የአማርኛ የፊደል አጠቃቀም የአሠራር ችግሮችን ያስወግዳል </h1>


<p>ለኮምፒዩተር ተጠቃሚዎችና አገልግሎት ሰጪዎች ወጥነት ያለው የአማርኛ የፊደል ሰንጠረዥ ቢዘጋጅ የሚያጋጥማቸውን የአሠራር ችግር ለማስወገድ እንደሚረዳቸው ተገለጸ።</p>

<p>የኢትዮጵያ ኮምፒዩተር ስታንዳርድ ማኅበር መሥራች ኮሚቴ አስተባባሪ ዶክተር ዳዊት በቀለ እንደገለጹት የአማርኛ ፊደል ሠንጠረዥ መዘጋጀቱ በመረጃ ልውውጥ በጥናታዊ ሥራዎች አዘገጃጀትና በመረጃ(ዳታ) አሰባሰብ ላይ የሚያገጥሙ ችግሮችን ያስወግዳል።</p>

<p>ዶክተር ዳዊት የኢትዮጵያ ስታንዳርድ ማኅበር መሥራች ስብሰባ ትናንት በኢትዮጵያ ደረጃዎች መዳቢ ባለሥልጣን አዳራሽ በተካሄደበት ወቅት ለጋዜጠኞች በሰጡት መግለጫ የአማርኛ ቁልፍ ሰሌዳ (ኪቦርድ) በኮምፒዩተር ውስጥ ያለው አቀማመጥ ከእንግሊዝኛ ጋር ባለመጣጣሙ በአጠቃቀም ላይ ተጽዕኖ እንደሚያስከትል ጠቁመው የማኅበሩ መቋቋም ይኼንኑ ችግር ለማስወገድ የሚረዳ መሆኑን ተናግረዋል።</p>

<p>የአጠቃቀም ችግሩን ለማስወገድና አንድ ወጥነት ያለው የአማርኛ የፊደል ሠንጠረዥ ለማዘጋጀት የዘርፉ ባለሙያዎች ተጠቃሚዎችና አገልግሎት ሰጪዎች ሀሳቡን በጋራ ተስማምተው ካላጸደቁት ችግሩ እንደማይቀረፍ ዶክተር ዳዊት ገለጸዋል።</p>

<p>በሌላ በኩልም የሀገራችን የሥራ ቋንቋ አማርኛ እንደመሆኑ የፊደል ሰንጠረዥ መዘጋጀት ለተጠቃሚውም ሆነ ለአገልግሎት ሰጪው ከፍተኛ ጠቀሜታ እንደሚኖረው አስታውቀዋል።</p>

<p>ኢትዮጵያ ውስጥ የኮምፒዩተር ቴክኖሎጂ እንዳይስፋፋ ከሚያግዱት ችግሮች አንዱ ይኼው ወጥነት ያለው የፊደል ሠንጠረዥ አለመዘጋጀት ነው ያሉት ዶክተር ዳዊት ከ2ሺ ዓመታት በኋላ ኮሚፒዩተር አይኖርም እየተባለ የሚነገረውም ስህተት እንደሆነና እንዲህ ያለው ስጋት በሀገራችን ውስጥ ሊከሰትም እንደማይችል ገልጸዋል።</p>

<p>ዶክተር ደምሱ ገመዳ በአዲስ አበባ ዩኒቨርስቲ ተባባሪ ፕሮፌሰር የኢትዮጵያ ኮምፒዩተር ስታንዳርድ ማኅበር መሥራች ስብሰባ መክፈቻ ላይ ባደረጉት ንግግር የማኅበሩ መመሥረት ወቅታዊ መሆኑን ጠቁመው በአገራችን ላለው የመረጃ ልውውጥ ለቴክኖሎጂ ዕድገት ጉልህ አስተዋጽዖ እንደሚኖረው ገልጸዋል።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስዘመን ነሐሴ 25 ቀን 1989</a></p>


</body>
</html>	
