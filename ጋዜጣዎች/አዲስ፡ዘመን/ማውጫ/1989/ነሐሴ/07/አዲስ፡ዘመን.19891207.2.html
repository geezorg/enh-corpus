<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኃይሌ ገ/ሥላሴ በ10ሺ ሜትር ለሦስተኛ ጊዜ አሸነፈ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ኃይሌ ገ/ሥላሴ በ10ሺ ሜትር ለሦስተኛ ጊዜ አሸነፈ</h1>


<p>ኃይሌ ገ/ሥላሴ ባለፈው ረቡዕ ምሽት አቴንስ ከተማ ውስጥ በተካሄደው የአስር ሺህ ሜትር ሩጫ ውድድር ለሦስተኛ ጊዜ አሸነፈ።</p>
<p>ሬውተርስ ከአቴንስ እንደዘገበው የሃያ አራት ዓመት ዕድሜ ያለው ኃይሌ ከፍተኛ ፉክክር የታየበትን የሩጫ ውድድርር የፈጸመው በ27 ደቂቃ 24.58 ሴኰንድ ነው።</p>
<p>ኃይሌ ውድድሩን ሊያጠናቅቅ ስድስት መቶ ሜትር ሲቀረው ከመካከል አፈትልኰ በመውጣት እ.ኤ.አ በ1995 የነሐስ ሜዳሊያ አሸናፊ የነበረውን ኬንያዊውን ፖል ቴርጋትንና የቀድሞውን የአስር ሺህ ሜትር የሪኮርድ ባለቤት የነበረውን ሞሮኳዊውን ሳላህ ሂሱን በአስደናቂ ሁኔታ አስከትሎ ሊገባ ችሏል። ኬንያዊው ሯጭ ፖል ቴርጋት 27 ደቂቃ 25.62 ሴኮንድ በሆነ ጊዜ ሁለተኛ ሲሆን የሞሮኰ ተወላጅ ሳላህ ሂሱ 27 ደቂቃ 28.67 ሴኮንድ በመግባት ውድድሩን በሦስተኛነት ጨርሷል።</p>
<p>ባለፈው ዓመት በተካሄደው የአትላንታ ኦሊምፒክ በዚሁ ርቀት በተደረገው የሩጫ ውድድር ሦስቱም እንዳሁኑ በተከታታይ መግባታችው ይታወሳል።በርቀቱ የዓለምን ሪኰርድ የጨበጠው ኃይሌ የመጨረሻውን ቅጽበታዊ ወሳኝ እንቅስቃሴ ከማድረጉ በፊት ውድድሩን በመምራት ላይ የነበረውን ሯጭ እግር በግር ሲከታተለው ከቆየ በኋላ ተወዳዳሪዎቹ የነበሩት ኬናያዊና ሞሮኳዊ ሯጮች ሊደርሱበት በማይችሉበት ሁኔታ አምልጦ በመፈትለክ አስደናቂ ሯጭነቱን ለዓለም እንዳስመሰከረ ሬውተር በላከው ዘገባ አስታውቋል። ኢትዮጵያዊው ታላቅ ሯጭ ኃይሌ ገ/ሥላሴ የአትላንታው የመሮጫ ሥፍራ (ትራክ) ደረቅ ስለነበር አስር ሺህ ሜትሩን ባሸነፈበት ወቅት እግሩ በመቁሰሉ የተነሳ አምስት ሺህ ሜትሩን ሳይካፈል እንደቀረ ይታወሳል።ከዚህ የተነሳም ኃይሌ የአቴንስ የመሮጫ ቦታ ጠንካራ ሳይሆን እንደማይቀር በማሰብ የመሮጫ ቦታው እንዲለሰልስ ውሃ እንዲፈስበት ጥያቄ አቅርቦ ነበር። ይሁን እንጂ ጥያቄው ተቀባይነት ሳያገኝ እንደቀረ ሬውተር በተጨማሪ ዘግቧል።</p>

<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን ዓርብ ነሐሴ2 ቀን 1989 ዓ.ም</a></p>


</body>
</html>	
