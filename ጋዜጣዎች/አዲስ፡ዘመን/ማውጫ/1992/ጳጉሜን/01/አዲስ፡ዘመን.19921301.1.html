<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በሶማሌ ክልል በተካሄደው ምርጫ በስልጣን ላይ ያልው ፓርቲ እየመራ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በሶማሌ ክልል በተካሄደው ምርጫ በስልጣን ላይ ያልው ፓርቲ እየመራ ነው</h1>


<p>በሶማሌ ክልል ባለፈው ነሐሴ 25 ቀን በተካሄደው የክልልና የተወካዮች ምክር ቤቶች አባላት ምርጫ ውጤት አሁን በሥልጣን ላይ ያለው ፓርቲ እየመራ መሆኑን የምርጫ አስፈጻሚዎች አስታወቁ። የምርጫው አስፈጻሚዎች ትናንት እንደገለጹት ከሶስት የፖለቲካ ፓርቲዎችና በግል ለተወካዮች ምክር ቤት 23 መቀመጫዎች ለክልል ምክር ቤት 168 መቀመጫዎች 470 ዕጩ ተወዳዳሪዎች ተፎካክረዋል።</p>

<p>እስከአሁን በተገኘው ውጤት መሰረት የሶማሌ ህዝብ ዴሞክራሲያዊ ፓርቲ (ሶሕዴፓ) በዘጠኙም ዞኖች በሚገኙት የምርጫ ክልሎች እየመራ መሆኑን አስፈጻሚዎቹ ተናግረዋል። በክልሉ ለመመረጥ ከተመዘገበው ከ1 ሚሊዮን 150 ሺህ ሕዝብ ከሶስት አራተኛ በላይ የሚሆነው ድምጽ መስጠቱንና የክልሉ ሕዝብ በምርጫው የነበረው ተሳትፎ ከፍተኛ እንደነበር አያይዘው ገልጸዋል። የምርጫው ሂደት ከተጀመረበት እስከተጠናቀቀበት ድረስ የጎላ ችግር ያለማጋጠሙን አንዳንድ ታዛቢዎች ተናግረዋል።</p>

<p>በምርጫው ለሁለቱም ምክር ቤቶች የሶማሌ ሕዝቦች ዴሞክራሲያዊ ፓርቲ 191፣ የሶማሌ ዴሞክራሲያዊ ኃይሎች ቅንጅት 123፣ የምዕራብ ሶማሌ ዴሞክራሲአዊ ፓርቲ 81 እና በግል 156 ዕጩ ተወዳዳሪዎች በድምሩ ለ191 መቀመጫዎች 551 ተፎካካሪዎች ማቅረባቸውን ለማወቅ ተችሏል።</p>

<p>ይህ በእንዲህ እንዳለ በጎዴ ዞን ሁለት ምርጫ ክልሎች የሶማሌ ዴሞክራሲያዊ ኃይሎች ቅንጅት (ሶዴኃቅ) እና የሶማሌ ሕዝብ ዴሞክራሲያዊ ፓርቲ /ሶሕዴፓ/ ዕጩዎች ማሸነፋቸውን የዞኑ ምርጫ ቦርድ አስተባባሪ አቶ ወንድወሰን ውቤ ባለፈው ሰኞ አስታውቀዋል።</p>

<p>በዞኑ ከሚገኙት አምስት ምርጫ ክልሎች መካከል የሶቱ ምርጫ ክልሎች ውጤት በመገናኛ ችግር እስካሁን ወደዞን ባለመድረሱ አሸናፊዎችን ይፋ ለማድረግ አለመቻሉን አቶ ወንድወሰን ጠቅሰዋል። የድምፅ ቆጠራ በተካሄደባቸው ሁለት ምርጫ ክልሎች የዕጩዎች አሸናፊእንት ተቀባይነት የሚኖረው ብሔራዊ የምርጫ ቦርድ ተቀብሎ ሲያፀድቀው መሆኑን የዞኑ ምርጫ ቦርድ አስተባባሪ አስረድተዋል።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን ጳጉሜን 1 ቀን 1992</a></p>

</body>
</html>	
