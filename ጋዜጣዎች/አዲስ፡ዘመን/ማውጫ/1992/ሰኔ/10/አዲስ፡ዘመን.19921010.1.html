<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ሻዕቢያ ጦርነቱ አላለቀም የሚለው ሕዝቡ አደጋ ላይ እንዳይጥለው በመስጋት ነው»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«ሻዕቢያ ጦርነቱ አላለቀም የሚለው ሕዝቡ አደጋ ላይ እንዳይጥለው በመስጋት ነው»</h2>


<p>ሻዕቢያ ጦርነቱ አላለቀም የሚለው ለማጥቃትም ሆነ ለመከላከል አቅም ኖሮት ሣይሆን የጦርነት አጀንዳ የኤርትራ ሕዝብ ርዕስ ሆኖ እንዲቆይና ሕዝቡም ውስጣዊ የፖለቲካ ጉዳዮችን በማንሳት ሕልውናውን አደጋ ላይ እንዳይጥለው ስለሠጋ ብቻ ነው ሲሉ ሜጄር ጄኔራል ሳሞራ የኑስ ገለጹ።</p>

<p>ሜጀር ጄኔራል ሳሞራ ግንባር ከተገኘው የጋዜጠኞች ቡድን ጋር ባደረጉት ቃለ ምልልስ ሻዕቢያ ከእንግዲህ በሰብዓዊም ሆነ ቁሳዊ አቅሙ ፈጽሞ በሶስት ግንባሮች መዋጋት አይችልም ብለዋል።</p>

<p>ሻዕቢያ የግንቦት አራቱ ጦርነት ሲጀመር ሃያ አራት እግረኛ ሦስት መካናይዝድ ክፍለ ጦሮችንና አስር የሚሊሻ ብርጌዶችን ይዞ በሶስት ዋነኛ ግንባሮች መካከል እንደነበር ሜጀር ጄኔራል ሳሞራ ይገልጸው በአሁኑ ወቅት ግን ከነዚህ ኃይሎቹ ውስጥ ሁለት ሶስተኛ አቅሙን አጥቶ የያዘውን ቦታ ለማስከበር ከማይችልበት ደረጃ ላይ ደርሷል ሲሉ ገልጸዋል።</p>

<p>ወታደራዊ ሥልጠና ወስደው በትምህርት ቤቶች በፋብሪካዎችና በተለያዩ የሥራ መስኮች ተሰማርተው የነበሩ ወጣቶችን ሻዕቢያ አሰባስቦ ወደግንባር በማምጣት ማስመታቱን ሜጄር ጄኔራሉ ገልጸዋል። የሻዕቢያ ወታደራዊ አመራሮች ያለተጠባባቂ ኃይል ሊያዋጉና ከሞት የተረፉትም የሠራዊቱ አባላት አሁን ባሉበት የወደቀ ሞራል ሊዋጉ እንደማይቻላቸውም አመልክተዋል።</p>

<p>ሜጀር ጄኔራል ሳሞራ ስለግንቦት አራቱ ውጊያና ስለተገኘው አንጸባራቂ ድል ሲናገሩ «እኛ ውጊያው ከመጀመሩ በፊት በሥልጠና ውጊያውን ጨርሰነዋል፣ ከታችኛው ወታደር እስከ ከፍተኛ አመራር ድረስ በውጊያው ሊያጋጥሙ የሚችሉትን ሰው ሰራሽ ሆነ ተፈጥሯዊ መሰናክሎች ጠንቅቆ አውቆ መፍትሔ መስጠቱ ለተገኘው ውጤቱ መሰረት ሆኗል» ብለዋል። የጠላት ምኞትም ሆነ ዝግጅት በዛላንበሳ በኩል ውጊያውን እንድንጀምር ነበር ያሉት ሜጄር ጄኔራል ሳሞራ ይሁንና የመከላከያ ኃይላችን ፈጽሞ ባልታሰበው የመረብ ሴቲት ግንባር በኩል ጥቃት መክፈቱ ለታላቁ ድል መገኘት ከፍተኛ አስተዋፅዖ እንደነበረው አስረድተዋል።</p>

<p>ሜጄር ጀኔራል ሳሞራ እንዳሉት በተመረጡና ባልተጠበቁ ቦታዎች ሰብሮ በመግባት የጠላትን የማዘዣ ጣቢያና የመካናይዝድ ኃይል የማጥቃት ስልት መከተላችን ከጠበቅነው በታች በሆነ ኪሣራ ጠላትን በመደምሰስ በኃይል የተያዙ ግዛቶቻችንን ነፃ ለማውጣት ችለናል።</p>

<p>የኢትዮጵያ መከላከያ ሠራዊት በዚህ ጦርነት እጅግ ከፍተኛ ልምድ አግኝቶ ከመቼውም ጊዜ በተሻለ አቅሙን ገንብቶና ተጠናክሮ ስለወጣ ማንኛውም ግዳጅ ለመፈጸም ብቃቱም ሆነ ቁርጠኝነቱ በተሟላ መልክ እንዳለው ተናግረዋል። ስለጠላት የውጊያ ብቃት ሜጀር ጄኔራሉ ሲያብራሩ ባለፉት አሥራ አንድ ወራት ሰፊ የመከላከል ሥልጠና ሲያካሂድ ቢቆይም እንዳላዋጣው ገልጸው ሻዕቢያን «የምሽግ እስረኛ» ሲሉም ምሽግ አምላኪነቱን አጣጥለውታል።</p>

<p>ጠላት ስልታዊ ማፈገፈግ አደረኩኝ እንጂ አሁንም አቅም አለኝ ስለማለቱ ሜጄር ጄኔራሉ በሰጡት አስተያየት ፍትሀዊ ያልሆነ ጦርነት የጀመረ መንግሥት ኃይል በማሰባሰብ መዋሸት አለበት። የመጨረሻ ቀንም የውሸት ምላስ የኤርትራ ሕዝብ እስኪቆርጣት ድረስ ውሸቱ ይቀጥላል ሲሉ ተናግረዋል።</p>

<p>ሻዕቢያ በሥልጣን ለመቆየት ጦርነቱ አላለቀም እያለ የኤርትራን ሕዝብ ማዘናጋት አለበት ያሉት ሜጄር ጄኔራል ሳሞራ የጦርነቱ አጀንዳ ከጠፋ የኤርትራ ሕዝብ ሻዕቢያ ውስጡን ማየትና ሌሎች ጥያቄዎችን ማንሳት ስለሚጀምር የጦርነት አጀንዳው እንዲቆይለት ይፈልጋል ብለዋል።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን ሰኔ 10 ቀን 1992</a></p>

</body>
</html>	
