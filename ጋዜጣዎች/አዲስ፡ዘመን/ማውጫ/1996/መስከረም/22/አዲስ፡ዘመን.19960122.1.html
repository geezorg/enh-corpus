<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ለጠቅላይ ሚኒስትር መለስ ዜናዊ የክብር የሕግ ዶክትሬት ዲግሪ ተሰጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ለጠቅላይ ሚኒስትር መለስ ዜናዊ የክብር የሕግ ዶክትሬት ዲግሪ ተሰጠ</h2>


<p>ከጃፓን ታዋቂ ከፍተኛ የትምህርት ተቋማት አንዱ የሆነው ኮኩሽካን ዩኒቨርስቲ ጠቅላይ ሚኒስትር መለስ ዜናዊ ለአገር ግንባታና ለዓለም ሰላም ለአበረከቱት አስተዋጽኦ የክብር የህግ ዶክትሬት ዲግሪ ሰጠ።</p>

<p>ከትናንት በስቲያ በዩኒቨርሲቲው ውስጥ በተከናወነው ደማቅ ሥነ ሥርዓት ላይ የኮኩሽካን ዩኒቨርሲቲ ፕሬዚዳንት ኖቡ ዩኮ ሚውራ እንደተናገሩት፤ ሰላም የሰፈነባትና የመበልጸግ ተስፋ ያላት አገር ለመገንባት ያከናወኗቸውን የላቁ ተግባራት፣ በቅን መንፈስና በተዋጣለት አመራራቸው፣ እንዲሁም ላለፉት ዓመታት ለዓለም ሰላም ላበረከቱት አስተዋጽኦ ተገቢውን ክብር ለመስጠት ዩኒቨርሲቲው ጠቅላይ ሚኒስትር መለስን ለሽልማት መርጧል።</p>

<p>በሥፍራው የተገኘው የኢትዮጵያን ሔራልድ ሪፖርተር ክሱት ገብረእግዚአብሔር እንደዘገበው፣ በሥነ ሥርዓቱ ላይ የተነበበው መወደስ ጠቅላይ ሚኒስትሩን ለክብር ካበቋቸው ተግባራት መዘርዝር ውስጥ "በኢትዮጵያና ጃፓን መካከል የባህል ልውውጥ እንዲጎለብት የላቀ አፈፃፀም አስገኝቷል" የሚለው ይገኝበታል።</p>

<p>የኮኩሽካን ዩኒቨርሲቲ ሊቀመንበርና የቦርዱ ዋና ፀሐፊ ፕሮፌሰር ናሩዋ ኒሸሀራ በበኩላቸው አገሪቱ ውስጥ የነበረውን "አሰቃቂ የእርስ በርስ ጦርነት" በ1983 ዓ.ም ከፍፃሜ ያደረሰውን የአርነት እንቅስቃሴ በመምራት ለኢትዮጵያ ሰላም መስፈን ያበረከቱትን አስተዋጾ አድንቀዋል።</p>

<p>አቶ መለስ የኢትዮጵያን ሰላምና ዕድገት ለማረጋገጥ ካበረከቱት አስተዋጽኦ በተጨማሪ ሶማሊያና ሱዳንን ጨምሮ በጎረቤት አገሮችና በታላላቅ ሀይቆች አካባቢ ያለውን ግጭት ለማስቆም ያከናወኗቸው ተግባራት ተጠቃሽ መሆናቸውን ፕሮፌሰሩ ጠቅሰዋል። ባገኙት የክብር ሽልማት መደሰታቸውን የገለጹት ጠቅላይ ሚኒስትር መለስ ሽልማቱ ለሳቸውም ሆነ ለኢትዮጵያ ህዝብ ትልቅ ትርጉም እንዳለው አመልክተዋል።</p>

<p>ኢትዮጵያ ትልቅ ግምት የተሰጠውን የአቅም ግንባታ ፕሮግራም ተግባራዊ በምታደርግበት ወቅት ሽልማቱ በመሰጠቱ ወቅታዊ መሆኑን የተናገሩት አቶ መለስ፤ በኢትዮጵያና ጃፓን መካከል ያለውን ትብብርና ጃፓን ለኢትዮጵያ የምትሰጠውን ድጋፍ ለማጠናከር ዩኒቨርሲቲው እንደ አንድ መሣሪያ እንደሚያገለግል ተስፋቸውን ገልፀዋል።</p>

<p>እ.ኤ.አ በ1958 ሕጋዊ ሰውነት የተመሠረተው ኮኩሽካን ዩኒቨርሲቲ ጃፓን ውስጥ ከሚገኙ አንጋፋና ታዋቂነትን ያተረፉ የግል ዩኒቨርሲቲዎች ተጠቃሽ ነው። ቶኪዮ ከሚገኘው የኢትዮጵያ ኤምባሲ በተገኘ መረጃ መሠረት አፍሪካ ውስጥ ለመጀመሪያ ጊዜ ዩኒቨርስቲው ከአዲስ አበባ ዩኒቨርስቲ ጋር በቅርቡ የአካዳሚ ትብብር ይመሠርታል።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን መስከረም 22 ቀን 1996</a></p>

</body>
</html>	














