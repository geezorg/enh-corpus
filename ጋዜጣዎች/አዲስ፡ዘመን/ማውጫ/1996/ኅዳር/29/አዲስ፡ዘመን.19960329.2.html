<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የደራሲ ሀዲስ ዓለማየሁና የቀድሞው የማዕድንና ኢነርጂ ሚኒስትር ኢዚድን ዓሊ የቀብር ሥነ ሥርዓት ተፈጸመ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የደራሲ ሀዲስ ዓለማየሁና የቀድሞው የማዕድንና ኢነርጂ ሚኒስትር ኢዚድን ዓሊ የቀብር ሥነ ሥርዓት ተፈጸመ</h2>


<p>የአንጋፋው ደራሲ የክብር ዶክተር ሀዲስ አለማየሁ፣ እንዲሁም የሕዝብ ተወካዮች ምክር ቤት አባልና ቀድሞ የማዕድንና ኢነርጂ ሚኒስትር የነበሩትን የአቶ ኢዚዲን ዓሊ የቀብር ሥነ-ሥርዓት ደግሞ በአዲስ አበባ ኮልፌ የሙስሊሞች መካነ መቃብር ተከናውኗል።</p>

<p>የክቡር ዶክተር ሀዲስ ዓለማየሁ የቀብር ሥነ-ሥርዓት የተፈጸመው በቅድስት ሥላሴ ካቴድራል ሲሆን፣ የአቶ ኢዘዲን አሊ የቀብር ሥነ ሥርዓት ደግሞ በአዲስ አበባ ኮልፌ የሙስሊሞች መካነ መቃብር ተከናውኗል።</p>

<p>ክቡር ዶክተር ሀዲስ ዓለማየሁ ከአባታቸው ከአባ ዓለማየሁ ስለሞንና ከእናታቸው ከወ/ሮ ደስታ ዓለሙ ጥቅምት 7 ቀን 1902 ዓ.ም በጐጃም ደብረማርቆስ አውራጃ እንዶር ኪዳነምህረት የተወለዱ ሲሆን፣ አሥር አምስት ዓመት እስኪሆናቸው ድረስም ፊደልና የዜማ ትምህርት መቅሰማቸውን የጋዜጣው ሪፖርተር ስመኝ ግዛው የሕይወት ታሪካቸውን ጠቅሳ ዘግባለች።</p>

<p>ከዚያም በጐጃም ደብረ ኤልያስ ደብረወርቅና ዲማ በሚባሉ አድባራት በመዘዋወር የቅኔ ትምህርት የተማሩት ሀዲስ ዓለማየሁ በ1918 ዓ.ም ወደ አዲስ አበባ በመምጣት በስዊድን ሚሲዮን እንዲሁም በቀድሞው ተፈሪ መኰንን ትምህርት ቤት ገብተው ትምህርታቸውን ተከታትለዋል።</p>

<p>ክቡር ዶክተር ሀዲስ አለማየሁ ያሳተሟቸው መጻሕፍትን የትምህርትና የትምህርት ቤት ትርጉም፣ ተረት ተረት የመሠረት፣ ፍቅር እስከመቃብር፣ ኢትዮጵያ ምን አይነት አስተዳደር ያስፈልጋታል?፣ ወንጀለኛው ዳኛ፣ የልምዣት፣ ትዝታ የተባሉት ሲሆኑ፣ ሌሎች ያልታተሙ በራካታ ሥራዎች እንዳሏቸውም የሕይወት ታሪካቸው ያመለክታል።</p>

<p>በሥነ ጽሑፍ ላበረከቱት አገልግሎት የቀዳማዊ ኅያለሥላሴ ሽልማት ድርጅት የሥነ-ጽሑፍ ተሸላሚ የነበሩ ሲሆኑ፣ የጐልድ ሜርኩሪ ሽልማትም አግኝተዋል። በቅርብ አመትም የአዲስ አበባ ዩኒቨርስቲ የክብር ዶክትሬት ማዕረግ ሰጥቷቸዋል።</p>

<p>በ94 ዓመታቸው ያረፉት ክቡር ዶክተር ሀዲስ ዓለማየሁ የቀብር ሥነ ሥርዓት ላይ ብፅዕ ወቅዱስ አቡነ ጳውሎስን ጨምሮ ሌሎች ከፍተኛ ባለሥልጣናት፣ የሙያ አፍቃሪዎቻቸውና ቤተሰቦቻቸው ተገኝተዋል።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን ህዳር 29 ቀን 1996</a></p>

</body>
</html>	














