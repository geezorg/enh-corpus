<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያና ግብፅ የትብብር ግንኙነታቸውን ለማጠናከር ተስማሙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢትዮጵያና ግብፅ የትብብር ግንኙነታቸውን ለማጠናከር ተስማሙ</h2>


<p>ኢትዮጵያና ግብፅ በመካከላቸው ያለውን የቆየ ግንኙነት በኢኮኖሚ፣ በኢንቨስትመንትና በቱሪዝም መስኮች በአዲስ መልክ ለማስፋፋት ከስምምነት ላይ መድረሳቸውን በግብፅ የኢትዮጵያ አምባሳደር አስታወቁ።</p>

<p>አምባሳደር ግርማ አማረ ይህንን የገለጹት፣ የውጭ ጉዳይ ሚኒስትር ስዩም መስፍን በግብፅ ያደረጉትን የሁለት ቀናት የስራ ግብኝት አጠናቀው ከትናንት በስቲያ ምሽት አዲስ አበባ ሲገቡ ቦሌ አለም አቀፍ አውሮፕላን ጣቢያ በሴጡት መግለጫ ነው።</p>

<p>አምባደሩ እንዳሉት፣ የሁለቱ አገሮች የውጭ ጉዳይ ሚኒስትሮች ባደረጉት ውይይት በእንሰሳት ጤና፣ ተደራራቢ ታክስ በማስወገድና በኢንፎርሜሽን መስኮች ተባብረው ለመሥራት ተስማምተዋል።</p>

<p>ከዚህም ሌላ በሳይንሳዊ፣ ባህላዊና ቴክኒክ የትብብር መስኮችም ተቀራርበው ለመሥራት የጋራ ስምምነት ላይ መድረሳቸውን አምባሳደሩ አመልክተዋል።</p>

<p>ይህንኑ ግንኙነታቸውን ለማጠናከር ለረጅም ዓመታት ተቋርጦ የቆየው የሁለቱ አገሮች የጋራ የሚኒስትሮች ኮሚሽን እንዲቀጥልም ወስነዋል። ይኸው ሁለተኛው የጋራ የሚኒስትሮች ኮሚሽን ስብሰባም በመጪው ሚያዝያ ካይሮ ውስጥ እንዲካሄድ ከስምምነት ላይ ተደርሷል ብለዋል።</p>

<p>ከኮሚሽኑ ስብሰባ በፊት የሁለቱ አገሮች የቴክኒክ ኮሚቴዎች እየተገናኙ ስምምነት ላይ በተደረሰባቸው የተለያዩ የትብብር መስኮች ዙሪያ ስምምነቶችን አርቅቀውና አዘጋጅተው ለስምምነት ፊርማ እንዲያቀርቡ መመሪያ ተሰጥቷል።</p>

<p>በጋራ የሚኒስትሮች ስብሰባ ወቅት የሁለቱ አገሮች የንግድ ማህበረሰብ አባላት ተገናኝተው በንግድ፣ በግብርና በሌሎች የኢንቨስትመንት ጉዳዮች አብረው በሚሰሩበት መንገድ ይመክራሉ ተብሎ እንደሚጠበቅም አምባሳደሩ ተናግረዋል።</p>

<p>የውጭ ጉዳይ ሚኒስትር ስዩም በካይሮ ቆይታቸው ከጠቅላይ ሚኒስትር መለስ ዜናዊ የተላከ መልዕክት ለግብፁ ፕሬዚዳንት ሆስኒ ሙባረክ አድርሰዋል።</p>

<p>ፕሬዚዳንት ሙባረክም በዚሁ ጊዜ ጠቅላይ ሚኒስቴር መለስ በግብፅ ጉብኝት እንዲያደርጉ ግብዣ ማቅረባቸውንም አምባሳደር ግርማ ገልጸዋል።</p>

<p>የአገሮቹ ግንኙነት መጎልበት በአባይ ውሃ አጠቃቀም ዙሪአይ በአሁኑ ወቅት የተጀመረው የጋራ ምክክር የበለጠ እመርታ እንዲያገኝ የሚያግዝ መሆኑንም አባሳደሩ ጠቁመዋል።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን ህዳር 29 ቀን 1996</a></p>

</body>
</html>	














