<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሃገሪቱ የውጭ ዕዳ ጫና ማቃለያ መሥፈርትን ስላሟላች አበዳሪ አገሮች የዕዳ ስረዛ እንዲያደርጉ ጥሪ ቀረበ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ሃገሪቱ የውጭ ዕዳ ጫና ማቃለያ መሥፈርትን ስላሟላች አበዳሪ አገሮች የዕዳ ስረዛ እንዲያደርጉ ጥሪ ቀረበ</h2>


<p>ኢትዮጵያ በውጭ ዕዳ ጫና ማቅረብ የሚፈለግባትን መስፈርት ስላሟላች አበዳሪዎች ሙሉ የዕዳ ስረዛ እንዲያደርጉ ጠቅላይ ሚኒስትር መለስ ዜናዊ ጥሪ አቀረቡ። ኢትዮጵያ በሚቀጥሉት ሁለትና ሦስት ወራት በውጭ እዻ ጫና ማቃለያ ተጠቃሚ እንደምትሆን አይ.ኤም.ኤፍ አስታወቀ።</p>

<p>ጠቅላይ ሚኒስትር መለስ ትናንት ከቀትር በኋላ ከዓለም አቀፉ የገንዘብ ድርጅት አይ.ኤም.ኤፍ የአፊርካ መምሪያ ከፍተኛ አማካሪ አሞር ጣህሪ ጋር ባካሄዱት ውይይት ላይ ኢንደገለጹት፣ ኢትዮጵያ ከፍተኛ የዕዳ ጫና ላለባቸው ድሃ አገሮች የውጭ ዕዳ ጫናን ለማቃለል የሚያስችሉትን መሥፈርቶች በማሟላት በመጨረሻው ምዕራፍ ላይ ትገኛለች።</p>

<p>ኢትዮጵያ በአሁኑ ወቅት በውጭ ዕዳ ጫና ማቃለያ ፕሮግራም የመጨረሻ ምዕራፍ ላይ በመድረሷ ዓለም አቀፍ አበዳሪ አገሮችና ድርጅቶች ሙሉ የዕዳ ስረዛ እንዲያደርጉ ጠይቀዋል።</p>

<p>ኢትዮጵያ ባለፉት ስምንትና ዘጠኝ ዓመታት የተለያዩ የኢኮኒሚ ማሻሻያ ፕሮግራሞችን ስታካሂድ መቆየቷንና ዕድገት እያሳየች መምጣቷንም ገልጸዋል።</p>

<p>የኢትዮጵያ መንግሥት ባለፉቱ ዓመታት ከአይ.ኤም.ኤፍ እና ከዓለም ባንክ ጋር የተለያዩ ፕሮግራሞችን ሲያካሂድ መቆየቱን ጠቅሰው፣ በአሁኑ ወቅት የአገሪቱ የውጭ ምንዛሪ ክምችት እየተሻሻለ መምጣቱንም አስታውቀዋል።</p>

<p>በኢትዮጵያ ባለፈው ዓመት የድርቅ አደጋ ቢከሰትም ከዓለም አቀፍ ለጋሾች ጋር የድርቁን አደጋ ቢከሰትም ከዓለም አቀፍ ለጋሾች ጋር የድርቁን አደጋ ለመቋቋም መቻሉንና ኢኮኖሚውም በጥሩ ሁኔታ ላይ እንደሚገኝ መናገራቸውን ውይይቱን የተከታተሉት የገንዘብና ኢኮኖሚ ልማት ሚኒስትር ሱፊያን አሕመድ አመልክተዋል።</p> 

<p>እንደ አቶ ሱፊያን ገለጻ፣ ኢትዮጵያ የውጭ ዕዳ ጫናዋን ለማቃለል የተቀመጡ መሥፈርቶችን ለማሟላት የሚያስችሉ የተለያዩ ፕሮግራሞችን ስታካሂድ ቆይታለች።</p>

<p>ኢትዮጵያ የድህነት ቅነሳ ስትራቴጂ ሠነድን በተሟላ መልኩ በማዘጋጀት ለዓለም አቀፉ የገንዘብ ድርጅት ማቅረቧንና በአንድ ዓመት አፈጻጸም ላይ ውይይት መካሄዱን ገልጸዋል።</p>

<p>ከአለም አቀፉ የገንዘብ ድርጅት ጋር ለሚቀጥሉት ስድስት ወራት በተለያዩ ጉዳዮች ላይ በጋራ ለመሥራት ስምምነት ላይ መደረሱንም ይፋ አድርገዋል።</p>

<p>የዓለም አቀፉ የገንዘብ ድርጅት አይ ኤም ኤፍ የአፍሪካ መምሪያ ከፍተኛ አማካሪ አሞር ጣህሪ ከጠቅላይ ሚኒስትር መለስ ጋር ከተወያዩ በኋላ ለጋዜጠኞች እንደገለጹት፤ ኢትዮጵያ በሚቀጥሉት ሁለትና ሦስት ወራት በውጭ ዕዳ ጫና ማቃለያ ተጠቃሚ ትሆናለች።</p>

<p>ኢትዮጵያ በዕዳ ጫና ማቃለያው ተጠቃሚ የምትሆነው መስፈርቶቹን በማሟላት በመጨረሻው ምዕራፍ ላይ ስለምትገኝ እንደሆነም አስታውቀዋል።</p>



<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን ህዳር 12 ቀን 1996</a></p>

</body>
</html>	
