<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአባይ ድልድይን ለመሥራት የሚያስችል ስምምነት ተፈረመ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የአባይ ድልድይን ለመሥራት የሚያስችል ስምምነት ተፈረመ</h2>


<p>ከጎሃጽዮን እሰከ ደጀን ያለውን የ40 ኪሎሜትር መንገድ ደረጃ ለማሻሻልና የአባይ ድልድይን በአዲስ መልክ ለመሥራት በኢትዮጵያ መንገዶች ባለሥልጣንና በጃፓን ዓለም አቀፍ ትብብር ኤጀንሲ መካከል የመግባቢያ ስምምነት ሠነድ ተፈረመ።</p>

<p>የመንገዱን ደረጃ ለማሻሻልና የአባይን ድልድይ በአዲስ ለመሥራት የሚያስችለው የስምምነት ሰነድ ትናንት በአዲስ አበባ ሒልተን ሆቴል የተፈራረሙት የኢትዮጵያ መንገዶች ባለሥልጣን ዋና ሥራ አስኪያጅ አቶ ዛይድ ወልደገብርኤልና በጃፓን ዓለም አቀፍ ትብብር ኤጀንሲ ምክትል ዳይሬክተር አሪ ካዙሺያ ናቸው።</p>

<p>በስምምነቱ ላይ አቶ ዛይድ እንደተናገሩት ከጎሃጾን ደጀን፣ ደብረ ማርቆስ ድረስ ያለው መንገድ ለረጅም ዓመታት ጥገና ሳይደረግለት በመቆየቱ ከፍተኛ ብልሽት አጋጥሞታል።</p>

<p>መንገዱ ጉልህ ኢኮኖሚያዊ፣ ማህበራዊና ፖለቲካዊ ጠቀሜታ ያለው በመሆኑ መንግስት የመንገዱን ግንባታ ለማካሄድ ባለፉት ዓመታት በርካታ ሥራዎችን ሲያከናውን እንደነበርና የጎሃ ጽዮን- ደጀን - ደበረማርቆስንም መንገድ ለመሥራት ከጃፓን መንግሥት ጋር ውይይት ማድረጉን ጠቁመዋል።</p>

<p>በዚህም መሠረት የጎሃጽዮን ደጀንን መንገድ ለመሥራት የጃፓን መንግሥት ባለፉቱ ጊዜያት ባለሙያዎቹን በመላክ ጥናት ማካሄዱንና መንገዱንም ለመሥራት ከስምምነት ላይ መደረሱን የተናገሩት ዋና ሥራ አስኪያጁ፣ በቀጣይም ከደጀን እስከ ደብረማርቆስ ያለውን መንገድ ለመሥራት ውይይቶችን እንደሚካሄዱ ገልጸዋል።</p>

<p>የአባይ ድልድይን በጃፓን ዓለም አቀፍ ትብብር ኤጀንሲ ምክትል ዳይሬክተር አሪ ካዙሺያ በበኩላቸው እንደተናገሩት የስምምነት ፊርማ ከመፈረሙ የመንገድ ግንባታውን ለማካሄድ የመጀመሪያ ምዕራፍ ይሆናል።</p>

<p>የመንገድ ግንባታውን ለመጀመር ቀደም ሲል ከኢትዮጵያ መንገዶች ባለሥልጣን ጋር በርካታ ስራዎች መከናወናቸውን ምክትል ዳይረክተሩ ጠቁመዋል።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን ህዳር 10 ቀን 1996</a></p>

</body>
</html>	














