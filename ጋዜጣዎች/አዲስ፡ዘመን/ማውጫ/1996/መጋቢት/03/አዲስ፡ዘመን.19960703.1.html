<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በሰሜን ሸዋ ዞን በበቀል ወንጀል ሳቢያ በየዓመቱ ከ200 በላይ ሰዎች እንደሚሞቱ ተገለጸ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በሰሜን ሸዋ ዞን በበቀል ወንጀል ሳቢያ በየዓመቱ ከ200 በላይ ሰዎች እንደሚሞቱ ተገለጸ</h2>


<p>በኦሮሚያ ክልል ሰሜን ሸዋ ዞን በሚፈጸመው የበቀል ጥቃት በየዓመቱ ከሁለት መቶ በላይ ሰዎች ሕይወታቸውን ሲያጡ ከአንድ ሺ አምስት መቶ ያላነሱት ለከባድ የአካል ጉዳት እየተዳረጉ መሆናቸውን የዞኑ ፖሊስ መምሪያ ገለጸ።</p>

<p>የመምሪያው የወንጀል ምርመራ ክፍል ኃላፊ መቶ አለቃ አየለ ገመቹ እንደገለጹት የዞኑን ነዋሪዎች በጐጂ ልማድ ለብቀላ በማነሳሳት ወንጀሉ እንዲስፋፋ ካደረጉት ምክንያቶች የግጦሽ መሬት፣ የእርሻ ማሳ፣ በተቃራኒ ፆታና ሌሎች ጥቅማ ጥቅሞች ላይ የሚነሱ ግጭቶች በቀደምትነት ተመዝግበዋል።</p>

<p>የድብደባና የግድያ ወንጀሉን ለመቀነስ ፖሊስ ትምህርት ቢሰጥም የተፈለገው ለውጥ አልተገኘም ያሉት ኃላፊው፤ ባለፉት ስድስት ወራት ብቻ 109 ሰዎች መገደላቸውንና 560ዎቹ ደግሞ በጽኑ መቁሰላቸውን አመልክተዋል።</p>

<p>ከሚጠፋው ሕይወትና ከሚደርሰው የአካል ጉዳት በተጨማሪ ከፍተኛ ቁጥር ያለው ሕዝብ የልማት ሥራውን ትቶ በከሳሽነት፣ በምስክርነትና በተከሳሽነት ፍርድ ቤት ለመመላለስ መገደዱን የጠቆሙት መቶ አለቃ አየለ፣ በዚሁ መነሻ በተያዘው ዓመት አሥር ሺ ተከሳሾችና ምስክሮችን ፖሊስ አስገድዶ ፍርድ ቤት እንዲያቀርብ መጠየቁን አስረድተዋል።</p>

<p>እነዚህ ግለሰቦች ጉዳያቸው ውሳኔ እንስኪያገኝ ድረስ ፍርድ ቤት መመላለሳቸውና የተወሰኑት በእስር ላይ መቆየታቸው ፍትህን ከማስከበር አኳያ ተገቢ ቢሆንም ከአካባቢው ልማትና ከአገሪቱ ኢኮኖሚ አንጻር ከፍተኛ ጉዳት ያለው መሆኑን ኃላፊው ተናግረዋል።</p>

<p>የዞኑ ከፍተኛ ፍርድ ቤት ፕሬዚዳንት አቶ ገለታ ደገፉ በበኩላቸው እንደገለጹት፤ የሚቀርቡት ውስብስብ የነፍስ ግድያና የድብደባ ወንጀል ክሶች ካለው የሰው ኃይልና በጀት ጋር የማይመጣጠኑ በመሆናቸው በፍትህ አሰጣጥ ላይ አሉታዊ ተጽእኖ አስከትለዋል።</p>

<p>የዞኑ ፍትህ ጉዳይ መምሪያ ኃላፊ አቶ ከድር አሊይ ስለጉዳዩ ተጠይቀው ችግሩ ከጐጂ ልማድ ጋር ተያይዞ ሥር የሰደደ በመሆኑ ባጭር ጊዜ ለማስወገድ እንደማይቻል ጠቅሰው፤ በሂደት ለመቀነስ ኅብረተሰቡ በሕግ የበላይነት ብቻ አምኖ እንዲዳኝ የሚያስችል የተቀናጀና ቀጣይነት ያለው ትምህርት ይሰጣል ብለዋል።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን መጋቢት 3 ቀን 1996</a></p>

</body>
</html>	














