<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በአቴንስ ኦሊምፒክ ለተካፈሉ አሰልጣኞችና አትሌቶች የገንዘብ ሽልማት ተሰጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በአቴንስ ኦሊምፒክ ለተካፈሉ አሰልታጣኞችና አትሌቶች የገንዘብ ሽልማት ተሰጠ</h2>

 
<p>በአቴንስ ኦሊምፒክ ተካፍለው ኢትዮጵያን ለአመርቂ ውጤት ላበቁ አትሌቶችና አሰልጣኞች ከአንድ ሚሊዮን ብር በላይ የማበረታቻ ሽልማት ተሰጠ።</p>

<p>የማበረታቻ የገንዘብ ሽልማቱን ያዘጋጀው የኢፌዴሪ መንግስት ሲሆን፣ አትሌቶቹና አሰልታኞቹ ትናንት በብሄራዊ ቤተ መንግስት ተገኝተው ከፕሬዚዳንት ግርማ ወልደ ጊዮርጊስ እጅ ሽልማታቸውን ተረክበዋል።</p>

<p>በአቴንስ ኦሊምፒያድ ለተገኘው አመርቂ ውጤት ከፍተኛ አስተዋጽኦ ያደረጉት የ10 ሺና 5 ሺ ሜትር ዋና አሰልጣኝ ዶክተር ወልደ መስቀል ኮስትሬ 100ሺ ብርና የምስክር ወረቀት ተሸልመዋል። ምክትል አሰልጣኞቹ ሻምበል ቶሎሳ ቆቱ፣ አቶ ካሳ አለማየሁ የማራቶን አሰልጣኞች ዶክተር ይልማ በርታና ሻምበል ዘላለም ደስታ የመካከለኛ ርቀት አሰልጣኞች ኢንስፔክተር ትዕዛዙ ውብሸትና መቶ አለቃ ሁሴን ሾብ እንዲሁም የቦክስ አሰልጣኙ ሚስተር ኔሪድዮ እያንዳንዳቸው የ60 ሺህ ብር ሽልማት አግኝተዋል።</p>

<p>በውድድሩ ላይ የወርቅ ሜዳሊያ ያስገኙ አትሌቶች እያንዳንዳቸው 75ሺ ብር ሲሸለሙ፣ የብር ሜዳሊያ ያስገኙ 50 ሺ ብር፣ የነሐስ ሜዳሊያ ያስገኙ ደግሞ 30 ሺ ብር እንዲሁም ዲፕሎማ ያገኙ አትሌቶች እያንዳንዳቸው 10 ሺህ በር ተሸልመዋል። አትሌቶቹ ከገንዘብ ሽልማቱ በተጨማሪ የምስክር ወረቀት ተሰጥቷቸዋል። ቀሪ አትሌቶች ደግሞ በተሳታፊነት የ5 ሺህ ብር ሽልማት ተበርክቶላቸዋል።</p>

<p>በዚሁ መሰረት አትሌት ቀነኒሳ በቀለና መሰረት ደፋር ለእያንዳንዳቸው 75ሺህ ብር ስለሺ ስህን ፣ እጅጋየሁ ዲባባና ቀነኒሳ በቀለ እያንዳንዳቸው 50 ሺ ብር አትሌት ጥሩነሽ ዲባባና ደራርቱ ቱሉ እያንዳንዳቸው 30 ሺ ብር ተሸልመዋል።</p>

<p>ዲፕሎማ ያመጡት አትሌቶች ሻለቃ ኃይሌ ገ/ሥላሴ፣ ወርቅነሽ ኪዳኔ፣ ገብረእግዚአብሔር ገ/ማርያም፣ ደጀኔ ብርሃኑና እልፍነሽ ዓለሙ እያንዳቸው የ10 ሺህ ብር ሽልማት አግኝተዋል። </p>

<p>ከገንዘቡ ሽልማት ሌላ በኦሊምፒክ ተሳትፎአቸውና በሌሎችም ዓለም አቀፍ ሻምፒዮናዎች አመርቂ ውጤት ላስመዘገቡና ለወጣት አትሌቶች አርአያ ለሆኑት ሻለቃ ኃይለ ገ/ሥላሴና ሻለቃ ደራርቱ ቱሉ የአትሌት አበበ ቢቂላ ምስል ያለበት ልዩ ሽልማት ተሰጥቷቸዋል።</p>

<p>በአቴንስ የተካፈሉትን አትሌቶች ጤንነት ሲንከባከቡ የነበሩት ሐኪሞች ዶ/ር አያሌው ጥላሁን 10 ሺ ብር ወይዘሮ ፀሐይ ታደሰ 5 ሺ ብር እንዲሁም ዶክተር ዳዊት ታምራት የምስክር ወረቀት ተሸልመዋል። ለኢትዮጵያ ኦሊምፒክ ኮሚቴ የሥራ አስኪያጅ ኮሚቴ አባላትና አትሌቶችን ላፈሩ የስፖርት ክለቦችም የምስክር ወረቀት ተበርክቶላቸዋል።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን ነሐሴ 28 ቀን 1996</a></p>

</body>
</html>	
