<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አትሌት መሰረት ደፋር የበጐ ፈቃድ አምባሳደር ሆና ተሾመች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">አትሌት መሰረት ደፋር የበጐ ፈቃድ አምባሳደር ሆና ተሾመች</h2>


<p>በአቴንስ ኦሊምፒያድ በ5 ሺ ሜትር የአትሌቲክስ ውድድር የወርቅ ሜዳሊያ ያገኘችው አትሌት መሰረት ደፋር የተባበሩት መንግስታት የሥነ ህዝብ ጉዳይ ጽሕፈት ቤት የበጐ ፈቃድ አምባሳደር ሆና ተሾመች።</p>

<p>የድርጅቱ ጽሕፈት ቤት ትናንት ምሽት በሸራተን ሆቴል ባዘጋጀው ልዩ ፕሮግራም ላይ እንደተገለጸው፤ አትሌት መሰረት ደፋር በአቴንስ ኦሊምፒያድ ያሳየችው ጥረት፣ ጥንካሬና ድል ለሌላ ትልቅ ኃላፊነት እንድትታጭና እንድትመረጥ አድርጓታል።</p>

<p>በፕሮግራሙ ላይ እንደተመለከተው አትሌት መሰረት በኢትዮጵያ የድርጅቱ የበጐ ፈቃድ አምባሳደር መሆኗ ኢትዮጵያውያን ሴቶች የሚያጋጥማቸውን የኢኮኖሚ፣ የማህበራዊ፣ የፖለቲካ የባህልና የሃይማኖት ተፅዕኖዎች ሁሉ ተቋቁመው አገራቸው በእድገት ጉዳና እድትራመድ ለሚደረገው ጥረት እገዛ እንዲያደርጉ ይረዳል።</p>

<p>የተባበሩት መንግሥታት የሥነ ሕዝብ ጉዳይ ጽሕፈት ቤት ተወካይ ዶክተር ሞኒኬ ራኮቶማላላ እንደተናገሩት፣ መሰረት የተሰጣትን ኃላፊነት በመቀበሏ ለታላቅ ደረጃ ያደረሳት ማህበረሰብ ከተጋረጠበት የድህነት፣ የኤች.አይ.ቪ/ኤድስ፣ ያለእድሜ ጋብቻ ጐጂ ባሕሎችና ሌሎች ተያያዥ ችግሮች እንዲላቀቅ ትምህርትና ቅስቀሳ ታደርጋለች፣ ከፖሊሲ ቀረጻ ጀምሮ ሴቶች የተሻለ ሕይወት እንዲመሩ ሁኔታዎች እንዲመቻቹ በማድረግ ጥረት ውስጥ የበኩላውዋን ሚና ትጫወታለች።</p>

<p>ለሥራ በተዛወወሩባቸው በርካት ታዳጊ አገሮች ሩቅ ግብ ያላቸው መሪዎችን ሕይወታቸውን ለማሻሽል ሌት ተቀን የሚደክሙ ሰዎችን እንዳዩ የተናገሩት ዶክተር ራኮቶማላ ድህነት፣ጦርነትና የጥቃት ተግባሮች ከሁሉም በላይ ሴቶችንና ሕፃናትን በእጅጉ እንደሚጎዱ አስረድተዋል ይህ ፈታኝ ሁኔታ እንዲቃለልና ሴቶች የእኩልነት መብታቸው እንዲከበር የመሰረት አይነት አትሌቶች መገኘት ትልቅ እገዛ እንደሚያደርግ አመልክተዋል። በመሰረት በጥረቷ ያገኘችው ዓለም አቀፋዊ እውቅና ደስታው የሷ ብቻ ሳይሆን የኛም ጭምር ነው ሲሉ አወድሰውታል።</p>

<p>አትሌት መሰረት በበኩሏ ኢትዮጵያውያን ወገኖቿ በኤች አይ ቪ ኤድስና ድህነት እየደረሰባቸው ያለው ጉዳይ እንደሚያሳስባት አመልክታ፣ የተባበሩት መንግስታት ሥነ ሕዝብ ጉዳይ ጽሕፈት ቤት የሰጣትን ኃላፊነት በአግባቡ ለመወጣት ቃል ገብታለች። በአቴንስ ኦሊምፒያድ ላስመዘገበቸው ታልቅ ድል ከጎኗ ሆነው ላበረታቷት ቤተሰቦቿ ለጓደኞቿና ለስፖርት አጋሮቿ ምሥጋና አቅርባለች።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን ጳጉሜን 03 ቀን 1996</a></p>

</body>
</html>	
