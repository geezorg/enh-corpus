<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሦስት ኢትዮጵያውያን ተመራማሪዎች የቶሬ ጎዳል ሽልማት አገኙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ሦስት ኢትዮጵያውያን ተመራማሪዎች የቶሬ ጎዳል ሽልማት አገኙ</h2>


<p>ሦስት ኢትዮጵያውያን ወጣት ተመራማሪዎች የሦስተኛው ዙር ዓመታዊ የቶሬ ጎዳል ሽልማት አሸናፊ ሆኑ።</p>

<p>በአርማወር ሀንሰን የምርምር ተቋም ግቢ ውስጥ ከትናንት በስቲያ በተካሄደው የሽልማት አሰጣጥ ሥነ ሥርዓት ላይ በተላላፊ በሽታዎች ላይ ምርምር ያካሄዱት ዶክተር ሙሐመድ አህመድ ያሲን፣ ዶክተር ስርካለም ታደሰና አቲጅክሳ ክሳሁን የሥስተኛው ዙር ዓመታዊ የቶሬ ጎዳል ሽልማት አሸናፊ በመሆን እያንዳንዳቸው የወርቅ ሜዳሊያ፣ ሰርቲፊኬትና ሁለት ሺ ብር ከአዲስ አበባ ዩኒቨርሲቲ ፕሬዚዳንት ፕሮፌሰር እንድሪያስ እሸቴ ተቀብለዋል።</p>

<p>በተቋሙ የባላደራ ቦርድ በፀደቀ መስፈርት መሠረት በተለምዶ የሳንምባ በሽታ የሚባለውን የምርመራ ሂደት ቀልጣፋና አስተማማኝ ለማድረግ የሚያስችል ምርምር ያካሄዱት ዶክተር ሙሐመድ፣ ሒልሚነት በተባለው የዶሮ በሽታ ዙሪያ ምርምር የሰሩት ዶክተር ስርካለምና ብሩሰለሲ በተባለው ከእንሰሳት ወደ ሰው በሚተላለፍ በሽታ ስርጭትና መተላለፊያ መንገዶች ላይ ጥናት ያካሄዱት አቶ ጂክሳ የ2003 (እ.ኤ.አ) አሸናፊ ሆነው መመረጣቸውን ከተቋሙ የወጣ መግለጫ አመልክቷል።</p>

<p>ዶክተር ሙሐመድና አቶ ጂክሳ ሽልማቱን በሥነ ሥርዓቱ ላይ ተገኝተው ሲቀበሉ ለከፍተኛ ትምህርት ውጭ አገር ያሉት ዶክተር ስርካለም በተወካያቸው በኩል ሽልማቱን አግኝተዋል።</p>

<p>የቶሬ ጎዳል ሽልማት በተለይ በአገሪቱ ዋና ዋና በሽታዎች ላይ ምርምር ለሚያካዱ ወጣት ኢትዮጵያውያን ተመራማሪዎች ዕውቅና ለመስጠትና ለማበረታታት እ.ኤ.አ ከ2001 ጀምሮ በርማወር ሐንሰን ምርምር ተቋም አማካኝነት የሚሰጥ ሽልማት ነው።</p>

<p>በተቋሙ ባካሄዱት የምርምር ሥራ የዶክትሬት ዲግሪያቸውን ያገኙት ዶክተር ቶሬ ጎዳል ኖርዌያዊ ሳይንቲስት ሲሆኑ የተቋሙ ሁለተኛ ዳይሬክተር ሆነው አገልግለዋል። ዶክተሩ በሽልማት ካገኙት ገንዘብ ለሽልማት እንዲሰጥ በባንክ ወለድ የተገኘውን 15 ሺህ ዶላር መለገሳቸውን ለማወቅ ተችሏል።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን ታህሳስ 5 ቀን 1996</a></p>

</body>
</html>	














