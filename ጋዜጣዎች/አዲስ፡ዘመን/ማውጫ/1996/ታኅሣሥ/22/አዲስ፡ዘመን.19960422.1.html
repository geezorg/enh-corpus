<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያ ሱዳንና የመን ስምምነታቸውን በቅርቡ ተግባራዊ እንደሚያደርጉ ይጠበቃል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢትዮጵያ ሱዳንና የመን ስምምነታቸውን በቅርቡ ተግባራዊ እንደሚያደርጉ ይጠበቃል</h2>


<p>ኢትዮጵያ ሱዳንና የመን የተፈራረሟቸው በርካታ ስምምነቶች በአዲሱ የአውሮፓውያን ዓመት ወደ ተግባር ይሸጋገራሉ ተብሎ እንደሚጠበቅ የውጭ ጉዳይ ሚኒስትር ስዩም መሥፍን አስታወቁ።</p>

<p>አቶ ስዩም እንደገለጹት፤ ሶስቱ አገራት ከተፈራረሟቸውና በየአገራቱፓርላማዎች ከፀደቁ በኋላ ወደ ተግባር ከሚሸጋገሩት ስምምነቶች አንዱ ነጻ የንግድ ቀጣና መመሥረት ነው።</p>

<p>በኢትዮጵያ በሱዳን መካከል ነጻ የንግድ ቀጣና መመሥረቱንና በሁለቱ አገራት መካከል የሚካሄደው የንግድ ልውውጥ ከታሪፍ ነጻ መሆኑን አስታውቀዋል።</p>

<p>የመንም ወደፊት በነጻ የንግድ ቀጣናው እንደምትካተት ጠቅሰው፣ በሦቱ አገራት መካከል የሚመሰረተው ነፃ የንግድ ቀጣና የሕዝብ ለሕዝብ ግንኙነትን ለማጠናከርና ለሕዝቦቻቸው የጋራ ጥቅም ከፍተኛ አስተዋጽኦ እንዳለው ገልጸዋል።</p>

<p>ኢትዮጵያ፣ ሱዳንና የመን የጋራ የንግድ ምክር ቤትና ነጻ የኢንዱስትሪ ቀጥና ለማቋቋም መስማማታቸውን የገለጹት አቶ ስዩም ስምምነቶቹ የሦስቱን አገራት የግል ባለሃብቶች በማሳተፍ የንግድና የኢንቨስትመንት እንቅስቃሴን ለማሳደግ እንደሚያስችልም ተናግረዋል።</p>

<p>በሦስቱ አገራት ነጻ የኢንዱስትሪ ቀጣና ለማቋቋም የተደረሰው ስምምነት በየአገራቱ የሚገኙ ኢንዱስትሪ ለማቋቋም ለሚፈልጉ ባለሃብቶች አድኑ በሌላው ሥር በቀላሉ ኢንዱስትሪ ለማቋቋም የሚችሉበትን ምቹ ሁኔታ እንደሚፈጥር አስረድተዋል።</p>

<p>እንዲሁም ከሦስቱ አገራት ውጪ የሚገኙ ባለሃብቶች በአገራቱ ውስጥ ኢንዱስትሪ ለማቋቋም የሚያስችል እንደሆነ አመልክተዋል።</p>

<p>ኢትዮጵያ ፣ ሱዳንና የመን በንግድ በኢንቨስትመንት በባሕልና በሌሎችም መስኮች በርካታ ስምምነቶችን መፈራረማቸውንም አስታውቀዋል።</p>

<p>እንደ አቶ ስዩም ገለጻ ሦስቱ አገራት የመሰረቱት የሰነዓ የትብብር መድረክ ማንኛውንም ለጋራ የሕዝቦች ዕድገት፣ የጋራ የልማትና ብልጽግና ፍላጎት ያለውን አገር ለማሳተፍ ዝግጁ ነው።</p>

<p>በአዲስ አበባ የተካሄደው ሁለተኛው የሰነዓ ትብብር መድረክ የመሪዎች ጉባኤ ሲጠናቀቅ ጠቅላይ ሚኒስትር መለስ ዜናዊ፣ የሱዳኑ ፕሬዚዳንት ኦማር ሐሰን አል-በሽርና የየመኑ ፕሬዚዳንት ዓሊ አብደላ ሳላህ የሦስቱን አገሮች የትብብር መድረክ ተቋማዊ ለማድረግ የሚያስችል ስምምነት ተፈራርመዋል።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን ታህሳስ 22 ቀን 1996</a></p>

</body>
</html>	














