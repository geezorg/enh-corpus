<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአየርላንድ ፓርላማ የልዑካን ቡድን ኢትዮጵያን እየጎበኘ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የአየርላንድ ፓርላማ የልዑካን ቡድን ኢትዮጵያን እየጎበኘ ነው</h2>


<p>በአየር ላንድ ፓርላማ የውጭ ግንኙነት ጥምር ኮሚቴ ሊቀመንበር በዶክተር ሚካኤል ውድ የሚመራ የልዑካን ቡድን ከትናንት ጀምሮ ኢትዮጵያን ለዘጠኝ ቀናት በመጎብኘት ላይ መሆኑን የአየርላንድ ኤምባሲ አስታወቀ።</p>

<p>በኢትዮጵያ የአየርላንድ ኤምባሲ ትናንት እንደገለጸው፤ የኮሚቴውን ሊቀመንበር ጨምሮ ምክትል ሊቀመንበሩ ሚስተር ት ካሬና የፖሊሲ አማካሪው ሚስተር ዴርሞት ማሆኒ በአባልነት የሚገኙበት የልዑካን ቡድኑ ጉብኝት በሁለቱ አገራት መካከል ያለውን የጋራ ግንኙነት ያጠናክራል።</p>

<p>የጉብኝቱ ዓላማ አየርላንድ ለኢትዮጵያ የምታደርገው የልማት ትብብር ተግባራዊ በሚሆንበት አሠራር ላይ ለመነጋገር መሆኑን ኤምባሲው አስታውቋል። </p>

<p>የፓርላማ አባላቱ በቆይታቸው ጠቅላይ ሚኒስትር መለስ ዜናዊን ጨምሮ ከከፍተኛ የኢትዩጵያ መንግስት ባለሥልጣናት ጋር ተገናኝተው እንደሚነጋሩ ይጠበቃል።</p>

<p>እንዲሁም ከተቃዋሚ የፖለቲካ ፓርቲዎች፣ ከሲቪል ማህበረሰብ ተወካዮች፣ በአየርላንድ ድጋፍ ኢትዮጵያ ውስጥ ከሚንቀሳቀሱ የረድኤት ድርጅቶች፣ ከአየር ላንድ ኮሚኒቲ አባላት ጋርም እንደሚገናኙ ኤምባሲው ጨምሮ አስታውቋል።</p>

<p>እንዲሁም በአየርላንድ የልማት ትብብር አማካይነት በትግራይ በመካሄድ ላይ ያለውን ፕሮጀክት እንደሚመለከቱም ታውቋል።</p>

<p>የአየርላንድ መንግስት በአፍሪካ ውስጥ የሁለትዮሽ የልማት ትብብርን ከመሰረተባቸው ስድስት አገራት አንዷ ኢትዮጵያ መሆኗን ኤምባሲው ተቁሟል።</p>

<p>የአየርላንድ የልማት ትብብር እ.ኤ.አ በ2003 ለኢትዮጵያ 240 ሚሊዮን ብር መስጠቱን ጠቁሞ፣ በተያዘው የፈረንጆቹ 2004 ደግሞ 275 ሚሊዮን ብር ለመርዳት ማቀዱን አስታውቋል።</p>

<p>የዕርዳታ ገንዘቡ የሚውለው በፌዴራልና በክልል ደረጃ ለሚካሄዱ የጤና አገልግሎት ማስፋፊያ ፕሮግራሞች፣ ለመምህራን ሥልጠና ለምግብ ዋስትና፣ ኤች አይ ቪ/ ኤድስን ለመከላከልና ለሌሎችም ተግባራት መሆኑን ኤምባሲው አብራርቷል።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን መስከረም 04 ቀን 1997</a></p>

</body>
</html>	
