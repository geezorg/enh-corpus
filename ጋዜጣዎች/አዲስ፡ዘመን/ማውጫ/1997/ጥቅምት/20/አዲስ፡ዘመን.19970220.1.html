<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የምርጫ ተወዳዳሪዎች የድጋፍ ፊርማ የማሰባሰብ ሥራ ዛሬ ይጀመራል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የምርጫ ተወዳዳሪዎች የድጋፍ ፊርማ የማሰባሰብ ሥራ ዛሬ ይጀመራል</h2>


<p>ኢትዮጵያ ውስጥ በመጪው ግንቦት ለሚካሄደው ብሔራዊ ምርጫ የዕጩ ድጋፍ ሰጪዎች ፊርማ የማሰባሰብ ሥራ ዛሬ እንደሚጀመር የኢትዮጵያ ብሔራዊ ምርጫ ቦርድ ጽህፈት ቤት አስታወቀ።</p>

<p>የቦርዱ ጽህፈት ቤት ምክትል ዋና ኃላፊ አቶ ተስፋዬ መንገሻ ትናንት እንደገለጹት፤ በዕጩነት ለመወዳደር የሚፈልግ ማንኛውም ሰው ከሚኖርበት የወረዳ ጽህፈት ቤትና ከቦርዱ ዋና ጽህፈት ቤት በመቅረብ የድጋፍ ማሰባሰቢያ ቅጽ 11ሀ ናሙናውን በነገው ዕለት መውሰድ ይችላል።</p>

<p>በፖለቲካ ድርጅት ተወክለውም ሆነ በግል የሚቀርቡ ተወዳዳሪዎች በዕለቱ የምርጫ አፈፃፀም የጊዜ ሰሌዳና የድጋፍ ማሰባሰቢያ ቅጽ ከየጽህፈት ቤቶቹ በመረከብ መወዳደር በፈለጉ ምርጫ ክልልና ወረዳ እየተዘዋወሩ የድጋፍ ፊርማውን ማሰባሰብ ይችላሉ ብለዋል።</p>

<p>በምርጫ ክልሉ ለሕዝብ ተወካዮች ወይም ለክልል ምክር ቤት አባልነት በዕጩነት ለመመዝገብና በምርጫ ለመወዳደር የሚፈልግ ማንኛውም ሰው የሚቀርበው በፖለቲካ ድርጅት ከሆነ ከ500 እና ከዚያም በላይ ፊርማ ማሰባሰብ እንደሚኖርበት አስታውቀዋል።</p>

<p>ዕጩ ተወዳዳሪው የሚቀርበው በግሉ ከሆነ አንድ ሺ እና ከዚያም በላይ የአካባቢ ነዋሪዎችን ፊርማ ማሰባሰብ ይጠበቅበታል ብለዋል።</p>

<p>በቦርዱ ጽህፈት ቤት የተዘጋጁ በራሪ ጽሑፎችና የምርጫ ሰነዶች በአሁኑ ወቅት በአብዛኛው የአገሪቱ ወረዳዎች መድረሳቸውን አመልክተው፤ በየትምህርት ቤቶች ጽህፈት ቤቶቹም መሰራጨታቸውን አስታውቀዋል።</p>

<p>በመሆኑም ቦርዱ ባወጣው የጊዜ ሰሌዳ መሠረት በዛሬው ዕለት የድጋፍ ፊርማ የማሰባሰብ ሥራ በአዛኛዎቹ ወረዳዎች እንደሚጀመር አቶ ተስፋዬ ገልጸው፤ የዕጩዎች የፊርማ ማሰባሰቢያ እንቅስቃሴ እስከ ታህሳስ 28 እንደሚቀጥል ጠቁመዋል።</p>

<p>በምርጫ ለመወዳደር የሚፈልጉ ዕጩዎች ያሰባሰቡት የድጋፍ ፊርማ ከታህሳስ 10 ቀን እስከ ታህሳስ 30 ቀን 1997 ዓ.ም ድረስ እንደሚጣራ አመልክተዋል።</p>

<p>ታህሳስ 10 ቀን 1997 የምርጫ ክልል ጽህፈት ቤቶች በይፋ ተከፍተው ሥራ እንደሚጀምሩ አቶ ተስፋዬ ገልጸዋል።</p>

<p>በዚሁ ዕለት ያሰባሰቡትን ፊርማ ለአጣሪ የምርጫ ጣቢያ ጽህፈት ቤቶች ማቅረብ እንደሚገባቸው ጠቁመው፤ ትክክለኛነቱ የተረጋገጠ ዕጩ በምርጫው ለመወዳደር በየምርጫ ክልል ጽህፈት ቤቱ በተጠቋሚ ዕጩነት መመዝገብ የሚጀምርበት መሆኑንም አስረድተዋል።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን ጥቅምት 20 ቀን 1997</a></p>

</body>
</html>	
