<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አንሚ 5ኛ የመረጃ ማዕከሉን በአዲግራት ከፈተ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">አንሚ 5ኛ የመረጃ ማዕከሉን በአዲግራት ከፈተ</h2>


<p>የተባበሩት መንግስታት የኢትዮ ኤርትራ የሰላም አስከባሪ ልዑክ (አንሚ) አምስተኛ የመረጃ ማዕከሉን በአዲግራት ከተማ ከትናንት በስቲያ ከፈተ።</p>

<p>በመረጃ ማዕከሉ የመክፈቻ ሥነ ሥርዓት ላይ የሰላም አስከባሪው ኃላፊና የተባበሩት መንግሥታት ዋና ፀሐፊ ልዩ መልዕክተኛ አምባሳደር ሌግዌይላ ጆሴፍ ሌግዋይላ እንዳስታወቁት፣ የማዕከሉ መከፈት የአንሚንና የተባበሩት መንግስታት ድርጅትን እንቅስቃሴ የሚመለከቱ መረጃዎችን በማስተላለፍ ረገድ ትልቅ ጠቀሜታ ይኖረዋል።</p>

<p>በአዲግራትና በዙሪያዋ ለሚኖረው ማህበረሰብ የሰላም ጠቀሜታን በማሳወቅ ረገድ የሚኖረው አስተዋጽኦ የጐላ መሆኑን አስታውቀዋል።</p>

<p>ማዕከሉ በተባበሩት መንግሥታት በኩል እየተደረገ ያለው የሰላም ጥረት እንዲፋጠን ትልቅ ድርሻ እንደሚኖረው አምባሳደሩ ገልጸዋል። በአልጀርሱ ስምምነታቸው መሠረት በሁለቱ አገሮች መካከል ያለው የድንበር ማካለል ሂደት እንደሚፈፀም ማዕከሉ የጐላ ጠቀሜታ እንደሚኖረው አመልክተዋል።</p>

<p>የመረጃ ማዕከሉ በአዲግራት እንዲከፈት የተደረገው፣ ከተማዋ በሁለቱ አገሮች የድንበር አካባቢ መገኘትዋና የ15ኛው ባታልዮን (እንድካት) መቀመጫ በመሆኗም መሆኑንም ጠቁመዋል።</p>

<p>የአዲግራት ከተማ ከንቲባ አቶ ጐይቶኦም ነጋሽ በበኩላቸው ማዕከሉ የሁለቱን አገሮች ሕዝቦች በማቀራረብ ረገድ ትልቅ ድርሻ እንዳለው አስታውቀዋል።</p>

<p>የማዕከሉ በከተማዋ መከፈት ከጦርነቱ ጋር በተያያዘ ኢኮኖሚዋ የተጎዳው የአዲግራት ከተማና አካባቢዋን ነዋሪ ወደ ልማት ፊቱን እንዲያዞር የሚያስችለው ነው ብለዋል።</p>

<p>የአካባቢው ነዋሪ በልማት ስራዎች ላይ እንዲረባረብ ማዕከሉ ትልቅ አስተዋፅኦ እንደሚኖረውም አስታውቀዋል።</p>

<p>የአዲግራቱ የመረጃ ማዕከል በኢትዮጵያ ሦስተኛ ሲሆን ሁለቱ በመቀሌና በአዲስ አበባ ይገኛሉ። በመቀሌ ያለውን የመረጃ ማዕከል እስከአሁን 63ሺ የሚሆኑ ሰዎች እንደጐበኙት በወቅቱ ተጠቁሟል።</p>

<p>የመረጃ ማዕከሉ በተከፈተበት ወቅት የአንሚ ባለሥልጣናትና አባላት፣ መንግሥታዊ ያልሆኑ ተቋማት ተወካዮች የሃይማኖት አባቶችና ሌሎች ጥሪ የተደረገላቸው እንግዶች ተገኝተዋል።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን ጥቅምት 21 ቀን 1997</a></p>

</body>
</html>	
