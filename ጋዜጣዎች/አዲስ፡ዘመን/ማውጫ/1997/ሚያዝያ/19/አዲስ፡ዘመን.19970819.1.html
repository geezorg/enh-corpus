<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአክሱም ሐውልት ቀደም ሲል በቆመበት አካባቢ አዳዲስ ታሪካዊ ቅርሶች ተገኙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center">የአክሱም ሐውልት ቀደም ሲል በቆመበት አካባቢ አዳዲስ ታሪካዊ ቅርሶች ተገኙ</h2>


<p>የአክሱም ሐውልት ቀደም ሲል በቆመበትና ሌሎች በዓለም አቀፍ ቅርስነት የተመዘገቡ የአክሱም ቅርሶች በሚገኙበት አካባቢ አዳዲስ የታሪክ ቅርሶች ማግኘቱን የተባበሩት መንግሥታት የትምህርት፣ የሳይንስና የባህል ድርጅት (ዩኔስኮ) አስታወቀ።</p>

<p>ዩኔስኮ ትናንት በላከው መግለጫ እንዳመለከተው፤ አዳዲሶቹ የታሪክ ቅርሶች የተገኙት ባለፈው ሳምንት ውስጥ የአክሱም ሀውልትን ለማቆም እገዛ እንዲያደርግ በዩኒስኮ የተላከው የቅርስ ፍለጋ ባለሙያዎች ቡድን ነው።</p>

<p>በዩኒስኮ የቅርስ ማዕከል ባለሙያ ኤልዛቤጥ ዋንጋሪና የድርጅቱ የዓለም ቅርስ ማዕከል አባል ጄም ዊልያም እንደገለጹት፤ የአክሱም ሐውልት መጀመሪያ ቆሞ የነበረበት ቦታ ተቀብረው የተገኙት ቅርሶች የተለያዩ ክፍሎችና የነገሥታት መቃብሮች ናቸው።</p>

<p>በአዲሱ ግኝት አካባቢ የበርካታ የነገሥታትና ቤተሰቦቻቸው መቃብር ቤቶች መኖራቸው በባለሙያዎቹ ቡድን በተካሄደው ምርመራ መረጋገጡንም በመግለጫው ተመልክቷል።</p>

<p>የዩኒስኮ ዋና ዳይሬክተር ኮቺሮ ማቱ ሱራ አዲስ ቅርስ የመገኘቱና ዜና ሲሰሙ መሬት ውስጥ ተቀብረው የተገኙት አንዳንዶች የመቃብር ሥፍራዎች መሆናቸው «ታላቅና ጠቃሚ ግኝት» ነው ሲሉ አድናቆታቸውን ገልጸዋል።</p>

<p>በሙከራው የተከሰተው አዲስ ነገር ተመራማሪዎችን ይበልጥ እንዲሠሩ ከመጋበዙም በላይ አክሱምን ዓለም አቀፋዊ የቅርስ ምርምር መናኸሪያ ማዕከል እንደሚያደርጋት የዩኒስኮ መግለጫ ጠቁሞ፣ ይህም ለኢትዮጵያ የቱሪዝም ኢኮኖሚ ልማት ከፍተኛ አስተዋፅኦ እንደሚያበረክት አመልክቷል።</p>

<p>የዩኒስኮ ባለሙያዎች የሥነ ምድር ምርምር ከፍተኛ ኤክስፐርቶች ቡድን መሪ ፎዶልፎ ፋቶቪች እንደገለጹት፣ በተለይ የመቃብር ግኝቶቹ ጣሊያን ውስጥ በሚገኝ የዩኒቨርስቲ ቤተ ሙከራ ተቋም (ላቦራቶሪ) ውስጥ ጥልቅ የምርምር ሥራ ይካሄድባቸዋል።</p>

<p>እነዚሁ የመቃብር ግኝቶች ቀጣይ ምርምሮች በጣሊያንና በኢትዮጵያ መንግስት ሙሉ ዕውቅናና ፈቃድ እንደሚሆንም ዩኒስኮ አስታውቋል።</p>

<p>የአክሱም ሀውልትን ለማቆም እገዛ ለማድረግ ወደ ኢትዮጵያ የገባው የባለሙያዎች ቡድን የምድር ራዳርን ጨምሮ ጥልቅ የምድር ውስጥ ሁኔታን በቀላሉ ተመልክቶ መረጃ ማሰባሰብ በሚያስችል ዘመናዊና ከፍተኛ የቴክኖዎሎጂ መሣሪያዎች ያሉት መሆኑም ተጠቁሟል።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን ሚያዝያ 19 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/አዲስ፡ዘመን/ማውጫ/1997/ሚያዝያ/19/አዲስ፡ዘመን1.190897.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
