<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የብሔራዊ ምርጫ ቦርድ የመረጃ ድረ - ገጽ ይፋ ሆነ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center">የብሔራዊ ምርጫ ቦርድ የመረጃ ድረ - ገጽ ይፋ ሆነ</h2>


<p>የኢትዮጵያ ብሄራዊ የምርጫ ቦርድ በመጪው ግንቦት ስለሚካሂደው ምርጫ ለኅብረተሰቡ በቂ መረጃ ለመስጠት የሚያስችለው ድህረ-ገጽ ይፋ አደረገ። የፕሬስና የኢንፎርሜሽን ክፍሉም ትናንት በይፋ ሥራውን ጀመረ።</p>

<p>ቦርዱ ይፋ ያደረገው ድረ- ገጽ ስያሜ ደብሊው ደብሊው ደብሊው ዶት ኤሌክሽንስ ኢትዮጵያ ዶት ኦርግ የሚል ነው።</p>

<p>የብሔራዊ ምርጫ ቦርድ ባለሥልጣናት ለጋዜጠኞች በሰጡት ጋዜጣዊ መግለጫ ላይ የቦርዱ ሰብሳቢ አቶ ከማል በድሪ እንዳሉት፣ ድረ-ገጹ የብሄራዊ ምርጫ ቦርድን አደረጃጀትና አሠራር፣ ልዩ ልዩ አዋጆችን፣ ደንቦችንና የቦርዱን የዕለት ተዕለት እንቅስቃሴ የሚገልጹ መረጃዎችን የያዘ ነው።</p>

<p>አዲስ የተከፈተው የፕሬስና ኢንፎርሜሽን ክፍልም ቦርዱን የሚመለከቱ የሚዲያ ጉዳዮችን በዋነኛነት የሚያስተናግድ ሲሆን፣ ለአገር ውስጥና ለውጭ ጋዜጠኞች መደበኛ የሆኑ ጋዜጣዊ መግለጫዎችንም ያዘጋጃል።</p>

<p>ቦርዱ እስካሁን ድረስ ምርጫውን በተመለከተ ያከናወናቸውን ተግባራት አስመልክተው አቶ ከማል እንደተናገሩት ለግንቦቱ ምርጫ ሁለት ታላላቅ የሆኑትን የመራጮችና የተመራጮች ምዝገባ ተግባራትን አከናውኖ በተሳካ ሁኔታ አጠናቋል።</p>

<p>ለሕዝብ ተወካዮች ምክር ቤት አንድ ሺ 845 ተወዳዳሪዎች ሲቀርቡ ከነዚህም መካከል 271ዱ ሴቶች መሆናቸውን ገልጸዋል። ለክልል ምክር ቤቶች ከቀረቡት ሦስት ሺ 662 ተወዳዳሪዎች መካከል ደግሞ 826ቱ ሴቶች መሆናቸውንም ተናግረዋል።</p>

<p>በአጠቃላይ 35 የፖለቲካ ፓርቲዎች በውድድሩ እየተሳተፉ እንደሚገኙ የገለጹት አቶ ከማል፣ ቦርዱ በአሁኑ ጊዜ የድምጽ መስጫ ወረቀት በማተምና በማሸግ ላይ መሆኑን አስታውቀዋል።</p>

<p>የፖለቲካ ፓርቲዎችን የጋራ መድረክ ለማቋቋም እንቅስቃሴ እየተደረገ መሆኑን ጠቁመው፤ ፓርቲዎች በምርጫ ቦርድ ሰብሳቢነት እየተገናኙ በፖለቲካ ፓርቲዎች የመተዳደሪያ ደንብና በሚገዙበት የሥነ ምግባር ደንብ ላይ በመወያየት ላይ መሆናቸውን አመልክተዋል።</p>

<p>የዩኒቨርስቲ ተማሪዎች በተመለከተ ቦርዱ በወሰነው መሠረት በምርጫው የሚሳተፉ ሲሆን፣ የሚመርጡትም ለሚገኙበት ቀበሌ ሳይሆን ለመጡበት ቀበሌ እንደሆነ አስረድተዋል።</p>

<p>እንደ አቶ ከማል ገለጻ፣ ከዛሬ ጀምሮ ለተማሪዎቹ ምርጫን በተመለከተ ሥልጠና ይሰጣቸዋል።</p>

<p>ለቦርዱ ምርጫውን በተመለከተ በመራጮችና በዕጩዎች ምዝገባ ላይ በአጠቃላይ 50 የሚደርሱ ቅረታዎች ቀርበው ለአብዛኞቹ በወቅቱ ምላሽ ተሰጥቷቸዋል።</p>

<p>ጋዜጣዊ መግለጫው በብሔራዊ ምርጫ ቦርድ ሲሰጥ ይህ የመጀመሪያው ይሁን እንጂ ወደፊትም በፕሬስና ኢንፎርሜሽን ክፍሉ በኩል እንደሚቀጥል ተናግረዋል።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን መጋቢት 19 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/አዲስ፡ዘመን/ማውጫ/1997/መጋቢት/19/አዲስ፡ዘመን2.190797.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
