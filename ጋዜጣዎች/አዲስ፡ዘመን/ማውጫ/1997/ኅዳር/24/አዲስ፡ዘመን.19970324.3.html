<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ለአክሱም ሐውልት አቀባበል በጎ አድራጊዎችና ሕዝቡ ትብብር እንዲያደርጉ ተጠየቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ለአክሱም ሐውልት አቀባበል በጎ አድራጊዎችና ሕዝቡ ትብብር እንዲያደርጉ ተጠየቀ</h2>


<p>የአሁኑ የኢትዮጵያ ትውልድና መንግሥት ከፍተኛ ዲፕሎማሳዊ ትግልና ጥረት ውጤት የሆነው የአክሱም ሐውልት ከ67 ዓመት ስደት በኋላ በወራት ውስጥ ወደ እናት አገሩ ሲመለስ ለሚደረገው አቀባበል ባለታሪኩ ህዝብና በጎ አድራጊዎች ትብብር እንዲያደርጉ ጥሪ ቀረበ።</p>

<p>የኢትዮጵያ ትውልድና መንግሥት ከፍተኛ ዲፕሎማሳዊ ትግልና ጥረት ውጤት የሆነው የአክሱም ሐውልት ከ67 ዓመት ስደት በኋላ በወራት ውስጥ ወደ እናት አገሩ ሲመለስ ለሚደረገው አቀባበል ባለታሪኩ ህዝብና በጎ አድራጊዎች ትብብር እንዲያደርጉ ጥሪ ቀረበ።</p>

<p>የአክሱም ሐውልት ብሔራዊ አስመላሽ ኮሚቴ ትናንት አዲስ አበባ ውስጥ ባካሄደው ስብሰባ ላይ የኮሚቴው ሰብሳቢና የወጣቶች ስፖርትና ባህል ሚኒስትር አምባሳደር ተሾመ ቶጋ ያቀረቡትን ጥሪ ጠቅሶ ኢዜአ እንደዘገበው፤ የሀውልቱ መመለስ ላለፉት 67 ዓመታት በህዝቦች ልቦና ውስጥ አንገብጋቢ ሆኖ የኖረና የኢትዮጵያ መንግሥትና ህዝቦች በድል ለሚኮሩበት የትግል ጥረት ምላሽ የሰጠ መሆኑን ሁሉም ሊዘክረው ይገባል።</p>

<p>ሐውልቱ በቅርቡ ወደ እናት አገሩ ሲገባና ወደነበረበትም ቦታ ተመልሶ ሲተከል ኢትዮጵያ ብቻ ሳትሆን መላው የአፍሪካ ነጻነት ታጋይ ህዝቦች ሁሉ እንደራሣቸው በዓል አድርገው ይመለከቱታል ያሉት ሚኒስትሩ፤ አቀባበሉ በአክሱምና በመላው ኢትዮጵያ በከፍተኛ ደረጃ እንደሚካሄድ አስታውቀዋል።</p>

<p>በውጭ አገር የሚገኙ ኢትዮጵያውያንም ይህንኑ አኩሪ በዓላቸውን የሚያከብሩበት እቅድ መያዙን ሚኒስትሩ ጠቅሰው፤ መላው ህዝብና በጐ አድራጊዎች በዓሉን ለማክበር ለሚያስፈልጉ የገንዘብና የተለያዩ ዝግጅቶች የተቻላቸውን ያህል ጥረት እንዲያደርጉ አሳስበዋል።</p>

<p>ብሔራዊ ኮሚቴው ትናንት በወጣቶች ባህልና ስፖርት ሚኒስቴር ጊዜያዊ የመሰብሰቢያ አዳራሽ ባካሄደው በዚሁ ስብሰባ አክሱም ላይ ሐውልቱ ወደሚደርስበት የአውሮፕላን ማረፊያና ከዚያም ተመልሶ እስከሚተከልበት የታሪካዊ ቅርሶች አካባቢ የሚደረጉትን ዝግጅቶች በተመለከተ ሰሞኑን በሚኒስትሩ የተመራ የብሔራዊ ኮሚቴው ቡድን ስለአደረገው እንቅስቃሴ ሪፖርት ቀርቧል።</p>

<p>በዚህ መሠረት የቴክኒክ ኮሚቴው በዚያው ያደረገውን እንቅስቃሴ በተመለከተ ከሚመለከታቸው አካላትና የክልሉ መስተዳድር ኃላፊዎች ጋር ውይይት በማካሄድ በመንገድ በድልድይና በመሳሰሉት ሥራዎች በኩል አስፈላጊውን ጥናትና ውሳኔ ማድረጉ ተገልጿል።</p>

<p>በዚሁም አክሱም ላይ በሚደረገው ዝግጅት ሰሞኑን የኢጣሊያ የሥራ ተቋራጮች እንደሚደርሱና አውሮፕላን ማረፊያውንና ሐውልቱ የሚተከልበትን ታሪካዊ ቦታ እንደሚመለከቱ ተገልጿል።</p>

<p>ብሔራዊ ኮሚቴው የቴክኒክ፣ የእርዳታ አሰባሳቢ፣ የበዓል አከባበር፣ የህዝብ ግንኙነት፣ የኢንፎርሜሽን፣ የፕሬስና ዶክመንቴሽን ኮሚቴዎች እቅድና ዝርዝር የሥራ አፈፃፀም ሪፖርት በማዳመጥ አጋዥ የሆኑ ሃሳቦችንና ውሳኔዎችን አስተላልፏል።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን ኅዳር 24 ቀን 1997</a></p>

</body>
</html>	
