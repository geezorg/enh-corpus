<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አየር ኃይል የአገሪቱን ድንበርና ህገ-መንግስት ለማስከበር ዝግጁ መሆኑን አዛዡ ገለጹ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">አየር ኃይል የአገሪቱን ድንበርና ህገ-መንግስት ለማስከበር ዝግጁ መሆኑን አዛዡ ገለጹ</h2>


<p>የኢትዮጵያ አየር ኃይል የአገሪቱን ዳር ድንበርና ህገመንግሥቱን የማስከበር ኃላፊነቱን በብቃት ለመወጣት ዝግጁ ሆኖ እንደሚቀጥል የአየር ኃይሉ አዛዥ አስታወቁ።</p>

<p>አዛዡ ሜጀር ጄኔራአል አለምሸት ደግፌ ትናንት በደብረዘይት የአየር ኃይል ጠቅላይ መምሪያ በሚገኘነው ሀረር ሜዳ በተዘጋጀው የግንቦት ሃያ በዓልና የመአረግ ዕድገት ሥነ ሥርአት ላይ እንደገለጹት፣ የአየር ኃይሉ የሀገሪቱን ድንበርና ህገመንግቱን ለማስከበር ቃል ኪዳኑን በማደስ ህዝባዊ አደራውን በብቃት ይወጣል።</p>

<p>በአገሪቱ እየተጠናከረ ያለው ሰላማዊና ዴሞክርሲያዊ የፖለቲካ ሂደት የአያሌ የእውነተኛ የህዝብ ልጆች አኩሪ መስዋዕትነት ውጤት መሆኑን አዛዡ ጠቁመው፤ ከዚህ አንፃር የዘንድሮ የግንቦት 20 የድል በዓል ልዩ ትርጉም እንዳለው አስታውቀዋል።</p>

<p>በአገሪቱ ለ3ኛ ጊዜ የተደረገው ምርጫ ህዝቡ በዴሞክርሲያዊ መብት ተጠቅሞ ያካሄደው መሆኑን ሜጀር ጄኔራል አለምሸት አስታውሰው፤ ሠራዊቱ በህገመንግሥቱ ዙሪያ ተሰልፎ ለሕዝብ ውሳኔና ለተጀመረው ዴሞክራሲያዊ ባህል መረጋገጥ የሚፈለግበትን ለመወጣት ዝግጁ መሆኑን አረጋግጠዋል።</p>

<p>መላው የአየር ኃይል አባላትም ሕዝብ የተረጋጋና የሰከነ ህይወት እንዲኖረውና የብሄር ብሄረሰቦች መብት እንዲሁም የአገር አንድነትና ዳር ድንበር በአስተማማኝ ሁኔታ ተከብሮ እንዲቀጥል ህገመንግሥቱን መሠረት በማድረግ ተልዕኮአቸውን በብቃት እንዲወጡ አዛዡ አሳስበዋል።</p>

<p>ከመቶ አለቃ እስከ ሻምበል የማዕረግ እድገት ከተሰጣቸው መኮንኖች መካከል ሻለቃ ያደታ አመንቴና ሻምበል ዓሊ ተገነ በሰጡት አስተያየት፣ የሀገሪቱ ድንበር እንዲከበርና ህዝቦች በድምፅ ያፀደቁት ህገመንግስት ያለአንዳች እንቅፋት ተግባራዊ እንዲሆን ከሌሎች የሠራዊቱ አባላት ጋር በቁርጠኝነት እንደሚንቀሳቀሱ አስታውቀዋል።</p>

<p>እንዲሁም ያገኙት የማዕረግ እድገት የሀገሪቱን ድንበርና ህገመንግሥቱን በማስከበር ህዝቡን በታማኝነትና በጀግንነት ለማገልገል እያደረጉት ያለውን ህዝባዊ ተልዕኮ በብቃት እንዲወጡ ከፍተኛ የሞራል ግንባታ እንደሚሆናቸው ገልጸዋል።</p>

<p>የማዕረግ እድገቱን ሜጀር ጄኔራል አለምሽት ደግፌ የሰጡ ሲሆን፤ በሥነ ሥርዓቱ ላይ የአየር ኃይሉ ከፍተኛ መኮንኖች ተገኝተዋል። በወቅቱም ለግንቦት 20 ድል ሰማዕታት የህሊና ፀሎት ተደርጓል።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን ግንቦት 26 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/አዲስ፡ዘመን/ማውጫ/1997/ግንቦት/26/አዲስ፡ዘመን1.260997.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
