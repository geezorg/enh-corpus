<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በመጠናቀቅ ላይ ያለው የቦሌ የመንገደኞች ማስተናገጃ ህንፃ በዓለም ካሉ ትላልቅ ተመሳሳይ ህንጻዎች በስፋቱና በዓይነቱ ተወዳዳሪነት ያለው ነው ተባለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በመጠናቀቅ ላይ ያለው የቦሌ የመንገደኞች ማስተናገጃ ህንፃ በዓለም ካሉ ትላልቅ ተመሳሳይ ህንጻዎች በስፋቱና በዓይነቱ ተወዳዳሪነት ያለው ነው ተባለ</h2>


<p>በመጠናቀቅ ላይ ያለው የአዲስ አበባ ቦሌ አለም አቀፍ አውሮፕላን ማረፊያ የመንገደኞች ማስተናገጃ ህንፃ በአለም ካሉ ትላልቅ ተመሳሳይ ህንፃዎች በስፋቱም ሆነ በዓይነቱ ተወዳዳሪነት እንዳለው ተገለጸ።</p>

<p>የመንገደኞች ማስተናገጃ ህንጻውን ከከፍተኛ የመንግሥት ባለሥልጣኖች ጋር በመሆን ፕሬዚዳንት ግርማ ወ/ጊዮርጊስ ትናንት በጐበኙበት ወቅትእንዳስታወቁት፤ በመጠናቀቅ ላይ ያለው የመንገደኞች ማስተናገጃ ህንጻ በዓለም ካሉት ተመሳሳይ ትላልቅ ህንጻዎች በስፋቱም ሆነ በዓይነቱ ተወዳዳሪነት ያለው መሆኑን በመግለጽ፣ የህንጻው ግንባታ ለአገሪቱ ኢኮኖሚከፍተኛ ጠቀሜታ እንደሚኖረውም አስታውቀዋል።</p>

<p>የህንጻው ግንባታ አገሪቱን ለሚጎበኙ የውጭ አገር እንግዶች ምቹ ሁኔታን የሚፈጥር ነው ብለዋል።</p>

<p>በሲቪል አቪየሽን የቦሌ ዓለም አቀፍ አውሮፕላን ማረፊያ ማስፋፊያ ፕሮጀክት ኃላፊ ኢንጂነር ኃይሉ ገብረማርያም በዚሁ ወቅት በሰጡት ማብራሪያ አጠቃላይ ፕሮጀክቱ በመጪዎቹ አራት ወራት ጊዜ ውስጥ እንደሚጠናቀቅ ይገመታል ብለዋል።</p>

<p>በአፍሪካ ልማት ባንክ፤ በኩዌት ግሩፕና በአውሮፓ ኢንቨስትመንት ባንክ ብድር የተሠራው ይኸው የማስፋፊያ ፕሮጀክት የተጀመረው በ1988ዓ.ም ነበር።</p>

<p>እስከ 20 ዓመታት ባለው ጊዜ ለሚመጡ ቴክኖሎጂዎች እንደሚመጥን ተገምቶና ታቅዶ የተሰራ መሆኑን ኢንጂነየር ኃይሉ አስታውቀዋል።</p>

<p>ቀድሞ ከነበረው የአውሮፕላን ማረፊያ ህንጻ በአምስት ጊዜ እጥፍ እንደሚበልጥ ያመለከቱት ኢንጂነር ኃይሉ ሸኚዎችም ጭምር ወደ ህንጻው ገብተው እንግዶቻቸውን መሸኘትና መቀበል እንዲችሉ ታስቦ የተሠራ መሆኑን አመልክተዋል።</p>

<p>የመንገደኞች ማስተናገጃ ህንጻው በሰዓት እስከ ሦስት ሺ ያህል መንገደኞችን ማስተናገድ ይችላል።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን ሐምሌ 4 ቀን 1994</a></p>

</body>
</html>	














