<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በባህላዊ ዘዴ የሚመረተው ወርቅ ኢኮኖሚያዊ ጥቅም የሚሰጥበት ሁኔታ እየተመቻቸ መሆኑ ተገለጸ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በባህላዊ ዘዴ የሚመረተው ወርቅ ኢኮኖሚያዊ ጥቅም የሚሰጥበት ሁኔታ እየተመቻቸ መሆኑ ተገለጸ</h2>


<p>በአሁኑ ወቅት በአብዛኛው በባህላዊ ዘዴ እየተመረተ ወደ ውጭ የሚላከውንና የሚባክነውን በዓመት ሦስት ሺህ ኪሎ ግራም መጠን ወርቅ በሕጋዊ መንገድ ለሀገር ኢኮኖሚ ጥቅም የሚሰጥበት መንገድ እየተመቻቸ መሆኑ ተገለጸ።</p>

<p>ሰሞኑን በማዕድን ሚኒስቴር በመስኩ ለተሰማሩ ባለሀብቶች በተካሄደው ዓውደ ጥናት ላይ "የማዕድን ሀብትና የኢንቨስትመንት ዕድል" በሚል ርዕስ በሚኒስቴር መሥሪያ ቤቱ የማዕድን ሥራዎች መምሪያ በዓመት ከ25 ሚሊዮን ዶላር በላይ የሀገሪቱን ጥቅም የሚያሳጣው ይህ በባህላዊ መንገድ እየተመረተ ወደውጭ የሚላከው የወርቅ ምርት ለሀገር ጥቅም የሚሰጥበት መንገድ እየተመቻቸ ነው ብለዋል።</p>

<p>ኃላፊው በባህላዊ መንገድ እየተመሠረተ ወደ ውጭ የሚወጣውን ሕገወጥ ንግድ ለመከላከል ሕጋዊ ነጋዴዎች ከሕጋዊ አምራቾች ምርቱን የሚገዙበት ሁኔታ እንዲፈጠር ጥረት እየተደረገ መሆኑን ገልጸው፤ እስካሁን 80 የሚጠጉ አምራቾች ከንግድና ኢንዱስትሪ ሚኒስቴር ፈቃድ አግኝተው ሕጋዊ መሆናቸውን ገልጸዋል።</p>

<p>በአሁኑ ወቅት ወርቅን በባህላዊ መንገድ የሚያመርቱ አምራቾች ወደ 300 ሺ እንደሚጠጉና ብዙዎቹ ቁጥጥርና ግብርን ለመሸሽ በሚል ሕጋዊ መሆን እንደማይፈልጉ ጠቅሰው፤ ሕጋዊ ነጋዴዎች ከሕጋዊ አምራቾች ምርቱን እንዲገዙ መደረጉ ባህላዊ አምራቾችን ሕጋዊ እንዲሆኑ የሚያበረታታ ነው ብለዋል።</p>

<p>ምርቱን ኢትዮጵያውያን ነጋዴዎች ከገዙ ወርቁ ወደውጭ ሊወጣ እንደማይችል ኃላፊው ጠቁመው፤ ብሔራዊ ባንክም እነዚህ ባለሀብቶች ገንዘብ እንዲያገኙና በሀገራችን የወርቅ ማምረቱ ቴክኖሎጂ እንዲዳብር አስተዋፅኦ የሚያደርግበት ሁኔታ እንደሚፈጠር አብራርተዋል።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን ሐምሌ 27 ቀን 1994</a></p>

</body>
</html>	














