<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአክሱም ሐውልትን ለማጓጓዝ እንዲቻል በሦስት ቦታ ለመከፋፈል መታቀዱ ተመለከተ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የአክሱም ሐውልትን ለማጓጓዝ እንዲቻል በሦስት ቦታ ለመከፋፈል መታቀዱ ተመለከተ</h2>


<p>ሮም የሚገኘውን ታሪካዊ የአክሱም ሐውልት በአውሮፕላን ወደ ኢትዮጵያ ለማጓጓዝ እንዲያመች ባለሙያዎች በሶስት ቦታ ለመክፈል ማቀዳቸውን ኤ ኤፍ ፒ ዘገበ።</p>

<p>ዘገባው ባለሙያዎችን ጠቅሶ እንዳመለከተው ሃያ አራት ሜትር ርዝመት ያለውና እ.ኤ.አ በ1937 በቤኒቶ ሙሶሎኒ የጦር ሃይሎች ተዘርፎ የተወሰደውን ይህንኑ ሐውልት ወደ ሀገሩ እንዲመለስ የጣሊያን መንግሥት የወሰነው ኢትዮጵያ ለረዥም ጊዜያት ባካሔደችው ዲፕሎማሲያዊ ጫና ነው።</p>

<p>የሮም ዩኒቨርሲቲ ፕሮፌሰር ጄኦጂዮክሮሲ እንደገለጹት፤ 200ን ክብደት ያለውን ይህንኑ ሐውልት ምንም ጉዳት ሳይደርስበት ለመመለስ ይቻል ዘንድ በኮሚፒውተር እገዛ በመከፋፈል ለትራንስፖርት ምቹ እንዲሆን ይደረጋል ብለዋል።</p>

<p>የኢትዮጵያ ልዑካን ሐውልቱ በሚመለስበት ሁኔታ ላይ ለመነጋገር ካለፈው ሰኞ ጀምሮ ሮም ውስጥ እንደሚገኙም ዘገባው አመልክቷል።</p>

<p>ሐውልቱ እንዲመለስ የኢትዮጵያ የዲፕሎማቲክ ዘመቻ እየጠነከረ በመጣበት በአሁኑ ወቅት ጣሊያን በመብረቅ የተጎዳውን የሐውልቱን ክፍል ለመጠገን እንቅስቃሴ እያደረገች መሆኗን ገልጿል።</p>

<p>ሐውልቱ ከኢትዮጵያ እ.ኤ.አ በ1973 በሙሶሎኒ ጦር ተዘርፎ በመርከብ በተወሰደበት ወቅት ለአምስት ተከፍሎ እንደነበር ጠቁሟል።</p>

<p>ዘገባው የጣሊያን የውጭ ጉዳይ ሚኒስቴርን ጠቅሶ እንዳመለከተው ሐውልቱ በይፋ ለኢትዮጵያ የሚሰጥበት ትክክለኛ ቀን እስካሁን አልተወሰነም።</p>

<p>ይህ በእንዲህ እንዳለ በጣሊያን አገር የሚኖሩ ኢትዮጵያውያንና የአገሪቱ ወዳጅ የሆኑ ጣሊያኖች የአክሱም ሐውልት ወደ ኢትዮጵያ እንዲመለስ በሮም ያሰባሰቡት ፊርማ ወይም ፔቲሽን ለጣሊያኑ ጠቅላይ ሚኒስትር መቅረቡን የውጭ ጉዳይ ሚኒስቴር አስታውቋል።</p>

<p>ሚኒስቴሩ ትናንት እንዳስታወቀው ሰባት መቶ ሰዎች የፈረሙበት የፊርማ ወረቀት ለጠቅላይ ሚኒስትር ሲልቬዮ ቤርሱስኮኒ ያቀረቡት በሮም የኢትዮጵያ ኮሚዩኒቲ ፕሬዚዳንት አቶ ታረቀኝ ተካ ናቸው።</p>

<p>የአክሱም ሐውልት ለኢትዮጵያ ሕዝብ ታሪካዊና ባሕላዊ እሴት እንዳለው ፕሬዚዳንቱ ማብራታታቸው በሚኒስቴሩ የፕሬስ፤ ኢንፎርሜሽንና ዶኩመንቴሽን ዋና ዳይሬክቶሬት አስታውቋል።</p>

<p>በሮም ቆሞ የሚገኘው ይኸው ሐውልት በወቅቱ የነበረው ፋሺስት መንግሥት በኢትዮጵያ ላይ ያደረሰውን ታሪካዊ አሻራ የሚያንፀባርቅ መሆኑን ጠቁመዋል።</p>

<p>ሐውልቱ በመብረቅ ከተመታ ወዲህ ሐውልቱን የማስመለስ ሒደት እንዲፋጠን፤ ሕዝቡ ደግሞ በቁጭት እንዲነሳሳ የገፋፋው መሆኑንና ይህንኑ ስሜቱንም ለማንጸባረቅ ከውሳኔው በፊት ፊርማ የማሰባሰቡ ሥራ መጀመሩን ገልጸዋል።</p>

<p>ይህም ሁኔታ በጣሊያን አገር የሚኖሩ ኢትዮጵያውያን ለሐውልቱ መመለስ ያላቸውን ፍላጎትና የዜግነት ተቆረቋሪነት በድጋሚ ያረጋገጠ ነው ብለዋል።</p>

<p>የጣሊያን ጠቅላይ ሚኒስትር የአክሱምን ሐውልት ለመመለስ የገቡትን ቃል እውን እንደሚያደርጉ የኮሚኒቲው ማህበር ፕሬዚዳንት እምነታቸውን ገልጸዋል።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን ጳጉሜ 1 ቀን 1994</a></p>

</body>
</html>	














