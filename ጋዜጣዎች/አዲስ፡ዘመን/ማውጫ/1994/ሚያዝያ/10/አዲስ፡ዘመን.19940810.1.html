<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የድንበር ኮሚሽኑን ውሳኔ የሚያወግዙ የገበያ ግርግርን የሚመኙ ብቻ ናቸው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የድንበር ኮሚሽኑን ውሳኔ የሚያወግዙ የገበያ ግርግርን የሚመኙ ብቻ ናቸው</h1>


<p>የአልጀርስ ስምምነት የትግላችን ውጤት መሆኑን ደጋግመን የምናነሳውአልጀርስ ላይ ያገኘነውን ድል አሳንሰው ለማሳየት የሚናወዙት የሻዕቢያመሪዎችና እንደ ኢዴፓ አይነት ስብሰባዎች በዚህ ጉዳይ ላይ ያላቸውን የአቋም አንድነት ለማመላከት ብቻነው ሲል የኢትዮጵያ ህዝቦች አብዮታዊዴሞክራሲያዊ ግንባር "ኢህአዴግ" አስታወቀ።</p>

<p>"የድንበር ኮሚሽኑን ውሳኔ የሚያወግዙ የገበያ ግርግርን የሚመኙ ብቻናቸው" በሚል ርዕስ ኢህአዴግ ማምሻውን ባወጣው መግለጫ ላይ ኢትዮጵያ የአልጀርሱን ስምምነት የተቀበለችው ተገዳ ነው ሲል ኢዴፓም ሻዕቢያ የጻፈበት ቀለም ሳይደርቅ የአልጀርስ ስምምነት አሳፋሪ ነው ሲል መደመጡን ገልጿል።</p>

<p>በዚህም በሁለቱ አገሮች የሚገኙ ተመሳሳይ ባህሪና ይዘት ያላቸው የፖለቲካ ኃይሎች በአሰብ ጉዳይ ላይ አይንህን ለአፈር የሚባባሉ ቢመስሉም የህግ የበላይነትን በመጻረር ግን የአቋም አንድነታቸውን ማረጋገጣቸውን መግለጫው አመልክቷል።</p>

<p>የኢዴፓ መሪዎች ሰሞኑን በማሰማት ላይ ባሉት የመግለጫ ጋጋታ ለዴሞክራሲ ያላቸውን ጥላቻ ደጋግሞ ለመግለጽ የተገደዱት ወደው ሳይሆን የገበያ ግርግርን ለመፍጠር ሲሉ የሚያዝያ አምስቱ ውሳኔ እንደምንም ብሎ የኢትዮጵያን ህዝብን የሚያስከፋ እንዲሆን ሲሳሉ መክረማቸውን ገልጿል።</p>

<p>ሆኖም ውሳኔው ከዚህ የተለየ በመሆኑ ስለታቸው ከሽፎ ለሁካታና ለብጥብጥ የሚሆን ነገር ጠፍቶባቸው እቅዳቸው መክሸፉን ያመለከተው መግለጫውዴሞክራሲያችንም ሆነ የሚያዚያ አምስቱ ውሳኔ ያስከፋቸውም በዚህ ምክንያት ነው ሲል አመልክቷል።</p>

<p>መላ ሕዝባችን በተጋድሎ ያረጋገጠውን ድል እያብጠለጠለና እያጣጣለ ለመብት እቆማለሁ ማለት ሳያንሰው ራሱን በታጋዮች ጎራ ፈርጆ ለባህር በርም ቢሆን እታገላለሁ የሚል አይኑን ከቶውንም ሀፍረት የማይሰማው ቦዘኔ ብቻ ነው ሲል መግለጫው አስረድቷል።</p>

<p>ለኢዴፓ የሕዝብ መብት ጉዳይ ጊዜያዊ ሆኖ የባህር በር የማግኘት ጉዳይ ደግሞ ዘላቂው ነገር እንደሆነ መግለጫው ጠቅሶ ይህ ስብስብ በአንዳችአጋጣሚ ለሥልጣን ቢበቃ ዘላቂ ለሚለው የባሕር በር ሲል ጊዜያዊ የሚለውን የዴሞክራሲና የመብት ጉዳይ እንደሚያፍነው በግልጽ ለማየት ይችላል ሲል መግለጫው ጠቁሟል።</p>

<p>በኢትዮጵያ የዴሞክራሲና የመብት ጥያቄ የዜጎችና የሕዝብ ሕገ መንግሥታዊ መብቶች ናቸው ያለው መግለጫው እነዚህ መብቶች ማንም በፈለገ ቁጥር እየተነሣ እንደ ቧንቧ ውሃ የሚከፍታቸው ወይም የሚዘጋቸው ጊዜያዊ መብቶች አለመሆናቸውንና ሊሆኑ እንደማይችሉም አስረድቷል።</p>

<p>መግለጫው አያይዞም ይህ ስብስብ አልገባው ብሎ ነው እንጂ የኢትዮጵያሕዝቦች ለነዚህ መብቶች መከበር ያልከፈሉት መስዋዕት አለመኖሩን ጠቅሶዛሬ የሚታየው እንደልብ የመጻፍ፣ የመናገር፣ የመሰብሰብ፣ የመደራጀት ዴሞክራሲያዊ መብት ሁሉ የችሮታ ሣይሆን የሕዝብ ልጆች በየአደባባዩ የተረሸኑበት፣ በእሥር ተቋቁመው አምባገነኖችን ተፋልመው በማሸነፍ የተጎናጸፉት ድል መሆኑን ገልጿል።</p>

<p>ኢህአዴግ በዚሁ መግለጫው የአልጀርሱ ስምምነት ብሔራዊ ጥቅማችንን ለማስጠበቅ የሚያስችልና ከተስፋፊነት የጸዳ ይዞታ ያለው እንደሆነ አድርገን የቀረጽነው በትግላችን ነው ካለ በኋላ የኤርትራ መንግሥት ለሕጋዊና ሰላማዊ መፍትሔ አልገዛም ብሎ ከቆየ በኋላ ጀግናው የመከላከያ ኃይላችን በሠነዘረው ሃያል ጥቃት ተገዶ የተቀበለው የሰላም ስምምነት እንደሆነም ዓይኑን ለጨፈነ ካልሆነ በስተቀር አይሳትም ብሏል።</p>

<p>የደርግ መንገድ የመረጡ ወገኖች የወረራውን አመለካከት ኤርትራን እስከማጥፋት ድረስ ሔደን ባለማጠናቀቃችን ዛሬም ድረስ ያወግዙናል ያለው መግለጫው ኢትዮጵያ መሬቶቿን አስመልሳ መቆም አልነበረባትም ከተቻለመላ ኤርትራን መግዛት ነበረባት፣ ይህ ካልሆነም የተወሰነውን የኤርትራክፍል በኃይል መቆጣጠር ነበረባት በማለት ፍትሐዊ የሆነውን የአልጀርስስምምነት ያብጠለጥሉታል ብሏል።</p>

<p>በአልጀርስ የተካሔደው ስምምነት የኢትዮጵያ የበላይነት የተረጋገጠበት ወቅት ስለሆነ የሻዕቢያ መንግሥት አሰብን በግድ እንዲተውልን ማድረግ ይቻል ነበር በማለትም መክረዋል ያለው መግለጫው በየጋዜጣውና በየመጽሔቱም መንግስት የመረጠውን ሕዝባዊ ዴሞክራሲያዊ ፈለግ ትቶ የደርግን ጎዳና እንዲከተልም ቢወተውቱም ኢህአዴግ፣ የኢፌዴሪ መንግሥትና መላየአገራችን ሕዝቦች በአልጀርሱ ስምምነት የተከተሉት ሕጋዊውንና ዴሞክራሲያዊውን ጎዳና እንደነበር አመልክቷል።</p>

<p>የአልጀርሱን ስምምነት መሠረት በማድረግ በተካሄደው ሕጋዊ ሙግት አገራችን ብስለት የተሞላበት እንቅስቃሴ ያደረገችው ኢህአዴግና የኢፌዴሪ መንግሥት ሕዝባችን ለሕጋዊ መንገድና ለሕግ የበላይነት ካለው ትክክለኛ አቋም በመነሳት ነው ብሏል።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን ሚያዚያ 10 ቀን 1994</a></p>

</body>
</html>	














