<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኤርትራ መንግሥት የፈጠረው የማደናገሪያ ውሸት ፋይዳ የለውም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የኤርትራ መንግሥት የፈጠረው የማደናገሪያ ውሸት ፋይዳ የለውም</h1>


<p>የኤርትራ መንግሥት ሁለት ቀናት ተጨንቆ የፈጠረው የማደናገሪያ ውሸት የኤርትራን ህዝብ ሰቀቀን ከማስገባት አልፎ ፋይዳ የለውም ሲሉ የውጭጉዳይ ሚኒስትር ስዩም መስፍን አስታወቁ።</p>

<p>አቶ ስዩም መስፍን ትናንት ከአብዮታዊ ዴሞክራሲ ጋዜጣ ጋር ባደረጉትቃለ ምልልስ በሔግ የተሰየመው የድንበር ኮሚሽን በሰጠው ውሳኔ መሠረት ባድመ የኢትዮጵያ ግዛት እንዲሆን በማያዳግም ሁኔታ ተረጋግጧል።</p>

<p>ባድመ በእጁ የምትገኘው የኢትዮጵያ መንግሥት ውሳኔው ከተገለጸ በኋላ በተጨባጭ የካርታ መለኪያዎች መሠረት ባድመ የኢትዮጵያ ግዛት መሆኑን አረጋግጧል።</p>

<p>በአሁኑ ጊዜ የኢትዮጵያ የካርታ ባለሙያዎች በባድመና በአካባቢው ተገኝተው የድንበሩን ኮርዲኔሽን በመሬት ላይ እየሠሩ ያሉ ሲሆን፤ ሥራቸውን እንደጨረሱ ውጤቱን ይፋ ሲያደርጉ የኤርትራ መንግሥት ዳግም ሀፍረት እንደሚከናነብ አስታውቀዋል።</p>

<p>የኤርትራ መንግሥት በከፍተኛ ድንጋጤና ተስፋ መቁረጥ እንዲዋጥ ያደረገው የድንበሩ ኮሚሽኑን ውሳኔ ከሰማ በኋላ ላለፉት ሁለት ቀናት ተጨንቆና ተጠቦ ባድመ የተሰጠችው ለእኛ ነው የሚል የቅጥፈትና የማደናገሪያ ስልት መቀየሱን ገልጸዋል።</p>

<p>አቶ ስዩም በሰጡት ማብራሪያ ላይ ዕድሜ ልኩን የአጭር ጊዜ ትርፍና ኪሣራ እያሰላ የሚንቀሳቀሰው የኤርትራ መንግሥት የተለመደ ቅጥፈቱን ቀጥሎበታል ብለዋል። ይህም በአንድ በኩል በኤርትራ ውስጥ የተፈጠረው የህዝብ ስሜት በአጉል ተስፋ ለመሸንገል በሌላ በኩል ደግሞ ድንበሩ በተጨባጭ በመሬት ላይ እስኪካለል ድረስ የተወሰነ ጊዜ እንዳለው ስለተገነዘበ መሆኑን ተናግረዋል።</p>

<p>አቶ ስዩም መስፍን የሻዕቢያ መሪዎች የኤርትራ ህዝብ ሰቀቀን የሚያባብስና ዋጋ የሌለው ፈጠራ ላይ ጊዜያቸውን ከሚያባክኑ በኮሚሽኑ ውሳኔ መሠረት ድንበሩን በመሬት ላይ ለማካለል ዝግጁነታቸውን ቢያሳዩ ይበጃልብለዋል።</p>

<p>ይህ በእንዲህ እንዳለ አቶ ስዩም በሰጡት ውሳኔ እንዲገኝ ከፍተኛ ጥረት ማድረጉ የአፋርን ሕዝብ ያኮራ መሆኑን ገልጿል።</p>

<p>ኢትዮጵያ ያቀረበችው ማስረጃና የተሰጠው ውሳኔ ለሰላምና ለሀቅ ያለንን ጽኑ አቋም በዓለም ኅብረተሰብ ፊት ይበልጥ የሚያረጋግጥ ነው ሲልም ፓርቲው አመልክቷል።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን ሚያዚያ 8 ቀን 1994</a></p>

</body>
</html>	














