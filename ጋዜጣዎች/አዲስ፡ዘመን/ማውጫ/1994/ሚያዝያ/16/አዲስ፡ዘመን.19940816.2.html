<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኤርትራ መንግሥት በወረራ ይዟቸው ከነበሩ ቦታዎች አንዱንም በሕግ አላገኘም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የኤርትራ መንግሥት በወረራ ይዟቸው ከነበሩ ቦታዎች አንዱንም በሕግ አላገኘም</h1>


<p>የኤርትራ መንግሥት ይገባኛል በማለት በወረራ ይዟቸው ከነበሩ ቦታዎች በኮሚሽኑ ውሳኔ አንድም አለማግኘቱንና ለሕዝቡ ግን አሁንም እንዳልተሸነፈ በማስመሰል እየዋሸ መሆኑን አንድ የውጭ ሀገር ምሁር ገለጸ።</p>

<p>የቀድሞ የአሜሪካ ዲፕሎማትና የታሪክ ተመራማሪ የሆኑት ፓወል ሐንዝ የድንበሩን ውሳኔ አስመልክቶ ከአንድ የዜና አውታር ጋር ያደረጉትን ቃለ ምልልስ ከኢንተርኔት ማግኘቱን የገለጸው "መቃልህ ትግራይ" ጋዜጣ በትናንት እትሙ የድንበር ኮሚሽኑ ውሳኔ ፍትሐዊና ነባራዊ እውነታዎችንያገናዘበ በመሆኑ ኢትዮጵያ በአሸናፊነት እንድትወጣ አድርጓታል ሲሉ መናገራቸውን ዘግቧል።</p>

<p>ኤርትራ ይገባኛል ባለቻቸው ቦታዎች በአንዱ እንኳን አልቀናትም ያሉት ምሁሩ ይልቁንም ከውሳኔው በኋላ በወረራ ይዛቸው በነበሩት እንደ ዛላንበሳ በመሳሰሉ ከተሞች ያደረሰችው ውድመት ጎልቶ እንደሚታይ ገልጸዋል።</p>

<p>በጦርነቱ ወቅትም የኤርትራ መንግስት እንዳልተሸነፈ አስመስሎ ለመታየት ይጥር እንደነበርና ቆይቶ ግን እውነታውን እንደተቀበለ የጠቆሙት የታሪክ ተመራማሪው አሁንም የሀገሩን ሕዝብ በጥብቅ ቁጥጥር ውስጥ አስገብቶ በሕግ ክርክሩ እንዳልተሸነፈና ጥያቄዎቹም ተቀባይነት እንዳገኙ በማስመሰል እየዋሸው እንደሚገኝ መግለጻቸውን ጋዜጣው አመልክቷል።</p>

<p>ኢትዮጵያውያን በአደጋ ወቅት ሁልጊዜ ተባብረው ሀገራቸውን እንደሚከላከሉና ኢጣሊያ በአድዋ እንደተሸነፈ ሁሉ የኤርትራ መንግሥትም ሽንፈቱን በመቀበል የአልጀርሱን ስምምነት ለመፈረም እንደተገደደ ፓወል ሔንዝ መግለጻቸውን ከጋዜጣው ዘገባ ለመረዳት ተችሏል።</p>

<p>ባለፉት አራት ዓመታት በኤርትራና ኢትዮጵያ መካከል የተፈጠረው ሁኔታ ለአምባገነኖች ጥሩ ትምህርት ሊሆናቸው እንደሚችል ማስታወቃቸውንም በትግራይ ክልል ባህልና ማስታወቂያ ቢሮ የሚታተመው ይኸው መቃልህ ትግራይ የተሰኘ ጋዜጣ ዘግቧል።</p>


<p class="align-center"><a href="/Gazettas/AddisZemen/info/AddisZemen.sera.html">] ከአዲስ ዘመን ሚያዝያ 16 ቀን1994</a></p>

</body>
</html>	














