<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የዕድሜ ማራዘሚያ መድኃኒት በቅናሽ ዋጋ ለማቅረብ ዝግጅት እየተደረገ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የዕድሜ ማራዘሚያ መድኃኒት በቅናሽ ዋጋ ለማቅረብ ዝግጅት እየተደረገ ነው</h1>


<p>ከኤች አይቪ/ኤድስ ጋር በሚኖሩ ወገኖች የዕድሜ ማራዘሚያ መድኃኒት በቅናሽ ዋጋ ለማቅረብ ጥረት እየተደረገ መሆኑት ፕሬዚዳንት ግርማ ወልደጊዮርጊስ አስታወቁ።</p>

<p>የብሔራዊ ኤች አይቪ/ኤድስ መከላከያና መቆጣጠሪያ ሴክሬታሪያት ከመድኃኒት አስተዳደርና ቁጥጥር መምሪያ ጋር በመተባበር ስለመድኃኒቱ አጠቃቀም በግዮን ሆቴል ያዘጋጀውን የሁለት ቀናት ዓውደ ጥናት ፕሬዚዳንቱ ትናንት ሲከፍቱ እንዳሉት ፤ በአሁኑ ወቅት አስመጪዎች መድሃኒቱን ለማስገባት አስፈላጊውን መስፈርት እያሟሉ ይገኛሉ።</p>

<p>ከቫይረሱ ጋር የሚኖሩ ወገኖች ተገቢውን እንክብካቤና የሕክምና አገልግሎት እንዲያገኙ መንግስት አስፈላጊውን ሁሉ እንደሚያደርግ የገለጹት ፕሬዚዳንቱ፤ መድኃኒቱን ለተጠቃሚዎች አቅምን ባገናዘበ ዋጋ መቅረብየግድ መሆኑን አስምረውበታል።</p>

<p>ይሁን እንጂ በመድኃኒት አጠቃቀም እና አቅርቦት ጥብቅ ቁጥጥር እንደሚደያስፈልግ ፕሬዚዳንቱ ጠቁመው፤ ከዚህ አኳያም የአጠቃቀምና አቅርቦት ፖሊሲ ተረቆ ለውይይት መቅረቡን አስታውቀዋል።</p>

<p>ብሔራዊ ኤች አይ ቪ/ኤድስ መከላከያና መቆጣጠሪያ ሴክሬታሪያት ኃላፊአቶ ንጋቱ መረቀ በበኩላቸው የዕድሜ ማራዘሚያን ቫይረሱ ከእናት ወደ ህፃን እንዳይተላለፍ ለመግታት ስለሚያስችሉ መድኃኒቶች አጠቃቀም ከተለያዩ አገሮች ልምድ መወሰዱን አውስተው፣ ከዚህ በመነሳት የተለያዩ ዝግጅቶች ሲደረጉ መቆየታቸውን ተናግረዋል።</p>

<p>በዚህም መሠረት ቫይረሱ ከእናት ወደ ሕፃናት እንዳይተላለፍ የሚያስችለን አሠራር ለመተግበር መመሪያ መዘጋጀቱን፣ ሥልጠና መሰጠቱምን አገልግሎቱ የሚሰጥባቸው የጤና ተቋማት መመረጣቸውን አቶ ንጋቱ ጠቁመው ፤ አገልግሎቱን በቋሚነት ለመስጠት የሚያስችል ገንዘብ የማሰባሰብ ሥራ እየተከናወነ መሆኑ አስታውቀዋል።</p>

<p>በመሆኑም በዚሁ ተግባር ለማሰማሩ ባለሙያዎች አስፈላጊውን ሥልጠና የመስጠትና አገልግሎቱን በመላ አገሪቱ ለማስፋፋት የሚያስችሉ ዝግጅቶችን የማድረግ ተግባራት በአግባቡ እየተከናወኑ መሆናቸውም አመልክተዋል።</p>

<p>ሆኖም ለተጠቀሱት ተግባራት በውጤታማነት መተግበርና በዚሁ ጉዳይ እስካሁን ለተዘጋጁት መመሪያዎች በአግባቡ መቋጨት በመንግሥት በኩል የተዘጋጀውና አጠቃላይ የሆኑ አቅጣጫዎችን የሚያሳየው የፖሊሲ ሰነድ ወሳኝመሆኑን ኃላፊው አመልክተው፤ ሰነዱ በዐውደ ጥናቱ ይዳብራል ተብሎ እንደሚጠበቅ አስረድተዋል።</p>

<p>ዛሬ ይጠናቀቃል ተብሎ በሚጠበቀው ዐውደ ጥናት ከጤና ጥበቃና መከላከያ ሚኒስትሮች፣ ከክልል ጤና ቢሮዎች ከመድኃኒት አስተዳደርና ቁጥጥር ባለሥልጣን፣ ከጤናና ሥነ-ምግብ ምርምር ኢንስቲትዩት፣ ከኢትዮጵያ ቀይ መስቀል ማኅበር፣ ከኤድስ መከላከያና ማኅበራዊ አገልግሎት እንዲሁም ከብሔራዊ ኤች አይ ቪ/ኤድስ መከላከያና መቆጣጠሪያ ሴክሬታሪያት የተወጣጡ 90 ተሳታፊዎች ተገኝተዋል።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን ሚያዚያ 12 ቀን 1994</a></p>

</body>
</html>	














