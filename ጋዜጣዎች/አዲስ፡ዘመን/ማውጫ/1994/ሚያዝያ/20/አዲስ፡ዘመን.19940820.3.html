<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ፕሬዚዳንት ግርማ ወ/ጊዮርጊስ አዲስ ለሚገነባው የቤተመጻሕፍት ሕንጻ የመሠረት ድንጋይ አኖሩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ፕሬዚዳንት ግርማ ወ/ጊዮርጊስ አዲስ ለሚገነባው የቤተመጻሕፍት ሕንጻ የመሠረት ድንጋይ አኖሩ</h2>


<p>የኢፌዴሪ ፕሬዚዳንት ግርማ ወልደጊዮርጊስ በአዲስ አበባ ዩኒቨርሲቲየኢትዮጵያ ጥናትና ምርምር ተቋምና በወዳጆች ማህበር አዲስ ለሚገነባውየቤተመጻሕፍት ሕንፃ ትናንት የመሠረት ድንጋይ አኖሩ።</p>

<p>ፕሬዚዳንቱ በዚህ ወቅት ባሰሙት ንግግር የቤተመጻሕፍቱ ግንባታ ያስፈለገበት ምክንያት በሀገሪቱ ውስጥ ለሚካሄደው የጥናትና ምርምር ሥራ ከፍተኛ እገዛ የሚያደርግ መሆኑን ገልጸው፤ በዚህም ከልብ መደሰታቸውንአመልክተዋል።</p>

<p>በኢትዮጵያ ጥናትና ምርምር ተቋም እንዲሁም በተቋሙ ወዳጆች ማህበር አነሳሽነት በኢትዮጵያ ጥናት ላይ የተሰማሩ ሊቃውንትና ተማሪዎች በሚገባ ይገለገሉበት ዘንድ ቤተመጻሕፍቱ እንዲሠራ አዲስ አበባ ዩኒቨርሲቲ በመወሰኑ የመሠረተ ድንጋዩ መቀመጡ በዚሁ ወቅት ተገልጿል።</p>

<p>ፕሬፌሰር ባዬ ይማም የኢትዮጵያ ጥናትና ምርምር ተቋም ዳይሬክተር እንደተናገሩት አዲስ የሚገነባው ቤተመጻሕፍት ሕንጻ ቀደም ሲል የነበረውን የቤተመጻሕፍትና የሙዚየም ጥበት ችግር ያቃልላል።</p>

<p>አዲስ የሚሠራው ሕንጻ ዘመናዊና ከወቅቱ የቴክኖሎጂ ዕድገት ጋር የሚጣጣም መሆኑን የገለጹት ፕሮፌሰር ባዩ የአሠራሩ ከአፍሪካ የመጀመሪያውን ደረጃ ሊይዝ እንደሚችልም ተናግረዋል።</p>

<p>በተቋሙ በርካታ ታሪካዊ ቅርሶች፣ የታተሙና ያልታተሙ ጥናታዊ ጽሑፎችን እንዲሁም ተጓዳኝ ሥራዎችን ጭምር የማሰባሰብ ሥራ እንደሚካሄድ የጠቀሱት ፕሮፌሰር ባዬ ለዚህም ከፍተኛ የቦታ ጥበት ችግር እንደነበረ ጠቁመዋል። አዲስ የሚሠራው ቤተመጻሕፍት ቢያንስ ለመጪዎቹ 35 ዓመታት በበቂ ሁኔታ ስራዎችን ለማካሄድ የሚያስችል መሆኑንም አስረድተዋል።</p>

<p>ተቋሙ ዓለም አቀፋዊ ይዘት እንዳለው ፕሮፌሰር ባዬ ገልጸው፣ ስለኢትዮጵያ የሚደረጉ ጥናቶችና ሌሎች ተያያዥ ጉዳዮችም በኢትዮጵያውያና በውጭ ሀገር ምሑራን የጥናት ሥራ እንደሚካሄድበት ተናግረዋል።</p>

<p>ቀደም ሲል በቤተመጻሕፍትና በሙዚየምነት ሲያገለግል የነበረው ሕንጻ ሙሉ በሙሉ በሙዚየምነት ጥቅም ላይ እንደሚውል የገለጹት ፕሮፌሰሩ አዲስ የሚሠራው ሕንጻም በቤተመጻሕፍትነት የሚያገለግልና በአንድ ጊዜ ከ800 እስከ አንድ ሺ የሚደርሱ ተገልጋዮችን የማስተናገድ አቅም ይኖረዋል።ተብሎ ይገመታል ብለዋል።</p>

<p>ፕሮፌሰር ሪቻርድ ፓንክረስት የተቋሙ ወዳጆች ማኅበር ሊቀመንበር በበኩላቸው ለተቋሙ በአጋዥነት የሚሠራው አዲስ ቤተመጻሕፍት ግምቱ አምስት ሚሊዮን ዶላር መሆኑን ተናግረዋል።</p>

<p>ይኸው ቤተመጻሕፍት ባለሦስት ፎቅና ሙሉ በሙሉ በኮምፒውተር እንደሚጠቀም ገልጸው በተቋሙ የሚካሄደውን የጥናት ሥራ ወደተሻለ ደረጃ ያሳድገዋል የሚል እምነት እንዳለ ጠቅሰዋል።</p>

<p>ቤተመጻሕፍቱ የሚሠራው ከተቋሙ ወዳጆች ማኅበር ጋር በጋራ መሆኑን የገለጹት ፕሮፈሰር ሪቻርድ ፓንክረስት የሕንጻ ግንባታው ሥራ የሚጀመረውም መንግስታዊና መንግስታዊ ካልሆኑ ድርጅቶች በሚሰበሰብ የገንዘብ ድጋፍ መሆኑን ተናግረዋል።</p>

<p>ዶክተር ተጠምቀ መሃሪ የአዲስ አበባ ዩኒቨርሲቲ ምክትል ፕሬዚዳንት በዚሁ ወቅት እንደገለጹት፤ የቤተመጻሕፍቱ ሕንጻ ግንባታ ወደፊት በተቋሙ ለማካሄድ ለታቀደው ሰፊ የጥናትና ምርምር ሥራዎች ከፍተኛ ጠቀሜታ ይኖረዋል።</p>

<p>በዚሁ ሥነ ሥርዓት ላይ አምባሳደሮች፣ ምሁራን ጥሪ የተደረገላቸው እንግዶች፣ የቀድሞ የኢፌዴሪ ፕሬዚዳንት ዶክተር ነጋሶና ሌሎችም የተገኙ ሲሆን፤ የቤተመጻሕፍትና የሙዚየም ጉብኝትም ተካሂዷል።</p>


<p class="align-center"><a href="/Gazettas/AddisZemen/info/AddisZemen.sera.html"> ከአዲስ ዘመን ሚያዝያ 20 ቀን1994</a></p>

</body>
</html>	














