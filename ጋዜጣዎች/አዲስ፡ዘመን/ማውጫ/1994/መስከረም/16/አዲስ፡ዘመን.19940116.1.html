<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በሙስና የተጠረጠሩት ነጋዴዎች አንድ ቢሊዮን ብር የሚጠጋ ገንዘብ በብድር ስም መውሰዳቸው ተገለጸ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በሙስና የተጠረጠሩት ነጋዴዎች አንድ ቢሊዮን ብር የሚጠጋ ገንዘብ በብድር ስም መውሰዳቸው ተገለጸ</h2>


<p>በሙስና ተጠርጥርው ጉዳያቸው በፖሊስ በመጣራት ላይ የሚገኙት ነጋዴዎች ከንግድ ባንክ ጋር በጥቅም በመመሳጠር አንድ ቢሊዮን ብር የሚጠጋ ገንዘብ በብድር ስም መውሰዳቸውን የፖሊስ የጊዜ ቀጠሮ መጠየቂያ ማመልከቻ አመለከተ።</p>

<p>ነጋዴዎቹ ከአንዋር መስጊድና ከፊንፊኔ የኢትዮጵያ ንግድ ባንኮች ባቋቋሟዋቸው የንግድ ድርጅቶች ስም ከባንኮቹ ሥራ ኃላፊዎች ጋር በመመሳጠር በብድር መልክ የወሰዱት ገንዘብ በጥቅሉ 877 ሚሊዮን 898 ሺ 843 ብር መሆኑን የፖሊስ የቀጠሮ መጠየቂያ ማመልከቻ ያስረዳል።</p>

<p>ማመልከቻው እንደሚያስረዳው ጣና ትራንስፖርት ኃላፊነቱ የተወሰነ የግል ማኅበር ከአንዋር መስጊድ ንግድ ባንክ 314 ሚሊዮን 262 ሺህ 532 ብር፣ ሚና ትሬዲንግ ኃላፊነቱ የተወሰነ የግል ማኅበር 132 ሚሊዮን 999 ሺ 950 ብር፣ ጢስ ዓባይ ትሬዲንግ 112 ሚሊዮን 643 ሺህ 421 ብር፣ ስታር ቢዝነስ ግሩፕ 105 ሚሊዮን ብር አጀምአ ጠቅላላ ንግድና ኢንዱስትሪ ኃላፊነቱ የተውሰነ የግል ኩባንያ 20 ሚሊዮን 230 ሺ 921 ብር በተለያዩ ጊዜያት ከባንኩ መመሪያና ደንብ ውጪ በብድር መውሰዳቸውን ይገልጻል።</p>

<p>ኢትዮ ኦቶሞቲቭና ላትኮን የተባሉ የንግድ ድርጅቶች ኢትዮ ኢንቨስትመንት ግሩፕ ለተባለ ድርጅት በኢትዮጵያ ንግድ ባንክ በጨረታ ከተሸጠው ዋጋ ውጪ ካላቸው የጥቅም ግንኙነት አንጻር በጣም በወረደ ዋጋ በድርድር የተሸጠ መሆኑን ፖሊስ አመልክቷል። ፖሊስ እህትማማች የንግድ ድርጅቶች ብሎ በማመልከቻው የጠቀሳቸው እነዚህ ድርጅቶች ብድሩን ከባንክ የወሰዱት ያለበቂ የብድር መያዣ እንደሆነ አብራርቷል። በዚህ ጉዳይ በሙስና ተጠርጥረው ጉዳያቸው በመጣራት ላይ የሚገኙት ነጋዴዎች የስታር ቢዝነስ ግሩፕ የቦርድ ሊቀመንበርና ባለቤት፣ የሚና ትሬዲንግ ባለቤት እንዲሁም የጣና ትራስንፖርትና ኢንቨስትመንት ግሩፕ ሼር ሆልደር የሆኑት አቶ ምንውየለት አጥናፉ፣ የስታር ቢዝነስ ግሩፕ የቦርድ ምክትል ሊቀመንበር፣ የጢስ ዓባይ ማኅበር ባለቤትና ዋና ሥራ አስኪያጅ የሆኑት አቶ አበባው ደስታ፣ የጣና ትራስንፖርት ዋና ሥራ አስኪያጅ የሆኑት አቶ አበባው ገላዬ፣ የስታር ቢዝነስ ግሩፕ ዋና ሥራ አስኪያጅ አቶ ወርቁ መግራ፣ የአጀምአ ጠቅላላ የንግድና ኢንዱስትሪ ኃላፊነቱ የተወሰነ የግል ኩባንያ ዋና ሥራ አስኪያጅና ባለቤት እንዲሁም የኢትዮ ኢንቨስትመንት ግሩፕ ሼር ሆልደር የሆኑት አቶ አስናቀ ጀምበሬ ናቸው።</p>

<p>የጌታ ትሬዲንግ ኃላፊነቱ የተወሰነ የግል ኩባንያ ማህበር ለተባለ ድርጅት የአዲስ አበባ የዱቄት ፋብሪካ መግዣና ለዚህ ድርጅት የደረቅና የፍሳሽ ማጓጓዣ መኪናዎችና ለስኳር መግዣ የሚውል ከፍተኛ ገንዘብ ከባንኩ የብድር ፖሊሲና መመሪያ ውጪ ያለበቂ መያዣ የባንኩ ኃላፊዎች የድርጅቱ ባለቤት ከሆኑት ከወይዘሪት የሺሐረግ ዘውዴ ጋር በጥቅም በመመሳጠር ግለሰቧ ከ80 ሚሊዮን ብር በላይ በብድር መውሰዳቸውን ፖሊስ አመልክቷል።</p>

<p>ለአበባና ለባዜን ኃላፊነታቸው የተወሰነ የግል ኩባንያዎች ለደረቅና ለነዳጅ ጭነት ማመላለሻ መኪናዎች መግዣ የሚውል 54 ሚሊዮን 290 ሺ 962 ብር የድርጅቶቹ ባለቤት ለሆኑት ለአቶ ብርሃነ ግደይ ከባንኩ ብድርና መመሪያ ውጪና ያለበቂ መያዣ መበደራቸውን በፖሊስ አቤቱታ ተመልክቷል። እንዲሁም የአብማር ኢንተርናሽናል ኃላፊነቱ የተወሰነ የግል ማኅበር ባለቤት የሆኑት አቶ አብርሃም ገብረክርስቶስ ለመኪና መግዣ የሚውል ከፊንፊኔ ኢትዮጵያ ንግድ ባንክ 16 ሚልዮን 699 ሺህ 246 ብር በብድር ስም መውሰዳቸውን ፖሊስ ጠቅሷል።</p>

<p>ሳሚ የሱፍ አህመድ የተባሉት ሌላው ግለሰብ ደግሞ ከዚሁ ቅርንጫፍ ባንክ ያለበቂ መያዣ 20 ሚሊዮን ብር እንደተበደሩና 156 ሺ ኩንታል ስኳር ያለጨረታ እንዲገዙ መደረጉን ፖሊስ አመልክቶ ግለሰቡ በሙስና የተጠረጠሩት ነጋዴዎች የባንክና የስኳር ድርጅቶች የሥራ ኃላፊ እየተያዙ ምርመራ መጀመሩን እንደሰሙ በሱማሌ በኩል ጅቡቲ ከገቡ በኋላ ተይዘው መምጣታቸውን አስረድተዋል።</p>

<p>የመስቀል ፍላወር ኃላፊነቱ የተወሰነ የግል ማኅበር ባለቤትና ሥራ አስኪያጅ የሆኑት አቶ እስክንድር ዮሴፍ ቀደም ሲል ከባንክ ኃላፊዎች በጥቅም በመመሳጠር ያለበቂ መያዣ የተበደሩትን ሰባት ሚሊዮን 633 ሺ 258 ብር ለባንኩ ባለመክፈላቸው ብድሩ እስከነወለዱ 11 ሚሊዮን 978 ሺ 632 ብር ደርሶ እያለ በድጋሚ ስድስት ሚሊዮን 175 ሺህ 650 ብር ያለበቂ ምክንያት መውሰዳቸውን ፖሊስ ገልጿል።</p>

<p>ናይል ኢንተርናሽናል ኃላፊነቱ የተወሰነ የግል ማኅበር የግል ድርጅት ስም ከፊንፊኔ ኢትዮጵያ ንግድ ባንክ ቅርንጫፍ ለከባድ መኪና መግዣ አንድ ሚሊዮን 618 ሺ 29 ብር ከደንብና መመሪያ ውጪ መበደራቸውንም አመልክቷል። ከኢትዮጵያ ንግድ ባንክ መመሪያና ደንብ ውጪ ለኩባንያዎቹና ባለቤቶቻቸው በጥቅም በመመሳጠር ብድሩን ፈቅደዋል በማለት ፖሊስ ምርመራ እያካሄደባቸው የሚገኙት በንግድ ባንኩ የብድርና ሪስክ እንዲሁም የብድር ትንተናና ግምገማ ምክትል ፕሬዝዳንቶች በነበሩት አቶ ኃይሉ ለገሰና አቶ ሙሉጌታ ገብረመድህን ላይ ነው።</p>

<p>ነጋዴዎቹ በሙስና የተጠረጠሩበት ሌላው ጉዳይ ደግሞ ከስኳር ጨረታ ደንብ ውጪ ከኢትዮጵያ ስኳር ኢንዱስትሪ ድጋፍ ሰጪ አክሲዮን ዋና ሥራ አስኪያጅ የማዕከል የማርኬቲንግና የጨረታ ኮሚቴ ኃላፊዎች ከሆኑት አቶ ሸዋፈራሁ ግርማና አቶ ደመላሽ አረጋ እንዲሁም የመተሐራና የወንጂ ስኳር ፋብሪካዎች ሥራ አስኪያጆች አቶ በለጠ ዓለማየሁና ብርሃን ጂጆ ጋር በመመሳጠር ስኳር ገዝተዋል ተብለው እንደሆነ የፖሊስ ማመልከቻ ያስረዳል።</p>

<p>በእነዚሁ በሙስና በተጠረጠሩት ነጋዴዎች የባንክና የስኳር ድርጅት የሥራ ኃላፊዎች ፖሊስ እያካሄደ ያለው የምርመራ ማጣራት ሥራ ለመስከረም 21 ቀን 1994 ዓ.ም አጠናቅቆ እንዲያቀርብ ባለፈው ዓርብ መስከረም 11 ቀን 1994 ዓ.ም ትዕዛዝ መስጠቱ ይታወሳል።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን መስከረም 16 ቀን 1994</a></p>

</body>
</html>	
