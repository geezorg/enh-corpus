<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የፕሬዝዳንት ነጋሶ ግልፅ ደብዳቤ ለኢትዮጵያ ፕሬስ ድርጅት</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የፕሬዝዳንት ነጋሶ ግልፅ ደብዳቤ ለኢትዮጵያ ፕሬስ ድርጅት</h1>


<p class="align-right">መስከረም 7 ቀን 1993 ዓ.ም</p>

<p>ግልፅ ደብዳቤ<br/>
ለኢትዮጵያ ፕሬስ ድርጅት<br/>
አዲስ አበባ</p>

<p>በድርጅታችሁ ታትሞ የሚሰራጨውን ዘመን መጽሔት ቅጽ 1 ቁጥር 3 መስከረም 1994 ዛሬ አግኝቼ አንብቤአለሁ። በዚሁ ዕትም «ተሀድሶው ኦህዴድን ወደአዲስ ምዕራፍ አሸጋግሮታል» በሚል ዓብይ ርዕስ (ከሜጄር ጄኔራል) አባዱላ ገመዳ ጋር የተደረገው ሰፊ ቃለ ምልልስ ቀርቧል። መጽሔቱ ከሜጀር ጄኔራል አባዱላ ገመዳ ጋር ባደረገው ጥያቄና መልስ ላይ በአጠቃላይም ሆነ ከገጽ 3 እስከ ገጽ 5 እኔን በተመለከተ በቀረበው ላይ በሌላ ጊዜ በሌላ መንገድ በሰፊው አስተያየቴን እሰጣለሁ። ለጊዜው ግን «ስለጉባዔው ዶ/ር ነጋሶ ብቻ ሳይሆን ዓለም በሚሰማው መልኩ በመገናኛ ብዙሃን እየተነገረ ነው። ስለሆነም በማንኛውም ጊዜ ወደጉባዔው መሄድ ይችላሉ። ከዛም በላይ ደብዳቤ ተጽፎላቸዋል።» ተብሎ በገጽ 4 ላይ ስለቀረበው መረጃ ማስተካከያ እንዲደረግ እጠይቃለሁ።</p>

<p>ይህ ከላይ የተጠቀሰው አባባል ሁለት ችግሮች አሉበት። የመጀመሪያ እንደላም በረት ማንም በድርጅት ጉባዔ ላይ ሊሳተፍ ይችላል የሚል አዲስ የመተዳደሪያ ደንብ አንቀጽ ወጥቶ ካልሆነ በስተቀር ማንም ሰው ሳይጠራ ወይም ሳይጋበዝ በአባልነት በታዛቢነትም ሆነ በእንግድነት ከመገናኛ ብዙሃን በመስማት ሄዶ በድርጅት ጉባዔ ሊሳተፍ አይችልም። ስለዚህ አባባሉ ችግር ያለበት ነው።</p>

<p>ሁለተኛው ችግር «ከዛም በላይ ደብዳቤ ተጽፎላቸዋል» የሚለው አባባል ነው። ከዚህ በፊት በ23/13/93 እና በ25/12/93 ለድርጅቱ በጻፍኩአቸው ሁለት ደብዳቤዎች እንደገለጽኩኝ በጉባዔው እንድሳተፍ የጥሪ ደብዳቤ መጥቶ እንደሆነ በማለት ከመሥሪያ ቤቴ ለማጣራት ሞክሬ የኦህዴድ ጥሪ ደብዳቤ እንዳልመጣ አረጋግጫለሁ። ስለዚህ ሜጄር ጄኔራል አባዱላ የሰጡት መረጃ ስህተት ነው። በእኔ በኩል ደብዳቤ ደርሶኝ እያለ አልደረሰኝም ብዬ መካድ ወይም መዋሸት ባኅሪዬም አይደለም ህሊናዬም አይፈቅድልኝም። ስለሆነ ከዚህ በላይ የተጠቀሰውና ሜጄር ጄኔራል አባዱላ ብለዋል ተብሎ የቀረበው መረጃ እኔን በውሸታምነት የሚወነጅለኝ ነው። ትልቅ ስህተት ብቻ ሳይሆን በሕግም የሚያስጠይቅ መሆኑን የኢትዮጵያ ፕሬስ ድርጅት የሚያውቀው ይመስለኛል።</p>

<p>ስለሆነም የመጽሔቱ አዘጋጆች ቀጣይ የመጽሔቱ ዕትም ከሦስት ወር በኋላ እስኪወጣ ሳይቆይ ሳይጠበቅ አሁኑኑ ይህን ስህተት በማስተካከል በተለያዩ የመገናኛ ብዙሃን ማስተካከያውን እንዲያስታውቁልኝ እጠይቃለሁ።</p>

<p class="align-right">ከሠላምታ ጋር<br/>
ፊርማ<br/>
ነጋሶ ጊዳዳ (ዶ/ር)</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን መስከረም 8 ቀን 1994</a></p>

</body>
</html>	
