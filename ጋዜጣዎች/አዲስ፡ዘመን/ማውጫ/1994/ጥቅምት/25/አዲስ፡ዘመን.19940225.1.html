<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የልማት ባንኩ የውጭ አማካሪ ከመንግሥት እውቅና ውጪ በአዲስ አበባ ጉብኝት አደረጉ የባንኩ ጊዜያዊ ዋና መሥሪያ ቤት ኢትዮጵያ ውስጥ እንዳይሆን አድሏዊ ሪፖርት አቀረቡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የልማት ባንኩ የውጭ አማካሪ ከመንግሥት እውቅና ውጪ በአዲስ አበባ ጉብኝት አደረጉ የባንኩ ጊዜያዊ ዋና መሥሪያ ቤት ኢትዮጵያ ውስጥ እንዳይሆን አድሏዊ ሪፖርት አቀረቡ</h2>


<p>የአፍሪካ ልማት ባንክ የውጭ አማካሪ የሆነው ሴኩሪቲ ሪስክ ግሩፕ ተወካይ የሆኑት ሚስተር ፖል በሪ በአዲስ አበባ ከመንግሥት እውቅና ውጪ ጉብኝት ማድረጋቸው ተገለፀ።</p>

<p>በውጭ ጉዳይ ሚኒስቴር የአፍሪካ ዳይሬክትሬት የሥራ ኃላፊዎች ለጋዜጣው ሪፖርተር እንደጠቆሙት አማካሪው ወደ ኢትዮጵያ የመጡት በኮትዲቫር በተፈጠረው የፖለቲካ አስመረጋጋት ሳቢያ የአፍሪካ ልማት ባንክ ሥራ እንዳይስተጓጎል የባንኩን ጽሕፈት ቤት በጊዜያዊነት ወደ ሌሎች የአፍሪካ ሀገራት ለመቀየር መወሰኑን ተከትሎ ነው።</p>

<p>የባንኩ ቦርድ ለጊዜያዊ ዋና መስሪያ ቤት መቀመጫነት ኢትዮጵያን፣ ግብፅንና ቱኒዚያን ቅድሚያ ሰጥቶ መምረጡን ኃላፊዎቹ ገልፀው፣ ከሶስት ከተሞች ለባንኩ ይበልጥ አመቺነት ያለውን ለመለየትና ግምገማ ለማድረግ የሴኩሪቲ ግሩፑ በአማካሪነት መቀጠሩን አስረድተዋል።</p>

<p>ይሁንና የአማካሪ ድርጅቱ ተውካይ ሚስተር ፖል በሪ ወደ አዲስ አበባ መጥተው የሚመለከታቸውን መሥሪያ ቤቶች ሳያነጋግሩ፣ አስፈላጊ የሆኑ መረጃዎችን ሳይጠይቁ መመለሳቸውን ገልፀዋል።</p>

<p>አማካሪው በአዲስ አበባ ቆይታቸው ከርእሰ መስተዳድሩ ከአቶ አሊ አብዶና ከደምበል ሕንፃ ባለቤት ጋር መገናኘታቸውን የአፍሪካ ዳይሬክትሬት ሥራ ኃላፊዎች ጠቁመው፣ ሆኖም ርዕለ መስተዳድሩ ጉዳዩ የፊዴራል መንግሥትን የሚመለከት ነው የሚል ምላሽ እንደሰጧቸው ተናግረዋል።</p>

<p>አማካሪው በአዲስ አበባ የመንግሥት መስሪያ ቤቶችንም ሆነ ባለስልጣናትን ሳያነጋግሩ ቢሄዱም ለተወዳዳሪዎቹ ግብፅና ቱኒዚያ ግን ከሳምንት በፊት ቀጠሮ ማስያዛቸው መታወቁን ገልፀዋል። ሀገሪቱም ጊዜው አይበቃንም በማለታቸው ተጨማሪ ቀን እንደተሰጣቸው ጭምር አብራርተውዋል።</p>

<p>ሚስተር ፖል በሪ ሦስቱን ሀገሮች ከጎበኙ በኋላ ለአፍሪካ ልማት ባንክ ባቀረቡት ሪፖርትም ኢትዮጵያን የሚጐዳ ሚዛናዊ ያልሆነና በውሸት የተሞላ ሪፖርት ማቅረባቸው የሥራ ኃላፊዎቹ ጠቁመዋል።</p>

<p>ሪፖርቱ የሦስቱን ሀገሮች የተለያዩ የመሰረተ ልማት አውታሮች፣ የፖለቲካ እና የፀጥታ ሁኔታዎች የዳሰሰ መሆኑም ተገልጿል።</p>

<p>በኢትዮጵያ ጉብኝታቸው ከውጭ ጉዳይ ሚኒስቴርና ከገንዘብ ሚኒስቴር ጋር ቀጠሮ ለመያዝ ጠይቀው እንዳልተሳካላቸው መገለፁንም በተመለከተም በተደረገው ማጣራት ምንም ዓይነት ቀጠሮ አለመጠየቃቸው መረጋገጡን አብራርተዋል።</p>

<p>አማካሪው ኢትዮጵያ ለባንኩ ዋን መስሪያ ቤትነት እንዳትመረጥ ለማድረግ ከሰነዘሯቸው ሀሳቦች ውስጥ ለቢሮነት የተመረጠው ደምበል ሕንፃ ከኤርፖርት 25 ደቂቃ ያህል ይወስዳል የሚለው የሪፖርቱን ምንነት ያሳያል ብለዋል።</p>

<p>በአዲስ አበባ ተደጋጋሚ የኤሌክትሪክ መቋረጥ የሚያጋጥም በመሆኑ ጄኔሬተር መግዛት ያስፈልጋል፣ የውሀ እጥረት ስላለ የእሳት አደጋ መከላከያ እንኳን ቢገኝ ባንኩ ተጨማሪ የውሃ ማጠራቀሚያ ጋን ማሰራት አለበት የሚለው ሪፖርታቸውም አስገራሚ መሆኑን ተናገረዋል።</p>

<p>አማካሪው በተጨማሪም በሰሜን አፍሪካ ሀገሮች ጸጥታ ጠባቂዎች ጠመንጃ ይዘው እንደሚቆሙ በመጠቆም ኢትዮጵያ ውስጥ ግን ይህ አለመሆኑ አደጋ ሊፈጥር ይችላል የሚል ማጠቃለያ መስጠታቸውን ገልፀዋል።</p>

<p>ዕውነቱ ግን በኢትዮጵያ የፀጥታው ሁኔታ አስተማማኝ በመሆኑ ወርቅ ቤቶች፣ ባንኮች ትላልቅ የገበያ ማዕከሎች ያለችግርና ያለ ፍራት መስራታቸው ነው ያሉት የሥራ ኃላፊዎቹ በግብፅና በቱኒዚያ ግን ብያንስ የአሸባሪዎች እንቅስቃሴ ይህንን ነፃነት አይሰጥም ብለዋል።</p>

<p>አማካሪው በአፍሪካ በርካት የበረራ መስመር ያለውን የኢትዮጵያ አየር መንገድ ወደ ጥቃት ሀገራት ከሚበሩት የግብፃን የቱኒዝ አየር መንገዶች ጋር አወዳድረው የተሻለ ግምት እንኳን አለመስጠታቸው ሪፖርታቸው አድላዊ መሆኑን እንደሚያሳይም አመልክተዋል።</p>

<p>የባንኩ ቦርድ በዚህ አድላዊና ሚዛናዊ ባልሆነ ርፖርት ላይ በመመሥረት ሪፖርቱ በደረሰው በአንድ ቀን ውስጥ እ.ኤ.አ ጥቅምጥ 11 ቀን 2001 ውሳኔ ሊሰጥ የነበረ ቢሆንም የውጭ ጉዳይ ሚኒስቴር ባደርገው ጥረት ውሳኔው መዘግየቱን የአፍሪካ ዳይሬክቶሬት የሥራ ኃላፊዎች አስታውቀዋል።</p>


<p class="align-center"><a href="/Gazettas/AddisZemen/info/AddisZemen.sera.html">አዲስ ዘመን ጥቅመት 26 ቀን 1994</a></p>

</body>
</html>	














