<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያዊቷ የችግረኞችን ሕይወት ለማሻሻል ባደረጉት ጥረት ተሸላሚ ሆኑ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢትዮጵያዊቷ የችግረኞችን ሕይወት ለማሻሻል ባደረጉት ጥረት ተሸላሚ ሆኑ</h1>


<p>ኢትዮጵያዊቷ በመሠቱት መንግሥታዊ ያልሆነ ድርጅት አማካኝነት በዝቅተኛ የኑሮ ደረጃ ላይ የሚገኙ የህብረተሰብ ክፍሎችን ሕይወት ለማሻሻል ባደረጉት ጥረት በደቡብ አፍሪካ በተካሄደ ግምገማ ከአፍሪካ አሸናፊ ሆነው መሸለማቸውን የውጭ ጉዳይ ሚኒስቴር አስታወቀ።</p>

<p>ሚኒስቴሩ በደቡብ አፍሪካ የኢትዮጵያ ኤምባሲን ጠቅሞ እንደገለጸው ከአፍሪካ አሸናፊ የሆኑት ዶክተር ጀምበር ተፈራ ሊመረጡ የበቁት ኢንትግሬትድ ሆሊስቲክ አፕሮች - አርባን ዴቬሎፕመንት ፕሮጀክት የሚል ድርጅት አቋቁመው አዲስ አበባ ውስጥ በተመረጡ አራት ቀበሌዎች ለዝቅተኛው ህብረተሰብ የሚጠቅሙ ማህበራዊና ኢኮኖሚያዊ ተግባራት በማከናወናቸው ነው።</p>

<p>ድርጅቱ በቀበሌዎቹ ለሚገኙ ዝቅተኛ የህብረተሰብ ክፍሎች በህብረተሰቡ ክፍሎች በህብረተሰቡ ጤና በትምህርት በብድርና ቁጠባ አገልግሎትና የመኖሪያ ቤቶችን በመሥራት ባስገኘው ውጤት መሥራችና አስተባባሪ የሆኑት ዶክተር ጀምበር መሸለማቸውን ውጭ ጉዳይ ጨምሮ ገልጿል።</p>

<p>የዶክተር ጀምበር ድርጅት ከአፍሪካ አሽናፊ ሊሆን የቻለው ኤም.ኤ. አፍሪካ የተሰኘው በጆሀንስበርግ የሚገኝ መንግሥታዊ ያልሆነ ድርጅት ባዘጋጀውና የአፍሪካ ሴቶች በየአገሮቻቸውና በሚኖሩባቸው አካባቢዎች ያደረጉትን በህብረተሰቡ ተሳትፎ ላይ የተመሠረቱ ገንቢ እንቅስቃሴዎች ለማስተዋወቅና ለማበረታታት ባካሄደው ፕሮግራም መሆኑን አመልክቷል።</p>

<p>ይኽው የደቡብ አፍሪካ ድርጅት የተሳታፊዎች ፕሮጀክቶች በህብረተሰቡና በመጪው ትውልድ ላይ ያላቸውን አዎንታዊ አስተዋጾኦ ለአምስት ቀናት ከገመገመና የልማት ልውውጦችን ሲይደርግ ከቆየ በኋላ ባለሥልጣናትና የየአገሩ ዲፕሎማቶች በተገኙበት ሽልማቱን ባለፈው ዓርብ መሰጠቱን አስረድቷል።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን ጥቅምት 24 ቀን 1994</a></p>

</body>
</html>	
