<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የተመድ ኢትዮ-ኤርትራ ተልዕኮ ወታደራዊ ቅንጅት ኮሚሽን 9ኛ ስብሰባ በጅቡቲ ተካሄደ የኤርትራ ልዑክ ቃለ ጉባዔውን ሳያፀድቅ ቀረ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የተመድ ኢትዮ-ኤርትራ ተልዕኮ ወታደራዊ ቅንጅት ኮሚሽን 9ኛ ስብሰባ በጅቡቲ ተካሄደ የኤርትራ ልዑክ ቃለ ጉባዔውን ሳያፀድቅ ቀረ</h2>


<p>ባለፈው መስከረም 23 ቀን 1 እንዲካሄድ ቀጠሮ የተያዘለትና ኤርትራ ለመካፈል ፈቃደኛ ባለመሆኗ ለጥቅምት 15 ቀን ተላልፎ ኤርትራ ድጋሚ ለመገኘት እንደማትችል በመግልጿ ለአራት ቀናት የተራዘመው የኢትዮ-ኤርትራ ተልዕኮ ወታደራዊ ቅንጅት ኮሚሽን 9ኛ ስብሰባ ትናንት በጅቡቲ መካሄዱ ተገለጸ።</p>

<p>በተመድ ኢትዮ-ኤርትራ ተልዕኮ (አንሚ) የኢትዮጵያ ማስተባበሪያ ቢሮ ማምሻውን እንዳስታወቀው፣ በተልዕኮው ሠራዊት አዛዥ ሜጀር ጄኔራል ፖትራክ ካማሬት በተመራው ስብሰባ ላይ 8ኛው የወታደራዊ ቅንጅት ኮሚሽን ስብሰባ የተነጋገረባቸው የስብሰባ ቃለ ጉባዔዎች ቀርበዋል።</p>

<p>ቃለ ጉባዔው አንቀጽ በአንቀጽ ታይቶ በሰነድነት እንዲጸድቅ ስብሰባውን በመሩት በተልዕኮው ሠራዊት አዛዥ ጥያቄ ቀርቦ እንደነበር ያመለከተው ቢሮው፣ ይሁንና የኤርትራ ልዑክ «በቃለ ጉባዔው አንቀጽ 5 ውስጥ የጸጥታ ቀጣና ካርታን በሚመለከት የተንጸባረቀው የኔ ሃሳብ አይደለም፤ ስለሆነም ቃለ ጉባዔውን ሙሉ በሙሉ አላጸድቅም» ማለቱን ገልጿል።</p>

<p>የኤርትራ ልዑክ ከቤቱ የቀረበለትን የአሠራር መርህ ወደ ጎን በመተው በግትርነት ሃሳብ በመጽናት ቃለ ጉባዔውን ሳያጸድቅ መቅረቱን ቢሮው አስታውቋል።</p> 

<p>ሌላው የተነሳው አብይ አጀንዳ በአል ጀርሱ ስምምነት አንቀጽ 13 መሠረት የሰላም ጥበቃው ሠራዊት የተጣለበትን ኃላፊነት ለመወጣት በነፃ ተንቀሳቅሎ ቁጥጥር በማካሄድ በኩል ችግር እየገጠመው መሆኑ እንደሆነ ቢሮው ጠቁሟል።</p>

<p>እነዚህን ችግሮች ኤርትራ እንድትፈታ በማለት በሠራዊቱ አዛዥ ሜጄር ጄኔራል ፖትሪክ ካማሬት ቢጠየቅም በኤርትራ በኩል ችግሮቹን ለመፍታት ያለው ዝግጅት አናሳ እንደሆነ ከልዑኩ በተሰጠው መልስ መንፀባረቁ ተጠቅሷል።</p>

<p>ነገር ግን እነዚህን ጉዳዮች በተመለከተ ከኢትዮጵያ በኩል ችግር እንዳልገጠማቸው አዛዡ እንደገለጹ ቢሮው አስርድቶ፣ እንዲያውም ተልኮው በቀጣይም በተመሳሳይ መንገድ ለመሥራት እንደሚችል በኢትዮጵያ በኩል እንደተረጋገጠለት አመልክቷል።</p>

<p>በሌላ በኩል የኤርትራ ፖሊሶችና ሚሊሻያዎች ወደ ደቡባዊ የደህንነት ቀጣና መስመር በመምጣት የፀጥታ ችግር እንዳይፈጥሩ ሲሉ አዛዡ ለኤርትራ ልዑክ እንዳሳሰቡ ቢሮው ጠቅሷል።</p>

<p>እንዲሁም ኤርትራ እስከ ዛሬ ድረስ በጸጥታው ቀጣና ውስጥ ያሠማራቸውን የሚሊሻና የፖሊስ ኃይሏን መጠን ለተመድ የኢትዮ-ኤርትራ ተልዕኮ እንድታሳውቅ በተደጋጋሚ ለተጠየቀቸው ጥያቄ መልስ አለመስጠቷንና በቀጣይ እንድታሳውቅ አዛዡ መጠየታቸውን ቢሮው አያይዞ ገልጿል።</p>

<p>የኤርትራ ልዑክ ግን ከሀገር ደህንነት ጋር የተያያቸ በመሆኑ እንደማያሳውቅ ለአዛዡ መግለጹ ተመልክቷል።</p>

<p>የኢትዮጵያ ልዑክ በበኩሉ የኤርትራ ፖሊስና ሚሊሻ በጸጥታው ቀጣና ውስጥ ሕዝብ በሌለበት አካባቢ እንዲሰፍሩ መደረጉ ጤናማ አሠራር እንዳልሆነ ገልጾ፤ በተልዕኮው በኩል ተገቢው ቁጥጥር እንዲካሄድ ማሳሰቡን ቢሮው አመልክቷል።</p>

<p>በፀጥታው ቀጣና ውስጥ በጦርነት ጊዜ የተሰው የሁለቱ ሀገሮችን የሠራዊት አባላት አጽም ማሰባሰብን የሚመለከት አጀንዳ በስብሰባው መነሳቱ ተገልጿል።</p>

<p>ይህ ጉዳይ በ7ኛ እና በ8ኛ የኮሚሽኑ ስብሰባዎች ላይ ተነስቶ የአፈጻጸም መመሪይ ሪቂቅ በተመድ የኢትዮ-ኤርትራ ተልዕኮ የጋራ ስምምነት አግኝቶ እንደነበር ታውቋል።</p>

<p>ነገር ግን «የቀጣና ወታደራዊ ቅንጅት ኮሚቴ» እንዲመሠረትና ጉዳዩን በባለቤትነት እንዲመራ የሚለውን ሃሳብ ኤርትራ ባለመቀበሏ ተግባራዊ ሳይሆን መቅረቱን ማስተባበሪይ ቢሮው አስታውቋል።</p>

<p>ስለሆነም በዚህ ስብሰባ የወታደራው ቅንጅት ኮሚሽን ሥራውን እንዲመራ የሚለው ሃሳብ ተቀይሮ ከአፍሪካ አንድነት ድርጅት፣ ከተመድና ከሁለቱ ሀገሮች በሚወከል ኮሚቴ ሥራው እንዲካሄድ የሚለውን ሃሳብ በሁለቱም ወገኖች በመርህ ደረጃ ተቀባይነት አግኝቷል ብሏል።</p>

<p>በዚህ ስብሰባ ላይ የኤርትራ ልዑክ አጋጣሚ ክፍተት እየፈለገ የፀጥታ ቀጣናን እንደማይቀበል መግለጹን ቢሮው አያይዞ አመልክቷል።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን ጥቅምት 20 ቀን 1994</a></p>

</body>
</html>	














