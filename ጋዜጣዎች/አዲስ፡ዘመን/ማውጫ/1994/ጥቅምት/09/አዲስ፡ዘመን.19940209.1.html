<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የ10 ዓመቷ ሕፃን በአባቷ መገደሏን ነዋሪዎች ገለጹ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የ10 ዓመቷ ሕፃን በአባቷ መገደሏን ነዋሪዎች ገለጹ</h1>


<p>አርባ ምንጭ (ኢዚአ)፦ በአርባ ምንጭ ከተማ አንድ ግለሰብ የ 10 ዓመት ልጃቸውን ባለፋው ማክሰኞ ደበድበው በጋለ ብረት በማቃጠል ሕይወቷ እንዲያልፍ ማድረጋቸውን ነዋሪዎች ገለጹ።</p>

<p>በሕመም እንደሞተች አስመስለው ለመቅበር ሲሞክሩ የከተማዋ የቀበሌ 06 ነዋሪዎች የአስከሬን ምርመራ እንዲደረግ ለፖሊስ ጥቆማ ቢሰጡም ተገባራዊ አለመደረጉ ቅሬታ እንዳሳደረባቸው አስታውቀዋል።</p>

<p>ስማቸውን መግለጹ ያልፈለጉና ከግለሰቡ ጉርብትና ያላቸው የአካባቢው ነዋሪዎች ከትናንት በስቲያ እንደገስጹት ሕጻኗ በግፍ ተደብድባና በጋለ ብረት ተቃጥላ መሞቷን በማረጋገጣቸው ከመቀበሯ በፊት አስክሬኗ እንዲመረመር ለጋሞጎፋ ፖሊስ ጠቁመው ነበር።</p>

<p>በጥቆማው መሠረት ፖሊስ ፈጥኖ በሥፍራው ቢደርስም ጉዳዩን ተከታትሎ አስከሬኑ እንዲመረመር እርምጃ መውሰድ ሲገባው ሳይመረምር እንዲቀብር ማድረጉ እንዳሳዘናቸው አመልክተዋል።</p>

<p>አስተያየት ሰጪዎቹ አያይዘውም የሕጻኗ ወላጅ አባት በየዕለቱ እየሰከረ በመግባት ይደበድባት እንደነበር ተናግረዋል። የጋሞጎፋ ዞን ፖሊስ አዛዥ አቶ ለማፖሎ ስለጉዳዩ ተጠይቀው የዞኑ ፖሊስ ከሕዝብ ጥቆማ እንደደረሰው በአፋጣኝ ምርመራው እንዲጣራ ለአርባ ምንጭ ዙሪያ ወረዳ ፖሊስ ትዕዛዝ ማስተላሰፉን አስታውሰው፣ ሆኖም ወደሥፍራው የተላከው መርማሪ ፖሊስ አስከሬኑ እንዲመረምር ባለማድረጉ በሕግ ይጠየቃል ብለዋል።</p>

<p>የወረዳው ፖሊስ በአርባምንጭ ከተማ ወንጀልን ለመከላከል የሚያሳየው የተቀናጀ ጥረት ደካማ እንደሆነና የዞኑ ፖሊስ ከሌሎች ወረዳዎች የበለጠ በጥበቃ፣ በምርመራ፣ በሰው ኃይልና በሌሎችም አስፈላጊ ነገሮች እንዲጠናከር ድጋፍ እያደረገ መሆኑን አዛዡ አረጋግጠዋል።</p>

<p>ያም ቢሆን ግን ወረዳው ከዞኑ የሚሰጠውን አመራር በተገቢው መንገድ ባለመፈጸሙ ወንጀልን በመከላከልና በአሠራር ላይ የሚታየው ችግር እየሰፋ እንዳይመጣ የጋሞ ጎፋ ዞን መስተዳር ምክር ቤት መፍትሔ እንዲሰጥ ተጠይቆ ምላሽ እየተጠበቀ መሆኑን ገልጸዋል። </p>

<p>የአርባ ምንጭ ዙሪያ ወረዳ ፖሊስ ወንጀል መከላከልና ምርመራ ክፍል ኃላፊ ወታደር ዳና ገሳ በበኩላቸው የሕጻኗን ሞት ለማጣራት የተላከው መርማሪ ፖሊስ አስክሬኑን በሐኪም ማስመርመር ሲገባው ከገነዙትና በአካባቢው ከሚኖሩት ሰዎች ያገፕውን መረጃ ብቻ ተቀብሎ በበሽታ እንደሞተች መግለጹ ስህተት እንደሆነ አስረድተዋል።</p>

<p>በሕጻኗ አሟሟት ላይ የተጨበጠ መረጃ ባይኖርም በወላጅ አባቷ ተደብድባ እንደተገደለች በስፋት እየተነገረ በመሆኑ ጉዳዩን ለማጣራት ተጠርጣሪው ግለሰብ በቁጥጥር ስር መዋሉንና አስከሬኑም ከተቀበረበት ሥፍራ ወጥቶ እንዲመረመር ውሳኔ ላይ መደረሱን አስታውቀዋል።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን ጥቅምት 9 ቀን 1994</a></p>

</body>
</html>	














