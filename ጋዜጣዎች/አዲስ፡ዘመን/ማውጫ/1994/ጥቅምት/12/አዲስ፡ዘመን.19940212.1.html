<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኮንጎውያን ድርድር ተቋረጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የኮንጎውያን ድርድር ተቋረጠ</h1>


<p>በአዲስ አበባ ሲካሄድ የሰነበተው የኮንጎውያን ድርድር ትናንት መቋረጡን አደራዳሪው አስታውቁ።</p>

<p>የቀድሞ የቦትስዋና ፕሬዚዳንት ሰር ኬቱሚሌ ማሴሬ እንደገፁት በኮንጎ ዴሞክራሲያዊ መንግሥትና በተቃዋሚዎቹ መካከል አዲስ አበባ ላይ ካለፈው ሰኞ ጀምሮ ሲካሄድ የነበረው ድርድር ወደፊት ደቡብ አፍሪካ ላይ እስኪቀጥል ድረስ ተቋርጧል።</p>

<p>ባለፈው ዓርብ የኮንጎ ዴሞክራሲያዊ ሪፐብሊክ መንግሥት ተወካዮች ስብሰባውን ለቀው በወጡበት ወቅት ማሴሬ ለማግባባት እንደሚሞክሩና ድርድትሩ ትናንት እንደሚቀጥል ተስፋ አድርገው ነበር። ይሁንና የመንግሥት ትወካዮች ወደ አገራቸው በመመለሳቸው ለማግባባት ሳይቻል መቅረቱን ታውቋል።</p>

<p>የአገሪቱ መንግሥት ተውካዮች ስብሰባውን ለቀው የወጡት የኮንጎን ጉዳይ ለመወሰን ሁሱም 330 ተወካዮች መሳተፍ አለባቸው የሚል አቋም በማራመድ ነው።</p>

<p>ማሴሬ ግን ባለው የገንዘብ እጥረት አዲስ አበባ ላይ በሚካሄደው ድርድር 80 ልዑካን ብቻ እንዲካፈሉ በተደረገበት ወቅት የኮንጎ መንግሥትም ሆነ ተቃዋሚዎች ተስማምተው ነበር ሲሉ ገልጸዋል።</p>

<p>ከኮንጎ መንግሥት ተቃዋሚዎች መካከል ራሊ ፎር ኮንጎሊዝ ዴሞክራሲ የተባለው ድርጅት ባወጣው መግለጫ መንግሥት ድርድሩን ማደናቀፉን ከቀጠለ ከሌሎች ተቃዋሚዎች ጋር በመሆን በአገሪቱ ሰላምን በኃይል እንድሚያመጣ አስትውቋል።</p>

<p>የኮንጎ ነፃነት ንቅናቄ የተባለው ድርጅት በበኩሉ መንግሥት በእርግጥም ማደናቀፉን ከቀጠለ ከራሊ ፎር ኮንጎሊዝ ዴሞክራሲ ጋር በመተባበር ሰላምን በኃይል ማምጣት አይቀሬ መሆኑን ገልጿል።</p>

<p>ኅብረት ለዴሞክራሲና ለማኅበራዊ ዕድገት የተሰኘ ፓርቲ ዋና አማካሪ ቫለንቲን ሙቤኬ «አንድም ተግባር ሳናከናውን መለያየታችን ያሳዝነናል» ብለዋል።</p>

<p>የራሊ ፎር ኮንጎሊዝ ዴሞክራሲ - ኪሳንጋኒ ተወካይ ፕሮፌሰር አርልስት ዋምባ ዲያ ዋምባ በበኩላቸው እንደገለጹት መንግሥት አሁን ስብሰባውን አቋርጦ ቢወጣም ደቡብ አፍሪካ ላይ በሚደረገው ድርድር ይገኛል የሚል ተስፋ አላቸው። ባይገኝስ ተብሎ ለቀረበላቸው ጥያቄ በማግባባት እንዲገኝ እናደርገዋለን ብለዋል።</p>

<p>ባለፈው ሰኞ በተባበሩት መንግሥታት የስብሰባ ማዕከል የተጀመረው የኮንጎውያን ድርድር ቀደም ሲል ለ45 ቀናት ይካሄዳል ተብሎ ነበር።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን ጥቅምት 12 ቀን 1994</a></p>

</body>
</html>	














