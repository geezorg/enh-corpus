<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የፓተንት ሕጉ ለኮምፒዩተር ፕሮግራሞችና ለሶፍትዌሮች ጥበቃ በሚያደርግ መልኩ እንዲሻሻል ተጠያቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የፓተንት ሕጉ ለኮምፒዩተር ፕሮግራሞችና ለሶፍትዌሮች ጥበቃ በሚያደርግ መልኩ እንዲሻሻል ተጠያቀ</h1>


<p>ለአዕምሯዊ ውጤቶች ጥበቃ የሚያደርገውና በ1987 ዓ.ም የወጣው የሀገሪቱ የፓተንት ሕግ ለኮምፒዩተር ፕሮግራሞችና ለሶፍትዌሮች ጥበቃ በሚያደርግ መልኩ እንዲሻሻል የሳይንስና ቴክኖሎጂ ኮሚሽን ጠየቁ።</p>

<p>በኮሚሽኑ የቴክኖሎጂ ሽግግር ብድን መሪ አቶ ወንድውሰን በለጠ ትናንት እንደገለጹት፡ የኢትዮጵያ የፓተንት ሕግ ለተለያዩ የምርት ተግባራት ለሚያገለግሉ የኮሚፒውተር ፕሮግራሞችና ሶፍትዌሮች ጥበቃ የሚያደርግ ባለመሆኑ የተፈለገውን ያህል አዳዲስ ሶፍትዌሮችና ፕሮግራሞችን ከውጭ ሀገር እንዳይገቡ እንቅፋት ሆኗል።</p>

<p>በመሆኑም በርካታ ድርጅቶችና ግለሰቦች ከፍተኛ ወጪ ላወጡባቸው ፕሮግራሞችና ሶፍትዌሮች የባለቤትነት መብታቸው እንዲከበርላቸው ስለሚፈልልጉ በኢትዮጵያ ይህ መብት የሚከበርበት ሁኔታ ካልተመቻቸ የቴክኖሎጂ የምርምርና የምርት ዕድገት ሊገታ እንደሚችል አቶ ወንድወሰን ስጋታቸውን ገልጸዋል።</p>

<p>መንግሥት ለጉዳይ ትኩረት በመስጠት የፓተንት ሕጉ ለኮምፒዩተር ፕሮግራሞችና ሶፍትዌሮች ጥበቃ በሚያደርግ መልኩ ማስተካከል እንደሚጠበቅበት ብድን መሪው ጠይቀዋል።</p>

<p>ስለጉዳዩ የፓተንት ሕጉ አርቃቂ ኮሚቴ አባል የነበሩት በወጣቶች ስፖርትና ባህል ሚኒስቴር የኢትዮጵያ ብሔራዊ ቲያትር ዋና ሥራ አስኪያጅ አቶ አሰፋ አረጋው ተጠይቀው ለኮምፒዩተር ፕሮግራሞችና ሶፍትዌሮች ጥበቃ የሚያደርግ ሕግ በ1952 ዓ.ም በወጣው የኮፒ ራይት ሕግም ሆነ በ1987 ዓ.ም በጸደቀው የፓተንት ሕግ አለመካተቱን አስረድተዋል።</p>

<p>ከዚህ በመነሳት የቀድሞው የባህልና ማስታወቂያ ሚኒስቴር የችግሩን አሳሳቢነት በመረዳት የኮምፒዩተር ፕሮግራሞች እና ሶፍትዌሮችን ጨምሮ ለሁለም አዕምሯዊና የፈጠራ ወጤቶች የተሟላ ጥበቃ የሚያደርግ አዲስ የድርሰትና ኪነጥበብ ባለሀብትነትና ተጓዳኝ ምርቶች ጥበቃ ረቂቅ አዋጅ አዝጋጅቶ ለመንግሥት ማቅረቡን ጠቁመዋል።</p>

<p>በመሆኑም የሌሎችን አገሮች ልምድ በመውሰድና ከኢትዮጵያ ነባራዊ ሁኔታ ጋር በማገናዘብ በተሟላ መልኩ የተረቀቀው ሕግ በሚመለከተው ክፍል ፀድቆ ተግባራዊ ሲሆን የተጠቀሰው ችግር ሙሉ በሙሉ እንደሚውገድ አቶ አሰፋ አስታውቀዋል።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን ጥቅምት 15 ቀን 1994</a></p>

</body>
</html>	














