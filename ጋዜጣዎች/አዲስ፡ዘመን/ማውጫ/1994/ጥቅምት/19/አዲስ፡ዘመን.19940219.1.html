<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኦሮሚያ አስቸኳይ ጉባዔ ተጠናቀቀ ጉባዔው የክልሉን ፕሬዚዳንትና አፈጉባዔዎች መረጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኦሮሚያ አስቸኳይ ጉባዔ ተጠናቀቀ ጉባዔው የክልሉን ፕሬዚዳንትና አፈጉባዔዎች መረጠ</h2>


<p>የኦሮሚያ ብሔራዊ ክልላዊ መንግሥት ምክር ቤት አሰቸኳይ ጉባዔ የክልሉን ፕሬዚዳንት፣ የምክር ቤቱን አፈጉባዔና ምክትል አፈጉናዔ መረጠ። የአስፈፃሚ አካላትን ሹመትና ሦስት አዋጆችንም በማጽድቅ ትናንት ማምሽውን ተጠናቀቅ።</p>

<p>አስቸኳይ ጉባዔው የክልል ኢኮኖሚ ዘርፉ ኃላፊ የነበሩትን አቶ ጁነዲን ሳዶን በፕሬዚዳንንት የመረጠው በሙሉ ድምጽ ሲሆን ፕሬዚዳንነቱም በምክር ቤቱ ፊት ቃለ መሐላ ፈፅመዋል።</p>

<p>ፕሬዚዳንቱ በወቅቱ ባደረጉት ንግግርም እንደአምባገነኖች ሥልጣንን መጠበቅ ሳይሆን የበለፀገችና ተስፋ ያላት ሀገር፣ ተነላሽነትና ሥነ ምግባር ያለው ሕዝብ ለመፍጠር ተከታታይነትና ዘላቂነት ያለው ትግል ማድረግ ይኖርብናል ብለዋል። አያይዘውም ምክር ቤቱ የሠጣቸውን ሥልጣንና አመኔታ በጥንቃቄ ሕዝቡን ለማገልገል እንደሚያ ውሉት ቃል ገብተዋል።</p>

<p>በተመሳሳይ አስቸኳይ ጉባዔው በአፈ ጉባዔነት ወ/ሮ አስቴር ማሞን፣ በምክትል አፈጉባዔነት ደግሞ አቶ አበራ ኃይሉን መርጧል።</p>

<p>ሁለት አፈጉባኤዎች በክልሉ ውስጥ በተለያዩ የኃላፊነት ደረጃዎች ሲያገለግሉ እንደነበር በጉባዔው ላይ ተገልጿል።</p>

<p>በተጨማሪም ጉባዔው የክልሉን ምክር ቤት (ጨፌ) ጽህፈት ቤቱን ለማቋቋም፣ የሕግ አወጣጥ ሥነ-ሥርዓትን ለመወሰን፣ የክልሉን አስፈፃሚ አካል እንደገና ለማዋቀርና ስልጣንና ኃላፊነታቸውን ለመወሰን የወጡትን አዋጆችን መርምሮ አጽድቋል።</p>

<p>የክልሉ ፕሬዚዳንት አቶ ጁንዲን በበኩላቸው የክልሉን ምክትል ፕሬዚዳንት ጨምሮ 14 አስፋጻሚ አካላትንና የክልሉን ዋና ኦዲተር እንዲሁም የጠቅላይ ፍ/ቤት ፕሬዚዳንት ሹመትን ያቀረቡ ሲሆን ምክር ቤቱም ሹመቱን በሙሉ ድምጽ አጽድቆታል።</p>

<p>በዚህም መሠረት ዶ/ር መሐመድ አሊዬ የክልሉ ምክትል ፕሬዚዳንት፣ አቶ ተሻለ አበራ የጠቅላይ ፍ/ቤት ፕሬዚዳንት አቶ ታደሰ ቱሉ የክልሉ ዋና ኦዲተር ሆነው ተሾመዋል።</p>

<p>የጠቅላይ ፍ/ቤት ፕሬዚዳንት አቶ ተሻለ አበራ የሦስት ዳኞችን ሹመት ለጉባዔው አቅርበው አስጸድቀዋል። አስቸኳይ ጉባዔው በመጨረሻም በተጎደሉ ሦስት የፌዴሬሽን ምክር ቤት አባላት ምትክ ሌሎች አባላትን ተክቷል።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን 19 ቀን 1994</a></p>

</body>
</html>	














