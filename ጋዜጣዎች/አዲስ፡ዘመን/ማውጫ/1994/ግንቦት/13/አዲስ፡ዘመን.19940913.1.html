<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ለሰብዓዊ መብቶች መከበር የባለሙያዎች ግንዛቤ መዳበር እንዳለበት ተጠቆመ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ለሰብዓዊ መብቶች መከበር የባለሙያዎች ግንዛቤ መዳበር እንዳለበት ተጠቆመ</h2>


<p>የዴሞክራሲ ዕድገትና የሰብዓዊ መብቶች መከበር የማይነጣጠሉ በመሆናቸው ሕጎቹን በተግባር ለማዋል በየደረጃው ያሉ የመንግሥት አካላት የጠለቀ ግንዛቤ ሊኖራቸው እንደሚገባ የኢትዮጵያ የሰላምና ልማት ዓለም አቀፍ ተቋም ፕሬዚዳንት ገለጹ።</p>

<p>ትናንት በግዮን ሆቴል በተጀመረው የሰብዓዊ መብት አከባበር ግንዛቤ ማስጨበጫ ዓውደ ጥናት ላይ የተቋሙ ፕሬዚዳንት ዶክተር ክንፈ አብርሃ እንደገለጹት፤ ሀገሮች ለዜጎቻቸው መስጠት የሚገባቸውን ዴሞክራሲያዊ መብቶች፤ በጦርነት ለሚማረኩ ምርኮኞችና በጦርነት ለሚፈናቀሉ የሲቪል ማኅበረሰቦች የሚደረገውን የሰብዓዊ መብት አከባበር በሚመለከተ የመንግሥት አካላት የጠለቀ ግንዛቤ ሊኖራቸው ይገባል።</p>

<p>ሕጎቹንና ደንቦቹን አውቆ የሰዎችን ሰብዓዊ መብት ማክበር ያስፈልጋል ያሉት ፕሬዚዳንቱ፤ በሀገራችንም ይህንኑ ሕግ አጠናክሮ አፈፃፀሙን ብቁ ለማድረግ የአስፈፃሚ አካላትን ብቃት ማሳደግ እንደሚያስፈልግ ተናግረዋል።</p>

<p>የኦስትሪያ አምባሳደር ብረጌት ኦይፒንገር በበኩላቸው በዓለም ላይ የሰው ልጆች ሰብዓዊ መብት እየተከበረ ነው ቢባልም እንኳ በበርካታ አካባቢዎች የሰብዓዊ መብቶች መጣስ ሁኔታዎች እየታዩ እንደሆነ ገልጸዋል።</p>

<p>እንደ አምባሳደሯ አነጋገር የሰብዓዊ መብቶችን መጣስና አለመከበር ለማስወገድ ዓለም አቀፍ ድንጋጌዎችን ለአስፈፃሚ አካላት በማሳወቅ ሕጉን በተግባር ማዋል እንደሚያስፈልግ አመልክተዋል።</p>

<p>ለአምስት ቀናት የሚቆየው ይኸው የግንዛቤ ማስጨበጥ ዓውደጥናት ስለ ዓለም አቀፍ የሰብአዊ መብት አተረጓጎምና ተግባራቸው፤ ስለሽብርተኝነትና ፅንፈኝነት አተረጓጎም፣ ስለ ጄኔሻ ኮንቬንሽን ሕጎችና ዓለም አቀፍ የሰብዓዊ መብት ሕጎች ላይ ውይይት እንደሚያደርግ ይጠበቃል።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን ግንቦት 13 ቀን 1994</a></p>

</body>
</html>	



























