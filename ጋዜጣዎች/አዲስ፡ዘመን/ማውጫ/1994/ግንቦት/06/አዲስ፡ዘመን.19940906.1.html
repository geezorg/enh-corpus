<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአቶ ክንፈ ገብረመድኅን ገዳይ ፍርድ ቤት ቀረቡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የአቶ ክንፈ ገብረመድኅን ገዳይ ፍርድ ቤት ቀረቡ</h1>


<p>የቀድሞውን የድኅንነትና ኢምግሬሽን ባለሥልጣን ዋና ሥራ አስኪያጅ የአቶ ክንፈ ገብረመድኅን ገዳይ ናቸው የተባሉት ግለሰብ ጉዳይ ትናንት በአዲስ አበባ በአራዳ የመጀመሪያ ደረጃ ፍርድ ቤት መታየት ጀመረ።</p>

<p>አቶ ክንፈ ገብረመድኅንን ገድለዋል የተባሉት የሻለቃ ጸሐዬ ወልደ ሥላሴ ጉዳይ ፖሊስ ምርመራውን አጣርቶ ማጠናቀቁንና ክስ ለመመስረትም የምርምራ መዝገቡን ለአቃቤ ህግ ለማስረከብ መዘጋጀቱን በሚመለከት የምርመራ መዝገቡን ለፍርድ ቤት አስረክቧል።</p>

<p>ፍርድ ቤቱ የፖሊስን የምርመራ መዝገብ ከተመለከተና የምርመራ ውጤቱን ለግለሰቡ ከገለጸ በኋላ አቃቤ ህግ የፖሊስ ምርመራውን አጣርቶ ክስ እስኪመሠርት ድረስ ግለሰቡ በእሥር እንዲቆዩ በማዘዝ ለግንቦት 19 ቀን 94 ዓ.ም ፍርድ ቤቱ ቀጠሮ ሰጥቷል።</p>

<p>ግለሰቡ እስካሁን ለፍርድ ሳይቀርቡ ስለቆዩበት ምክንያት ፖሊስ መርማሪው እንዳስረዳው ሻለቃ ጸሐዬ ወልደ ሥላሴ አቶ ክንፈ ገብረ መድኅንንከገደሏቸው በኋላ ለማምለጥ ሞክረው በአካባቢው በነበሩ የመከላከያ ሠራዊት ሲያዙ በጤናቸው ላይ ጉዳት ደርሶባቸው ሆስፒታል በመተኛትና በመመላለስ ለአንድ ዓመት ያህል በህክምና ላይ መቆየታቸውን አስረድቷል።</p>

<p>ግለሰቡ እስካሁን ለፍርድ ስላልቀረቡበት የጤንነታቸው መጓደልን ምክንያት በተመለከተ መርማሪ ፖሊሱ የሐኪም ማስረጃቸውን ለችሎቱ አቅርቧል።</p>

<p>ፍርድ ቤቱ የአቶ ክንፈን ግድያ በተመለከተ የፖሊስ ምርመራውን ውጤትተከሳሹ ሆን ብለው ተከታትለውና ጠብቀው ሟቹን በሁለት ጥይት የገደሏቸው መሆኑን እንደሚያስረዳ ለሻለቃ ጸሀዬ ተገልጦላቸዋል። በዚህም መሠረት ግለሰቡ አቶ ክንፈን ስለመግደላቸው ተጠይቀው "ግድያ ፈጽመሃል ተብዬሆስፒታል ተኝቼ በነበረበት ወቅት ሲነገረኝ እንደህልም ነው የማስታውሰው" ሲሉ ለፍርድ ቤቱ አስረድተዋል።</p>

<p>አቶ ክንፈ ገብረመድኅን ግንቦት 4 ቀን 1993 ዓ.ም ከጠዋቱ በ3 ሰዓት ለሥራ ጉዳይ በአዲስ አበባ ከተማ የምድር ጦር መኮንኖች ክበብ ሲደርሱ በተጠቀሱት ተከሳሽ በተተኮሰባቸው ጥይት ሕይወታቸው ማለፉ በወቅቱ መገለጹ ይታወሳል።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን ግንቦት 6 ቀን 1994</a></p>

</body>
</html>	














