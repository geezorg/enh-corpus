<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአቶ ክንፈ ገብረመድህን ገዳይ ወህኒ ሆነው ክሳቸውን እንዲከታተሉ ትዕዛዝ ተሰጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የአቶ ክንፈ ገብረመድህን ገዳይ ወህኒ ሆነው ክሳቸውን እንዲከታተሉ ትዕዛዝ ተሰጠ</h2>


<p>የደሕነት፣ የኢሚግሬሽንና የስደተኞች ጉዳይ ዋና ሥራ አስኪያጅ የነበሩት አቶ ክንፈ ገብረመድህንን ገድለዋል የተባሉ አንድ የመከላከያ ሠራዊት መኮንን ወህኒ ሆነው ክሳቸውን እንዲከታተሉ የፌዴራሉ ከፍተኛ ፍርድ ቤት ትናንት ትዕዛዝ ሰጠ።</p>

<p>አምስተኛ ወንጀል ችሎት የአቶ ክንፈ ገዳይ ናቸው የተባሉት ሻለቃ ፀሀዬ ወልደ ስላሴ ማረሚያ ቤት ሆነው ክሳቸውን እንዲከታተሉ ትእዛዙን የሰጠው የተጠቀሰባቸው የሕግ አንቀጽ የዋስትና መብት የሚከለክል መሆኑን በማስረዳት ነው።</p>

<p>አቃቤ ሕግ በሻለቃ ፀሐዬ ወልደስላሴ ያቀረበው ክስ እንደሚያስረዳው ተከሳሹ በአዲስ አበባ ከተማ በሚገኘው የመከላከያ መኮንኖች ክበብ ይካሄድ የነበረውን የከፍተኛ ጄኔራሎችና የ10 ዓመት የተሃድሶ ግምገማ ይመሩ የነበሩትን አቶ ክንፈን በሁለት ጥይት ጀርባቸውንናና የኋላ የግራ ጭንቅላታቸውን መትተው በመግደላቸው ነው።</p>

<p>ሻለቃ ፀሐዬ ግንቦት 4 ቀን 1993ዓ.ም ከጠዋቱ ሁለት ሠዓት ከ40 ደቂቃ በሚሆንበት ወቅት ወንጀሉን የፈፀሙት ከስብሰባ አዳራሹ መግቢያ አካባቢአስቀድመው በመገኘትና የአቶ ክንፈ ገብረመድህንን መምጣት በመጠባበቅ መሆኑን አቃቤ ሕግ በክሱ አመልክቷል።</p>

<p>መኮንኑ ግድያውን የፈጸሙት ሙሉ ወታደራዊ ልብሳቸውን በመልበስና በሳምሶናይት ቦርሳ በሚያስቀምጡት ቁጥሩ ኤም 3991/ኤም 29341 ካሊቨር ሰባት ነጥብ 62 ሚሊ ሜትር በሆነ ስታር ሽጉጥ መሆኑን ክሱ ያስረዳል።</p>

<p>አቶ ክንፈ ገብረ መድህን ግድያው በተፈጸመባቸው ዕለት በእጃቸው መፃሕፍት ይዘው ወደ ስብሰባ አዳራሽ በመግባት ላይ በነበሩበት ወቅት እንደሆነ በክስ ማመልከቻው ተመልክቷል።</p>

<p>አቃቤ ሕግ የወንጀሉን አፈጻጸም በክሱ እንዳብራራው ተከሳሹ በስብሰባው እየተካፈሉ እንደነበረና ሟቹ በሕወሓት መከፋፈል ምክንያት የተሃድሶ አቋም እያራመዱ ነው፣ ሀቅ እየተዳፈነ ነው በሚል ምክንያት በቂም በቀል ስሜት ሆን ብለው ተነሳስተው ድርጊቱን መፈጸማቸውን ያመለክታል።</p>

<p>ፍርድ ቤቱም አቃቤ ሕግ በመኮንኑ ላይ የመሰረተውን ክስ ግልባጭ በችሎቱ እንዲደርሳቸው ካደረገና በንባብ ካሰማቸው በኋላ ክርክሩን ለመቀጠል የሕግ ባለሙያዎች ማቆም መቻል አለመቻላቸውን ተጠይቀው ተንቀሳቃሽምሆነ ቋሚ ንብረት ስለሌለኝ ጠበቃ ማቆም አልችልም ሲሉ መልስ ሰጥተዋል።</p>

<p>ፍርድ ቤቱም ለተከሳሹ መንግሥት ተከላካይ ጠበቃ እንዲቆምላቸው ድሃ ስለመሆናቸው በማረሚያ ቤት በኩል ተጣርቶ እንዲቀርብ ትዕዛዝ በመስጠትለሰኔ 17 ቀን 1994 ዓ.ም ተለዋጭ ቀጠሮ ይዟል።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን ግንቦት 24 ቀን 1994</a></p>

</body>
</html>	














