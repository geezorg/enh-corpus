<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ለከፍተኛ የሠራዊቱ መኮንኖችና የአመራር አባላት ሽልማት ተሰጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ለከፍተኛ የሠራዊቱ መኮንኖችና የአመራር አባላት ሽልማት ተሰጠ</h1>


<p>በዛላ አንበሳና አካባቢው ለሚገኙ ከፍተኛ የሠራዊቱ መኮንኖችና የአመራር አባላት ባለፈው ዕሑድ የሜዳሊያ ሽልማት ተሰጠ።</p>

<p>በዚሁ የሽልማት ሥነ ሥርዓት ላይ ደርግን ለመደምሰስ በተካሄደው ትግል ከፍተኛ አስተዋጽኦ የነበራቸው የሠራዊቱ መኮንኖችና አመራሮች ከመከላከያ ሚኒስቴር የተዘጋጀላቸውን የወርቅና የብር ሜዳሊያ ተቀብለዋል። </p>

<p>እንዲሁም በሠራዊቱ ውስጥ ከ10 እስከ 25 ዓመታት በቆዩበት ወቅት ግዴታቸውን በአኩሪ ሁኔታ ለፈፀሙ በታማኝነትና በመልካም በሥነ ምግባር ላገለገሉ መኮንኖችና የአመራር አባላት የወርቅ፣ የብርና የነሐስ ሜዳሊያ ተሰጥቷቸዋል።</p>

<p>ከተሸላሚዎቹ መካከል አንዳንዶቹ በሰጡት አስተያየት፣ "ሽልማት ደርግን ለመደምሰስና የሻእቢያን ወረራ ለመመከት በተደረገው ትግል የተሰውጓዶቻችንን የምናስታውስበት ስለሆነ ከፍተኛ ኩራትና ደስታ ይሰማናል" ብለዋል።</p>

<p>ሁለት ከፍተኛ የሠራዊቱ አመራር አባላት በበኩላቸው ሽልማቱ የሠራዊቱን አባላት የሚያበረታታ ስለሆነ የሀገሪቱን ሉዓላዊነት ለማስከበር ከፍተኛ ትርጉም እንዳለው ገልጸዋል።</p>

<p>በተመሳሳይም በመረብ ግንባር ለሚገኙ የመከላከያ ሠራዊት ከፍተኛ የአመራር አባላት ከትናንት በስቲያ ሽልማት ተሰጥቷል።</p>

<p>በዚሁ የሽልማት አሰጣጥ ሥነ ሥነሥርዓት ላይ ደርግን ለመደምሰስ ከ1967 እስከ 1974 ዓ.ም በተካሄደው ትግል ውስጥ ለነበሩ ታጋዮች የወርቅ ከ1975 እስከ 1983 ዓ.ም በትግሉ ለተሳተፉት የብር በውትድርና ከ10 ዓመት በላይ ላገለገሉት ደግሞ የነሐስ ሜዳሊያ ተሰጥቷቸዋል።</p>

<p>እንዲሁም ከ30 ዓመት በላይ ላገለገሉ የወርቅ ሜዳሊያ ከአምስት ዓመትበላይ ወታደራዊ አገልግሎት ላላቸው ደግሞ ሪቫን እንደሚሰጥ በሥነ ሥርዓቱ ላይ ተገልጿል።</p>

<p>በመረብ ግንባር የሚገኘው ሠራዊት የኮር ምክትል አዛዥ ብርጋዴር ጄኔራል ተፈራ ማሞ ሽልማቱን ከሰጡ በኋላ ባደረጉት ንግግር፣ ለአገር ደኅንነት ዘብ መቆም ለሽልማት የበቁት መኮንኖች በልማትም ተመሳሳይ ውጤት ማስመዝገብ እንዳለባቸው አሳስበዋል።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን ግንቦት 21 ቀን 1994</a></p>

</body>
</html>	














