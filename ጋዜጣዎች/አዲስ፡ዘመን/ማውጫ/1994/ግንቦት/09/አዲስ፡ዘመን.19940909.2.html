<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ከአሜሪካ የመጣው ቡድን የወዳጅነት ጨዋታዎችን አካሄደ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ከአሜሪካ የመጣው ቡድን የወዳጅነት ጨዋታዎችን አካሄደ</h1>


<p>የአሠልጣኝነት ክሊኒክና የወጌሻ ትምህርት ለመስጠት ሚያዝያ 28/94 ወደ ሀገራችን የመጣው የአሜሪካው ፓልም ቢች አትላንቲክ ኮሌጅ ቅርጫት ኳስ ቡድን ውጤቱ ባይደርሰንም ትናንት በ10:30 ሰዓት በአራት ኪሎ ስፖርትና ትምህርት ማዕከል ከኢትዮጵያ ብሔራዊ ቡድን ጋር የመጨረሻውን የወዳጅነት ጨዋታ አድርጓል።</p>

<p>ሐረር ላይ በተከናወነው የመጀመሪያው ጨዋታ የኢትዮጵያ ብሔራዊ ቡድን 75ለ68 ሲያሸንፍ፤ አዲስ አበባ ላይ ባለፈው ማክሰኞ በተካሄደው ጨዋታደግሞ ፓልም ቢች 68ለ66 በሆነ ጠባብ ውጤት ረቷል።</p>

<p>በማክሰኞው ጨዋታ ግዙፍ ቁመና ያላቸው ፓልም ቢቾች የጨዋታውን ጥበብየተካኑ በመሆናቸው አብዛኛውን የጨዋታ ጊዜ በሰፊ የነጥብ ልዩነት ለመምራት አስችሏቸዋል። በቀላሉ ወደ ተቃራኒ ክልል በመድረስ በቅጣትና በጨዋታ የሚወረውሯቸው ኳሶች ዒላማቸውን በመምታት በኩል የተዋጣላቸው ነበሩ።</p>

<p>በ1987 ፈርሶ ዘንድሮ የተቋቋመው የኢትዮጵያ ብሔራዊ ቡድን ተጫዋቾች ስሜትና እልህ ያልተለየው አበረታች እንቅስቃሴ የፓልም ቢች ተጫዋቾችን ጭምር አስገርሟል። በተለይ በመጨረሻዎቹ አሥር ደቂቃዎች ከርቀት በሚያስቆጥሯቸው ቅርጫቶች ከአስር በላይ የነበረውን የነጥብ ልዩነት በማጥበብ ከምን ጊዜም በላይ በርከት ብሎ የተገኘውን ተመልካች በአድናቆት እንዲደመም አድርገውታል።</p>

<p> የፓልም ቢች ቡድን አሠልጣኝ ሚስተር ቢች የኢትዮጵያ ብሔራዊ ቡድን ተሰጥኦ ያላቸውን ተጫዋቾች ያካታተ በመሆኑ የሚደነቅ ነው ብለዋል። ከጨዋታው ጐን ከጐንም ለወጣቶች ትምህርት የመስጠቱን ዋነኛ ተግባርም እያከናወኑ መሆኑን ገልጸው፤ እግረ-መንገዳቸውንም የኢትዮጵያ ሕዝብ የሚደነቅና ጥሩ ሕዝብ ሆኖ እንዳገኙት ተናግረዋል።</p>

<p>የኢትዮጵያ ብሔራዊ ቡድን ለማጠናከርና ተተኪዎችን ለማፍራት ቆርጦ መነሳቱን ያመላከተው የኢትዮጵያ ቅርጫት ኳስ ፌዴሬሽን በመጪው ሰኔ ወር ከአሜሪካ ሌላ ቡድን እንደሚያስመጣ ለማወቅ ተችሏል።</p>

<p>በተያያዘ ዜና የአሜሪካው የኮሌጅ ቡድን ባለፉት በሐረሪ የሁለት ቀናት ቆይታቸው 70 ለሚሆኑ የቅርጫት ኳስ አሠልጣኞችና ስፖርት መምህራን ስለመሠረታዊ የቅርጫት ኳስ አሠለጣጠን ዘዴ ማስተማሩን የሐረሪ ህዝብ ክልል ባህልና ስፖርት ቢሮ ኃላፊ አቶ ስላህዴን አሕመድ ገልጸዋል። ኃላፊው እንዳሉት እንግዳው ቡድን በሐረር መጫወቱ በክልሉ የቅርጫት ኳስ ስፖርት እንዲጠናከርና በየትምህርት ቤቱ እንዲስፋፋ ይረዳል።</p>

<p>የኮሌጁ ቡድኑ አሠልጣኝ ሚስተር ለይለ ዌልስ በበኩላቸው ውድድሩ የሁለቱን አገር ሕዝቦች ይበልጥ እንደሚያቀራርብና ስፖርቱንም ለማስፋፋት እንደሚጠቅም ጠቁመዋል።</p>

<p>ከአሜሪካ ፍሎሪካ ግዛት የመጣው የቅርጫት ኳስ ቡድን የሐረሪ ብሔራዊሙዚያምንና ታዋዊው የፈረንሳይ ገጣሚ አርተር ራምቦ ይኖርበት የነበረውን ቤት መጎብኘቱንም ኢ.ዜ.አ ዘግቧል።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን ግንቦት 9 ቀን 1994</a></p>

</body>
</html>	














