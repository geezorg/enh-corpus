<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የቅዱስ ጊዮርጊስ ቢራ ፋብሪካ ለክለቡ የ53ሺ ብር ሽልማት ሰጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የቅዱስ ጊዮርጊስ ቢራ ፋብሪካ ለክለቡ የ53ሺ ብርሽልማት ሰጠ</h1>


<p>የቅዱስ ጊዮርጊስ ቢራ ፋብሪካ በዚህ ዓመት ተደራራቢ ድል ላስመዘገበው የቅዱስ ጊዮርጊስ እግር ኳስ ቡድን አባላት የ53ሺ ብር ሽልማት ባለፈው ቅዳሜ ሰጠ።</p>

<p>ፋብሪካው ኮከብ አሠልጣኝና ኮከብ ተጨዋች ሆነው ለተመረጡት ሥዩም ከበደና ሙሉዓለም ረጋሳ ለእያንዳንዳቸው 2ሺ 500 ብር፣ ለ14 ተጫዋቾች ለእያንዳንዳቸው ሁለት ሺ ብር ለረዳት አሠልጣኝ ደሳለኝ ገብረጊዮርጊስና ለአምስት ተጫዋቾች 1 ሺ 500 ብር በነፍስ ወከፍ ሰጥቷል። የክለቡ ሥራአስኪያጅ አቶ ሰሎሞን አዱኛና ሌሎች አምስት ተጨዋቾች ሽልማት ከተሰጣቸው መካከል ናቸው።</p>

<p>የቅዱስ ጊዮርጊስ ቢራ ፋብሪካ በተለይም ለክለቡ መሥራች ለሆኑት ለጆርጅ ዱካስና ለአቶ አየለ አትናሼ የክብር ሜዳሊያ በመስጠቱ በክለቡ በክለቡ ጽሕፈት ቤት ግቢ የተገኙትን ደጋፊዎችና ተጋባዥ እንግዶችን ሁሉ አስደስቷል። አቶ አየለ አትናሼ በሕይወት ባለመኖራቸው ለቤተሰባቸው የተሰጠውን የክብር ሽልማት ልጃቸው ወይዘሪት እንጉዳይ ተቀብላለች።</p>

<p>የፋብሪካው ሥራ አስኪያጅ ሚስተር ዣን ፖል ቢላቬዬ ባሰሙት የመክፈቻንግግር ቅዱስ ጊዮርጊስ በዚህ ዓመት የፕሪሚየር ሊጉና የአሸናፊዎች አሸናፊ ዋንጫ ባለቤት ከመሆኑም በላይ የስፖርታዊ ዲሲፕሊን ተሸላሚ በመሆኑ የፋብሪካው ማኅበረሰብ አባላት ልዩ ክብር እንደተሰማቸው አረጋግጠዋል። ቡድኑ በአፍሪካ ደረጃም ተሳትፎ በማድረጉ አባላቱ ኩራት ሊሰማቸው እንደሚገባ ተናግረዋል።</p>

<p>የክለቡ ደጋፊዎች ተስፋ የማይቆርጡና ተፎካካሪዎቻቸውን የሚያከብሩ እንደሆኑ የጠቆሙት ሚስተር ዣንፖል ደጋፊዎች ፋብሪካው ሲሸጥ የነበረባቸው ስጋት መወገዱንና በአሁኑ ጊዜም ከክለቡ ጋር ያለው ግንኙነት አስተማማኝና ጠንካራ እንደሆነ አረጋግጠዋል።</p>

<p>ፋብሪካው ለእለቱ የሽልማት ፕሮግራም ባጠቃላይ ከመቶሺ ብር በላይ ማውጣቱ የተገለፀ ሲሆን የሙዚቃና ነፃ የመጠጥ መስተንግዶ አድርጓል። ለክለቡ የታቀደው የስታዲየም ግንባታ ባስቸኳይ እንዲፈፀምና ተጫዋቾችን ከመግዛት ይልቅ ተተኪዎች በማፍራት ላይ እንዲተኮር ደጋፊዎች ባቀረቡት ግጥም ጠይቀዋል።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን ግንቦት 19 ቀን 1994</a></p>

</body>
</html>	














