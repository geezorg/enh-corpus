<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"በኢትዮጵያ አሸባሪዎችን ከመመንጠር ውጪ ምንም ዓይነት የጦርነት እንቅስቃሴ የለም"</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">"በኢትዮጵያ አሸባሪዎችን ከመመንጠር ውጪ ምንም ዓይነት የጦርነት እንቅስቃሴ የለም"</h2>


<p>ኢትዮጵያ ውስጥ በአሁኑ ወቅት አሸባሪዎችን ከመመንጠር ውጪ ምንም ዓይነት የጦርነት እንቅስቃሴ አለመኖሩን አንድ የአገር መከላከያ ሚኒስቴር ከፍተኛ መኮንን አስታወቁ።</p>

<p>የሁለተኛው ሠራዊት ጠቅላይ መምሪያ ዋና አዛዥ ሜጀር ጄኔራል ባጫ ደበሌ ትናንት በሰጡት መግለጫ እንዳመለከቱት የኦሮሞ ነጻነት ግንባር (ኦነግ) በአሁኑ ወቅት ጦርነት ገጥመናል እያለ ቢለፍፍም ኢትዮጵያ ውስጥ የፀረ አሸባሪነት እንቅስቃሴ ከማካሔድ ውጪ የተካሔደ ምንም ዓይነት ጦርነት የለም።</p>

<p>የኢትዮጵያን መንግሥት ልማትና መረጋጋት በማይፈልገው የሻዕቢያ መንግሥት እየተደገፈና እየታገዘ ካለፈው ሁለት ወር ጀምሮ በኅብረተሰቡ ላይ ጉዳት ለማድረስ የሞከረው የኦነግ አሸባሪ በሕዝቡ ከፍተኛ ተሳትፎ ተልዕኮውን ሳይፈጽም ከጥቅም ውጪ ሊሆን መቻሉን ገልጸዋል። </p>

<p>በአሁኑ ወቅት የኦነግ አሸባሪዎች ይዘውት የተንቀሳቀሱት ተልዕኮ መንግሥታዊና ሕዝባዊ ተቋማትን ማፈራረስ እንደነበር ሜጀር ጄኔራሉ ጠቁመው፤ ይህ ሕዝቡን የማሸበርና የማሰቃየት ተግባር ኦነግ ከ1984 ዓ.ም ጀምሮ በበደኖ፣ በሀረርና በድሬዳዋ ሲያካሂድ የቆየው ተግባር መሆኑንም ተናግረዋል።</p>

<p>ሻዕቢያ ከኦነግ በተጨማሪም አሊት ሀድና የመሳሰሉ ሌሎች አሸባሪዎችን በተለያየ ጊዜ ወደ ኢትዮጵያ እየላከ በኅብረተሰቡ ላይ ጉዳት ሊያደርስ እንደሞከረ ገልጸዋል።</p>

<p>ሻዕቢያ በ1991 ዓ.ም ከአንድ ሺ 500 በላይ የሆኑ የኦነግና የአልኢትሀድ ወታደሮችን በደቡብና በምሥራቅ ኢትዮጵያ አካባቢዎች ለማስገባት ሞክሮ እንዳልተሳካለት ሜጀር ጄኔራሉ አስታውሰው፣ ከዚያም በኋላ እነዚሁኑአሸባሪዎች በኬንያ ለማስገባት ያደረገው ሙከራም በተመሳሳይ መክሸፉን ተናግረዋል።</p>

<p>ከኤርትራ ከሁለት ወራት በፊት በተነሳ አውሮፕላን በአኮቦ ሱዳን በኩል ወደ ኢትዮጵያ ከገባው አሸባሪ ቡድን አንስቶ እስከ ረቡዕ ዕለት ድረስ በተካሔደ ምንጠራ 523 የኦነግ ሠራዊት አባላት መማረካቸውን ገልጸዋል።</p>

<p>ካሁን በኋላ የሚቀረው ወደ 250 የሚሆን አንድ ሻለቃ የኦነግ ሠራዊት በኤርትራ ምድር እንዳለ መታወቁን ሜጀር ጄኔራሉ አስታውቀዋል።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን ሰኔ 28 ቀን 1994</a></p>

</body>
</html>	














