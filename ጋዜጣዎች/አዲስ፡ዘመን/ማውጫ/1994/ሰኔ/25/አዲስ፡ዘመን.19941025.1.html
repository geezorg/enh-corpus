<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አዲሱ የተጨማሪ እሴት ታክስ ረቂቅ አዋጅ ሕጋዊነትን እንደሚያበረታታ ተገለጸ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">አዲሱ የተጨማሪ እሴት ታክስ ረቂቅ አዋጅ ሕጋዊነትን እንደሚያበረታታ ተገለጸ</h2>


<p>አዲሱ ተጨማሪ እሴት ታክስ አዋጅ ረቂቅ ኢንቨስትመንትንና ሕጋዊነትን በሚያበረታታና የመንግሥትን ገቢ ለማሳደግ የሚደረገውን ሂደት በሚያጠናክር መልኩ መዘጋጀቱን የሕዝብ ተወካዮች ምክር ቤት የበጀትና ፋይናንስ ጉዳይ ቋሚ ኮሚቴ አስታወቀ።</p>

<p>በተጨማሪ እሴት ታክስ ረቂቅ አዋጅ ላይ የተወያየ የሕዝብ አስተያየት መሰብሰቢያ መድረክ ትናንት በተወካዮች ምክር ቤት ሲካሔድ የኮሚቴው ሰብሳቢ አቶ አስናቀ ታደሰ እንደተናገሩት፤ የታክስ ማሻሻያ ፕሮግራሙ ለኢንቨስትመንት አዎንታዊ ምላሽ የሚሰጥ ብቻ ሳይሆን የመንግሥት ገቢን ለማሳደግ የሚደረገውን ሂደት ያጠናክራል።</p>

<p>የማሻሻያ አዋጁ የግብር አስገቢውን ባለሥልጣን የማስፈጸም ኃይል ከፍ የሚያደርግና በመንግሥትና በሕዝብ የሚታወቁ ወጪዎች በቅናሽ አሠራር ውስጥ ያካተተ መሆኑን ተናግረዋል።</p>

<p>እንዲሁም ታክስ ላለመክፈል የሚደረገው ጥረት የሚያስከትለውን ጉዳትለመከላከልና ግብር ከፋዩ ያገኘውን ትርፍ ለማረጋገጥ የሚረዳ ከመሆኑምበላይ ለኢኮኖሚ ዕድገት መጎልበት በሚበጅ መልኩ መነደፉን አቶ አስናቀ አመልክተዋል።</p>

<p>ከተሳታፊዎቹ መካከል አንዳንዶቹ በሰጡት አስተያየት፤ ታክስ ለሀገርና ለሕዝብ ጥቅም ሲባል የሚከፈል እንደመሆኑ መጠን ግብር ከፋዩን የማይጎዳ ዘመናዊና ዓለም አቀፍ አሠራርን መከተል እንዳለበት አስታውቀዋል።</p>

<p>የተጨማሪ እሴት ታክስ ፈጣን የኢኮኖሚ ዕድገት ለማምጣት በሚደረገው ብሔራዊ ጥረት ውስጥ ከሚኖረው ጉልህ ድርሻ አኳያ የሕዝብንና የመንግሥትን መብት በእኩልነት በሚያረጋግጥ የአፈጻጸም ሥርዓት መተግበር እንዳለበት ተሳታፊዎቹ አሳስበዋል።</p>

<p>በተመሣሣይም አዲሱ የታክስ ማሻሻያ ፕሮግራም ነጋዴዎች የሚጠበቅባቸውን ግብር በአግባቡ እንዲከፍሉና አሠራሩን ቀልጣፋና ዘመናዊ ለማድረግእንደሚረዳ አንድ የሥራ ኃላፊ አስታወቁ።</p>

<p>የአማራ ክልል ገንዘብና ኢኮኖሚ ልማት ቢሮ የገቢ መምሪያ ኃላፊ አቶ እሰይ ከበደ ትናንት በደብረብርሃን ከተማ በተካሔደውና የማሻሻያ ፕሮግራሙን በሚያስተዋውቀው የአንድ ቀን አውደ ጥናት ላይ እንደተናገሩት፤ መንግሥት የታክስ ማሻሻያ ፕሮግራሙን የሚያራምደው ግብር የሚፈለግባቸው በተለይም ነጋዴዎች በአገኙት መጠን እንዲከፍሉና የታክስ አሰባሰቡንቀልጣፋና ዘመናዊ እንዲሆን ለማድረግ ነው።</p>

<p>የዞንና የወረዳ የካቢኔ አባላት፤ የልዩ ልዩ መሥሪያ ቤቶች ኃላፊዎችና ነጋዴዎች በተካፈሉበት በዚሁ ዓውደ ጥናት ላይ አዲሱ የገቢ ግብር አዋጅ ማሻሻያ የግብር ሰብሳቢውና የአስተዳደሩ የሥነ ምግባር ደንቦችና ሥነምግባሩን በሚያጓድሉ ሠራተኞች ላይ የሚወስደው የቅጣት እርምጃ በዝርዝር በመቀመጡ ግብር ከፋዩ እነዚህ ደንቦች እንዲከበሩ የማድረግ ኃላፊነት እንዳለበትም አመልክተዋል።</p>

<p>ዓውደ ጥናቱ የተዘጋጀው የማሻሻያ ፕሮግራሙን ከማስተዋወቅ ባሻገር በገቢ ግብር አዋጅ ረቂቅ ላይ የማሻሻያ ሀሳቦች ለመሰብሰብ ጭምር መሆኑን ገልጸዋል።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን ሰኔ 25 ቀን 1994</a></p>

</body>
</html>	














