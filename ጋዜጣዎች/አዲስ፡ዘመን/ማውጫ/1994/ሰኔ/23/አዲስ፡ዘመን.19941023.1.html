<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የቴሌኮሙኒኬሽን አዋጅን ለማሻሻል ሕዝባዊ ውይይት ተደረገ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የቴሌኮሙኒኬሽን አዋጅን ለማሻሻል ሕዝባዊ ውይይት ተደረገ</h1>


<p>በተወሰኑ የቴሌኮሙኒኬሽን አገልግሎቶች አካባቢ የግል ባለሀብቶች ተሳትፎ እንዲያደርጉ የሚያስችለው የማሻሻያ ረቂቅ አዋጅ ላይ የህዝብ አስተያየት መሰብሰቢያ ውይይት በህዝብ ተወካዮች ምክር ቤት መካሄዱን የምክር ቤቱ ጽህፈት ቤት ገለጸ።</p>

<p>ጽህፈት ቤቱ ከትናንት በስቲያ እንዳስታወቀው፣ በህዝብ ተወካዮች ምክር ቤት የመሰረት ልማት ጉዳዮች ቋሚ ኮሚቴ አዘጋጅነት በተደረገው ውይይት የኢትዮጵያ ቴሌኮሙኒኬሽን ኤጄንሲ ዋና ሥራ አስኪያጅ የማሻሻያ አዋጁን አብራርተዋል።</p>

<p>እንደ ዋና ሥራ አስኪያጁ ገለፃ የግል ባለሀብቶች የስልክ፣ የፋክስ ወይም የኢንተርኔት መስመሮችን ከኮርፖሬሽኑ ጋር በሚደረጉት ስምምነት መሠረት ለሶስተኛ ወገን እንደገና የመሸጥ አገልግሎትን እንደሚያከናውኑ ዕድል የሚሰጥ ነው።</p>

<p>ከዚህም በተጨማሪ የውጭ ኬብል የመዘርጋት፣ ከማዞሪያ እስከ ደንበኛ ቤት የሚዘረጉ ገመድ አልባ መስመሮችን በመዘርጋት ረገድ የግል ባለሀብቶች ተሳትፎ እንዲያደርጉ የሚያስችል እንደሆነም ዋና ሥራ አስኪያጁ አስረድተዋል።</p>

<p>የሳተላይት ቴሌፎን ድርጅት ከቴሌኮሙኒኬሽን ኮርፖሬሽን ጋር በሚያደርገው ስምምነት መሰረት መሰናክሎችን ለመላክና ለመቀበል የሚችለው የኤጄንሲውን ፈቃድ ሲያገኝ እንደሆነ በማብራሪያቸው አመልክተዋል።</p>

<p>በዘርፉ ለግል ባለሀብቶች ክፍት የተደረጉ ስራዎች ከኮርፖሬሽኑ ጋር ተወዳዳሪ የሚሆኑ ሳይሆኑ አጋዥ ሆነው በመስራት የመንግስትን የቴሌኮሙኒኬሽን አገልግሎት የማስፋት እቅድ የሚደግፉ ናቸው ብለዋል።</p>

<p>በዚሁ ውይይት ላይ አንዳንድ ተሳታፊዎች እንዳመለከቱት መንግሥት መሰረተ ልማት ዝርጋታው ትኩረት ማድረግ እንዳለበትና የግሉ ዘርፍ ደግሞ የስልክ አገልግሎትን ለህብረተሰቡ በማዳረስ ረገድ የሚሳተፍበትን ሁኔታ ማመቻቸት እንደሚኖርበት ተጠቁሟል።</p>

<p>ረቂቅ አዋጁ የኮርፖሬሽኑን ሰራተኞች መብትና ጥቅም የሚጎዳ በመሆኑ ምክር ቤቱ በጥሞና እንዲመለከተው፣ የማህበሩ ተወካዮች ያቀረቡት ተቃውሞ በተሰጠው ምላሽ ማሻሻያ አዋጁ በኮርፖሬሽኑ አቅም ውጭ የሆኑ የስራ ዘርፎችን ለግል ባለሀብቶች የሚሰጥ ስለሆነ ሠራተኛውን ሥራ በማስፈታትመብቱን የሚጋፋ ባለመሆኑ በማኅበሩ በኩል የቀረበው ስጋት አግባብነት እንደሌለው በአስረጂዎቹ መብራራቱ ተገልጿል።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን ሰኔ 23 ቀን 1994</a></p>

</body>
</html>	














