<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ለኮሪያ ዘማቾች የመታሰቢያ ሐውልት ለማቆም እንቅስቃሴ ተጀመረ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ለኮሪያ ዘማቾች የመታሰቢያ ሐውልት ለማቆም እንቅስቃሴ ተጀመረ</h1>


<p>ከዛሬ 52 ዓመታት በፊት በኮሪያ ለዘመቱ ወታደሮች መታሰቢያ የሚሆን ሐውልት እንዲቆም ማኅበሩ እንቅስቃሴ መጀመሩን አስታወቀ።</p>

<p>በቅድስት ሥላሴ ካቴድራል ሰማዕታቱን ለማሰብ ትናንት በተከናወነው ሥነሥርዓት ላይ የማኅበሩ ፕሬዚዳንት ኢንጂነር ኮሌኔል እምላዕሉ ወረደባሰሙት ንግግር፤ ሐውልቱን ለማቆም ከመንግሥት ባለሥልጣኖች፣ አምባሳደሮችና ታዋቂ ግለሰቦችን ያቀፈ ኮሚቴ በመመሥረት እንቅስቃሴ መጀመሩንገልጸዋል።</p>

<p>የተባበሩት መንግሥታት በ1943 ዓ.ም የኮሪያ ተልዕኮ ላይ ተሰልፈው ሰማዕት ለሆኑ የደቡብ አፍሪካ፣ ቱርክ፣ ግሪክ፣ ዩ.ኤስ አሜሪካና የሌሎች ሀገሮች ወታደሮች መታሰቢያ እንደቆመላቸው ያስታወሱት ኢንጂነር ኮሎኔል እምላዕሉ፣ ለኢትዮጵያውያን የኮሪያ ዘማች ወታደሮች መታሰቢያ ለመመሥረት በሚደረገው ጥረት ሕዝብና መንግሥት ከጐናቸው እንዲቆም ጥሪ አቅርበዋል።</p>

<p>ማኅበሩ ከኮሪያ ሪፐብሊክ መንግሥትና ሕዝብ ጋር ጠንካራ ግንኙነት እንዳለው ያስታወሱት፤ ኢንጂነር ኮሌኔል እምላዕሉ ለሐውልት ማሠሪያና ለዘማቾቹ አጽም ማረፊያ ቦታ እንዳገኘ አስፈላጊውን እገዛ ከኮሪያ መንግሥት እንደሚያገኙ ተናግረዋል።</p>

<p>በሥነ ሥርዓቱ ላይ የተገኙ የኮሪያ ሪፐብሊክ መንግሥት አምባሳደር ሚኒስተር ኩም ቻንግ ሱ ባሰሙት ንግግር ለዴሞክራሲ ሥርዓት መከበር ሲሉበፍልሚያው የወደቁትን ወታደሮች ለዘለዓለሙ የኮሪያ ሕዝብ በታላቅ አክብሮት ያስባቸዋል ብለዋል።</p>

<p>ለሁለቱም አገር ሕዝቦች ታላቅ የወዳጅነት መሠረት የዛሬ 52 ዓመት መጣሉን የተናገሩት ሚስተር ኪም ቻንግ ሱ የኮሪያ ሪፐብሊክ መንግሥት በአሁኑ ሰዓት ላስመዘገበው ዕድገት የወጣት ኢትዮጵያውያኑ የኮሪያ ዘማቾችአስተዋጽኦ አለበት ሲሉ ተናግረዋል። ለወደፊቱም የኮሪያ ዘማቾች ማኅበር ለሚያደርገው እንቅስቃሴ የኮሪያ መንግሥትና ሕዝብ ከጐናቸው እንደሚቆሙ ገልጸዋል።</p>

<p>በዚሁ ሥነ ሥርዓት ላይ አፈ ጉባዔ ዳዊት ዮሐንስ፣ አምባሳደር ኪም ቻንግ ሱ፣ የመከላከያ ሚኒስቴር ከፍተኛ መኮንንና ሌሎችም ተጋባዥ እንግዶች የሰማዕታቱ አጽም ባረፈበት ቦታ ላይ የአበባ ጉንጉን አስቀምጠዋል።</p>

<p>በዐውደ ውጊያው 123 ኢትዮጵያውያን ወታደሮች ሲሰው 536 ወታደሮች ቆስለዋል የተማረከና ከግንባር የጠፋ ወታደር አለመኖሩን ከተገኘው መረጃ ለማወቅ ተችሏል።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን ሰኔ 10 ቀን 1994</a></p>

</body>
</html>	














