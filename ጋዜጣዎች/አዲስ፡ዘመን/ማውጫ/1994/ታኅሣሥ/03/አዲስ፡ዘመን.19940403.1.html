<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የውጭ ምንዛሪ አለአግባብ እየባከነ መሆኑ ተጠቆመ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የውጭ ምንዛሪ አለአግባብ እየባከነ መሆኑ ተጠቆመ</h2>


<p>ከተቀባይ ደንበኞቻቸው ጋር በመመሳጠር ወደ ውጭ ሀገር የላኩት ምርት በዓይነትና በጥራት የጎደለ አስመስለው የማስተካከያ ክፍያ የሚያቀርቡ ላኪዎች የሀገሪቱን የውጭ ምንዛሪ አላግባብ እያባከኑ መሆኑን አንዳንድ አስተያየት ሰጪዎች ጠቆሙ። የኢትዮጵያ ንግድ ባንክ ደግሞ ክፍያውን የምፈፅመው ትክክለኛ መረጃ ይዤ ነው ይላል።</p>

<p>ስማቸው እንዲጠቀስ ያልፈለጉ አንዳንድ ነጋዴዎች እንደገለፁት ላኪዎቹ የውጭ ደንበኞቻቸው የተላከላቸው ምርት ከተዋዋሉት ጋር ሲነፃፀር በጥራትና በመጠን የሚያንስ በማስመሰል በጎደለው ምርት ምትክ የውጭ ምንዛሪ እንዲከፈላቸው እንዲጠይቁ በመስማማት ከንግድ ባንክ የሚወስዱትን ገንዘብ በጋራ ይጠቀማሉ።</p>

<p>አስተያየት ሰጪዎቹ እንደሚሉት በአሁኑ ጊዜ ውስብስብ መረብ ዘርግተው የተጠቀሰውን ሕገ-ወጥ ተግባር እንደመደበኛ ሥራ የሚያከናውኑ ነጋዴዎች ተበራክተዋል።</p>

<p>በመሆኑም መንግሥት ጉዳዮን ባስቸኳይ አጣርቶ እርምጃ ካልወሰደና አጭበርባሪዎችንም ለፍርድ ካላቀረበ የአገሪቱ ውሱን የውጭ ምንዛሪ ክምችት ይመናመናል የሚል ስጋት እንዳላቸው አስተያየት ሰጭዎቹ አመልክተዋል።</p>

<p>በኢትዮጵያ ንግድ ባንክ የኮርፖሬት ኮሚዮኒኬሽን ሥራ አስኪያጅ አቶ ግርማ አሰፋ ስለጉዳዩ ተጠይቀው አልፎ አልፎ በውጭ ምንዛሪ የሚከፈል የማስተካከያ ክፍያ የ«ክሌም» ጥያቄ እንደሚቀርብ አምነው ክፍያው የሚፈፀመው ግን በርካታ ማስረጃዎች ሲሟሉ እንደሆነ ተናግረዋል።</p>

<p>በመሆኑም ባንኩ ክፍያ የሚፈቅደው የላኪዎች ምርት በመጠንም ሆነ በዓይነት ለማቅረብ ከተዋዋሉት ምርት አንሶ ሲገኝ፣ ያልተጠበቁ ወጭዎች ሲያጋጥሙና ሌሎችም ላኪው ሊያሟላቸው የሚገባ ወጭዎች ሲኖሩ እንደሆነ የጠቆሙት ሥራ አስኪያጁ፣ ክፍያውንም የሚፈፅመው ከገለልተኛ ወገን የማረጋገጫ ሰርተፊኬት፣ ላኪና ተቀባይ የተደራደሩበት ሰነድና የሽያጭ ውል እንዲሁም ከጉምሩክና ከሌሎች ጉዳዩ ከሚመለከታቸው ድርጅቶች የሚቀርቡ ትክክለኛ መረጃዎችን በማየት ነው ብለዋል</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን ታህሳስ 3 ቀን 1994</a></p>

</body>
</html>	














