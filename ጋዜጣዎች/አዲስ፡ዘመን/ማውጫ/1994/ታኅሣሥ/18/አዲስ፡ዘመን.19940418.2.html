<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ዘንድሮ ለዓለም ከሚቀርብ ቡና ከ203 ሚሊዮን ዶላር በላይ ይገኛል ተባለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ዘንድሮ ለዓለም ከሚቀርብ ቡና ከ203 ሚሊዮን ዶላር በላይ ይገኛል ተባለ</h1>


<p>በዘንድሮው የበጀት ዓመት ደረጃውን የጠበቀ ቡና ወደ ውጭ በመላክ 203 ነጥብ 3 ሚሊዮን የአሜሪካ ዶላር ገቢ ለማግኘት መታቀዱን የቡናና ሻይ ባለሥልጣን ዋና ሥራ አስኪያጅ አስታወቁ።</p>

<p>ሥራ አስኪያጁ አቶ ጸጋዬ ብርሃኔ እንደገለጹት፤ ከቡና ሽያጭ ባለፉት አምስት ወራትም 58 ማሊዮን ዶላር ተገኝቷል።</p>

<p>በዓለም ገበያ ላይ የቡና ዋጋ በማሽቆልቆሉ የተነሳ አገሪቱ ልታጣ የምትችለውን የውጭ ምንዛሪ ለማካካስ ዘንድሮ ለገበያ ለማቅረብ የታቀደው የቡና መጠን ከአምናው የታቀደው የቡና መጠን ከአምናው በ49ሺ ቶን እንደሚበልጥ ዋና ሥራ አስኪያጁ አስታውቀዋል።</p>

<p>የኢትዮጵያም የቡና ዋጋ የዓለም የቡና ዋጋ ነጸብራቅ በመሆኑ የ1993 ዓ.ም የቡና ሽያጭ በ1992 በጀት ዓመት ከነበረው ጋር ሲነጻጸር በአማካይ 14 በመቶ መውረዱን አመልክተው፤ በ1991 ዓ.ም የነበረው ሽያጭ ደግሞ ከ1990 ዓ.ም የነበረው ሽያጭ ደግሞ ከ1990 በጀት ዓመት በ53 በመቶ መቀነሱን አብራርተዋል።</p>

<p>በዚህ መሠረት ከውጭ ምንዛሪ ግኝት ረገድም 1993 ዓ.ም የተገኘው የውጭ ምንዛሪ መጠን ካለፉት ሁለት የበጀት ዓመታት ክንውን ጋር ሲንጻጸር ከ1991 በ38 በመቶ እንዲሁም ከ1992 በ33 በመቶ ዝቅ ማለቱን አመልክተዋል።</p>

<p>የቡና ዋጋ መቀነስን ለመከላከልና በዋጋ መውረድ አገራችን የምታጣውን የውጭ ምንዛሪ ለማካካስ እንዲቻል የባለሥልጣኑ መሥሪያ ቤት አርሶ አደሩም ሆነ የግብይቱ ተሳታፊዎች ችግሩን በውል እንዲረዱና በጋራ ለመንቀሳቀስ የሚችሉበትን ሁኔታ በመፍጠር ላይ እንደሚገኝም ሥራ አስኪያጁ አስረድተዋል።</p>

<p>ለዓለም የቡና ገበያ ዋጋ መውረድ ዋናው ምክንያት የብራዚል ቡና ምርት መጨመርና ሌሎችም አዳዲስ የቡና አምራች አገሮች በመበራከታቸው እንደሆነ አመልክተዋል።</p>

<p>በዓለም የቡና ገበያ የተከሰተው የቡና ምርት መትረፍረፍ ለዋጋ መቀነስ ዐቢይ ምክንያት ነው ያሉት ሥራ አስኪያጁ የዓለም የቡና ምርት ከፍላጐት በላይ ከሆነ ሦስት ዓመታት ማስቆጠሩንም አስረድተዋል።</p>

<p>የሚቀጥሉትም ሁለትና ሦስት ዓመታት የቡና አቅርቦት ከፍላጎት በላይ ሆኖ እንደሚቆይና በቅርቡም ዋጋ ያንሠራራል ተብሎ እንደሚታሰብ አቶ ጸጋየ ገልጸዋል።</p>

<p>ከሃያ ዓመት በፊት የነበረው የቡና አምራቾች ቁጥር 50 እንደነበር አስታውሰው በአሁኑ ጊዜ ከ70 በላይ ከመሆናቸውም በላይ የምርታቸውንም መጠን በየጊዜው አሳድገዋል ብለዋል።</p>


<p class="align-center"><a href="/Gazettas/AddisZemen/info/AddiaZemen.sera.html">ከአዲስ ዘመን ታህሣሥ 18 ቀን 1994</a></p>

</body>
</html>	














