<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ከውጭ አገር የሚመለሱ ኢትዮጵያውያን መገልገያ ዕቃዎች ከቀረጥ ነፃ የሚያስገቡበት መመሪያ ወጣ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ከውጭ አገር የሚመለሱ ኢትዮጵያውያን መገልገያ ዕቃዎች ከቀረጥ ነፃ የሚያስገቡበት መመሪያ ወጣ</h2>


<p>ውጭ አገር ለሥራና ለትምህርት ቆይተው ወደ ሀገራቸው የሚመለሱ ኢትዮጵያውያን ለራሳቸውና ለቤተሰባቸው በቁጥር የተወሰኑ የግል መገልገያ ዕቃዎች ከቀረጥ ነፃ የሚያስገቡበትን መመሪያ ማውጣቱን የፌዴራል ገቢዎች ሚኒስቴር አስታወቀ።</p>

<p>የሚኒስቴሩ ህዝብ ግንኙነት ክፍል ተጠባባቂ ኃላፊ አቶ ናፖሊዮን ክፍሌ ከትናንት በስቲያ እንዳስታወቁት ሚኒስቴሩ መመሪያውን ያወጣው ያለውጭ ምንዛሪ ክፍያ ከቀረጥ ነፃ ሆነው የሚገቡ ዕቃዎችን ዝርዝር እንዲያወጣ በአዋጅ ከገቢዎች ቦርድ በተሸጋገረለት ሥልጣን መሠረት ነው።</p>

<p>በመሆኑም በውጭ ሀገር ያፈሩትን ሀብት በሀገር ውስጥ ኢንቨስትመንት ለማዋል ፈቃድ ያገኙና በከፍተኛ ትምህርትና በመንግሥታዊ ሥራ የቆዩ ኢትዮጵያውያን በስድስት ምድብ ደረጃ መለየታቸውንና ከቀረጥ ነፃ የሚያስገቧቸው ዕቃዎች ዓይነትና ብዛትም በምደባ ደረጃቸው መሠረት እንደሚስተናግድ አቶ ናፖሊዮን አብራርተዋል።</p>

<p>የግል አውቶሞቢል፣ ዲሽና ኮሚፒውተርን ጨምሮ የግል መገልገያ የሆኑ 73 ዓይነት ዕቃዎችን በዓይነትና በብዛት ሚኒስቴሩ መደልደሉን የጠቆሙት ተጠባባቂ ኃላፊው፤ የተወሰኑት ቀረጥ ተከፍሎባቸው ስለሚገቡበት ሁኔታም መመሪያው ተሻሽሎ መውጣቱን አስታውቀዋል።</p>

<p>በአዲስ መመሪያ የተመለከተው መብት ያላግባብ ሥራ ላይ እንዳይውል የኢትዮጵያ ጉምሩክ ባለሥልጣን እንደሚቆጣጠር አቶ ናፖሊዮን ጠቁመው በዝርዝሩ ያልተጠቀሱ ሌሎች የመገልገያ ዕቃዎችም ለንግድ አለመምጣታቸው በባለሥልጣኑ ተረጋግጦ ከቀረጥ ነፃ እንደሚገቡ አስረድተዋል።</p>

<p>በውጭ ሀገር እያሉ በሞት በሚለዩ ባለመብት ኢትዮጵያውያንም መብታቸው ወራሾቻቸው እንደሚጠበቅ አቶ ናፖሊዮን ጨምረው ገልፀዋል።</p>

<p>በልዩ ልዩ ምክንያት ውጭ አገር ቆይተው የሚመለሱ ኢትዮጵያውያን የግል መገልገያ ዕቃዎች በፍራንኮቫሉታ ከቀረጥ ነፃና ቀረጥ ተከፍሎባቸው ስለሚገቡበት ሁኔታ ተሻሽሎ የወጣው ይህ መመሪያ ካለፈው ኅዳር 13 ጀምሮ ተግባራዊ መሆኑን ከአቶ ናፖሊዮን ገለፃ ለመረዳት ተችሏል።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን ህዳር 7 ቀን 1994</a></p>

</body>
</html>	














