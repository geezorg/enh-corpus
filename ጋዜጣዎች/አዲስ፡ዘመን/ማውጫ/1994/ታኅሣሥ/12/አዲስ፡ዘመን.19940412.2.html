<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኪነ ጥበብና መገናኛ ብዙኃን ምርጥ ሙያተኞች ከሦስት ወራት በኋላ ይሸለማሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኪነ ጥበብና መገናኛ ብዙኃን ምርጥ ሙያተኞች ከሦስት ወራት በኋላ ይሸለማሉ</h2>


<p>የኢትዮጵያ ሥነ ጥበባትና መገናኛ ብዙኃን ሽልማት ድርጅት ሁለተኛውን የሽልማት ፕሮግራም ሥነ ሥርዓት ከሦስት ወራት በኋላ እንደሚያከናውን አስታወቀ።</p>

<p>የሽልማቱ ሥነ ሥርዓት ዕለት የሚሰየምበትን የታሳቢ ሦስት ታዋቂ ሰዎች ስም በዕጩነት አቀረበ።</p>

<p>የሽልማት ድርጅቱ ሊቀመንበር አቶ አቦነህ አሻግሬና የባለአደራ ቦርዱ አባላት ተወካዮች ትናንት በስድስት ኪሎ የስብሰባ ማዕከል በሰጡት መግለጫ እንዳስታወቁት፡ አምና በተደረገው ከፍተኛ ጥረት በቂ ገንዘብ በመገኘቱ ዘንድሮ ከኪነጥበብና መገናኛ ብዙኃን ባለሙያዎች መካከል የተመረጡትን ይሸልማል።</p>

<p>በአሁኑ ወቅት በተለያዩ ዘርፎች የሚሠሩ ሙያተኞችን ያካተተ የዳኞች ምልመላ ተካሂዶ የአሠራር መመሪያ ለመስጠት ጥሪ መደረጉን የቦርድ አባላቱ አመልክተው፤ ተሻላሚዎቹ በዕጩነት የሚቀርቡበት መጠየቅ መዘጋጀቱንም ተናግረዋል።</p>

<p>ባለፉት ጊዜያት የቦርድ አባላት የሽልማት ድርጅቱን የገንዘብ አቅም ከፍ ለማድረግ የባለአደራ ቦርድ አባላት በተነሳሽነት ጥረት ማድረጋቸውን ጠቁመው፣ በገንዘብ ማሰባሰቡ ሂደት የኪነጥበቡና የመገናኛ ብዙኃን ባለሙያዎች ከፍተኛ ድጋፍ ማድረጋቸውን ገልጸዋል።</p>

<p>የሽልማት አሰጣጡ በዘላቂነት እንዲቀጥል ልዩ ልዩ ጥረቶች እንደሚደረጉ ጠቁመው፣ መንግሥት፣ መንግሥታዊ ያልሆኑ ድርጅቶችና ባለሀብቶች ድጋፋቸውን እንዲሰጡ የባለአደራ ቦርድ አባላት ተወካዮች ጠይቀዋል።</p>

<p>በሥነ-ሥርዓቱም ላይ አምስት ከመገናኛ ብዙኃንና አምስት ከኪነጥበብ ባለሙያዎች ሊሸለሙ እንደሚችሉ ጠቁመዋል።</p>

<p>የዘንድሮው የሽልማት ሥነ ሥርዓት ዕለትን ለመዘከር የሚሰየሙትን የባለአደራ ቦርዱ ያቀረባቸው ዕጩዎች ጋዜጠኛ ጳውሎስ ኞኞ፣ የመዚቃና የቴአትር ሊቅነርሲስ ኬን ናልባንዲያንና ሠዓሊ አገኘሁ እንግዳ ናቸው።</p>

<p>ሦስቱም በሙያቸው ታዋቂነትን ያተረፋና በየሙያ ዘርፋቸው ለኢትዮጵያ ከፍተኛ አስተዋጽኦ ያደረጉ መሆናቸውን ገልጸዋል።</p>



<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን ታህሣሥ 12 ቀን- 1994</a></p>

</body>
</html>	














