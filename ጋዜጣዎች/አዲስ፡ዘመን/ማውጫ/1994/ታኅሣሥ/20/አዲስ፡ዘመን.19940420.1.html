<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ደ.ኢ.ሕ.ዴ.ህ.በሚቀጥለው የቀበሌ ምርጫ እንደማሳተፍ አስታውቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ደ.ኢ.ሕ.ዴ.ህ.በሚቀጥለው የቀበሌ ምርጫ እንደማሳተፍ አስታውቀ</h1>


<p>የደቡብ ኢትዮጵያ ሕዝቦች ዴሞክራሲያዊ ኅብረትና የኢትዮጵያ የሰላምና ዴሞድራሲያዊ አማራጭ ኃይሎች ም/ቤት በታኅሣሥ 21 ቀን 1994 ዓ.ም በደቡብ ክልል በሚካሄደው የቀበሌ ምርጫ እንደማይሳተፍ አስታወቀ። ታህሣሥ 14/1994 የተካሄደው ምርጫ የሀገሪቱንና ዓለም አቀፍ የምርጫ ሕግጋትን የሚየከብሩ ሁኔታዎች በሰፈኑበት መንገድ የተከናወነ ባለመሆኑ መደገም እንዳለበት ተገለጸ።</p>

<p>የም/ቤቱ ፕሬዚዳንት ዶክተር በየነ ጴጥሮስ ትናንት በኢየሩሳሌም ሆቴል ለጋዜጠኞች እንደገለጹት፣ በታኅሳስ 14 ቀን 1994 ዓ.ም በክልሉ የተካሄደው ምርጫ የዓለም አቀፍ የምርጫ ሕግጋትን ያልተከተለና ተወዳዳሪዎችን አስሮና ነጻነታቸውን ገድቦ የተከናወነ በመሆኑ በቀጣዩ የታህሣሥ 21 ቀን 1994 ዓ.ም የቀበሌ ምርጫ ደ.ኢ.ሕ.ዴ.ህ.አይሳተፍም።</p>

<p>ዶ/ር በየነ ቀደም ሲል በክልሉ የተካሄደው የዞንና የወረዳ ምርጫ ኢትዮጵያ አባል የሆነችበት የዓለም ፓርላማዎች ኅብረት ም/ቤት እ.ኤ.አ በማርች 26 ቀን 1994 በፓሪስ ያፀደቀውን «የነጻና ትክክለኛ ምርጫዎችን የሚመለከቱ መመዘኛዎች ድንጋጌዎች»ን የጣሰ በመሆኑ ተቀባይነት እንደማይኖረው ተናግረዋል።</p>

<p>ዶ/ር በየነ በቀጣዩ ጊዜ የሚካሄደው ምርጫ የተሳካና ዴሞክራሲያዊ እንዲሆን ከ1992 ዓ.ም ሀገር አቀፍና ክልላዊ ምርጫ ጋር በተገኘ ሁኔታ በቂም በቀል የታሰሩ የሕዝብ እንደራሴዎቻቸውና አባሎቻቸው ታህሳስ 14ቱ ምርጫ ከውድድር ውጭ እንዲሆኑ በተጠነሰሰ ሴራ የታሰሩ አባሎቻቸውና የድርጅቶቻቸው መሪዎች እንዲፈቱና ለተወዳዳሪዎች የድጋፍ ፊርማ በሰጡ ደጋፊዎች ላይ እየደረሰ ያለው ድብደባ፣ ዛቻና ማስፈራራት እንዲሁም ከመሬት ማፈናቀል መቆም ይገባዋል ብለዋል።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን ታህሣሥ 20 ቀን 1994</a></p>

</body>
</html>	














