<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያ ወጣት ጠረጴዛ ቡድን ዛሬ ወደ ግብፅ ይጓዛል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የኢትዮጵያ ወጣት ጠረጴዛ ቡድን ዛሬ ወደ ግብፅ ይጓዛል</h1>


<p>ከታኅሣሥ 8 እስከ 12 1994 ግብፅ በሚካሄደው 7ኛው የአፍሪካ ወጣቶች ጠረጴዛ ቴኒስ ሻምፒዮና ላይ ለመካፈል የኢትዮጵያ ወጣት ብሔራዊ ቡድን ዛሬ ወደ ካይሮ ያመራል። ፌዴሬሽኑ ባለፈው ማክሰኞ በአራት ኪሎ ስፖርትና ትምህርት ማዕከል ለቡድኑ አሽኛኘት ባደረገበት ወቅት እንዳስታወቀው ኢትዮጵያ በዚህ ውድድር ስትካፈል የመጀመሪያዋ ነው።</p>

<p>የኢትዮጵያ ልዑካን ቡድን ሰባት አባላትን የያዘ ሲሆን፤ በተወዳዳሪነት የተመረጡት የኦሮሚያው ፖሊስ አየለ ታደሰ የኦሜድላው አበባው ማስረሻና የናሽናል ሞተርስ ኩባንያው በሽር ከሊፋ፣ የሙገሯ ፍቅር አዳነና የማይክሮ ሊንክ ኮሌጅ ሜሮን ጌታነህ ናቸው። በዋና አሠልጣኝነት የተመደቡት አቶ ከበደ ሙሉጌታን ጨምሮ የኢትዮጵያ ጠረጴዛ ቴኒስ ምክትል ፕሬዚዳንት አቶ ሀብቱ ከበደው ከውድድሩ ጎን ለጎን በሚካሄደው የሥራ አስኪያጅ ኮሚቴ ስብሰባ ላይ ለመገኘት ከቡድኑ ጋር አብረው ይጓዛሉ።</p>

<p>የኢትዮጵያ ጠረጴዛ ቴኒስ ፕሬዚዳንት አቶ ሸዋለም መንጄ በሽኝት ፕሮግራሙ ላይ እንደገለጹት አገራችን እስከ አሁን በተደረጉት ስድስት ሻምፒዮናዎች ላይ ያልተካፈለችው በበጀት እጥረት ምክንያት ነው። ዘንድሮ ግን የወጣቶች ስፖርትና ባህል ሚኒስቴር ወጪውን ሙሉ በሙሉ በመሸፈኑ አገራችን በውድድሩ ለመካፈል ችላለች።</p>

<p>ፌዴሬሽኑ በዚህ ውድድር የተሳተፈበት ዋናው ምክንያት ለ28ኛው የአቴንስ ኦሎምፒክ ውድድር የሚዘጋጁ ወጣት ተጫዋቾች ኢንተርናሽናል ልምድ እንዲያገኙና ነባሩን ቡድን የሚተኩ ውጤታማ ተጫዋቾችን ለማፍራት እንደሆነ ከአቶ ሸዋለም ገለጻ ለመረዳት ተችሏል።</p>

<p>ተወዳዳሪዎች በግብፅ ቆይታቸው ስፖርታዊ ጨዋነት እንዲያሳዮ፣ ጤናቸውን እንዲጠብቁ ዓላማቸው ሁሉ ውድድሩ ላይ እንዲያተኩርና ግባቸው 28ኛው የአቴንስ ኦሊምፒክ መሆን እንዳለበት አቶ ሸዋለም አሳስበዋል።</p>

<p>በሽኝት ፕሮግራሙ ላይ የወጣቶች ስፖርትና ባህል ሚኒስትር ተወካይ ዶክተር ሙሉቀን እንየውን ጨምሮ፤ የፌዴሬሽኑ የሥራ አስኪያጅ ኮሚቴ አባላት፣ የብሔራዊ ቡድን ጠረጴዛ ቴኒስ ተጫዋቾች አሠልጣኞችና ጥሪ የተደረገላቸው እንግዶች ተገኝተዋል።</p>



<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን ታኅሣሥ 5 ቀን 1994</a></p>

</body>
</html>	














