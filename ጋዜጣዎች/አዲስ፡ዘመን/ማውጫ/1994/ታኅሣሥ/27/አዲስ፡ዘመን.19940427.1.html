<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሌላ አገር ዜግነት የያዙ ወገኖችን የልዩ ልዩ መብቶች ተጠቃሚ የሚያደረገው ረቂቅ አዋጅ ፀደቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የሌላ አገር ዜግነት የያዙ ወገኖችን የልዩ ልዩ መብቶች ተጠቃሚ የሚያደረገው ረቂቅ አዋጅ ፀደቀ</h2>


<p>የሚኒስትሮች ምክር ቤት ትናንት ባካሔደው 32 መደበኛ ስብሰባው በትውልድ ኢትዮጵያዊ ሆነው የሌላ አገር ዜግነት የያዙ ወገኖች የልዩ ልዩ መብቶችና ጥቅሞች ተጠቃሚ እንዲሆኑ ለማድረግ የተዘጋጀውን ረቂቅ አዋጅ መርምሮ ማጽደቁን የማስታወቂያ ሚኒስቴር አስታወቀ።</p>

<p>የማስታወቂያ ሚኒስቴር ትናንት በላከው መግለጫ እንዳስታወቀው፤ በውጭ ጉዳይ ሚኒስቴር መሥሪያ ቤት ተዘጋጅቶ የቀረበው ይኸው ረቂቅ አዋጅ ቁጥራቸው ከፍተኛ የሆኑ ኢትዮጵያውያን ባለፉት 20 እና 30 ዓመታት ሰፍኖ በነበረው የአስተዳደር ችግር አገራቸውን ጥለው ለመሰደድ መገደዳቸውን መነሻ ያደረገ ነው።</p>

<p>ጥናቱ በሁኔታዎች አስገዳጅነት አገራቸውን ጥለው ከተሰደዱትና ኢትዮጵያዊ ትውልድ ካላቸው መካከል በርካት ቁጥር ያላቸው የሚኖሩበትን አገር ዜግነት ተቀብለው መኖራቸውንም ግምት ውስጥ አስገብቷል።</p>

<p>አገሪቱ እስካሁን ድረስ ስትመራበት በቆየችውና በ1922 ዓ.ም ፀድቆ በሥራ ላይ በዋለው የኢትዮጵያ ዜግነት አዋጅ የሌላ አገር ዜግነትን የያዙ ኢትዮጵያውያን የኢትዮጵያን ዜግነት እንዲያጡ በግልጽ ተደንግጓል።</p>

<p>ይህም በመሆኑ የሌላ አገር ዜግነት የያዙ ኢትዮጵያውያን በዚህ አዋጅ መሠረት በትውልድና በዜግነት ኢትዮጵያውያን የሆኑ ሁሉ የሚያገኟቸውን መብቶችና ጥቅሞች ተነፍገው መቆየታቸውምን ምክር ቤቱ ገልጿል።</p>

<p>በሌላ በኩል ደግሞ በውጭ የሚገኙ የሌላ አገር ዜግነትን የያዙ ኢትዮጵያውያን በአገራቸው ውስጥ በልዩ ልዩ መስኮች ተሰማርተው ራሳቸውንና አገራቸውን መጥቀም እንደሚፈልጉ አመልክቶ፤ ሆኖም በ1922 ዓ.ም የወጣው የሀገሪቱ የዜግነት አዋጅ ይህን ፍላጎት ለማርካት የሚያስችል ሆኖ በመገኘቱ የውጭ አገር ዜግነትን ይዘው ነገር ግን በትውልድ አገራቸው የተለያዩ መብቶች ተጠቃሚ እንዲሆኑ ማድረግ አስፈልጓል ብሏል።</p>

<p>በውጭ ጉዳይ ሚኒስቴር መሥሪያ ቤት ተዘጋጅቶ የቀረበው ረቂቅ አዋጅ እነዚህም መነሻ ያደረገ መሆኑንም ጠቁሟል።</p>

<p>ምክር ቤቱ ከእነዚሁ መሠረታዊ ጉዳዮች በመነሳት በውጭ ጉዳይ ሚኒስቴር መሥሪያ ቤት ተዘጋጅቶ የቀረበለትን ረቂቅ አዋጅ መርምሮ ማጽደቁን ገልጿል።</p>

<p>ይኸው ረቂቅ አዋጅ በ1922 ዓ.ም የወጣው የዜግነት አዋጅ በጥብቅ ይከለክላቸው የነበሩ ጉዳዮችን በማላላት የውጭ ዜግነት የያዙ ሁሉ ወደ አገራቸው ለመምጣት የመግቢያ ቪዛም ሆነ የመኖሪያ ፈቃድ እንዲይዙ የማይጠየቁ መሆኑን አመልክቷል።</p>

<p>በዚህ ምትክ ረዘም ላለ ዓመታት የሚያገለግልና በተወሰነ የጊዜ ክልል የሚታደስ የተለየ መታወቂያ እንዲዘጋጅላቸው እንደሚደረግ አስታውቋል።</p>

<p>በተጨማሪም ይህን የተለየ መታወቂያ እስኪይዙ ድረስ ለውጭ ዜጎች ከተከለከሉ መሥሪያ ቤቶች ውጭ በሚገኙ የመንግሥት መሥሪያ ቤቶች ተቀጥረው የመሥራት መብት እንደሚከበርላቸው አስረድተዋል። </p>

<p>አግባባ ባለው የአገሪቱ ሕግ በውጭ ዜጎች ላይ ተፈጻሚ የሚሆነው የጡረታ ሕግ በእነሱ ላይ ተፈጻሚ አይሆንም ብሏል።</p>

<p>የአገር ውስጥ ባለሃብቶች እንዲሰማሩባቸው በተፈቀደ መስኮች የመሠማራትና ንብረት የማፍራት ጉዳዮችን በተመለከተ ረቂቅ አዋጁ ከዚህ ቀደም የተጣሉ ገደቦችን ለማንሳት ያስችላል ተብሎ መታመኑምን አስረድቷል።</p>

<p>ምክር ቤቱ በትናንትናው ዕለት ያጸደቀው ረቂቅ አዋጅ በሕዝብ ተወካዮች ምክር ቤት ከጸደቀ በኋላ ተግባራዊ መሆን እንደሚጀምር የማስታወቂያ ሚኒስቴር አስታውቋል።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን ታኅሣሥ 27 ቀን 1994</a></p>

</body>
</html>	














