<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮ-ኤርትራ የድንበር አካላይ ኮሚሽን ለሚሰጠው ውሳኔ ሀገራቱ ተገዥነታቸውን እያሳዩ መሆኑ ተገለጸ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኢትዮ-ኤርትራ የድንበር አካላይ ኮሚሽን ለሚሰጠው ውሳኔ ሀገራቱ ተገዥነታቸውን እያሳዩ መሆኑ ተገለጸ</h2>


<p>ኢትዮጵያና ኤርትራ የድንበር ማካለል ኮሚሽን ለሚሰጣቸው ውሳኔ ተገዥ እንደሚሆኑ ማረጋገጣቸውን በተባበሩት መንግሥታት ድርጅት የፀጥታው ምክር ቤት አባላት የልዑካን መሪ አምባሳደር ኦሊ ፒተር ኮልቢ አስታወቁ።</p>

<p>የልዑካን ቡድኑ መሪ አምባሳደር ኮልቢ በአዲስ አበባና በአስመራ ከሁለቱ አገሮች መሪዎች ጋር ያደረጉትን ውይይት አስመልክተው ትናንት ማምሻውን በሰጡት መገለጫ፤ መሪዎቹ የድንበር አካላዩ ኮሚሽን የሚሰጠውን ውሳኔ ለመቀበል ዝግጁ መሆናቸውን ተረድቻለሁ ብለዋል።</p>

<p>አምባሳደሩ ከአስመራ አዲስ አበባ በሳተላይት አማካይነት በተደረገ ውይይት ላይ ከጋዜጠኞች ለቀረቡ ጥያቄዎች በሰጡት ምላሽ፤ የድንበር አካላይ ኮሚሽኑ በቅርቡ በሄግ ኔዘርላንድ የሚሰጠው ውሳኔ በኢትዮጵያናኤርትራ መካከል ዘላቂ ሰላም ለማምጣት ለሚደረገው ጥረት አዲስ ምዕራፍ ከፋች ሊሆን እንደሚችል ያላችውን እምነት ገልጸዋል።</p>

<p>በአልጀርስ የተደረሰው የሰላም ስምምነት የተሳካ እንዲሆን የመንግሥታቱ ድርጅት የፀጥታው ምክር ቤት ያልተቋረጠ ድጋፍ እንደሚሰጥም የልዑካን ቡድኑ መሪ አረጋግጠዋል።</p>

<p>በአምባሳደር የተደረሰው የሰላም ስምምነት የተሳካ እንዲሆን የመንግሥታቱ ድርጅት የፀጥታው ምክር ቤት ያልተቋረጠ ድጋፍ እንደሚሰጥም የልዑካን ቡድኑ መሪ አረጋግጠዋል።</p>

<p>አምባሳደር ኮልቢ የጦር ምርኮኞች ልውውጥና የፈንጂ ማምከን ሂደትን በተመለከተ ከጋዜጠኞች ለቀረበላቸው ጥያቄ በሰጡት ምላሽ የጦር ምርኮኞች ልውውጡና የፈንጂ ማምከኑ ተግባር የዓለም አቀፉ ማኅበረሰብ ድጋፍ በታከለበት መልኩ እንደሚቀጥል አስረድተዋል።</p>

<p>የተባበሩት መንግሥታት ድርጅት የኢትዮጵያና የኤርትራ ተልዕኮ የጊዜያዊ ደህንነት ቀጣናውን ማስከበር አልቻለም የሚለውን ስሞታ እንዴት ያዩታል ተብሎ ለቀረበላቸው ሌላ ጥያቄ አምባሳደሩ ድርጅቱ ቀጣናውን በማስከበሩ ሂደት አሁንም ቢሆን የሁለቱን አገሮች ያላሰለሰ እገዛ እንደሚሻ ገልፀዋል።</p>

<p>የተባበሩት መንግሥታት ድርጅት የጸጥታው ጥበቃ ምክር ቤት አባላት የልዑካን ቡድን የኢትዮጵያንና የኤርትራን የድንበር አካባቢዎች ተዘዋውሮ ለመጎብኘትና ከየአገሮቹ መሪዎች ጋር የአልጀርሱ የሰላም ስምምነትተግባራዊ በሚሆንበት ሁኔታ ላይ ለመወያየት አዲስ አበባ የገባው ባለፈው ዓርብ ነበር።</p>

<p>ጠቅላይ ሚኒስትር መለስ ዜናዊ በአምባሳደር ኮልቢ ከተመሩት አሥራ አምስቱ የጸጥታው ጥበቃ ምክር ቤት አባላት ጋር ባለፈው ዓርብ በጽሕፈትቤታቸው ውይይት ባካሄዱበት ወቅት፤ ኢትዮጵያ የሰላሙን ስምምነት ሙሉ በሙሉ ተግባራዊ እንዲሆን የምታደርገው ጥረት እየታወቀ በጸጥታው ጥበቃምክር ቤት በኩል ተገቢውን ትኩረት አለማግኘቷን ገልጸው ነበር።</p>

<p>የኢትዮጵያ ሕዝብና መንግሥት ለዓለም አቀፍ ሕግጋት ተገዢ በመሆናቸው የአልጀርሱን የሰላም ስምምነት ሙሉ በሙሉ እያከበሩ መሆናቸውን በዚሁ ውይይት ወቅት የገለጹት ጠቅላይ ሚኒስትር መለስ የመንግሥታቱ ድርጅት የኢትዮ-ኤርትራ ልዑክ በጊዜያዊ የጸጥታ ቀጠና ውስጥ በኤርትራ ወገንየሚፈጸሙትን ችግሮች እያወቀ በግልጽ አለማሳወቁ የኢትዮጵያን ሕዝብና መንግሥት እንዳሳዘነ አስረድተው እንደነበርም ይታወሳል።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን የካቲት 18 ቀን 1994</a></p>

</body>
</html>	














