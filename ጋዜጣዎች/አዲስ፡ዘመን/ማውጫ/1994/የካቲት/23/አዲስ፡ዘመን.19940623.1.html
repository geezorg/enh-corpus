<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኤሌክትሪክ ኃይልን ለማዳረስ የግል ባለሀብቶች ሊሰማሩ እንደሚችሉ ተገለጸ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የኤሌክትሪክ ኃይልን ለማዳረስ የግል ባለሀብቶች ሊሰማሩ እንደሚችሉ ተገለጸ</h1>


<p>የተለያዩ የኤሌክትሪክ ማመንጫዎችን በአንድ መሥመር አያይዞ በሚፈለጉበት መጠን ለገጠሪቱ ኢትዮጵያ ለማዳረስ (ብሔራዊ ግሪድ) በሚደረገው እንቅስቃሴ ላይ የግል ባለሀብቶችም ሊሰማሩ እንደሚችሉ የማዕድንና ኢነርጂ ሚኒስቴር ዴኤታ አስታወቁ።</p>

<p>አገር አቀፍ የገጠር ኤሌክትሪፊኬሽን ሲምፖዚየም አካል የሆነው ኤግዚቢሽን ትናንት በአዲስ አበባ ዩኒቨርሲቲ ቴክኖሎጂ ፋካሊቲ ሲከፈት ሚኒስትር ዴኤታዋ ወይዘሮ ስንቅነሽ እጅጉ ባደረጉት ንግግር፤ በገጠሩ አካባቢ ኤሌክትሪክ ከማመንጨቱ እስከማከፋፈል ባለው ተግባር ላይ ግለሰቦችንና አገልግሎት ሰጪ ድርጅቶች እንዲሠማሩ መንግሥት ሰጪ ድርጅቶች እንዲሠማሩ መንግሥት መፍቀዱን ገልጸዋል።</p>

<p>የኤሌክትሪክ አገልግሎት እንዲስፋፋ ለማድረግ በኢንዱስትሪው ውስጥ የግሉን ክፍለ ኢኮኖሚ ለማሳተፍና ብቃቱንም ለማሻሻል መንግሥት የተለያዩ እርምጃዎችን ሲወስድ መቆየቱንም ሚኒስትር ዴኤታዋ አመልክተዋል።</p>

<p>ብቁ አስተማማኝና ኢኮኖሚያዊ የሆነ የኤሌክትሪክ አገልግሎት በተመጣጣኝ ዋጋ በሚፈለግበት ቦታ ለማቅረብ ከገጠር ልማት ፖሊሲ፣ ስትራቴጂና ስልት ጋር ጎን ለጎን መካሄድ፣ እንደሚኖርበትም ገልጸዋል።</p>

<p>የኢትዮጵያ ኤሌክትሪክ ኤጀንሲ ዋና ሥራ አስኪያጅ አቶ ጌታሁን ሞገስ በበኩላቸው የግል ኃይል አቅራቢ ግለሰቦችና ድርጅቶች የኢንቨስትመንት ሕጉ በሚፈቅደው መሠረት እንዲሰማሩ ለማድረግ የማበረታታቱ ሥራ አስፈላጊነት በአሁኑ ወቅት እየጨመረ መምጣቱን ተናግረዋል።</p>

<p>አገሪቱ በገጠር ኤሌክትሪፊኬሽን የደረሰችበትን ደረጃ ለማሳየትና ዘመናዊ ቴክኖሎጂዎች ለቤት ውስጥ አገልግሎት ለግብርና እድገትና ለአካባቢው ጥበቃ የሚሰጡትን ጠቀሜታ ለማሳወቅ የተዘጋጀው ኤግዚቢሽን ለአምስት ቀናት ለሕዝብ እይታ ክፍት እንደሚሆን የወጣው ፕሮግራም ያመለክታል።</p>

<p>ይህንኑ ኤግዚቢሽን ያዘጋጁት የኢትዮጵያ ኤሌክትሪክ ኤጀንሲ፤ የኢትዮጵያ ኤሌክትሪክ ኃይል ኮፖሬሽን፣ የአዲስ አበባ ዩኒቨርሲቲ ቴክኖሎጂ ፋኩልቲና የኢትዮጵያ የምሕንድስና ሙያ ማኅበራት ናቸው።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን የካቲት 23 ቀን 1994</a></p>

</body>
</html>	














