<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያና በአውሮፓ ህብረት መካከል የአራት ነጥብ አንድ ቢሊዮን ብር የዕርዳታ ስምምነት ተፈረመ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የኢትዮጵያና በአውሮፓ ህብረት መካከል የአራት ነጥብ አንድ ቢሊዮን ብር የዕርዳታ ስምምነት ተፈረመ</h1>


<p>የኢትዮጵያ መንግሥት ለሚቀጥሉት አምስት ዓመታት ለሚያከናውናቸው የተለያዩ ፕሮጀክቶች ማካሄጃ የሚውል የአራት ነጥብ አንድ ቢሊዮን ብር ዕርዳታ ከአውሮፓ ኅብረት ጋር ተፈራረመ።</p>

<p>በሸራተን አዲስ ትናንት የተካሄደውን የትብብር ስምምነት በኢትዮጵያ በኩል የገንዘብና ኢኮኖሚ ልማት ሚኒስትር አቶ ሱፊያን አህመድ የፈረሙ ሲሆን፣ በአውሮፓ ኅበረት በኩል ደግሞ የኅብረቱ ምክትል ዋና ዳይሬክተር ሚስተር አታናሺሽ ቴዎዶራስ ፈርመዋል።</p>

<p>ከፊርማው ሥነ ሥርዓት በኋላ አቶ ሱፊያን አህመድ ባደረጉት ንግግር፣ በኅብረቱ የተገኘው ገንዘብ በሀገሪቱ እ.ኤ.አ ከ2001-2007 ለሚካሄዱ አነስተኛ ኢኮኖሚያዊ እንቅስቃሴዎች (ማክሮ ኢኮኖሚ)፣ ለትራንስፖርት መሠረት ልማትና ለአቅም ግንባታ እንዲሁም ለሲቪል ሰርቪሱ ማሻሻያ እንደሚውል አስታውቀዋል።</p>

<p>የኢትዮጵያ መንግሥትና የአውሮፓ ኅብረት መልካም ግንኙነት ያላቸው መሆኑን የጠቆሙት አቶ ሱፊያን፣ በዕርዳታ የተገኘው ገንዘብ በትብብር ስምምነቱ መሠረት በአግባቡ ሥራ ላይ እንደሚውልም አረጋግጠዋል።</p>

<p>ሚስተር አታናሺሽ ቴዎድሮስም በበኩላቸው ባደረጉት ንግግር በስምምነቱ ላይ የተመለከቱት ፕሮጀክቶች መንግስት ዕርዳታ የሚፈልግባቸው መስኮች መሆናቸውን ጠቁመው መንግስት ለጋሾችን ለማስተባበር በሀገሪቱ ልማትን የማፋጠን ኃላፊነት እንዳለበትም አስገንዝበዋል።</p>

<p>ከተገኘው 483 ነጥብ 3 ሚሊዮን ዶላር ውስጥ 345 ነጥብ 8 ሚሊዮን ዶላር የሚሆነው ለትራንስፖርት ለአነስተኛ ኢኮኖሚያዊ እንቅስቃሴ ድጋፍና በምግብ እህል ራስን ለመቻል ለሚደረገው ጥረት ድጋፍ የሚውል ሲሆን ቀሪው ለአቅም ግንባታና ለሲቪል ሰርቪሱ ማሻሻያ የሚውል ይሆናል።</p>

<p>እ.ኤ.አ በሰኔ 2000 በአውሮፓ ህብረትና በአፍሪካ በካሪቢያንና በፓስፊክ ሀገሮች መካከል በተደረገው የጋራ ስምምነት መሠረት በአሁኑ ወቅት ትኩረት የሚሰጠው ተግባር በድህነት ቅነሳ ላይ ለሚደረግ እንቅስቃሴ ሲሆን ይህ ስምምነት የዚህ አካል መሆኑ ታውቋል።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን የካቲት 21 ቀን 1994</a></p>

</body>
</html>	














