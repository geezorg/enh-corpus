<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በፌዴራል ደረጃ በድኅነት ቅነሳ ስትራቴጂ ሰነድ ዝግጅት ላይ ምክክር ሊደረግ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በፌዴራል ደረጃ በድኅነት ቅነሳ ስትራቴጂ ሰነድ ዝግጅት ላይ ምክክር ሊደረግ ነው</h1>


<p>ለድኅነት ቅነሳ ስታራቴጂ ሰነድ ዝግጅት ግብዓት ጠቃሚ መረጃዎችን ለማሰባሰብና የሰነዱን ይዘት ለማዳበር በቅርቡ በፌዴራል ደረጃ ምክክር እንደሚደረግ የገንዘብና ኢኮኖሚ ልማት ሚኒስቴር አስታወቀ።</p>

<p>በሚኒስቴሩ የፌዴራል የድኅነት ቅነሳ ስታራቴጂ ሰነድ ዝግጅት ጽሕፈት ቤት የትምህርትና የህዝብ ግንኙነት አስተባባሪ አቶ ጌታቸው አድማሱ እንደገለጹት፤ ተግባራዊ እንቅስቃሴውን የሚያስጀምር ሰነድ ለማዘጋጀት እንዲረዳ መጋቢት 9 ቀን 1994ዓ.ም አዲስ አበባ ውስጥ ምክክሩ ይጀመራል።</p>

<p>ለሰነድ ዝግጅቱ በወጣው የጊዜ ሰሌዳ መሠረት በወረዳና በክልሎች ደረጃ የተካሄዱት ምክክሮች በተሳካ ሁኔታ መጠናቀቃቸውን አስተባባሪው አስታውቀዋል። በአፋርና በሶማሌ ክልሎችም በሚቀጥለው ሳምንት በተመሳሳይ ሁኔታ ምክክሩ እንደሚካሄድ ገልጸዋል።</p>

<p>በፌዴራል ደረጃ በሚደረገው ምክክር ላይ በአገሪቱ ፈጣንና ቀጣይነት ያለው የኢኮኖሚ ዕድገት በማምጣት ድኅነትን ለማስወገድ በመንግሥት የልማት ስትራቴጂና ፕሮግራም እንዲሁም በተለያዩ የልማት ኃይሎች የተወሰዱ እርምጃዎች ያስገኙት ውጤቶች ይፈተሻሉ።</p>

<p>በኢትዮጵያ የልማት ስትራቴጂና ድኅነት ቅነሳ ርዕስ በሚካሄደው በዚሁ የምክክር ሂደት የአገሪቱ የድኅነት ሁኔታ፣ አጠቃላይ የልማት ስትራቴጂና የዋና ዋና ክፍላተ ኢኮኖሚያዎች ፕሮግራም ትኩረት እንደሚሰጣቸው አቶ ጌታቸው ጠቁመዋል።</p>

<p>የወረዳና የክልል ምክክር ግኝቶች እንዲሁም በሰነዱ ላይ ድርጅቶች ውይይት በማድረግ ያዘጋጁት ሪፖርት ሌላው የመነጋገሪያ አጀንዳ ይሆናል።በምክክሩም ላይ ቁጥራቸው ሦስት መቶ የሚደርሱ ከፌዴራልና ከክልል የተወከሉ የመንግሥት አካላት፣ የማህበራት፣ የምርምር ተቋማት፣ የኃይማኖት፣ መንግሥታዊ ያልሆኑና የግል ድርጅቶች ተወካዮች እንደሚሳተፉ ይጠበቃል።</p>

<p>በድኅነት ቅነሳ ስታራቴጂው ዝግጅት ሰነድ ላይ በወረዳና በክልል ደረጃ በተካሄዱት ምክክሮች የተለያዩ የኅብረተሰብ ክፍሎች በነፃነት መወያየታቸውን በታዛቢነት የተገኙ ዓለም አቀፍ ድርጅቶችና ባለሥልጣናት መመስከራቸውን አቶ ጌታቸው አስረድተዋል።</p>

<p>የሃገሪቱን ላማት ለማፋጠን የሚያስችሉ ፖሊሲዎች ከሽግግር መንግሥቱ መባቻ አንስቶ መነደፋቸውን ያመለከቱት አስተባባሪው፤ ህዝቡን ለተሻለ ኢኮኖሚያዊና ማህበራዊ ዕድገት ለማብቃት አቅም በፈቀደ እንቅስቃሴ ተደርጓል ብለዋል።</p>

<p>ይሁን እንጂ በአገሪቱ ለዘመናት ተንሠራፍቶ የቆየው ድኅነትና ኋላቀርነት በጥቂት ዓመታት የሚወገድ ባለመሆኑ የተቀናጀ የረጅም ጊዜ ጥረትን እንደሚጠይቅ አመልክተዋል።

<p>በአገሪቱ የተጀመረው የልማት ጥረት ይበልጥ እንዲጠናከርና ተስፋፍቶ የሚገኘው ድኅነትም እንዲቃለል መንግሥት ከኅብረተሰቡና ከልማት አጋሮች ጋር በመመካከር የጀመረው የማልማትና የድኅነት ቅነሳ ስትራቴጂ ሰነድ ዝግጅት በመልካም ሁኔታ እየተካሄደ መሆኑን አስተባባሪው መናገራቸውን ኢዜአ ዘግቧል።</p>

<p>ይህ በዚህ እንዳለ የድኅነት ቅነሳ ሰነድ ለማዘጋጀት በአማራ ክልል በየወረዳዎች የተደረገው የምክክር ውጤት ለፌዴራል ሰነድ ዝግጅት ጽሕፈት ቤት ማስረከቡን የክልሉ ድኅነት ቅነሳ ስትራቴጂ ሴክሬታሪያት አስታወቀ።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን የካቲት 29 ቀን 1994</a></p>

</body>
</html>	














