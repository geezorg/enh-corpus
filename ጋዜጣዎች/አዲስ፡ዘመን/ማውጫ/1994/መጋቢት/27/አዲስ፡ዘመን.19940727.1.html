<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያ ኢንዱስትሪዎች የታሪፍ መከላከያ እንዲደረግላቸው ተጠየቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የኢትዮጵያ ኢንዱስትሪዎች የታሪፍ መከላከያ እንዲደረግላቸው ተጠየቀ</h1>


<p>መንግሥት ከውጭ በሚገቡ ሸቀጦች ላይ ታሪፍ በመጣል ለአገር ውስጥ ኢንዱስትሪዎች ዕድገት ሁኔታዎችን እንዲመቻች የኢትዮጵያ አምራች ኢንዱስትሪዎች ማኅበር ጠየቀ።</p>

<p>የማኅበሩ ፕሬዚዳንት አቶ ተሾመ ከበደ ትናንት እንደገለጹት፤ ኢትዮጵያ ውስጥ ያሉ ኢንዱስትሪዎች ከጀማሪነታቸውና አነስተኛ አቅማቸው አንፃር ካደጉ አገሮች በሚገቡ ሸቀጦች የሚደርስባቸውን ተፅዕኖ በራሳቸው መቋቋም ስለማይችሉ መንግሥት የታሪፍ መከላከያ ሊያደርግላቸው ይገባል።</p>

<p>ጠንካራ የኢንዱስትሪ ዘርፍ ያላቸው አገሮች በአሁኑ ወቅት ወዳሉበት ደረጃ የደረሱት በድጐማና ባደረጓቸው የመከላከያ ዘዴዎች መሆኑን አቶ ተሾመ አመልክተው፤ ኢትዮጵያ ውስጥም ተመሳሳይ እርምጃ ሊወሰድ እንደሚገባ ጠቁመዋል።</p>

<p>ያደጉ አገሮች ዜጐቻቸው የራሳቸውን ምርቶች እንደገዙ ሕዝባዊ የሥነ-ልቦና ዘመቻዎችን በማካሄዳቸው፤ ተወዳዳሪ ሸቀጦች ቢቀርቡላቸው እንኳ የውጭ ምርት እንደማይገዙ ገልጸዋል።</p>

<p>ከዚህ አንፃር የኢትዮጵያ ሁኔታ ሲታይ የኢንዱስትሪ ፖሊሲ ያለመኖር አምራቾች ማንኛውም ችግር በራሳቸው እንዲወጡ ዝም መባሉ ዘርፉን ለአስቸጋሪ ሁኔታ እንዳጋለጠው ተናግረዋል።</p>

<p>በተለይም አምራቾች ጥሬ ዕቃን ከውጭ ሲያስገቡ ከፍተኛ ታክስ እንዲከፍሉ መደረጉ በአገር ውስጥ ምርቶች ዋጋ ስለሚንፀባረቅ ተወዳዳሪ መሆን እንዳልቻሉ አስረድተዋል።</p>

<p>በተጨማሪም አምራቾች ለኢንዱስትሪያቸው ቦታ ከመጠየቅ ጀምሮ ምርታቸውን ወደ ውጭ እስከመላክ ባለው ሂደት የሚያጋጥማቸው ረዥምና ውስብስብ ቢሮክራሲ የዘርፉ ዋነኛ ችግር መሆኑን ገልጸው፤ ከዚህ አንፃር በዘርፉ ባለው የአሠራር ብቃት ማነስ ሳቢያ ለአስተዳዳሪዊ ጉዳዮች የሚወጣ ገንዘብ የምርቱን ወጪ 38 በመቶ እንደሚደርስ ተናግረዋል።</p>

<p>በመሆኑም የአገሪቱ የኢንዱስትሪው ዘርፍ ዕድገት እንዲኖረው በየደረጃው የሚገኙ የመንግሥት አካላት ለዘረፉ የተሻለ አሠራር እንዲፈጥሩና ከአገር ውስጥ ምርቶች ይልቅ ከውጭ በሚገቡ ሸቀጦች ላይ ከፍ ያለ ትርፍ መጣል እንደሚገባቸው ጠቁመዋል።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን መጋቢት 27 1994</a></p>

</body>
</html>	














