<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሀገሪቱ የሲቪል ሰርቪስ ማሻሻያ ፕሮግራም የልማትና የዴሞክራሲ ሥርዓት ዓላማዎችን ማስፈጸም የሚያስችል መሆኑን ጠ/ሚኒስትሩ ገለጹ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የሀገሪቱ የሲቪል ሰርቪስ ማሻሻያ ፕሮግራም የልማትና የዴሞክራሲ ሥርዓት ዓላማዎችን ማስፈጸም የሚያስችል መሆኑን ጠ/ሚኒስትሩ ገለጹ</h2>


<p>የሲቪል ሰርቪስ ማሻሻያ ፕሮግራሙ የሀገሪቱን የልማትና የዴሞክራሲ ሥርዓት ዓላማዎችን በብቃት የሚያስፈጽምና ሠራተኛውን በሥራ ውጤቱ መመዘን የሚያስችል ሆኖ መዘጋጀቱን ጠቅላይ ሚኒስትር መለስ ዜናዊ ገለጹ።</p>

<p>በጉባዔ አዳራሽ በሦስት ቀናት በተካሄደውና ትናንት ማምሻውን በተጠናቀቀው የማስፈጸም አቅም ግንባታ ስትራቴጂ ውይይት ላይ ጠቅላይ ሚኒስትር መለስ እንደገለጹት፤ የሲቪል ሰርቪሱ ማሻሻያ ከድህነትና ከኋላቀርነት ለመውጣት እንዲሁም ዴሞክራሲን ለመገንባት ከሚደረገው ርብርቦሽ ባሻገር ሠራተኛውን በሚያስመዘግበው የሥራ ውጤት መመዘን የሚያስችል ሆኖ ተዘጋጅቷል። </p>

<p>ጠቅላይ ሚኒስትሩ ሠራተኛው ከአንድ ክልል ወደ ሌላ ሄዶ ሊሠራ የሚያስችል ስርዓት ለመዘርጋት እንደታቀደም አመልክተዋል።</p>

<p>ጠቅላይ ሚኒስትር መለስ አገልግሎት ሰጪ ተቋማት የሥራ ዓላማቸውን አውቀው ያልተንዛዛና ቀልጣፋ አገልግሎት ለመስጠት እንዲችሉ በፍጥነት የአሠራር ሂደታቸውን ለመለወጥ ከተቋማቱ አመራር እስከታችኛው ሠራተኛ ድረስ መንቀሳቀስ እንደሚኖርባቸው አሳስበዋል።</p>

<p>የዜጎች ንብረትና ሀብት መመዝገቡና ግብር የማስከፈሉ ሂደት በሀገሪቱ በሕገወጥ መንገድ ሀብት የሚያካብቱትንና በሙስና የሚዘፈቁትን ለመቆጣጠር እንደሚያመች የገለጹት ጠቅላይ ሚኒስትሩ፤ አሠራሩ የዜጎች ሀብትየማፍራትን ሕገ መንግሥታዊ መብት እንደማይፃረር ተናግረዋል።</p>

<p>ዜጎች ንብረታቸውን በማስመዝገብ ለሀገሪቱ ልማት መሠለፍ እንዳለባቸው የጠቆሙት ጠቅላይ ሚኒስትሩ፤ ሂደቱ ፋብሪካ ለማቋቋም፣ ግንባታ ለማካሄድና የነፃ ገበያ ኢኮኖሚን ሥርዓት ለመዘርጋት በቂ የመረጃ ድጋፍ ሊሰጥ የሚያስችል መሆኑንም ተናግረዋል።</p>

<p>ለሦስት ቀናት በቆየው ውይይት ላይ ከፍተኛ የሥራ ኃላፊዎች፣ የትምህርት ባለሙያዎች፣ ሚኒስትሮችና የክልል ተወካዮች ተሳታፊ ሆነዋል።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን መጋቢት 12 ቀን 1994</a></p>

</body>
</html>	














