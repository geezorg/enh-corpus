<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢዴፓ አመራሮች ሕዝብን ከማወናበድ እንዲታቀቡ የፓርቲው መሥራቾች ጠየቁ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የኢዴፓ አመራሮች ሕዝብን ከማወናበድ እንዲታቀቡ የፓርቲው መሥራቾች ጠየቁ</h1>


<p>የኢትዮጵያውያን ዴሞክራሲያዊ ፓርቲ (ኢዴፓ) አመራር ያለግልጽ ርዕዮተ ዓለም፣ ፖሊሲና ስታራቴጂ በደመነፍስ ከመጓዝ ተገትቶ ሕዝብን ከማወናበድ ተግባሩ ይታቀብ ሲሉ የፓርቲው መሥራች ነን የሚሉት እነዚህ ግለሰቦች ፓርቲውን ለማፍረስ የተንቀሳቀሱ ኃይሎች ናቸው ይላል።</p>

<p>የፓርቲው መሥራች ነን ያሉ አሥራ አንድ አባላት ትናንት በላኩት መግለጫ የፓርቲው አመራር ያለአንዳች ድርጅታዊ ብቃትና መዋቅር ሕዝብን በባዶ ተስፋና ቃላት መዋሸት እንዲያቆም አሳስበዋል።</p>

<p>"ጅብ የማያውቁት አገር ሄዶ ቁርበት አንጥፉልኝ ይላል" በሚል ርዕስ አባላቱ ያወጡት መግለጫ እንደሚያስረዳው ያለግልጽነትና ተጠያቂነት የፓርቲው ገንዘብና ንብረት እንዳይባክን አስገንዝበዋል።</p>

<p>የፓርቲው አመራር ያለህግና ደንብ የሰዎችን ስምና ዝና ከማጥፋት ጀምሮ እየወሰደ ያለውን የማገድና የማባረር እርምጃም እንዲያቆም አጥብቀው አሳስበዋል።</p>

<p>"ሌሎችን ራዕይ የሌላቸው እያለ በየአደባባዩ የሚዘልፈው የኢዴፓ አመራር ምን ራዕይና ግብ፣ ምን ርዕዮተ ዓለም፣ ምንስ ስትራቴጂና ፖሊሲ አለው?" ሲሉ በመግለጫቸው ይጠይቃሉ።</p>

<p>የኢዴፓ አመራር ያለው ራዕይ ቢኖር በማንኛውም መንገድ ስልጣን ላይ መውጣት ብቻ ነው ብለዋል።</p>

<p>አባላቱ በመግለጫቸው ዛሬም ራሳቸውን በቅዠት ዓለም ያስቀመጡ ፍጡሮች ራሳቸው ተሳስተው ሕዝብን ከማሳሳት እንዲቆጠቡ ለመንገር ጊዜው አሁን ነው። ይህንንም "የፖለቲካ ክስረት ብቻ ሳይሆን የፖለቲካ ክስረት" እንለዋለን ሲሉ በመግለጫቸው ላይ ጠቁመዋል።</p>

<p>እንዲሁም አፋኙ የኢዴፓ አመራር በውስጡ የተፈጠረውን ችግር ለማድበስበስ ሲል ራሱን ለመብላት ከመሞከር ወደኋላ እንደማይል ውስጡን ለማናውቀው አባላት የከረመ እውነታ ነው ሲሉ በመግለጫው ላይ አብራርተዋል።</p>

<p>ይህ የአመራር አንጃ በውይይትና በንግግር ችግሮችን በመፍታት አዲስ የፖለቲካ ባህል ከማዳበር ይልቅ የሕልማችንን ፍቺ በማኮላሸት "በአጭር የተቀጨ የረዥም ጉዞ ታሪክ" ክፍል ሁለት የኢዴፓ ታሪክ በሚል መድብል ለማዘጋጀት እየተጣደፈ ያለ ይመስላል ሲሉ በመግለጫቸው አመልክተዋል። ይህ ደግሞ ለኢትዮጵያ ሕዝብ ጥያቄ ተገቢ ምላሽ በመስጠት በኩል የሚያስገኘው ፋይዳ የለውም ብለዋል።</p>

<p>የኢትዮጵያውያን ዴሞክራሲያዊ ፓርቲ (ኢዴፓ) ምክትል ዋና ፀሐፊ አቶ አንዱዓለም አራጌ ይህንኑ መነሻ በማድረግ በሰጡት ምላሽ መግለጫውን የሰጡት እነዚህ ግለሰቦች የፓርቲውን ደህንነታቸው ከኃላፊነት የተሰናበቱ ናቸው ሲሉ ገልጸዋል።</p>

<p>በመሆኑ ኢዴፓ የእነዚህን የፓርቲው መሥራች ነን ባዮች አሉባልታ ለማጥራትም ሆነ እነሱን በተመለከተ ምንም ነገር ለማለት አይሻም። ምክንያቱም የፓርቲው አባልነታቸው አክትሟልና በማለት ምክትል ዋና ፀሐፊው ምላሽ ሰጥተዋል።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን ነሐሴ 11 ቀን 1994</a></p>

</body>
</html>	














