<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በትግራይ ቶሎ የሚደርስ ዘር ተገዝቶ ለአርሶ አደሩ እንዲከፋፈል ሁለት ነጥብ ስምንት ሚሊዮን ብር ተፈቀደ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በትግራይ ቶሎ የሚደርስ ዘር ተገዝቶ ለአርሶ አደሩ እንዲከፋፈል ሁለት ነጥብ ስምንት ሚሊዮን ብር ተፈቀደ</h2>


<p>በትግራይ የመኸሩ ዝናብ ዘግይቶ በመጀመሩ ሊከሰት የሚችለውን የድርቅ አደጋ ለመቀነስ በአጭር ጊዜ የሚደርስ አደጋ ለመቀነስ በአጭር ጊዜ የሚደርስ ዘር ገዝቶ ለገበሬዎች ለማሰራጨት ሁለት ነጥብ ስምንት ሚሊዮን ብር መፈቀዱን የክልሉ አደጋ መከላከልና ዝግጁነት ኮሚሽን አመለከተ።</p>

<p>የኮሚሽኑ ሀላፊ አቶ አለም ቢሰጥ ትናንት እንደገለጹት የመኸሩ ዝናብ በክልሉ አብዛኛው አካባቢ ከሐምሌ 1994 አጋማሽ ወዲህ ቢጀመርም ለማሳ ዝግጅትና ለዘር አመቺ ባለመሆኑ የአብዛኛው ሰብል መዝሪያ ወቅት አልፏል።</p>

<p>የተመጣጠነ ዝናብ የጀመረው ከሐምሌ 1994 መጨረሻ አካባቢ በመሆኑ በቀሪው የክረምት ወቅት ሊደርሱ የሚችሉ የጤፍና ሽምብራ ዘሮች ከሚቀጥለው ሰኞ ጀምሮ በክልሉ ግብርና ቢሮ በኩል ለገበሬዎች ለማደል የፌዴራሉ አደጋ መከላከልና ዝግጁነት ኮሚሽን ገንዘቡን መፍቀዱን አመልክተዋል።</p>

<p>ድርቁ የሚያስከትለውን አደጋ ለመከላከልም በሁሉም አካባቢዎች የአደጋ መከላከልና ዝግጁነት ኮሚቴዎች ተዋቅረው ሁኔታውን በቅርብ በመከታተል በየአቅራቢያቸው መፍትሔዎች እየወሰዱ መሆናቸውን ገልጸዋል።</p>

<p>የዝናቡ መጠንና ስርጭት እጅግ የተዛባ በመሆኑ በክልሉ እስካሁን እርዳታ ይሰጣቸው ከነበሩት ሌላ አንድ ሚሊዮን የሚጠጋ ህዝብ እርዳታ ያስፈልጋቸዋል የሚል ግምት በመኖሩ ጥናት እንደሚያካሔድ ተናግረዋል።</p>

<p>በሌላ በኩል ድርቁ ባስተከተለው ችግር በምስራቃዊ ዞን በአጽቤ ወንበርታ ወረዳ በአንድ ቀበሌ ገበሬ ማህበር 58 ሰዎች እንደሞቱ የወረዳው አስተዳዳሪ አቶ ምስግና ወልደስላሴ ገልጸዋል።</p>

<p>እንዲሁም በዚሁ ወረዳ እስከ ሐምሌ 26 ቀን 1994 ዝናብ ሳይዘንብ በመቆየቱ የቤት እንሰሳት በምግብ እጦት አምስት ሺ የሚጠጉ መሞታቸውን የወረዳው የእንስሳት ሀኪም ዶክተር ገብረገርግስ አሸብር አመልክተዋል።</p>

<p>የክልሉ አደጋ መከላከልና ዝግጁነት ኮሚሽን ኃላፊ አቶ አለም ቢሰጥ ስለሁኔታው ተጠይቀው በወረዳው በድርቁ የተነሳ ሞተዋል የተባሉ ሰዎች ቁጥር የተጋነነ መሆኑን ገልጸው ስለእንሰሳቱ ሞት ግን ሪፖርት የደረሳቸው ቢሆንም ቁጥሩን ማጣራት እንደሚያስፈልግ አስታውቀዋል።</p>

<p>በሌላ በኩል ደግሞ በትግራይ ደቡባዊ ዞን ሁለት ወረዳዎች በተከሰተው የዝናብ እጦት ከ49 ሺ በላይ ሰዎች ለምግብ እጥረት መጋለጣቸውን የየወረዳዎቹ መስተዳድርና ግብርና ጽሕፈት ቤቶች ኃላፊዎች ገለጹ።</p>

<p>ኃላፊዎቹ እንዳመለከቱት በራያ አዘቦና በአላማጣ ዙሪያ ወረዳዎች ችግሩ የተከሰተው የዝናብ እጦት ከአንድ ሺ 200 በላይ ገበሬዎች ከቀያቸው ተፈናቅለዋል።</p>

<p>በተጨማሪም በሁለቱ ወረዳዎች ከአንድ ሺ በላይ ከብቶች መሞታቸውንና ከ304 ሺ በላይ ከብቶች ደግሞ የመኖ እጥረት ያጋጠማቸው መሆኑን የጽሕፈት ቤቶቹ ኃላፊዎች ጠቁመዋል።</p>

<p>ከዚህም ሌላ በወረዳዎቹ በሁለት ሺ 461 ሔክታር መሬት ላይ ተዘርቶ የነበረው የበቆሎና ማሽላ ቡቃያ ደርቆ መገልበጡን ያስታወቁት ኃላፊዎቹ በተለይ በአላማጣ ወረዳ በሚገኙ ስምንት ቀበሌ ገበሬ ማኅበራት በተዘራው በቆሎና ማሽላ ላይ ጸረ ሰብል ተባዮች መከሰታቸውንም ገልጸዋል።</p>

<p>የክልሉ አደጋ መከላከልና ዝግጁነት ቢሮ የቅድመ ማስጠንቀቂያ ቡድን መሪ አቶ ሰለሞን ዓለሙ ተጠይቀው ችግሩን አስመልክቶ ለፌዴራል አደጋ መከላከልና ዝግጁነት ኮሚሽን /አመዝኮ/ ሪፖርት መደረጉንና ምላሽ እየተጠበቀ መሆኑን አስታውቀዋል።</p>

<p>እንደኮሚሽኑ መግለጫ አስቸኳይ እርዳታ ለሚያስፈልጋቸው ወገኖች ካለፈው ሰኔ ወር ጀምሮ ተገቢውን የምግብ አቅርቦት ሲያካሒድ ከመቆየቱም በላይ የአስቸኳይ ምግብ እርዳታ ጥያቄ ለለጋሾች አቅርቧል። የለጋሽ መንግሥታት ተጠሪዎችና የተመድ አካላት የድርቅ ችግር በደረሰባቸው አካባቢዎች ተገኝተው ለቀረበላቸው የእርዳታ ጥያቄ ምላሽ እንዲሰጡ ለማድረግ በአፋር፣ በኦሮሚያ በደቡብ ክልሎች ችግሩን እንዲያዩ ማድረጉን ገልጿል።</p>

<p>በሚቀጥለው ሳምንት ደግሞ በትግራይና በአማራ ክልሎች የተከሰተውን አሳሳቢ የረሀብ ሁኔታ እንዲመለከቱ የሚያደርግ መሆኑንም አብራርቷል።</p>

<p>በዝናብ እጥረት ሳቢያ ሰብል ለጠፋባችውና አሁን ያለውን ዝናብ መጠቀም ለማምረት የተሻለ ዕድል ላላቸው አካባቢዎች ለዘርና ለእንሰሳት መድኃኒት መግዣ የሚሆን 16 ነጥብ 3 ሚሊዮን ብር መድቦ ለክልሎች በመላክ ላይ እንደሚገኝም አስታውቋል።</p>



<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን ነሐሴ 4 ቀን 1994</a></p>

</body>
</html>	














