<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በካርድ የሚሠሩ የሕዝብ ስልኮች አገልግሎት ጀመሩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በካርድ የሚሠሩ የሕዝብ ስልኮች አገልግሎት ጀመሩ</h1>


<p>የኢትዮጵያ ቴሌኮሙኒኬሽን ኮርፖሬሽን አዲሱን የሕዝብ ስልክ መደወያ ካርድ በማስመጣት በተለያየ የዋጋ መጠን አዘጋጅቶ ሰሞኑን ለአገልግሎት ማብቃቱን የኮርፖሬሽኑ ሕዝብ ግንኙነት ክፍል ምክትል ዋና ሥራ አስኪያጅ አስታወቁ።</p>

<p>ምክትል ዋና ሥራ አስኪያጁ አቶ አብዱ ራሂም አህመድ ትናንት እንደገለጹት፣ ኮርፖሬሽኑ ለመጀመሪያ ጊዜ በአዲስ አበባ በ20 ቦታዎች አገልግሎቱን ለመስጠት የሕዝብ ስልክ መደወያ ካርዶችን ያዘጋጀው በሦስት ዓይነት የዋጋ መጠን ነው።</p>

<p>እንደ አቶ አብዱራሂም ገለጻ የዋጋ መጠናቸው ባለ 100፣200 እና 300 ዩኒት ሲሆን በካርድ ለመገልገል የሚቻለው ኮርፖሬሽኑ ቀደም ሲል አስመጥቶ በተከላቸው በሳንቲምና በካርድ በሚሠሩ በአዳዲስ እና ዘመናዊ የሕዝብ ስልኮች አማካይነት ነው።</p>

<p>ተገልጋዮቹ በካርዶች በመጠቀም በከተማ ውስጥ፣ ወደ ሞባይል ስልክ እና ወደ ክፍለ ሀገራት መደወል እንደሚችሉ የሕዝብ ግንኙነት ክፍሉ ምክትል ዋና ሥራ አስኪያጅ ገልጸው፣ የመደወያ ካርዶቹ ምን ያህል ዋጋ እንዳላቸው በግልጽ በማመልከቻ መስተዋቱ ላይ ማየት እንደሚቻል አስረድተዋል።</p>

<p>እንዲሁም እየተነጋገሩ እያሉ ከካርዱ ምን ያህል ገንዘብ እንደተጠቀሙ እና ጥሪው በሚያልቅበት ወቅትም የሚቀረውን የገንዘብ መጠን በስልኩ ላይ በሚገኘው ማሳያ መመልከት እንደሚቻል አቶ አብዱ ራሂም አመልክተዋል።</p>

<p>አገልግሎቱ በለገሀር፣ በቀድሞው አውሮፕላን ማረፊያ፣ ሸራተን፣ ሒልተንና ዋቢ ሸበሌ ሆቴሎች፣ በቦሌ አየር ማረፊያ፣ አራት ኪሎ፣ ሰሜን አዲስ አበባ፣ ደቡብ መናፈሻ፣ ሜጋ ኪነጥበባት፣ የካቲት 12 ሆስፒታል፣ አዲስ አበባ ዩኒቪርሲቲ እና በሌሎችም አካባቢዎች መጀመሩን ተናግረዋል።</p>

<p>ካርዶቹ በለገሀር፣ በአፍሪካ ኢኮኖሚ ኮሚሽን (ኢሲኤ)፣ ቦሌ አየር ማረፊያ፣ በምሥራቅ አዲስ አበባ ዞን ቴሌ ጽህፈት ቤት፣ በሰሜን አዲስ አበባ ዞን ጽህፈት ቤት፣እና አራት ኪሎ አካባቢ በመሸጥ ላይ መሆናቸውን አቶ አብዱራሂም አስታውቀዋል።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን ጥር 9 ቀን 1994</a></p>

</body>
</html>	














