<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮ-ኤርትራን የድንበር ክርክር ሂደት በተመለከት ለከፍተኛ የመንግሥት ባለሥልጣናት ማብራሪያ ተሰጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የኢትዮ-ኤርትራን የድንበር ክርክር ሂደት በተመለከት ለከፍተኛ የመንግሥት ባለሥልጣናት ማብራሪያ ተሰጠ</h1>


<p>የሚኒስትሮች ምክር ቤት አባላትና ከፍተኛ የመንግሥት ባለሥልጣናት በድንበር ኮሚሽኑ ፊት ኢትዮጵያን ወክሎ ከሚከራከረው ዓለም አቀፍ የህግ ሙያተኞች ቡድን የኢትዮ-ኤርትራን የድንበር ክርክር ሂደት በተመለከት ሰፊ ማብራሪያ እንደቀረበላቸው የማስታወቂያ ሚኒስቴር ገለጸ። </p>

<p>የማስታወቂያ ሚኒስቴር ትናንት ማምሻውን ለኢዜአ በላከው መግለጫ በዚህ ስብሰባ ላይ ጠቅላይ ሚኒስትር መለስ ዜናዊ በኢትዮጵያ ጠበቆች በኩል የቀረበው መከራከሪያ በቂ ዝግጅት የተደረገበትና አጥጋቢ እንደሆነ መግለጻቸውን አስታውቋል።</p>

<p>ኢትዮጵያን በመወከል የሚከራከሩት የሕግ ጠበቆች ትናንት ለከፍተኛ የመንግሥት ባለሥልጣናት በሰጡት ማብራሪያ ኢትዮጵያ ለድንበር ኮሚሽኑ ያቀረበችው የመከራከሪያ ሃሳብ አግባብ ያላቸውን ዓለም አቀፍ ሕጎችና ውሎች መሠረት ያደረገ በመሆኑ ኢትዮጵያ በጠንካራ አቋም ላይ እንድትገኝ ለማድረግ ያስቻለ እንደሆነ ተብራርቷል።</p>

<p>በቀረበው ማብራሪያ መሠረት በኢትዮጵያ በኩል የቀረቡት መከራከሪያዎች በቂ ዝግጅት የተደረገባቸውና የውጭ ሀገር ከፍተኛ የሕግ ሙያተኞች ሰፊ የሕግ እውቀትና የዲፕሎማሲያዊ ሥራ ልምድ ያላቸውና ታዋቂ የታሪክ ምሁራን ኢትዮጵያውያን የተሳተፉበት እንደሆነም መግለጫው አመልክቷል።</p>

<p>ከቡድኑ ጋር በመሥራት ላይ የሚገኙት ኢትዮጵያውያንም በልዩ ልዩ መስኮች የዳበረ የሥራ ልምድና እውቀት ያላቸው እንደሆኑ ከመገለጹም በተጨማሪ ቡድኑ ዘ-ሔግ ለሚገኘው የድንበር ኮሚሽን በቃልና በጽሑፍ ያቀረባቸው መከራከሪያዎች ኢትዮጵያ በክርክሩ ከፍተኛ ጥንካሬ ያለው አቋም እንዲኖራት ማስቻሉን ማስታወቃቸውን መግለጫው አስረድቷል።</p>

<p>ኢትዮጵያ ያቀረበችውን መከራከሪያ መነሻ በማድረግም ከድንበር ኮሚሽኑ ፍትሃዊ ውሳኔ እናገኛለን የሚል ከፍተኛ እምነት እንዳላቸው ለስብሰባው ተካፋዮች መግለጻቸውን አስታውቋል።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን ጥር 11 ቀን 1994</a></p>

</body>
</html>	














