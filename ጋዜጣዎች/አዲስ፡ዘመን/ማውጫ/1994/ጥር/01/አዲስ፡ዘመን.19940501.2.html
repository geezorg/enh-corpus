<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢጣሊያ የአክሱምን ሐውልት ለመመለስ የገባችውን ግዴታ እንድታከብር ተጠየቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢጣሊያ የአክሱምን ሐውልት ለመመለስ የገባችውን ግዴታ እንድታከብር ተጠየቀ</h1>


<p>ኢጣሊያን የአክሱምን ሐውልት ለመመለስ የገባችውን ግዴታ ያለአንዳች ማዘግየት ተግባራዊ እንድታደርግ የኢፌዴሪ የወጣቶች፣ የስፖርትና የባህል ሚኒስቴር ጥሪ አቀረበ።</p>

<p>የወጣቶች፣ የስፖርትና የባህል ሚኒስቴር ትናንት ባወጣው መግለጫ ኢጣሊያ ሐውልቱን ትክክለኛ ባለቤቱ ለሆነው ለኢትዮጵያ ሕዝብ በአፋጣኝ ከመመለስ ውጭ የምታቀርበው ምክንያት ሁሉ ተቀባይነት አይኖረውም።</p>

<p>የኢጣሊያ የባህል ቅርሶች ምክትል ሚኒስትር ቪቶሪዮ ሲጋርቢ ሐውልቱን አስመልክቶ የሠነዘሩት አስተያየት ሐውልቱን ወደ ኢትዮጵያ መልሶ ለማቆም ከተደረጉት አድካሚ ጥረቶች አኳያ ሲታይ ገንቢ ያልሆነና አፍራሽ ድርጊት መሆኑን መግለጫው አስታውቋል።</p>

<p>ሐውልቱ ወደ ኢትዮጵያ ተመልሶ የሚቆም ከሆነ ሥልጣናቸውን ለመልቀቅ ዝግጁ መሆናቸውን ምክትል ሚኒስትሩ መግለጻቸውን የአገሪቱ ዜና አገልግሎት (አንሳ) ሰሞኑን ባቀረበው ዘገባው መግለጹን መግለጫው አስታውቋል።</p>

<p>«ኢጣሊያ በአግባቡ ይዛ የቆየችው ኢጣሊያ የአክሱምን ሐውልት ጦርነት ወዳለበት አካባቢ ተወስዶ እንዲፈራርስ አትፈቅድም፣ ትክክለኛው መፍትሔ በመስኩ የላቀ ዕውቀት ያላቸውን መሐንዲሶች ወደ ኢትዮጵያ በመላክ ወድቀው ያሉትን ሐውልቶች እንደገና ማቆም ነው» በማለት መናገራቸውን መግለጫው አስረድቷል።</p>

<p>የኢትዮጵያ መንግሥት የአክሱም ሐውልት ወደአገሩ እንዲመለስ ከኢጣሊያ መንግሥት ተቋማት ጋር ስምምነቶችን መፈራረሙን የጠቆመው መግለጫው፣ ምክትል ሚኒስትሩ ቪቶሪዮ ሲጋርቢ የሰጡት አስተያየት ግን ይህንኑ ስምምነት የሚጥስ በመሆኑ የኢፌዴሪ የወጣቶች፣ የስፖርትና የባህል ሚኒስትር ውድቅ ማድረጉን ባወጣው መግለጫ ገልጿል።</p>

<p>ኢትዮጵያ መንግስት የውዝግብ ፍላጎት የሌለውና ያለፈው አሳዛኝ ምዕራፍም በሁለቱ አገሮች የግንኙነት ታሪክ እንዲዘጋም ስምምነት ተግባራዊ ሊሆን እንደሚያስፈልግ መግለጫው አስታውቋል።</p>

<p>ለሃምሳ አምስት ዓመታት ታግሶ የቆየው የኢትዮጵያ ሕዝብ ትዕግስቱ እየተፈትነበት ያለበት ሁኔታ መፈጠሩን ያመለከተው መግለጫው፣ የኢጣሊያ መንግሥት በሐውልቱ ላይ ያለው ዓላማ ምን እንደሆነ የሚያሳውቅበት ወቅት ከመሆኑም ባሻገር የኢትዮጵያ ሕዝብም ሐውልቱን ማግኘት መብቱ መሆኑ ሊታወቅ እንደሚገባም አመልክቷል።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን ጥር 1 1994</a></p>

</body>
</html>	














