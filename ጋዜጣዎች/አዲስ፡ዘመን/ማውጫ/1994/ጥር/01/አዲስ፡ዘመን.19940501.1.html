<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያና የሱዳን የትብብር ግንኙነት ወደላቀ ደረጃ እየተሸጋገረ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የኢትዮጵያና የሱዳን የትብብር ግንኙነት ወደላቀ ደረጃ እየተሸጋገረ ነው</h1>


<p>በኢትዮጵያና በሱዳን መካካል ያለው ሁለገብ የትብብር ግንኙነት ወደላቀ ደረጃ እየተሸጋገር መሆኑን ጠቅላይ ሚኒስትር መለስ ዜናዊ አስታወቁ።</p>

<p>ጠቅላይ ሚኒስትር መለስ በሱዳን ይፋ የሥራ ጉብኝት ለማድረግና በምሥራቅ አፍሪካ የልማት በይነመንግሥታት ባለሥልጣን ኢጋድ ስብሰባ ላይ ለመሳተፍ ትናንት ካርቱም ሲገቡ ለጋዜጠኞች እንደገለጹት፣ የሁለቱ አገሮች የትብብር ግንኙነት ወደላቀ ደረጃ በመሸጋገር ላይ በመሆኑ ኢኮኖሚያዊ ትብብራቸውን ወደ ከፍተኛ እርከን ለማሸጋገር ተችሏል።</p>

<p>ኢትዮጵያ ሱዳን በምሥራቅ አፍሪካ ሰላምና መረጋጋት ለማስፈን የጋራ እንቅስቃሴ በማካሄድ ላይ መሆናቸውንና ትኩረታቸውን ወደልማት ማዞራቸውን አስታውቀዋል።</p>

<p>ጠቅላይ ሚኒስትር መለስ ካርቱም ዓለም አቀፍ አውሮፕላን ጣቢያ ሲደርሱ የአገሪቱ ፕሬዚዳን ኦማር ሐሰን አልበሽርና ሌሎች ባለሥልጣናት ደማቅ አቀባባል አድረገውላቸዋል። በስፍራው ይጠባበቁ የነበረውን የክብር ዘብ ጎብኝተዋል።</p>

<p>ጠቅላይ ሚኒስትር መለስ ከፕሬዚዳንት አለበሽር ጋር በመሆን ትናንት የፖርት ሱዳንን ወደብና በአካባቢው የሚገኙ ልዩ ልዩ የልማት ተቋማትን ጎብኝተዋል።</p>

<p>ጠቅላይ ሚኒስትር መለስ የጎበኙዋቸው የልማት ተቋማት የማዳበሪያ ከረጢት ማምረቻ፣ የነዳጅ ማጣሪያና ማከማቻ፤ እንዲሁም የወደብ ነጻ ቀጣና ናቸው።</p>

<p>የወደቡ ነጻ ቀጣና የኢትዮጵያና በአፍሪካ ቀንድ አካባቢ ለሚገኙ አገሮች ከፍተኛ ኢኮኖሚያዊ ጠቀሜታ እንዳለው የቀጣናው ባለሥልጣናት አስታውቀዋል።</p>

<p>ጠቅላይ ሚኒስትር መለስ ዜናዊ በምስራቅ አፍሪካ የልማት በይነ መንግስታት ባለስልጣን(ኢጋድ) ስባሰባ ላይ ለመገኘት ወደ ካርቱም የተጓዙት ትናንት ጥዋት ነው።</p>

<p>የምሥራቅ አፍሪካ የልማት በይነ መንግሥታት ባለሥልጣን የመሪዎች ስብሰባ ከመጪው ሐሙስ ጀምሮ እንደሚካሄድ አንድ የውጭ ጉዳይ ቃል አቀባይ አስታውቋል።</p>

<p>ጠቅላይ ሚኒስትሩ ወደ ካሩቱም በሄዱበት ወቅት ከፍተኛ የመንግሥት ባለ ስልጣናት ሸኝተዋቸዋል።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን ጥር 1 ቀን 1994</a></p>

</body>
</html>	














