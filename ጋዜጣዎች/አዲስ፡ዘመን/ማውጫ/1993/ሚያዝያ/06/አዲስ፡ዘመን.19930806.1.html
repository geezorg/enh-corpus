<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የፌዴራል ፖሊስ ኮሚሽን በሕወይት ላይ የደረሰ ጉዳት አለመኖሩን ገለፀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የፌዴራል ፖሊስ ኮሚሽን በሕወይት ላይ የደረሰ ጉዳት አለመኖሩን ገለፀ</h1>


<p>የፌዴራል ፖሊስ የወንጀል መከላከል መመሪያ በፖሊስና በአዲስ አበባ ዩኒቨርስቲ ተማሪዎች መካከል የተፈጠረውን ግጭት አስመልክቶ ባወጣው መግለጫ በአዲስ አበባ ዩኒቨርስቲ ተማሪዎችና በአስተዳደሩ መካከል መለስተኛ አለመግባባት ተፈጥሮ መቆየቱን አስታውሶ ለአለመግባባቱ መንስዔ የሆነው ተማሪዎቹ ላቀረቧቸው ጥያቄዎች በአስተዳደሩ በኩል በተገቢው ወቅት ምላሽ አለመስጠቱና በሌላ በኩል ደግሞ በአጠቃላይ በግቢው ውስጥ ያሉ አስተዳደራዊ ጉዳዮች መልክ ባለው መንገድ አለመካሄዳቸው ነው ብሏል።</p>

<p>ከተማሪዎች በኩል የሚቀርቡ ጥያቄዎች እንዳሉ በመንገዘብ አስተዳደሩ ይህን ጉዳዩ እንዲፈታው ከሳምንት በፊት ፖሊስ ቢያስታውቅም የዩኒቨርስቲው አስተዳደር ግን ጉዳዩን እንደተገነዘበ አፋጣኝ ምላሽ ሳይሰጥ መቆየቱን መግለጫው ጠቁሟል።</p>

<p>ስድስት ኪሎ በሚገኘው አዲስ አበባ ዩኒቨርስቲ በፖሊስና በተማሪዎች መካከል የተቀሰቀሰው ግጭትም እየተባባሰ እንዳይሄድ ስጋት ያደረባቸውና በአካባቢው የነበረውን የፖሊስ ኃይል ሲያስተባብሩ የነበሩ ኃላፊዎች ሁለት የፖሊስ አባላትን ወደዩኒቨርስቲው ቅጥር ግቢ ማስገባታቸውን መግለጫው ጠቁሟል።</p>

<p>የፌዴራል ፖሊስ ወንጀል መከላከል መምሪያ የፖሊስ አባላትን ወደዩኒቨርስቲው ቅጥር ግቢ የመላክ እርምጃ የተሳሳተ መሆኑን በመገንዘብ ለማስተካከል በሞከረበት ጊዜ ግን ተማሪዎች ሕጋዊነት የሌላቸው እርምጃዎች በመውሰዳቸው ችግሩን ለመፍታት የሚያስችል የመከላከል እርምጃ መወሰዱን አመልክቷል። በተወሰደው እርምጃ የተወሰኑ ተማሪዎች ቀላል የድብደባ ጉዳት የደረሰባቸው መሆኑንና ሥርዓትን ባልተከተለ አኳኋን ሲንቀሳቀሱ የነበሩ ጥቂት ተማሪዎችም ለጊዜው በቁጥጥር ሥር ውለው ሁኔታ እንደተረጋጋ ተለቀዋል ብሏል።</p>

<p>አንዳንድ የዜና ድርጅቶች በማጋነን የሚያቀርቡት አንዳችም ዓይነት የሕይወት ጉዳት በተማሪዎች ላይ አለመድረሱን መግለጫው አረጋግጦ ተማሪዎች ማናኛውንም ጥያቄያቸውንም በሕጋዊና ሥነ ሥርዓትን በተመለከተ መንገድ ሊያቀርቡና ምላሽ እንዲያገኝላቸውም ሊታገሉ ይገባል እንጂ በማናቸውም ዓይነት ሕገወጥ እርምጃ መሳተፋቸው ተደጋፊ አለመሆኑን አበክሮ ገልጿል።</p>

<p>በመጨረሻም አልፎ አልፎ እንደታየው ከቅጥር ግቢያቸው ውጪ ሕግና ሥርዓትን ባልተከተለ መንገድ የሚካያካሂዱት እንቅስቃሴ ተቀባይነት እንደሌለውም አሳስበዋል።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን ሚያዝያ 6 ቀን 1993</a></p>

</body>
</html>	
