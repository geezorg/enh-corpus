<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአዲስ አበባ ዩኒቨርስቲ ተማሪዎች የሚጠበቅባቸውን እያሟሉ ትምህርታቸውን ዛሬ እንዲጀምሩ ትምህርት ሚኒስቴር አስታወቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h3 class="align-center">የአዲስ አበባ ዩኒቨርስቲ ተማሪዎች የሚጠበቅባቸውን እያሟሉ ትምህርታቸውን ዛሬ እንዲጀምሩ ትምህርት ሚኒስቴር አስታወቀ</h3>


<p>የአዲስ አበባ ዩኒቨርስቲ ተማሪዎች ሚያዝያ 16 እና 17 ቀን 1993 የሚጠበቅባቸውን እይሟሉ በየትምህርት ክፍላቸው እንዲመዘገቡና ትምርህት ዛሬ እንዲጀምሩ መወሰኑን ትምርህት ሚኒስቴር አስታወቀ።</p>

<p>ትምርህት ሚኒስቴር ትናንት ባወጥኣው መግለጫ ትምህርታቸውን ያቋረጡ ሌሎች የከፍተኛ ትምርህት ተቋማት ተማሪዎች ካሉም ትምርህታቸውን እንዲቀጥሉ ወስኗል። ውሳኔው ፖሊስ በወንጀል ተግባር የሚፈልጋቸውን የማይመለከት መሆኑንም ገልጿል። የአዲስ አበባ ዩኒቨርስቲ ተማሪዎች አንዳንድ አስተዳደራዊ ጥያቄዎች አንስተው ተገቢ ምላሽ የተሰጣቸው መሆኑን መግለጫው አስታውሶ ሆኖም ጥቂት ተማሪዎች ከፖለቲካ ተቃዋሚ ኃይሎች ጋር በመሆኑ ብዙሃኑ ትምህርታቸውን እንዲያቋርጡ ከማድረጋቸውም በላይ በከተማው ውስጥ የበርካታ ሕገወጥ እና የወንጀል ድርጊቶች ምክንያት መሆናቸውን አመልክቷል።</p>

<p>አብዛኛው ተማሪ ትምርህት ለደሀው ሕዝብና ለአገር ልማት የሚያስገኘውን ከፍተኛ ጠቀሜታ በመገንዘብ ህግን አክብሮ ጥያቄውን በሰላማዊ መንገድ እያቀረበና በሰላም ለመማር እየፈለገ ባለበት በአሁኑ ወቅት ዓላማችው ፀረ ሰላምና ፀረ ልማት የሆኑ ድርጅቶች በነፃ መድረክና በሕዝብ ምርጫ ተቀባይነት ያላገኘላቸውን በህገወጥ መንገድ ዕውን ለማድረግ ጥቂት የከፍተኛ ትምርህት ተማሪዎችን ለመጠቀም መሞከራቸውን መግለጫው አስረድቷል።</p>

<p>«አብዛኛው ሰላማዊ የሆነ ተማሪ በግርግሩ ምክንያት በዓላማው ያነገበውን ትምህርት የመከታተል ተግባር እንዲያቋርጥ ከመገደዱም በላይ ከየግቢው ወጥቶ በየደጀሰላሙና በየቦታው እንዲንገላታ ሆኗል» ሲል መግለጫው ኮንኗል። መንግሥት ተጨባጭ ሁኔታዎችን በማገናዘብና የአብዛኛዎቹን ትምህርት ፈላጊዎች ጥያቄ መመለስ አስፈላጊ ሆኖ በማግኘቱም ላልተወሰነ ጊዜ ተዘግቶ የነበርው የአዲስ አበባ ዩኒቨርስቲ እንዲከፈት መወሰኑን ገልጿል።</p>

<p>በአዲስ አበባ የመጀመሪያና የ2ኛ ደረጃ ትምህርት ቤቶች የመማር ማስተማር ሂደት ትናንት መጀመሩ ታውቋል።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን ሚያዝያ 16 ቀን 1993</a></p>

</body>
</html>	
