<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በሕገወጦች የተዘረፉ ንብረቶች በፖሊስ አሰሳ እየተመለሱ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በሕገወጦች የተዘረፉ ንብረቶች በፖሊስ አሰሳ እየተመለሱ ነው</h1>


<p>በአዲስ አበባ ከተማ ከትናንት በስቲያ በተካሄደው ሕገወት ዝርፊያ የተወሰዱ በርካታ የሕዝብና የመንግሥት ንብረቶች በተለያዩ ወረዳዎች በፖሊስ አሰሳ በመመለስ ላይ ናቸው።</p>

<p>የኢዜአ ሪፖርተሮች በተዘዋወሩባቸው ወረዳ 2 እና 5 ቴሌቪዥኖች፣ ዴኮች፣ የቪዲዮ ካሴቶች ሬዲዮኖች፣ ሰዓቶችና የአንበሳ ጫማ መሸጫ መደብር የተዘረፉ ጫማዎችን ፖሊስ በአሰሳ ሲያስመልስ ተመልክተዋል። እንዲሁም የወርቅ ማጣሪያዎችና የተለያዩ የወርቅ ቤት ቁሳቁሶች በአሰሳና ነዋሪው ባደረገው ጥቆማ ከወንጀለኞች ጋር በቁጥጥር ሥር በመዋል ላይ ናቸው።</p>

<p>በነዚሁ ወረዳዎች ነዋሪው በተረጋጋ ሁኔታ ህይወቱን በመምራት ላይ እንደሚገኝ የወረዳ 5 ሊቀመንበር ወይዘሪት መሰረት በቀለና የወረዳ 2 ቀበሌ 13 ሊቀመንበር አቶ ጀንበሩ ፈይሳ ገልጸዋል። ፖሊስ በየቦታው የተጠናከረ ጥበቃ በማድረግ ላይ መሆኑም ታውቋል።</p>

<p>በተመሳሳይም በአዲስ አበባ ከተማ በጥቂት ተማሪዎችና ዱርዬዎች ከትናትን በስቲያ ተከስቶ የነበረው ሁከትና ዝርፊያ በትናንቱ ዕለት ሙሉ በሙሉ ተወግዶ ህዝቡ ሰላማዊ የዕለት ተዕለት ኑሮውን እያካሄደ ሲሆን ከተማዋም በፍፁም መረጋጋት ላይ ትገኛለች። የኢትዮጵያ ዜና አገልግሎት ሪፖርተሮች ተዘዋውረው እንደተመለከቱት ከትናንት በስቲያ በመንግሥት ተቋማትና በግል ንብረቶች ላይ ከፍተኛ የዘረፋ ተግባራት መፈጸሙትን አስታውሶ እንዲህ ዓይነቱ የዘረፋ ተግባር መፈፀም ደግሞ በኢትዮጵያዊነታችን ያልተለመደ አስነዋሪ ድርጊት መሆኑን ተናግሯል።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን ሚያዝያ 12 ቀን 1993</a></p>

</body>
</html>	
