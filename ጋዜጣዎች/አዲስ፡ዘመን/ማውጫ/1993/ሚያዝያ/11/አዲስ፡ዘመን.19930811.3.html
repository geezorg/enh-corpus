<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ከፌዴራል ፖሊስ የወንጀል መከላከል መምሪያ የተሰጠ መግለጫ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ከፌዴራል ፖሊስ የወንጀል መከላከል መምሪያ የተሰጠ መግለጫ</h1>


<p>በትናትናው ዕለት በአዲስ አበባ ከተማ ተማሪዎችና ዱርዬዎች በልዩ ልዩ ህገወጥ ተግባራት ተሰማርተው በመንግሥትና በህዝብ ንብረት ላይ ጉዳት አድርሰዋል። ከትላንት በስቲያ በአራት ኪሎ አካባቢ በትምህርት ሚኒስቴር በጡረታ ኮሚሽን በንግድ ባንክና በፈተና ማዘጋጃ መስሪያ ቤቶች ህንፃዎች ላይ ድንጋይ በመወርወር መስኮቶችንና በሮችን ሰባብረዋል። ቤቶችና መኪኖች አቃጥለዋል። ከነዚህ ተማሪዎች አንዳንዶቹ ከፖሊስ መሳሪያ ለመንጠቅ እስከመሞከርም ደርሰዋል።</p>

<p>በተማሪዎቹና ከጀርባቸው በሚያንቀሳቅሷቸው የፖለቲካና የሰብዓዊ መብት አስጠባቂ ድርጅት ነን ባይ አፍራሽ ኃይሎች ባደራጇቸው ዱርዬዎች የተካሄደው የከትናንት በስቲያው ህገ ወጥ ተግባር ሳያንስ በትናንትም ዕለት በተለያዩ ቦታዎች ተመሳሳይ ጥፋቶችን ለማድረስ ተሞክሯል። ነገር ግን ችግሩን በትዕግስት ለመፍታት የሞከረው መንግሥትና የመንግሥት መስሪያ ቤቶች ብቻ ሳይሆኑ የግለሰብ ሱቆችና የንግድ ድርጅቶች ሳይቀር የዚህ ጥቃት ዒላማ መሆን ጀምረዋል። በአንዳንድ አካባቢዎች ዝርፊያና ወረራዎች ተካሂደው ሰው በጥረቱ ያፈራውን ሃብት በጠራራ ፀሐይ መነጠቅ ጀምሯል። ጋጠወጦቹ በሚያካሂዱት እንቅስቃሴ የከተማ አውቶብሶች በየአደባባዩ እየቆሙ ተሳፋሪዎች በእግራቸው እንዲሄዱ ተገደዋል። በአጠቃላይ በመንግሥት በኩል ጠበቅ ያለ እርምጃ ካልተወሰደ በስተቀር የህዝብን ሰላምና ፀጥታ ማስከበር አስቸጋሪ የሆነበት ሁኔታ ተፈጥሯል።</p>

<p>ከዚህ በመነሳት የፌዴራል ፖሊስ ወንጀል መከላከያ መመሪያ የህዝብን ሰላምና ፀጥታ በሚያውኩ ክፍሎች ላይ አስፈላጊ ሆኖ የተገኘውን እርምጃ ሁሉ እንዲወስድ ታዟል። በመሆኑም ይህ ማስታወቂያ ከተነገረበት ጊዜ ጀምሮ በህዝብና በመንግሥት ሃብትና ንብረት ላይ ጉዳት ሲያደርስ የተገኘ ማንኛውም የጋጠወጦች እንቅስቃሴ ተሳታፊ የሆነ ግለሰብ ለሚወሰደው እርምጃ ሁሉ ኃላፊነቱ የግሉ መሆኑን በጥብቅ ያስገነዝባል። በተማሪዎችና በዱርዬዎች መካከል የተፈጠረውን መደበላለቅ ለመለየትና መልክ ለማስያዝ ወላጆች ሁኔታው እስኪረጋጋ ተማሪ ልጆቻችሁን በየቤታችሁ እንድታቆዩ እየገለፅን ህግና ሥርዓት ለማስከበር በሚወሰዱ እርምጃዎች በሰላማዊ ወገኖች ላይ ጉዳት እንዳይደርስ የሁሉም ዜጋ ትብብር ይጠይቃል።</p>

<p>በዚህ አጋጣሚ መላው ህብረተሰብ ጥያቄያቸው የተመለሰላቸውን ተማሪዎች ወደጉዳት በመጣል የፖለቲካ ትርፍ ለማግኘት የሚንቀሳቀሱ የፖለቲካ ድርጅቶችና በነሱ አነሳሽነት የሚንቀሳቀሱትን ዱርዬዎች ለመመከትና ፀጥታና ሰላሙን ለማረጋገጥ የበኩሉን ድርሻ እንዲወጣ ጥሪያችንን እናቀርባለን።</p>

<p class="align-center"> የፌዴራል ፖሊስ ወንጀል መከላከል መምሪያ</p>
<p class="align-center">ሚያዝያ 10 ቀን 1993 ዓ.ም</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን ሚያዝያ 11 ቀን 1993</a></p>

</body>
</html>	
