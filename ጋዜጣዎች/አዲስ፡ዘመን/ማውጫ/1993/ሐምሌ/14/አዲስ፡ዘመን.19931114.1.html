<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአክሱም ሐውልትን ላለመመለስ አንድ የኢጣሊያ ባለሥልጣን የሰጡትን መግለጫ ኢትዮጵያ ተቃወመች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የአክሱም ሐውልትን ላለመመለስ አንድ የኢጣሊያ ባለሥልጣን የሰጡትን መግለጫ ኢትዮጵያ ተቃወመች</h1>


<p>የኢጣሊያ የባህል ምክትል ሚኒስትር የአክሱም ሐውልትን ላለመመለስ በማንገራገር የሰጡት መግለጫ ኢትዮጵያን እንዳስገረማትና እንዳሳዛናት አንድ የውጭ ጉዳይ ሚኒስቴር ባለሥልጣን አስታወቁ።</p>

<p>በሚኒስቴሩ የአውሮፓና አሜሪካ ዳይሬክቶሬት ተጠባባቂ ዋና ዳይሬክተር አቶ ግሩም አባይ ትናንት ማምሻውን ለኢዜአ በሰጡት መግለጫ የአክሱምን ሐውልት ወደኢትዮጵያ ለመመለስ ልዩ ልዩ ተግባራት በሁለቱም አገሮች በሚከናወንበት በአሁኑ ወቅት የባህል ምክትል ሚኒስትር ይህን አወዛጋቢ መግለጫ መስጠታቸው የሚያስገርም ነው ብለዋል።</p>

<p>«የአክሱም ሐውልት የኢትዮጵያ ሕዝብ ንብረትና መግለጫ ነው»፡ያሉት አቶ ግሩም ኢጣሊያ ይህንኑ ሐውልት ለመመለስ ዓለም አቀፍ ግዴታ ውስጥ መግባቷን ገልፀዋል። «ስልሳ ዓመት ታግሰናል» ያሉት እኚሁ ተጠባባቂ ዋና ዳይሬክተር ኢትዮጵያ የሐውልቱን መመለስ የሚጐትት ምንም ዓይነት ምክንያት ሊኖር አይገባም የሚል የፀና አቋም እንዳላትም አስታውቀዋል።</p>

<p>ጠቅላይ ሚኒስትር መለስ ዜናዊ ከአራት ዓመታት በፊት ኢጣሊያን በጐበኙበት ወቅት ሐውልቱን በአጭር ጊዜ ለመመለስ ስምምነት ተፈርሞ እንደነበር አቶ ግሩም አስታውሰዋል። በዚህም መሰረት ሐውልቱን ለመመለስ የማጽዳት የመቆራረጥና ለማጓጓዝ የሚያስችል እንቅስቃሴ እየቴእረገና የኢጣሊያም መንግሥት ለሥራው በጀት መድቦና ጨረታ አውጥቶ እያለ የአዲሱ የኢጣሊያ መንግሥት ባለሥልጣን ««ኮሪየሬ ዴላ ሴራ» ለተባለው የአገኢርቱ ጋዜጣ ይህን ተግባር በሚቃረን መልክ መግለጫ መስጠታቸው የሚያሳዝን ነው ብለዋል።</p>

<p>ተጠባባቂ ዋና ዳይሬክተሩ የሐውልቱን ወደኢትዮጵያ መመለስ የፀና የኢትዮጵያ አቋም በሚመለከት እዚህ ለሚገኙት የኢጣሊያ አምባሳደር የተገለጸላቸው ከመሆኑም በላይ አንዳንድ አስተያየቶችን ሊሰበስብ ለመጣው የኮሪየሬእ ዴላ ሴራ ጋዜጠኛ ይኸው የማይለወጠው የኢትዮጵያ አቋም የተነገረው መሆኑን አስታውቀዋል።</p>

<p>ከሁለተኛው የዓለም ጦርነት ፍፃሜ በኋላ ኢጣሊያ ከአሸናፊ ኃላትና ኢትዮጵያን ጨምሮ ከተባበሩት መንግሥታት አባላት ጋር እ.ኤ.አ በ1947 ልዩ ልዩ ስምምነቶችን በተፈራረመችበት ወቅት የአክሱም ሐውልትንና ሌሎችንም ከኢትዮጵያ የተዘረፉ ቅርሶችን ለመመለስ ተስማምታ ነበር።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን ሐምሌ 14 ቀን 1993</a></p>

</body>
</html>	
