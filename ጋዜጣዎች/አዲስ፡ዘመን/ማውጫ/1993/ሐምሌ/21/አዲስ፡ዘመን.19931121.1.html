<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የእነአቶ ተወልደ ወልደማርያም መቃወሚያ ውድቅ ሆነ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የእነአቶ ተወልደ ወልደማርያም መቃወሚያ ውድቅ ሆነ</h1>


<p>ሕዝባዊ ወያኔ ሓርነት ትግራይን (ህወሓት) የከሰሱት የቀድሞው የድርጅቱ ማዕከላዊ ኮሚቴ አባላት የድርጅቱ ጠበቆች ውክልና ሕጋዊ አይደለም ሲሉ ያቀረቡትን መቃወሚያ የፌዴራል መጀመሪያ ደረጃ ፍ/ቤት ውድቅ በማድረግ ብይን ሰጠ።</p>

<p>የፍርድ ቤቱ ዘጠነኛ የፍህተ ብሔር ችሎት በትናትና ውሎች ህወሓትን የከሰሱት የቀድሞው የድርጅቱ ማዕከላዊ ኮሚቴ አባላት የእነአቶ ተወልደ ወልደማርያም ጠበቆች ባለፈው ረቡዕ ባቀረቡት መቃወሚያ የድርጅቱ ሊቀመንበር አቶ መለስ ዜናዊ ለጠበቆች ውክልና የሰጡበት ሥልጣን ከየት እንደመነጨ በግልፅ አልተቀመጠም ላሉት ወካይ የመወከል ሥልጣኑን ከየት እንዳገኘው በውክልና ሰነዱ ላይ መግለጽ አለበት የሚል ሕግ አልተደነገገም ሲል ገልጿል።</p>

<p>የውክልና ሰነዱ አስፈላጊውን አሟልቶ እስከተገኘ ድረስ ሊነቀፍ አይገባም በማለት ችሎቱ መቃወሚያውን ውድቅ አድርጎታል። በሌላ በኩል የድርጅቱ ተወካዮች ወይም ጠበቆች የድርጅቱ ሊቀመንበር የወከሏቸውና ሲከሱና ሲከሰሱ ወይም ድርጅቱ ሲከስና ሲከሰስ ይሁን በግልፅ አልተቀመጠም ላሉት ፍርድ ቤቱ በሰጠው ብይን በውክልናው ሰነድ በግልፅ እንደተቀመጠው ተወካዮቹ በአቶ መለስ ዜናዊና በሕወሓት ስም ወክለው መከራከር እንደሚችሉ በመግለፅ መቃወሚያውን ውድቅ አድርጎታል።</p>

<p>እንዲሁም በልማዳዊ አሰራር በውክልና ሰነዱ ላይ የህወሓት ማኅተም ሊሰፍርበት አይገባም ላሉት ውክልናውን የሰጠው ድርጅቱ እንደመሆኑ ማኅተሙ መስፈሩ ውክልናውን ያጠናክረዋል እንጂ የሚያመጣው ችግር የለም ካለ በኋላ ይህንንም የሚከለክል ሕግ ባለመኖሩ መቃወሚያውን ውድቅ በማድረግ ብይን ሰጥቷል።</p>

<p>በሌላ በኩል የህወሓት ጠበቆች በድርጅቱ ላይ ለቀረበው ክስ መቃወሚያቸውን አቅርበው በንባብ ተሰምቷል። በዚሁ የክስ መቃወሚያም ከሳሾቹ በፓርቲ ማቋቋሚያ አዋጅ መሰረት ክሱን ለዚህ ፍርድ ቤት ሳይሆን ለከፍተኛው ፍርድ ቤት ማቅረብ ያለባቸው በመሆኑ ፍርድ ቤቱ ከበቂ ኪሳራና ወጪ ጋር መዝገቡን እንዲዘጋ የድርጅቱ ጠበቆች ጠይቀዋል። ይህ ካልሆነ ደግሞ ድርጅቱ ተደራጅቶ የሚገኘው በትግራይ በመሆኑና ጉዳዮም የተፈፀመው በዚሁ ሥፍራ ስለሆነ ፍርድ ቤቱ በጉዳዩ የግዛት ሥልጣን የለኝም በማለት መዝገቡን እንዲዘጋው አመልክተዋል።</p>

<p>እንዲሁም ከሻሾች አቶ ተወልደ መታገዳቸውን ያወቁት የካቲት 28 ቀን 1993 ዓ/ም በመሆኑንና ክስ የመሰረቱትም ከግንቦት 29 ቀን 1993 ዓ.ም ወዲህ በመሆኑ ይግባኛቸውን ለከፍተኛ ፍርድ ቤት ማቅረብ የነበረባቸው በዘጠና ቀናት ውስጥ ነው ካሉ በኋላ ይህንንም ባለማድረጋቸው ጉዳዩ ጊዜ ስላለፈበት ተቀባይነት የለውም እንዲባል ጠይቀዋል።</p>

<p>በአንድ ፓርቲ ውስጥ የተነሱ ክርክሮች በዚያው በፓርቲው ሕገ ደንብ ይወሰናሉ እንጂ ለፍርድ ቤቱ አይቀርቡም ሲሉም ገልፀዋል። ከሳሾች ስማችን ጠፍቷል ላሉትም በድርጅቱ በኩል ምንም የተደረገ ስም ማጥፋት ባለመኖሩ ክሱ ተቀባይነት የለውም ሲሉ የድርጅቱ ጠበቆች አመልክተዋል።</p>

<p>ምልዓተ ጉባዔን በሚመለከትም መጀመሪያ ስብሰባውን 29 ሆነው ተሟልተው ብዙ ውሳኔ ካሳለፉ በኋላ እነሱ ባልተስማሙበት ሀሳብ ብዙሃኑ በእኛ ውሳኔ መገዛት አለበት ብለው አንቀበልም ማለታቸውን አስታውሰው ሲወስኑ ከቆዩ በኋላ ስብስባውን ረግጠው ሲወጡ የምልዓተ ጉባዔ ጥያቄ ማንሳታቸው ተገቢ አይደለም ብለዋል። የምልዓተ ጉባዔ ጥያቄ የሚነሳውም ስብሰባው ሲጀመር እንጂ ከዚያ በኋላ እየረገጡ ወጥተው አልተሟላም ሊሉ አይችሉም በማለት የድርጅቱ ጠበቆች አስታውቀዋል።</p>

<p>ከሳሾች ወደቢሯችን እንዳንገባ ተከልክለናል ላሉትም ከፓርቲው ለጊዜው ስለታገዱ የሚሰሩት ሥራ ስለማይኖር ጉዳዩ ውሳኔ እስኪያገኝ ድረስ መከልከላቸው አግባብ በመሆኑ ጥያቄው ተቀባይነት እንደማይኖረው አመልክተዋል።</p>

<p>ፍርድ ቤቱ ጉዳዩን ቀጥሎ ለማየት ለጥቅምት 2 ቀን 1994 ዓ.ም ቀጠሮ ይዟል።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን ሐምሌ 21 ቀን 1993</a></p>

</body>
</html>	
