<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ከጦርነቱ በኋላ የኢትዮጵያ ኢኮኖሚ የሚገኝበት ሁኔታ እየተገመገመ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ከጦርነቱ በኋላ የኢትዮጵያ ኢኮኖሚ የሚገኝበት ሁኔታ እየተገመገመ ነው</h1>


<p>ኢትዮጵያ ከጦርነቱ በህውላ ያለችበትን የኢኮኖሚ ሁኔታ የሚገመግምና ለወደፊትም መወሰድ ያለባቸውን መፍትሔዎች የሚያመላክት የውይይት መድረክ ትናንት አዲስ አበባ ውስጥ ተጀመረ።</p>

<p>የኢትዮጵያ ዓለም አቀፍ የሰላምና የልማት ኢንስቲትዮት ከፍርድሪክ ኤበርት ስቲፍቱን ፋውንዴሽን ጋር በመተባበር በተዘጋጀው የሁለት ቀናት ውይይት ላይ ዓለም አቀፍ የእርዳታ ድርጅቶች፣ የገንዘብ ተቋማት፣ የመንግሥታቱ ድርጅት ልዩ ልዩ አካላት፣ የምርምር ሰዎችና የመንግሥት ባለሥልጣናት ተካፋይ ሆነዋል።</p>

<p>በዚሁ ጥናታዊ ጹሑፎች በሚቀርቡበት ውይይት ላይ ኢትዮጵያ ጦርነቱን ተከትሎ ያጋጠሟትን ኢኮኖሚያዊና ማህበራዊ ችግሮች በመዳሰስ ለመፍትሄ የሚያስፈልጓትን ዓለም አቀፍ ድጋፎች እንደሚጠቁም የኢንስቲትዮቱ ፕሬዝዳንት ዶ/ር ክንፈ አብርሃ በዚሁ ጊዜ ተናግረዋል። አገሪቱ ወደፊት የኢኮኖሚ ልማቷን በማሳደግ የህዝቡን ኑሮ ለማሻሻል እንድትችል መከተል ያለባትን አቅጣጫና መወሰድ ያለባቸውን እርምጃዎችንም ለማመላከት ይጠቅማል።</p>

<p>ኢትዮጵያ ባልተጠበቀ ሁኔታ ሳትፈልግ ገብታበት የነበረው ጦርነት ያስከተለውን ችግር መንግሥት ብቻውን ሊወጣው ስለማይችል የግል ባለሀብቱ መንግሥታዊ ያልሆኑ ድርቶችና መላው ህብረትሰብ በዚህ ረገድ የሚሳተፍበትን አቅጣጫ ውይይቱ እንደሚጠቁምም ገልፀዋል። በኤርትራ ወረራ ሳቢያ የተካሄደውንና በአገሪቱ ልማት ላይ ተፅዕኖ ያሳደረው ዓይነት ጦርነት ወደፊት እንዳይፈጠር ግጭቶችን ለመከላከል የሚያስችል ሁኔታ ማመቻቸት ሊጤን የሚገባው ጉዳይ ነው ያሉት ዶ/ር ክንፈ የአንዲት አገር ልማት ሊገለብት የሚችለው የአገሪቱ ሉዓላዊነት በአስተማማኝ ሁኔታ ሲረጋገጥ መሆኑንም አስምረውበታል።</p>

<p>በኢትዮጵያ የተባበሩት መንግሥታት ድርጅት የልማት ፕሮግራም ተጠሪ ዶ/ር ሳሙኤል ኒያምቢ እንዳሉት ኢትዮጵያ ከኤርትራ ጋር በነበራት በጦርነት የተነሳ የተለያዩ ዓለም አቀፍ የእርዳታ ተቋማት ለአገሪቱ ይሰጥ የነበረውን ድጋፍ አቋርጠው ነበር። ይህም የአገሪቱን የልማት እንቅስቃሴ ጎድቶታል ብለዋል። ዓለም አቀፍ ድጋፎች ድህነትን ለመቀነስ ብሎም ለማስወገድ የሚደረገውን ጥረት በማገዝና አገሪቱም ለምታካሂዳቸው የተለያዩ የልማት ፖሊሲዎች መተግበር ያለው ጠቀሜታ ከፍተኛ መሆኑን አስረድተዋል።</p>

<p>ኢትዮጵያ እ.ኤ.አ በ1990ዎቹ ላሳየችው ፈጣን የኢኮኖሚ ዕድገት ተከትላው የነበረው ምቹ የኢኮኖሚ አጠቃቀምና በቂ የውጭ ድጋፍ ከፍተኛ አስተዋፅዖ ማድረጉንም ዶ/ር ኒያምቢ አመልክተዋል።</p>

<p>የኢትዮጵያ ኢኮኖሚ ከጦርነቱ በኋላ ከ7 እስከ 8 በመቶ ያድጋል የሚል የዓለም አቀፉ የገንዘብ ድርጅት ትንበያ መኖሩንና መንግሥት በበኩሉ 10 በመቶ ያድጋል የሚል ሀሳብ እንዳለው በስብሰባው ላይ ተመልክቷል።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን ሐምሌ 10 ቀን 1993</a></p>

</body>
</html>	
