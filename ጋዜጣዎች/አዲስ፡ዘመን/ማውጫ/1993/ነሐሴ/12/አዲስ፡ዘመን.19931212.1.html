<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አትሌት ደራርቱ በስሟ ት/ቤት ተሰየመላት</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">አትሌት ደራርቱ በስሟ ት/ቤት ተሰየመላት</h1>


<p>በኦሎምፒክ በዓለምና በአገር አቋራጭ ሻምፒዮናዎች የወርቅ ሜዳልያ በማግኘት ተደጋጋሚ ድሎችን ያስመዘገበችው ሻለቃ ደራርቱ ቱሉ አንድ ዘመናዊ ከፍተኛ ሁለተኛ ደረጃ ት/ቤት በስሟ እንደተሰየመላት የአዲስ አበባ ርዕሰ መስተዳድር አስታወቁ።</p>

<p>ርዕሰ መስተዳድሩ አቶ ዓሊ አብዶ ባለፈው ሐሙስ ምሽት በሸራተን አዲስ በተዘጋጀው የሽልማት ሥነ ሥርዓት ላይ በወረዳ 27 ቀበሌ 10 የሚገኘው ትምህርት ቤት በ1994 ሥራ እንደሚጀምርና በአትሌት ደራርቱ ስም እንደተሰየመ ጠቁመው የምርቃት ሥነ ሥርዓቱ አትሌት ደራርቱ ቱሉ በተገኘችበት በቅርብ ቀን እንደሚፈፀም ገልፀዋል።</p>

<p>በሲዲኒ ኦሎምፒክ ባጋጠማት መጠነኛ የጤና መታወክ ያልተሳካላት አትሌት ብርሃኔ አደሬ በኤድመንተኑ የዓለም ሻምፒዮና አኩሪ ድል በማስመዝገቧ የ500 ካሬ ሜትር የአዲስ አበባ የከተማ ቦታ የተሰጣት መሆኑን አቶ ዓሊ አስታውቀዋል። በዚሁ የሽልማት ሥነ ሥርዓት ላይ የፌዴራል ስፖርት ኮሚሽን 200 ገዳማ ከሚሆኑ ሀገሮች የ6ኝነትን ደረጃ ላስገኙ አትሌቶች ገዣኸኝ አበራና ሻለቃ ደራርቱ ቱሉ እያንዳንዳቸው 10 ሺህ ብር ሲያገኙ የብር ሜዳልያ ያመጡት አትሌት አሰፋ መዝገቡና ብርሃኔ አድሬ ሰባት ሺ የነሐስ ሜዳልያ ያስገኙ ሻለቃ ኃይሌ ገ/ሥላሴ፣ ሻምበል ጌጤ ዋሚ፣ አትሌት አየለች ወርቁና ሚሊዮን ወልዴ እያንዳንዳቸው አምስት ሺህ ብር ተሸልመዋል።</p>

<p>በኤድመንተኑ ውድድር ከ4ኛ እስከ 8ኛ ድረጃ አግኝተው የዓለም አቀፍ አትሌቲክስ ፌዴሬሽን የዲፕሎማ ተሸላሚ ለሆኑት አትሌት ተስፋዬ ቶላ፣ ሽታዬ ገመቹ፣ ይበልጣል አድማሱ፣ አብዮት አባተና ኃይሉ መኮንን እያንዳንቸው 3 ሺህ ብር አግኝተዋል። ለውጤቱ መሳካት ከፍተኛ ሚና የተጫወቱት አሰልጣኝ ዶ/ር ወልደመስቀል ኮስቴርና ሻምበል ቶሎሳ ቆቱ አሥር አሥር ሺህ ብር ሲሸለሙ አሰልጣኝ መቶ አለቃ ትዕዛዙ ውብሸትና የቡድኑ ሐኪም ዶ/ር አያሌው ጥላሁን እያንዳንዳቸው 5 ሺህ ብር ተሸልመዋል።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን ነሐሴ 12 ቀን 1993</a></p>

</body>
</html>	
