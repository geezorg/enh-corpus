<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሻዕቢያ መንግሥት በኢትዮጵያ ላይ መስርቶት የነበረው ክስ ውድቅ መደረጉ ተገለፀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የሻዕቢያ መንግሥት በኢትዮጵያ ላይ መስርቶት የነበረው ክስ ውድቅ መደረጉ ተገለፀ</h1>


<p>የሻዕቢያ መንግሥት በአሜሪካ የዋሽንግተን ፍርድ ቤት በኢትዮጵያ መንግሥትና በንግድ ባንክ ላይ መስርቶት የነበረው ክስ ውድቅ መደረጉን የውጭ ጉዳይ ሚኒስቴር አስታወቀ።</p>

<p>ሚኒስቴሩ ትናንት እንደገለፀው የደህንነት ስጋት ሆነው በመገኘታቸው ከኢትይኦጵያ በተባረሩ ግለሰቦች ስም በዋሽንግተን ፍርድ ቤት የሻዕቢያ መንግሥት የመሰረተው ፍርድ ቤት በሻዕቢያ መንግሥት የመሰረተው ክስ ኤርትራውያኑ ኢትዮጵያዊ ዜግነታቸውንና ንብረታቸውን ተቀምተው ያለፍርድ በመባረራቸው የኤርትራውያኑ መባረር ሕገወጥ እንዲባልና ተወሰደ የተባለው ሀብትና ንብረታቸውም እንዲመለስ ፍርድ ቤቱ በኢትዮጵያ ላይ ውሳኔ እንዲያሳልፍ የሚጠይቅ ነበር።</p>

<p>በተወሰኑ ግለሰቦች አማካይነት ሁሉንም ከኢትዮጵያ እንዲወጡ የተደረጉ ኤርትራውያንን በመወከል የተመሰረተው ክስ የሰላም ስምምነቱ ከመፈረሙ በፊት የቀረበ ከመሆኑም ሌላ በሰላም ድርድሩም ሂደት አንድ አከራካሪ ጉዳይ ሆኖ የቆየ እንደነበር አመልክቷል። የኢትዮጵያ መንግሥት ሁሉም የካሣ ጥያቄዎች በካሣ ኮሚሽኑ ብቻ ሊታይ ይገባዋል በማለት ሲከራከር የኤርትራ መንግሥት በዋሽንግተን በመሰረተው ክስ አጠንክሮ ለመግፋት በነበረው ፍላጎቱ ክሱን ለማንሳት ፈቃደኛ ሳይሆን ቆይቶ እንደነበር አስረድቷል።</p>

<p>የውጭ ጉዳይ ሚኒስቴር እንዳስታወቀው ይኸው ክስ ከካሣ ኮሚሽኑ ምስረታም በኋላ ሲቀጥል የኢትዮጵያ መንግሥት የዋሽንግተኑ ፍርድ ቤት ጉዳዩን ለማየት ስልጣን እንደሌለውና አለው የሚባል ከሆነው የካሣ ኮሚሽኑ በተሻለ መንገድ ጉዳዩን የማየት ሥልጣን አለው በማለት አጥብቆ ሲከራከር ቆይቷል። በዚህም መሰረት የዋሽንግተን ፍርድ ቤት የኤርትራን ክስ ውድቅ በማድረግ ጉዳዩ በካሣ ኮሚሽኑ እንዲታይ ባለፈው ሐምሌ 26 ቀን 1993 ዓ.ም መወሰኑን ገልጿል።</p>

<p>የውጭ ጉዳይ ሚኒስቴር አያይዞም ባለፈው ዓመት ታኅሣሥ ወር የአልጀርስ ስምምነት መሰረት በማድረግ የተቋቋሙት ሁለት ኮሚሽኖች ሥራቸውን እያካሄዱ መሆናቸውን አመልክቷል። ኤርትራና ኢትዮጵያ ለድንበር ኮሚሽኑ የይገባኛል ጥያቄዎቻቸውንና ማስረጃዎቻቸውን የያዙ ማመልከቻዎች ማቅረባቸውን የውጭ ጉዳይ ሚኒስቴር አስረድቷል።</p>

<p>የካሣ ኮሚሽንን በተመለከተ ኮሚሽኑ ሥራውን ከጀመረ በኋላ በአመዛኙ ሥነሥርዓት ነክ በሆኑ ጭብጦች ላይ ቅድሚያ ትኩረት በመስጠት በቅርቡ ውሳኔ ማሳለፉንና ውሳኔውም ጠቃሚና ገንቢ እንደነበር አመልክቷል። ኢትዮጵያ በውሳኔው ላይ በመመስረት የካሣ ጥያቄዎችን ለማቅረብ ሰፊ እንቅስቃሴ በማድረግ ላይ እንደምትገኝና የካሣ ጥያቄዎቹን አሟልታ በአልጀርስ ስምምነት መሰረት በተሰጠው ቀነ ገደብ በታኅሣሥ ወር 1994 ዓ.ም እንደምታቀርብ ገልጿል።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን ነሐሴ 3 ቀን 1993</a></p>

</body>
</html>	
