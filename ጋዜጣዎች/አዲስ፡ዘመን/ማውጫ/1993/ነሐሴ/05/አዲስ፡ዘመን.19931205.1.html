<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ቡና አቅራቢዎች እስከመጭው ጥር ድረስ ከጠየቁት የገቢ ግብር ነፃ እንዲሆኑ ተወሰነ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ቡና አቅራቢዎች እስከመጭው ጥር ድረስ ከጠየቁት የገቢ ግብር ነፃ እንዲሆኑ ተወሰነ</h1>


<p>ቡና አቅራቢዎች ከማንኛውም የገቢ ግብር አምስት ከመቶ እንዲከፍሉ አዲስ ከተጣለባቸው ውሳኔ እስከ ጥር ወር 1994 ዓ.ም ነፃ እንዲሆኑ መወሰኑን የቡናና ሻይ ባለሥልጣን አስታወቀ።</p>

<p>ቡና አቅራቢዎቹ እስከሚቀጥለው ዓመት ጥር ድረስ ከአዲሱ የገቢ ግብር ማሻሻያ አዋጅ ነፃ እንዲሆኑ የተደረገው ቀደም ሲል የገዙት ቡና በዓለም ገበያ ላይ ዋጋው በመውደቁ፣ በደረቅ ቼክ ችግር ምክንያት ገንዘባቸውን በወቅቱ ባለማግኘታቸውና የባንክ ዕዳም ከነወለዱ ያለባቸው መሆኑን የባለሥልጣኑ ቦርድ ተገንዝቦ ለገንዘብ ሚኒስቴር ደብዳቤ በመጻፉ የተሰጠ ውሳኔ ነው። ቡና አቅራቢዎች ከማንኛውም ገቢ ግብር አምስት ከመቶ የሚሰበስቡበትን አዲሱን አሰራር በመቃወም ካለፈው ሐምሌ 19 ቀን 1993 ጀምሮ እስከ ሐምሌ 30 ቀን 1993 ዓ.ም ድረስ ቡና ለጨረታ ማቅረብ አቋርጠው ነበር።</p>

<p>የቡናና ሻይ ባለሥልጣን ቦርድ ሰብሳቢ የሆኑት የንግድና ኢንዱስትሪ ምክትል ሚኒስትር አቶ ብሩክ ደበበ አቅራቢዎቹ ስላለባቸው ችግር በተመለከተ ከገንዘብ ሚኒስቴር የሥራ ኃላፊዎች ጋር ተወያይተው የሚደረስበትን ውሳኔ በሦስት ቀናት ውስጥ እንደሚያሳውቋቸው በዚያን ወቅት ገልፀው ነበር።</p>

<p>ቡና አቅራቢዎችም ግብይቱን ሳያቋርጡ የጥያቄያችውን መልስ ለመጠበቅ ከሚመለከታቸው የመንግሥት ተወካዮች ጋር ከስምምነት በመድረሳቸው ከነሐሴ 1 ቀን 1993 ዓ.ም ጀምሮ በቡና ጨረታ ላይ መሳተፍ መጀመራቸው ይታወቃል። አቅራቢዎቹ አዲሱ የቡና ምርት ከመድረሱ በፊት በአዋጁ መሰረት የተጠየቁትን ከማንኛውም የገቢ ግብር አምስት በመቶ መክፈል እንደሚገባቸው አውቀው ግዥውን እንዲያካሂዱ የቡናና ሻይ ባለሥልጣን ዋና ሥራ አስኪያጅ አቶ ፀጋዬ ብርሃኔ አስታውቀዋል።</p>

<p>የኢትዮጵያ ቡና ላኪዎች ማኅበር ፀሐፊ አቶ ጌትነት ከልክሌ የአቅራቢዎች ከጨረታ ወጥጦ መቆየት ምናልባትም በያዝነው ነሐሴ ወር ላይ የራሱ አሉታዊ ተፅዕኖ ሊያሳድር እንደሚችል ገምተዋል።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን ነሐሴ 5 ቀን 1993</a></p>

</body>
</html>	
