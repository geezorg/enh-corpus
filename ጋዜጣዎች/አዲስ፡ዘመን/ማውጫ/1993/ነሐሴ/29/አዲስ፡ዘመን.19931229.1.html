<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በህፃናት ላይ የወሲብ ጥቃት ፈጽመዋል የተባሉት እንግሊዛዊ ጉዳይ ለዛሬ ሳምንት ተቀጠረ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በህፃናት ላይ የወሲብ ጥቃት ፈጽመዋል የተባሉት እንግሊዛዊ ጉዳይ ለዛሬ ሳምንት ተቀጠረ</h1>


<p>በህፃናት ወንዶች ላይ የወሲብ ጥቃት ፈጽመዋል የተባሉትን እንግሊዛዊ ዴቪድ ክርስቲን ጉዳይ የሚያየው የከፍተኛው ፍርድ ቤት ተጨማሪ ማስረጃዎቹን ፖሊስ አጠናቆ በጹሑፍ እንዲያቀርብ በማዘዝ ለጳጉሜ 5 ቀን 1993 ቀጠረ።</p>

<p>ፍርድ ቤቱ ትናንት በዋለው ችሎት ይህንን ትዕዛዝ የሰጠው በግለሰቡ ጥቃት ደርሶብናል ያሉ ወገኖችን ቃል ለመቀበል እንዲያስችል ፖሊስ የጠየቀውን የ14 ቀናት ተጨማሪ ቀጠሮ ጊዜ በሰባት ቀናት በማሳጠር ነው። ፖሊስ ከዚህ በፊት ተሰጥቶት በነበረው የቀጠሮ ጊዜ ውስጥ 19 የሚሆኑ ተበዳይ ነን ያሉ ህፃናትን ቃል መስማቱንና በአሁኑ ወቅትም በርካታዎች በተመሳሳይ ምስክርነት ለመስጠት እየቀረቡ መሆናቸውን ለፍርድ ቤቱ ገልጿል።</p>

<p>ተከሳሹ በበኩላቸው ከጤናቸው አኳያ ከፍተኛ የምግብ ችግር እንዳለባቸውና የአስም ህመምተኛ በመሆናቸውም መድኃኒት እንደሚያስፈልጋቸው ለፍርድ ቤቱ ተናግረዋል። ፍርድ ቤቱም የተከሳሹ የጠና ሁኔታ በሚገባ ታይቶ በቂ ህክምናና መድኃኒት የሚያገኙበት መንገድ እንዲመቻች አዟል። የተከሳሹ ጠበቃ ለደንበኛቸው የዋስ መብት እንዲሰጥ ላቀረቡት ጥያቄ ፍርድ ቤቱ በሰጠው ምላሽ የዋስ መብት መጠየቅ መብታቸው ቢሆንም ገና ፋይል ባለመክፈቱ ጥያቄውን ለማስተናገድ አለመቻሉን አመልክቷል።</p>

<p>ቴር ዴዝ ሆምስ የተባለ ግብረ ሰናይ ድርጅት የኢትዮጵያ ዳይሬክተር የነበሩት ሚስተር ዴቪድ አለን ክርስቲ በቁጥጥር ሥር የዋሉት በስራቸው አጋጣሚ ካገኟቸው ህፃናት ወንዶች መካከል በተወሰኑት ላይ በተለያየ ጊዜ የወሲብ ጥቃት አድርሰዋል በሚል ወንጀል ተጠርጥረው ነው።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን ነሐሴ 29 ቀን 1993</a></p>

</body>
</html>	
