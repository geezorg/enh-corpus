<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሚሊዮን በኤድመንተኑ ውድድር የአልጄሪያዊው ውጤት ተሰርዞ የብር ሜዳሊያ በማግኘቱ መደሰቱን ቤተሰቦቹ ገለጹ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ሚሊዮን በኤድመንተኑ ውድድር የአልጄሪያዊው ውጤት ተሰርዞ የብር ሜዳሊያ በማግኘቱ መደሰቱን ቤተሰቦቹ ገለጹ</h2>


<p>ሰሞኑን በካናዳ በተደረገው የዓለም አትሌቲክስ ሻምፒዮና አትሌት ሚሊዮን ወልዴ ከሦስተኛነት ወደሁለተኛነት ተሸጋግሮ የብር ሜዳሊያ ባለቤት መሆኑ ሲነገረው ከፍተኛ ደስታ እንደተሰማው ቤተሰቦቹ አስታወቁ።</p>

<p>የአትሌት ሚሊዮን ወንድም ወጣት ወንድወሰን ወልዴ እንደተናገረው አልጄሪያዊው አትሌት የተከለከለ አበረታች መድኃኒት መውሰዱ በምርመራ መረጋገጡንና ውጤቱ ተሰርዞ ደረጃው ለሚሊዮን መሰጠቱን በመገናኛ ብዙሃን ሲሰሙ ከፍተኛ ደስታ ተሰምቷቸዋል። የዓለም አትሌቲክስ ፌዴሬሽኖች ማኅበር በኤድመንተኑ ውድድር ሁለተኛ ሆኖ የብር ሜዳሊያ ባለቤት መሆኑን ለሚሊዮን ያሳወቀው ዙሪክ ላይ መሆኑን ወጣት ወንድወሰን ገልጾ ሚሊዮንም ይህንኑ በስልክ እንደገለጻቸው ተናግሯል።</p>

<p>የሚሊዮን በርቀቱ ሁለተኛነት ደረጃን ማግኘቱ ያስደሰተውና ቀድሞውንም ቢሆን ጥርጣሬ እንደነበረው ያልሸሸገው አትሌት አየለ መዝገቡ በበኩሉ «የአልጄሪያው አትሌት በሲዲኒ ኦሎምፒክ ወቅት ውድድሩን ሲፈጽም በጣም ደክሞት ተዘልፍልፎ መውደቁን አስታውሶ፣ በኤድመንተኑ ግን ፈጣን ሰዓት ተመዝግቦም ጭራሽ ደህና በመሆኑ በውስጤ ጥርጣሬው ነበረኝ» ብሏል።</p>

<p>የኢንተርናሽናል አትሌቲክስ ፌዴሬሽኖች ማኅበር አትሌቱ አበረታች መድኃኒት መውሰዱን በምርመራ እንዳረጋገጠ ውጤቱን በመሰረዝ ለሚቀጥሉት ሁለት ዓመታት ከማናቸውም ዓለም አቀፍና የሀገር ውስጥ ውድድር አግዶታል።</p>

<p>በሲዲኒ ኦሎምፒክ በርቀቱ የወርቅ ሜዳሊያ ባለቤት የሆነው ሚሊዮን ወልዴ ከሌሎቹ ጓደኞቹ ጋር ለሚቀጥሉት ሁለት ሳምንታት በአውሮፓ እንደሚቆይና በጐልደን ሊግና በራን ፕሪ ውድድሮች እንደሚካፈል ታውቋል።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን ነሐሴ 16 ቀን 1993</a></p>

</body>
</html>	
