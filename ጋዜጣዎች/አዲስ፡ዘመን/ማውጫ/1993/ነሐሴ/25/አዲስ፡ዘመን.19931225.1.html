<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአሰልጣኝ ዲያጐ ጋርዚያቶ ውል አይታደስም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የአሰልጣኝ ዲያጐ ጋርዚያቶ ውል አይታደስም</h1>


<p>የኢትዮጵያውያን ወጣት ብሔራዊ ቡድን ለመጀመሪያ ጊዜ ለዓለም ወጣቶች ዋንጫ ያበቁት የፈረንሳዊው አሰልጣኝ ዲያጐ ጋርዚያቶ ውል እንደማይታደስ ተገለጸ።</p>

<p>የፈረንሣይ ዜና አገልግሎት ትናንት ባስተላለፈው የአፍሪካ እግር ኳስ ምጥን ዘገባ እንዳመለከተው ጋርዚያቶ አገሪቱ ለመጀመሪያ ጊዜ በፊፋ ውድድር እንድትካፈል በማድረግ ታሪክ ለመሥራት ቢበቁም የተፈራረሙት የሥራ ዘመን እንዳለቀ መሰናበታቸው የማይቀር ነው።</p>

<p>በሼህ መሐመድ አላሙዲን የወር ደመወዝ የመኖሪያና ሌሎች አስፈላጊ ሁኔታዎች የተመቻቹላቸው ጋርዚያቶ የኢትዮጵያ ወጣት ቡድን በአካል ብቃት እንዲጠናከር በማድረግ ተጋፍጦና በተሻለ ሞራል እንዲጫወት በማዘጋጀት እንዲሁም ከዘመናዊ እግር ኳስ አጨዋወት ጋር በማስተዋወቅ ረገድ ያሳዩት ፍንጭ በአገሪቱ የስፖርት ቤተሰቦች ዘንድ አድናቆት እንዳተረፈላቸው ይታወቃል።</p>

<p>ከተወሰኑ ግለሰቦች ጋር ለመሥራት እንደሚቸገሩ የሚናገሩት ጋርዚያቶ የኢትዮጵያ ብሔራዊ ቡድን በአፍሪካ ጥሩ ተፎካካሪ የማድረግ ፍላጐት እንዳላቸው እንዲሁም ለኢትዮጵያውያንና ለኢትዮጵያ ልዩ ፍቅርና አክብሮት እንዳላቸው በተደጋጋሚ በመገናኛ ብዙሃን ሲገልፁ መቆየታቸው አይዘነጋም።</p>

<p>ከጋርዚያቶ ውል አለመታደስ ጋር በተያያዘ ከኢትዮጵያ እግር ኳስ ፌዴሬሽን ያገኘነው መረጃ እንደሚያመለክተው በኦክቶበር 31/2001 አሰልጣኙ በያዙት ሥራ ላይ አይቆዩም። የተፈራረሙት ውል እስከሚጠናቀቅ ድረስ ግን በ1994 መጀመሪያ ላይ ለምሥራቅና መካከለኛው አፍሪካ ዋንጫ የሚዘጋጀውንና በአሥራት ሃይሌ የሚሰለጥነውን የኢትዮጵያ ወጣት ብሔራዊ ቡድን ማማከራቸውን ይቀጥላሉ። ብሔራዊው ፌዴሬሽን በጋርዚያቶ ምትክ ሌላ የውጭ አሰልጣን የመቅጠር ዕቅድ እንዳለው ታውቋል።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን ነሐሴ 25 ቀን 1993</a></p>

</body>
</html>	
