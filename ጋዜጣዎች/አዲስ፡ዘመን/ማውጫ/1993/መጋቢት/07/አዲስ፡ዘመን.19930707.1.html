<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በኤርትራ በሁለት የተመድ ተሽከርካሪዎች ላይ የፈንጂ አደጋ ደረሰ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በኤርትራ በሁለት የተመድ ተሽከርካሪዎች ላይ የፈንጂ አደጋ ደረሰ</h1>


<p>በተባበሩት መንግሥታት የኢትዮጵያና የኤርትራ ሰላም ተልዕኮ (አንሚ) ውስጥ የካናዳ የሰላም ልዑኮች ንብረት የሆኑ መኪኖች በፆረና ኤርትራ በፈንጂ ተመቱ።</p>

<p>የመጀመሪያው የፈንጂ አደጋ በመጋቢት 4 ከቀኑ 8:10 ሁለተኛው አደጋ ትናንት ከሰዓት በኋላ ተከስቷል። በአደጋው የተጎዳ ሰው ባይኖርም በሁለቱ መኪኖች ላይ መጠነኛ ጉዳይ ደርሷል። አደጋዎቹ የደረሱት መኪኖቹ የአካባቢው መንገዶች ከፈንጂ ነፃ እንደሆኑ ለማወቅ በሚመረምሩበት ወቅት ነበር።</p>

<p>የአንሚ ኃይል የበላይ አዛዥ ሜጄር ጄኔራል ፓርቲክ ካመርት እንደአጋጣሚ ሆኖ በጣም አሳዛኝ ሁኔታ ባይከሰትም አደጋዎቹ ከሁለቱም አገሮች የፈንጂ መረጃ ማግኘት ምን ያህል አስፈላጊ እንደሆነ የሚያሳይ መሆኑን አስረግጠው ተናግረዋል። አያይዘውም የፈንጂ መረጃዎቹ የሰላም አስከባሪዎቹን ለመጠበቅ ብቻ ሳይሆን የጊዜያዊ ደህንነት ቀጠናው በሚመሰረትበት ወቅት ወደየአገሮቻቸው ለሚመለሱት ተፈናቃይ ወገኖች ደህንነት ለማረጋገጥ አስፈላጊ መሆኑን ገልጸዋል።</p>

<p>የሁለቱን ሀገሮች ጦ የሚለያየውን የደህንነት ቀጣና ለመመስረትና ለመቆጣጠር እንዲሁም ተፈናቃይ ነዋሪዎችን መመለስ እንዲቻል ለማመቻቸት መንገዶች ከፈንጂ መጽዳት አለባቸው። ተልዕኮው በሚገኝባቸው ቦታዎች ላይ የአንሚ የስሎቫክና የባንግላዴሽ የፈንጂ አምካኝ ቡድኖች የፈንጂ የማጽዳት ተግባር እያከናወኑ ነው። በተጨማሪም የአንሚ የፈንጂ ማምከን ሥራ ማዕከል ፈንጂ አምካኞቹን በማሰልጠንና አስፈላጊውን መረጃ በማስተላለፍ ላይ ይገኛል።</p>

<p>የሁለቱን አደጋዎች መንስዔ ለማወቅ ተጨማሪ ምርመራ በመደረግ ላይ ነው።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን መጋቢት 7 ቀን 1993</a></p>

</body>
</html>	
