<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያ ከይዞታዋ ወደኋላ እንደማትመለስ ማስተባበሪያ ቢሮው አስታወቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢትዮጵያ ከይዞታዋ ወደኋላ እንደማትመለስ ማስተባበሪያ ቢሮው አስታወቀ</h1>


<p>ኢትዮጵያ ሠራዊቷን ያሰፈረችው በአልጀርሱ ስምምነት መሰረት ወደግንቦት 1990 ዓ.ም መስመሯ በመሆኑ ከዚህ ይዞታዋ ወደኋላ እንደማትመለስና ወደፊትም ሄዳ የኤርትራን መሬት ለመያዝ ፍላጎት እንደሌላት በኢፌዴሪ የኢትዮ ኤርትራ የሰላም ጥበቃ ማስተባበሪያ ቢሮ ትናንት አስታወቀ።</p>

<p>ማስተባበሪያ ቢሮው የተባበሩት መንግሥታት የኢትዮጵያና ኤርትራ ተልዕኮ ትናንት ማምሻውን ባወጣው መግለጫ የተመድ የኢትዮ ኤርትራ አመራር አባላት አሁን ከጀመሩት አካሄድ ይልቅ በተደረሰው ስምምነት መሰረት ኤርትራ አካባቢውን ለቃ እንድትወጣና የጸጥታ ቀጣናው ተመስርቶ የሰላሙ ሂደት እንዲቀጥል አፋጣኝ መፍትሔ ቢያፈላልጉ የሚሻል ነው ብሏል።</p>

<p>ከትናንት በስቲያ የተመድ የኢትዮ ኤርትራ ተልዕኮ የኢትዮጵያ ሦስት የሻምበል ጦር በጊዜያዊ የደህንነት ቀጣና ውስጥ ገብቶ እንደሰፈረ በማመልከት ያወጣው መግለጫ ከአልጀርሱ ስምምነት ውጭና ሦስተኛውን የተመድ ማስተባበሪያ ውሳኔ የሚቃረን እንደሆነ ገልጿል።</p>

<p>በዚህ ባሳለፍነው ሳምንት የኢትዮጵያ ሠራዊት ከነበረበት ወደፊት ገብቶ ቦታ ይዟል የሚል ስሞታ ከተባበሩት መንግሥታት የኢትዮ ኤርትራ ተልዕኮ (አንሚ) እንደቀረበ ከራሳቸውና ከአገር መከላከያ ሚኒስቴር የተወከሉ ከፍተኛ መኮንኖች ወደቦታው ሄደው ጉዳዩን ማጣራታቸውን አመልክቶ ከአጣሪው ቡድን ለመረዳት እንደተቻለው የተባሉት ቦታዎች ከግንቦት 1990 ዓ.ም በፊት በኢትዮጵያ አስተዳደር ሥራ የነበሩ መሆናቸውን አስታውቋል።</p>

<p>የሰላም ጥበቃ ማስተባበሪያ ቢሮው አያይዞም አሁንም ቢሆን የአንሚ አመራር አባላት ቦታው በኢትዮጵያ አስተዳደር ሥር የነበረ መሆኑን በድጋሚ እንዲያጣሩ ምን ጊዜም በሩ ክፍት ነው ብሏል። አንሚ የኢትዮጵያ ሠራዊት ስድስት ኪሎ ሜትር ወደጊዜያዊ የደህንነት ቀጣና ውስጥ ገብቷል ብሎ የጠቀሰው በኢሮብ ወረዳ የሚገኙት እንደ አውዳና መከታን የመሳሰሉ ቦታዎች መሆናቸውን ጠቅሶ እነዚህ ቦታዎች ግን ከግንቦት 1990 ዓ.ም በፊት በኢትዮጵያ አስተዳደር ሥር የነበሩ ናቸው ሲል ገልጿል።</p>

<p>አንሚ በአልጀርሱ ስምምነት መሰረት የኢትዮጵያ መከላከያ ሠራዊት ወደግንቦት 1990 ዓ.ም የኢትዮጵያ አስተዳደር ተመልሷል ብሎ ለዓለም ህብረተሰብ ሲያሳውቅ ሠራዊቱ በሁሉም ግንባሮች አሁን የያዘውን ቦታ ይዞ እንደነበር አመልክቷል።</p>

<p>በአሁኑ ጊዜ የኤርትራ መንግሥት የደህነንት ቀጣናውን ለመመስረት እንቅፋት መሆኑንና ኢትዮጵያ ደግሞ የአልጀርሱን ስምምነት ይዘትና መንፈስ ተግባራዊ ማድረጓ እየታወቀ የተመድ የኢትዮ ኤርትራ ተልዕኮ (አንሚ አላስፈላጊ መግለጫ ማውጣቱ ከስምምነቱ ጋር የማይጣጣምና ፍትሐዊነት የጎደለው መሆኑን አስታውቋል።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን መጋቢት 19 ቀን 1993</a></p>

</body>
</html>	
