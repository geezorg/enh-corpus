<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ጥገኝነት፣ጠባብነት ትምክህት የሥርዓቱ አደጋዎች እንደነበሩ ተገለጸ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ጥገኝነት፣ጠባብነት ትምክህት የሥርዓቱ አደጋዎች እንደነበሩ ተገለጸ</h1>


<p>(ዋኢማ)፦ በአገሪቱ ባለፋት 10ዓመታት የተካሄደው ሥርዓት ለጎጠኝነት ከመጋለጡም በላይ የጠባብነትና የትምክህት አስተሳሰቦች እየሰፋፉ መምጣታቸው በሕዝብ ዘንድ ጥርጣሬና አመተማመንን መፍጠራቸውን የኢህአደግ ምክር ቤት ማረጋገጡን የኢህአዴግ የኢህአዴግ ጽሕፈት ቤት ቃል አቀባይ አስታወቀ።</p>

<p>ምክር ቤቱ ባለፉት 10 ዓመታት የነበረነውን የአሠራር ሂደት ግምገማ ትናንት ሲያጠናቅቅ በሥርዓቱ በአግባቡ አምርቶ ከመበልጸግ ይልቅ በአቋራጭ ከባለ ሥልጣናት ጋር በተፈጠረ ትስስር ለመበልፀግ የሚሯሯጡትን ለጥገኝነት የተመቻቸ ሁኔታ እንደተፈጠረ አረጋግጧል።</p>

<p>እንደሁም በአመራር ደረጃ ራስን ወደ ገዢ መደብ የመለወጥ ዝንባሌ መከሰቱ በኢህአዴግ አመራርና አባላት ደረጃ የአመለካከት ጥራት ከመጓደል ጋር በተያያዘ ፀረ-ዴሞክራሲና ሙስና የሥርዓቱ ዋነኛ ችግሮች የሚሆኑበት ሁኔታ በመፈጠር ላይ ደርሷል።</p>

<p>በተጨማሪም የእነዚህ ጠባብነትና ትምክህት አስተሳሰቦች መስፋፋት በሕዝቡ ዘንድ የጥርጣሬና አለመተማመንን ቀዳዳ ፈጥረው እንደነበረም ተረጋግጧል።በዚህ ረገድ ከሁሉም በፊት ድርጅቱን ኢህአዴግ ለማደስ የተጀመረውን እንቅስቃሴ በተጠናከረ አቅም ወደ ተግባር መሸጋገር እንደሚገባ ተመልክቷል።</p>

<p>እንዲሁም የኢህአዴግንና የመንግሥትን መዋቅሮች አቅም በቀጣይነት መገንባት ውጤታማ በሚሆኑበት መንገድ ተደራጅቶ በብቁ የሰው ኃይልና በበልጽና በደበረ መመሪያ የተጠናከረ አቅም ይዘው እንዲሠሩ የሚያስችል ዝግጅት መደረግ እንዳለበትም ተስማምቷል።</p>

<p>ሁሉም የመንግሥት መዋቅርም ልማቱን ለመምራት የሚያስችል ፈርጀ ብዙ አቅም ግንባታ ሥራዎች ማከናወን እንደሚያስፈልግና በተለይም ደግሞ በገጠር ልማት ላይ ቁልፍ ሚና የሚጫወተውን የወረዳና የቀበሌ መዋቅር ማጠናከር ትኩረት የሚሰጠው እንደሆነ ስምምነት ላይ ተደርሷል።</p>

<p>ምክር ቤቱ ከዚህም በተጨማሪ ባለፋት 10 ዓመታት ውስጥ ፌዴራላዊ ሥርአትን ለመገንባት በመላ አገሪቱ ዴሞክራሲን ለማስፈን የህዝቡን ቀጥተኛና ሰፊ ተሳትፎ ለማገጋገጥ የተደረጉ ጥረቶችና የተገኙ ውጤቶች ቀላል ግምት የማይሰጣቸው መሆኑን አረጋግጧል።</p>

<p>እንዲሁም በአገሪቱ ላይ የመጣው ኢኮኖሚያዊና ማህበራዊ ለውጥ አበረታች መሆኑን በጥሞና የተመለከተ ሲሆን በአመራርና በአፈጻፀም ላይ ችግሮች ባይኖሩ ኖሮ ከተገኙት ውጤቶች በላይ ማስመዝገብ ይቻል እንደነበርም ገምግሟል።</p>

<p>14ኛ ቀኑን የያዘው ይህው ምክር ቤት የ10 ዓመቱን የኢኮኖሚና የፖለ+ካ እንቅስቃሴ ግምገማ አጠናቆ የኢትዮ ኤርትራ ግንኙነትና የወረራውን አመለካከት በመገምገም ላይ እንደሚገኝ ቃል አቀባዮ አመልክቷል።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን ሰኔ 25 ቀን 1993</a></p>

</body>
</html>
