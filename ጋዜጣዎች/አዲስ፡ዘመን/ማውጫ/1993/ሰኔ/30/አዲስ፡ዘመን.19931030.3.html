<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ተከዜ መርከብ ባጋጠማት ማዕበል አምስት ባሕረተኞች ሕይወታቸውን አጡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ተከዜ መርከብ ባጋጠማት ማዕበል አምስት ባሕረተኞች ሕይወታቸውን አጡ</h1>

<p><span class="underline">merkebWa zarE aman wedeb tdersalec teblo yTebeqal</span></p>


<p>(ዋኢማ)፦ የኢትዮጵያ ንግድ መርከብ ንብረት የሆነችው ተከዜ መርከብ ሰሞኑን ባጋጠማት ማዕበል ሳቢያ አምስት ባሕረኞች ሕይወታቸው ማለፉንና በመርከቧ ላይ ጉዳት እንዳልደረሰ ድርጅቱ አስታወቀ።</p>

<p>የድርጅቱ ሕዝብ ግንኙነት ኋላፊ አቶ ደረጀ መላኩ ትናንት እንደገለጹት ባለፈው ሰኔ 24 አደጋው የደረሰው መርከቧ ከሕንድ ሙምባይ ወደ ጅቡቲ ስትጓዝ 740 ኪሎ ሜትር ርቀት ላይ በተከሰተ ቅጽበታዊ የባሕር ነውጥ ነው።</p>

<p>መርከቧ አደጋው ከደረሰ ከሁለት ቀናት በኋላ ከጠዋቱ 3 ሰዓት ከ10 ላይ የአደጋ ጥሪ መልዕክት እንዳስተላለፈች አቶ ደረጀ ገልጸው በከባድ ማዕበል ምክንያት የተበታተኑትን መሣሪያዎቿን በማሰባሰብ ላይ ከሚገኙ ዘጠኝ ባህረኞች መካከል በተፈጠረው የባሕር ነውጥ ሳቢያ የአምስቱ ሕይወት ማለፉንና ከመካከላቸው አንድጋናዊ ቺፍ ኦፊሰር እንደሚገኝበት አስታውቀዋል።</p>

<p>በዚሁ አደጋ ሌሎች አራት ባሕረኞች መጠነኛና ቀላል ጉዳት ደርሶባቸው የሕክምና ዕርሳታ እዚያው መርከቧ ላይ እየተደረገላቸው መሆኑን ኋላፊው አመልክተው እስካሁን በተገኘ መረጃ መሠረት በመርከቧ አካልም ሆነ በማናቸውም ጭነት ላይ ጉዳት እንዳልደረሰ ገልጸዋል።</p>

<p>በአደጋው ጉዳት የደረሰባቸውን ባሕረኞች በአስቸኳይ ከመረከብ ላይ ለማውጣት የሄሊኮፕተር ነፍስ አድን አገልግሎት በወቅቱ እንደተጠየቀና በማዕበሉ ኃይለኛነትና መርከቧ ከየብስ ያለችበት ርቀት ባለመመቸቱ አለመሳካቱን አቶ ደረጀ አስረድተዋል።</p>

<p>ከትናንት በስቲያ ምሽት ወዲህ የባሕሩ ሁኔታ እየተሻሻለ በመሄዱና የመርከቧም ፍጥነት ስለጨመረ ዛሬ ጠዋት በ3 ሰዓት አካባቢ አማን ወደብ ትደርሳለች ተብሎ እደሚጠበቅ ኋላፊው ገልጸዋል። ተቀያሪ ባሕረኞችና የድርጅቱ የቴክኒክ መምሪያ ኋላፊ በአማን (ሰላላ) ወደብ ተገኝተው አስፈላጊ ሁኔታዎችን በማስተባበር ላይ መሆናቸውንም ጠቁመዋል።</p>

<p>ተከዜ ከሙምባይ ጉዞዋን የጀመረችው 11 ሺ 843 ቶን ጠቅላላ ጭነትና 83 ኮንቴይነሮች (ብረት ሣጥኖችን) በመጫን መሆኑንና በሚቀጥለው ሳምንት አጋማሽ ጅቡቲ እንደምትገባ ይጠበቃል።</p>

<p>የተከዜ መርከብ በ1991 ዓ.ም ተገዝታ በአገልግሎት ላይ የዋለች ግዙፍ መርከብ መሆኗ ይታወሳል።</p>

<p>የኢትዮጵያ ንግድ መርከብ ድርጅት በአደጋው ሕይወታቸውን ላጡ ባልደረቦቹ ጥልቅ ኀዘኑን እየገለጸ ለቤተሰቦቻቸውና ለቅርብ ወዳጆቻቸው መጽናናትን መመኘቱን ለማወቅ ተችሏል።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን ሰኔ 30 ቀን 1993</a></p>

</body>
</html>
