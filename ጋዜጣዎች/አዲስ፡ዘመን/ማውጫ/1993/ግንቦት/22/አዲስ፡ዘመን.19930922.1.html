<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በከፍተኛ የሙስና ሴራ ውስጥ እንደሚገኙ በተጠረጠሩ ባለሥልጣናትና ነጋዴዎች ላይ እርምጃ መወሰዱ ተገለጸ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በከፍተኛ የሙስና ሴራ ውስጥ እንደሚገኙ በተጠረጠሩ ባለሥልጣናትና ነጋዴዎች ላይ እርምጃ መወሰዱ ተገለጸ</h1>


<p>በከፍተኛ የሙስና ሴራ ውስጥ እንደሚገኙ በተጠረጠሩ የመንግሥት ባለሥልጣናት የግል ድርጅቶች ባለቤቶችና ሥራ አስኪያጆችን እንዲሁም ከእነዚህ ጋር ተመሳጥረዋል በሚባሉ ሰዎች ላይ እርምጃ መወሰዱን የጠቅላይ ሚኒስትር ጽ/ቤት ገለጸ።</p>

<p>ከጠቅላይ ሚኒስትሩ ጽ/ቤት ትናንት የወጣው መግለጫ እንዳመለከተው በተጠቀሱት ሰዎች ላይ እርምጃ የተወሰደው የሚመለከተው አካል አስፈላጊውን የፀረ ሙስና እርምጃ እንዲወስድ መንግሥት ባዘዘው መሰረት ነው። መግለጫው አያይዞም ይህ በዓይነቱ የመጀመሪያው የሆነው የፀረ ሙስና እርምጃ በአንድ በኩል መንግሥት ሊያካሂድ የሚገባው የፀረ ምሱና ትግል እንደተጀመረ ማብሰሩን ሊተኮርበት የሚገባው የፀረ ሙስና ትግል በከፍተኛ የአመራር ደረጃና ትልቅ በሆነ የሙስና ተግባር ላይ ብቻ መሆኑም ግልጽ ሊሆን ይገባል ብለዋል።</p>

<p>ህዝቡ የሙስና ተግባራትን በመቃወምም ሆነ መረጃ በመስጠት ትግሉን እንዲያጠናክር መግለጫው ጥሪ አቅርቧል። ይህ በዚህ እንዳለ በሀገሪቱ ውስጥ ያለውን የሙስና ወንጀል ለመዋጋት መግንሥት በጀመረው እንቅስቃሴ መሰረት ፖሊስ በዚህ ተግባር ተጠርጣሪ የሆኑ የተለያዩ መንግሥታዊ ተቋም ኃላፊዎችና ነጋዴዎችን በቁጥጥር ስር በማዋል ምርመራ በማካሄድ ላይ እንደሚገኝ ፖሊስ አስታወቀ።</p>

<p>የፌዴራል ፖሊስ የወንጀል ምርመራ መምሪያ ትናንት ባወጣው መግለጫ መሰረት ከተለያዩ መንግሥታዊ ተቋም ኃላፊዎችና ነጋዴዎች በቁጥጥር ስር የዋሉት ከመንግሥት ተቋማት አቶ ስዬ አብርሃ፣ አቶ አሰፋ አብርሃ፣ አቶ ቢተው በላይ፣ አቶ ኃይሉ ለገሰ፣ አቶ ሙሉጌታ ገብረመድህን፣ አቶ በለጠ አለማየሁ፣ አቶ ብርሃነ ጂጆ፣ አቶ ሶፊያ ኢብራሂም ናቸው።</p>

<p>ከባለሥልጣኖችና ከመንግሥት የሥራ ኃላፊዎች ጋር በመመሳጠር ሕገወጥ ጥቅም በማግኘት ሥራ ላይ በስፋት ሲንቀሳቀሱ ከነበሩ ነጋዴዎች መካከል አቶ ምንውየለት አጥናፉ፣ አቶ አበባው ገላዬ፣ አቶ አስናቀ ጀምበሬ፣ አቶ ምህረተ አብ አብርሃ፣ አቶ ፍስሃ አብርሃ፣ ወይዘሮ አጀብነሽ ሳምሶን፣ ወ/ሮ የሺሐረግ ዘውዴ፣ ሚስተር ገራርድ ማይክል ሞላይን እና ሌሎችም በሙስና የሚጠረጠሩ ነጋዴዎች በቁጥጥር ስር ውለው ምርመራው በመካሄድ ላይ መሆኑን አብራርቷል።</p>

<p>በተጨማሪም ቤተሰባቸው የተለየ ጥቅም እንዲያገኝ ስልጣናቸውን በመጠቀም ሁኔታዎችን ሲያመቻቹ የነበሩ አቶ ስዬ አብርሃ እንደሚገኙበት መግለጫው ጠቅሷል።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን ግንቦት 22 ቀን 1993</a></p>

</body>
</html>	
