<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአሜሪካ መንግሥት የ30 ሚሊዮን ብር የዕርዳታ ስምምነት ተፈራረመ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የአሜሪካ መንግሥት የ30 ሚሊዮን ብር የዕርዳታ ስምምነት ተፈራረመ</h1>


<p>መቀሌ፦ የአሜሪካ መንግስት ከትግራይ ብሔራዊ ክልላዊ መንግሥትና በክልሉ ከሚገኙ መንግሥታዊ ያልሆኑ ድርጅቶች ጋር ትናንት የ30 ሚሊዮን ብር የዕርዳታ ስምምነት ተፈራረመ።</p>

<p>የተሰጠው ገንዘብ በጉሌ መኸዳና ኢሮብ ወረዳዎች በጦርነት ምክንያት የፈራረሱ መኖሪያ ቤቶችን፣ የጤና ተቋማትን፣ ትምርህት ቤቶችን፣ የውሃ ፕሮጀክቶችን እንዲሁም የፈንጂ አደጋን ለመከላከል፣ ስለኤድስ የተጠናከረ ትምህርት ለመስጠትና ለግብዓት መግዣ እንደሚውል የክልሉ መስተዳድር ገልጿል።</p>

<p>የእርዳታ ስምምነቱን የተፈራረሙት በኢትዮጵያ የአሜሪካ አምባሳደር ሚስተር ቲቦር ናዥና የትግራይ ብሔራዊ ክልላዊ መንግሥት ማህበራዊ ዘርፍ ኃላፊ ዶ/ር ሰለሞን እንቋይ እንዲሁም የማህበረ ረድኤት ትግራይ፣ የካቶሊክ ዕርዳታ አገልግሎት፣ የኮኦፕራዝዮን ኢንተርናሽናልና የድንበር ተሻጋሪ ፈቃደኞች ድርጅቶች ተወካዮች ናቸው።</p>

<p>ከተለገሰው ገንዘብ ውስጥ 16 ሚሊዮን ብር ያህሉ በማህበረ ረድኤት ትግራይ አማካኝነት በሥራ ላይ የሚውል መሆኑ ተገልጿል። አምባሳደር ቲቦር ናዥ በዚሁ ጊዜ ባደረጉት ንግግር የአሜሪካ መንግሥት ከትግራይ ህዝብ ጋር ጠንካራ ግንኙነት እንዳለው ጠቁመው ከአሁንም በፊትም በጦርነት የተነሳ ከቤት ንብረታቸው ለተፈናቀሉና በድርቅ ለተጠቁ ወገኖች 167 ሺህ ቶን የምግብ እህል ማከፋፈሉንና ለልማት ሥራዎች ማስፈጸሚያ ድጋፍ በማድረግ ላይ መሆኑን አስረድተዋል።</p>

<p>ዶ/ር ሰለሞን እንቋይ በበኩላቸው የክልሉ መንግሥትና መንግሥታዊ ያልሆኑ ድርጅቶች በጋራ ለመሥራት መዘጋጀታቸውን አመልክተው የአሜሪካ መንግሥት ለሰጠው ድጋፍ ምስጋና አቅርበዋል።</p>

<p>በዕርዳታ ስምምነቱ ሥነ ሥርዓት ላይ የተገኙት ከጉሎ መኸዳና ኢሮብ ወረዳዎች የተፈናቀሉት ወገኖች በሰጡት አስተያየት በሻዕቢያ የተወረረው ቀያቸው በጀግናው የኢትዮጵያ መከላከያ ሠራዊት ነፃ ቢወጣም ከፍተኛ ዘረፋ ስለተፈፀመና አካባቢው በፈንጂ ስለታጠረ አሁንም በዋሻና በሜዳ ላይ እንደሚኖሩ ገልፀው ሌሎች መንግሥታትና ድርጅቶችም ተመሳሳይ ድጋፍ እንዲያደርጉ አሳስበዋል።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን ግንቦት 3 ቀን 1993</a></p>

</body>
</html>	
