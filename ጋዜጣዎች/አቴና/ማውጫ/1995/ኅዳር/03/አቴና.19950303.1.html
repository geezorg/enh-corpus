<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ለስድስት ቀን ብቻ የተዘጋጀው የኢትዮጵያ ኦሎምፒክ ቡድን ድል ቀናው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ለስድስት ቀን ብቻ የተዘጋጀው የኢትዮጵያ ኦሎምፒክ ቡድን ድል ቀናው </h1>


<p>የኢትዮጵያ ብሄራዊ ኦሎምፒክ እግር ኳስ ቡድን ዕለት በአዲስ አበባ ስታዲየም ከሱዳን አቻው ጋር ባደረገው የ28ኛው ኦሎምፒክ እግር ኳስ ዋንጫ ማጣሪያ ግጥሚያ ሁለት ለአንድ በሆነ ውጤት አሸነፈ።</p>

<p>ሁለት ቡድኖች እሁድ ዕለት ባደረጉት የመጀመሪያ ማጣሪያ ግጥሚያ እረፍት የተለያዩት ያለምንም ግብ ነው። ከእረፍት መልስ በሁለቱም በኩል አጠቃላይ ሦስት ጎሎች መረብ ላይ ሊያርፉ ችለዋል። ሁለቱ ቡድኖች ጨዋታው ሲጠናቀቅ 25 ደቂቃ እስኪቀረው ድረስ ያለምንም ግብ ባዶ ለባዶ ነበሩ፡፡ ይሁን እንጂ የኢትዮጵያ ብሔራዊ ኦሎምፒክ ቡድን በኳስ ቁጥጥርና ተጋጣሚ ጎል ጋር ደርሶ አደጋ በመፍጥር ከተጋጣሚው የላቀ ድርሻ ነበረው። የቡድኑ ተጨዋቾች በመጀመሪያው የጨዋታ ክፍለ ጊዜ የኢትዮጵያ ብሔራዊ ኦሎምፒክ እግር ኳስ ቡድን ዕሁድ ዕለት በአዲስ አበባ ስታዲየም ከሱዳን አቻው ጋር ባደረገው የ28ኛው ኦሎምፒክ እግር ኳስ ዋንጫ ማጣሪያ ግጥሚያ ሁለት ለአንድ ለሆነ ውጤት አሸነፈ።</p>

<p>የኢትዮጵያ ብሔራዊ ኦሎምፒክ ቡድን በዚህ የመጀመሪያ የጨዋታ ክፍለ ጊዜ በ12ተኛው ደቂቃ በሙሉቀን ወ/ዩሐንስ፣ በ16ኛው ደቂቃ በመስፍን አህመድ፣ በ29ኛው ደቂቃ በዋቅጀራ አንበሴ፣ በ30ኛው ደቂቃ በብርሃኑ ቃሲም፣ በ32ኛው ደቂቃ በያሬድ አበሀ፣ አማካኝነት ጥሩ የግል ሙከራዎች ቢያደርጉም በግብ አግዳሚና በበረኛው ጥረት ሊከሽፉ ችሏል። በተለይም በዕለቱ 11 ቁጥር አድርጎ ይጫወት የነበረ መስፍን አህመድ 16ኛው ደቂቃ ላይ አግኝቶ አገባ ሲባል ብረት የሚለሰውና አንድ ግብና ሙሉአለም አግኝተውት በጭቅላቱ ገጭቶ በረኛው የያዘበት የሚያስቆጭ ነበር። በዚህ የጨዋታ ክፍለ ጊዜ የሱዳን ቡድን በረዥም ኳስ በተደጋጋሚ ኢትዮጵያ ግብ ክልል አካባቢ ለመድረስ ቢችልና ሁለት ያህል የማዕዘን ኳሶችን ቢያገኝም በ17ኛው ደቂቃ ላይ ሞክሮ ጌታሁን ታደሰ ካዳናት ሙከራ ውጭ ያደረገው ይህ ነው ተብሎ ሊጠቀስ የሚችል የለም።</p>

<p>የሁለቱ ቡድኖች ለዕረፍት ያለምንም ግብ መለያየት ለሱዳን ቡድን ውጤቱን አጥብቦ ወይም ነጥብ ተጋርቶ ለእሁድ ጥሩ አጋጣሚን ፈጥሮለታል።የኢትዮጵያ ቡድን እስከ ዕረፍት ጥሩ ተንቀሳቅሶና ብዙ የግብ አጋጣሚዎችን አግኝቶ ሳይጠቀም በመቅረቱ ከዕረፍት መልስ የበለጠ ተጠናክሮ በመቅረብ ለመልስ ግጥሚያ የተሻለ እድል እንዲኖረው የሚያስችለውን ጥሩ አጋጣሚን ፈጥሮለታል። በ12ኛው ደቂቃ ከክንፍ በኩል መስፍን አህመድ ያሻገረውን ኳስ የሱዳኑ ተከላካይ 17 ቁጥሩ ወደ ውጭ አወጣሁል ብሎ በራሱ ግብላይ የመጀመሪያውን ግብ አስቆጥሯል።</p>

<p>ይሁን እንጂ ብዙም ሳይቆይ ከሦስት ደቂቃ በኋላ የሱዳን ቡድን ተጨዋች ወደ ጎል አክርሮ ሲመታ ግብ ጠባቂው ጌታሁን በመጥፋቱ የሱዳኑ አጥቂ ዘጠኝ ቁጥሩ ደርሶ የአቻነትዋን ግብ አስቆጥሯል። ከዚህ ግብ በኋላ የኢትዮጵያ ብ/ቡድን ተጨማሪ ጎል ለማግባት ጥረት ቢያደርግም ሲሳካለት ሳይችል ቀርቶ የመደበኛው የጨዋታ ክፍለ ጊዜ ሊጠናቀቅ አንድ ደቂቃ ሊቀረውየኢትዮጵያው ሙሉቀን ወ/ዩሐንስ የሱዳን ግብ ከልል ውስጥ በግብ ጠባቂውየተሰጠው ፍፁም ቅጣት ምት ከመረብ ላይ በማሳረፉ ጨዋታውን በድል ለማጠናቀቅ ችሏል።</p>

<p>የሱዳን የእለቱ ጨዋታ በዳኝነት የመሩት አራቱም ከታንዛንያ ናቸው። የኢትዮጵያ ብሔራዊ ኦሎምፒክ ቡድን የመልስ ግጥሚያን ከ15 ቀን በኋላ ካርቱም ላይ የሚያደርግ ሲሆን ከዚያ በፊት ቡድኑ አራት ያህል የወዳጅነት ግጥሚያዎችን ከአገር ውስጥ ቡድኖች ጋር እንደሚያከናውን የደረሰ ዜና ያስረዳል።</p>


<p class="align-center"><a href="/Gazettas/Athena/info/Athena.sera.html">ከአቴና ኅዳር 3 ቀን 1995</a></p>

</body>
</html>	














