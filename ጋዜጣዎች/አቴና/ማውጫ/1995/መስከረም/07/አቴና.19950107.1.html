<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የተባረሩት ተጫዋቾች ተጠርተዋል ብሔራዊ ቡድኑ ዝግጅት ጀመረ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የተባረሩት ተጫዋቾች ተጠርተዋል ብሔራዊ ቡድኑ ዝግጅት ጀመረ</h2>


<p>የኢትዮጵያ ብ/ቡድን የመጀመሪያውን የማጣሪያ ጨዋታ ከኒጀር ጋር አድርጎ 3ለ1 በመሸነፍ ወደ አገሩ መመለሱ ይታወቃል። ቡድኑ ከኒጀር መልስ ለተወሰነ ቀን ለዕረፍት ተበትኗል። ጀርመናዊው አሰልጣኝ ለተጨዋቾች የሰጡት የእረፍት ጊዜ በመጠናቀቁ ቡድኑ ትናንት ተሰባስቦ ዝግጅቱን ጀምሯል። ከኒጀር በተደረገው ጨዋታ በአሸናፊ ግርማ አማካኝነት ባስቆጠራት ግብ መምራት የጀመረው ቡድናችን ጎሏን አስጠብቆ ለመውጣት ወደኋላ በማፈላለጉ 3ለ1 ለመሸነፍ ችሏል። እኛ አገር ደግሞ ትልቁ ችግር አስጠብቄ እወጣለሁ በማለት አሰልጣኞች የሚያስተላልፉት ትዕዛዝ ነው። አሰልጣኞቹ ቡድን ሰርተው ስለማይመጡ በድንገት 1 ሲያገቡ ያቺኑ ለማስጠበቅ ነው የሚፈልጉት። ምክንያቱም ጎሉ በምን ሁኔታ እንደገባ ስለማያውቁት "ዝጉ" ወይም "በአንድ ውጡ" ብለው ነው የሚያዙት። ያሁኑም ፈረንጅ አሰልጣኝ ከዚህ የተለየ አይደለም። በደካማዋ ኒጀር ተሸንፎ የተመለስው ደካማው ቡድናችን ቀጣይ ጨዋታው ከጊኑ ጋር ነው። በጊኒም ከተሸነፍን ያከትምልናል ማለት ነው። ብ/ብድኑ ኒጀር ከመጓዙ በፊት መቀነስ የሌለባቸውን ወሳኝ ተጫዋቾች አራግፏል። ሽንፈት ሲመጣ ደግሞ መጀመሪያ ያባረሯቸውን ልጆች መልሰው ለመጥራት ተገደዋል። በዚህ መሠረት የመድኑ ሹማሙን ጨምሮ በቅርቡ የተቀነሱት ጠቅላላ እንዲጠሩ ውሳኔ ላይ መደረሱ ታውቋል። እነ ሙሉዓለም፣ ብርሃኑና ቆጩ ሣይቀሩ ይጠራሉ። የቡናው ቴዎድሮስም ያለአግባብ ስለተቀነሰ መጠራት አለበት የሚል አስተያየት በርክቷል። አዲስ ከሚጠሩት ውስጥ አንተነህ አላምረው ይገኝበታል። ይህ በእንዲህ እንዳለ ጀርመናዊው አሰልጣኝና አንዳንድ ትላልቅ (ትላልቅ ያልነው ባመጡት ውጤት ሣይሆን በዕድሜ ነው) አሰልጣኞች መሃል ከፍተኛ የአሉባልታ ውዝግብ ተፈጥሯል። በተለያየ ጊዜ ቡድን ተሰጥቷቸው ለሽንፈት የዳረጉትንና የማጣሪያ ውስጥ ያስገቡን ከነባር አሰልጣኞች ውስጥ አንዳንዶቹ ቡድኑ ከኒጀር ከተመለሰ ጀምሮ ፈረንጁን አሰልጣኝ ለመጠጋት ከፍተኛ እንቅስቃሴ ምድብ በማድረግ ላይ ናቸው። ለፈረንጁ ተቆርቋሪም በመምሰል የተለያዩ አሉባልታዎችን እየነገሩት እንደሆነ ተሰምቷል። ፈረንጁ ግን ሁኔታው በጣም ግራ ስላጋባው ሁሉም አሰልጣኝ ለአገሩ ብ/ቡድን በጋራ መሥራት እንዳለበት ጠቁሟል። ከላይ የጠቀስናቸው ነባር አሰልጣኞች በተለይ በአሁኑ ሰዓት እርስ በእርስ እየተወነጃጀሉ እንደሆነ ታውቋል። ይፋ ባያደርጉም ግልጽ ባልሆነ ሁኔታ እከሌ ነው ያሉት። ፈረንጁ ግን ሁኔታው በዚሁ የሚቀጥል ከሆነ ቡድኑን ጥሎ ወደ አገሩ እንደሚሄድ መግለፁ ታውቋል። በነገራችን ላይ ቀጣዩ ጨዋታ ከጊኒ ጋር መሆኑ ይታወቃል። በጊኒም ሽንፈት ከመጣ ከላይ የተጠቀሰው የአሰልጣኞች ውዝግብ እንደምክያት ሊወሰድ አይገባም። ምክንያቱም እስከዛሬ ድረስ አሰልጣኞች ከተጠያቂነት ሲያመልጡ የሚታዩት በሚያቀርቡት የማያልቅ ምክንያት ስለሆነ ከእንግዲህ ወጥሮ መያዝ ያስፈልጋል።</p>


<p class="align-center"><a href="/Gazettas/Athena/info/Athena.sera.html">ንከአቴና መስከረም 07 ቀን 1995</a></p>

</body>
</html>	














