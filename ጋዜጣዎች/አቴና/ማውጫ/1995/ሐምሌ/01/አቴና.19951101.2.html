<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የጊዮርጊስና መብራት ይግባኝ ምላሽ አላገኘም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የጊዮርጊስና መብራት ይግባኝ ምላሽ አላገኘም</h2>


<p>ሊጠናቀቅ ስድስት ቀሪ ግጥሚያዎች ብቻ የቀረው የ1995 ዓ.ም የኢትዮጵያ ፕሪምየር ሊግ እግር ኳስ ውድድር ከአንድ ወር በኋላ የፊታችን ቅዳሜ ይጀመራል። ውድድሩ ቅዳሜ ተጀምሮ እሁድና ሐሙስ ከተደረገ በኋላ ይጠናቀቃል።</p>

<p>ብዙዎችን ሲያወያይና ሲያወዛግብ የነበረው የመብራትና ጊዮርጊስ ጨዋታም በድጋሚ እንዲካሄድ ተወስኗል። የሚሰጠው ፎርፌ በሶስተኛ ወገን ላይ ተፅዕኖ የሚያደርግ ከሆነ ጨዋታው እንዲደገም አይደለም በሚለው ቁልፍ ነጥብ የሁለቱ ቡድኖች ጨዋታ በድጋሚ እንዲካሄድ የፌዴሬሽኑ ውድድር የስነ ሥርአት ኮሚቴ ወስኗል። በኮሚቴው በማያያዝም ጨዋታው እንዲደገም በመደረጉ የመብራት ክለብ ጥፋተኛ ሆኖ አግኝቼዋለሁ በሚል 10 ሺህ ብር ለፌዴሬሽኑ ገቢ እንደሚያደርግና የጊዮርጊስ ክለብ በእለቱ ውጭ አውጥቻለሁ ካለም ኮሚቴው በግምት የሚወሰነውን የክፍያ መጠን እንዲከፍል ወስኖበታል።</p>

<p>ይሁንና ውድድርና ስነ ስርዓት ያሳለፈውን ውሳኔ ሁለቱም ክለቦች በመቃወም ይግባኝ ጠይቀዋል። ጊዮርጊስ ጨዋታው ሊደገም አይገባም ሲል መብራት በበኩሉ ጨዋታው ይደገም ግን የተጣለብኝ የገንዘብ ቅጣት ይነሳልኝ ሲል ጠይቋል። የክለቦቹ ጥያቄ አዎንታዊ ምላሽ ያገኛል የሚል ግምት በብዙዎች ዘንድ በሌላ ቢሆንም እስከ ትናንት ቀትር ፌዴሬሽኑ ለማግባት የሰጠው ምላሽ የለም። ይግባኙን ተመልክቶ ምላሽ የሚሰጠው አዲስ የስራ አስኪያጅ ኮሚቴ ነው ኮሚቴው የመጀመሪያ ስብሰባውን ያደረገው ባለፈው ቅዳሜ በመሆኑ ጉዳዩን አልተመለከተው ዛሬ ቀጣይ ስብሰባውን ያደርጋል ተብሎ ስለሚጠበቅና የሁለቱ ቡድኖች ጨዋታም ከቀናት በኋላ ስለማድረግ ከዚሃ በፊት ይግባኙ ምላሽ ማግኘት ስላለበት ኮሚቴው ዛሬ ውሳኔ ይሰጣል ተብሎ ይጠበቃል።</p>


<p class="align-center"><a href="/Gazettas/Athena/info/Athena.sera.html">ከአቴና ሐምሌ 1 ቀን 1995</a></p>

</body>
</html>	














