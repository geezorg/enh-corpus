<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኃያላኖቹ ግጥሚያቸውን በድል ጀመሩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኃያላኖቹ ግጥሚያቸውን በድል ጀመሩ</h1>


<p>አምና የተካሄደው የኢትዮጵያ ፕሪምየር ሊግ በጊዜ በመጠናቀቁ ሳቢያ ለረጅም ጊዜ ከሜዳ የራቀው የእግር ኳስ አፍቃሪ በጉጉት ሲጠብቀው የነበረው የኢትዮጵያ ፕሪሚየር ሊግ ውድድር ቅዳሜ እለት ተጀምሯል። ቅዳሜ እና እሁድ በአራት ከተሞች በተከናወነው ሰባት የአንደኛ ሳምንት የሊግ ግጥሚያዎች 27 ጐሎች ከመረብ ላይ አርፈዋል። ከእነዚህ 27 ጐሎች ውስጥ 23ቱ የተቆጠሩት በአዲስ አበባ በተካሄዱ አራት ጨዋታዎች ነው። በሁለቱ ቀን ጨዋታዎች የተቆጠሩ 27 ጐሎች እስከ ዛሬ በመክፈቻ ጨዋታ ከተቆጠሩት ሁሉ ቅድሚያውን የሚይዝ ሆኗል። በመክፈቻው ጨዋታ የጐሎቹ መብዛት ከተጠበቁት ቡድኖች ጋር ማሸነፍ ተዳምሮ የሊጉን ውድድር በድምቀት እንዲጀመር አድርጐታል።</p>

<p>በዘንድሮ የሊግ ውድድር ለቡና ፣ጊዮርጊስና መድን ልዩ ትኩረት ተሰጥቷል። ቡድኖቹ እንደተሰጣቸው ትኩረትም ተጋጣሚዎቻቸውን በጨዋታ የበላይነትና በሰፊ የግብ ልዩነት አሸንፈዋል። በተለይ ቅዱስ ጊዮርጊስ በሐረር ቢራ ላይ የተቀዳጀው የስድስት ለአንድ ድል ከአምስት ዓመት በኋላ ለመጀመሪያ ጊዜ ነው።</p>


<p>በዘንድሮ የኢትዮጵያ ፕሪሚየር ሊግ ከሚሳተፉት 14 ቡድኖች ውስጥ አምስቱ ለዚህ ውድድር የቀረቡት በአዲስ አሰልጣኝ ነው። ከነዚህም መሀል አራቱ የአዲስ አበባ ክለቦች ሲሆን አንዱ የድሬዳዋ ነው። መድን፣ ኒያላ፣ ቡና ብርሃንና ሰላምና ባቡር ናቸው። ታዲያ ከነዚህ ክለብ አሠልጣኖች ውስጥ አራቱ ባህር ማዶ ድረስ ተልከው የተማሩ ናቸው። ካሳሁን ስዩምና መኩሪያ ጀርመን ሀገር አስራት ደግሞ ኡጋንዳ ሄዶ ተምሯል። በተለይ መኩሪያና ስዩም የተማሩት አንድ ላይ ተልከው ነው።</p>


<p>ለአራት ዓመታት የ1995 ዓ.ም የፕሪሚየር ሊግ አንደኛ ዙር ውድድርን በመሀልና ረዳት ዳኝነት እንዲመሩ የተመደቡት ዳኞች 60 መሆናቸው ታውቋል። ይህ ቁጥር በሁለተኛው ዙር እንደሚጨምር ታውቋል። 52 ወንድ ስምንቱ ሴቶች ናቸው። ውድድሩን በመሃልና ረዳት ዳኝነት ከሚመሩት መሀል 14ቱ ኢንተርናሽናል 46ቱ ፌዴራል ማዕረግ ያላቸው ናቸው። ውድድሩን ለሚመሩት ለእነዚህ ዳኞች የጠቅላይ አልቢትር ኰሚቴ ባለፈው ሳምንት ለሦስት ቀን የቆየ ሴሚናር ሰጥቷል። በዘንድሮው ብቻ ሳይሆን በመሀልም ዳኝነት እንደሚመደቡ የደረሰን ዘገባ ያመለክታል። ዘንድሮ የዳኞች የውሎ አበል እንዲጨምር መደረጉም ታውቋል።</p>

<p>አምናና ዘንድሮ የፕሪሚየር ሊጉን የመክፈቻ ጨዋታ ያከናወኑት ባንኮችና መድና ናቸው። ሁለቱ ቡድኖች አምና ሁለት ለሁለት በሆነ ውጤት የተለያዩ ሲሆን የዓመቱን የመጀመሪያ ግብ ያስቆጠረውም ባንኮች ነበር። ዘንድሮ ግን መድን ባንኮችን 4ለ1 በሆነ ውጤት ከማሸነፉም በላይ የሊጉን የመጀመሪያ ግብ ለማስቆጠር ችሏል። ሁለቱ ቡድኖች በቅርቡ ባደረጉት ውድድር አበበ በቂላ ስታዲየም መለያየታቸው የእሁዱ ውጤት ያልተጠበቀ ነው።</p>


<p class="align-center"><a href="/Gazettas/Athena/info/Athena.sera.html">ከአቴና ጥቅምት 12 ቀን 1995</a></p>

</body>
</html>	














