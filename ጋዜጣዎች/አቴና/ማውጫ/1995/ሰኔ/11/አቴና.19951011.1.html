<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የጊዮርጊስና የመብራት ጨዋታ መወሰን አልተቻለም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የጊዮርጊስና የመብራት ጨዋታ መወሰን አልተቻለም</h2>


<p>እሁድ ዕለት በቅዱስ ጊዮርጊስና መብራት ሀይል መካከል መደረግ የነበረበት ግጥሚያ ሳይካሄድ ቀርቷል። ከ1990 ዓ.ም ጀምሮ እየተካሄደ ባለው የፕሪሚየር ሊግ ውድድር አንድ ቡድን መጥቶ ሌላው በመቅረቱ ግጥሚያው ሳይካሄድ ሊቀር የአሁኑ ለሁለተኛ ጊዜ ነው። ካሁን ቀደም በቡና እና ጉና ንግድ ቡድኖች መካከል መከናወን የነበረበት ግጥሚያ እንደዚህ የቡና ቡድን በስፍራው ሊገኝ ባለመቻሉ ሳይካሄድ ቀርቷል። በወቅቱ የቡና ቡድን ሳይገኝ የቀረው በትራንስፖርት ችግር ነው። ይህንንም ቀደም ብሎ ሊያሳውቅ በመቻሉ ጨዋታው በድጋሚ ሊካሄድ ችሏል።</p>

<p>ባለፈው እሁድ የመብራት ቡድን ጨዋታውን ለማከናወን ፍቃደኛ ሳይሆን የቀረው ሰባት ተጨዋቾችን ለብሔራዊ ቡድን አስመርጫለሁ። ስለዚህ በዚህ መሠረት ጨዋታውን ለማከናወን አልገደድም በሚል ነው። መብራት ይህን ሁኔታ ካለፈው ረቡዕ ጀምሮ ለፌዴሬሽኑ እንዳሳወቀና ጨዋታው እንዲዛወር መጠየቁን ገልጿል።</p>

<p>ፌዴሬሽኑ በበኩሉ መብራት ያቀረበው ምክንያት አሳማኝ አለመሆኑንና ለዋናው ብሔራዊ ቡድን የተመረጡት ተጨዋቾች ከአርብ ጀምሮ ወደቡድኑ እንዲሄዱ ፌዴሬሽኑ የፈቀደ በመሆኑ ግጥሚያውን አለማድረግ የሚችለው ከሦስት በላይ ተጫዋቾችን ሲያስመርጥ ብቻ መሆኑን በመግለፅ ግጥሚያውን ሊያደርግ እንደሚገባ ገልጿል። ይሁን እንጂ የመብራት ቡድን ሰባት ተጨዋቶቼ በእኔ እጅ የሉም በሚል ጨዋታውን ላለማከናወን በመወሰን እሁድ ዕለት ሳይገኝ ቀርቷል። በስፍራው የተገኘው የጊዮርጊስ ቡድን በህጉ መሠረት ለ30 ደቂቃ ያህል በሜዳው ላይ እንዲቆይ ከተደረገ በኋላ ጨዋታው በፎርፌ መጠናቀቁን ዳኛው ቢገልፁም ውጤቱን የሚያፀድቀው የውድድርና ስነስርዓት ኮሚቴ በትናንትናው ዕለት ውጤቱ ስለመፅደቁ ማረጋገጫ መስጠት ቢኖርበትም ሳይሰጥ ቀርቷል። የአርባ ምንጭ ጨርቃ ጨርቅ ቡድን ፎርፌ ሊሰት የሚገባው ውጤቱ እንዳይፀድቅ ትናንት የተቃውሞ ደብዳቤ አስገብቷል። በዚህም ሳቢያ ፌዴሬሽኑ ውድድርና ስነስርዓት በሁለቱ ቡድኖች ጨዋታ ውጤት ላይ ለመወሰን ተቸግሯል።</p>


<p class="align-center"><a href="/Gazettas/Athena/info/Athena.sera.html">ከአቴና ሰኔ 11 ቀን 1995</a></p>

</body>
</html>	














