<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያ የማለፍ ዕድል ጠበበ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኢትዮጵያ የማለፍ ዕድል ጠበበ</h2>


<p>የኢትዮጵያ ብሔራዊ እግር ኳስ ቡድን እሁድ ዕለት ከኒጀር አቻው ጋር ባደረገው የ24ኛው የአፍሪካ ዋንጫ ማጣሪያ ግጥሚያ ሁለት ለምንም ሲያሸንፍ በዚህ ምድብ ሌላ ግጥሚያ ደግሞ ጊኒ ላይቤሪያን ሁለት ለአንድ አሸንፋለች።</p>

<p>የ24ኛው የአፍሪካ እግር ኳስ ዋንጫ ማጣሪያ ግጥሚያ ሊጠናቀቅ የቀረው የአንድ ቀሪ ጨዋታ ብቻ ሲሆን ኢትዮጵያ ከምትገኝበት ከዚህ ምድብ ለማለፍ የተሻለ እድል ያላቸው በመጨረሻው ቀሪ ግጥሚያ እርስ በርስ የሚገኙት ኢትዮጵያና ጊኒ ናቸው። ሁለቱ ቡድኖች ይህን ቀሪ ግጥሚያ የሚያከናውኑት ከናከሪ ላይ በመሆኑ ጊኒ ምድቡን በመሪነት ለመጨረስ ጥሩ የተሻለ ዕድል አላት። ጊኒ በዚህ ጨዋታ አቻ መለያየት በራሱ በቂዋ ሲሆን ኢትዮጵያ ደግሞ ያላት ብቸኛ አማራጭ ማሸነፍ ነው። ምናልባት ኢትዮጵያ እሁድ ዕለት ከኒጀር ጋር ባደረገችው ግጥሚያ ኒጀርን በሰፊ ግብ ልዩነት አሸንፋ ቢሆን አቻ መለያየት በቂዋ ሊሆን ይችል ነበር።</p>

<p>ኢትዮጵያ እሁድ ዕለት በሜዳዋ ከኒጀር ጋር ባደረገቸው ግጥሚያ ያገኘቸው የሁለት ለምንም ድል የማለፍ ዕድሉ የጠበበ እንዲሆን አድርጓል ኢትዮጵያ በእሁድ ጨዋታ ለማሸነፍ የበቃችበት ጎል ያስቆጠረችው በ13ኛና በ50ኛው ደቂቃ ነው። ለኢትዮጵያ የመጀመሪያው ግብ ያስቆጠረው የኒጀሩ ሦስት ቁጥር አብዱ ላይ ነው። አብዱ ላይ ግቡን በራሱ ላይ ያስቆጠረው ዘጠኝ ቁጥሩ አንዱዓለም ንጉሴ በክንፍ እያታለለ መጥቶ ለግብ ያሻማውን ኳስ ለመከላከል ሲል ሚዛኑን ባለመጠበቅ ከኳሱ ጋር ተጋጭቶ ሲሆን ሁለተኛውን ግብ በፍፁም ቅጣት ምት ያስቆጠረው ደግሞ የኒያላው ኤርሚያስ ኪዳኔ ነው። እንደመጀመሪያው ሁሉ ለሁለተኛው ግብ መቆጠር ምክንያቱ የሙገሩ አንዱ አለም ነው። አንዱ አለም በኒጀር ፍፁም ቅጣት ምት ክልል ውስጥ እያታለለ ሳለ በኒጀር ተከላካይ በመጠለፉ ፍፁም ቅጣት ምቱ ሊሰጥ ችሏል። አንዱአለም በዕለቱ ለተቆጠሩት ግቦች ምክያት ከመሆኑም ሌላ ባለው አጭር ቁመትና አነስተኛ ኪሎ የኒጀር ተከላካዮችን ሲያስጨንቅ ውሏል። </p>

<p>የኢትዮጵያ ብሔራዊ ቡድን በሁለቱም የጨዋታ ክፍለ ጊዜ ግቦቹን ያገኝበት ሰዓት ሌሎች ተጨማሪ ግቦችን ለማስቆጠር በቂ ጊዜን የፈጠረለት ቢሆንም በተፈጠረለት ጥሩ አጋጣሚ ተጠቅሞ ተጨማሪ ግቦችን ሊያስቆጥር አልቻለም።</p>

<p>ቡድኑ በሁለቱም የጨዋታ ክፍለ ጊዜ በኳስ ቁጥጥር ከተጋጣሚው ልቆ ታይቷል። በሁሉም ክፍል ያሉ ተጨዋቶች በእንቅስቃሴ የበላይነትን ለመያዝ የሚቻላቸውን ሁሉ አድርገዋል። ይሁን እንጂ ባገኙት ብልጫ በመጠቀም ተጨማሪ ግቦችን ማስቆጠር አይደለም ጠንካራ የግብ ሙከራ ማድረግ አልቻሉ።</p>



<p class="align-center"><a href="/Gazettas/Athena/info/Athena.sera.html">ከአቴና ሰኔ 17 ቀን 1995</a></p>

</body>
</html>	














