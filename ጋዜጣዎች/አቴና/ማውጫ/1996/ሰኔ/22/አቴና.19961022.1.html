<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«በአቴንስ ኦሎምፒክ በኢትዮጵያኖች ጥርጣሬ አለኝ» ኬኒያዊው ፖልቴርጋት</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«በአቴንስ ኦሎምፒክ በኢትዮጵያኖች ጥርጣሬ አለኝ» ኬኒያዊው ፖልቴርጋት</h2>


<p>የአቴንስ ኦሎምፒክ ሊጀመር የቀረው ጊዜ ከ50 ቀን ያነሰ ነው። ነሐሴ 13 በሚጀመረው የአቴንስ ኦሎምፒክ በብዙዎቹ ዘንድ ቀነኒሳ በሚሳተፍበት ርቀት (5 እና 10 ሺህ) ኢትዮጵያ ከወዲሁ የወርቅ ሜዳሊያውን ወስዳዋለች የሚለው የአትሌቲክስ ኤክስፐርቶች አስተያየት በርክቷል።</p>

<p>ይሄም ሊባል የቻለው የቀነኒሳም ሆነ የሌሎች ወንድ አትሌቶች አቋም በጣም ከፍተኛ የመጠቀ መሆኑን በማየት ነው። በተለይ ቀነኒሳ ውድድሮቹን ብቻውን እየሮጠ ሪከርድ በመስበር መፈፀሙ የአቴንስ ኦሎምፒክ ውጤቱን ከወዲሁ በወርቅ ሜዳሊያ ለመተንበይ አላስቸገረም።</p>

<p>በሁሉም የአለም አቴሊቲክስ ኤክስፐርቶች ዘንድ የሚደመጠው ይሄው ነው ቀነኒሳ ከወዲሁ ወርቅ ወስዷል።</p>

<p>ባሳለፍነው ሳምንት መሰረቱን ከምንጊዜም የረጅም ርቀት ተቀናቃኞችን ኬኒያ ያደረገው አስተያየት ግን ሌላው አለም ስለ ኢትዮጵያና ኢትዮጵያውያን በአቴንስ ኦሎምፒክ ሊገኝ ይችላል ብሎ ከገመተው በጣም የተለየና ተቃራኒም ነው።</p>

<p>አስተያየቱን የሰጠው ኬኒያዊ ዝነኛ አትሌት ፖልቴርጋት ነው። ፖልቴርጋት «በቀጣዩ የአቴንስ ኦሎምፒክ ኢትዮጵያ ሊገጥማት የሚችለው መልካም ውጤት በጣም ያጠራጥረናል። ምክንያቱም በአሁኑ ወቅት በኢትዮጵያዊያን አትሌቶች ላይ የማየው አስደናቂ ፐርፎርማንስ ፈጽሞ አይቼው የማላውቀው ነው።</p>

<p>ሁሉም ነገር መሆን ያለበት ወቅቱን ጠብቆ ነው። ኢትዮጵያዊያን ግን ከወዲሁ ብዙ ውጤት እያግበሰበሱ ነው። በሌላ ውድድር ተደናቂ አቋማቸውን መጠቀማቸው ደግሞ በነሐሴ ወር ለሚጀመረው ኦሎምፒክ ውጤት ችግር ሊያመጣባቸው ይችላል። በቅርቡ እንኳን ቀነኒሳ ሁለት አስደናቂ ውጤቶችን በ10ና በ5 ሺ አስመዝግቧል።</p>

<p>አሁን ኢትዮጵያውያን እያደረጉ ያሉት ወቅቱን የጠበቀ አይደለም። በአቴንሱ ኦሎምፒክ ጥሩ ውጤት ያስመዘግባሉ ብዬ ለመናገር በርግጥም ይከብደናል። ከኢትዮጵያ ይልቅ እኛ (ኬኒያ) ወቅቱን ጠብቀን እየተጓዝን ነው። እናም ከኢትዮጵያ ይልቅ በአቴንስ ኦሎምፒክ ኬኒያን መጠበቅ ተገቢ ይመስለኛል» በማለት በአይነቱ ወጣ ያለ አስተያየት በውድድሩ ጊዜ በተቃረበበት ወቅት ሰጥቷል።</p>

<p>የቴርጋት አስተያየት በሁለት በኩል ማየትና መመዘን ይቻላል።አንድም ፐርፎርማንሳችሁን ከወዲሁ እያሳያችሁና ተጠቅማችሁ እየጨረሳችሁ ስለሆነ በአቴንሱ ውጤት አትጠብቁ ለማለት በሁለተኛ ትርጉሙም እንደ ኬኒያዊነቱና የአትሌቲክስ ባላንጣችን እንደ መሆናቸው በኢትዮጵያ ላይ በጣም በወሳኝ ሰዓት የስነልቦና ጦርነት መክፈቱን ይፋ ለማድረግ ባለሙያዎቻቸውን በሁለቱም ተገቢውን ትርጉም ሰጥተው በጥሞና ሊመረሙት ይገባል።</p>


<p class="align-center"><a href="/Gazettas/Athena/info/Athena.sera.html">ከአቴና ሰኔ 22 ቀን 1996</a></p>

</body>
</html>	
