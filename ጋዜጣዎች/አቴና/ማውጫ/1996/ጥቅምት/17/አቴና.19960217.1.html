<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ቅዱስ ጊዮርጊስ ለተጫዋቾች በታሪኩ ከፍተኛውን ሽልማት ሰጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ቅዱስ ጊዮርጊስ ለተጫዋቾች በታሪኩ ከፍተኛውን ሽልማት ሰጠ</h2>


<p>በሼህ መሐመድ አላሙዲን ከፍተኛ የገንዘብ ድጋፍ የኢትዮጵያ ፕሪሚየር ሊግና የአሸናፊዎች አሸናፊ ዋንጫ ባለቤት ለመሆን የቻለው የቅዱስ ጊዮርጊስ ስፖርት ክለብ፣ ለተጫዋቾቹ ከግማሽ ሚሊዮን ብር በላይ የገንዘብ ሽልማት ሰጥቷል።</p>

<p>ቅዳሜ ጥቅምት 14 ቀን 1995 በአዲስ አበባ ኤግዚቪሽን ማዕከል በተከናወነው የበዓለ አከባበር ሥነሥርዓት ላይ የተሰጠው ጠቅላላ ሽልማት 550ሺህ የሚደርስ ሲሆን፣ ለሽልማት ከዋለው የሼህ አላሙዲን ገንዘብ ሌላ ስምንት መቶ ሺህ ብር የሚወጣ ሬኖ አውቶቡስም ለክለቡ ተበርክቷል።</p>

<p>የገንዘብ ሽልማቱን የሰጡት የሼህ አላሙዲን ኩባንያዎች የሥራ ኃላፊዎች ሲሆኑ የአዲስ አበባ ከተማ ከንቲባ አቶ አርከበ እቁባይና የገቢዎች ሚኒስቴር ም/ሚኒስትር አቶ ተዘራ ወዳጆም በሥነሥርዓቱ ላይ ተገኝተዋል።</p>

<p>ሽልማቱን ያገኙት የስፖርት ክለቡ አባላት በእግር ኳስ፣ በመረብ ኳስና በክብደት ማንሳት የተሳተፉ ሲሆኑ የስፖርት ክለቡ ድጋፍ ሰጪ ሰዎችም ከተዘጋጀው ሽልማት ተቋድሰዋል። በዚህ ሥነሥርዓት ላይ ለተጨዋቾቹ የተሰጠው ከፍተኛው ሽልማት 25 ሺህ ብር ሲሆን ዝቅተኛው ሽልማት ሦስት ሺህ ድረስ ነው። ከዚህም ሌላ የረጅም ጊዜ የክለቡ ባለውለታዎች ለነበሩት ለኢንስትራክተር መንግሥቱ ወርቁ፣ ለአሸናፊ ሲሳይና ለዘርይሁን ሸንገታ ከሼህ አላሙዲን የተበረከተ ሀምሳ ሺህ የሚደርስ የገንዘብ ሽልማት ተሰጥቷቸዋል።</p>

<p>አራት ሺህ አምስት መቶ ገደማ የሚደርሱ ደጋፊዎች እንዳሉት የተነገረለት የቅዱስ ጊዮርጊስ ስፖርት ክለብ በተለይም የእግር ኳሱ ቡድን ከተመሠረተበት ከ1928 ጀምሮ፣ በኢትዮጵያ ሻምፒዮና 17 ጊዜ፣ በጥሎ ማለፍ ሻምፒዮና 10 ጊዜ በአሸናፊዎች አሸናፊ ውድድር 10 ጊዜ የዋንጫ ባለቤት መሆኑ ተወስቷል።</p>

<p>ጊዮርጊስ ዘንድሮ የፕሪሚየር ሊጉን ዋንጫ ለማግኘት የቻለው ሁለት የኬንያ ተወላጆችን በመቅጠሩ ሲሆን በፍፃሜውም ጨዋታ ለሙያቸው ያልተገዙ ዳኞች በፈፀሙት ቅሌት አማካይነት የፕሪሚየር ሊጉን ዋንጫ ከአርባ ምንጭ ጨርቃ ጨርቅ ቡድን መንጋጋ ፈልቅቆ ለመውሰድ ችሏል።</p>

<p>በዚሁ የፕሪሚየር ሊጉ አሸናፊነቱ ምክንያት ከዓመቱ የጥሎ ማለፍ ዋንጫ አሸናፊ ከኢትዮጵያ ቡና ጋር ለአሸናፊዎች አሸናፊ ዋንጫ ተጋጥሞ በደርሶ መልስ ኢትይጵያ ቡናን ስድስት ለባዶ በመቅጣት የዓመቱን የአሸናፊዎች አሸናፊው ዋንጫ ለመቀዳጀት ችሏል።</p>

<p>በቱጃሩ ሼህ አላሙዲን ኩባንያዎች ከፍተኛ የገንዘብ ድጋፍ የሚንቀሳቀሰው ቅዱስ ጊዮርጊስ በአሁኑ ወቅት ያለው የገንዘብም ሆነ የሰው ኃይል ብቃት አስተማማኝ ቢሆንም፣ የጊርዮርጊስ ብቻ ተመንጥቆ መውጣት ለሀገሪቷ እግር ኳስ የሚያስገኘው ፋይዳ አለመኖሩንና ተፎካካሪ ክለቦች እኩል እየጠነከሩ እስካልሄዱ ድረስ በጨዋታው ውስጥ የፉክክር ስሜት ስለሚጠፋ ውድድሩ ለዛ እያጣ እንዳይሂድና የሀገሪቱን ስፖርት ከማሳደግ ይልቅ የበለጠ እንዳይገድለው ሥጋት ያላቸው ወገኖች እንዳሉ ከስፖርት ቤተሰቡ የተሰበሰቡ አስተያየቶች ያመላክታሉ።</p>

<p>ይህ በእንዲህ እንዳለ የቅዱስ ጊዮርጊስ ተቀናቃኝ እንደሆነ ተደርጐ የሚነገርለት የኢትዮጵያ ቡና ክለብ እየተካሄደ ባለው በአዲስ አበባ ከተማ ዋንጫ ውድድር በብዙ ግብ እየተሸነፈ መሆኑ እየተነገረ ይገኛል።</p>


<p class="align-center"><a href="/Gazettas/Athena/info/Athena.sera.html">ከአቴና ጥቅምት 17 ቀን 1996</a></p>

</body>
</html>	














