<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የብሄራዊ ቡድን ተጫዋቾች ጥብቅ መመሪያ ተሰጣቸው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የብሄራዊ ቡድን ተጫዋቾች ጥብቅ መመሪያ ተሰጣቸው</h1>


<p>የኢትዮጵያ ብሄራዊ ቡድን ለ24ኛው የአፍሪካ ዋንጫ ማጣሪያ ከላይቤሪያ፣ ጊኒና ኒጀር ጋር ተደልድሏል። ወደ 40 የሚጠጉ ተጫዋቾች ተመርጠው በዝግጅት ላይ ናቸው። የመጀመሪያውን ጨዋታ ጳጉሜ 5/1994 ከሀገሩ ውጪ ያደርጋል። ቡድኑ ዝግጅቱን በአሰልጣኝ አሥራት ኃይሌና ሰውነት ቢሻው ማድረግ ከጀመሩ ሰነባብቷል። ለብሄራዊ ቡድን ዩጎዝላቪያዊ አሰልጣኝ ፌዴሬሽኑ ቢያመጣም አሰልጣኙ ባለፈው ጊዜ ብቅ ብሎ በአንዳንድ ሁኔታዎች ላይ ተነጋግሮ ወደ ጃፓን አምርቷል። አሰልጣኙ በወር እንዲከፈለው የፈለገው 18 ሺ ዶላር ሲሆን ፌዴሬሽኑ ግን ከ10ሺ ዶላር በላይ መክፈል እንደማይችል ማሳወቁም ተሰምቷል። ይሄ ብቻ ሳይሆን ፈረንጁ ለእያንዳንዱ የብሄራዊ ቡድን ተጫዋቾች ተመሳሳይ የሆነ ትሬኒንግ መስሪያ ትጥቅ እንዲሰጥ አዟል። አሰልጣኙን ያሳረፉት ግዮን ሆቴል ስለነበር ተጫዋቾቹንም በተመሳሳይ ጊዮን ሆቴል ተቀምጠው ልምምዳቸውን እንዲሰሩ ነበር ፍላጎቱ። በነዚህና በጠየቀው ደሞዝ መግባባት የቻሉ አይመስሉም። በዚህ የተነሳ እስካሁን ሊመጣ አልቻለም። ፌዴሬሽኑ ለብሄራዊ ቡድን ተጫዋቾች ሲመረጥሙሉ ትጥቅ ይሰጣል። ነገር ግን ያ ተጫዋች አንድ አመት ካልሞላው በድጋሚ ትጥቅ አይሰጠውም። ፈረንጁ ደግሞ ይህንን ስለማያውቅ ጭራሽ ተመሳሳይ የሆነ ትጥቅ ለልምምድ አዟል። ሁኔታው ፌዴሬሽኑን አበሳጭቷል። ምክንያቱም እንዴት ልምምድ መሥሪያ ያዘናል? የሚል ጥያቄም አላቸው። ብሄራዊ ሰሞኑን ከወጣት ቡድን ጋር ሁለት የወዳጅነት ጨዋታ ለማድረግ እቅድ ይዟል። እስካሁን ግን ከኳስ ጋር ትሬይኒንግ ሰርተው አያውቁም። እስካሁን በአካል ብቃት ሥራ ላይ ነው ያተኮሩት። ወጣት ቡድኑ ከ10 ቀን በኋላ ከዛምቢያ ጋር ለመጫወት ድሬዳዋ ስለሚሄድ በነሱ ቦታ ብሄራዊ ቡድን ሆቴል ተጠቃሎ እንደሚገባ ለማወቅ ተችሏል። አሁን እየሰሩ ባሉት የአካል ብቃት ልምምድ አብዛኞቹ ተጫዋቾች ተሰላችተዋል። በተለይ ደግሞ አሰልጣኝ አስራት ጊዮርጊስን በያዙ ጊዜ ስልጠናቸውን በከፍተኛ ሁኔታ ሲያደንቁ የነበሩትም ልጆች አሁን ፍቲንጉ አማሯቸው መጨረሻ እንደሚወጡ አብረው የተጓዙት ዶ/ር ኃይሌ በበኩላቸው ተጫዋቾቹን ሰብስበው "ማንም ሰው ሳይታመም ታምሜያለሁ በማለት ከቡድኑ ቢቀርና የሚያቀርበው የሐኪም ማስረጃም ተጣርቶ መጫወት የሚያስችለው ሆኖ ከተገኘ ከብሄራዊ ቡድን ብቻ ሳይሆን ከክለቡም ይታገዳል" የሚል ማስጠንቀቂያ አስተላልፈዋል። ይህም ሊሆን የቻለው ተጫዋቾቹ በሚሰጠው ስልጠና ተሠላችተው ጥለው እንዳይወጡ በመስጋት ነው። በተያያዘ ዜና አሰልጣኝ አሥራት ኃይሌ ዛሬ ማምሻውን ወደ አሜሪካ ስለሚበሩ እሳቸው እስኪመለሱ ድረስ ቦታቸው ላይ አቶ ሲሳይ ዘለቀ እንዲተኩ መወሰኑ ታውቋል። ይህ በእንዲህ እንዳለም የቡድኑ አሰልጣኞች የሴኔጋል ብሄራዊ ቡድን የሥልጠና መርሀ ግብርን እንደሚከተሉ ለተጫዋቾቹ አስረድተዋል።</p>


<p class="align-center"><a href="/Gazettas/Athena/info/Athena.sera.html">ከአቴና ሰኔ 18 ቀን 1994</a></p>

</body>
</html>	














