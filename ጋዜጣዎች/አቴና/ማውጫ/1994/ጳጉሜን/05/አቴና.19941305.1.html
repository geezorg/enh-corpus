<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ቅ/ጊዮርጊስ ለተጨዋቾቹ ዛሬ ሽልማት ይሰጣል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ቅ/ጊዮርጊስ ለተጨዋቾቹ ዛሬ ሽልማት ይሰጣል</h1>


<p>ቅ/ጊዮርጊስ ዛሬ ከሰዓት በኋላ በቅሎ ቤት አካባቢ በሚገኘው የክለቡ ጽ/ቤት አዳራሽ ውስጥ ለስፖርተኞቹ የገንዘብ ሽልማት ይሰጣል። የዘንድሮው ሽልማት ይሰጣል ተብሎ ተወርቶ የነበረው ከ1 ወር በፊት እንደነበር ይታወሳል። ዛሬ ከቀኑ 9:30 ጀምሮ በተዘጋጀው የሽልማት አሰጣጥ ሥነ ሥርዓት ላይ ክለቡ በአዲስ መልክ አዘጋጅቶ የሰጠውን የመታወቂያ ደብተር ይዞ ማንኛውም የቡድኑ ደጋፊ መገኘት እንደሚችል ክለቡ ይፋ አድርጓል።</p>

<p>የቅ/ጊዮርጊስ ቡድን ናዝሬት አዳማ ራስ ሆቴል ተቀምጦ ክረምቱን ሲዘጋጅ ሰንብቷል። ዛሬ ለሚደረገው የሽልማት አሰጣጥ ሥነ ሥርዓት ላይ ለመገኘት ታስቦ የየቡድኑ አባላት ትናንት ናዝሬትን በመልቀቁ አዲስ አበባ መግባቱ ታውቋል። ትልቁ ሽልማት 17 ሺህ ብር እንደሆነም ይነገራል። በአሁኑ ሰዓት ከቡድኑ ተጫዋቾች መካከል ስንታየሁ ጌታቸው (ቆጬ) ሰለሞን ግርማ(ልምጭ) እና ሙሉዓለም ረጋሣ ከቡድኑ ጋር ተቀላቅለው ዝግጅት አልጀመሩም። የሰለሞን ምክንያት በሕመም ሣይሆን እንዳልቀረ ተሰምቷል። ቆጬና ሙሉዓለም ግን ለምን ትሬይኒንግ እንደማይሰሩ አልታወቀም። ይህ በእንዲህ እንዳለ ጊዮርጊስ በአዲስ አመት ተጠናክሮ ለመቅረብ እንዲያስችለው ከተለያዩ አገሮች ፕሮፌሽናል ተጫዋቾችን በማስመጣት ላይ ይገኛል። በዚህ መሠረት የ24 ዓመቱ ኬንያዊ ላሞድያስ ዊልሰን ንዱንዳ የተባለው ተጫዋች ባለፈው ሣምንት ከቡድኑ ጋር ተቀላቅሎ ዝግጅቱን ጀምሯል። ንዱንዳ እ.ኤ.አ ከ1998-2001 ድረስ በኬንያ ጠንካራ ከሚባለው ለቱስካር ቡድን መጫወቱ ታውቋል። የቅ/ጊዮርጊስ ቡድን ኬንያ ውስጥ ተዘጋጅቶ በነበረው የምሥራቅ አፍሪካ የክለቦች ውድድር ላይ ንዱንዳ ለቱስካር ተሰላፊ እንደነበር ይነገራል። ኤጄ በመባል የሚጠራው በትውልድ ሴራሊዮናዊና በዜግነት አሜሪካዊው ፕሮፌሽናል ተጫዋችም ከቡድኑ ጋር ዝግጅቱን መጀመሩ ታውቋል። 2ቱም ተጫዋቾች ዝግጅት ላይ የሚያሳዩት ፐርፎርማንስ ጥሩ ሆኖ ካልተገኘ ከክለቡ እንደሚሰናበቱ ይፋ ሆኗል።</p>


<p class="align-center"><a href="/Gazettas/Athena/info/Athena.sera.html">ከአቴና ጳጉሜ 5 ቀን 1994</a></p>

</body>
</html>	














