<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ጊዮርጊሶች ከእሁድ ሽንፈት በኋላ ሽልማት ተሰጧቸው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ጊዮርጊሶች ከእሁድ ሽንፈት በኋላ ሽልማት ተሰጧቸው</h1>


<p>ከሙገር ሽንፈት በኋላ ጠቅላላ የቡድኑ ተጫዋቾች በመኖሪያ ካምፓቸው የሰበሰቡት አቶ አብነት ምክር አዘል አስተያየታቸውን ካጠናቀቁ በኋላ በሽንፈቱ ምክንያት የደፈረሰውን የተጫዋቾቹን ሰላም ይበልጥ ለማረጋጋትና ሃሳባቸው ሁሉ ወደ ቀጣዩ ኢንተርናሽናል ጨዋታ እንዲሆን ያደርጋል። አይምሮአቸውን ሊለውጥ ይችላል በሚል እሳቤ የኡጋንዳውን ካምፓላ ሲቲ በማሸነፍ ወደ ተከታዩ ዙር ካላፋችሁ ማበረታቻ ይሰጣችኋል በሚል ቀደም ሲል የተገባላችውን የ42ሺ ብር ሽልማት ማምሻውን ሰጥተዋቸዋል።</p>

<p>የኡጋንዳውን ካምፓላ ሲቲ በደርሶ መልስ አሸንፋችሁ ወደ ሁለተኛው ዙር ማለፍ ከቻላችሁ ለድካማችሁና ለውጤታችሁ የማበረታቻ ሽልማት ወደ ኪሳችሁ ወርወር እናደጋለን በማለት በገቡት ቃል መሠረት ከአቶ አብነት ገ/መስቀል የተሰጠው 20ሺ ብር አቶ አምባዬ ተክለብርሀን ለመስጠት ቃል የገቡት 20ሺ ብርና አንድ ስማቸው በትክክል ያልተገለፁ ደጋፊ በሰጡት 2ሺ ብር በድምሩ 42ሺ ብር ለ18 ተጫዋቾች ለሁለት አሠልጣኞች ለቡድኑ መሪና ለወጌሻው ተከፋፍሏል።</p>

<p>የቅዱስ ጊዮርጊስ ጊዜያዊ ቦርድ ከሳምንት በፊት በአደረገው መደበኛ ስብሰባ ላይ የማበረታቻ ሽልማቱ ለተጫዋቾቹ እንዲሰጥ ባስተላለፈው ውሳኔ መሠረት በኡጋንዳው የደርሶ መልስ ጨዋታ ላይ ለነበሩት 18 ተጫዋቾችና ለዋናው አሠልጣኝ ለእያንዳንዳቸው ብር 2300 ለምክትል አሠልጣኙ ደሳለኝ ገ/ጊዮርጊስና ለቡድን መሪው ብር 1900 እንዲሁም የቡድኑ ወጌሻ ለሆነው ለአቶ ዘላለም 1700 ብር የተከፋፈለ ሲሆን የቡድኑ ፕሮፓጋንዲስትና ትጥቅ ያዥ የሆነው አቶ ደበበ እንግዳወርቅ የሽልማቱ ተቋዳሽ ይሆናል ተብሎ ሲጠበቅ ስሙ በዝርዝሩ ውስጥ ባለመካተቱ ሊዘለል ችሏል።</p>

<p>የ42ሺ ብር የማበረታቻ ሽልማት የተሰጣቸው ጊዮርጊሶች የፊታችን እሁድ በመልስ ጨዋታ የቱኒዚያን ክለብ አሸንፈው ወደ ተከታዩ ዙር ማለፍ ከቻለ የተሻለ ሽልማት እንደሚጠብቃቸው በአቶ አብነት ገ/መሥቀል ቃል ተገብቶላቸዋል።</p>


<p class="align-center"><a href="/Gazettas/Athena/info/Athena.sera.html">ከአቴና ሚያዚያ 1 ቀን 1994</a></p>

</body>
</html>	














