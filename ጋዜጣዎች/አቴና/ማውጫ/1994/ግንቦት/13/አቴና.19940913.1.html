<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የዮጎዝላቪያው ብሄራዊ ቡድን ምክትል አሰልጣኝ ከ15 ቀን በኋላ ለድርድር ይመጣሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የዮጎዝላቪያው ብሄራዊ ቡድን ምክትል አሰልጣኝ ከ15 ቀን በኋላ ለድርድር ይመጣሉ</h2>


<p>የኢትዮጵያ እግር ኳስ ፌዴሬሽን ለዋናው ብሄራዊ የእግር ኳስ ቡድን የባህር ማዶ አሰልጣኝ ለመቅጠር በኢንተርኔት ማስታወቂያ ማሰራጨቱ ይታወሳል። ፌዴሬሽኑ በኢንተርኔት ያሰራጨውን ማስታወቂያ ተንተርሰው በርካታ አሰልጣኞች አስፈላጊ በሆኑት ጉዳዮች ላይ ስምምነት መድረስ ከተቻለ ብሔራዊ ቡድኑን የማሰልጠን ፍላጎት እንዳላቸው በአቀረቡት የቅጥር ማመልከቻ አሳውቀዋል።</p>

<p>ለፌዴሬሽኑ ቅርበት ካላቸው ምንጮች ለመርዳት እንደተቻለው ከ30 ያልበለጡ የተለያየ ሀገር ዜግነት ያላቸው አሰልጣኖች የቅጥር ማመልከቻና "ካሪኩለም ቪቴያቸውን" የስራና የትምህርት ማስረጃቸውን ለኢትዮጵያ እግር ኳስ ፌዴሬሽን ልከዋል። ፌዴሬሽኑ ከተላኩለት ማመልከቻዎችና የአሰልጣኖቹ የስራና የትምህርት ማስረጃዎች ውስጥ የኃላፊዎቹን ቀልብ የሳቡናፌዴሬሽኑ ያወጣውን የቅጥር መስፈርት በተሻለ ሁኔታ የሚያሟሉ ሶስት አሰልጣኞች ለመጨረሻው ማጣሪያ ማለፋቸው ታውቋል።</p>

<p>ከተገኘው ታማኝ ምንጭ ለማረጋገጥ እንደተቻለው ለመጨረሻ ማጣሪያ ያለፉት ሶስት አሰልጣኞች አንድ ከዮጎዝላቪያና ሁለት የጀርመን ዜግነትያላቸው አሰልጣኞች መሆናቸውን ለማረጋገጥ ተችሏል። እነዚሁ ለታማኝነታቸው ምንም ጥርጣሬ ውስጥ የማይከቱ ምንጮቻችን ጨምረው እንደገለፁልንለመጨረሻው ማጣሪያ ካለፉት ሶስት አሰልጣኞች ውስጥ የዩጎዝላቪያው ብሄራዊ ቡድን ምክትል አሰልጣኝ ጋር የሚያደርገውን ድርድር ካጠናቀቀ በኋላ በቀጣይ የጀርመን ዜግነት ካላቸውና በተለያዩ የአፍሪካ ሀገሮች በመዘዋወር ካሰለጠኑት አሰልጣኞች ጋር በየተራ በመወያየት በመጨረሻ የተሻለው መረጃና አፍሪካ ውስጥ በመስራት ጥሩ ውጤት ማስመዝገብ የቻለ እንዲሁም የእንግሊዝኛ ቋንቋ ችግር የሌለበትን የተሻለውን አሰልጣኝ ለብሄራዊ ቡድኑ መርጦ የሚመድብ መሆኑ ተደምጧል።</p>

<p>የኢትዮጵያ እግር ኳስ ፌዴሬሽን በቅርቡ የኮንትራት ስምምነት ከሚያደርገውና የብሄራዊ ቡድኑን የአሰልጣኝነት ወንበር ለሚረከበው የባህር ማዶ አሰልጣኝ በወር 12 ሺህ ማለትም በወቅቱ የዶላር ምንዛሪ ከ100 ሺህ ብር በላይ ደሞወዝ ለመክፈል እንዳሰበ ይነገራል። ይህ ማለት ግን ለአሰልጣኙ ለሟሟላት ግዴታ የሚገባውን መኖሪያ ቤት መኪናና የተለያዩ ጥቅማ ጥቅሞችን ሳይጨምር ማለት ነው። ይህ ደግሞ በወር 1 ሺህ ከሚከፍላቸው አሰልጣኞች ጋር ሲነፃፀር ልዩነቱ የሰማይና የምድርን ያህል ይሆናል።</p>


<p class="align-center"><a href="/Gazettas/Athena/info/Athena.sera.html">ከአቴና ግንቦት 13 ቀን 1994</a></p>

</body>
</html>	














