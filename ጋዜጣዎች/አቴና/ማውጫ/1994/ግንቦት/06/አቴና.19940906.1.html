<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ቅዱስ ጊዮርጊስ የአሸናፊዎች አሸናፊ ዋንጫንም ወሰደ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ቅዱስ ጊዮርጊስ የአሸናፊዎች አሸናፊ ዋንጫንም ወሰደ</h1>


<p>የ1994ዓ.ም ኢትዮጵያ ፕሪምየር ሊግ ሻምፒዮና፣ የአሸናፊዎች አሸናፊ የዋንጫ ባለቤት ኮከብ አሰልጣኝ የአመቱ ኮከብ ተጫዋች እነዚህ ሁሉ ጣምራ የድል አክሊሎች ያቀኑት በቅዱስ ጊዮርጊስ ክለብ ውስጥ ነው። ሻምፒዮናነትን በጊዜ ከማወጅ ባሻገር ድሉን ተለያየ አቅጣጫ ያጠናከረው የቅዱስ ጊዮርጊስ ቡድን በ1994 ዓ.ም የውድድር ዘመን የውጤት ገፀ በረከቱን በአዲስ መልክ ለማዋቀር ችሏል።</p>

<p>የፕሪምየር ሊጉን ሻምፒዮናነት ቀደም ብሎ በማጣጣም ቀጣይ የድል ምዕራፎቹን በአሸናፊዎች አሸናፊ ዋንጫ ላይ ለመቃረም የታደለው የጊዮርጊስ ቡድን እሁድ ዕለት መድንን 1ለ0 በሆነ ውጤት በመርታት የዋንጫ ባለቤት ለመሆን ችሏል። በሁለት ዙር አጠቃላይ ውጤት 3ለ1 መድንን ማሸነፍ የቻለው የጊዮርጊስ ቡድን በዚህ ዓመት ካገኛቸው ሁለት ዋንጫ ባሻገር ከቡድኑውስጥ ኮከብ አሰልጣኝ ተጫዋች ማስመረጥ መቻሉ ቀላል ነገር አይደለም።</p>

<p>በዕለቱ የዘንድሮው ዓመት የፍፃሜ ስነ ስርዓት ሲደረግ የጊዮርጊስ ቡድን የዓመቱን የውድድር ዋንጫ ከመውሰድም ባሻገር በኮከብነት ማዕረግየታጩትም አሰልጣኝና ተጫዋች የተዘጋጀላቸውን ሰርተፊኬትና የገንዘብ ስጦታ ተቀብለዋል። በፍፃሜው ውድድር ላይ ቅዱስ ጊዮርጊስና መድን ያደረጉት ፉክክር ያን ያክል ጠንከር ያለ ስሜትን ለመቀስቀስ ባይችልም ከዕረፍት መልስ የታየው የመሸናነፍ ፉክክር በመጠኑም ቢሆን ሻል ያለ ነበር። ለበርካታ ደቂቃዎች አቻ በሆነ የውጤት ምዕራፍ የተጓዙት ሁለቱ ቡድኖች ጨዋታው ሊጠናቀቅ አካባቢ የስንታየሁ ጌታቸው ግብ በመድን ቡድን ላይመቆጠሯ የግዴታ ውጤቱ እንዲለወጥ አስገድዶታል። ሆኖም የሁለቱ ቡድኖችእንቅስቃሴ ወደ ግብ ክልል ከሚሞከሩት ኳሶች የበለጠ በመሀል ሜዳ ላይ በጉልህ የሚንፀባረቀው የኳስ አርት ትልቁን ድርሻ ወስዷል።</p>

<p>ባልታሰበ ቅፅበት የኢትዮጵያ ክለቦች ዋንጫን ማግኘት በመቻሉ አዲስ የውጤት ምዕራፍ ለመክፈት ዳር ዳር ብሎ የነበረው መድን የአሸናፊዎች አሰናፊ ዋንጫ የሚያገኝ ከሆነ ለተጫዋቾቹ የሞራል ማበረታቻ ሊሰጥ እንደበር መነገሩ የሚታወስ ነው። ሆኖም በሁለቱም የመልስ ጨዋታዎች መሸነፉ ጉጉቱ በማለዳ የጨለመ እንዲሆን አድርጎታል። ከዚህ የማጠቃለያ ውድድር የበለጠ ከፍተኛ ጉጉትን አጭሮ የነበረው የኮከብነት ማዕረግ የሚያቀናጀው ምርጫ ሲሆን በመስፈርቱ መሠረት ለኮከብነት የታጩትን ወገኖች አጠቃላይ የምርጫ እይታቸው ከጊዮርጊስ ያፈነገጠ አልነበረም። በዘንድሮው ውድድር ቡድኑ ተደራራቢ ድል እንዲቀዳጅ ያደረገው ወጣት አሰልጣኝ ስዩም ከበደ ክለቡ የውጤት እፍታ ግንባር ቀደሙን ስፍራ ለመቀዳጀት ችሏል። "እኔን የሚያጓጓኝ የኮከብነት ማዕረግ ሳይሆን በሙያው የዳበረ እውቀት በማሰባሰብ ለሀገሪቱ ስፖርት ጉልህ አስተዋፅኦ ማበርከት ነው" ያለው አሰልጣኝ ስዩም ከበደ ቅዱስ ጊዮርጊስ በ1994 ዓ.ም የውድድር ዘመን በተቀዳጀው ድል መርካቱን ገልጾ በቀጣዩም ጊዜ ለዚህ የተሻለ ቅንጅትመፍጠር ከሀገር አቀፍ አልፎ ኢንተርናሽናል ውድድሮች ላይ ክለቡ ውጤታማ ሊሆን የሚችልባቸውን ስትራቴጂ መንደፉ ግንባር ቀደም ተልዕኮው እንደሚሆን ገልጿል።</p>


<p class="align-center"><a href="/Gazettas/Athena/info/Athena.sera.html">ከአቴና ግንቦት 6 ቀን 1994</a></p>

</body>
</html>	










