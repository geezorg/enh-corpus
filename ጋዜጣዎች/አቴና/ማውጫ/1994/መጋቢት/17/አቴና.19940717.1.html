<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ጊዮርጊሶች ከድል መልስ ትናንት አዲስ አበባ ገቡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ጊዮርጊሶች ከድል መልስ ትናንት አዲስ አበባ ገቡ</h1>


<p>ካምፓላ ሲቲዎች የቅዱስ ጊዮርጊስን በር ጥለው ለመግባት ይችሉ ዘንድ ያልፈነቀሉት ድንጋይ አልነበረም ነው የተባለው። ሆኖም እንደሰንሰለት የጠነከረውን አጥር የሚሰብር ባለመገኘቱ የተጋጣሚ ቡድን ተጫዋጭቾች ከንፈር መምጠጥ ብቸኛ አማራጫቸው ነበር። በፕሪምየር ሊጉ ውድድር ላይም ቢሆን በርካታ ግብ ያልተቆጠረባቸው ክለቦች ስሌት ሲነደፍ ቅዱስ ጊዮርጊሶች ግንባር ቀደም መሆናቸው የተከላካዮቻቸውን ብርታት ያሳያል። ወለም ዘለም ሳይሉ ባለ በሌለ ሙሉ መስዋዕትነት በራቸውን ማስፈተሽ ያልፈቀዱት የጊዮርጊስ ተከላካዮች በኡጋንዳ ጋዜጦች ሳይቀር ተወድሰዋል። "እነርሱ የሰሩት አጥር ብርቱ ያንን ሰብሮ የሚገባ በሳል አጥቂ አልተገኝ ማለቱ ደግሞ ካምፓላ ሲቲን በግብ ጥማት እንዲደርቅ አድርጎታል። ይህ የሚያሳየው የጊዮርጊስ ተከላካዮች ብርታት ነበር" በማለት ጋዜጣው ከውድድሩ መጠናቀቂያ በኋላ በነጋታው ባወጣው ዘገባ ላይ ገልጿል። ዘሪሁን ሸንገታ እንደዚህ ዓይነት የጠንካራነትን ክብር ከተጎናፀፈው ክፍል የሚደመር ኃላፊነት ያለው ሲሆን ከዚህ ባሻገር የቡድኑ አምበል ነበር።</p>

<p>"እኔ ወሰን በሌለው የደስታ ማዕበል ውስጥ ነኝ። እረክቻለሁ፤ ከዚህ ባሻገር ደግሞ የቱኒዚያን ክለብ አሸንፈን ወደ ተከታዩ ዙር ብናልፍ ዳግም እንደተወለድኩ ነው የማስበው" ይላል። አመለ ሸጋነቱ ሁሉም የጊዮርጊስ ደጋፊዎችን ፍቅር እንዲሸምት አድርጎታል። ማንም ቢሆን "ዘርዬ" እያሉ ነው የሚጠሩት። ከለስላሳ ፀባዩ ባሻገር ለክለቡ ውጤት መገኘት የሚያደርገው ከፍተኛ ተጋድሎ ለመለያው ፍቅር እንዲገዛ ያደረገው በመሆኑ የበርካቶችን ፍቅር በአጭር ቅፅበት ለመሸመት ችሏል። ለቡድኑ ውጤት ማማር ትልቁን ድርሻ የተወጡት ሁሉም የቡድኑ ልጆች ናቸው። የሚለው ዘሪሁን ሸንገታ "ጊዮርጊስ ሁሌም በማሸነፍ ራዕይ የታቀፉ ልጆች ስላሉት ወደፊትም ያሸንፋል" የሚል ድምዳሜ ላይ ደርሷል።</p>



<p class="align-center"><a href="/Gazettas/Athena/info/Athena.sera.html">ከአቴና መጋቢት 17 ቀን 1994</a></p>

</body>
</html>	














