<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በብሔራዊ ሊጉ ውድድር ጊዮርጊስ ተሸነፈ ቡና መሪነቱን ያዘ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በብሔራዊ ሊጉ ውድድር ጊዮርጊስ ተሸነፈ ቡና መሪነቱን ያዘ</h1>


<p>ዘንድሮም መድን ገና በጠዋቱ ከግርጌ ወርዷል።የአሸናፊነት ሽታ ወደ ደጃፋ ሳይዞር። ኒያላ እሁድ ዕለት 3ለ0 በሆነ ውጤት ሲያሽነፈው ውጤቱን ለማጥበብ የሚደረገው ሙከራ የተሳካ ስላልነበረ የሰፋውን ልይነት ለማውራርድ አልቻሉም። በርካታ ተጫዋቾችን አሰባስቦ አፍ ውስጥ የገባው መድን ደካማ ጐኑን የሚጠግንለት ባለመገኘቱ ከባንክ ጋር በተጋራት ብቸኛ ነጥብ የተራቆተ የነጥብ ኮሮጆውን በራፉ ላይ አስቀምጧል። በሶስተኛው ላምንት የፕሪምየር ሊጉ ውድድር እሁድ ዕለት አዲስ አበባ ላይ በ8 ሰዓት የተገናኙት መድንና ኒያላ ኤርምያስ ኪዳኔ ባስቆጠራቸው ሁለት ግቦች በኒያላ መሪነት ዕርፍት ወጥተዋል። በተለይ ኤርምያስ ከርቀት መጥኖ መረብ ላይ ያሳረፉት ሁለትኛ ግብ በ1994 ዓ.ም በፕሪምየር ሊጉ ውድድር ከትቆጠሩት ድንቅ ግቦች ውስጥ ቀዳሚ ስፍራ የሚሰጣቸው ናት። ከሁለት ጨዋትዎች ሽንፈት በኋላ የመጀመሪያውን ሙሉ ነጥብ ለማግኘት የታደለው ኒያላ ከዕረፍት መልስም አንድ ግብ በማከል የተከላካዮቹ ኃላፊነት ግምት ውስጥ ሳይወድቅ ከነጥብ ስንትረዡ ላይ ሶስት ነጥብ ለማኖር ችለዋ። በመበላለጣቸውን ይፋ ያደረገው የግብ ልዩነት በእንቅስቃሴ በመታገዙ ባለፈው መሀል ሜዳ ላይ ብቻ ይውተረተር የነበረው የኒያላ ብድን ወደ ግብ እንዳይደርስ የክለለው አይንጥላ የተገፈፈለት ይመስላል።</p>

<p>የ1993 ዓ.ም የፕሪምየር ሊጉ ድረብርብ ድል ባለጽጎቹ መብራት ኃይልች 2ለ1 በሆነ ውጤት ያሸነፉ እንጂ ልብ የሚያንጠለጥለው አጨዋውታቸው እንደፊቱ አልነበረም። ተጋጣሚውም የወንጂ ብድን ተጫዋቾች ልጅነታቸው ለቅልጥፍና እንጂ ለውጤት አረዳቸውም። ቅንጅታቸው የላላ ከመሆኑም ባሻገር አጨራረስ ላይ ያለበቸው ድክመት ከወዲሁ ካልተመረመር አድጋው የከፋ ነው የሚሆነው። ምንም እንኳን ሜዳቸውንና ድጋፊያቸውን ማስፋራሪያ በማድረግ ከአረባ ምንጭ ላይ የወሰዷት ነጥብ ብትኖርም ከወዲሁ ካላከሉበት /ሰዓት ቆሞ አይጠብቅም/ ነውና ተርቱ አስልጣኝ ከማል ከባድ የቤት ሥራ አለባቸው። መብራር ኃይሎች የወንጂን ከፍተት ምን እንደነበር ለማወቅ ጊዜ ባይወስድበቸውም የምትነከባለለውን ኳስ በመግፋት ተጋጣሚ ደጃፍ ላይ ደርሰው ውጤታማ ግብ ያስቆጠሩት ሁለት ብቻ ነው። በ12ኛው ደቂቃ ተክሌ፣ በ46ኛው ደግሞ ዩርዳኖስ ያስቆጠሯቸው ግቦች ለመብራት አሸናፊነት የረዱት ውጤቶች ናቸው። የቀዘቀዘ ስሜት እላያቸው ላይ እንደ ፈሰሰባቸው ለማወቅ ብዙም የማያስቸግሩት መብራቶች የማያስቸግረው ቡድን የ90ደቂቃ ተፎካካሪያቸው ሆኖ ነበር። እንደ ጠንካራ ማገር የሚወደሰው አንዋር ሲራጅ በእናቱ ሞት ምክንያት መሰለፍ ባይችልም የተከላካይ መስመሩ ብዝም ፈተና አልበዛበትም። ነብስ ይማር፤</p>

<p>ወደ ሰሜኑ የሀገራችን ክፍል ያመራው ቡና ከትራንስ ጋር በነበረው ጨዋታ አቻ በሆነ ውጤት በመለያየቱ የመሪነቱን ስፍራ ለመረከብ ችሏል። «ክሌሎች በሜዳቸው እጅ አይሰጡም» የሚለው አባባል አዲስ አበባዎችን በርገግ የሚያደርግ ቢሆንም ቡና ከሜዳ ውጪ የተሻለ ነገር ይዞ መምጣት በመቻሉ በመሪነት ኮርቻ ላይ ለመፈናጠጥ ችሏል። ሰባት ነጥቦች ወደ መሪነት ስፍራ ያንቀሳቀሱት የቡና ቡድን የፊታችን ሐሙስ በሜዳው ላይ አዋሳን ስለሚገጥም ተጠቃሚነቱ የበለጠ የጎላ ይሆናል። ቡና ከሜዳው ውጪ ማሸነፍነፍና አቻ መውጣት በመቻሉ በአቅሙ ከውዲሁ ለመኩራራት አመቺ መንገድ ፈጥሮለታል። እሁድ ዕለት በአዲስ አበባው ስታዲየም የተሰበሰው የቡና ደጋፊ ውጤቱን በናፍቆት ሲጠባበቅ ቆይቶ አቻነቱን ሲሰማ ቢደስተም በአንፃሩ የጊዮርጊስ ሽንፈት እንደተደመጠ የታየው ፈንጠዝያ ከጓጉለት ውጤት በላይ ነበር። በሶስት ሳምንት ውድድር ብና ይመራል።</p>

<p>የሊጉ እንግፋ የሆኑው ኒያላን በጠዋቱ አንገቱን ያስቀለሱት ጊዮርጊሶች መድንንም በመድገም ነጥባቸውን ማሰባሰብ በመቻላቸው የደጋፊው ድስታ ልዩ ነበር። ሆኖም እሁድ ዕለት ለመልከ ቀናዎቹ የድሬ ምድር የነፍስው ውጤት ድስታው በቅፅበት መርዶ እንዲቀመጥ አድርጎታል። ዘጠናውን ደቂቃ የጨዋታ ክፍለ ጊዜ እኩል በመግመስ አንድ አንድ ግቦችን ከመረብ በማሳረፍ የባቡርን ውጤት ያደመቀው አህመድ ጁንዲ ከድሉ በኋላ በስታዲየሙ ተሰብስቦ ወሰን የለሽ ደስታውን ሲገልፅ ለነበረው ደጋፊ አፀፋዊ ምላሽ ሰጥቷል። የውጤቱንም ዜና በትኩሱ በአዲስ አበባ ስታዲየም የሚከታተለው ተመልካች ሀዘንና ደስታን ታጋርቶ ሲለያይ የጊዮርጊስ ደጋፊዎች እንደዛ በውጤት የሚቦርቁትን የቡና ድጋፊዎችን ከማየት ይልቅ አንገትን ቀለስ አድርጎ መሬቱ ላይ የፈሰሱትን ጠጠሮች እየቆጠሩ ወደ መኖሪያ ቤት ማምራት ብችኛ አማራጭ ነበር።</p>

<p>ከዚህ በተጨማሪ አዳማ ከነማ በሜዳው ከባንክ ጋር 1ለ1 በሆነ አቻ ውጤት ሲለያዩ የበለጠ ተጠቃሚነቱን ያገኘው ባንክ ነጥብ ላለ መጣል አመቻ ሁኔታን ፈጥሮለታል። ሙሀር አርባ ምንጭ ጨርቃ ጨርቅን 2ለ0፣ አዋሳ ከነማ ከጉና 1ለ1 በመለያየት የሶስትኛ ሳምንት የውድድር መርሀ ግብራቸውንቋጭተዋል። የአራተኛ ሳምንት የኢትዮጵያ ፕሪምየር ሊግ ውድድር ነገ ይቀጥልና አዲስ አበባ ላይ በ10 ሰዓት መብራት ከመድህን በ12 ሰዓት ቅዱስ ጊዮርጊስ ከአዳማ ከነማ፣ መቀሌ ላይ ትራንስ ከአርባ ምንጭ ጨርቃ ጨርቅ፣ ድሬደዋ ባቡር ከኒያላ፣ አምቦ ሙገር ከወኒጂ ጋር ይጫወቱና በማገስቱ ሐሙስ አዲስ አበባ ላይ በ10 ሰዓት ባንኮች ከጉና በ12 ሰዓት ኢትዮጵያ ቡና ከአዋሳ ጋር ተጫውተው የአራተኛው ሳምንት የፕሪምየር ሊጉ ውድድር ይቋጫል።</p>


<p class="align-center"><a href="/Gazettas/Athena/info/Athena.sera.html">ከአቴናጥቅምት 20 ቀን 1994</a></p>

</body>
</html>	














