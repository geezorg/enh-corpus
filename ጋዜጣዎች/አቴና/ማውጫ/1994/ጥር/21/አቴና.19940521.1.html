<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ቅዱስ ጊዮርጊስ የሚቀጥረውን የውጭ አሠልጣኝን በተመለከተ የመጨረሻ ውሳኔ ላይ ለመድረስ ዛሬ ስብሰባ ይቀመጣሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ቅዱስ ጊዮርጊስ የሚቀጥረውን የውጭ አሠልጣኝን በተመለከተ የመጨረሻ ውሳኔ ላይ ለመድረስ ዛሬ ስብሰባ ይቀመጣሉ</h1>


<p>የቅዱስ ጊዮርጊስ ቡድን የባህር ማዶ አሠልጣኝ አወዳድሮ ለመቅጠር ሲያደርገው የነበረው ጥረት ዛሬ በሚደረገው ስብሰባ የመጨረሻ ውሳኔ ያገኛል ተብሎ ይጠበቃል። ክለቡ ለመላው ዓለም በኢንተርኔት ባሰራጨው የአሠልጣኝ ቅጥር ማስታወቂያ ብዛት ያላቸው የተለያዩ ሀገር ዜግነት ያላቸው አሰልጣኞች ፍላጎት እንዳላቸው በመግለፅ ማመልከቻቸውን አቅርበው የመጨረሻውን ውሳኔ በመጠባበቅ ላይ ናቸው።</p>

<p>ከክለቡ አካባቢ በተገኘው ዜና መሠረት እስከ አሁን ያላቸውን መረጃና ማመልከቻ በማያያዝ ክለቡን ለማሠልጠን ጥያቄ ካቀረቡት ብዛት ያላቸው አሠልጣኞች ውስጥ ለመጨረሻው ምርጫ አሥር አሠልጣኞች ቀርበው በተቋቋመው ልዩ ኮሚቴ ማጣራት እየተደረገባቸው ይገኛሉ።</p>

<p>ቅዱስ ጊዮርጊስን ለማሠልጠን ብቃቱም ሆነ ፍላጎቱ አለን ብለው መረጃቸውን ማመልከቻቸውን እንዲሁም እንዲሟላላቸው የሚፈለጉትን ደሞዝና የጥቅማ ጥቅም ጥያቄ ችሎታቸውና እስከዛሬ ያስመዘገቡትን ውጤት በተመለከተ ጥንቃቄና አስተዋይነት በተሞላበት መንገድ የማጣራቱ ሥራ በማከናወን ላይ የሚገኙት ኢንስርራክተር መንግሥቱ ወርቁ አቶ ንጉሴ፣ አቶ ንዋይ፣ አቶ አስፋው ከበደ ናቸው።</p>

<p>የማጣራቱ ሥራ እንዲያከናውኑ በሚል የተቋቋመው ልዩ ኮሚቴ ዛሬ በሚያደርገው ስብሰባ ላይ የመጨረሻውን ተመራጭ የቅዱስ ጊዮርጊስ አሠልጣኝ መርጠው በማውጣት ለውሳኔ ወደ ቦርዱ እንደሚያቀርቡ ታውቋል። ቦርዱም ከአሠልጣኞች የቀረበለትን ምርጫ በድጋሚ ከመረመረና ካየ በኋላ የመጨረሻውን ውሳኔ በማስተላለፍ የቅጥር ስምምነት (ውል) እንደሚፈፀም ታውቋል።</p>


<p class="align-center"><a href="/Gazettas/Athena/info/Athena.sera.html">ከአቴና ጥር 21 ቀን 1994</a></p>

</body>
</html>	














