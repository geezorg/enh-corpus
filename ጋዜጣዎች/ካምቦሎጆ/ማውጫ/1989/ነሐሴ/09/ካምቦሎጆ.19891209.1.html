<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኃይሌ ገ/ሥላሴ የራሱን ሪኮርድ አሻሻለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ኃይሌ ገ/ሥላሴ የራሱን ሪኮርድ አሻሻለ</h1>
<h2 class="align-center">ኬንያዎች እጅ እንዲሰጡ አደረገ</h2>


<p>የአቴንሱ የዓለም ሻምፒዮን በተጠናቀቀ በሶስት ቀናት ጊዜ ውስጥ በዙሪክ በተካሄደው የዓለም ታዋቂ አትሌቶች በተሳተፉበት ውድድር ጀግናው ኢትዮጵያዊ ኃይለ ገ/ሥላሴ በራሱ ተይዞ የነበረውን የአምስት ሺህ ሜትር ውድድር ሪከርድ በመስበር የዓለምን ሕዝብ ጉድ አሰኝቷል። የ24 ዓመቱ ኃይሌ በራሱ ተይዞ የነበረውን ሪከርድ በሶስት ሴከንድ በማሻሻል የቅርብ ተፎካካሪውን ዳንኤል ኩመንን አስከተሎ የገባው በ12፡41፡24 ሴከንድ ሲሆን ከኃይሌ ጋር ግብ ግብ መግጠም ያላስቻለው ኩመን ሁለተኛ ሌላው ኬንያዊ ፖል ኪርጋት ደግሞ በ12፡49፡87 ሶስተኛ ወጥተዋል። በዚህ ውድድር ኃይሌ በአሸናፊነቱ 50 ሺህ ዶላር የተሸለመ ሲሆን አዲስ ሪከርድ ላስመዘገበበት ደግሞ አንድ ኪሎ ግራም የሚመዝን ወርቅ ተሸልሟል። በዚህ የዙሪክ ውድድር ሪከርድ ካሻሻሉ አንድ መቶ ሺህ ዶላር ሊሸለሙ ቃል የተገባላቸው የአንድ መቶ ሜትር ተወዳዳሪዎች የቲሪንዳዱ ኦቶን በልዳን እና አሜሪዳዊው ሞሪን ግሪስ ተወዳድረው 9፡84 የሆነውን ሪኮርድ ሳያሻሽሉ ቀርተዋል። ውድድሩን ያሸነፈው ናምቢያዊው ፍራንኮ ፍሬዲሪክ ሲሆን ሞሪንግሪስ ሁለተኛ የሪከርዱ ባለቤት ካናዳዊው ዶናታን ቤይሊ ሶስተኛ ወጥተዋል። ላለፉት 16 ዓመታት በእንግሊዛዊው ሰባስቲያን የተያዘውን የ800 ሜትር ሪከርድ በትውልድ ኬንያዊ በዜግነት ዴንማርካዊ የሆነው ዊልሰን ኪፕከታ በመስበር አዲስ ሪከርድ በማስመዘገብ 50 ሺህ ዶላር እና አንድ ኪሎ ግራም ወርቁን የወሰደ ሲሆን በ100 ሜትር ናምቢያዊው ፍራንኮ ፍሬዲሪክ በ1500 ሜትር ሂሻም አስጋሩዥ በሴቶች 100 ሜትር የጀማይካዋ ሜርዲ ኖቲ አሸናፊ ሆነዋል። ይህ ዕንቁ ልጃችን የጀግናው ኃይሌ ገ/ሥላሴ ተደጋጋሚ ድል ሲታይ እሱን ለመፎካከር በውድድር መድረኮች ሲገናኙ የቆዩትን የኬኒያ አትሌቶች እጅ እንዲሰጡ አስደርጓቸዋል።</p>

<p class="align-center"><a href="/Gazettas/Kambolojo/info/Kambolojo.sera.html">ካምቦሎጆ ነሐሴ 9 ቀን 1989</a></p>

</body>
</html>	
