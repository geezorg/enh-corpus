<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>መብራት በሰፊ የጎል ልዩነት አሸነፈ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

 
<h1 class="align-center">መብራት በሰፊ የጎል ልዩነት አሸነፈ </h1>

<h2 class="align-center">የሚቀጥለው ተጋጣሚው የመድን እና የጉና አሸናፊ ነው</h2>


<p>ክልል አስራ አራትን ወክለው በሱፐር ሊጉ በመካፈል ላይ ከሚገኙት አራቱ ክለቦች መካከል አንዱ ቡድን ወደ ክልሉ ይመለሳል። ሌሎቹ ሶስት ክለቦች ከተማ ለከተማ እየተዘዋወሩ ዓመቱን በሙሉ ይጫወታሉ የሌሎቹ ክልሎች ተካፋይ ቡድኖች ተለይተው በይፋ ታውቀዋል። የአዲስ አበባዎቹ በትላንትናው እና በዛሬው ጨዋታቸው በይፋ ተለይተው ይታወቃሉ ለዋንጫው ለመቅረብ ብቻ ሳይሆን ተዘዋውሮ ከመጫወቱ ውጭ ሆኖ ላለመገኘት አራቱን ክለቦች ሊያሳስባቸው በቅቷል። ምክንያቱም ጨዋታው ጥሎ ማለፍ በመሆኑ አንድ ጊዜ ከተሸነፉ ከውድድሩ ውጭ ስለሚያደርጋቸው ነው የዚህ ዋንጫ አሸናፊ የሆነው ክለብና ሁለተኛ ሆኖ ለዋንጫ የቀረበው ቡድን በአፍሪካ የክለቦች ሻምፒዮና ተካፋይ ይሆናል አስቀድሞ ተካፋይ መሆኑን ያወቀው የወላይታ ቱሳ ቡድን ሲሆን ሶስት ቡድኖች በክለብ ሻምፒዮና ይካፈላሉ ማለት ነው። ወጪአቸውም የሚችሉት ራሳቸው ናቸው ውድድሩን የሚያደርጉት በዚህ ዓመት ውስጥ ሲሆን የደረሳቸው ክለብ ታህሳስ ወር ላይ ይታወቃል። በሱፐር ሊጉ ውድድር ላይ ኮከብ ተጫዋች ኮከብ ጎል አግቢ ኮከብ አልቢትር ይመረጣል። ለጊዜው ግንበአምናው የክልል አስራ አራት ውድድር ላይ ኮከብ ተብለው እንደተመረጡት በሱፐር ሊጉ ላይ ኮከብ ለሚሆኑት የሚሰጣቸው በግልፅ ሊታወቅ አልቻለም ስፖንሰር ያደረገም ለጊዜው እንደሌለ ታውቋል። ከትላንትናው ጨዋታ ሌላ የመብራት ኃይሉ ኤልያስ ጁሐርና የቡናው አሰግድ ተስፋዬ ሰባት ሰባት ጎሎችን አስቆጥረዋል። ይህም ያገቡት ግብ እንደሚቆጠርላቸው ተነግሯል። ክልሎቻቸውን ወክለው በሱፐር ሊጉ ላይ ተካፋይ በመሆን ላይ የሚገኙት ክለቦች ደህና እንቅስቃሴም ሲያደርጉም ታይተዋል በአካል ጥንካሬ ላይ ጥሩ ናቸው ችሎታቸውም ጥሩ በመሆኑ አንዳንድ ተጫዋቾች በሚያሳዩት እንቅስቃሴ አድናቆት እየተሰጣቸው ነው። የሚጎድላቸው ነገር ቢኖር የጨዋታ ልምድና ለሜዳው እንግዳ መሆናቸው ብቻ ነው።</p>

<p>ይህ በእንዲህ እንዳለ በትላንትናው ዕለት የሱፐር ሊጉ ውድድር ቀጥሎ የዋለ ሲሆን መብራት የአዋሳ ከነማን 5ለ0 አሸንፏል። የሚቀጥለው ተጋጣሚው ዛሬ ከሚጫወቱት ከመድን እና ከጉና አሸናፊ ጋር ሲሆን ለህትመት በመግባታችን ውጤቱ ባይደርሰንም የቡና እና የባንክ አሸናፊ ደግሞ ከድሬዳዋው ጨርቃጨርቅና ከኮምቦልቻ ጨርቃጨርቅ አሸናፊ ጋር መሆኑ ታውቋል።</p>

<p class="align-center"><a href="/Kambolojo/info/Kambolojo.sera.html">ከካምቦሎጆ መስከረም 23 ቀን 1990</a></p>


</body>
</html>	
