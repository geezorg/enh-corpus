<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሼህ አላሙዲን ታላላቅ ሰዎች በሚገኙበት አዲሱ የጊዮርጊስ ስታዲዮም የፊታችን ማክሰኞ የመሰረት ድንጋይ ያኖራሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

 
<h1 class="align-center">ሼህ አላሙዲን ታላላቅ ሰዎች በሚገኙበት አዲሱ የጊዮርጊስ ስታዲዮም የፊታችን ማክሰኞ የመሰረት ድንጋይ ያኖራሉ</h1>


<p>በቅርቡ ጊዮርጊስ ክለብ ውስጥ ንትርክና ጭቅጭቅ እንደነበረ አይዘነጋም ይህም አንጋፋውን እና ታሪካዊውን ቡድን ጠንካራ ለማድረግና በውስጡ ያለውን ችግር ለማስወገድ የሚያስችላቸውን ሁኔታ በውይይት ለመፍታት ካላቸው ፍላጎት የተነሳ ሲሆን ይህንንም ለማድረግ የሚያስችላቸውን ስብሰባ ለማካሄድ ቀነ ቀጠሮ የያዙ መሆኑም የሚታወቅ ሲሆን ለሥራው አስፈላጊ የሆኑትን ሁኔታዎች አመቻችቶ አጠናቋል።</p>

<p>ይህን ስታዲዮም የሚያሰሩት ለጋሱ ሼህ መሀመድ አላሙዲን ናአው። አዲሱ የጊዮርጊስ ስታድዮም ቢያንስ ከአርባ ሺህ ህዝብ በላይ ይይዛል ተብሏል። ይህ ደግሞ የሚያሳየወ ለአገሪቱ ስፖርት ዕድገት የመሆን መንገድ ማመቻቸት እንደሆነ መታመን ያለበት ጉዳይ ነው ለዚሁ አንጋፋ ቡድን የሚያሰሩት ስታድዮም መላውን የስፖርት ቤተሰብ የሚያስደስት በመሆኑ ለዚሁ ሥራ በቂ የሆነ በጀት ተመድቦለት የሚያስፈልገው ማቴሪያል እና የሰው ኃይል ተደምሮበት በሚሊዮን የሚቆጠር ገንዘብ ይፈጃል ተብሎ ይጠበቃል ስፍራውም አመቺነቱ የተረጋገጠለት በመሆኑ ካርታ ርክክቡ በቅርቡ እንደተካሄደ አይዘነጋም ይህንኑ ታሪካዊ የጊዮርጊስ ስታዲዮም ለማሰራት ቃል በመግባት የተናገሩትንም ተግባራዊ በማድረጋቸው ሊመሰገኑ የሚገባቸው ሼህ መሀመድ አላሙዲን ይህንኑ ግንባታው በቅርቡ የሚጀመርለትን አዲስ ስታዲዮም የፊታችን ማክሰኞ በቦታው ተገኝተው የመሰረት ድንጋይ እንደሚያስቀምጡ ታውቋል።</p>

<p>በዚሁ ቀን በቦታው ከሚገኙት መካከል የጊዮርጊስ ደጋፊዎች እንዲሁም ከስፖርት ኮሚሽን ከሌሎች ድርጅቶች እና የመንግስት መስሪያ ቤቶች ጥሪ የተደረገላቸው ባለሥልጣኖች የሚገኙበት ሲሆን ከሀገራችን ታዋቂ ዘፋኞች መካከል ጥላሁን ገሰሰ እና መሀሙድ አህመድ ይገኛሉ።</p>

<p class="align-center"><a href="/Gazettas/Kambolojo/info/Kambolojo.sera.html">ከካምቦሎጆ ጥቅምት 14 ቀን 1990</a></p>


</body>
</html>	
