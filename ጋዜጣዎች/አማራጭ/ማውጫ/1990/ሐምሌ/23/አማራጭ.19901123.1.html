<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በሀዲያ ዞን የደኢሕዴኅ ጽ/ቤት የወያኔ/ኢሕአዴግ ካድሬዎች ጥቃት አደረሱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በሀዲያ ዞን የደኢሕዴኅ ጽ/ቤት የወያኔ/ኢሕአዴግ ካድሬዎች ጥቃት አደረሱ</h2>


<p>የወያኔ/ኢሕአዴግ ታጣቂ ካድሬዎች ሐምሌ 2 ቀን 1990 ዓ.ም በሰንዘሩት የተቃዋሚ ኃይሎችን እንቅስቃሴ የማፈን ጥቃት በደቡብ ኢትዮጵያ ክልል፣ በሀድያ ዞን በባዳዋቾ ወረዳ የሚገኘውን የደኢሕዴኅ ጽ/ቤት በመውረር የድርጅቱን አርማና ማስታወቂያ ነቅለው ወስደዋል።</p>

<p>በሕጋዊ መንገድ በአገር ውስጥ የሚንቀሣቀሠው የደቡብ ኢትዮጵያ ሕዝቦች ዴሞክራሲያዊ ድርጅትን (ሀብዴድ) ያቀፈ በመሆኑ በሀድያ ዞን ለሚያደርገው እንቅስቃሴ የሀብዴድ/ደኢሕዴኅ አርማ በጽ/ቤቱ ተክሎ ሲሠራ የነበረበው ቢሮ በገዢው ፓርቲ ካድሬዎች የተደፈረው።</p>

<p>በጽ/ቤቱ የሀብዴድ/ደኢሕዴኅ አርማ መሰቀሉን ያዩት የአካባቢው ነዋሪዎች ለደቡብ ኅብረት ያላቸውን ድጋፍና ትብብር በማሣየታቸው የተደናገጡት የወያኔ/ኢሕአዴግ ካድሬዎች ደቡብ ኅብረትን ከሕዝብ የመነጠል ከንቱ ምኞት ሲከሽፍባቸው ነው አርማውን የመገንጠል ጥቃት የፈፀሙት።</p>

<p>ሀብዴድ/ደኢሕዴኅ በአማራጭ ፕሮግራሙና በሕዝባዊ ዴሞክራሲያዊ አመለካከቱ በሚንቀሳቀስበት አካባቢዎች ከፍተኛ ድጋፍ ያገኘ ከመሆኑም በተጨማሪ የወያኔ/ኢሕአዴግ አምባገንነ አግዛዝ ያንገሸገሸው ሕዝብ ለደቡብ ሕብረት ያለውን አክብሮት የተመለከቱት ታጣቂ ካድሬዎች እንደ ሌሎች ጽ/ቤቶ ሁሉ የባዳዎቾን ጽ/ቤት ለመዝጋት ሲዶልቱ ቆይተው ሐምሌ 2 ቀን 1990 ዓ.ም ከቀኑ 10፡00 ጀምሮ የስለላ ቅኝታቸውን አጠናቀው ጭር ባለ ሌሊት ሕዝቡ መተኛቱን አረጋግጠው ከሌሊቱ 9፡00 ሰዓት ላይ ነው የጽ/ቤቱ ወርረው አርማውን የሰረቁት።</p>

<p>በወቅቱ በአካባቢው ያልተለመደ እንቅስቃሴ መታየቱንና የዘበኞቹን ጩኸት ሰምቶ የወጣው ሕዝብ አርማውን ለማስጣል ክትትል ቢያደርግም ታጣቂዎቹ የማስበረጊያና የማሸበሪያ ተኩስ መክፈታቸውን ሪፖርተራችን ከሥፍራው ዘግቧል።</p>

<p>በተፈፀመው ድርጊት ሕዝቡ መቆጣቱን የተገነዘቡት የወረዳውና የዞኑ አዛዦች ሕዝባዊውን እንቅስቃሴ በኃይል ለማፈን ባወጡት ዕቅድ ከአላባ ፈጥኖ ደራሽ የተባለውን የታጠቀ ኃይል በማስመጣት ሐምሌ 3 ቀን 1990 ዓ.ም በወረዳው አስፍረዋል።</p>

<p>የዚህ አምባገነናዊና የአመጽ ተግባር ግንባር ቀደም ተዋናይ የሆኑት የሲቪል ሠርቪስ ፖለቲካ ትምህርት ተቋም ሠልጣኝ ካድሬዎች አቶ ኤርምያስ አልባሞና አቶ ገብሬ ጋጌ መሆናቸው ታውቋል።</p>

<p>የወያኔ/ኢሕአዴግ ተላጣፊዎችና ካድሬዎች «ተቃዋሚ ድርጅቶች አርማቸውን በአደባባይ አውጥተው ከተንቀሣቀሡ የኛ ጉዳይ አበቃለት» የሚል ሥጋት እንዳደረባቸው ቅርበት ያላቸው የአካባቢ ምንጮች ለዝግጅት ክፍላችን ገልፀዋል።</p>

<p>የደቡብ ሕብረትን ጽ/ቤት ደፍረው አርማውን የወሰዱ ካድሬዎች ሁኔታውን ለማድበስበስ ተኩስ የከፈተቱትና አርማውንም የወሰዱት የደቡብ ኅብረት አባላት ናቸው በማለት የጽ/ቤቱን ሠራተኞችና የኅብረቱን አባላት በማሳደድ ላይ ይገኛሉ።</p>

<p>የባዳቾዋ ወረዳ የሀብዴድ/ደኢሕዴኅ ሥራ አመራር ኮሚቴ ለወረዳው ፖሊስ ጉዳዩን ቢያመለክቱም እስከአሁን ድረስ የተገኘ ውጤት የለም፤ አርማውም የት እንደደረሰ ለማወቅ አልተቻለም።</p>


<p class="align-center"><a href="/Gazettas/Amarach/info/Amarach.sera.html">ከአማራጭ ከሐምሌ 23 ቀን እስከ ነሐሴ 5 ቀን 1990</a></p>

</body>
</html>	





