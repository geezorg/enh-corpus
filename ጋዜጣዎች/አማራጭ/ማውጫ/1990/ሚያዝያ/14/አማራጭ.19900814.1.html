<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያ የእህል ምርት በዚህ ዓመት በ26% ይቀንሣል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የኢትዮጵያ የእህል ምርት በዚህ ዓመት በ26% ይቀንሣል</h1>
<h2 class="align-center">የክልሎች ኢኮኖሚያዊ መደጋገፍም ተወሳ</h2>
 
<p>የዓለም የምግብና የእርሻ ድርጅት (ፍኣኦ) ባወጣው ዘገባ የመኸሩ የኢትዮጵያ የእህል ምርት በ26% እንደሚቀንስ መገመቱን አዲስ ትሪቡን እንግሊዘኛ ጋዜጣ በመጋቢት 25 ቀን 1990 እትሙ አስታወቀ።</p>

<p>የምርቱ ማሽቆልቆል መንስዔዎች የተባሉት ወቅቱን ያልጠበቀ ዝናብ፣ የግብርና ግብዓቶች መቀነስና የፀረ ሰብል ወረርሽኝ መሆናቸው ሲጠቀስ የመኸር የእህል ምርት ከጠቅላላው የሐገሪቱ የእህል ምርት 95% (ከመቶ) መሆኑም ታውቋል።</p>

<p>የሐገሪቱ ጠቅላላ የዓመቱ የእህል ምርት በክልሎች ሲደለደል 78% የሚገኘው ከኦሮሚያና የአማራ ክልሎች መሆኑ ሁለቱ ክልሎች በአገር አቀፉ የእህል ምርት ያላቸውን ከፍተኛ ሚና እንደሚያሳይ ጋዜጣው ጋዜጣው ጠቅሶ የኦሮሚያ ክልል ብቻ የሀገሪቱን ከ46% በላይ እህል በማምረት የመጀመሪያውን ደረጃ ሲይዝ ከአማራው ክልል ቀጥሎ የደቡብ ክልል በሦስተኛ ደረጃ እንደሚገኝ አስታውቋል።</p>

<p>በነፍስወከፍ ከሁለት ኩንታል በታች እህል የሚመረትባቸውን ክልሎች እንደ እህል አጠር ክልል ብንወስድ የትግራይ፣ የደቡብ፣ የጋምቤላ፣ የኢትዮጵያ ሱማሌና የሐረሪ ክልሎች በዚህ እንደሚመደቡ ጋዜጣው ገልጾ፣ በአንፃሩም በከፍተኛ ነፍስ ወከፍ የእህል ምርት የቤኒሻንጉል ጉሙዝ ክልል እንደሚመራና የኦሮሚያና የአማራ ክልሎች እንደሚከተሉት ዘግቧል። እህል ብቸኛ የምግብ አቅርቦት ምንጭ አለመሆኑንና እንሰት፣ እንስሳት፣ ፍራፍሬና አትክልት፣ ሌሎች የምግብ አቅርቦት ምንጮች መሆናቸውን ጋዜጣው አመልክቶ እንደ ቡና ያሉ የሽያጭ ሰብሎች ለብዙ ሚሊዮን ኢትዮጵያውያን የኑሮ መሠረት እንደሆኑም ጠቅሷል።</p>

<p>የሀገሪቱን ክልሎች ኢኮኖሚያዊ መደጋገፍን በሚመለከተ ጋዜጣው ሲያሰፍር፣ የደቡብ ክልል ዋነኛ የቡናና የእንስሳት አቅራቢ ሆኖ ነገር ግን የእህል ፍላጎቱ በከፊል የኦሮሚያና የአማራ ጥገኛ ያደርገዋል ብሏል። የኦሮሚያ ክልል ደግሞ እህል፣ ቡናና እንስሳት ያሉት ቢሆንም ለፔትሮልየም በኢትዮጵያ ሱማሌ ክልል እንደሚገኝ በወቅቱ ወደሚታመነውና በሥራ ላይ ከዋለ ወሣኝ ወደሆነው የፔትሮልየም እምቅ ሀብት መመልከቱ አይቀርም። የትግራይ ክልል ደግሞ ለቡና፣ ለእህልና ለፔትሮልዬም እምቅ ሀበት የኦሮሚያና የደቡብ ክልሎች ለሚያቀርቡት ቡና ባይሆን ኖሮ የአማራና የትግራይ ክልሎች ከፍተኛ የውጭ ምንዛሪ እጥረት እንደሚያጋጥማቸው ጠቅሷል። የአዲስ አበባና የድሬዳዋ ከተሞች ሕልውና እንዲሁ ከላይ የተመለከተው ኢኮኖሚያዊ (የሀብት) መደጋገፍ በግልፅ የሚያሳየን የትግራይ፣ የአማራ፣ የቤንሻንጉል፣ የጋምቤላ የሐረሪ ወዘተ ክልሎች በኢሕአዴግ ሕገመንግሥት መሠረት መገንጠል ቢፈልጉ በኢኮኖሚያዊው መንገድ የማያዋጣው መሆኑን ጋዜጣው አስምሮበታል።</p>


<p class="align-center"><a href="/Gazettas/Amarach/info/Amarach.sera.html">ከአማራጭ ከሚያዝያ 14 እስከ ሚያዝያ 28 ቀን 1990</a></p>


</body>
</html>	





