<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አዲስ አበባ በዘመናዊ ሚሳይሎች ትጠበቃለች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> አዲስ አበባ በዘመናዊ ሚሳይሎች ትጠበቃለች</h1>

 
<p>አዲስ አበባን ከአየር ጥቃት ለመከላከል የሚያስችሉ ዘመናዊ ፀረ አውሮፕላን ሚሳይሎች ተከላ ባለፈው ሣምንት መጠናቀቁ ከታመኑ ምንጮች ታወቀ።</p>

<p>ሻዕቢያ መራሹ የኤርትራ መንግሥት ወታደራዊ ጥቃት ፈጽሞ ባድመንና ከፊል ሽራሮን ከተቆጣጠረ በኋላ መቀሌንና አዲግራትን በተዋጊ ጄቶች ከመደብደብ አልፎ ለሌሎችም የኢትዮጵያ ከተሞች ከፍተኛ ሥጋት በመፍጠሩ አዲስ አበባንና ሌሎችን ከተሞች ከአውሮፕላን ቦንብ ድብደባ ለመከላከል የሚያስችሉ እርምጃዎች በመከላከያ ኃይል እየተወሰደ መሆኑ ታውቋል።</p>

<p>በዚህም መሠረት የአገሪቷን መዲና ከጠላት የአየር ጥቃት በአስተማማኝ ሁኔታ ለመከላከ እንዲቻል በርካታ ዘመናዊ ፀረ አውሮፕላን መሣሪያዎች በዙሪያዋ ተተክለዋል። እነዚህን ዘመናው ፀረ-አውሮፕላን ሚሣይሎች ለመትከል የተወሰኑ ቀናት ከፈጀ በኋላ ባለፈው ሣምንት ሥራው የተጠናቀቀ እንደሆነ ታውቋል።</p>

<p>ከነዚህ በቋሚነት ከአዲስ አበባ ወጣ ብለው ተተክለው በራዳር ከሚታገዙ ዘመናው ሚሣይሎች በተጨማሪ ስማቸው በውል ያልታወቁ የጦር አውሮፕላኖች በጭስ አሣደው ድባቅ የሚመቱ ከሰው ትከሻ ተወንጫፊና ተንቀሣቃሽ ሚሣይሎች አዲስ አበባን 24 ሰዓት እንደሚጠብቋት ይነገራል።</p>

<p>ሻዕቢያ መራሹ የኤርትራ መንግሥት በአዲግራትና በመቀሌው ካደረገው የጭካኔ ድብደባ አንፃር ሲታይ ተመሣሣይ ጥቃት ከመሰንዘር የማይመለስ በመሆኑ ለከተሞች ጥበቃ የሚወሰደው እርምጃ ራስን ከመከላከልና የዜጎችን ሕይወት ከመጠበቅ አንፃር ተገቢ እርምጃ እንደሆነ ታዛቢዎች ይገልፃሉ። በዚህ እርምጃ ትጥቅ ፈትቶ መቀመጥ ለውርደት እንደሚዳርግ የሕወሓት/ኢሕአዴግ መሪዎች ትምህርት መቅሰማቸው ይታያል።</p>


<p class="align-center"><a href="/Gazettas/Amarach/info/Amarach.sera.html"> ከአማራጭ ሰኔ 25 ቀን 1990</a></p>

</body>
</html>	
