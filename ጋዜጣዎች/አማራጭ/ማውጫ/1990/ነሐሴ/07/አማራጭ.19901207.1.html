<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ጠ/ሚ/ር መለስ ዜናዊ የአቋም ለውጥ እንደሚያደርጉ ጠቆሙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ጠ/ሚ/ር መለስ ዜናዊ የአቋም ለውጥ እንደሚያደርጉ ጠቆሙ</h1>


<p>የኢትዮጵያ ፌዴራላዊ መንግሥት ጠ/ሚ/ር መለስ ዜናዊ ከተቃዋሚ ድርጅቶች ጋር ያላቸውን አለመግባባት ከበፊቱ የተሻለ መንገድ ለመፍታት መዘጋጀታቸውን ነሐሴ 3 ቀን 1990 ዓ.ም ከቢ.ቢ.ሲ ሬዲዮ የአፍሪካ ፕሮግራም ጋር ባደረጉት ቃለምልልስ መናገራቸው ተዘገበ።</p>

<p>በአሁኑ ወቅት በኢትዮጵያና በኤርትራ መካከል ስላለው የጦርነት ሁኔታ ከቢቢሲ ዘጋቢ ኤሊዛቤት አሂኒ ጋር ቃለምልልስ ያደረጉት መለስ ዜናዊ፤ ተቃዋሚ ድርጅቶትችን በተመለከተ ሲናገሩ እስከአሁን እንዲህ ዓይነት ችግር ስላልተፈጠረ ልዩነቶችን በምን ዓይነት መንገድ እንደሚፈቱ ሳያውቁ መቆየታቸውን ገልፀዋል።</p>

<p>ሞረሽ በተባለው ሣምንታዊ ጋዜጣ ነሐሴ 5 ቀን 1990 ቁጥር 30 ባሰፈረው የቃለምልልሱ ሙሉ ቃል መሰረት፦ "ጠቅላይ ሚኒስትር ከዚህ በፊት እርስዎ አገሪቱን መምራት ከጀመሩበት ጊዜ ጀምሮ ስለአንድነት መናገር የጀመሩበት ወቅት አሁን ነው። ከዚህ በፊት በአንድነት ጉዳይ ሕዝቡ እርስዎን ይተችዎት ነበር። የኢትዮጵያ ሕዝብ ከጎኔ ቆሟል ብለው ያስባሉ" በማለት ለቀረበላቸው ጥያቄ ጠ/ሚ/ር መለስ ሲመልሱ፤ «...እኔ በራሴ እድለኞች ነን ብዬ አስባለሁ። ምክንያቱን የምንመራው ሕዝብ ከእኛ ጋር ስለሆነ ሕዝባችንና እኛን ያቀራረበን የድንበር ግጭት ነው ብዬ አላስብም። ነገር ግን ከአንዳንድ ተቃዋሚ ድርጅቶችና ግለሰቦች ጋር አለመግባባት ያለ ነው። ያም ቢሆን በመነጋገርና በመቻቻል የፖለቲካ ልዩነቶችን ለመፍታት እንሞክራለን። እንደ በፊቱ ሣይሆን በተሻለ መልቁ ቅርርብ እንደምናደርግ ተስፋ አለን።ከዚህ ቀደም እንዲህ ዓይነት ችግር ስላላጋጠመን በምን ዓይነት መንገድ እንደምንፈታው አናውቅም ነበር።" በማለት መልሰዋል።</p>

<p>እንደ ጋዜጣው ዘገባ ለኤርትራ ነፃነት ስላደረጉት ከፍተኛ ድጋፍ ሲጠየቁ ጠ/ሚኒስትሩ አልቀበል ማለታቸውንና ይህን የኢትዮ-ኤርትራ ግጭት መሠረት ተደርጎ ሊወሰድ እንደማይችል ተናግረዋል።</p>

<p>ወያኔ/ኢሕአዴግና የመንግሥት መርዎች ከተቃዋሚ ድርጅቶች ጋር ተቀራርበው ለመነጋገር አሻፈረኝ ከማለታቸውም በተጨማሪ አገሪትዋ ስላለችበት የጦርነት ሁኔታ ተቀራርቦ ለመነጋገር በሰኔ ወር 1990 ዓ.ም አካባቢ ከተለያዩ የፖለቲካ ድርጅቶች ለተፃፈላቸው ደብዳቤ መልስ ሳይሰጡ መቆየታቸውን ለድርጅቶችና ለመንግሥት ቅርበት ያላቸው ምንጮች ለዝግጅት ክፍላችን ገልፀዋል።</p>

<p>አቶ መለስ ዜናዊ አሁንም ቢሆን የአገራችን ጉዳይ ይመለከተናል ከሚሉ ኢትዮጵያዊ የፖለቲካ ተቃዋሚ ኃይሎች ጋር ቀርበው መነጋገራቸው ተገቢና የሚጠበቅ በመሆኑ ተቃዋሚዎችን በኃይል መግፋትና በማን አለብኝነት አካሄድ አገርን ለመግዛት የሚደረግ ጥረት የትም የማያደርስ መሆኑን የተረዱት ይመስለናል።</p>

<p>የፖለቲካ ልዩነቶችን ተነጋግሮ በውይይት መፍታት ማንኝውንም የመንግሥት ባለሥልጣናት የሚያሣፍር ሣይሆን የሰለጠነ የፖለቲካ ሥርዓት አራማጆችና የዴሞክራቶች ባሕርይ በመሆኑ አገርንና ሕዝብን ለማዳን ተቀራርቦ መነጋገር እና መሥራት ብቸኛ መፍትሔ መሆኑን የገለጹት የፖለቲካ ተንታኞች፤ ጠ/ሚኒስትሩ ከፖለቲካ ጋር ለመወያየት በቃል የተናገሩትን በተግባር እንደሚተረጉሙት ያላቸውን ተስፋ ገልፀዋል። ሌሎቹ ደግሞ በዓለም አቀፍ ሕብረተሰብ ዘንድ የተለየ መልክና ተቀባይነትን ለማግኘት የተነገረ እንደሆነ ይናገራሉ።</p>


<p class="align-center"><a href="/Gazettas/Amarach/info/Amarach.sera.html">ከአማራጭ ከነሐሴ 7 እስከ ነሐሴ 21 ቀን 1990</a></p>

</body>
</html>	
