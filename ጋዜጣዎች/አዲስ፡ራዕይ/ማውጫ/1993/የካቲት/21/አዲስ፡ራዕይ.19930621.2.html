<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አሜሪካ የኢትዮጵያ መንግሥት በፕሬስ ሥራ ጣልቃ መግባቱን እንዲያቆም አስጠነቀቀች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">አሜሪካ የኢትዮጵያ መንግሥት በፕሬስ ሥራ ጣልቃ መግባቱን እንዲያቆም አስጠነቀቀች</h1>


<p>የዩናትድ ስቴትስን መንግሥት አቋም በሚያንፀባርቀው ርዕሰ አንቀጽ ላይ የኢትዮጵያ መንግሥት በነፃው ፕሬስ ላይ ጣልቃ መግባቱን እንዲያቆም አሜሪካ ማሳሰቧ ታወቀ። ባለፈው የካቲት 6/1993 ዓ/ም የታሰረውን የጦማር ጋዜጣ ዋና አዘጋጅ የሆነውን አቶ በፍቃዱ ሞረዳን ጨምሮ ሌሎች መንግሥት ወህኒ አውርዷቸዋል ያላቸውን 7 ጋዜጠኞች ኢትዮጵያ እንድትፈታ አሜሪካ መጠየቋን ቪኦኤ የተባለው የአሜሪካ ዜና ማሰራጫ የአማርኛው ክፍል ገለፀ።</p>

<p>እንደሌሎች ሃገሮች ሁሉ በኢትዮጵያ የሚገኙ ጋዜጠኞችም በልዩ ልዩ ዜናና ወቅታዊ ጉዳዮች ላይ በነፃነት ሊዘግቡ አስተያየትም መፃፍ እንዳለባቸውና ነቀፋና ሂሳቸው ሚዛናዊና የተሳሳተ ቢሆን እንኳን በነፃነት የመጻፍ መብታቸው መጠበቅና መከበር አለባቸው ሲል ርዕሰ አንቀጹ አብራርቷል።</p>

<p>የኢትዮጵያን መንግሥት የሚያስቆጡ ወይንም በመንግሥት የማይወደዱ ጹሑፎች ሲወጡ ባለሥልጣናቱ ጋዜጠኞቹን ወህኒ ለመላክ የሚጠቀሙበት ጠላፊ ሃረግ «ሃሰተኛ መረጃዎችን ማሰራጨት» የሚለው ነው ሲል ርዕቀ አንቀጹ አስምሮበታል።</p>

<p>ርዕሰ አንቀጹ በመቀጠልም «ነፃ ጋዜጦች የፈቀቀ ማስፈራሪያና ወከባም ይካሄድባቸዋል። የኢትዮጵያ ባለሥልጣናት አንዳንድ የግል ዜና አውታሮች በሚሰጠው ገለፃና ጉባዔ ላይ እንዳይገኙ በማገድ የዜና ዘገባውን ዕድል በመንግሥት ቁጥጥር ሥር ለሚገኘው መገናኛ ብዙሃን ይሰጣሉ። ሌሎች የመንግሥት ባለሥልጣናትም ከነፃው ፕሬስ ጋዜጠኞች ጋር መገናኘት አይፈልጉም» ሲል በኢትዮጵያ ያለውን የዜና አሰራር ተችቷል።</p>

<p>በኢትዮጵያ ያሉ ጋዜጠኞች ሥራቸውን በማከናወናቸው ብቻ ለእሥራት መዳረጋቸውን የገለፀው የዩናትድ ስቴትስ ርዕሰ አንቀጽ ከበፈቃዱ ሞረዳ ሌላ የታሰሩ የጋዜጠኞችን ሥም ዝርዝርም ዘርዝሯል። እነሱም ቴዎድሮስ ካሣ፣ ጥላሁን በቀለ፣ ጋሩማ በቀለ፣ ታምራት ደነቀ፣ ትዕግሥት በኃይሉ፣ ሰለሞን ነመራና ተስፋዬ ደሬሳ ናቸው።</p>


<p class="align-center"><a href="/Gazettas/AddisRaey/info/AddisRaey.sera.html">ከአዲስ ራዕይ የካቲት 21 ቀን 1993</a></p>

</body>
</html>	
