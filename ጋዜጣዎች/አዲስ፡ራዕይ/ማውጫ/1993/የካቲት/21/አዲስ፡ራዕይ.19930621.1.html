<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሶማሌ አንጃዎች በኢትዮጵያ መሰብሰብ ተቃውሞ አስነሳ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የሶማሌ አንጃዎች በኢትዮጵያ መሰብሰብ ተቃውሞ አስነሳ</h1>


<p>ሁሴን መሐመድ አይዲድን ጨምሮ 12 የሶማሊያ የጦር አበጋዞች በኢትዮጵያ ያደረጉት ጉባዔን በመቃወም ከ28.000 በላይ ወጣቶች በሞቃዲሾ ስታዲየም የተቃውሞ ሰልፍ ማድረጋቸውን ቢቢሲ ዘገበ።</p>

<p>የሶማሊያ ብሔራዊ የሽግግር መንግሥትን የሚቃወሙ አንጃዎች ተገናኝተው ለመወያየት ባለፈው ዓርብ ወደኢትዮጵያ ማምርራታቸው ይታወቃል። አሥራ ሁለት ልዑካንን ባቀፈው የአንጃዎቹ ቡድን ውስጥ ዋነኛው የሶማሊያ የጦር አበጋዝ ሁሴን መሐመድ አይዲድን፣ ኦስማን አሊ ኦቶ፣ ሙሳ ሱዲ ያላሃእው እንደሚገኙበትም ተገልጿል። የልዑካኖቹ ቡድን ወደኢትዮጵያ ያመራው በልዩ አይሮፕላን እንደነበርም ቢቢሲ በተጨማሪ ዘግቧል።</p>

<p>የጦር አበጋዞቹ ወደአዲስ አበባ ያመሩት የኢትዮጵያ መንግሥት ባደረገላቸው ጥሪ እንደሆነም ለማወቅ ተችሏል። የአዲስ አበባውን የአንጃ መሪዎች ጉባዔ በመቃወም በሞቃዲሾ በተካሄደው ሰልፍ የሶማሊያ የሽግግር መንግሥት ፕሬዝዳንት አብዱልቃሲም ሰላት ሃሳን ተገኝተው ንግግር አድርገዋል። ፕሬዝዳንቱ በንግግራቸው በኢትዮጵያና በኬንያ እየተወያዩ የሚገኙትን አንጃዎች አውግዘዋል። ፕሬዝዳንት አብዱልቃሲም ሲናገሩ «የሞቃዲሾ የአየርና የባህር ወደብ እንዳይከፈት የሚጥሩ የእኛ ወገኖች ሊሆኑ አይችሉም» ብለዋል።</p>

<p>ሶማሊያ ለ10 ዓመታት መንግሥት አልባ ሆና መቆየቷ የሚታወስ ኢሆን ባለፈው ዓመት ግን በጅቡቲ የሶማሊያ ብሔራዊ የሽግግር መንግሥት መመስረቱ ተገልጾ ነበር። ሆኖም የሽግግር መንግሥት እስካሁን ከዋና ዋናዎቹ የጦር አበጋዞች ዕውቅና አላገኘም።</p>

<p>በአዲስ አበባ ተገናኝተው የተወያዩት የጦር አበጋዞች በሶማሊያ ዕርቀ ሰላም በሚወርድበት መንገድ ላይ መምከራቸው ለማወቅ ተችሏል።</p>


<p class="align-center"><a href="/Gazettas/AddisRaey/info/AddisRaey.sera.html">ከአዲስ ራዕይ የካቲት 21 ቀን 1993</a></p>

</body>
</html>	
