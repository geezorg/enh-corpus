<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ለአዲስ አበባ ዩኒቨርስቲ ፕሬዝዳንትነት ማስታወቂያ ወጣ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ለአዲስ አበባ ዩኒቨርስቲ ፕሬዝዳንትነት ማስታወቂያ ወጣ</h1>


<p>በአዲስ አበባ ዩኒቨርስቲ ሴኔት የተሰየመው የአዲስ አበባ ዩኒቨርስቲ ፕሬዝዳንት አፈላላጊ ኮሚቴ ከሴነቱ የቀረበለትን የሥራ መመሪያ መሰረት በማድረግ ለዩኒቨርስቲው ፕሬዝዳንት ያበቃሉ ባላቸው 20 መስፈርቶች መሰረት ግለሰቦች፣ ኮሚቴዎች እና ጉዳዬ ባዮች አንዳንድ ዕጩ ፕሬዝዳንት እንዲጠቁሙ እና እራሳቸውን ዕጩ ለማድረግ የሚሹ መስፈርቱን የሚያሟሉ ግለሰቦችም ማመልከቻ እንዲያስገቡ በአዲስ ዘመን ጋዜጣ ላይ መስፈርቶችን በዝርዝር አስታወቀ።</p>

<p>የአዲስ አበባ ዩኒቨርስቲ ሴኔት ያወጣቸው ለዩኒቨርስቲው ፕሬዝዳንትነት የሚያበቁ ናቸው ካላቸው 20 መስፈርቶች ውስጥ «በአካዳሚክ ዓለም ታንጾ የወጣ፣ በሥራው የተሳካ ምሁር የሆነ፣ በከፍተኛ ትምህርት ተቋም ውስጥ ቢያንስ የ10 ዓመት የሥራ ልምድ ያለው ሆኖ ከነኚህም በከፊል በኃላፊነት የሰራው በኢትዮጵያ ውስጥ የሆነ» የሚለው ይገኙበታል።</p>

<p>በነዚሁ ለፕሬዝዳንትነት በቀረቡት መስፈርቶች ውስጥ በተለይ ልዩ ችሎታን በማስመልከት ከተጠየቀው ዋና መመዘኛ ውስጥ «ዲሞክራቲክ አመለካከትን፣ የጾታ መድልዎን፣ የብሔር ብሔረሰብንና የሃይማኖት ወገናዊነትን የማያንፀባርቅ» መሆን እንዳለበት አፈላላጊው ኮሚቴ አስምሮበታል።</p>

<p>የግል ችሎታንም በተመለከተ «በሙያው በተለይም በማስተማርና በምርምር ሥራ ከፍተኛ ውጤት ያስመዘገበ፣ አሳማኝ ክሬዴይንሻልና ካሪኩለም ቪቴ ማቅረብ የሚችል ወይም ሊቀርብለት የሚችልና ቢያንስ የተባባሪ ፕሮፌሰር ማዕረግ ያለው ሆኖ በድህረ ምረቃ የትምህርት ፕሮግራም ውስጥ ያለፈ» መሆን እንዳለበት በማስታወቂያው ላይ ተገልጿል።</p>


<p class="align-center"><a href="/Gazettas/AddisRaey/info/AddisRaey.sera.html">ከአዲስ ራዕይ መጋቢት 5 ቀን 1993</a></p>

</body>
</html>	
