<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ጠ/ሚ መለስ ዜናዊ በመቀሌው ስብሰባ ግለ ሂስ አደረጉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ጠ/ሚ መለስ ዜናዊ በመቀሌው ስብሰባ ግለ ሂስ አደረጉ</h1>


<p>በአዲስ አበባ በአራት ኪሎ ቤተ መንግሥት የተጀመረውና በኋላ ወደመቀሌ ተዛውሮ የቀጠለው የህወሓት ኮንፈርንስና ጉባዔ በአባላቱ ላይ የሰላ ሂስ በማቅረብ በአንዳንዶቹም ላይ አስተዳዳራዊ እርምጃ በመውሰድ ከትናንት በስቲያ መጠናቀቁን ውስጥ አዋቂ ምንጮች ገለፁ።</p>

<p>ረቡዕ ሐምሌ 25/93 ዓ.ም የተጀመረው አራተኛው የሕወሓት ድርጅታዎ ኮንፈረንስ በሃገሪቱና በድርጅቱ ጉዳዮች ላይ ተወይያቶ ውሳኔዎችን በማሳለፍ ባለፈው ቅዳሜ ነሐሴ 5 ተጠናቋል።</p>

<p>በ15 ቡድኖች ተከፋፍሎ በተለያዩ የመቀሌ የስብሰባ አዳራሾች ለሁለት ቀናት ያህል የተካሄዱት ውይይቶች ሐምሌ 27 ቀን ከተጠናቀቁ በኋላ ጠ/ሚ/ር መለስ ዜናዊ የሚመሩት ጠቅላላ ኮንፈረንስ በመቀሌ ማዘጋጃ ቤት እስካለፈው ዓርብ ድረስ ተከናውኗል። ኮንፈረንሱ በቅዳሜ ውሎው ስለፌዴራል መንግሥት እሁድ ስለኤፈርት፣ ሰኞ በኢትዮጵያ ኤርትራ ወረራው በፊትና በኋላ ማክሰኞ በህወሓት ማዕከላዊ ኮሚቴ ስለሚታዩት ችግሮች ከተወያየ በኋላ ከረቡዕ ነሐሴ ሁለት ጀምሮ እስከ ዓርብ ነሐሴ አራት ድረስ ዳግም በተለያዩ ቡድኖች በመከፋፈል የኮንፈረንሱ ውሳኔዎች ተግባራዊ በሚሆኑበት መንገድና በሌሎችም ጉዳዮች ላይ ውይይት አድርጓል።</p>

<p>ነሐሴ 5 ለሦስተኛና መጨረሻ ጊዜ በመቀሌ ማዘጋጃ በተከናወነው ጠቅላላ ጉባዔ የኮንፍረንሱን የውሳኔ ሀሳቦች እንዲያረቅ በተቋቋመው ኮሚቴ መሰረት በቀረቡት ነጥቦች ላይ ጉባዔተኛው መክሮ የኮንፍረንሱ ፍፃሜ ሆኗል።</p>

<p>በማክሰኞ ስብሰባ ወቅት ጠቅላይ ሚኒስትር መለስ ዜናዊ «አንጃ» ከተባለው አፈንጋጭ ቡድን ጋር ቀደም ብለው መቆራረጥ ሲገባቸው ይህን ሳያደርጉ በመቅረታቸው ጥፋተኛ መሆናቸውን «አምነው» ግለሂስ አድርገዋል። ጠ/ሚኒስትሩ ባደረጉት ንግግር «ወንድምህን የሀብት ጣራ ላይ እንዲሰቀል ረድተኸዋል» ስለሚባለው ጉዳይ «ስለወንድሜ ሃብት አይመለከተኝም» ካሉ በኋላ ከወንድማቸው ከአቶ ኒቆዲሞስ ዜናዊ ጋር ምንም ግንኙነት እንደሌላቸውና ከረጅም ጊዜ መለያየት በኋላ የተያዩትም በእናታቸው ቀብር ላይ እንደሆነ ተናግረዋል።</p>


<p class="align-center"><a href="/Gazettas/Poltica/info/Poltica.sera.html">ከፖለቲካ ነሐሴ 7 ቀን 1993</a></p>

</body>
</html>	
