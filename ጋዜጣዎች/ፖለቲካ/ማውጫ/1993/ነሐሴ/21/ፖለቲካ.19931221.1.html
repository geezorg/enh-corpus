<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በኦነግ አመራር ውስጥ ክፍፍሉ ቀጥሏል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በኦነግ አመራር ውስጥ ክፍፍሉ ቀጥሏል</h1>


<p>ከፍተኛ የኦሮሞ ተወላጅ ባለሥልጣናት ከኢህአዴግ መንግሥት በመልቀቅ ከኦሮሞ ነፃነት ግንባር ጋር በመቀላቀል ላይ ባሉበት በአሁኑ ወቅት የግንባሩ አንጋፋ ባለሥልጣናት መባረራቸው ተገለፀ።</p>

<p>ባለፈው ወር በሶማሊያ ርዕሰ መዲና ሞቃዲሾ ውስጥ ተካሄደ በተባለ የግንባሩ ስብሰባ ዋና ፀሐፊው በአቶ ዳውድ ኢብሳ ፊርማ መባረራቸው የተነገረው የሠራዊቱ አዛዥ የሆኑት አቶ ደጋሶ ቦካካና አቶ ገላሳ ዲልቦ የሚገኙበት ሰባት የአመራር አባላት እንደሆኑ ተጠቅሷል። በራሳቸው ጥያቄ ከድርጅቱ ለመልቀቅ ጥያቄ አቅርበው የነበሩት የቀድሞው የድርጅቱ ቃል አቀባይ አቶ አብዩ ገለታም ጥያቄያቸው ተቀባይነት አግኝቶ ከድርጅቱ መሰናበታቸውም ተጠቅሷል።</p>

<p>የኢትዮ ኤርትራን ጦርነት ተከትሎ ኢትዮጵያና ኤርትራ አንዳቸው የሌላኛውቸውን ተቃዋሚ መርዳት በጀመሩበት ወቅት በአሥመራ ከተማ 6 የኦሮሞ ድርጅቶችን ህብረት መፍጠራቸውን ባሳወቁበት ወቅት አሁን ተባረሩ የተባሉት ከፍተኛ የአመራር አባላትም ተሹመው እንደነበር አይዘነጋም። በተለይ ግንባሩ የጦር ሠራዊቱን መሪ አቶ ደጋሶን ማሰናበቱ ከተገለፀው በኋላ በደቡብ አካባቢና በአጎራባች ሀገሮች የሚገኙ የአማፅያኑ ታጋዮች ተቃውሞ እያሰሙ መሆናቸው ተገልጿል።</p>

<p>ከተባረሩት አንዱ አቶ አብዮ ገለታ በደርግ ሥርዓት እስከ ክፍለሃገር አስተዳዳሪነው የደረሱ እንደነበሩ ይታወቃል። አንዳንዶቹ ደግሞ ከ3 ዓመት በፊት እነአቶ ሌንጮ ለታ ከአመራርነት በለቀቁበት ወቅት ተባረው ነበር ተብሎ መግለጹን የሚያስታውሱ አስተያየት ሰጪዎች ባለሥልጣናቱ አስቀድመውም ድርጅቱን ለቀው ነበር ይላሉ።</p>


<p class="align-center"><a href="/Gazettas/Poltica/info/Poltica.sera.html">ከፖለቲካ ሰኞ ነሐሴ 21 ቀን 1993</a></p>

</body>
</html>	
