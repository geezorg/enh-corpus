<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያ ሕግ ባለሙያ ሴቶች ማህበር ታገደ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የኢትዮጵያ ሕግ ባለሙያ ሴቶች ማህበር ታገደ</h1>


<p>የኢትዮጵያ ሕግ ባለሙያ ሴቶች ማህበር ፈቃድ በፍትህ ሚኒስቴር የማህበራት ምዝገባና ሥራ ፈቃድ መምሪያ ነሐሴ 24 ቀን 1993 ዓ.ም መታገዱ ተገለፀ።</p>

<p>ለተወሰኑ ዓመታት በተለይ በሴቶች አስገድዶ መደፈርና በተጓዳኝ እንቅስቃሴዎች ዙሪያ ሲንቀሳቀስ የቆየው ይህማህበር ዕገዳ የተጣለበት ምክንያት በማህበር ሽፋን በሕግ ከተቋቋመበት ዓላማና ተግባር ውጭ በመንቀሳቀሱ እንደሆነ በፍትህ ሚኒስቴር የማህበራት ምዝገባና ፈቃድ ሰጪ ክፍል ኃላፊ ገልፀዋል።</p>

<p>ድርጅቱ ድርጊቱን እንዲያቆም በተደጋጋሚ ቢነገረውም ከተግባሩ ልሊቆጠብ አልቻለም ያሉት የክፍሉ ኃላፊ ወደፊት በወንጀልና በፍትሃ ብሔር የሚያስጠይቀው ሆኖ ከተገኘ ክስ ሊመሰረት እንደሚችል ጠቁመዋል። ኃላፊው አክለውም ማህበሩ እስከነአካቴው ያልተሰረዘው ወደፊት በቦርድ ተቋቁሞ ሥራውን በትክክል ያካሂዳል በሚል እምነት መሆኑን አስረድተዋል።</p>

<p>የሕግ ባለሙያ ሴቶች ማህበር በትምህርት ዘርፍ ከሚያደርገው እንቅስቃሴ ባሻገር ከህጋዊ ጋብቻ ውጪ አብረው ይኖሩ የነበሩ ተጣማጆች ሲለያዩ በማቀራረብ፣ ከትዳር ውጪ የሚያስወልዱና የሚክዱ ወንዶችን በማማከርና በማግባባት ለልጆቻቸው መኖሪያና ለእናቲቱም መደጎሚያ እንዲሰጥ በማድረጉ ሂደት ጥሩ ውጤት ማስመዝገቡን በርካታዎች ይገልፃሉ።</p>

<p>የማህበሩ ዳይሬክተር ወ/ሮ መዓዛ አሸናፊ ከሦስት ሣምንት በፊት ከ«ኢትኦጵ» ጋዜጣ ጋር ባደረጉት ቃለ ምልልስ «ህዝቡ መማር የሚችለው የሕግ የበላይነት ሲኖር ነው። ይህን ስላላየ ከዚህ መማር አልቻለም። በየትኛው በኩል እንደተጎዳና እንደተዳከመ ባለውቅም የፍትህ ስሜት ጉዳት ይታያል። በአጠቃላይ የፍትህ ስሜት የለም» የሚል መግለጫ መስጠታቸው ይታወሳል።</p>


<p class="align-center"><a href="/Gazettas/Poltica/info/Poltica.sera.html">ከፖለቲካ ነሐሴ 28 ቀን 1993</a></p>

</body>
</html>	
