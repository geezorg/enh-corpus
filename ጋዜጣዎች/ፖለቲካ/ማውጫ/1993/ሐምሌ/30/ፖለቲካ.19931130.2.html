<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በ4ኛ የህወሓት ኮንፈረንስ ግምገማ ላይ ወታደራዊ ጄኔራሎች ተገኝተዋል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በ4ኛ የህወሓት ኮንፈረንስ ግምገማ ላይ ወታደራዊ ጄኔራሎች ተገኝተዋል</h1>


<p>አራተኛው የህወሓት ድርጅታዊ ኮንፈረንስ ሐምሌ 25 ቀን 1993 ዓ.ም ከቀትር በኋላ በጠቅላይ ሚኒስትር መለስ ዜናዊ መሪነት በመቀሌ ማዘጋጃ ቤት ተከፍቷል። ጉባዔው በመቶዎች የሚቆጠሩ ካድሬዎችን አሳትፎ ለግማሽ ቀን ሲካሄድ በማግስቱ ሐምሌ 26 ቀን 1993 ዓ.ም የጉባዔው ተሳታፊዎች በ15 ቡድኖች በመከፋፈል በማዘጋጃ ቤት፣ በአፄ ዮሐንስ ት/ቤት አዳራሽ፣ በክልሉ ትምህርት ቢሮና ሌሎችም ሥፍራዎች በመሆን ውይይታቸውን አካሂደዋል። ኮንፈረንሱ ፍፃሜ ያገኘው ሐምሌ 27 ምሽት ላይ ነው።</p>

<p>በዘንድሮው ኮንፈረንስ እንዲካፈሉ የተፈቀድላቸው ካድሬዎች የድርጅቱ የበላዮች ያስቀመጡትን መስፈርት ያሟሉ መሆናቸውን ምንጮቹ ጠቁመው መስፈርቶች የተባሉት 1ኛ። በክፍፍሉ ወቅት ድርጅቱን ለማዳን ጥረት ያደረጉ 2ኛ፣ ከአንጃዎቹ ጋር የነበራቸውን ግንኙነት ሙሉ በሙሉ ያቋረጡ፣ 3ኛ ለድርጅቱ ዓላማ ሟችና ታታሪ፣ 4ኛ ተናግሮ ማሳመን የሚችል መሆናቸውን ጠቅሰዋል። ከላይ ያሉትን መስፈርቶች አያሟሉም በሚል ከዚህ ቀደም ሁለትና ሦስት ጊዜ በኮንፈረንሱ የተካፈሉ አባላት በዘንድሮው ጉባዔ ላይ እንዳይገኙ መደረጉ ታውቋል።</p>

<p>አንዳንድ ታዛቢዎች እንደሚሉት በጉባዔው ከየትና በማን እንደተወከሉ ያልታወቁ ግለሰቦች በየአዳራሾቹ ታይተዋል። ከሁሉም የሚገርመውና ሕገ መንግሥቱን ይፃረራል የተባለው ደግሞ ጥቂት ወታደራዊ ጄኔራሎች በታዛቢ መልክ በኮንፈረንሱ ላይ መገኘታቸው ነው።</p>

<p>የመቀሌ ከተማ ነዋሪዎችን አስተያየት የሰበሰበው ዘገባ እንዳተተው በኮንፈረንሱ ላይ «አፈንጋጭ» የተባሉት ግለሰቦች ቢካፈሉበትና በግልፅ ተወይያተው ውጤቱ ቢታይ ይሻል የነበረ ቢሆንም ይህ ባለመደረጉ ብዙም አዲስ ነገር አንጠብቅም የሚል አስተያየት ነዋሪዎቹ ሰጥተዋል።</p>


<p class="align-center"><a href="/Gazettas/Poltica/info/Poltica.sera.html">ከፖለቲካ ሐምሌ 30 ቀን 1993</a></p>

</body>
</html>	
