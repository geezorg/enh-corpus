<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>መቀሌ በከፍተኛ ወታደራዊ ጥበቃ ሥር ውላለች፣ ወጣቶች ይታፈሳሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">መቀሌ በከፍተኛ ወታደራዊ ጥበቃ ሥር ውላለች፣ ወጣቶች ይታፈሳሉ</h1>


<p>መቀሌ ከተማ ታይቶ በማይታወቅ የፀጥታ ቁጥጥር ሥር መሆኗ ተሰማ። የከተማዋ የእለት ተዕለት እንቅስቃሴ ቀድሞ የነበረው መልኩን ቀይሮ ከተማዋን የመከላከያ ሠራዊት ፈጥኖ ደራሽ ወታደራዊ ፖሊስና ከሚሊሺያ የተወጣጡ ወታደሮች እየተጠበቀች ነው።</p>

<p>ይህ ሁኔታ የህወሓት ኮንፍረንስ አስመክቶ የተከሰተ እንደሆነና ህዝቡም ያልጠበቀውና ከዚህ ቀደም አይቶት የማያውቀውንጉዳይ በመሆኑ የከተማው ነዋሪ የመወያያ አጀንዳው እንዲሆን አድርጐታል።</p>

<p>በመቀሌ ከተማ በምሽት ሦስት ወይንም አራት ሆኖ መሄድ የማይፈቀድ እደሆነና በፀጥታ አባላት «ተበተኑ» በሚል ትዕዛዝ እንደሚበተኑ ታውቋል። ቀደም ሲል ጠ/ሚ መለስ ዜናዊም ሆኑ ሌሎች የማዕከላዊ ኮሚቴ አባላት በመቀሌ ከተማ በግልፅ እንደሚዘዋውሩ የሚታወቅ ሲሆን አሁን ግን እንደማይታዩና ከአፄ ዮሐንስ ቤተ መንግሥት ወደማዘጋጃ ቤት በሚወስደው መንገድ ውስጥ ውስጡን እንደሚሄዱ ወጋሕታ የተባለው ሳምንታዊ የትግሪኛ ጋዜጣ ዘግቧል።</p>

<p>«ማን ማንን ፈርቶ ነው ይህ ሁሉ ጥበቃ?» «እነዚህ የምናውቃቸው ታጋይ ልጆቻችን ናቸው እየተሰበሰቡ ያሉት ወይንስ ሌሎች?» «ከዚህ ሁሉ ጥበቃ በኋላ ተመልሰው ወደእኛ ይመጡ ይሆን ወይንስ» «አሜሪካውያን ቢን ላዲንን እንደሚጠረጥሩት ልጆቻችን ሕዝባቸውን ጠርጥረዋል» «ትናትና ከእኛ ጋር በእግራቸው ሳይቀር በመቀሌ ይዘዋወሩ ነበር ዛሬ ምን ተገኘ?» የሚሉና ሌሎች አያሌ ንግግሮች ከህዝቡ ተሰምቷል ሲል ይኸው ጋዜጣ ዘግቧል።</p>

<p>በሌላ በኩል ስርቆትና መሰል ወንጀሎችን ምክንያት አድርጐ በርካታ የመቀሌ ከተማ ነዋሪዎች በመታፈስ ላይ መሆናቸው ታውቋል። ታፍሰው የሚታሰሩት ወጣቶች ጉዳይ ከሕወሓት አራተኛ ኮንፈረንስ ጋር ተያይዞ የመጣ በመሆኑ ነዋሪው ህዝብ ከፍተኛ ቅሬታ እንደተሰማው ተገልጿል። የእስር እጣ የደረሳቸው ወጣቶች በሰሜንና በደቡብ ወረዳ ፍ/ቤቶች ሐምሌ 24 ጠዋት የቀረቡ ሲሆን ፖሊስ በስርቆትና በሌሎች ጉዳዮች ስለምፈልጋቸው ማስረጃ ለመሰብሰብ የ14 ቀን የጊዜ ቀጠሮ ይሰጠኝ በማለቱ ፍ/ቤቱም ይህንኑ ተቀብሎ ቀጠሮ ሰጥቷል። ወጣቶቹም ወደወህኒ ተመልሰዋል።</p>

<p>ታሳሪዎቹ ፍ/ቤት ሲቀርቡ «ልጆቻችን ምን አደረጉ» የሚል ጥያቄ እንዳነሱና የጥበቃ ሰዎች ህዝቡን በመሳሪያ አስፈራርተው እንደበተኑት ታውቋል። ዘግይቶ እንደደረሰው ዜና ጥቂት የማይባሉ ታሳሪዎች ከመቀሌ ወህኒ ቤት ወደማይታወቅ ስፍራ በመጋዝ ላይ መሆናቸው ተገልጿል።</p>


<p class="align-center"><a href="/Gazettas/Poltica/info/Poltica.sera.html">ከፖለቲካ ሐምሌ 30 ቀን 1993</a></p>

</body>
</html>	
