<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«60% የሶማሊያ መሪዎች አል-ቃዒዳነት የሚያጋልጥ ሰነድ አግኝተናል»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«60% የሶማሊያ መሪዎች አል-ቃዒዳነት የሚያጋልጥ ሰነድ አግኝተናል»</h1>


<p>ከአንድ ወር በፊት በሽብርተኝነት ዙሪያ ከጠ/ሚኒስትር መለስ ዜናዊ ጋር ሰፋ ያለ-ቃለ ምልልስ ያደረገው በለንደን የሚታተመው አል-ሐያት የአረብኛ ጋዜጣ የዛሬ ሳምንት በ3 ተከታታይ ዕትሞቹ ባቀረበው ዘገባ የሶማሊያ የሽግግር መንግሥት ከቢንላደን የአል-ቃእዳ ኔትወርክ ጋር የተሳሰረበትን ማስረጃ ማግኘቱን ገለጠ። በሶማሊያ የሚንቀሳቀሱ የባህረ-ሠላጤ ሃገራት እርዳታ ድርጅቶችም በሃገሪቱ ያለው ከፍተኛ ድህነትን በመጠቀም የሶማሊያ ተወላጆችን በእስላም መሠረተኞች (ፉንዳመንታሊስትስ) ለመመልመል ዕድል ማግኘታቸውን ገልጿል።</p>

<p>አል-ኢትሃድ አል ኢስላሚያ፣ አል ኢስላህ አል-ኢስላማያ እና አል-ታብሌህ አል-ኢስላሚያ የተሰኙት ተቋማት በአልቃይዳ ኔትወርክ ስር በሶማሊያ የሚንቀሳቀሱ ነውጠኛ ደርጅቶች መሆናቸውን የሚጋልፀው የ«አል-ሃያት» ጋዜጣ በሰነድ የተደገረ ዘገባ «......በተለይ አል-ኢትሃድና አል-ኢስላህ የተሰኙትና በጋራ በመተሳሰር የሚንቀሳቀሱት ድርጅቶች ዋነኛ ዓላማቸው ለአፍሪካ ቀንድ የአፍጋን ታሊባኖች መሠል አስተፋደር በመመሥረት በግዳጅ አንድ ሃይማኖትን ለማስፈን የተዘጋጁ መሆናቸው ተረጋግጧል።</p>

<p>ከዚህ አንፃር ሁለቱ ድርጅቶች አንዱ በጦር መሣሪያ (አል-ኢትሃድ)፣ ሌላኛው ደግሞ በዕርዳታና በመሳሰሉት ማባበያዎች (አል-ኢስላህ) በመጠቀም ዓላማቸውን ለማሳካት የሶማሊያ ጎረቤት በሆኑ አገሮች በተለይም በኢትዮጵያ፣ ኬንያና ታንዛኒያ በመንቀሳቀሥ አለመረጋጋት እንዲፈጠር በማድረግ ዓላማቸውን ከግብ ለማድረስ እየተንቀሳቀሱ መሆኑን የአል ሐያት የዲሴምበር 12/2001 ዓ.ም ዘገባ ያስረዳል።</p>

<p>በጅቡቲ አርታ በተሰኘው ከተማ በተካሄደውና የሶማሊያ ሽግግር መንግሥታት ለማቋቋም ከግብፅና ሌሎች አረብ ሃገራት ከመጡት ባለስልጣናት መካከል አብዛኞቹ በእነዚህ ሁለት የአል-ቃኢዳ ኔትወርክ ሥር መታቀፋቸውን የሚያስረዳው «አል-ሃያት» ጋዜጣ የሽግግር መንግሥቱ ፕሬዚዳንት አብዱልቃሲም ሳልድ ሀሰን ራሳቸው በድርጅቶቹ ደጋፊነት ቁጥር 1 ተጠርጣሪ አድርጓቸዋል።</p>


<p class="align-center"><a href="/Gazettas/Poltica/info/Poltica.sera.html">ከፖለቲካ ታህሣሥ 15 ቀን 1994</a></p>

</body>
</html>	














