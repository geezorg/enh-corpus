<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሻምበል ማሞ ወልዴ አረፉ!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ሻምበል ማሞ ወልዴ አረፉ!</h1>


<p>የኦሎምፒክ ጀግናና የኢትዮጵያ የስፖርት አምባሳደር ሻምበል ማሞ ወልዴ በ70 ዓመታቸው ትናንት እሁድ ግንቦት 18 ቀን 1994 ዓ.ም ከዚህ ዓለም በሞት ተለዩ። ሥርዓተ ቀብራቸው ዛሬ ከቀኑ በ9 ሰዓት በቅዱስ ዮሴፍ ቤተ-ክርስቲያን ይፈፀማል።</p>

<p>ጀግናው አትሌት ሻምበል ማሞ ወልዴ በኤልቦርን ኦሎምፒክ ከ60 አገሮች የተውጣጡ 65 አትሌቶች በተሳተፉበት የ1500 ሜትር አራተኛ በመውጣት ኢትዮጵያ በኦሎምፒክ ውድድሮች የአሸናፊነትን ክብር እንድትጐናፀፍ ፈር ቀዳጅ ሲሆኑ፣ የሮምና የቶኪዮ ኦሎምፒክ የማራቶን ባለድል ጀግናው አበበ በቂላ ለሦስተኛ ጊዜ የማራቶን ድል ባለቤት እንደሚሆን ሲጠበቅ በሕመም ምክንያት ውድድሩን አቋርጦ ሲወጣ ሻምበል ማሞ ወልዴ ውድድሩን በአንደኛነት በማጠናቀቅ የማራቶን ድል ከአገራቸው እንዳይወጣ ያደረጉ ጀግና ነበሩ።</p>

<p>ጀግናው አትሌት ሻምበል ማሞ ወልዴ በ1968 ዓ.ም በሜክሲኮ ኦሎምፒክ ከማራቶን የድል ባለቤትነት ባሻገር በ10ሺህ ሜትር የብር ሜዳሊያ በማምጣት የወቅቱ የዓለማችን ፈጣን ሯጭ ተብለው መመዝገባቸው ይታወቃል። ከዚህም በተጨማሪ በ1972 በሞስኮ ኦሎምፒክ በማራቶን የነሃስ ሜዳሊያ ማግኘታቸው ይታወሳል።</p>

<p>በኦሎምፒክ መድረክ የሁለት ሜዳሊያ ባለቤት የሆኑት ጀግናው አትሌት ሻምበል ማሞ ወልዴ ከ40 በላይ አለም አቀፍ ውድድሮች በማድረጉ አገራቸውን በስፖርት መድረክ ያስጠሩ የስፖርት አምባሳደር የነበሩ የአገራችን ውድ ልጅ ሲሆኑ፣ በቀይ ሽብር ወንጀል ተጠርጥረው ለ9 ዓመታት በእሥር ከቆዩ በኋላ ባለፈው ጥር ወር 1994 ዓ.ም መለቀቃቸው ይታወቃል።</p>

<p>ጀግናው አትሌት ሻምበል ማሞ ወልዴ በእስር ላይ በነበሩበት ወቅት በጉበት ሕመም ክፉኛ ይሰቃዩ የነበረና ባለፈው ግንቦት 12 ቀን 1994 ዓ.ምሕመሙ ፀንቶባቸው ኦልድ ኤርፖርት ከፍተኛ ክሊኒክ ሲከታተሉ መቆየታቸውታውቋል።</p>

<p>የስፖርት ምንጮች እንደገለፁት ከሆነ የሜክሲኮ ኦሎምፒክ የማራቶን የወርቅ ሜዳሊያ ባለቤትና የ10ሺ ሜትር የብር ሜዳሊያ ባለድል እንዲሁም የሙኒክ ኦሎምፒክ የማራቶን የነሀስ ሜዳሊያ ባለቤት ሻምበል ማሞ ወልዴ ኦልድ ኤርፖርት ከፍተኛ ክሊኒክ ለሕክምና በተኙበት ወቅት ለሰባት ቀናት ያህል የጠየቃቸው የስፖርት ቤተሰብ እንዳልነበረና የመድኃኒት ወጭውም በጥር ወር 1994 ዓ.ም ከእስር በተፈታበት ወቅት የኦሎምፒክ ኮሚቴ አሰባስቦ በሰጣቸው ገንዘብ የተሸፈነ መሆኑ ታውቋል።</p>

<p>የጀግናው አትሌት ሻምበል ማሞ ወልዴ ቤተሰቦች ለስፖርት ጋዜጦች ከሰጡት ቃል ለመረዳት እንደተቻለው ሻምበል ማሞ ሕመሙ በፀናባቸው ወቅት ለአትሌት ኃይሌ ገ/ሥላሴና ለአትሌት ደራርቱ ቱሉ በስልክ የተነገራቸው ሲሆን፣ ሻለቃ ደራርቱ ወደ ቤተ-ሕክምና የሚሄዱበት መኪና ስትልክ አትሌት ኃይሌ ገ/ሥላሴ መጣሁ ብሎ ቀርቷል።</p>

<p>ሻምበል ማሞ ወልዴ በሕክምና ሲረዱ በቆዩባቸው ቀናት በተለይም ካለፈው ረቡዕ ግንቦት 14 ቀን 1994 ዓ.ም ጀምሮ መናገር ተስኗቸው እንደነበር ለመረዳት የተቻለ ሲሆን፣ ለሕክምና ሆስፒታል ከመግባታቸው በፊት ቤታቸው ድረስ በመሄድ ላነጋገራቸው የኢትዮጵ ጋዜጣና መጽሔት ሪፖርተር ኢትዮጵያውያን በፀሎት እንዲረዷቸው መማፀናቸውንና ጥያቄ ማቅረባቸውን አስታውቋል። </p>


<p class="align-center"><a href="/Gazettas/Poltica/info/Poltica.sera.html">ከፖለቲካ ግንቦት 19 ቀን 1994</a></p>

</body>
</html>	














