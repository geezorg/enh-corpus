<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሻዕቢያ ሰርጎ ገቦች በሸምበቆ ተኩስ ከፈቱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የሻዕቢያ ሰርጎ ገቦች በሸምበቆ ተኩስ ከፈቱ</h1>


<p>በሰኔ ወር 1992 ዓ.ም በአፍሪካ አንድነት ድርጅትና የመንግሥታቱ ድርጅት የሰላም ሰነድ ተቀብለው የተኩስ አቁም ስምምነት በመፈረም ከውጊያ ነፃ ሆነው የቆዩት ኢትዮጵያና ኤርትራ ወደ ሌላ ዙር ጦርነት ሊሻገሩ የመሆናቸው እውነታ በጉልህ እየታየ ባለበት በዚህ ወቅት መሣሪያ የታጠቁ የሻዕቢያ ወታደሮች በሸምበቆ ግንባር በኩል ወደ ኢትዮጵያ ግዛት በመዝለቅ ጥፋት ሊፈፅሙ ሲሞክሩ እንደተደረሰባቸው ተዘገበ።</p>

<p>የሀገሪቱ ጠ/ሚ/ር መለስ ዜናዊ የሚመሩት የሕወሓት ልሳን የሆነው ወይን ጋዜጣ በቁጥር 467 ዕትሙ እንደዘገበው፣ በድንበር አካባቢ የሚኖሩ ኢትዮጵያውያን ላይ ጥፋት ለማድረስና ከብቶቻቸውንም ዘርፎ ለመሰወር የሞከሩ የሻዕቢያ ወታደሮች ከሸምበቆ ተነስተው በላይኛው ዲዳ በኩል ወደ ኢትዮጵያ ግዛት ዘልቀው ሲገቡ ተደርሶባቸዋል።</p>

<p>ሰመረ ገ/መድህን፣ አንድም፣ ፀጋዬና ተስፋዓለም የተባሉት እነዚህ የሻዕቢያ ወታደሮች ቦምብና ሌሎች መሣሪያዎችንም ታጥቀው ወደ ኢትዮጵያ ግዛት እንደገቡ በአካባቢው የፀጥታ ኃይሎች ተደርሶባቸው እጅ እንዲሰጡ ሲጠየቁ «አሻፈረኝ» ማለታቸውን የገለፀው ይኸው የጋዜጣው ዘገባ፣ ፀጋዬና ተስፋዓለም የተባሉት ሊያመልጡ ሲሞክሩ መገደላቸውንና አንዶም የተባለው ሲያመልጥ ሰመረ የተባለው መማረኩን አስታውቋል።</p>

<p>የኢትዮ-ኤርትራ ድንበር በተመድ የሠላም አስከባሪ ኃይል ቁጥጥር ስር እንደሚገኝና የኢትዮጵያ ሠራዊትም በራሱ ግዛት ውስጥ ሆኖ የድንበሩን ደህንነት እንደሚጠብቅ እየተነገረ ባለበት ሁኔታ እነዚህ የሻዕቢያ ወታደሮች ወደ ኢትዮጵያ ግዛት ዘልቀው የመግባታቸው ጉዳይ በርካታ አነጋጋሪ ሁኔታዎችን ስለመፍጠሩ የሚገልጹ ምንጮች እንደሚሉት ከሆነ ደግሞ የሻዕቢያ ወታደሮች ወደ ኢትዮጵያ ግዛት በመዝለቅ ዘረፋ ሲያደርጉና ዘረፋ ሲፈፅሙ ይህ የመጀመሪያቸው አይደለም። የኢትዮጵያ መከላከያ ሠራዊት ይህን ዓይነቶቹን ሁኔታዎች ለማስቀረት ጠንካራ ጥበቃ አማድረግ ከምን የመነጨ ስለመሆኑም የታወቀ ነገር የለም። የባዕድ ሀገር ወራሪዎች አሁን ድረስ በዜጐች ላይ ጉዳት ለማድረስ ከመሞከር አለመቆጠባቸው በድንበሩ አካባቢ አስተማማኝ የደህንነት ዋስትና አለመኖሩን የሚያሳይ ነው ሲሉ ያላቸውን አመለካከት ያንፀባርቃሉ።</p>


<p class="align-center"><a href="/Gazettas/Poltica/info/Poltica.sera.html">ከፖለቲካ ታህሣሥ 8 ቀን 1994</a></p>

</body>
</html>	














