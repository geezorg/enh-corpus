<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>መካላከያ ሚኒስቴር ባወጣው ጨረታ የኮሪያው ኩባንያ 25 ሚሊዮን ብር አቀረበ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">መካላከያ ሚኒስቴር ባወጣው ጨረታ የኮሪያው ኩባንያ 25 ሚሊዮን ብር አቀረበ</h2>


<p>የሀገር መከላከያ ሚኒስቴር ለሠራዊት አባላት ግልጋሎት የሚወል ፊልድ ጃኬቶች፣ ወታደራዊ ልብሶች፣ የትጥቅ ማንገቻዎችና የውሃ ማቅረቢያዎችን እንዲያቀርቡ ለጨረታ ካቀረባቸው ድርጅቶች መካከል የስታር ቢዝነስ ግሩፕን ከጨረታው እንዳገለለ ታወቀ። የስታር ቢዝነስ ግሩፕ ባለቤቶች ከኢትዮጵያ ንግድ ባንክ ወሰዱት በተባለው ገንዘብና ከኢትዮጵያ ስኳር ኢንዱስትሪ ድጋፍ ሠጪ ማህበር በወሰዱት ስኳር ሰበብ በፀረ-ሙስና ኮሚሽን በኩል ክስ ተከፍቶባቸው ላለፉት ሠባት ወራት በወህኒ እንደሚገኙ ይታወቃል።</p>

<p>የመከላከያ ሚኒስቴር የጨረታ ኮሚተ ስታር ቢዝነስ ግሩፕ ከጨረታው መሠረዙን ያሣወቀው ቀደም ሲል ቢሆንም ባለፈው ማክሠኞ ታህሳሥ 16/1994 24 ተጫራቾች በተገኙበት ጨረታው ሲከፍት ከጨረታው መገለሉ በግልፅ ታውቋል። ከቢንያም ጠቅላላ ንግድና ከሣህሉ ታዬ ጋር በጋራ የተሣተፈው ስታር ቢዝነስ ግሩፕ ከጨረታው ሲወገድ የተሰጠው ምክንያት የሀገር ውስጥ ገቢ ያወራረደበትን ክሊራንስ ባለማቅረብና በባንክ የተረጋገጠ የጨረታ ቢድቦንድና እንዲሁም የተጠየቀውን ሳምፕሎች ባለማቅረብ መሆኑ ተነግ ሯል።</p>

<p>ለጨረታው ከተመዘገቡ 80 ያህል ተቋማት ውስጥ ጨረታው በተከፈተበት ወቅት የተሣተፉት 24 የሚሆኑት ብቻ ነበሩ። እነሡም 10 የሚሆኑት ከቻይና፣ ስድስት ከኮሪያ ሪፐብሊክ፣ 3 ከብሪታንያ፣ 3 ከእስራኤልና አንድ ከሲንጋፖር የተውጣጡ ናቸው። የሀገር ውስጥ ወኪል ሣይኖራቸው በቀጥታ የተሣተፉት ሁለት የቻይና ኩባንያዎች ብቻ ናቸው። አስራ አራት የሚሆኑት በሁሉም ዘርፎች ተጫራች ሆነው የቀረቡ ሲሆን የብሪታንያው ማርቮል ፌይርስ እና የደቡብ ኮርያው ሃዩንዳይ በሁለት ዘርፎች፣ ሌላኛው የብሪታንያ ተቋም ቴጊስ ሼር ደግሞ በአንዱ ብቻ ተጫራች ሆነው ቀርበዋል።</p>

<p>በሁሉም ከተሣተፉት 14ቱ መካከል ከፍተኛ የጨረታ ገንዘብ ያቀርበው በኮሪያ የሚንቀሳቀሠው ሳምሠንግ ቼል ሲሆን ያቀረበው ገንዘብ 3 ሚኒዮን ዶላር (ከ 25 ሚሊዮን የኢትዮጵያ ብር) በላይ ነው። ዝቅተኛውን 1. ሚሊዮን ዶላር (11 ሚሊዮን የኢትዮጵያ ብር ግድም) ያቀረበው ደግሞ የቻይናው ቼይንግ ኩባንያ ነው። ጨረታው ማክሠኞ ዕለት ቢከፈተም አሸናፊው ማንኛው እንደሆነ ይፋ አልተደረገም። በጨረታው ሠነድ ላይ ከገንዘቡ በተጨማሪ የሚቀርቡት ናሙናዎችም የመገምገሚያ ነጥቦች መሆናቸው ተጠቅሶል።</p>


<p class="align-center"><a href="/Gazettas/Poltica/info/Poltica.sera.html">ከፖለቲካ ታህሳስ 22 ቀን 1994</a></p>

</body>
</html>	














