<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሻምበል ማሞ ወልዴ ዛሬ ዝግጅት ይደረግላቸዋል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ሻምበል ማሞ ወልዴ ዛሬ ዝግጅት ይደረግላቸዋል</h1>


<p>በኢተርናሽናል የስፖርት መድረኮች የኢትዮጵያ ባንዲራ ከፍ ብሎ እንዲውለበለብ ያደረገውና ከዘጠኝ ዓመት እስራት በኋላ ከእሥር ተለቆ ያለጡረታ የተቀመጠው ጀግናው አትሌት ሻምበል ማሞ ወልዴ በነገው ዕለት የገቢ ማሠባሰቢያ እንደሚደረግለትና በታዋቂ አትሌቶች ከወዲሁ የተሰበሰበለት ገንዘብ እንደሚሰጠው ታወቀ።</p>

<p>በ«ቀይ ሽብር» ወንጀል ተከሶ ለዘጠኝ ዓመታት ያህል በወህኒ የቆየውን ስድስት ዓመት ተፈርዶበት የታሰረበት ጊዜ ከበቂ በላይ በመሆኑ ከወህኒ የወጣው ሻምበል ማሞ ወልዴ በእሥር ላይ ሳለ የጡረታ መብቱ ተከብሮለት ጡረታውን ሲያገኝ የቆየ ቢሆንም ከተፈታ በኋላ ግን የጡረታ መብቱን ተከልክሎ ቤተሰቦቹን የሚያስተዳድርበት አቅም አጥቶ በቆየበት ሰዓት ነው። አንዳንድ አትሌቶች ይህን የገቢ ማሠባሰቢያ ፕሮግራም ያዘጋጁት።</p>

<p>በነገው ዕለት ቅዳሜ የካቲት 9 ቀን 1994 ዓ.ም ታዋቂ አትሌቶች ለሻምበል ማሞ ወልዴ በአዲስ አበባ ስታዲዮም የገቢ ማሠባሰቢያ ፕሮግራም እንዳዘጋጁለት የሚገልፁት ውስጥ አዋቂ ምንጮች አዘጋጆቹ ምናልባት ሥፍራውን ሊቀይሩ እንደሚችሉ ያስታወቁ ሲሆን የደራርቱ ቱሉ አስተዋፅኦ የሚጠበቅ እንደሆነና ኃይሌ ገ/ሥላሴም ሚናው የላቀ ይሆናል ተብሎ እንደሚጠበቅ ገልፀዋል።</p>

<p>በመካከለኛው ረዥም ርቀት የሩጫ ውድድር ዓለም የተደነቀባቸውን ውጤት ላስመዘገበው አትሌት ሻምበል ማሞ ወልዴ የስፖርት ቤተሰቦችና የኢትዮጵያ ኦሎምፒክ ኮሚቴ ከ25 ሺህ ብር በላይ ሣያሰባስቡለት እንዳልቀረና ይህም በነገው ዝግጅት ለአትሌቱ እንደሚበረከት የዜና ምንጮች ይገልፃሉ።ሻምበል ማሞ ከወህኒ ከወጣ በኋላ ለ«አቴና» የስፖርት ጋዜጣ በሠጠው ቃለ-ምልልስ በወህኒ በነበረበት ወቅት ከታዋቂዎቹ አትሌቶች ማንም እንዳልጠየቀው ይህም ሊሆን የቻለው ሥራ ስለሚበዛባቸው መሆኑን በመግለፅ በማንም ላይ ቅሬታ እንደሌለው ገልፆ ሻለቃ ባሻ ዋሚ ቢራቱ ከቤተሰባቸው ጎን ሆኖ ተመላልሶ ሲጠይቃቸው እንደነበር፣ የኢትዮጵያ ኦሎምፒክ ኮሚቴም በማይረሣ ሁኔታ እርዳታ ሲያደርግላቸው እንደነበር ገልፀዋል።</p>

<p>የ73 ዓመት ዕድሜ ያለውና አንጋፋው የኦሎምፒክ ሜዳሊያ ተሸላሚ ሻምበል ማሞ ከ6 ዓመት እስር በኋላ ለምን የጡረታ መብቱ እንደታገደ የሚያውቀው ነገር ባይኖርም የኢሕአዴግ መንግሥት ከ6 ዓመት በፊት ያወጣው መመሪያ ለእገዳ ምክንያት ሣይሆን እንዳልቀረ ከአንዳንድ ወገኖች እየተገለፀ ነው። ኢሕአዴግ መራሹ መንግሥት ያወጣው መመሪያ አንድ ግለሰብ በወንጀል ተከሶ ከ3 ዓመትና ከዚያ በላይ እሥራት ከተፈረደበት የጡረታ መብቱን እንደሚያስከለክለው የሚገልፅ ነው።</p>

<p>በአሁኑ ወቅት ያለምንም መተዳደሪያና ድጎማ ከባለቤቱና ከሁለት ልጆቹ ጋር ያለሥራ የተቀመጠው ይህ አትሌት የተከሰሰበት ጉዳይ ተደረገ የተባለው አዋጁ ከመውጣቱ በፊት መሆኑን የሚያስታውሱ አንዳንድ ወገኖች አዋጁ ሊፈፀም የሚገባው ከተረቀቀበት ወቅት በኋላ በተከናወኑ ጉዳዮች በመሆኑ ተግባራዊ ሊሆን አይገባውም የሚል ትችት ያቀርባሉ።</p>


<p class="align-center"><a href="/Gazettas/Poltica/info/Poltica.sera.html">ከፖለቲካ የካቲት 8 ቀን 1994</a></p>

</body>
</html>	














