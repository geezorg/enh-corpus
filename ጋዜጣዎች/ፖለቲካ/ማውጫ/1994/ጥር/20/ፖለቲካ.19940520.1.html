<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>እነ ሐጂ መሐመድ አወል ረጂ ዛሬ ፍ/ቤት ይቀርባሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">እነ ሐጂ መሐመድ አወል ረጂ ዛሬ ፍ/ቤት ይቀርባሉ</h1>


<p>በየካቲት ወር 1987 በታላቁ አንዋር መስጅድ ቅትር ግቢ ውስጥ በተቀሰቀሰው ግጭት ምክንያት ክስ ተመስርቶባቸው እስካሁን በእስር ላይ የሚገኙት ሐጂ መሐመድ አወል ረጅ ዛሬ ፍርድ ቤት ይቀርባሉ።</p>

<p>በመስጅዱ ግጭት በርካት የሃይማኖት አባቶችና መሪዎች ታስረው በተለያየ ጊዜ ሲለቁ ሃጂ መሐመድ አወል ረጃ፣ ግራዝማች ሀዲስ ኑር፣ ሐጅ ሰዓዱ ጀማል፣ ሐጅ መሃመድ አመዴና ሌሎች ሁለት የአንዋን መስጅድ ጥበቃ አባላት እያንዳንዳቸው ከ17 ዓመት እስከ 7 ዓመት እንደተፈረደባቸው ሲታወቅ፣ ለበላይ ፍ/ቤት ባቀረቡት ይግባኝ ጉዳያቸው ሲታይ ቆይቷል።</p>

<p>ባለፈው ጥር 9 ቀን 1994 በዳኞች አለመሟላት ወደ ዛሬ በተላለፈው ቀጠሮ መሠረት ሐጅ መሐመድ አወል ረጃና ሌሎች በእስር ላይ የሚገኙ መንፈሳዊ አባቶች ዛሬ ፍ/ቤት ሲቀርቡ የታሰሩበት ጊዜ በቂ ሆኖ ይለቀቃሉ የሚል ግምት መኖሩ ታውቋል።</p>

<p>በሌላ በኩል ደግሞ የኢትዮጵያ እስልምና ጉዳዮች ጠ/ም/ቤት ሐጅ መሐመድ አወል ረጃ ከእስር እንዳይለቀቁ ግፊት ማድረግ ላይ መሆኑን ከም/ቤቱ ሾልከው የወጡ ሰንዶች ለመረዳት ተችሏል።</p>

<p>በጠቅላይ ም/ቤቱ ሊቀመንበር ሐጂ አብዱ ራህማን ሁሴን ሙሳ ፊርማ ለፍትህ ሚኒስቴር፣ ለደህንነትና ለፖሊስ እንዲሁም ሌሎች ልዩ ልዩ ክፍሎች በተሰራጨ ደብዳቤዎች ጠቅላይ ም/ቤቱ ሐጂ መሐመድ አወል ረጃ ከእስር ቤት በአጃቢ እንዳይወጡ እገዳ እንዲደረግባቸው የጠየቀ ሲሆን ይህም ሐጂ መሐመድ አወል ረጃ ከእስር እንዳይለቀቁ ግፊት ለማድረግ የታቀደ ነው የሚል በብዙዎች ዘንድ አሳድሯል።</p>

<p>የኢትዮጵያ እስልምና ጉዳዮች ጠ/ም/ቤት በእስር ላይ የሚገኙት አዛውንት የሃይማኖት አባቶች ያበረከቱትን አስተዋፅኦና በዕድሜ መግፋት ብሎም ያላቸውን የቤተሰብ ኃላፊነት በመግለጽ ምህረት እንዲደረግላቸው መጠየቅ ሲገባው በተለይ ሐጂ መሐመድ አወል ረጃ ከእስር ቤት በአጃቢ እየወጡ እንዲንቀሳቀሱ የተፈቀደላቸው መሆን ችግር ያስከትላል በማለት ለአያሌ በእስር ላይ ለሚገኙ ታራሚዎች የሚሰጠው ፍቃድ እንዲገደብ መጠየቁ ብዙዎችን ያሳዘነ ጉዳይ ሆኗል።</p>

<p>አገር አቀፉ የእስልምና ም/ቤት ሐጂ መሐመድ አወል ረጃ በአጃቢ ከእስር ቤት ወጥተው ለመንቀሳቀስ የሚሰጣቸው ፈቃድ እንዲገደብ ባቀረበው ተደጋጋሚ ጥይቄ ከፍተኛ ሃዘን የተሰማቸው መሆኑን ከገለጹት መካከል የጠቅላይ ም/ቤቱ ተማፀኖ ሐጅ መሐመድ አወል ረጃ ከእስር እንዲፈቱ ግፊት ለማድረግ መሆኑና የእርሳቸው መፈታት በሥራ ላይ ላለው የእስልምና ም/ቤት ሥጋት የሚያሳድር መሆኑን ይጠቁማል ብለዋል።</p>

<p>ዛሬ ፍ/ቤት የሚቀርቡ ሐጅ መሐመድ አወል ረጃ የኢትዮጵያ ቅዱስ ቁርአን ማህበር የተባለውን ተቋም በመመስረት ለ500 ወላጅ አልባ ሕጻናት ወርሃዊ ርዳታ ሲያደርጉ መቆየታቸውና አያሌ ት/ቤቶችን መክፈታቸው የሚታወስ ሲሆን ለእስር ከበቁ ወዲህ ብዙዎቹ ተረጂዎች ሕፃናትና መምህራን ለችግር መዳረጋቸው በተደጋጋሚ ተገልጧል።</p>


<p class="align-center"><a href="/Gazettas/Poltica/info/Poltica.sera.html">ከፖለቲካ ጥር 20 ቀን 1994</a></p>

</body>
</html>	














