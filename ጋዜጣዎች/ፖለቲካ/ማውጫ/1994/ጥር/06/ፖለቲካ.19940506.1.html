<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በሟች ክንፈ ገ/መድህን ቦታ ይሾማሉ የተባሉት ዘርዓይ ከሥልጣናቸው ተነሱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በሟች ክንፈ ገ/መድህን ቦታ ይሾማሉ የተባሉት ዘርዓይ ከሥልጣናቸው ተነሱ</h1>


<p>ጥብቅ አገራዊ ጉዳዮችና ከፍተኛ ምስጢሮች እየሾለኩ በመውጣታቸው ምክንያት በግምገማና ስብሰባ ሲታመሱ የቆዩት የደህንነት አባላት አሁንም ከመታመስ አለመገታታቸው ሲገለጥ ለከፍተና አገራዊ ጉዳዮች ሾልኮ መውጣት ዋናው መንስዔ የደህንነቱ መ/ቤቱ የኢሕአዴግ አባል ድርጅቶችና የብሔረሰብ ተዋፅኦ ሚዛናዊ ያለመሆኑ ተጠቆመ።</p>

<p>እንደ ውስጥ አዋቂ ምንጮ ገለጣ ከሆነ የደህንነት መ/ቤቱ ከጥቂት ቀናት በፊት ያካሄደውን ግምገማ የመምራት ኃላፊነት የነበራቸው አቶ መስፍን ወጠጦ ግምገማውን ለመምራት ፍቃደኛ ባለመሆናቸው በከፍተኛ ደረጃ ሲገመግሙ የግምገማው ሰለባ የሆኑት ከአምስት የማያንሱ በከፍተኛ ኃላፊነት ላይ የነበሩ የደህንነቱ ሹማምንትና አባላት የመባረር ዕጣ ገጥሟቸዋል። አቶ መስፍን አልመራም ያሉትን ግምገማ አቶ አባይ ፀሐዬ የመሩት መሆኑ ታውቋል። ከአገር ውጭ የሚሰራጭ አንድ የመገናኛ አውታር የደህንነቱ መ/ቤቱ ውስጥ እየተስተዋለ ያለው ትልቁ ችግር የሚስጥር አለመጠበቅና አለመያዝ መሆኑን ጠቁሞ መንስዔው በመ/ቤቱ ያለው የደህንነት አባላት አሃዝ ከሌሎች የኢሕአዴግ ድርጅቶች በቁጥር የተበራከቱ መሆን አንደሆነ አስታውቋል።</p>

<p>ከጥቂት ወራት በፊት ምስጢር አባክነዋል በሚል ከደርዘን በላይ በኦሕዴድ የደህንነት አባላት ከሥራ መታገዳቸውን ያስታወሰው ይኸው ምንጭ በቅርቡ በሕወሓት፣ በብአዴንና በኦሕዴድ እንዲሁም በደቡብ የደህንነት አባላት መካከል በተናጠልና በጋራ በተካሄደው ግምገማ በርካታ የደህንነት አባላት ከሥራ የመታገድና ከደረጃ ዝቅ የማለት እጣ ፈንታ እንደገጠማቸው አስታውቋል።</p>

<p>ምንጩ አያይዞም በድንገተኛ ግድያ ከዚህ ዓለም በሞት የተለዩትን የቀድሞውን የደህንነትና የኢምግሬሽን ኃላፊ የአቶ ክንፈ ገ/መድህንን ቦታ ይይዛሉ ተብለው ይጠበቁ የነበሩትን የሕወሓት ማዕከላዊ ኮሚቴ አባል አቶ ዘርዓይን ጨምሮ በሕወሓት የደህንነት አባላት ግምገማ የሰላ ሂስ የተሰነዘረባቸው ደህንነቶች በትግራይ ክልል በዞንና በወረዳ ደረጃ ተመድበው እንዲሰሩ መደረጉን ገልጧል።</p>

<p>ቀደም ሲል በከፍተኛ ደረጃ ይታመንባቸው የነበሩ የሕወሓት የደህንነት አባላት በግምገማ ወደ ክልል እንዲዛወሩ መደረግ የደህንነቱን እንቅስቃሴ የላላ ሊያደርገው እንደሚችል መገመቱን ያወሳው ይኼው የዜና ምንጭ ሁኔታው በሕወሓት ማ/ኮ መካከል ከተፈጠረው ውዝግብ ጋር ንክኪ ሳይኖረው እንደማይቀር መገመቱን ገልጧል። እንደ ዜና ምንጩ ከሆነ በአገሪቱ ውስጥ ከፍተኛው የደህንነት ሥራ በሕወሓት የተያዘ ሲሆን ብአዴን፣ ኦሕዴድና ደቡብ እንደ ቅደም ተከትላቸው አባላት ያሰማሩ ሲሆን፣ የሕወሓት ድርሻ ከፍተኛ መሆንና የበላይነት መያዝ በሌሎቹ ድርጅቶች ዘንድ ተቃውሞ አስከትሏል።</p>


<p class="align-center"><a href="/Gazettas/Poltica/info/Poltica.sera.html">ከፖለቲካ ጥር 6 ቀን 1994</a></p>

</body>
</html>	














