<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አል-አሙዲ "እስካሁን 8.7 ቢሊዮን ብር በሥራ ላይ አውለዋል"</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">አል-አሙዲ "እስካሁን 8. ቢሊዮን ብር በሥራ ላይ አውለዋል"</h1>


<p>ሼክ ሙሐመድ አል-አሙዲ በኢትዮጵያ የተለያዩ የኢኮኖሚ ዘርፎች ያፈሰሱት ገንዘብ ባለፉት 10 ዓመታት በአገሪቱ ኢንቨስትመንት ለመሠማራት ከተሳቡ አገራት ሳዑዲ አረቢያን ግንባር ቀደም እንዳደረጓት ተገለፀ። ባለፈው ሣምንት በአፍሪካ ኢኮኖሚ ኮሚሽን አማካይነት ይፋ በሆነው "2002 የአፍሪካ ኢኮኖሚያዊ ሪፖርት" መሠረት እ.ኤ.አ ከ1992 አንስቶ እስከ 2001ድረስ የ14.1 ቢሊዮን ብር ፕሮጀክቶች በውጭ ዜጐች በኢትዮጵያ ውስጥ ሲዘረጉ ከዚህ ውስጥ 60 ከመቶ ያህሉ የሳዑዲ አረቢያ ድርሻ ከመሆኑም በላይ አብዛኛው የሼክ አላሙዲ ሜድሮክ ነው።</p>

<p>እንደሪፖርቱ ከሆነ በተጠቀሰው ጊዜ ውስጥ የግልና የመንግስትን ኢንቨስትመንት ጨምሮ በአገሪቱ አጠቃላይ ከፈሠሠው 71.5 ሚሊዮን ብር የውጭባለሀብቶች ሚና 20 በመቶ ብቻ ነው።</p>

<p>ሼክ አላሙዲ በቀጥታ ለኢትዮጵያ ኢንቨስትመንት ያዋሉት ገንዘብ ወደ 8. ቢሊዮን ብር እንደሚጠጋ የገመተው ይኸው ሪፖርት፣ ከዚህ ውስጥ ደግሞ 30 ፐርሠንቱ ወይም 2. ቢሊዮን ብሩ ከመንግሥት ለገዟቸው የተለያዩ የልማት ድርጅቶች የዋለ ነው። ለሸራተን አዲስ ሆቴል ግንባታ አንድ ቢሊዮን ብር፣ ለመድሐኒት መገልገያ እቃዎች ግንባታና ለሠላም ነርስ ኮሌጅ 100 ሚሊዮን ዶላር፣ ለናኒ ሕንፃ 350 ሚሊዮን ብር፣ እንዲሁም ለኮንስትራክሽ፣ ለለሥላሳ መጠጥ፣ ለወረቀት፣ ለማዕድንና ለመሣሠለው በርካታ ገንዘብ አልአሙዲ ማፍሠሣቸውን ሪፖርቱ ገልጿል።</p>

<p>ከሳዑዲ አረቢያ በመቀጠል በሁለተኛነት የኢንቨስትመንት ምንጭ የሆነው የአውሮፓ ሕብረት እንደሆነ ያስረዳው ሪፖርት ቀሪው በውጭ የሚገኙ ኢትዮጵያውያን ድርሻ አድርጐታል።</p>

<p>የውጭ ባለሀብቶች በኢትዮጵያ ኢንቨስትመንት የመሠማራታቸው ሁኔታ ካለፈው መንግስት የተሻለ እንደሆነ የገለፀው ይህ ሪፖርት ቢሆንም ለኢኮኖሚ እጅግ አስፈላጊ በሆኑት የባንክ፣ ኢንሹራንስ፣ ብሮድካስቲንግና ሕትመት ዘርፎች የውጭ ዜጐች እንዲሠማሩ አለመፈቀዱን ሳይኮንን አላለፈንም።</p>


<p class="align-center"><a href="/Gazettas/Poltica/info/Poltica.sera.html">ከፖለቲካ ሐምሌ 15 ቀን 1994</a></p>

</body>
</html>	














