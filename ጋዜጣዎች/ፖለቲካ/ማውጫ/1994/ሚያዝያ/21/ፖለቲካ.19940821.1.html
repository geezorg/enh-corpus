<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"ከ200 ዓመት በኋላ መሬታቸውን እንዳስመለሱት ባንሆን፤ ወደብ መጠየቅ እንችላለን"</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">>"ከ200 ዓመት በኋላ መሬታቸውን እንዳስመለሱት ባንሆን፤ ወደብ መጠየቅ እንችላለን"</h2>


<p>ታዋቂው የሕግ ባለሙያ አቶ ታምሩ ወንድማአገኘው በኢትዮጵያና ኤርትራ የድንበር ማካለል ዙሪያ ትናንትና እሁድ ከጀርመን ድምጽ ሬዲዮ (ዶቸቬሌ) የአማርኛው አገልግሎት ጋር ቃለ-ምልልስ ባደረጉትበት ወቅት "በኢትዮጵያ የሚነሳው ወደብ የማግኘት ጥያቄ መንግስት ብቻውን ሆኖ የሚብሰለሰልበት ሳይሆን ለተመድና ሌሎች አካላት ሊያሳውቀው የሚገባ ጉዳይ መሆኑን" ገለፁ።</p>

<p>አቶ ታምሩ በትናንትናው ዕለት በተሰራጨው በዚሁ ቃለ-ምልልስ ላይ "... አለም አቀፍ የሚባለው ሕግ ኢትዮጵያን አያውቃትም ነበር። አፄ ምኒልክ ከኢጣሊያ ጋር ውል ባካሄዱበት ወቅት "ኢጣሊያ ኢትዮጵያን ራሷን የቻለች ሀገር መሆኗን ተቀብላለች" መባሉ እንኳ ኢትዮጵያ ራሷን ማስተዳደሯን መስካሪ ያሻት ስለነበር በአለም አቀፍ ህግጋት እንኳ ለዕውቅናዋ ሳይቀር ተዋዋይ ሆና እንደምትቀርብ ያመላከተ ነበር። ይህም ከአውሮፓውያኑኢትዮጵያን አንኳሶ ለማሳየት ያደረጉት በመሆኑ ትኩረት ሊሰጠው በተገባነበር" ብለዋል።</p>

<p>"... ኤርትራ ነፃ ብትሆንም የባሕር መብት ጥያቄ አንስተን መደራደር እንችላለን፤ ይህ ጥያቄ ከባዕድ የምንጠየቀው ሣይሆን፤ በእኛ ኪሣራ የሚደረግ ሣይሆን መደራደሪያ አቅርበን መብታችንን ማስከበር ይገባናል"ያሉት ሕግ ባለሙያው አቶ ታምሩ "... በአካባቢው የሚኖረው ሕዝብ ልማት ተግባራዊ ለማድረግ ያስችል ዘንድ ለልማቱ መሠረት የሚሆነው ባሕር ተወስኖለት፣ ኢትዮጵያን መቀበል ይኖርበታል" ነው ያሉት።</p>

<p>የኢትዮጵያ መንግስት የተፈራረመባቸው የተሻሩ ሦስቱን የቅኝ ግዛት ውሎች አምጥቶ መዋዋሉ በጣም የሚያሳፍር ነው ያሉት የሕግ ባለሙያው "የአሰብ ጉዳይ ባለፉት አመታት ሶስት ጊዜያት ያህል መነሳት ሲችል ሳይሆን ቀርቷል፤ አሁንም ቢሆን እንዳይነሳ የሚያደርገው ነገር የለም። ጥያቄው ቦታንና ሕዝብን የማይነጥል ነው" ሲሉ ነበር የተናገሩት።</p>

<p>በዓለም ላይ ከቅኝ ገዥዎች ግዛት የተወሰደበት አገር ከሁለት መቶ አመት በኋላ ያስመለሰበት ሂደት መኖሩን ቻይናን በመጥቀስ የተናገሩት የሕግ ባለሙያው አገሪቱ ተስፋፊዎች ሆነው ሳይሆን መብታቸውን ጠይቀው፣ለሀገር ተቆርቁረው ጥያቄዎቻቸው ተገቢው ምላሽ ማግኘቱን ነው ያስረዱት። "እኛ እዚያ ድረስ ባንሄድም ኤርትራ ነፃ ሀገር ሆና ብትቀጥልም የወደብ መብታችንን መጠየቅ ግን እንችላለን" ሲሉም የሕግ ባለሙያዎች ተናግረዋል።</p>

<p>የኢትዮጵያ መንግስት የሚቀርብለትን የወደብ ጥያቄ ብቻውን መያዝ የለበትም፤ ለተመድም፤ ለአልጀርስ ተሰብሳቢዎች፣ ለሌሎችም ጉዳዩ ለሚመለከታቸው ሁሉ ማሳወቅ፣ ይጠበቅበታል ሲሉ አቶ ታምሩ ገልፀዋል።</p>


<p class="align-center"><a href="/Gazettas/Poltica/info/Poltica.sera.html">ከፖለቲካ ሚያዝያ 21 ቀን 1994</a></p>

</body>
</html>	














