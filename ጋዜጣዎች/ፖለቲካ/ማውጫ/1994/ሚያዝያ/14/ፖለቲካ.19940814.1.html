<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢዴፓ እሁድ እንዲጠነቀቅ ተጠየቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢዴፓ እሁድ እንዲጠነቀቅ ተጠየቀ</h1>


<p>የኢትዮጵያ ዴሞክራሲያውያን ፓርቲ (ኢዴፓ) በሚቀጥለው እሁድ ሚያዝያ 20 ቀን 1994 ዓ.ም በሄግ ከተማ በኢትዮጵያና ኤርትራ ድንበር የተሰጠውን ውሣኔ በመቃወም በመስቀል አደባባይ እንዲካሄድ በጠራው ሠላማዊ ስብሰባ ላይ ሕዝቡን ከአደጋ ለመታደግ ሲል ከዚህ ቀደሙ እንቅስቃሴው የተለየ ጥንቃቄ ማድረግ እንደሚኖርበት ተጠቆመ። የዝግጅት ክፍላችን ከሰበሰበው የሕዝብ አስተያየት መረዳት እንደተቻለው ፓርቲው በአዋሣ ከተማ ስብሰባ እንዲያደርግ ተፈቅዶለት በመሰብሰቢያ አዳራሽ ውስጥ ጥቂት የተዥውፓርቲ ደጋፊዎች "ፈጠሩት" በተባለው ሁከት ወደኃይል እርምጃ እንዳይሸጋገር ስብሰባው እንዲበተን ማድረጉን በማስታወስ፣ በርካታ ሕዝብ በሚገኝበት የአደባባይ ስብሰባ ላይ ግን "ፖሊስ እንዲተባበረን መጠየቅ የለብንም" በሚል አካሂዶ ያልታሰበ አደጋ እንዳይከሰት ጥንቃቄ ማድረግ እንደሚኖርበት ነው ያሳሰቡት።</p>

<p>በቅርቡ ኢዴፓ አውጥቶ በነበረ መግለጫ 23 አባላቱ ታስረው ሲፈቱ "ስለአሠብ ብትቀሰቅሱ ግንባራችሁ ለጥይት መሆኑን እንድታውቁ" የሚል ማስፈራሪያ እንደተሰጣቸው ማስታወቁን የገለፁ የአንድ ፖለቲካ ድርጅት ም/ሊቀመንበር "በአሁኑ ወቅት በባድመ ጉዳይ ግራ የተጋባውን ሕዝብ ፀጥ ለማሰኘት የመግለጫ ጋጋታ እያሰማ ያለው ገዥ ፓርቲ ይህንን ማስፈራሪያ ወደ ተግባር ሊለወጥ የሚችልበት መድረክ የእሁድ ሠላማዊ ሠልፍ ሊሆን ስለሚችል ፓርቲው የከዚህ ቀደም አካሄዱን ገታ አድርጐ በማስተዋል መንፈስ የፖሊስ ኃይል ጥበቃ የሚያደርግበትና ችግር የማይታይበት ሠላማዊ ሠልፍ ማድረግ ይጠበቅበታል" ብለዋል።</p>

<p>ወላጆቻቸውን በኤድስ ላጡ ወገኖች በተስፋ ጐህና በኤልያስ ፕሮጀክት አስተባባሪነት የሚካሄደውና በከፍተኛ የመንግሥት ባለሥልጣናትና በባለሀብቶች መካከል የሚካሄደው የእግር ኳስ ጨዋታ በዕለቱ ሚያዝያ 20 ቀን1994 ዓ.ም መሆኑን የገለጹ ሌላ አስተያየት ሠጪ ደግሞ በዚያው ዕለት ይካሄዳል በተባለው የኢዴፓ ሠላማዊ ስብሰባ ላይ "መለስተኛ ጭቅጭቅ" ተከሰተ ቢባል እንኳ አብዛኛው ስፖርት አፍቃሪና አላማውን ደጋፊ ወደ ስታዲዮም ከመምጣት ሊቀሩ እንደሚችሉ ነው የሚናገሩት። በዚህ ጉዳይ ላይ የፕሮጀክቱ አስተባባሪ የሆኑትን አቶ ኤልያስ እንዳለን ምን አስተያየት እንዳላቸው በስልክ ጠይቀናቸው ነበር። ሠልፉ የሚካሄድበት ቦታም ሆነ አላማው ከሚያካሂዱት "ወላጆቻቸውን ያጡ ሕፃናት መርጃ" ጋር የማይገናኝ መሆኑን ጠቅሰው ሚያዝያ 20 ቀን 1994 ዓ.ም ከሚካሄደው የእግር ኳስ ጨዋታየሚገኘው ገቢ ተስፋ ላጡ ተጐጂዎች የሚደርስና ፕሮጀክታቸው ከበርካታ አገር በቀል ድርጅቶች ጋር በመተባበር ያለፈበት በመሆኑ ይህ ዕቅድ በሚሳካበት የመጨረሻው ዕለት የኢትዮጵያ ሕዝብ በተለመደው የጨዋነት ባሕሉ ሁሉንም እንቅስቃሴ በሠላም እንደሚያካሄደው፣ የእግር ኳስ ጨዋታውን በመመልከትም ለተጐጂ ሕፃናት መደጐሚያ የበኩሉን ግዴታ እንደሚወጣ ያለጥርጥር እተማመናለሁ"ነው ያሉት።</p>


<p class="align-center"><a href="/Gazettas/Poltica/info/Poltica.sera.html">ከፖለቲካ ሚያዚያ 14 ቀን 1994</a></p>

</body>
</html>	














