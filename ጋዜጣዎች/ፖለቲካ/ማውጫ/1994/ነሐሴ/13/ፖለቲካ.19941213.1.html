<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ስዬ አብርሃ ከ"አለም በቃኝ" ወጥተው "ጨለማ ቤት" ገቡ!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ስዬ አብርሃ ከ"አለም በቃኝ" ወጥተው "ጨለማ ቤት" ገቡ!</h2>


<p>"ጨለማ ቤት" የነበሩት የቀድሞው ጠ/ሚኒስትር ታምራት ላይኔ በወህኒ ቤቱ "ፍትሐ ብሔር ክልል" ሲቀየሩ፣ አቶ ቢተው በላይ ደግሞ አዳዲስ እስረኞች ወደ ሚታጐሩበት "አዲስ ክልል" ተዘዋውረው ከአቶ አሠፋ አብርሃ ጋር ተገናኝተዋል። አቶ ስዬ አብርሃ በበኩላቸው ከ"አለም በቃኝ" እንዲወጡ ተደርገው "ጨለማ ቤት"ብቻቸውን ታስረው ይገኛሉ።</p>

<p>አቶ ስዬ አብርሃ ከታምራት ላይኔና ቢተው በላይ ጋር ከታሠሩበት "ጨለማ ቤት" ዘር በማጥፋት ወንጀል የተከሠሡበት የደርግ ባለስልጣናት ወደሚገኙበት "አለም በቃኝ" መዘዋወራቸውን በተመለከተ ለጠቅላይ ፍ/ቤት አቤቱታ ማሠማታቸው ይታወቃል። ፍ/ቤቱም የአቶ ስዬን ጥያቄ ተቀብሎ ወደ "ጨለማ ቤት" እንዲመለሡ ለወህኒ ቤት አስተዳደር ትዕዛዝ በሠጠው መሠረት ቢፈፀምም፣ አሁንም አቶ ስዬ ብቻ ተነጥለው በተለየ ቦታ መታሠራቸው ግራ የሚያጋባ ነው።</p>

<p>አቶ ታምራት ላይኔ ወደ ፍትሐ ብሔር ክልል በመዘዋዋራቸው አብረዋቸው ከተከሠሡት የኮካ ኮላው አቶ ንጉሴ ሀይሉ ጋር አንድ ግቢ ለመሆን ችለዋል። በፍትሐ ብሔር ክልል ከሚገኙት እስረኞች ውስጥ በሙስና ተጠርጥረው የታሠሩት የንግድ ባንክና የስኳር ኢንዱስትሪ ባለሥልጣናት ይገኙበታል። አቶ አሠፋና አቶ ቢተው የተገናኙበት "አዲስ ክልል" ደግሞ በሙስና የተጠራጠሩት አብዛኛዎቹ ነጋዴዎች የታሠሩበት ነው።</p>

<p>በኢትዮጵያ ታሪክ ከወሕኒ ቤት ያመለጠ አንድም ጠቅላይ ሚኒስትር አለመኖሩ ይታወቃል። በንጉሡ የአገዛዝ ዘመን ጠቅላይ ሚ/ር የነበሩት አክሊሉ ኃ/ወልድና እንዳልካቸው መኮንን ሕይወታቸው ያለፈው በአዲስ አበባው ወሕኒ ቤት ታስረው ነው። የወታደራዊው ደርግ ጠ/ሚኒስትር አቶ ፍቅረ ስላሴ ወግደረስም እዚያው ማረሚያ ቤት የሚገኙ ሲሆን፤ ከኢሕአዴግ ሁለት ጠ/ሚኒስትሮች አንዱ የሆኑት ታምራት ላይኔ ሲወርድ ሲወራረድ የመጣውን ባህል ሣያፋልሡ የወሕኒ ቤቱ "እንግዳ" ሆነዋል።</p>

<p>ጠ/ሚ/ር መለስ ዜናዊ አቶ ታምራትን ተክተው አራት ግለሠቦችን ለእስር የዳረገው ስልጣን ላይ ተቀምጠዋል።</p>


<p class="align-center"><a href="/Gazettas/Poltica/info/Poltica.sera.html">ከፖለቲካ ነሐሴ 13 ቀን 1994</a></p>

</body>
</html>	














