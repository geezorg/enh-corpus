<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በአሜሪካ በደረሰው አደጋ እስካሁን አንድ ኢትዮጵያዊ ምሁር ሰለባ ሆኗል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በአሜሪካ በደረሰው አደጋ እስካሁን አንድ ኢትዮጵያዊ ምሁር ሰለባ ሆኗል</h1>


<p>ዓለምን እያወያየ ያለውና እስካሁንም አሜሪካንን ያስደነገጠው የኒውዮርኩና የዋሽንግተኑ የአጥፍቶ ጠፊዎች አደጋ ህይወታቸው ካለፉት መካከል አንድ ኢትዮጵያዊ ምሁር እንደሚገኝበት ተረጋግጧል።</p>

<p>ዶ/ር የኔነህ በትሩ የተባለው የ35 ዓመት ወጣት ከአሜሪካ ወደ ኢትዮጵያ በመምጣት ከአንድ ወጣት ሴት ጋር ቀለበት አሥሮ ነበረ። ኢትዮጵያዊው የውስጥ ደዌ ሽፔሻሊስት ዶ/ር የኔነህ በዩናይትድ ስቴትስ ለ15 ዓመታት ምርምሩን ካካሄደ በኋላ ገና በ35 ዓመቱ ከጁን 2000 ጀምሮ ፒ.ሲ.ኤም በተባለ ግዙፍ ሆስፒታል የሜዲካል ዳይሬክተር ሆኖ ተሹሟል።</p>

<p>የወደፊት የትዳር ጓደኛው ከምትሆነው ወጣት ጋር ዘመድ አዝማድ በተገኘበት የቀለበት ሥነ ሥርዓቱ በተካሄደበት ቀን በማግስቱ ማለትም ጳጉሜን 4 ቀን በአሜሪካ የሚያደርገውን ኑሮ ለመጀመር ወደዛው የበረረ ሲሆን ከመብረሩ በፊት ለበርካታ ቀናት በአገሩ የእረፍት ጊዜውን አሳልፏል።</p>

<p>ለዶ/ር የኔነህ ህይወት መጥፋት ምክንያት የሆነው አይሮፕላን በኢትዮጵያውያን አዲስ ዓመት መስከረም 1 ቀን 1994 ዓ.ም ከዳላስ ተነስቶ ወደሎስ አንጀለስ በረራውን የጀመረ ሲሆን በዚህ የበረራ ቁጥር 77 ተብሎ በተመዘገበ አውሮፕላን ከተሳፈሩት መንገደኞች መካከል ዶ/ር የኔነህ አንዱ ነበር። ዶ/ር የኔነህ የተሳፈረበት ወይም የሚጓዝበት ቦይንግ 757 አውሮፕላን በአጥፍቶ ጠፊ ጠላፊዎች ይጠለፋል ብሎ ከቶ አላሰበም። የህይወት ዕጣ ፈንታ ሆኖ ምስኪኑ ዶ/ር የተሳፈረበት አውሮፕላን ተጠልፎ በዓለም ከታወቀው የአሜሪካ መከላከያ ጽ/ቤት ፔንታጐን ላይ ተከሰከሰ ጥቃቱም ዓለም አስደነገጠ።</p>

<p>የዶ/ር የኔነህ ቤተሰቦች የቀለበት ሥነ ሥርዓቱን በደስታ አብረውት ለመካፈል ከዩናይትድ ስቴትስ ወደ ኢትዮጵያ መጥተው ነበር። ቤተሰቡ አደጋውን ሰምቶ በድንጋጤ ተውጧል። ይሁንና ዶ/ር የኔነህ ይዟት የተጓዘው የትዳር ጓደኛው በዋሽንግተን እህቷን ለመጠየቅ ያመራች በመሆኑ እሷን ለማፅናናት ቤተሰቡ ወደአሜሪካ ለመጓዝ ተዘጋጅቷል።</p>

<p>ያልተገመተው ድንገተኛ ዱብ ዕዳ የገጠመው የዶ/ር የኔነህ ቤተሰብ ወደአሜሪካ በፍጥነት ለመጓዝ ቢሰናዳም የኢትዮጵያ አየር መንገድ በኒውዮርክና በዋሽንግተን የደረሰውን ጥቃት ተከትሎ የማክሰኞውንና የአርብ ዕለት የአሜሪካ በረራውን በመሰረዙ ለመጓዝ አልተቻለም።</p>

<p>የአየር መንገዱ ኢንፎርሜሽን ኦፊሰር አቶ ጌታቸው አሰፋ እንደተናገሩት የኢትዮጵያ አየር መንገድ በረራውን የሚጀምረው በአሜሪካ ያለውን ሁኔታ በማገናዘብ ነው። አንዳንድ ምንጮች እንደሚናገሩት የኢትዮጵያ አየር መንገድ ወደቴልአቪቭ እና ለንደን የሚያደርገውን በረራ ሰርዟል።</p>

<p>በኒውዮርክ ታዋቂዎቹ የንግድ ማዕከል ህንጻዎች ተደርምሰው ከሞቱት በበርካታ ሺዎች ከሚቆጠሩት መካከል ማንነታቸው በውል ያልታወቀ ኢትዮጵያውያን መሞታቸው የሚታወቅ ሲሆን በአሜሪካ ያለው የኢትዮጵያ ኤምባሲ ማንነታቸውን እያጣራ መሆኑን ቢገልፅም እስካሁን በይፋ አላሳወቀም።</p>


<p class="align-center"><a href="/Gazettas/Poltica/info/Poltica.sera.html">ከፖለቲካ መስከረም 7 ቀን 1994</a></p>

</body>
</html>	
