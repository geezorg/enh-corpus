<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ግብፅ የኢትዮጵያ መርከብ በግዛቷ እንዳያል አገደች ኬሚካል ጭና ወደፊንላንድ ታመራ ነበር</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ግብፅ የኢትዮጵያ መርከብ በግዛቷ እንዳያል አገደች ኬሚካል ጭና ወደፊንላንድ ታመራ ነበር</h1>


<p></p>

<p>ጊዜያቸው ያለፈባቸውና የተበላሹ ኬሚካሎች ከኢትዮጵያ ወደፊንላንድ በመላክ የሚወገደበት መንገድ ከተመቻቸ በኋላ ግብፅ በግዛቷ በኩል አቋርጦ ማለፍ አይችልም የሚል ዕገዳ መጣሏን «ኤኝጥሬጵሬኜኡር» ጋዜጣ በኖቬምበር 1/2001 እትሙ ዘገበ። የኢትዮጵያ መንግሥት ይህንን 1800 ቶን የሚመዝን የተበላሸ ፀረ-ተባይ ኬሚካል የጫነችው መርከብ በግብፅ የባሕር ክልል አቋርጣ ፊንላንድ እንድትደርስና ኬሚካሉ ችግር ሳይፈጥር እንዲወገድ ለማደረግ የባህር ክልሏን ለመርከቧ እንድትፈቅድ ያቀረበው ጥያቄ የግብፅ መንግሥት ውድቅ ያደርገው መሆኑን ውስጥ አዋቂዎቹን ጠቅሞ ዘግቧል። የግብርና ሚኒስትር ግን ጉዳዩ መሠረት ቢስ ክስ መሆኑን ከመግለፅ ውጪ አንዳች ነገር ለመተንፈስ ፈቃደኛ አልሆነም። የዜና ምንጮች የግብፅ መንግሥት ይህንን ተቃውሞ ሊያቀርብ የቻለበት ምክንያት አለመታወቁን ገልፀዋል።</p>

<p>በቅርቡ ከመንግሥት መገናኛ ብዙሃን በቀረበ ሪፖርር ኬሚካሉን የጫነችውም መርከብ በግዛቱ እንዲያልፍ የፈቀደው የጀርመን መንግሥት ብቻ መሆኑን ነው የዘገቡት። የኢትዮጵያ መንግሥት ጅቡቲን ጨምሮ ከአንዳንድ መንግሥታት ጋር መርከቧ በግዛታቸው እንድታልፍ የሚፈቅድ ስምምነት እያደረገ ነው። ይህ 1800 ቶን የሚመዝን የተበላሸ ፀረ-ተባይ ኬሚካል በተለያዩ የመንግሥት ተቋማት መጋዘኖች ውስጥ ላለፉት አርባ አመታት ጥቅም ሳይሰጡ ጊዜ ያለፈባቸውና ቢቀበሩም ሆነ ቢቃጠሉ በአካባቢ ብክለትና በጤንነት ላይ ከፍተኛ ችግር የሚያስከትሉ ናቸው። ይህንን ኬሚካል ዘመናዊ ቴክኖሎጂ በመጠቀም ለማስወገድ ወደፊንላንድ የሚላክ ሲሆን፣ በዚሁ አገልግሎት የሚውለውን ከፍተኛ ወጪ ፋኦ (ፍኣኦ)፣ የአሜሪካ፣ የስዊድን መንግሥታትና ሌሎች ለጋች ሀገራት እንደሚሸፍኑት ታውቋል።</p>


<p class="align-center"><a href="/Gazettas/Politica/info/Politica.sera.html">ከፖለቲካ ጥቅምት 26 ቀን 1994</a></p>

</body>
</html>	














