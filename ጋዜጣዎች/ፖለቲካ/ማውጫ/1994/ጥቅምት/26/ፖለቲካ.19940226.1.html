<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ከአሜሪካ የተላኩ ፖስታዎችን የከፈቱ 3 ኢትዮጵያውያን ጳውሎስ ሆስፒታል ገቡ!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ከአሜሪካ የተላኩ ፖስታዎችን የከፈቱ 3 ኢትዮጵያውያን ጳውሎስ ሆስፒታል ገቡ! </h1>


<p>ከዩ.ኤስ አሜሪካ የተላከላቸውን ፖስታ ሲከፍቱ ዱቄት መሰል ነገር እጃቸው ላይ የፈሰሰባቸው 3 ኢትዮጵያውያን እንስቶች ጤንነታቸው በመታወኩ ባለፈው ሳምንት ማገባደጃ ጳውሎስ ሆስፓታል በማምራት የሕክምና ክትትል እየተካሄደላቸው መሆኑን የሆስፒታሉ ምንጮች መግለፃቸው ተዘገበ።</p>

<p>ምናልባትም በአንትራክስ ሳይጠቁ እንዳልቀረ ከተገመተላቸው ሶስቱ ኢትዮጵያውያን ሴቶች አንዷ ጋዜጠኛ መሆኗ የተገለፀ ሲሆን፣ አንድ ስማቸው ያልተጠቀሰ የሆስፒታሉ ሀኪም ግለሰቦቹ ከዩ.ኤስ አሜሪካ የተላከላቸውን ፖስታ ሲከፍቱ ዱቄት መሰል ነገር ከፈሰሰባቸው በኋላ የአንትራክስ በሽታ ምልክቶች እንደታዩባቸውና ሦስቱም ተመሳሳይ የሕመም ስሜት እንደተሰማቸው ገልፀዋል።</p>

<p>በቅዱስ ጳውሎስ ሆስፒታል በአንትራክስ በሽታኛነት ሕክምናቸውን እየተከታተሉ ያሉት ግለሰቦች ወ/ሮ ቤርሳቤህ መንገሻ፣ ወ/ሪት ቤዛ አያሌው እና ኢየሩሳሌም ተክለፃዲቅ እንደሚባሉም ተጠቅሷል። የሕክምና ባለሙያው አክለው እንደገለጹት «እኔና አንድ የሥራ ባልደረባዬ ከታማሚዎች አንዷን ማለትም ጋዜጠኛዋን አነጋግረናት ነበር። ፖስታውን ከከፈትች በኋላ በእጇ ላይ ከፍተኛ የሕመም ስሜት እያሰቃያት መሆኑን ነው የነገረችን» ብለዋል።</p>

<p>ባለፈው ሳምንት አጋማሽ ላይ በእንግሊዝኛ ቋንቋ ለሚታተም የሀገር ውስጥ ጋዜጣ መግለጫ የሰጡት በጤና ጥበቃ ሚኒስቴር የተላላፊ በሽታዎች መከላከያ መምሪያ ኃላፍ ዶ/ር ወ/ፃድቅ መኩሪያ በአንትራክስ የተጠራጠሩ ሁለት ዱቄት ያለባቸውና አንድ ፈሳሽ ያለበት ፖስታዎች ለመ/ቤታቸው መድረሱን ገልፀው እንደነበር የሚታወስ ሲሆን፣ አሁን በቅዱስ ጳውሎች የሚታከሙት ግለሰቦች ጉዳይ ከዶክተሩ ገለጻ ጋር ይገናኝ አይገናኝ ለማወቅ አልተቻለም።</p>

<p>በአንትራክል የተጠረጠሩት ፖስታዎች ለብሔራዊ ጤና እና ምግብ ኢኒስቲቲዩት መላኩንና በሀገሪቱ የመመርመሪያው መሳሪያ ባለመኖሩ በፖስታዎቹ ውስጥ የተገኙት ዱቄቶች በአንትራክስ ለመያዛቸው ማረጋገጫ አለመገኘቱን የገለፁት ዶ/ር ወልደፃዲቅ መኩሪያ ከዓለም ጤና ድርጅት ጋር በነተባበር መፍትሔ ለማፈላለግ ጥረት እየተድረግ መሆኑን ነበር የገለፁት። በሀገሪቱ ውስጥ አንትራክስን መመርመሪያ ሳይኖር አሁን በበሽታው ተጠቅተዋል ለተባሉት ሴቶች ምን አይነት የሕክምና ክትትል እንደሚደረግ ግራ የሚያጋባ ሆኗል የሚሉ ጥቂት አይደሉም። በሽታው (ባክቴሪያው) መኖሩ ከታወቀ በኋላ ፔኒሲ ሊንና ሲፕሮ በተባለ መድሃኒቶች መዳን እንደሚችሉ የሚገልፁ የሕክምና ባለሙያዎች በምርመራ ወቅት ባክቴሪያው የደረሰበትን ደረጃ በመከታተል የመድሃኒት አስተዛዘዙ እንደሚቀየር ይጠቁማሉ።</p>

<p>የኢትዮጵያ ፖስታ ድርጅት በበኩሉ ለጥቂት ሠራተኞቹ ከአንትራክስ መጠቃት ከለላ የሚሰጥ ጓንት ማደሉን አስታውቋል።</p>

<p>ይህ በእንዲህ እንዳለ እዚህ አዲስ አበባ ለሚገኘው የኦስትሪያ ኤምባሲ በአንትራክስ የተጠረጠረ ደብዳቤ እንዳተለከለትና ፖስታውን የከፈተው የኤምባሲው ባልደረባ ለቼክአፕ ወደ ሆስፒታል መወሰዱ ተገልጿል።</p>

<p>ባለፈው ሳምንት ውስጥ የአንትራክስ ባክቴሪያ ሊኖርበት ይችላል ተብሎ የተጠረጠረው ደብዳቤ ወደ ብሔራዊ የጤና እና ምግብ ምርምር ኢኒስቲዩት መላኩ የተረጋገጠ ሲሆን፣ የኤምባሲው ባለሥልጣናት ደግሞ የምርመራው ውጤት እስኪታወቅ ምንም ዓይነት መግለጫ ከመሥጠት እንደሚቆጠቡ ነው የገለፁት።</p>

<p>በቅርቡ በሀገር አቀፍ ደረጃ ተቋቁሟል የተባለውና አንትራክስን ለመቆጣጠር ኃላፊነት አለኝ የሚለው ኮሚቴ ባለፈው ቅዳሜ በሰጠው መግለጫ «አንትራክስ መኖርና አለመኖሩን የሚለየውን መሳሪያ ከውጭ ሀገር ለመግዛት መንግሥት የፈቀደ በመሆኑ በቅርቡ መሳሪያው የሚገዛበት ሁኔታ ይመቻቻል» የሚል ፌዝ አዘል መግለጫ አውጥቷል። መንግሥት እስካሁን መሳሪያውን ለመግዛት የሚያስችል ገንዘብ እንዳልሰጠውና ኮሚቴው ከተቋቋመ ጀምሮ አስር ሳንቲም እንኳ እንዳልያዝ እያታወቀ ማረጋጊያ አይሉት ማስደንበሪያ የተለመደ «ሁኔታዎች እየመቻቹ ነው» መግለጫ ከመስጠት ይልቅ ከጤና ጥበቃ ጋር በመተባበር ድርጅቶችን አስተባብሮ መሳሪያውን ገዝቶ ማሳየት ይበጀዋል የሚሉ በርካታዎች ናቸው።</p>

<p>በሌላ ዜናም በኢትዮጵ ውስጥ የሚገኙ የአፍሪካ ኢኮኖሚክ ኮሚሽን አጋር መሥሪያ ቤት ሠራተኞች በሙሉ በአንትራክስ ከተበከሉ ፖስታዎች ራሳቸውን እንዲጠብቁ የሚያሳስብ ደብዳቤ ተበትኗል።</p>

<p>በኦክቶበር ወር አጋማሽ በዩ.ኤን.ዲ.ፒ ተወካይ በሚኒስተር ሳሙኤል ኒያምቢ ስም የተፈረመው ደብዳቤ እንደሚያስረዳው ሁሉም ኤጀንሲዎች ተጠርጣሪ ፖስታዎችን ከመክፈታቸው በፊት ጥንቃቄ እንዲያደርጉ ነው ያሳሰበው ተጠርጣሪ የሚባሉት ፖስታዎች በእጅ የተፃፉ፣ ትክክለኛ አድራሻ ያልሰፈረባቸው፣ የቃላት ስህተት የሚስተዋልባቸው፣ ተመላሽ አድራሻ ያልሰፈረባቸው፣ የፖስታው ቅርፅ ከመደበኛው ለየት ሲል ጥንቃቄ ያድርጉ ይላል። የኢሲኤ ኮሚኒኪ።</p>


<p class="align-center"><a href="/Gazettas/Political/info/Political.sera.html">ከፖለቲካ ጥቅምት 26 ቀን 1994</a></p>

</body>
</html>	














