<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የውጭ ባንኮች በኢትዮጵያ እንዲሠሩ ለማግባባት የ~አንግ እምፍ ~አምህ እና ዓለም ባንክ ልዑካን ዛሬ አዲስ አበባ ይገባል!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የውጭ ባንኮች በኢትዮጵያ እንዲሠሩ ለማግባባት የእምፍ እና ዓለም ባንክ ልዑካን ዛሬ አዲስ አበባ ይገባል!</h2>


<p>በቅርቡ አዲስ አበባ ደርሰው ከመንግስት ከፍተኛ ባለሥልጣናት ጋር ተወያይተው የተመለሱት የዓለም ባንክ (ውብ) እና የዓለም አቀፍ ገንዘብ ድርጅት (እምፍ) የጋራ ልዑካን በዛሬው ዕለት አዲስ አበባ እንደሚገቡና በሀገሪቱ የገንዘብ ተቋማት ጉዳይ ከከፍተኛ ባለሥልጣናት ጋር እንደሚነጋገሩ ታወቀ</p>

<p>ታማኝ የዜና ምንጮች እንደጠቆሙት የሀገሪቱን የገንዘብ ተቋማት ተወዳዳሪነት በማሳደግ፣ መንግሥት የውጭ ባንኮች በሀገር ውስጥ እንዲንቀሳቀሱ መፍቀድ እንደሚኖርበት ለማሳመን ምዕራባውያን ልዑካን መምጣታቸው ነው የተገለፀው። የልዑካን ቡድኑ የሁለቱ ድርጅቶች ከፍተኛ ባለሥልጣናት እንደሚገኙበት የሚገልፁት የዜና ምንጮች የውጭ ባንኮች ሀገር ውስጥ በመግባት በገበያው የሚወዳደሩት ወይም በኢንቨስትመንት መልክ አልያም ደግሞ ከሀገር ውስጥ ባንኮች አክሲዮን በመግዛት ሊሆን ይገባዋል የሚል ዕቅድ ይዘው መምጣታቸውን ይገልፃሉ።</p>

<p>የልዑካን ቡድኑን የጋበዘው የገንዘብና ኢኮኖሚ ልማት ሚኒስቴር ሲሆን፤ ውይይቱ በያዝነው ሣምንት አጋማሽ ይጀመራል ተብሎ ይጠበቃል። የልዑካን ቡድኑ የውጭ ባንኮች አቅም እንደሚጠናከር የሚያስረዳ ማስረጃዎችን ለማቅረብ መዘጋጀታቸው ተጠቁሟል። ውይይቱ በአይ.ኤም.ኤፍ ከተረቀቀውና በ3 ዓመት ውስጥ ድህነት ለመቀነስ ይረዳል ከተባለው ሠነድ ጋር የተያያዘ ነው።</p>

<p>ኢትዮጵያ እንድታቀርብ የተጠየቀችውን ሠነድ ሳታቀርብ አይ.ኤም.ኤፍ በተከታታይ ሁለት ጊዜ ዕርዳታ ለመስጠት መወሰኑን የተከታተሉ ኢኮኖሚስቶች የልዑካን ቡድኑ ቀደም ሲል ያቀረቡት መደራደሪያ በኢትዮጵያ መንግሥት በኩል ተቀባይነት ያገኘ መሆኑን አመላካች ነው ብለውታል።</p>

<p>ይህ በእንዲህ እንዳለ መንግስት ዕውቅናየነፈገውና የዓለም ባንክ ኃላፊዎች ከአንድ ወር በፊት እዚህ በመጡበት ወቅት አንስተውት የነበረው "የባንክ ባለሙያዎች" ማህበር እውቅና ከተሰጠው በኋላ የማህበሩን ፕሬዝዳንት መርጠዋል።</p>

<p>ባለፈው ሣምንት በተካሄደ ምርጫ በሃገሪቱ የሚንቀሳቀሱ ባንኮች ስራ አስኪያጆች ለማህበሩ ፕሬዝዳንትነት አቶ ላይኩን ብርሃኑን መርጠዋል። የኢትዮጵያ ንግድ ባንክ አዲሱ ፕሬዝዳንት አቶ ገዛኸኝ ይልማ ለማህበሩ በምክትል ፕሬዝዳንትነት የተመረጡ ሲሆን፤ የቦርድ አባላትም ሠይሟል። የቦርዱ አባላቱም የዳሽን ባንክ ፕሬዝዳንት አቶ ልዑልሠገድ ተፈሪ፤ የኢትዮጵያ ልማት ባንክ ሥራ አስኪያጅ አቶ ሞገስ ጨመረ እና የወጋገን ባንክ ፕሬዝዳንት ወ/ሮ ብሩክታዊት ዳዊት አብዲ መሆናቸው ታውቋል</p>


<p class="align-center"><a href="/Gazettas/Poltica/info/Poltica.sera.html">ከፖለቲካ መጋቢት 23 ቀን 1994</a></p>

</body>
</html>	














