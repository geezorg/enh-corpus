<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"የአሰብ ጥያቄ ከባድ ችግር ሊያስነሳ ይችላል"</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">"የአሰብ ጥያቄ ከባድ ችግር ሊያስነሳ ይችላል"</h1>


<p>ማርቲን ፕላት (ከብሪታኒያ ዱርሃም ዩኒቨርሲቲ) ሚያዚያ 5 ቀን 1994 ዓ.ም ጧት የኢትዮ-ኤርትራን ጉዳይ የሚከታተለው የግልግሉ ዳኝነት ኮሚሽን የሚሠጠው ወቅት ውሳኔ ወደፊት በሁለቱ ሀገራት ሌላ መንግሥት በሚመጣበት ወቅት ተቃውሞ ከገጠመው አደገኛ ችግር ሊፈጥር የሚችል መሆኑ ተገለፀ። በጉዳዩ ላይ በእንግሊዝኛ ቋንቋ ለኢአኤ አቋማቸውን ያሰፈሩት በብሪታንያ ዱርሃም ዩኒቨርሲቲ የዓለም አቀፍ ግንኙነት የሆኑት ማርቲን ፕላት ናቸው።</p>

<p>የኢትዮ-ኤርትራን የግልግል ዳኝነት የተከታተሉት እኚሁ የፖለቲካ ምሁር፣ ሁለቱ ሃገራት ይግባኝ በማይባልበት ሦስት የፅሁፍ ማስረጃዎችንእንዳቀረቡ፣ አንዱ ለሌላኛው ማስረጃ ምላሽ መስጠቱንና ለኮሚሽኑ ጥያቄማብራሪያ መቅረቡን አስረድተዋል። "ኢጣሊያና ኢትዮጵያ የተፈራረሙት የቅኝ ግዛት ውሎች ኢጣሊያ ኢትዮጵያን በወረረች ጊዜ እንዳበቃላቸው ተደርጎ መገለፁን በተመለከተ ሚ/ር ማርቲን ፕላት በሰጡት ማብራሪያ "...ድንበሩን ለማካለልና ምልክት ለማድረግ የቅኝ ግዛት ውሎች ውሳኔ ናቸው ... ነገር ግን ውሎቹ የተካሄዱት በቂ ግንዛቤ ሳይኖር በመሆኑ በቅኝ ግዛት ውሎች የምንዳኘው ብለው ቢያነሱም ልክ ናቸው። ለስምምነት የተቀመጡት ሁለቱ ፓርቲዎች የተስማሙት ጉዳይ በመሆኑ ግን በዚሁ ይቀጥላል ነው ያሉት።</p>

<p>"የአሰብ አስተዳደር ጥያቄ በ1908ቱ (ማለትም ምስራቃዊው ግዛትን የሚመለከተው) ስምምነት ውስጥ አልገባም፣ አይመለከተውምም" ያሉት እኚሁ ምዕራባዊ ምሁር "የአሠብ ጥያቄ ከተነሳ ግን ከባድ ችግር ውስጥ ይገባል፣ ኮሚሽኑ የአሁኑ ሥራው ከጠረፉ 60 ኪ.ሜ ወደ ውስጥ ማስመር ብቻ ነው" ብለዋል። ሁለቱም ፓርቲዎች ወደ ዓለም አቀፉ ፍ/ቤት ቢሄዱ ኖሮ አሁን የተያዘው ምስጢራዊነት ይቀር እንደነበርና የሚያቀርቡት ማስረጃ ሳይቀር በነጋታው በኢንተርኔት አድራሻዎች ይለቀቁ እንደነበር የገለፁት ማርቲን ፕላት፣ ከፍ/ቤት ይልቅ ገላጋይ ኮሚሽን የተመረጠበት በሁለት ምክንያት መሆኑን ጠቅሰዋል። አንድም በአፋጣኝ ውሳኔ ለማግኘት፣ በሁለተኛ ደረጃ ደግሞ በምስጢር በመያዝ የሚፈልጉትን ለማድረግ። ምክንያቱም የውይይቱ ሂደት ግልፅ ከሆነ የሚፈለጉትን በሚያደርጉበት ወገን ሂደቱንከሚከታተሉ ወገኖች የሚያበሳጭና እነሱን የሚያስደስት ብቻ መሆኑ ይፋ ስለሚሆን ምስጢራዊነቱ መፈለጉንም አስረድተዋል።</p>

<p>"ኢትዮጵያውያንና የተቃውም ፓርቲዎች የኤርትራ መገንጣጠልንም ሆነ የአሁኑን ሂደት እየተቃወሙ እንደሚገኙ... ማንም መንግሥት ዘለዓለማዊ እንዳለ መሆኑ ወደ ፊት የሚመጡት መንግሥታት ውሣኔውን ቢያደርጉም ተመድ ምን ያደርጋል?" ተብለው የተጠየቁት ሚስተር ፕላት፦</p>

<p>"... ይሄ ከባድ ጥያቄ ነው በሰላም ስምምነቱ መሠረት የሚሰጠው የመጨረሻ መሣኔ በሁለቱም በኩል ተቀባይነት ይኖረዋል ይላል፤ ይህን ያልፈለገ ወገን ስምምነቱን ማክበሩን እንዲቀጥል ፖለቲካዊ ማግባባት ይደረጋልእንጂ ተመድ ምንም አያደርግም። ተመድ የፀጥታ ኃይሎችን ልኮ ውሣኔውን ያስከብራል ቢባልም ከኃይላን አገሮች ተፅዕኖ ነፃ ስላልሆነ ይህንንም ማድረግ ይቻላል ማለት አይቻልም።" በማለት የኃያላኑ ድጋፍ ካለ ወደብ የማይገኝበት ምንም አለም አቀፍ ጫና እንደሌለ የሚገልፅ ድመፀት (ጦነ) ያለው ቃል ምልልስ ሠጥተዋል።</p>


<p class="align-center"><a href="/Gazettas/Poltica/info/Poltica.sera.html">ከፖለቲካ መጋቢት 30 ቀን 1994</a></p>

</body>
</html>	














