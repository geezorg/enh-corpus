<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"የአሜሪካና ኢራቅ ጦርነት ከተጀመረ የኢትዮጵያ መንግሥት አደጋ ይፈጠርበታል"</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">"የአሜሪካና ኢራቅ ጦርነት ከተጀመረ የኢትዮጵያ መንግሥት አደጋ ይፈጠርበታል"</h1>


<p>ዩናይትድ ስቴትስ በአፍሪካ ቀንድ ትኩረት አድርጋ መንቀሳቀሷን በማስመልከት በሕግ መወሰኛ አባል በሴናተር ብራውል ፋይንጎልድ የተመራ "የአፍሪካ ሴኩሪቲ ፖሊሲ" የሚል ርዕስ የተሰጠው ውይይት ተካሄደ፤ ከውይይቱ ተሣታፊዎች አንዱ የሆኑት የኢንተርናሽናል ስተዲስ የአፍሪካ ፕሮግራም ዳይሬክተር ሚስተር ስቲቭ ሞሪሠን "ኢሕአዴግ ስልጣን ከጨበጠ 12 ዓመት ቢጠጋውም፣ ሕጋዊነቱ አጠያያቂ ነው" ሲሉ ተናገሩ።</p>

<p>ባለፈው ሣምንት ዋሽንግተን ውስጥ የተካሄደው ይህ ስብሰባ በተለይ በኢትዮጵያ፣ ኬንያና ጂቡቲ ላይ ትኩረት ያደረገ መሆኑ ነው የተገለፀው። የስቴት ዲፓርትመንቱ የአፍሪካ ክፍል ክልላዊ ጉዳዮች ኃላፊ የሆኑት ሚስተር ግሬድ ኤንጅል ዩናይትድ ስቴትስ የፀረ-ሽብር ዘመቻዋን ከገንዘብ እርዳታ ጋር በማጣመር እያካሄደች መሆኑን ገልፀው የዚህ ዘመቻ ዋነኛ አጋሮችም ኢትዮጵያ፣ ኬንያ፣ ጂቡቲ፣ ሱዳን፣ ናይጄሪያና አይቬሪኮስት መሆናቸውን ነው የገለፁት።</p>

<p>በኢትዮጵያና በኬንያ ያለው መረጋጋት አሳሳቢ እንደሆነባቸው የገለፁት የኢንተርናሽናል ስተዲስ የአፍሪካ ዳይሬክተር ስቲቭ ሞሪሠን ስጋታቸውን ሲገልጹ "....ሁለቱ ሃገሮች (ኢትዮጵያና ኬንያ) ከናይጄሪያ ይብሣሉ ባይባልም በንፅፅር የደቡብ አፍሪካ ያህል መረጋጋት የላቸውም፤ በዚህ ላይ ሁለቱም አገሮች እጅግ ወሳኝ በሆነ የሽግግር ወቅት ላይ ነው ያሉት፤ አራፕሞይ ታህሣሥ 27 ቀን ከስልጣን ይሠናበታሉ፤...ኢትዮጵያም ብትሆን ኢሕአዴግ ስልጣን ከጨበጠ 12 አመት እየተጠጋው ነው፤ ሕጋዊነቱ ግን አጠያያቂ ሆኗል። የውስጥ መረጋጋቱ ነገር እንዲሁ አጠያያቂ ነው፤ " ካሉ በኋላ "... በዚህ ያልተረጋጋ ሁኔታ ላይ ያሉት ኬንያና ኢትዮጵያ ከዩናይትድ ስቴትስ ጋር ክፉኛ የተባበሩ እንደሆነ ክልላዊ ወታደራዊ እዙ በአፍሪካ ቀንድ አልቃይዳን እያሳደደ ከመታና በዚያም ላይ ከሚከፈተው ጦርነት ጋር የተቀናጀ አጀንዳ ማራመድ ከጀመረ፣ ኢትዮጵያና ኬንያ ከአገር ውስጥ የሚገጥማቸው ምላሽ ከባድ እንደሚሆን መጠበቅ ይቻላል" ብለዋል።</p>

<p>አሜሪካ በኢራቅ ላይ ጦርነት ከከፈተች በነዚህ ሀገሮች ምን ሊከተል እንደሚችል ስቲቭ ሞሪሠን ሲያብራሩም ".....ጦርነቱ ከተጀመረ.....ዩናይትድ ስቴትስ ኢምፔሪያሊስት፣ ኒው ኮሎኒያሊስት፣ ፀረ-ሙስሊምና ፀረ-ፍልስጤም የሚል ውግዘት እንደሚገጥማት መገመት ይቻላል፤ ከደቡብ አፍሪካና ከናይጄሪያ ጋር ውጥረት ይፈጠራል፤ በኢትዮጵያና በኬንያ ስልጣን ላይ ያሉት መንግስታት ለባሰ ውጥረት ይጋለጣሉ" የሚል ትንታኔ ሠጥተዋል።</p>


<p class="align-center"><a href="/Gazettas/Poltica/info/Poltica.sera.html">ከፖለቲካ ታህሣሥ 10 ቀን 1995</a></p>

</body>
</html>	














