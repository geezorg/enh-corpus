<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"የአውሮፓ አገሮች ኦነግን ሽብርተኛ ነው ብለው አልተቀበሉም" የቀድሞው ፕሬዚዳንት ዶ/ር ነጋሶ ጊዳዳ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የአውሮፓ አገሮች ኦነግን ሽብርተኛ ነው ብለው አልተቀበሉም የቀድሞው ፕሬዚዳንት ዶ/ር ነጋሶ ጊዳዳ</h2>


<p>የቀድሞው ፕሬዚዳንት ዶ/ር ነጋሶ ጊዳዳ ከኢትዮጵያ ዜና አገልግሎት ጋር ቃለ ምልልስ ባደረጉበት ወቅት የሠጡት ምላሽ ኮፒ ተደርጎ እንዲሰጣቸው ተቀባይነት ማጣቱ ተገለፀ። ዶ/ር ነጋሶ ባለፈው ሣምንት ለኢዜኢ የውጭ ቋንቋ ዴስክ ኃላፊ ለአቶ ዘካሪያ መሐመድ የፃፉት ደብዳቤ ላይ በቃሉ ምልልሱ ወቅት ከተናገሩት መንፈስ ውጭ የሆነ ዘገባ በሬዲዮ በቴሌቪዚንና በኢትዮጵያ ሄራልድ ጋዜጣ መሠራጨቱን ጠቅሠው ለተጠየቋቸው 10 ጥያቄዎች የሠጧቸውን መልሶች በሙሉ እንዲሠጣቸው ጠይቀው ነበር። ይሁን እንጂ ኢዜአ ለዶክተሩ ደብዳቤ ምንም የሠጠው ምላሽ የለም።</p>

<p>የዜና አገልግሎቱ ካቀረበላቸው ጥያቄ መሐከል ኦነግና የትግራይ ሆቴል ፍንዳታ የሚመለከተውን ትላንት ለንባብ የበቃው ኢትኦጵ ጋዜጣ በድጋሚ በመጠየቅ የዶክተር ነጋሶን ምላሽ አግኝቷል። ዶክተሩ ለጋዜጣው እንደገለጹት ኢዜአ እሳቸውን ጠቅሶ ባሠራጨው ዘገባ የትግራይ ሆቴልን ፍንዳታ ኦነግ ፈፅሟል ብለው እንደተናገሩ አስመስሎ አቅርቧል። ነገር ግን "ኦነግ እጄ የለበትም ብሎ መናገሩን የኦነግ ሠዎች ናቸው የተባሉትም ኢንተርቪያቸው ግልፅ እንዳልሆነ በትግራይ ሆቴል ላይ ፈንጂ ለማጥመድ ራሳቸው እንደወሠኑ እርምጃ ውሠዱ ስለመባላቸው ግልፅ አለመሆኑ፣ ከጅቡቲ ፈንጂውን ያመጣው ሠው ፈንጂውን የሠጠህ ኦነግ ነው? ሲባል በኦሮምኛ ""አዎ መሆኑ ነዋ"(ተኡሣቲ) ብሉ መመለኡስ፣ ቸርነት የማነ የሚባለው "የኦነግ አባል አይደለሁም" ብሎ መናገሩ (በኦሮሚኛ) እነዚህ ችግሮች ስላሉ ኦነግ ፈፅሟል ብዬ አልተናገርኩም" ብለዋል ዶክተር ነጋሶ።</p>

<p>ኢዜአ ካሠራጨው ዘገባ በአዲስ ዘመን ጋዜጣ ላይ የወጣውን በተመለከት ቅሬታ እንደሌላቸው ዶክተር ነጋሶ ቀደም ብለው የገለፁ ሲሆን በአዲስ ዘመን ላይ "ኢትዮጵያ ውስጥ በሠላማዊ መንገድ አቋምን የመግለፅ መብት እያለ በትጥቅ ትግል መሠማራት ተገቢ አይደለም" ብለው መናገራቸውን አስመልክቶ "ኢትዮጵ" ላቀረበላቸው ጥያቄ ምላሽ ሲሠጡ ደግሞ በሕገ መንግስቱ ላይ የተፃፈው ነገር በትክክል ተግባራዊ ሆኗል ማለቴ አይደለም ካሉ በኋላ ለኢዚአም ይህንኑ ገልፀው እንደነበርና እንደተቆረጠባቸው አስረድተዋል።</p>

<p>እስከማውቀው ድረስ ኦነግ በአውሮፓ ቢሮ ያለው አይመስለኝም በማለት ለ ኢትኦጵ የገለጹት ዶክተር ነጋሶ የኢትዮጵያ መንግስት በኦነግ ዙሪያ በአውሮፓ አገሮች ላይ በተደጋጋሚ የሚያቀረበውን ስሞታ የአውሮፓ አገሮች የሌላውን ቢሮ ይዝጉ ማለት ያስቸግራል ሲሉ አጣጥለውታል። ጨምረውም እነዚህ አገሮች ኦነግን በአሸባሪነት እንዳልተቀበሉትና የነፃነት ትግል አካሄዳለሁ ብሎ መንቀሳቀሱን እንደሚያውቁ ገልፀዋል።</p>

<p> ኦነግ በድርጅት ደረጃ የሽብርና የወንጀል ተግባራትን ፈፅሜያለሁ ብሎ በገሀድ እንዳልተናገረ የሚገልፁት ዶ/ር ነጋሶ "የበደኖውን ወንጀል የፈፀሙት የእኛ ሰዎች ናቸው ብለው ያመኑት ሁለት በሽግግሩ ም/ቤት ውስጥ ከነበሩት 12 የኦነግ አባላት 10ሩ ከኢህአዴግ ጋር ባለመግባባት ጥለው ሲወጡ ሁለቱ ቀርተው እንደነበር አስታውሰዋል። </p>

<p>ዶ/ር ነጋሶ የሽብርተኝነትን ተግባር ለመከላከልና ለማስቆም ከመንግስተም ሆነ ከተቃዋሚ የፖለቲካ ድርጅቶች ምን መደረግ እንዳለበት ተጠይቀው ሲያብራሩ የሚከተለውን ብለዋል።</p>

<p>ዶ/ር ነጋሶ፦ አንደኛ በትግል ስልት ስነምግባር ደረጃ ካየነው ሽብርተኝነት ትክክል አይደለም። የህዝብ ተቋማትን ማፍረስ ለሃገርም ለህዝብም ኢኮኖሚያዊ ጠቀሜታ ያላቸው መሰረተ ልማቶችን ማውደም ንፁህ ዜጋን ኢላማ ማድረግ አግባብ አይደለም።ወታደራዊ የፀጥታ ተቋማትን መምታት ይቻላል። ከዛ ውጭ የሚሆን ነገር ትክክል አይደለም። </p>

<p>ትግል ህዝባዊ ከሆነ የከተማ ሽብርና ትግል አታካሂድም። እኔ በመርህ ደረጃ ህዝባዊ ትግል የምታታካሂድ ከሆነ ይህ መደረግ እንደሌለበት አምናለሁ።</p>

<p>ሽብርተኝነትን ለመለወጥ ምን መደረግ አለበት? ለሚለው ተቃዋሚ ድርጅቶች በውስጣቸው ስነምግባርን በማስተማር ይህንን አይነት ሁኔታ እንዳይኖር ማስተካከል አለባቸው። ሕዝባዊ ትግልን የሚያካሂዱ ከሆነ። በሁለተኛ ደረጃ እውነት አለን፣ ይህ መንግስት አመቺ ሁኔታን አልፈጠረልንም የሚሉት ነገር አለ። ይሁን እንጂ በሕገ-መንግስቱ ላይ በይፋ የተገለፀ ነገር ነው። ሰዎች በነፃ ሀሳባቸውን የመግለፅ የመደራጀት የማስተማርና የመመረጥ መብቶች አሏቸው። የዚህ አይነት ሕገ መንግስት ካለ መታገል ያለብን ያ ሕገ መንግስት በትክክል ተግባራዊ እንዲሆን ነው እንጂ መሳሪያ አንስተን ወደ ጦርነት መግባት የለብንም የሚል እምነት ነው ያለኝ። በአንድ በኩል ስልጣን ላይ የሚወጣው ማንኛውም አካል ሁል ጊዜ በመሳሪያ ሐይል ስልጣን ላይ መቀመጥ ነው የሚፈልገውና ይህንን ሁኔታ ለመቀየር የሚሻለው ነገር ሕገ መንግስቱ በሚፈቅደው መሰረት የፓለቲካ ድርጅቶች ተደራጅተው ሲታገሉ ብቻ ነው።</p>

<p>ይህንን ሁኔታ ያለው መንግስት ይፈቀዳል? ወይስ አይፈቅድም? የሚለውን እንደምናየው በየመድረኩ ሁሉም ነፃ ነው። ሊደራጅ ይችላል በሰላማዊ መንገድ ሁሉም ሃሳቡን ሊገልፅ ይችላል ላይ ላዩን ውስጥ ለውስጥ ግን የሚደረገው ምንድን ነው የምንል ከሆነ አሁን በመሳሪያ ትግል ተቃውሞ ያነሱትን ብቻ ሳይሆንበሰላማዊ መንገድ የሚታገሉትን ሁሉ ፀረ ሕዝብ ነው ፀረ ልማት ነው ጥገኛ ነውና መታገል አለብን የሚል ትምህርት ውስጥ ውስጡን ይሰጣል። በተሃድሶ ስብሰባ የሚነገረው ይኼ ነው። በርግጥ የሚነገረው ነገር እውነት ቢሆን እንኳን በተግባር በሚፈፀምበት ጊዜ ታች ባለው ማለትም ቀበሌ ወረዳ ክልል ያሉ ሹሞች ዲሞክራሲያዊ አመለካከታቸው አልዳበረም። በዛ ላይ ሌላ ተጨማሪ መመሪያ ነው በውስጥ የሚሰጠው። እንደገና ደግሞ አሁን በቅርብ ጊዜ እንዳየነው በቀጥታ ወደታቸ ወደ ህዝብ ለመሄድ የተገደድነው ሌሎች የፖለቲካ ደርጅቶች ስለሌሉነው ተብሎ ይነገራል። በሌላ በኩል ደግሞ ሄደን ስንመለከት የፖለቲካ ድርጅቶች እንዳይንቀሳቀሱ ችግሮች ሲከሰቱ ነበር። ይሄ ሁኔታም መቀየር አለበት። </p>

<p>ይኼ ካልተስተካከለ ቅድም እንዳልኩት ወደተለያየ አቅጣጫ ሊኬድ ይችላል። አንዳንዱ ደግሞ ወደ ትጥቅ ትግል ሊሄድ ይችላል። ሌላው ደግሞ የለም አሁንም ታግሼ በሰላማዊ መንገድ እታገላለሁ ሊልም ይችላል።</p>


<p class="align-center"><a href="/Gazettas/Poltica/info/Poltica.sera.html">ከ ፖለቲካ ጥቅምት 28 ቀን 1995</a></p>

</body>
</html>	














