<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ታላቁን የረመዳን ጾም ለመቀበል አካላዊና መንፈሳዊ ዝግጅት ወሳኝ መሆኑ ተገለፀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ታላቁን የረመዳን ጾም ለመቀበል አካላዊና መንፈሳዊ ዝግጅት ወሳኝ መሆኑ ተገለፀ</h1>


<p>የእዝነት፣ የፍቅር፣ የመተሳሰብ ወር የሆነውና መንፈሳዊ ንጽህና የሚገኝበት ተናፋቂው ታላቁ ወር ረመዳንን ለመቀበል ከወዲሁ አካላዊና ስነ ልቦናዊ ዝግጅት ማስፈለጉን የገለጸችው ታዋቂዋ ብዕረኛ ሒክማ አሊ አሁን የተያያዝነው ወርሀ ሸዕባን ታላቁ ነብይ ሙሀመድ /ሰ.ዓ\.ወ/ አብዛኛውን ቀን በጾም የሚያሳልፉ መሆናቸው ከሀዲሳቸው መረዳት እንደሚቻል ገልጻ፣ ለዚህ በገለጹት ሀዲስ ላይ «ይህ በረጀብና በረመዳን መካከል የሚገኝ ወር ሰዎች የሚዘናጉበት ወር ነው ሥራዎች ወደ አለማት ጌታ የሚቀርቡበት በመሆኑ የኔም ስራ ጾመኛ እንደሆንኩ እንዲቀርብ ስለምፈልግ ነው» ማለታቸው ተገልጿል።</p>

<p>እንደ ሒክማ ዓሊ ገለጻ ሙስሊሞች በመልካም ሥራ ላይ ሁሉ በመበረታታት ለአኺራቸው ደረጃ የሚያስበውን ተግባር ለመስራት መቸኮል ያለባቸው መሆኑን በመግለጽ ነብያዊ ተምሳሌትን መከታተል አስፈላጊ መሆኑ ጨምራ አሳስባለች።</p>

<p>አብዛኛዎቹ ረመዳን መጣ ሲባል ለምግብና ለስንቅ የሚያደርጉት ዝግጅት መንፈሳዊ ዝግጅት ከማድረግ የላቀ ቦታ የሚሰጡት ባለማወቃቸው መሆኑን የገለጸችው ሒክማ ዓሊ ለመንፈሳዊ ቅድሚያ ሊሰጡ እንደሚገባ ስታብራራ፦</p>

<p>በዚሁ መንፈሳዊ ስነልቦናዊ ዝግጅት ውስጥ የተኮራረፉ፣ ዝምድና ያቋረጡ፣ እዳቸውን መክፈል እየቻሉ የተዝናኑ ሙስሊሞች ለሊላህ በማለት ይቅር ለአላህ ሊሉና እዳቸውንም እንዲከፍሉ አሳስባለች።</p>

<p>በዚሁ ማሳሰቢያዋ ጨምራ እንደገለጸችው በረመዳን ወር የሰጋጁ ቁጥር እጅግ በመጨመሩ ሳቢያና ወደ መስጊድ አዘውትረው የማይመጡ የነበሩት ሙስሊሞች ስለሚበራከቱ በተለይም ንጽህናን በተመለከተ የካልሲ መጥፎ ጠረን መስጊድ የሚመጡት ሰጋጆችን የሚረብሽና ጤና የሚያውክ መሆኑን በመግለጽ ጥንቃቄ እንዲያደርጉ ከአደራ ጭምር አሳስባ አላህ ለተቀደሰው የወርሃ ረመዳን እንዲያበቃን የሙስሊሙን ዱአ እንዲታከልበት አሳስባለች።</p>


<p class="align-center"><a href="/Gazettas/Hikma/info/Hikma.sera.html">ከሒክማ ኅዳር 18 ቀን 1991</a></p>

</body>
</html>	
