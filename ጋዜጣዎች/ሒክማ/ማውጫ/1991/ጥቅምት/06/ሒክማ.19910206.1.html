<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ግርዛትን አስመልክቶ የኢትዮጵያ ኡለማዎች ምክር ቤት መግለጫ አወጣ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ግርዛትን አስመልክቶ የኢትዮጵያ ኡለማዎች ምክር ቤት መግለጫ አወጣ</h2>


<p>ኢስላምን ጠልቀው ባልተገናዘቡት ሰዎች ዘንድ ግርዛት የኢስላማዊ ስርዓት ያለመሆኑ ሲናገሩ የሚደመጥበት ጊዜና ግርዛትን በመኮነንና ጉዳቱን በማየት ግርዛትን በመቃወም በተለያዩ ሀሳቦች ሲንሸረሸሩ እንደነበር ግልፅ ነው።</p>

<p>የኢትዮጵያ ኡለማዎች ምክር ቤት ማክሰኞ ጥቅምት 3 ቀን 1991 በጽ/ቤቱ በሰጡት መግለጫ መሰረት በሀዲሱና በቅዱስ ቁርአን የተደገፈ ብይን በመስጠት ለመላው ሙስሊሞች ያስተላለፉትን መልዕክት የሂክማ ዝግጅት ክፍል እንደሚከተለው አጠናክሮታል።</p>

<p>ግርዛት ከነቢዮ ኢብራህም /አብርሃም/ ዘመን ጀምሮ ለሰው ልጆች ልጅ የክብር መግለጫ ሆኖ መኖሩንና ቅዱስ ቁርአንና የነብዩ ኢብራሂም የግርዛት ተግባር እንድንከተል ማዘዙን የገለፁት የኢትዮጵያ ኡለማዎች ምክር ቤት ግርዛት ፆታን የማይለይ መሆኑን ከሀዲሶቹ ሲጠቅሱ ኢማም አህመድ ቲርሚዝና ነሳቢ በዘገቡት ሀዲስ ነብያችን መሀመድ ሰ.ዐ\.ወ ሁለት ግርዛት የተገናኙ ጊዜ አካላትን ወይም ገላን መታጠብ ግዴታ ነው ያሉት አባባል ያጣቀሱ ኡለማዎች ግርዛት በወንድም በሴቷም ላይ መፈፀም እንዳለበት ነው ይፋ ያደረጉት።</p>

<p>ቡኻሪና ሙስሊም በዘገቡትም ሀዲስ ነብያችን መሀመድ የሰው ልጅ ተፈጥሮአዊ ባህሪ በገለፁበት አነጋገራቸው ውስጥ ግርዛት ኢስላማዊ ባህሪ መሆኑን ገልፀዋል። ኢስላማዊ የተፈጥሮ ባህሪያት አምስት ናቸው። እነሱም መገረዝ፣ ጉያን መላጭት፣ ቀድሞ ቀመስን የከንፈር ላይ ፀጉር መቁረጥ፣ ጥፍርን መቁረጥ፣ የብብትን ፀጉር ማፅዳት ናቸው ሲሉ የነብዩ መሀድ አባባል ተዘግቧል።</p>

<p>ግርዛት በፆታ ልዩነት ያልተገደበ መሆኑንና ነብያዊ የኢትዮጵያ ኡለማዎች ግርዛትን ሱና ነው ሲሉ ሌሎች መዝሃቦች ግዳጅ መሆኑን ገልፀዋል። እንደ ሌሎች ኢስላማዊ ምሁራን አገላለፅ ግርዛት ለወንድ ግዴታ ለሴቷ ሱና ነው የሚለውን አመለካከት ቢያጎለብቱም በመሰረታዊ ሀሳቡ ግርዛት አስፈላጊ መሆኑን ሁሉም በአንድነት የሚስማሙበት ነው ያለው የኢትዮጵያ ኡለማዎች ምክር ቤት መግለጫ በተለይ አፅንኦት የሰጡት ሴቷን አስመልክቶ የሚካሄደውን ግርዣ በሁለት ከፍለው ተመልክተውታል።</p>

<p>ይህም የመጀመሪያው አገራረዝ የፈርኦን ግርዛት ተብሎ ሲለይ ይህም እጅግ ዘግናኝ በሆነ መልኩ የሴቷን አካል ሙሉ በሙሉ በመግፈፍ ሴቷ እንዳትፀንስ ተአጥሮአዊ የሆነው የወሲብ ግንኙነት ላይ ፍፁም ጥላቻ እንዲኖራትና ልጅ በመውለዱ እንድትሰቃይ በማድረግ በፈርዖን ዘመን ይፈፀም የነበረው የግፍ ግርዘት ዛሬም ኋላ ቀር በሆኑ አካባቢዎች መፈፀሙን አውግዘው በተለይም ሴቷ ለሽንት መሽኛ ትንሽ ቀዳዳ አስቀርተው ሌላውን በመስፋት በውልደት እና በወሲብ ግንኙነት ላይ ሳንካ በመፍጠር የሴቷን ህይወት ለአደጋ ያጋለጡ መኖራቸውን ገልፀው ይህም ፀረ ኢስላም አድራጎት መቅረት እንዳለበት አበክረው አሳስበዋል።</p>

<p>ሁለተኛው ዓይነት ግርዛት መጠነኛ ግርዛት ሲሆን ይህም አነስተኛ ግርዘት ሴቷን ለጉዳት የማይሰጥና ርህራሄም ያልተለየው መሆኑን ገልፀው ይህ ዓይነት ግርዛት ኢስላማዊ ድጋፍ ያለውና ሱናም በመሆኑ ለሴቷ የክብርና የመልካም ባህሪ ተምሳሌት መሆኑን አስምረውበታል። ለሴቷ ጉዳት በማይሰጥና በጣም አነስተኛ የሆነ ግርዘት ኢስላማዊ ሁክም ብያኔ ያሰጠበትን ነብያዊ ሀዲስ የገለፀው ይህ መግለጫ፦</p>

<p>ቲርሙዝና አህመድ በዘገቡት ሀዲስ ነብያችን መሀመድ ሰ.ዐ\.ወ እንዲህ ባሉት ንግግር ተገልጿል። አራት ነገሮች የረሱል ሱናዎች ፈለግ ናቸው። እነርሱም ግርዛት፣ ሽቶ መቀባት፣ ሲዋክ መፋቂያ ማዘውተርና ጋብቻ ናቸው። ይህ በእንዲህ እንዳለ በሌላ መልኩ ግርዛት ያለውን ጠቀሜታ የህክምና ባለሟሎች የሰጡት አስተያየት በተመለከተ ጥቂት ለማለት የምንፈልገው አለ።</p>

<p>እንደ ሕክምና ባለሙያዎች ፍተሻ የተፈጥሮ ወሲብን ጤናማ ለማድረግ የወንዱን ግርዛት አስመልክቶ</p>

<li>
 <ol> መጥፎ ጠረን በማምጣት የታወቀውን ፍሳሽ በማስወገድ የሚቻለው የወንዱን ብልት የሸፈነው ቆዳ ሸለፈት በመገረዝ መሆኑ

 <ol> ሽልፈቱ ባለመገረዙ በወሲብ ተራክቦ ወቅት እየተሸበበ ግንኙነቱን ጣዕም ማሳጣቱን

 <ol> ባልተገረዘ ሸለፈት ውስጥ ንፅህና ባለመኖር ሳቢያ ባክቴሪያ በቀላሉ ሊራባ በመቻሉ በግንኙነት ወቅት የሴቷን ማህፀን ለካንሰር ሊጋለጥ እንደሚችል በጥናታቸው አረጋግጠዋል።
</li>


<p class="align-center"><a href="/Gazettas/Hikma/info/Hikma.sera.html">ከሒክማ ጥምቅት 6 ቀን 1991</a></p>

</body>
</html>	
