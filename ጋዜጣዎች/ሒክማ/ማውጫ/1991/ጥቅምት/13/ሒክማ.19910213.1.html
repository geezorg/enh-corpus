<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ታላቁ የረጀብ መውሊድ በአብሬት በደማቅ ሁኔታ እንደሚከበር ተገለፀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ታላቁ የረጀብ መውሊድ በአብሬት በደማቅ ሁኔታ እንደሚከበር ተገለፀ</h1>


<p>የረጀብ መውሊድ በታላቁ የአብሬት ሼህ ሰይድ ሙሀመድ ቡደላ /አባራሙዝ/ በደማቅ ሁኔታ መከበር ከጀመረ ብዙ ዓመታትን ያስቆጠረ ሲሆን በደርግ ዘመን ለተወሰነ ጊዜ ከተቋረጠ በኋላ በአዲስ መልክ መከበር ከጀመረ ጥቂት ዓመታት ወዲህ የዘንድሮው የረጂብ መውሊድ ጥቅምት 22 ቀን 1991 በሰባት ቤት ጉራጌ አብሬት በሚባለው እስላማዊ ገዳም ውስጥ በደማቅ ሁኔታ እንደሚከበር ታወቀ።</p>

<p>ጥንት የአብሬት ሼህ በህይወት በነበሩበት ወቅት በከፍተኛ ድምቀት ከተለያየ የአገራችን ክልሎች በመሰባሰብ የረጀብ መውሊድ በገዳሙ ውስጥ ይከበር እንደነበር አውስተው በአሁኑ ወቅት ተቋርጦ በመጀመሩ ምክንያት እንደበፊተኛው ባይሆንም በየዓመቱ እየተሻሻለ መምጣቱ በአዲስ አበባ ከሚኖሩ ወዳጆቻቸው መረዳት ችለናል።</p>

<p>የአብሬት ሼህ ሰይድ ሙሐመድ ውደላ /አባ ራሙዝ/ በደርግ ታፍነው ከተወሰዱበት ዕለት ጀምሮ በጥሩ መተሳሰብና ፍቅር የነበረው ቤተሰብ ከቅርብ ጊዜ ወዲህ በተለይ ተቋርጦ የነበረው የረጀብ መውሊድ መከበር ከጀመረበት ዕለት ጀምሮ የነበረው ፍቅር እየታደሰ መምጣቱን ይናገራሉ።</p>

<p>የአብሬትን ገዳም ለማስፋፋት በአሜሪካ የሚኖሩ የአብሬት ሼህ ልጆች በግል ገንዘባቸው ወጪ በማድረግ አስፈላጊውን ሁሉ ለማድረግ በእቅድ ላይ መሆናቸውን እኝህ ለቤተሰቡ ቅርበት ያላቸው የገለፁ ቢሆንም ከዚህ በፊት በአብሬት ሼህ ስም የልማት ማኅበር ውጪ በሚኖረው ልጃቸው አቶ ፋቲ ሰዒድ አማካኝነት ተቋቁሞ በአንድ ቀን ውስጥ ብቻ ከግማሽ ሚሊዮን ብር በላይ እንዳሰባሰበ ዛሬ አስታውሰው ገንዘቡ የት እንደገባ የሚታወቅ አለመሆኑን በቅሬታ ይገልጻሉ። በዚህ አጋጣሚ እንዲተላለፍላቸው የጠየቁት መልዕክት ቢኖር ከታሪክ በሰማነውና የእድሜ ባለፀጎች እንደነገሩን አብሬትዬ በነበሩበት ወቅት ይከበር የነበረው የረጀብ መውሊድ አዳብ የተበላሸ የዲን ዕውቀት የሚተላለፍበትና በተለይ ወንድና ሴት የማይቀላቀሉበት ሁኔታ የመውሊዱ በዓል አዘጋጅ ኮሚቴ ማመቻቸት ይኖርበታል። ያሉት ትኩረት ሊሰጠው እንደሚገባ እየገለፅን አስፈላጊው መልዕክት በቀጥታ የሚመለከታቸውን ሁሉ በመወያየት ተጨማሪ መልዕክት ለማስተላለፍ እንደምንችል ተስፋ እናደጋለን።</p>


<p class="align-center"><a href="/Gazettas/Hikma/info/Hikma.sera.html">ከሒክማ ጥቅምት 13 ቀን 1991</a></p>

</body>
</html>	
