<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በወረዳ 25 ቀበሌ 04 ያለአግባብ የታሰሩ ሙስሊሞች ተፈቱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በወረዳ 25 ቀበሌ 04 ያለአግባብ የታሰሩ ሙስሊሞች ተፈቱ</h1>


<p>ሙስሊሞች እርስ በርስ ጠብ ሳቢያ ከሳሹ ወገን የመስጅድ ቦታን በግል ይዞታው ልደምር ሲል ሌላው ሰጋጅ ሙስሊሙ አይደፍርም በማለት በተፈጠረው ያለመግባባት 7 ሙስሊሞች መታሰራቸውንና የአንዱም ቤት በታሰረበት ሲፈርስ አዝማሚያው እየከፋ መምጣቱንና ማንኛውም የሚያገባው ፍትህ አካል በጉዳዩ ላይ በቀጥታ ካልገባ አደጋው የከፋ ሊሆን እንደሚችል ሒክማ በቁጥር 94 እትሟ መዘገቧ ይታወሳል። ታሳሪ ሙስሊሞች ከ7 አልፈው እየታደኑ እስር መግባታቸው ከበስተጀርባው ያለው ግፊት ፀረ ኢስላም ተልዕኮነቱ ገሀድ የወጣ ነው የሚሉ ታዛቢዎች ነበሩ። ያም ሆነ ይህ ዜናው ለሕዝብ ይፋ ባደረግንበት ዕለቱን የአብዛኛው ሙስሊሞች ቁጣና ተቃውሞ ቢሮአችንን በስልክና በግንባር አጨናንቆት እንደነበር የገለጸው የሒክማ ቃል አቀባዩ የታሰሩት ሙስሊሞች በዚያው የጁምዐ ዕለት አስሩም በዋስ የተፈቱ መሆኑን ገልጿል።</p>

<p>በሌላ ዜና የአዲስ አበባ ሙስሊም ተማሪዎች ቁጥር ከምንጊዜውም በላይ ማገዱን የገለጹት ሙስሊሞች በዘንድሮው ረመዳን ወር በዶርሜተሪያቸው በተዘጋጀው መስኪድ ተራዊን በመስገድ ቁርዓን በመቅራትና ዝክር በማብዛት ኢስላማዊ እውቀትን በመለዋወጥ ከምንጊዜውም የላቀ አምልኮተ አላህን ተግባራዊ ያደረጉ መሆናቸውን ከዚያው በደረሰን ዜና ለማወቅ ተችሏል። የዘንድሮው ረመዳን ልዩ የሚያደርገው ሙስሊሞች በአንድ ዶርም በመሰባሰብ ለኢብዳቸው አመቺ ሁኔታን ፈጥረዋል።</p>


<p class="align-center"><a href="/Gazettas/Hikma/info/Hikma.sera.html">ከሒክማ ታህሳስ 30 ቀን 1991</a></p>

</body>
</html>	





