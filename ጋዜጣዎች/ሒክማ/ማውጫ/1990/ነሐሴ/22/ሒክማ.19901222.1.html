<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አለም አቀፍ የሚዲያ ትኩረት የሳበው የመንታ ወንድማማቾችና የመንታ እህትማማቾች የሱና ጋብቻ ተአምራዊ ተባለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">አለም አቀፍ የሚዲያ ትኩረት የሳበው የመንታ ወንድማማቾችና የመንታ እህትማማቾች የሱና ጋብቻ ተአምራዊ ተባለ</h2>


<p>ሶስት ሳምንቱን ያስቆጠረው ይህ በአይነቱ ልዩና ተአምር የተባለለት የመንታ ወንድማማቾችና የመንታ እህታማማቾችን ጋብቻ የአለም ሚዲያ ትኩረትን አግኝቷል።</p>

<p>ሁኔታው ልዩ ያደረገው በአንድ ጊዜ የመጋባታቸው ብቻ ሳይሆን የተጋቢዎቹ የአባትና የአያት ስም መመሳሰሉ ነበር።</p>

<p>ሪፖርተራችን ከሙሽሮቹ ጋር ባደረገው ቃለ ምልልስ የሚከተለው አስገራሚ ዘገባ አጠናክረን አቅርበናል።</p>

<p>ሙሽሮቹ ጋብቻቸውን በሱና ለማድረግ ፍላጎት የነበራቸው መሆኑን ሲገልጹ የእህታማማቾቹ ልቆ መገኘቱ አስገራሚ አበር። ዘመድ አዝማድ ሆነ የሁኔታውን ተአምር የተባለለትን ይህን ጋብቻ በናፍቆት የሚጠባበቁ እጅግ የበዙ ሙሽሮችና የታዳሚው መብዛትና የድግሱ መንዛዛት ስላሳሰባቸው ባልተጠበቀ ጊዜና ብዙ ዘመድ አዝማድ ሆነ ወዳጅ ለመጥራት አላስፈለጋቸውም። መህሩን በአንዳንድ ሺህ ብር ካደረጉና ከአንድ አመት በኋላም እንዲጋቡ ከወሰኑ በኋላም ጋብቻው በሱና እንዲካሄድ አስፈላጊውን ጥንቃቄ በማድረግ ያለመውን ግብ የመታ መሆኑን ገልጸዋል።</p>

<p>ዘመድ አዝማድን ለመጥራት የጥሪ ወረቀት እንዳላስፈለጋቸውና በቪዲዮ ለመቀረጽ ፈጽሞ ያልደገፉት በመሆኑ ካልተፈለገ ወጭና ጎጂ ባህል፤ ለመዳንም አስችሏቸዋል።</p>

<p>እንደ ሙሽሮቹ ገለጻ ቪዲዮ ለመቀረጽ ፎቶ ለመነሳት ሲሉ የሰዎችን ሽር ጉድ ማለት ከሂጃብ መውጣቱ ለነፍስያና ለሸይጣን ግልቢያ ማመቻቸት መሆኑን ነበር አጽንኦት የሰጡት።</p>

<p>ወንዶቹና ሴቶቹ ሳይቀላቀሉ ሴቶች በሂጃብ አለባበስ ሆነው። ናዝሬት የመንትዬዎቹ እህትማማቾች መኖሪያ እንደደረሱ የተዘጋጀላቸውን ምሳ ከተመገቡ በኋላ ወደ መስጅድ በማምራት በሀዲስ በቁርአን የተደገፈ ስለጋብቻ ምንነት በገለጹ ኡለማዎች ትምህርት ተሰጥቶ ሱናውን ጠብቆ፤ መግረብን በጀምዕ በመስገድ ወደ ሙሽሮች ቤት ሲገቡ ሁሉ የነበረው አቀባበል ኢስላማዊ ባህልና ወግ የተከተለ ነበር። የአገናኛቸው ወንድማቸው እንደገለጹልን የወንዱም የሴቱም ሚዜ ነብያዊ ሱናን እንዳይዛነፍ ከመጠባበቅ በቀር የሚዜው ፈዛዛ ሽቶው ውሀ ነው ቧልት አላስፈለገም ሻምፓኝ ረጭቶ መሳከር እርቃን ሆኖ መጎነታተል የዘመነ ጀሂሊያና የኡፍር ጋብቻ ኡዙ ቢላህ በአላህ ተጠብቀናል ያሉ ሆነዋል። ከማን አንሼ ከዚህ ወዲያ አለም የታለና የሚሉት ግብዞች በከንቱ ሰይጣናዊ ስሜት ስለነዱ የሙሽሮቹን ጋብቻ አርክሰው ከአላህ መንገድ አስወጥተው ይገኛሉ ያሉን ሙሽሮች እምነት በተግባር ያልተገለጸበት ጋብቻ በስመ ሙስሊም በተግባር ኩፍር የሆነበት ጋብቻ ሙስሊሙ ጨርሶ እንዲርቅ አሳስበዋል።</p>

<p>ይህን አስደናቂ የጋብቻ ገጠመኝ ያወጉልን ሙሽሮች ሁለቱ መንታ ወንድማማቾች መንታ እህትማማቾችን ለማግባት የነበራቸው ጽኑ ፍላጎት ገና እንደተሳካላቸው ነበር በደስታ የገለጹት።</p>

<p>ሌላው አስገራሚው ገጠመኝ ሁለቱም መንታ ባሎች ማን ማንን ያግባ በሚለው ላይ በቅድሚያ ዕጣ ጥለው እንደነበርና በዕጣው መሠረትም በደቂቃ ልዩነት የዕድሜ ብልጫ ያላቸው ዕጣው እንደወጣ ነበር ያጫወቱን።</p>

<p>ከዚህ ሌላ ተጨማሪ ተግባቢ የሆኑት ተቃራኒ ጾታዎች በአንድ ባህሪ መተሳሰራቸው ጭምት የሆኑትም ባልና ሚስቶች እንዲሁ በባህሪ የተመሳሰሉ ሆነው ተገኝተዋል።</p>

<p>ሙሽሮቹ በአሁኑ ጊዜ አዲስ አበባ መካኒሣ የሚኖሩ ሲሆን መንታ ሴት ሙሽሮችም በዩኒቲ ኮሌጅ ትምህርታቸው እየተከታተሉ ይገኛሉ። አሁን ያሉበትም ቤት ከመኝታ ክፍላቸው በቀር የጋራ ሳሎን የጋራ ንብረት ሁሉም በግራ የሚጠቀሙበት ቁሳቁስ ያላቸው ሲሆን የኔ የሚሉት እንደሌለ ነው የገለጹልን መንታ እህትማማቾቹ አንደኛዋ ሞዚያ ሌላኛዋ ፋኢዛ በመባል ይታወቃሉ። የነዚህ አጃኢብ የተባለለት የሱና ጋብቻ ገጠመኙን አገር አቋርጦ ዜናው ሊደርስ መሰማቱ በራሱ የሁኔታው ገጠመኝ አላህ ሂክማውን ያላየበት ጋብቻ እንደሆነና በዚህ አስደናቂ ጋብቻ እንዲታወቅ መሻቱን የገለጸበት በመሆኑ ለሙሽሮች በሒክማ ስም ሒክማን ለተላበሰ ጋብቻ መብቃታቸው ደስታችንን እየገለጽን ጋብቻቸውን ወደ አላህ የሚያቀርቡበት፤ ለኢስላም የአዳያ ሰበብ የሚሆኑበት የነብዩን የሱና ጋብቻ ለሌላውም ህይወት ሰጪ እንዲሆን ዱአችን ነው።</p>


<p class="align-center"><a href="/Gazettas/Hikma/info/Hikma.sera.html">ከሒክማ ነሐሴ 22 ቀን 1990</a></p>

</body>
</html>	
