<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የረመዳንን ወር ምክንያት በማድረግ የክልል 14 ሙ/ሴ/መ/ማ መልዕክት አስተላለፈ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">የረመዳንን ወር ምክንያት በማድረግ የክልል 14 ሙ/ሴ/መ/ማ መልዕክት አስተላለፈ</h1>
 

<p>የክልል 14 ሙስሊም ሴቶች መንፈሳዊ ማህበር የረመዳንን ወር ፆም ምክንያት በማድረግ ለክልሉ ሙስሊም ሴቶችና ለመላው ኢትዮጵያ ሙስሊም ሕብረተሰብ ባስተላለፉት መልዕክት እንኳን ለሻህር ረመዳን በሰላም አደረሳችሁ በማለት የተሰማቸውን ደስታ ገልጸው፣ በረመዳን ወር ውስጥ በተለይ ሙስሊም ሴቶች የሚመለከት ልዩ ዝግጅት እንዳሉዋቸው የማህበሩ ፀሐፊ ወ/ሮ መርዬም ሃጅ መሐመድ በድርጅታቸው ስም ባስተላለፉት መልዕክት ገልፀዋል።</p>

<p>ወ/ሮ መርዬም ሃጅ መሐመድ ባስተላለፉት በዚሁ መልዕክታቸው ውስጥ ማኅበራቸው ለረመዳን ወር ብቻ የሚያገለግል ልዩ ፕሮግራም ያዘጋጀ ሲሆን ይህም ዝግጅት በዲን ዕውቀት ላይ የመማርና የማስተማር ዓላማ ያለው ሆኖ በሣምንት ከሰኞ እስከ ሐሙስ ባሉት አራት ቀናት በተለያዩ መስጅዶች ከዘሁር እስከ አሥር ባለው ሰዓት ውስጥ እንደሚያደርጉ ገልፀው በዚህ መድረክ ላይ የዲን ዕውቀታቸውን ለማካፈል ፍቃደኛ የሆኑትን ሙስሊም ሴቶች ጋብዘዋል።</p>

<p>ከዚህም በተጨማሪ መንፈሣዊው ማኅበራቸው ይህን አጋጣሚ በመጠቆም የረመዳን የረመዳንን ፆም ጥቅምና በየመስጅዱ ሊኖሩ ስለሚገባቸው አደቦች (ኢስላማዊ ሥነ-ምግባር) በመግለጽ ለማስተማር የሚችሉ በራሪ ወረቀቶችን በማዘጋጀት በየመስጅዱ ለሙስሊም ሴቶች የሚያሰራጩ መሆኑን ገልጸ የበራሪ ወረቀቶቹን ይዘት ያገኙ ወይም የደረሳቸው ሴቶች በራሪ ወረቀቱን ላላገኙትና ላልደረሳችው እንዲያዳርሱ ሴቶች በራሪ ወረቀቱን ላላገኙትና ላልደረሳቸው እንዲያዳርሱ የበኩላቸውን አደራ ሰጥተው የዘንድሮው ረመዳን ወር ፆም የሰላም የኢባዳ፣ የአንድነት ጊዜ እንዲሆን ያላቸውን ምኞት ገልጸዋል።</p>

<p class="align-center"><a href="/Gazettas/Hikma/info/Hikma.sera.html">ከሒክማ ታህሳስ 24 ቀን 1990</a></p>


</body>
</html>	
