<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የ 5 ዓመቱ የኢራን ተወላጅ ሰይድ መሐመድ ሁሴን በሃፊዘል ቁርዓን ድንቅ ችሎታውን አስመዘገበ!!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

 
<h1 class="align-center">የ 5 ዓመቱ የኢራን ተወላጅ ሰይድ መሐመድ ሁሴን በሃፊዘል ቁርዓን ድንቅ ችሎታውን አስመዘገበ!!</h1>
<h2>ከ5 ዓመቱ ኢትዮጵያዊው ሼህ መሐሙድ በድሩ ጋር ሊወዳደሩ ነው ተባለ</h2>


<p>የ5 ዓመቱ ኢራናዊው ሰይድ መሐመድ ሁሴን ለኡምራ ፀሎት ለተሰበሰቡ የዓለም ሙስሊሞች ተዓምር ማሳየቱ ተዘግቧል።</p>

<p>ለማመን አዳጋች የተባለው ይህ ተዓምረኛ ህፃን ቅዱስ ቁርአን በቃል የማንበቡ ብቻ ሳይሆን ትርጉሙን በሚገባ ማስተንተኑ ልዩ አድናቆትን አሥገኝቶለታል።</p>

<p>ከተለያዩ ዓለም የተሰባሰቡትን የቁርአን ተወዳዳሪዎች የረታ ይኸው ታዳጊ ህፃን «የቅዱስ ቁርአን ምሽት በሚል ተዘጋጅቶ በነበረው የሃፊዘል ቁርአን ውድድር ላይ በአንደኝነት ወቷል።»</p>

<p>ሰይድ መሐመድ ከከፍተኛ የሳዑዲ አሚር ቤተሰቦች በተወጣጡ ታዛቢዎች መሃል ቅዱስ ቁርአንን በቃል የማንበቡና ለሁለት ሰዓት ከተለያዩ ሙፍቲሄዎች የሚቀርብለትን ጥያቄዎች ሳይታክት የመመለስ ድንቅ ችሎታው ተዓምር ሊባልለት መብቃቱና በአያሌ የቅዱስ ቁርአን ትርጉም እውቅ የተካኑት የሳዑዲ አረቢያ ደራሲና ሙፍቲህ ዘንድ ቀርቦ «የሰይድ መሐመድ ተዓምራዊ የቅዱስ ቁርአን ዕውቀቱና የኢስላም ታኢክ በኢስላማዊ ሁኔታ በአዕምሮው የመመዝገቡ ችሎታ የሚደነቅ ነው» ሲሉ አስተያየት ሰጥተውል።</p>

<p>እንደ ጋዜጠኞች ዘገባ የመሐመ ሁሴን አባትም ሀፊዘል ቁርአን የሆኑና የልጃቸውም መምህር በመሆን ልጃቸውን በዕውቀት ማነጻቸው ይፋ አድርገዋል።</p>

<p>እንደ አባትየው አባባል መሐመድ ሁሴን ቅዱስ ቁርአን ማጥናት የጀመረው በ2 ዓአመት ከመንፈቅ ሲሆን እናትየው እራሳቸው የሃፊዘል ቁርአን ሰው መሆናቸው ታውቋል።</p>

<p>መሐመድ ሁሴን በእናትየው ታዝሎ ጡት እየጠባ የእናትየውን የቁርአን አነባብ በንቃት ያዳምጥ እንደነበር ከእናትየው ቃል መረዳት ተችሏል።</p>

<p>የመሐመድ ሁሴን ልዩ ተሰጥኦ ከተባሉት ውስጥ የቅዱስ ቁርአን አንድ አንቀጽ ተናግሮት ከየትኛው ምዕራፍ ስንተኛው አንቀጽ እንደሆነ ማወቅ ይችላል። እንደ ጋዜጠኞች ዘገባ ሰይድ ሙሐመድ ሁሴን የአንቀጹን ቁጥር ገጽና የመጀመሪያው የገጹን አንቀጽ እንዲሁም ከአራት መስመር በኋላ ያለውን አንቀጽ ሳያይ መግለጽ የሚችል ነው።</p>

<p>ሰይድ መሐመድ ሁሴን በእያንዳንዱ ገጠመኝ ከቅዱስ ቁርአን ጋር በማያያዝ ከመቅጽበት አንቀጾችን ይጠቅሳል። ይህ ልዩ አድናቆት ሊያስገኝለት በቅቷል።</p>

<p>ጋዜጠኛው በእጅጉ በመገረም ሰይድ መሐመድ ሁሴን ለጋዜጠኞች የሚሆን ምክር እንዲለግስ ተጠይቆ ሲመልስ ከረሱል ሁጅረት አራት አንቀጽ በማንበብ ምክሩን ለግሷል።</p>

<p>«እናንተ ያመናችሁ ሆይ ነገረኛ ወሬን ሲያመጣላችሁ በስህተት ላይ ሆናችሁ ህዝቦችን እንዳትጎዱና በሰራችሁት ነገር ላይ ተጸጻች እንዳትሆኑ አረጋግጡ»</p>
<class="align-right"> (አል ሁጀራት 6)

<p>በቅርቡ በሒክማ ጋዜጣ ስለ 5 ዓመቱ ኢትዮጵያዊው ሃፊዘል ቁርአን ሼህ መሐመድ በድሩ ተዓምራዊ ችሎታ ማስነበባችን ይታወሳል።</p>

<p>ሼህ መሐመድ በድሩ ልዩና ተሰምቶ የማይታወቅ ችሎታው ወደር የለሽ በተባለበት ጊዜ የኢራኑ አቻው ሃፊዘል ቁርአን ብቅ ማለት በብዙሃኑ ሙስሊሞች ዘንድ በእጅጉ ያስገረመ ሆኖ እነዚህ ሁለቱ ብርቅዬ የቅዱስ ቁርአን ተዓምራቶች ለውድድር በመዘጋጀት ላይ የሚገኙ መሆኑ ይነገራል።</p>

<p>እንደ አብዛኛዎቹ ታዛቢዎች ኢትዮጵያዊው ሼህ መሐመድ በድሩ አቻ እንደማይገኝለት ሲተማመኑ ይሁንና ግን ለሰይድ መሐመድ ሁሴን ከሚደረገው እንክብካቤና ልዩ ሞራላዊ ድጋፍ ሲነፃፀር ሰይድ መሐመድ ሁሴን በቀጥታ ከኢራኑ ፕሬዝዳንት ሞራላዊና ማቴሪያላዊ ድጋፍ አመዝኖ እንደሚታይ ይነገራል።</p>

<p>ሼህ መሐመድ ለአገራዊ ኩራት የሚበቃ ወኔና ችሎታ ያለው ከመሆኑም በላይ ችግርና መከራን የመቋቋም ችሎታው ልክ እንደታላቁ ኢትዮጵያዊው ቢላል ችግርና መከራ ሳይበግረው ለላቀ ደረጃ ይበቃል የሚሉ ብዙ ታዛቢዎች አሉ።</p> 

<p>ለማንኛውም የነዚህን ብርቅዬና የዘመኑ ተዓምራዊ የቅዱስ ቁርአን ከዋክብቶች ውጤት በሒክማ ለመከታተል ያብቃን።</p>


<p class="align-center"><a href="/Gazettas/Hikma/info/Hikma.sera.html">ከሒክማ ታህሳስ 24 ቀን 1990</a></p>


</body>
</html>	
