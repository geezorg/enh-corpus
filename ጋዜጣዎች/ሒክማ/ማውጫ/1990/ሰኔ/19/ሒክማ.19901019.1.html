<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የነብዩ መውሊድን አስመልክቶ በተነሱ ኺላፎች ላይ ኡላማዎች የሰጡትን ፈትዋ ከማጀት አደባባይ ማውጣቱ ለሙስሊሞች አንድነት ይበጃል ተባለ!!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center">የነብዩ መውሊድን አስመልክቶ በተነሱ ኺላፎች ላይ ኡላማዎች የሰጡትን ፈትዋ ከማጀት አደባባይ ማውጣቱ ለሙስሊሞች አንድነት ይበጃል ተባለ!!</h2>


<p>የተለያዩ ልዩነት ፈጣሪ አመለካከቶችን አፍኖ ውስጥ ለውስጥ እየተዳከሙ አንድነት ቢዜም የሚበጅ አይሆንም ልዩነቱ ከኢስላማዊ አመለካከት በእርግጥ የመጣ ከሆነ ወደ ቁርአንና ሃዲሱ መመለስ እንዳለብን ቅዱስ ቁርአን በመመሪያነት ያወረደልን የአላህ ቃል ነውና ልንተረጉመው እንገዳደለን። የሙስሊሙ አንድነት ዛሬም ሆነ ጥንትም በመሠረታዊ ግዳጁ ላይ ያወላወለበት ጊዜ የለም። በአላህ አንድነትና በነብዩ ሙሀመድ (ሰዐወ) መልዕክተኛነት በአጠቃላይ በአምስቱ የእስልምና መሠረቶች ላይ ያለው አንድ መመሪያ አንድ አቋም የተጣሰበት ጊዜ የለም።</p>

<p>ከዚህ ውጪ በሆኑ ጥቃቅን ልዩነቶች ላይ የተለያዩ ሃሳቦች ይንሸረሸራሉ። እነዚህን ልዩነት መፍታት ካልቻልን ግን ግዴታ ሆኖ አላህ የጣለብንን ሌሎች ትዕዛዞች ልንጋፋ እንገደዳለን። ይህም የሙስሊሙ አንድነት ግዴታ ሆኖ ባለ አንድነቱ በመናድ፤ ልዩነቶች በማራገብ ለፀረ እስላም ኃይሎች የተመቻቸ ቀዳዳ በማበጀት ከኢስላም ጎዳና ለመውጣት ወደ ሚያስችል ጥፋት ይዳርጋል።</p>

<p>በቅርቡ በአረብኛ ታትሞ የወጣ አንድ ፓምፕሌት አድራሻውን ሳያሳውቅ በዚሁ በዋና ከተማችን መሰራጨቱ ይታወቃል። የዚህ ፓምፕሌት መልዕክት መውሊደ ነብይ መከበር እንደሌለበት የሚገልጽ ሲሆን፤ በመውሊድ መከበር አላስፈላጊ ነው ከሚለው ፓምፕሌቱ የሚከተሉትን አራት መሠረታዊ ሃሳቦችን ማግኘት ችለናል።</p>

<ol>
<p> ነብይ (ሰዐወ) እና ኸለፊዎች ሰሃባዎች ያልሰሩት ስራና ያላደረጉት በመሆኑ፣</p>

<p>ከሌሎች ሃይማኖቶች ጋር መመሳሰሉ ለምሳሌ ክርስቲያኖች የነቢዩ ኢየሱስን (ዐሰ) ልደት በዓል ሲያከብሩ በተመሳሳዩ የነብዩ ሙሀመድን (ሰዐወ) ልደት ማክበር ከነርሱ ጋር መመሳሰል ነው።</p>

<p>መውሊድ እንዲከበር የወሰኑ ኡለማዎች የግብፅ መሪዎችና ለዛሊቃ ከኢስላም ያፈነገጡ ናቸው እነሱን መከተል አይበቃም።</p>

<p>በሃይማኖታችን አዲስ ደንብ መጨመርም መቀነስም የሌለብን ስለሆነ መጤ የሆነውን ስርዓት ማራመድ የተከለከለ ነው። የሚል ነው። ለነዚህና ለሌሎችም ለተነሱት ተቃውሞዎች አዲስ ያልሆነው የአገራችን ሙስ ሊም ግራ ሊጋቡበት የቻሉት ኡለማዎች ልዩነቱን ደብቀው ውስጥ ውስጡን ከመናቆር ሌላ በድፍረት ለውይይት ያለመቅረባቸው መሆኑን ከአያሌ የሕዝብ አስተያየት ያዘሉ ደብዳቤዎች መረዳት ችለናል። ብሎም ደግሞ በመጥፎ ስም መዘላለፍና በክፉ ዓይን የመተያየቱ ሁኔታ ቀድሞ በነጻና በወንድማማችነት ልዩነትን በመተማመን በኢኽላስ ለመወያየት ኢስላማዊ የውይይትና የመግባባት ባህል ባለመዳበሩ ሕዝብ ሙስሊሙ ከንጹህ ሀዲስና ከምንጩ በሆነ ቅዱስ ቁርዓን የዕውቀት ጥማቱን ለማርካት ከመጣር ይልቅ ጥላቻ ቅያሜ እንዲስፋፋ መደረጉ አንድነታችንን ለአደጋ አጋልጦታል። ይህን ጸያፍ ባህል በመስበር የተለያዩ ልዩነት ፈጣሪ ሀሳቦችን በመፍታት የሙስሊሙን አንድነት ለመጠበቅ ባለን ኃላፊነት መሠረትና ግጭቶች ሲኖሩ ወደ ቁርዓንና ሃዲስ መወሰን እንዳለብን የታዘዝንበት መለኮታዊ ቃል መመሪያ በማድረግ ይህ የብዙሃን ጥያቄና አንገብጋቢ ጉዳይ ለመወያየት የኡላማዎችን ሀሳብና ብይን ማግኘት አስፈላጊ ሆኖ ስላገኘነው በዚህ ጉዳይ የኡላማዎች ሃሳብ እንጋብዛለን።</p>
</ol>


<p class="align-center"><a href="/Gazettas/Hikma/info/Hikma.sera.html">ከሒክማ ሰኔ 19 ቀን 1990</a></p>

</body>
</html>
