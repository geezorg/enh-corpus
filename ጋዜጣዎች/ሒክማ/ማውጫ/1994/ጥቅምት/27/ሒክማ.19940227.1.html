<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ረመዳን ለጣሊባን (ታሊባን) የድል ወር ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ረመዳን ለጣሊባን (ታሊባን) የድል ወር ነው </h1>


<p>ከአህመድ ቢን አህመድ አብጣሃ ትርጉም ኡሉሙዲን</p>

<p>ከዚህ ቀደም ብዙ ጊዜ ተደጋግሞ እንደታያው ኢስላም በአሁኑ ጊዜ ከባድ ፈተና ከፊቱ ተደቅኖበታል። ይህ ፈተናም የድህነት ወይም የበሽታ ሳይሆን በኢስላም ህልውና ላይ የተከሰተ ፈተና እንጂ። እንደሚታወቀው አሜሪካ መስከረም 1/1994 ኒዮርክና ዋሽንግተን ላይ ለደረሰባት ጥቃት አሸባሪው ኡሳማ ቢንላዲን (ምን እንኳ አደጋውን እሱ ለማድረሱ ለአለም ማስረጃዋን ባታቀርብም) ተጠያቃ ነው ስለዚህም እሱን አሳስፋችሁ ስጡኝ በሚል ጀብደኛ ጥያቄ ለአፍጋኒስታን ጣሊባኖች የተሰጠ መልስ ማስረጃ ካለ የሚል ሆኖ ስላገችው በማን አለብኝነት በዚህ ምስኪን አገር በሚኖሩ ምስኪን ህዝቦች ላይ አስከፊ ዕልቂት በማድረስ ላይ ትገኛለች።</p>

<p>በዚህ ጭካኔ የተሞላበት አስከፊ ድብደባ እስካሁን በጣሊባን በኩል እንደተገለፀው ከ1500 በላይ «አልቃኢዳን» ሆነ ኡሳማ ቢንላዲንን የማያውቁ ንጹሀን ሰዎች ሞተዋል። ከስድስት ሚሊዮን በላይ የአፍጋኒስታን ህዝብ ወደ ጎረቤት አገሮች ተሰደዋል። በሰላም ይኖሩ የነበረው የፓኪስታን ህዝብ በዚህ የተነሳ የአገሪቷ ፀጣታ ተናግቷል። በማሌዢያና ኢንዱንዢያም ህዝቦች ይህን የአሜሪካ ድብደባ ታቃውሞ ባደረገበት ሰላማዊ ሰልፍ ከፖሊሶች ጋር እየተጋጩ የአገሮቹ ፀጥታ አጠያያቃ ደረጃ ላይ ደርሷል።</p>

<p>ይህ ነው እንግዲህ ኢስላም ከፊቱ ከባድ ፈተና ተደቅኖበታል። ብለን ያልነው አሁን አሁን ደግሞ በዜና ማሰራጫዎች እንደምንሰማው ብዙ አገሮች አሜሪካ የአየር ድብደባዋን በተከበረው የረመዳን ወር እንድታቆም ጠይቆ ያገኙት ምላሽ በጭራሽ ምን ሲደረግ፣ ረመዳን ድብደባውን ማቆም ማለት ለጣሊባንም ሆነ ለአልቃኢዳ የሚዘጋጁበትና ቦት የሚለዋውጡት ዕድል መስጠት ነው የሚል ሆኗል።</p>

<p>ለመሆኑ የአሜሪካ የአየር ድብደባ በርመዳን ወር እንዲቆም የሚወተውቱትን ወገኖችና በተጠቀሰው ወር ድብደባውን አላቆምም ባይዋ አሜሪካ በዚህ በተከበረው የረመዳን ወር በአየር ድበደባው ሽፋን የፈለጉት መን ይሆን?</p>

<p>እውነት ድብደባው በረመዳን ወር ይቁም ያሉት ለአፍጋኒስታን ህዝብ አዝነው ነው? አይመስልም ምክንያቱም በረምዳን ለህዝብ አዝኖ ከረመዳን ውጪ በህዝብ በጨከን የሚባል ነገር ለማንም አይገባምና! ይህን ከማለት እነዚህ ጎትጓቾች የፈለጉት ወይም የስጉ ብንለው ሳይሻል አይቀርም በረመዳን ወር የየአገራቸው የህዝብ ቁጣና አመጽ ነው ብንል ሳያስኬድ አይቀረም።</p>

<p>አሜሪካስ? በአፍጋኒስታን ምስኪን ህዝብ ላይ ድብደባዋን በጀመረች በመጀመሪያው አርብ ዕለት «የሙስሊሞችን የአርብ የፀሎት ሰነ ስርዓት በማክበር ለዛሬ ለአርብ ዕለት ምንም አይነት ድብደባ አላደርገም» ብላም አልነበር? ታዲያ የረመዳን ወር እኮ መስሊሞች ዘንድ ታላቅነቱንና ክብርነቱ ከአርብ ይልቃል! ኢራቅና አራን ሲዋጉ በረመዳን ወር መቼ ወጊያ አቆሙ? ስትልም ጠይቃለች። አሜሪካ ሙስሊሞች እራሳቸው ረመዳንን አላከበሩትም ለማለት ፈልጋ ይሆን?</p>

<p>አሜሪካ ይህን ትበል እንጂ በዚህ አባባልዋ ውስጥ የሚታይ ግልፅ የሆነ ድብቅ ፍላጎት አለ። ይኽውም «እስካሁን በአየር ድብድባው ጣሊባን ተዳክመዋል። ረመዳን ወር ሲመጣ ደግሞ የጣሊባን ወታደሮች ሲለሚፆሙ እነርሱን ለማሸነፍ ከረመዳን ወር የበለጠ አጋጣሚ አላገኝም» የሚል ድምዳሜ ላይ ደርሳለች ብንል ሳይሻል አይቀርም።</p>

<p>ተመልከቱ! ሁለቱም ወገኖች በረመዳን የአየር ጥቃቱ እንዲቆም ወይም እንዲቀጥል ፈላጊዎቹ የተሳሳቱ መሆናቸውቹ አዎን ሁለቱም በእርግጥ ተሳስተዋል። የጦረነቱን መቆም ፈላጊዎች ታላቁን ምስያ የሌለውን አላህ (ሱወ) ሳይፈሩ አሜሪካንን ፈርተው መጀመሪያ ላይ ለአሜሪካ ድጋፊ ሆኑ (ጣሊባን በአራትና በአምስት ቀን ይሸነፋል ብለው ነበር ያሰቡት ቀርቶ እንዲያውም ጣሊባን ዋዛ እንዳልሆነ ሲረጋገጥ) የረመዳን ወር ሲደርስ ደግሞ ምን እንደሚከተል ስለሚያውቁ አሁንም አላህን መፍራት ትተው የህዝብ ቁጣ ፈሩ ታዲይ ከዚህ በላይ ስህተት በአላህ (ሱው) ሀቅ ላይና በሙስሊሞች ሀቅ ላይ ነውና።</p>

<p>«ከሰዎችም በአላህና በመጨረሻው ቀን አምነናል የሚሉ አሉ እነርሱም አማኞች አይደሉም»</p>

<p>«አላህንና እነዚያ ያመኑትን (ሰዎች) ያታልላሉ የማያውቁ ሲሆኑ ነፍሶቻቸውን እንጂ ሌላን አያታልሉም።</p>

<p>«በልቦናቻቸው ውስጥ (የንፍቅና) በሽታ አለባቸው አላህን በሽታን ጨመረባቸው ለነርሱም ይዋሹ በነበሩት ምክንያት አሳማሚ ቅጣት አላቸው።» ምዕራፈ2፡ አልበቀራ በቁጥር 8-10</p>

<p>በመጀመሪያ ደረጃ ጣሊባንን በረመዳን ወር ጦርነት ለመገጠም አሜሪካ የመጀመሪያዋ አይደለችም። ከርሷ በፊት የቀድሞዋ ልዕለ ኃያል ተብየዋ የፈራረሰቸው ሶቭየት ህብረት ለአንድ ረመዳን ሳይሆን ከአስር ረመዳኖች በላይ በሰማይና በምድር ጣሊባንንና የአፍጋኒስታንን አሳፋሪ ሽንፈት ተሸንፋ የመጨረሻው የሶቭየት ፕሬዚዳንት ጎርባቾቭ ጨዋታው አብቅቷል ብለው ሽንፈታቸውን አምነው ጦራቸውን አወጡ። ተረኛዋ አሜሪካ አላበቃም ብላ ወደ ጨዋታው ገባች። ብዙ መጫወቻ ካርዶች አልዋት ሁሉም መጫወቻ ካርዶች ግን የቴክኖሎጂ ውጤት (አለማዊ) ካርዶች ናቸው።</p>

<p>በአንፃሩ የጣሊባንን መጫወቻ ካርድ አንድ ብቻ ነው። እርሱም በአላህ (ሱወ) የተሞላ ፅኑ ኢማን (እምነት) ብቻ ነው። ታዲያ አያሸንፉም ትላላችሁ? አላህን የያዘ ሞትም አሸናፊ ነው አላህን የካደ ቢገልም ተሸናፊ ነው።</p>

<p>ጣሊባኖችስ ምነው ዝም አሉ? ማለት በረመዳን ወር ጥቃቱ ይቁም ወይም አይቁም በሚለው ዙሪያ የሰጡት አስተያየት ይኖር ይሆን? እኔ አልሰማሁም የሰማ ካለ ቢነግረን ጥሩ ነው። ለኔ እንደሚመስለኝ ጣሊባኖች የእስልምና ሀይማኖት በትክክል ስለሚከተሉ አይፈልጉትም እርግጠኛ መሆን ባልችልም ይመስለኛል ለማንኛውም ጊዜው ሲደርስ ሁሉም ይታወቃል።</p>

<p>በበኩሌ ግን ይህን ለማለት ያስደፈረኝ የእስልምና ፀሀይ መካ ላይ ከፈነጠቀች ጊዜ ጀሞር እስካሁን ድረስ ባሉት አንድ ሺ አራት መቶ አመታት ውስጥ እስልምና የደረሰበትን ጥቃት መክቶ ያሸነፈው በተለያዩ ወራት ውስጥ ቢሆንም በረመዳን ወር የተገኙት ድሎች ከመቶ ሰባ ገደማ ይሆናል። በዚህም የተነሳ «ረመዳን በድል የተሞላ ነው» ተብሎ ይጠራል።</p>

<p>እስልምና ህልውናውን ካስከበርበት በረሱል (ሰአው) የተመራው የበድር ጦርነት ድል የተገኘው በረመዳን ወር በ17ኛ ቀን ነው።</p>

<p>ከዚህ አንስቶ ብዙ ድሎች በረመዳን እየተገኙ ሲሆን ከቅርብ ትዝታችን ደግሞ በአረብ እስራኤል ጦርነት ግብፅ እ.ኤ.አ በ1967 እስራኤል በኃይል የወሰደችባትን የሲናይ በረሃን አብዛኛውን ክፍል ያስመለሰቸው እ.ኤ.አ በ1973 ኦክቶበር 6 ላይ ነው።</p>

<p>ከአዘጋጁ፦ ይህ ጽሑፍ የተላለፈው ስለወቅቱ የአለም ሁኔታ በኢትዮጵያ ያለውን የተለያየ አመለካከት ለማሳየት ነው።</p>


<p class="align-center"><a href="/Gazettas/Hikma/info/Hikma.sera.html">ከሒክማ ጥቅምት 27 ቀን 1994</a></p>

</body>
</html>	














