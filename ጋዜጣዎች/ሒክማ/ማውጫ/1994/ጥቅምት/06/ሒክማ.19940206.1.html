<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ዘመነ ግልምቢጥ አሸባሪው ታጋይ፤ ታጋዩ አሸባሪ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ዘመነ ግልምቢጥ አሸባሪው ታጋይ፤ ታጋዩ አሸባሪ</h1>


<p>አሜሪካ ከሳሽ፣ መስካሪ፣ ዳኛ ህግ አስከባሪ ከበትሬ ለማምለጥ የስልጣን ጊዜውን ለማራዘም በዶላር ለመንበሽበሽ ወዳጅነትን ለማጠንከር ጥበቃዬን ለሚሻ እኔን ይህን አቋሜን ለሚያወግዙ ለጠሉና ላልተዋጠላቸው ከጠላቶች የወገኑ መሆናቸውን በቁርጥ ይወቁ ብላ አውጃለች የዓለም መሪዎች የሃይማኖት ተወካዮች አቋማቸውን ይፋ ማድረጉን አጧጡፈውታል።</p>

<p>ብድር በምድር የእጇን አገኘች ያሉ ጥቂት ባይሆኑም የሀዘንተኛውን ብዛት የትዬለሌ ነው። በተለይ የስልጣን ወንበር የተቆናጠጡትማ ቤት ይቁጠራቸው ሁሉም ከኃይሏና አድራጊ ፈጣሪ ከሆነችው አገር የየፍላጎታቸውን ለማግኘት ሀዘንሽ ሀዘኔ እያሉ መግለጫ ያወጣሉ። የሀይማኖት መሪዎችም እርምና ውግዝ በማድረግ በጽኑ ድርጊቱን ይኮንናሉ። ግን ለምን ተከሰተ? እንዴት ተከሰተ? ሰበቡ ምንድን ነው? ብሎ የጠየቀ የለም ቢኖርም ምላሽ አላገኙም ብቻ አንድ ጥብቅ ማሳሰቢያ ለዓለም መሪዎችና ህዝቦች ተላልፏል ሚናችሁን ለዩ።</p>

<p>እውነትም የምጻት (ትንሳዔ) ቀን ይመስላል በትክክል ሀቅና ባጢል የሚበጠርበት ከሀዲዎች ሙጅሪሞችና ሙናፊቆች የሚለዩበት በተለይ እስላማዊ መሪዎች መንፈሳዊ ሹማምንቶችና የእውቀት ባልተቤቶች የነገውን ህይወታቸውን የሚወስኑበት ትክክለኛ ምዑመኖች ነጥረው የሚወጡበት ፈተና ተደቅኖባቸዋል። ክስተቱ እነዚህን ለመለየት ሆን ተብሎ ከፈጣሪ የታለሙ መሰናክል ይመስላል። ለመሆኑ ሽብር ምንድን ነው? ማንስ ወለደው? የትስ ተወለደ? መልስ ያጣ ጥያቄ።</p>

<p>እስራኤል በታንክና ሚሳኤል የምትጨፈጭፋቸው የፍልስጤም ንፁሀን ዜጎች አረምና ተባይን ማስወገድ እንጂ ዘር ማጥፋት ወይም ሽብር አይደለም፣ አሜሪካ በኢራቅ ህዞቦች ላይ በጣለችው ማዕቀብና በምታዘንበው ቦንብ የሚያረግፋት ንጹሀን ዜጎች አረም እያጠፋች እንጂ ሽብር አይደለም፣ ሌላው ቀርቶ ፍልስጤሞችን ከእስራኤል ለመጠበቅ የተመድ ሰላም አስከባሪ ኃይል በመካከል ይስፈር ሲባል በመብቷ ተጠቅማ ሀሳቡን ውድቅ ስታደርገው እስራኤል እንዳሻት አረሞችን ታጥፋ ልብ ያለው ይነሳ ማለቷ ሽብርን መውለድ አይደለም በአንፃሩ ግን የወገኖቻቸው ስቃይና መከራ ያንገፈገፋቸውና ለሀገራቸው፣ ለነፃነታቸው፣ ለእምነታቸው የሚቆረቆሩ የሚታገሉ ግለሰቦችና ድርጅቶች ቀንደኛ አሸባሪዎች ናቸው። በአንድ ድምፅ።</p>

<p>ይሁንና በአረቡና በሙስሊሙ ዓለም የህዝብ ስሜት አማካኝነት በጦርነቱ ድል ያደረገችው አሜሪካ ሳትሆን ኡሳማ ቢን ላደን እንደሆነ ነው ታዛቢዎች የሚናገሩት። እንደታዛቢዎቹ አባባል ኡሳማ ቢን ላደን አሜሪካ ስትገነባ የነበረውን ፕሮፓጋንዳ 10 ደቂቃ በማይሞላ የቪዲዮ ቴፕ ኡስማ ቢን ላደን ባስተላለፈው መልዕክት ሊንደው ችሏል። ይህም ይላሉ ታዛቢዎች እስከዛአሬ በአረቡና በሙስሊሙ ዓለም ውስጥ ውስጡን ሲመረቅዝ የነበረውን ሶስት ቁስሎች በማፍረጥ ነው። አንድ የእስራኤልና የፍልስጤም ግጭት ሁለት ኢራቅ ላይ የተጣለው ማዕቀብና የኢራቅ ህፃናቶች መርገፍ ሦስት በሳውዲ ዓረቢያና በተቀደሰችው አገር የአሜሪካን ወታደሮች መስፈር ናቸው። በተጨማሪ ኡሳማ የጠቀሳቸው አሜሪካ በሄሮሽማና ናጋሳኪ የጣለችው ቦንብ ዓለም አቀፍ ወንጀለኛ ሊያደርጋት ሲገባ እሷው እራሷን ዓለም አቀፍ ፀረ አሸባሪ ስትል ሾማለች ብሏል።</p>

<p>በተጨማሪም ለመሆኑ እስራኤሎች ፍልስጤማውያንን ሲጨፈጭፉ ከዚህ ሌላ አሸባሪነት የት አለና። ሆኖም አሜሪካ እስራኤልን በቦንብ ለመታት እድሜ ልኳን ትነሳች? አትነሳም ምስኪኗንና ሙስሊሟን አፍጋኒስታንን ለመደብደብ ግን አለምን ኑልኝ ትላለች ብሏል።</p>

<p>ከአዘጋጁ፦ ይህ ጹሑፍ የተላለፈው በአሁኑ ጊዜ ስላለው የዓለም ሁኔታ በኢትዮጵያ ውስጥ ያለውን ከተለያዩ አመለካከቶች አንዱን ለማሳየት ነው።</p>


<p class="align-center"><a href="/Gazettas/Hikma/info/Hikma.sera.html">ከሒክማ ጥቅምት 6 ቀን 1994</a></p>

</body>
</html>	
