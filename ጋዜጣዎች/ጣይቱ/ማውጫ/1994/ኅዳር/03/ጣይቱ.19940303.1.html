<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሴት ተማሪዎች ቁጥር መጨመሩ ተገለፀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የሴት ተማሪዎች ቁጥር መጨመሩ ተገለፀ</h1>


<p>የሴቶችን ትምህርት ተሳትፎ ለማጎልበት ሲባል በጥቅምት 27/1986 የተመሰረተው የትምህርት ባለሙያ ሴት ማህበር የሴቶች መማር ለልማት ከፍተኛ አስተዋጽኦ እንደሚያደርግ አስታውቀው። ይህ የተገለጸው የማህበሩ የቢሮ አስተባባሪ ወ/ት እሌኒ ማሞ ማህበሩ የተቋቋመበትን አላማና እስካሁን ያከናወናቸውን ተግባራት ያቀዳቸውን ዕቅዶች በማስመልከት ለአዲስ ልሳን ጋዜጣ አንድ ማባራሪያ በሰጠበት ወቅት ነው።</p>

<p>«ማህበሩ እንደ ዋነኛ አላማ ይዞ የተነሳው ትምህርት ለሁሉም የሚለውን መርህ ሲሆን እንዲሁም የሴቶች የትምህርት ተሳትፎ የሚሻሻልባቸውን ዘዴዎችን በመፈለግ የሴቶች መማር ለልማት ከፍተኛ አስተዋጽኦ እንዳለው ለህብረተሰቡ በተለያዩ ዘዴዎች ለማበረታታት የምርመር ውጤት ተግባራዊ የሚያደርግበትን ዕለት ይዳስሳል።» ከዚህም ባሻገር ሴሚናሮችን፣ ወርክ ሾፖችን፣ ሲምፖዚየምዎችን ኮንፍረንሶችንና የመሳሰሉትን በማስተጋባት ለማህበሩ አባላትና ለህብረተሰቡ የአቅም ግንባታውን ይሰጣል በማለት ወ/ት እሌኒ ማሞ ከጋዜጣው ጋር ባደረጉት ቃልምልልስ አስታውቀዋል።</p>

<p>በ1991 ዓ.ም በአገር አቀፍ ደረጃ የነበረው የአንደኛ ደረጃ ትምህርት ተሳትፎ 45.8 በመቶ ሲሆን የሴቶች ድርሻ ደግሞ 35. በመቶ ብቻ እንደሆነ በሁለተኛ ደረጃ አጠቃላይ ተሳትፎ 9. በመቶ ሆኖ የሴቶች ተሳትፎ 8. በመቶ መሆኑን የጠቀሰው የጋዜጣው ሪፖርተር ይህንን ለማሻሻል ማህበሩ ያደረገውን እንቅስቃሴ አስመልክቶ ለወ/ት እሌኒ ባቀረባቸው ጥያቀ መሠረት «ምንም እንኳ ማህበሩ መንግሥታዊ ያልሆነ ማህበር ቢሆንም እንደሌሎች መንግስታዊ ያልሆነ ማህበር ቢሆንም እንደሌሎች መንግሥታዊ ያልሆኑ ማህበራት በተናጠል የሚንቀሳቀስ ሳይሆን ከትምህርት ሚኒስትር ጋር በትብብር የሚሰራ ነው።</p>

<p>በዚህ አንጻርም ማህበሩ ከተቋቋመበት ጊዜ ጀምሮ እስከ ዛሬ ድረስ ትኩረት ሰጥቶ ካሳየናቸው አበይት ተግባራት መካከል አንደኛው የሴት ተማሪዎች ትምህርት ለማጎልበት ለሚንቀሳቀሱ ድርጅቶችና ግለሰቦች እንዲሁም ለሴት ተማሪዎች የሚሰጠው ሽልማት አስፈላጊ ነው። ሲሉ ተናግረዋል።</p>

<p>ማህበሩ ዋናው ፅህፈት ቤት በኬንያ ናይሮቢ ከሆነው ፋዌ «የአፍሪካ የትምህርት ባለሙያ ሴቶች መድረክ» አባል ሲሆን ሽልማቱን የሚያካሄደው ከዚህ ፅህፈት ቤት ጋር ነው። የአጋታ ሽልማት የተባለው ሲያሜ ያገኘው ጭካኔ በተሞላበት የግፍ አገዳደል ከተሰውት የሩዋንዳ ሴት ጠቅላይ ሚኒስቴር ኦጋታ ኡኢልንግ የማን ስም መሆኑን የገለጹት ወ/ት እሌኒ ከዚህ አንጻር ማህበራቸው በሴቶች ትምህርት ላይ የተለየ ስልጠና ወይንም ድጋፍ ላደረጉ ግለሰቦች ሽልማት እንደሚሰጥ ለመግለጽ ያህል እስካሁም ሁለት ተቋማትን ሸልሞ ሶስተኛውን ለመሸለም በእቅድ ላይ እንደሚገኝ አብራርቷል።</p>

<p>12 ክፍል ጨርሰው ስራ ላላገኙ ሴት ተማሪዎች ስልጠናዎችን በመሰጠት እራሳቸውን እንዲችሉ ያደረጉ ድርጅቶች ተሸልመዋል። ከዚህ አንጻር መስፈርቱን አሟልተው ከማህበሩ ሽልማት ካገኙ ተቋማት የመጀመሪያው በያዮ ሁርሙ ወረዳ ያዩ ከፍተኛ ደረጃ ት/ቤት ሲሆን በሁለተኛው ደግሞ አንደኛ ደረጃ ት/ቤት ነው።</p>

<p>«ከጊዜ ወደ ጊዜ የሴቶች የትምህርት ተሳትፎ እየጨመረ ለመምጣቱ በርካታ ነገሮች እንደ ምክንያትነት የሚጠቀሱ ቢሆንም የኛ ማህበር ሲታይ ጉልህ ስፍራ የሚሰጠው ይሆናል።» ያሉት ወ/ት እሌኒ ከትምህርት ሚኒስቴር መረጃ አንፃር ለበርካታ የሴቶች የትምህርት ተሳትፎ 20 ከመቶ ማደጉን ተልጸዋል።</p>


<p class="align-center"><a href="/Gazettas/Taitu/info/Taitu.sera.html">ከጣይቱ ህዳር 3 ቀን 1994</a></p>

</body>
</html>	














