<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>እነአምባሳደር ተወልደ አጋሜ በዋሽንግተን ተቃውሞ ገጠማቸው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">እነአምባሳደር ተወልደ አጋሜ በዋሽንግተን ተቃውሞ ገጠማቸው</h1>


<p>በዋሽንግተን ፕላዛ ሆቴል የህወሓት ካድሬዋች የትግርኛ ተናጋሪ ኢትዮጵያን ብቻ ሊያደርጉት የነበረው ስብሰባ በመሰብሰቢያው ቋንቋ በተፈጠረው ውዝግብ ሳይካሄድ መቅረቱን የዘፕሬስ ዘጋቢ ከዋሽንግተን ዲሲ ገልፆልናል።</p>

<p>በኢትዮጵያ የስዊድን አምባሳደር ተወልደ አጋሜ በሚመራው የካድሬዎች ቡድን የተጠራው ስብሰባ የስብሰባው ተሳታፊዎች ስብሰባው በአማርኛ ቋንቋ እንዲደረግ በመጠየቃቸውና ሰብሳቢዎቹም ስብሰባው የህውሓት በመሆኑ መካሄድ ያለበት በትግርኛ መሆን አለበት በማለታቸው አለመግባባቱ እንደተፈጠረ ዘጋቡያችን ገልጿል።</p>

<p>በስብሰባው የተካፈሉ ሌሎች ኢትዮጵያውያን የነበሩ ቢሆንም ትግርኛ ተናጋሪ ኢትዮጵያአያን ጭምር ይህን አሳፋሪና ከፋፋይ ፖሊሲ እንቃወማለን በሚል ስብሰባው በአማርኛ እንዲካሄድ ጠይቀዋል።</p>

<p>ይህም በመድረኩ አካባቢ የነበሩትን ካድሬዎች ያደናገጠ እና ከተሰብሳቢዎችም በኩል የተነሳው ተቃውሞ የበረታ በመሆኑ ስብሰባው ተስጓጉሏል። በዚህ ሳቢያ በተነሳው ሁከት ፖሊስ ተጠርቶ ቁጣው እና ግርግሩ ሊበርድ መቻሉን ዘጋቢያችን ገልጿል።</p>

<p>ፖሊሶች ሁከቱን ካረጋጉ በኋላ ተቀማጭነታቸው በዋሽንግተን የሆኑት ሙሉጌታ በርሄ ስብሰባውን መምራት እንደሚችሉ ቢናገሩም ተቀባይነት አላገኙም። እንደውም »ራሳቸው ካድሬ እስከሆኑ ድረስ ስብሰባውን በነፃንት መምራት ስለማይችሉ በተሳታፊነት ተቀምጠው ሌሎች ኢትዮጵያውያን ስብሰባውን ቢመሩት የተሻለ ነው» በሚል ተቋውሞ አሰምተዋል።</p>

<p>በዚሁ ጊዜ አቶ ሙልጌታን ጨምሮ ሌሎች ካድሬዎች የሆቴሉን አዳራሽ እስከተከራየነው ድረስ ስብሰባውን የመምራት ኋላፊነት አለን በሚል የመከራከሪያ ነጥብ አንስተዋል።</p>

<p>ኢትዮጵያውያኑ በበኩላቸው አዳራሹን ለመከራየት የወጣው ገንዘብ የኢትዮጵያ ሕዝብ ገንዘብ ነው በማለት »ኢትዮጵያን ለመከፋፈል የኢትዮጵያውያኑን ገንዘብ መጠቀም እንደማይገባ » በመግለጽ አጥብቀው ተቃውመዋል።</p>

<p>በዚህ ሳቢያ እንደገና በተቀሰቀሰው ሁከት የፖሊስ ኋይል በካድሬዎቹ ኤማካኝነት። በስብሰባው ውስጥ ሁከት ፈጣሪዎች ናቸው ያሏቸውን ጥቁት ኢትዪጵያውያንን እዲመልስላቸው በማስጠንቀቅ ተቃወሙ።</p>

<p>በዚህ ሁኔታ የተበሳጩ ካድሬዋች ወደ ኢትዮጵያ ስትመለሱ እንገናኛልን የሚል ዛቻ መሰል ኋይል ቃል መናገራቸውንና በዓላማቸው ፀንተው እንደሚታገሉ መፈክሮችን አሰምተዋል ሲል ዘጋቢያችን ገልጿል።</p>

<p>ፖሊስም በአካባቢው የነበሩ በመቶዎች የሚቆጠሩ ኢትዮጵያውያንን በመበተን ስብሰባው የተቋረጠ መሆኑንና ቀደም ሲል በሌሎች የአሜሪካ ግዛቶች እና በአውሮፖ ተመሳሳይ ተቃውሞ ካድሬዎቹ እንደገጠማቸው ዘጋቢያችን ገልጿል።</p>


<p class="align-center"><a href="/Gazettas/ZePress/info/ZePress.sera.html">ከዘ ፕሬስ ሰኔ 27 ቀን 1993</a></p>

</body>
</html>
