<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ነጋሶ ጊዳዳ፣ ዓሊ አብዶ፣ ሽፈራው ጃርሶ እና ጫላ ሆርዶፋ ሳይሰናበቱ አይቀሩም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ነጋሶ ጊዳዳ፣ ዓሊ አብዶ፣ ሽፈራው ጃርሶ እና ጫላ ሆርዶፋ ሳይሰናበቱ አይቀሩም</h1>


<p>በጠቅላይ ሚኒስትር መለስ ዜናዊ ሰብሳቢነት ለአንድ ወር የተካሄደውን የኦሮሞ ሕዝቦች ዴሞክራሲያዊ ድርጅት (ኦህዴድ) ማዕከላዊ ኮሚቴ አባላትና ካድሬዎች ስብሰባ ተከትሎ አምስት ከፍተኛ የመንግሥት ባለሥልጣናት ከስልጣናቸው ሳይነሱ እንደማይቀሩ ታማኝ ምንጮችና የኦሮሞ ነፃነት ድምፅ ገለፁ።</p>

<p>እነዚሁ ምንጮች እንደገለፁት ከመንግሥት ባለሥልጣንነታቸው የሚነሱት የኢፌዴሪ ፕሬዝዳንት ዶ/ር ነጋሶ ጊዳዳ፣ የኦሮሚያ መስተዳደር ፕሬዝዳንት አቶ ኩማ ደመቅሳ፣ የውሃ ሃብት ሚኒስትር አቶ ሽፈራው ጃርሶ፣ የፊንፊኔ (አዲስ አበባ) ከተማ መስተዳድር ፕሬዝዳንት አቶ ዓሊ አብዶና በኦሮሚያ መስተዳደር የማህበራዊ ጉዳይ ኃላፊው አቶ ጫላ ሆርዶፋ ናቸው።</p>

<p>ምንጮቹ እንደሚናገሩት ዶ/ር ነጋሶ ጊዳዳ ከስልጣናቸው የሚነሱት በጡረታ ስም ሲሆን አቶ ኩማ ደመቅሳ ደግሞ በችሎታ ማነስና በጥቅም የተሳሰሩ ናቸው በሚል ነው። እንዲሁም የውሃ ሀብት ሚኒስትሩ አቶ ሽፈራው ጃርሶና የአዲስ አበባ መስተዳድር ፕሬዝዳንት አቶ ዓሊ አብዶ ደግሞ በብቃት ማነስ እንደሆነ ምንጮቹ ጠቁመዋል።</p>

<p>በሌላ በኩል ህወሓት በተከፈለበት ወቅት ዶ/ር ነጋሶ ብዙሃኑን ክፍል ሳይደግፉ ገለልተኛ ሆነው መቆየታቸው ጠቅላይ ሚኒስትሩን እንዳበሳጫቸው ምንጮቹ ጠቁመው አቶ ኩማ የተገለለው የሕወሓት ማዕከላዊ ክሚቴ ክፍል አባል ከነበሩት ከአቶ ሰለሞን ተስፋዬ (ጢሞ) ጋር ቅርበት የነበራቸው መሆኑ ሲነገር በክፍፍሉ ወቅትም ጠንካራ አቋም አለመያዛቸው ተሰምቷል።</p>

<p>ምንጮቹ አያይዘውም አቶ ኩማ በህወሓት አመራር ውስጥ መከፋፈል በተፈጠረበት ወቅት በመጀመሪያ አካባቢ ድጋፋቸውን ለአፈንጋጩ ቢሰጡም በኋላ ግን ሁኔታውን በማጤን ወደመለስ ቡድን መመለሳቸው ተናግረዋል።</p>

<p>ስለጉዳዩ ከሌላ ሶስተኛ ምንጭ ለማጣራት ያደረግነው ሙከራ ሊሳካልን አልቻለም። ይህ በእንዲህ እንዳለ ሰሞኑን የኦህዴድ ካድሬዎች በአዳማ ውይይት ጀምረዋል።</p>

<p>እነዚሁ ባለሥልጣናት ግን በሁለተኛው ዙር ራስን የማጥራት ዘመቻ አቋማቸውን ከለወጡና ኢህአዴግ ወደሚከተለው መስመር ውስጥ ከገቡ ስልጣናቸው እንደማይነካባቸው አንዳንድ ምንጮች ይገልፃሉ። የሆኖ ሆኖ ግን የሁሉም የመጨረሻ ውሳኔ የሚታወቀው ከሀምሌው ጉባዔ በኋላ መሆኑን ለማወቅ ተችሏል።</p>


<p class="align-center"><a href="/Gazettas/ZePress/info/ZePress.sera.html">ከዘ ፕሬስ ሰኔ 6 ቀን 1993</a></p>

</body>
</html>	
