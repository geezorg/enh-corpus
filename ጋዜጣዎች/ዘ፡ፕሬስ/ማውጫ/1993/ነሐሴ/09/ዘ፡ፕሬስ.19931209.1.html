<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያ «የኮ/ል በዛብህን አድራሻ ሳላውቅ ምርኮኛ አልለዋወጥም ማለቷ ስህተት ነው» ሌግዌላ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢትዮጵያ «የኮ/ል በዛብህን አድራሻ ሳላውቅ ምርኮኛ አልለዋወጥም ማለቷ ስህተት ነው» ሌግዌላ</h1>


<p>ኢትዮጵያ የኮ/ል በዛብህ ጴጥሮስና የ30 ሚሊሺያዎቼን ዕጣ ፈንታ እስካላወቅሁ ድረስ ምንም ዓይነት የምርኮኞች ልውውጥ አላደርግም ማለትዋ አግባብ አይደለም ሲሉ በተባበሩት መንግሥታት ድርጅት የኢትዮ ኤርትራ ልዩ ልዑክ (አንሚ) ተወካይ አስታወቁ።</p>

<p>ተወካዩ ሚስተር ሌግዋላ ጆሴፍ ሌግዌላ ይህን ያስታወቁን ሰሞኑን ናይሮቢ ላይ የተደረገውን የሁለቱን አገሮች ውይይት አስመልክቶ በቅርቡ በተመረቀው የመረብ ወንዝ ድልድይ ለኢትዮጵያና ለኤርትራ ጋዜጠኞች በሰጡት ጋዜጣዊ መግለጫ ላይ ነው።</p>

<p>የጦር ምርኮኞች በመለዋወጥ ሂደት ላይ በምርኮ የተያዘን ግለሰብ አድራሻ አለማሳወቅም ሆነ ያንን ተከትሎ ምርኮኛ አልለዋወጥም ማለት የጄኔቫ ኮንቬንሽንን የሚፃረሩ ተግባራት ናቸው ያሉት ሚስተር ሌግዌላ እንደዚህ ዓይነት ችግሮች ሊፈቱ የሚችሉት የምርኮኞች መለዋወጥ ሂደት በቀጠለበት ሁኔታ መሆን እንዳለበት እና በኤርትራም ሆነ በኢትዮጵያ በኩል ምርኮኞች የመለዋወጡ ተግባር በቀጠለበት ሁኔታ ችግራቸውን መፍታት አለባቸው ሲሉ አስረድተዋል።</p>

<p>ሚስተር ሌግዌላ የናይሮቢውን ውይይት አስመልክተው በሰጡት መግለጫ የሰላም ማስከበሩ ሂደት በጥሩ ሁኔታ ላይ እንደሚገኝ ገልፀው ጋዜጠኞች «የሰላም ማስከበሩ ሂደት እየተፋጠነ መሆኑ ብቻ ሳይሆን እርቁም በቅርብ ይሆናል» የሚል ሀሳብ በየዜናዎቻቸው ላይ እንዲጨምሩበት ተማፅነዋል።</p>

<p>ይህ በእንዲህ እንዳለ ከሁለቱም አገሮች የመንግሥት መገናኛ ብዙሃን የወጡ መረጃዎች እንዳመለከቱት የእርስ በርስ መወነጃጀሉ መቀጠሉንና ውይይቱ በሌላኛው ወገን አደናቃፊነት መስተጓጎሉን ያመለከቱ ነበሩ።</p>


<p class="align-center"><a href="/Gazettas/ZePress/info/ZePress.sera.html">ከዘፕሬስ ነሐሴ 9 ቀን 1993</a></p>

</body>
</html>	
