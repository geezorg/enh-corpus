<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በመቀሌ ከ170 በላይ ተጠርጣሪዎች ተይዘዋል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በመቀሌ ከ170 በላይ ተጠርጣሪዎች ተይዘዋል</h1>


<p>በትግራይ ክልል በሕዝብና በፖሊስ ትብብር ከ170 በላይ የሚሆኑ አደገኛ ጥፋተኞች ከመቀሌ ብቻ መያዛቸውን ወይን (የህወሓት ልሳን) ጋዜጣ አስታወቀ።</p>

<p>ወይን የክልሉን ምክትል የፖሊስ አዛዥ አቶ አማረ ተሻለን ጠቅሶ እንደገለፀው በአሁኑ ወቅት በቁጥጥር ስር የዋሉት በወንጀል ሪከርድ ያለባቸው ሲሆኑ ሥራ ሳይኖራቸው ከአቅማቸው በላይ ገንዘብ የሚያጠፉ፣ የሚሰርቁ፣ የሚያጭበረብሩ፣ የሰው አካል በድብደባ የሚያጎድሉ እና በሀሺሽ የሚጠረጠሩ መሆናቸውንና ይህ እርምጃ በሁሉም ዞኖች መውሰዱን አስታውቀዋል።</p>

<p>ፖሊስ ይህን እርምጃ ከመውሰዱ በፊት ህብረተሰቡን አወያይቷል ያሉት አቶ አማረ በዚህ ውይይት ህዝቡ አስነዋሪ ተግባር የሚፈፅሙ፣ የሴቶችን መብት የሚጋፉ ወንጀለኞች በሕግ እንዲዳኙ ጥያቄ አቅርቧል ብለዋል። እጅ ከፍንጅ የተያዙትና ሪከርድ ያለባቸው ተጠርጣሪዎች ተገቢውን ፍርድ በተዘዋዋሪ ችሎት እንደሚገኙ የጠቆሙት አቶ አማረ ተዘዋዋሪ ችሎቱ ደግሞ የተያዙትን ግለሰቦች ጉዳይ ለማየት ለነሐሴ 18 ቀን 1993 ዓ.ም እንደቀጠረና ቅጣቱ እንደየወንጀላቸው እንደሚጣልባቸው ታውቋል ሲል አስረድተዋል። ብይኑን በተመለከተ የፍርድ ቤት ጉዳይ መሆኑን አቶ አማረ አመልክተው «እነዚህ ቀንደኛ ጥፋተኞች ዲስፕሊን እንዲማሩ ይደረጋል። የሚገቡእትን ማረሚያ ግን አሁን መግለፅ ባይቻልም ሥራ እንደሚኖረው ግልፅ ነው» ብለዋል።</p>

<p>ወጋህታ የተባለው ሣምንታዊ የትግርኛ ጋዜጣ በበኩሉ የመቀሌ ወጣቶች በሌብነት እና በሌሎች ምክንያቶች እየታሰሩ ቢሆንም ይ እእስሩ መንስዔው በግልፅ እንዳልታወቀና ከተያዙት አብዛኞቹ የኤርትራ ተፈናቃዮች እንደሆኑ ጠቁሟል።</p>

<p>በወንጀል ተጠርጥረው የተያዙት ግለሰቦች ፍርድ ቤት ሲቀርቡ ህዝቡ ልጆቻችን ምን አደረጉ ብሎ እንደጠየቀና በመሣሪያ ማስፈራራት መበተኑን ከመቀሌ እንደደረሰው ጠቅሶ ወጋህታ ዘግቧል።</p>


<p class="align-center"><a href="/Gazettas/ZePress/info/ZePress.sera.html">ከዘ ፕሬስ ነሐሴ 2 ቀን 1993</a></p>

</body>
</html>	
