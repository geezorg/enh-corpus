<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ሥልጣኔን ልለቅ ነበር» መለስ ዜናዊ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«ሥልጣኔን ልለቅ ነበር» መለስ ዜናዊ</h1>


<p>«ባለፉት ዓመታት እነተወልደ አላንቀሳቅስ ብለውኝ የነበረ ሲሆን የኢትዮ ኤርትራ ጦርነት ሲጀመር ጫናው ይበልጥ በርትቶብኝ ነበር» ሲሉ ጠቅላይ ሚኒስትር መለስ ዜናዊ መናገራቸውን ምንጮቻችን ጠቆሙ።</p>

<p>በህወሓት አራተኛ ኮንፍረንስ ላይ በተደረጉ ግምገማና የግለሂስ መድረኮች ላይ ጠቅላይ ሚኒስትሩ ባለፉት ዓመታት እነተወልደ ጫና አድርገውብኛል፤ የምፅፈውን ደብዳቤ እንኳን ሳይቀር ሳንሱር ያደርጉት ነበር ማለታቸውን ምንጮቻችን ገልፀው «ጫናው ሲበረታብኝ ስልጣኔን መልቀቅ አልያም የድርጅት ጉባዔ እስኪጠራ ድረስ መቀጠል የሚሉ ሁለት አማራጮች ነበሩኝ፣ አገሪቱ በወረራ ሥር ባለችበት ወቅት ግን ስልጣን መልቀቄን አልመረጥኩም» ሲሉ መናገራቸውንም ጠቁመዋል።</p>

<p>አቶ አባይ ፀሐዬ ከድርጅቱ (ህወሓት) ዋና ፀሐፊነት ያለታጋዩ እውቅና ለምን እና እንዴት ሊነሱ ቻሉ? የሚል ጥያቄ ከተሰብሳቢዎቹ ቀርቦ እንደነበር የተናገሩት ምንጮቹ «አቶ አባይ ፀሐዬ የወረዱት በአቶ ተወልደ አስተያየት ነው። አቶ ተወልደ መጥጠው አቶ አባይ አቅማቸው እያሽቆለቆለ ስለሆነ ከዋና ፀሐፊነት ቢነሱ ጥሩ ነው። ይህንንም እንደማይቃወሙት ነግረውኛል ሲሉኝ ተቀብያለሁ። ይህም ስህተቴ ነው» ሲሉ አቶ መለስ ግለሂስ ማድረጋቸውን አስረድተዋል።</p>

<p>«የህወሓት ህልውና አደጋ ላይ በወደቀበት ወቅት አስቸኳይ ስብሰባ አለመጥራቴ ስህተት ነው» ሲሉ ግለሂስ ያደረጉት መለስ «ቤተሰብን መጥቀም በሚል ጉዳይ ግንም ምንም የሚያስጠይቀኝ ድርጊት አልፈፀምኩም» ማለታቸውን ምንጮቹ ጨምረው ገልፀዋል። «ወንድሜን ከትግራይ ላስተምረው ካመጣሁት በኋላ ገንዘብ ነክ በሆኑ ነገሮች ላይ እጁን ማስገባቱን ስሰማ በምሽት ከቤቴ አባርሬዋለሁ» ያሉት ጠቅላይ ሚኒስትር መለስ ዜናዊ «የአባቴ ወንድም (አጎቴ) በእኔ ስም ለመነገር እንቅስቃሴዎችን ሲጀምር ነገሩ ስላልጣመኝ ግንኙነታችን እንዲቆም አድርጌዋለሁ። ሁለቱን ግለሰቦች በእናታችን ቀብር በሩቅ አይቻቸዋለሁ» ብለዋል።</p>

<p>አቶ አባይ ፀሐዬ በበኩላቸው «አቅም ሳያንሰኝ በአቶ ገብሩ አሥራት ሥር መሆኔ ቅሬታ ፈጥሮብኛል» እንዳሉ ያወሱት ምንጮቹ አቶ ሀሰን ሽፋ እና አቶ አባይ ፀሐዬ «በትግራይ ህዝብ ላይ ክህደት ፈፅመናል» ሲሉ ግለሂስ አድርገዋል ብለዋል። በዚህ ኮንፈረንስ ላይ አቶ ስዩም መስፍን በፍርሃት ተገምግመዋል።</p>


<p class="align-center"><a href="/Gazettas/ZePress/info/ZePress.sera.html">ከዘፕሬስ ነሐሴ 16 ቀን 1993</a></p>

</body>
</html>	
