<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ምናሴ ወ/ሐዋሪያት ኦሮሚያን አይገዛም»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«ምናሴ ወ/ሐዋሪያት ኦሮሚያን አይገዛም»</h1>


<p>በኦሮሞ ህዝቦች ዴሞክራሲያዊ ድርጅት ሁለተኛውን ጠቅላላ ጉባዔ ለማካሄድ ወደአንድ ሺህ የሚጠጉ ተወካዮች መመረጣቸውን ምንጮቹ ገለፁ። በዚህ ጠቅላላ ጉብኣዔ በቀጣይ ሁለት ዓመታት የሚከናወኑ ተግባራት እንደሚወሰን እና ትላልቅ እርምጃዎችንም ይወስዳል ተብሎ ይጠበቃል።</p>

<p>ኦህዴድ በዚህ በ6 ዓመታት ውስጥ ሁለቴ መደበኛ ጉባዔውን ማካሄድ ቢኖርበትም ሳያካሂድ በመቆየቱ ድርጅቱ በተለያየ መልኩ መጎዳቱን ምንጮች ጠቁመው በጉባዔው ተወክለው የሚሳተፉት 1 ሺህ ካድሬዎች ከሁሉም መዋቅሮች መመረጣቸውን አመልክተዋል።</p>

<p>ምንጮቹ አያይዘውም የአሁኑ ጠቅላላ ጉባዔ በድርጅቱ ታሪክ ይሰራል ተብሎ የሚጠበቅ ሲሆን ካድሬዎቹ በአንድ መስመር ላይሄዱ ይችላሉ የሚል ስጋት እንዳላቸው ሥጋታቸውን ገልፀዋል። ምክንያቱም በጉባዔው ላይ «የክልሉ ባንዲራ ይቀየር፣ ሕገ ደንብ እና ፕሮግራም ይለወጥ፣ የኦሮሚያ ዋና ከተማ ፊንፊኔ ትሁን እና አባዱላን ከጅማ ገመዳን ከወለጋ ቀላቅሎ መጠሪያ የተሰጤው ጀኔራልን ማለትም ምናሴ ወልደ ሐዋርያት ኦሮሚያን አይገዛም» የሚሉ ጥያቄዎች በካድሬዎቹ በመነሳቱ ነው በማለት ተናግረዋል። ይህ ጠቅላላ ጉባዔ በዚህ ወር መጨረሻ ይካሄዳል ተብሎ ይጠበቃል።</p>

<p>በሌላ በኩል የኦህዴድ የቀድሞው የማዕከላዊ ኮሚቴ አባል የነበሩት አቶ ያሲን ሁሴን እና አቶ ድሪባ አርቆ ከሚኖሩበት መኖሪያ ቤት ጣሪያ ቀደው መሰወራቸውን ምንጮች ገለፁ። ምንጮቹ እንደገለፁት የቀድሞ የሚሊሺያ ዘርፍ ኃላፊ አቶ ድሪባ አርቆ እና የአርሲ ዞን መስተዳድር የሥራ አስፈፃሚ ኮሚቴ አባል አቶ ያሲን ሁሴን ከመኖሪያ ቤታቸው የተሰወሩት ትናንት ሌሊት ሲሆን እነሱን ለማግኘት ፍለጋው ተጠናክሮ ቀጥሏል።</p>

<p>ይህ በእንዲህ እንዳለ በባሌ ዞን በሚካሄደው የካድሬዎች ግምገማ ዳባ ደበሌ ስብሰባውን እንዳይመሩ መከልከላቸውን ምንጮቹ ገለፁ። ምንጮቹ እንደገለፁት ግለሰቡ ስብሰባውን እንዳይመሩ የተከለከሉት ከኦሮሞ ባህልና ልምድ ውጭ ፕሬዝዳንት ዶ/ር ነጋሶ ጊዳዳን ተችተዋል በሚል እንደሆነ ተናግረዋል።</p>


<p class="align-center"><a href="/Gazettas/ZePress/info/ZePress.sera.html">ከዘፕሬስ ነሐሴ 16 ቀን 1993</a></p>

</body>
</html>	
