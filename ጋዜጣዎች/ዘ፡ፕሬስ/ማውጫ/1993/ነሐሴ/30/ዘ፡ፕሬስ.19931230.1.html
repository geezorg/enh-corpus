<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አቶ ሀሰን ሽፋ ለማ/ኮ ላይመረጡ ይችላሉ፤ አቶ አባይ ለፖሊት ቢሮ ሊመረጡ ይችላሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">አቶ ሀሰን ሽፋ ለማ/ኮ ላይመረጡ ይችላሉ፤ አቶ አባይ ለፖሊት ቢሮ ሊመረጡ ይችላሉ</h1>


<p>ትናንት በመቀሌ በተጀመረው የህወሓት ስድስተኛ ድርጅታዊ ጉባኤእ አሁን በሥራ ላይ ያሉት የማዕከላዊ ኮሚቴ አባላት የሥራ ጊዜያቸውን በመጨረሳቸው አዲስ ምርጫ እንደሚካሄድና ከህወሓት ማዕከላዊ ኮሚቴ የተገለለው ቡድን ከድርጅቱ መወገድ ለመጀመሪያ ጊዜ በይፋ ግልፅ እንደሚደረግ የዘፕሬስ ምንጮች ጠቆሙ።</p>

<p>ህወሓት በተለያዩ ቦታዎች አድርጓቸው በነበሩ ስብሰባዎች የማዕከላዊ ኮሚቴ አባላት ቁጥር ከሰላሳ እንዲበልጥ ጥያቄዎች ቀርበው የነበረ መሆኑን ምንጮቹ ሃሳቡ ለጉባዔው ይቀርባል ሲሉ ገልፀዋል። አዲስ በሚደረገው የማዕከላዊ ኮሚቴ አባላት ምርጫ ላይ ከአቶ ሀሰን ሽፋ በስተቀር የተቀሩት ዳግም ይመረጣሉ የሚል ከፍተኛ ግምት እንዳለ የጠቆሙት ምንጮቹ የድርጅቱ የኦዲት ኮሚሽን አባላት ከህወሓት መከፋፈል በተከሰተበት ወቅት በነበራቸው ሚና ሊቀመንበሩን አቶ ህቡር ገብረኪዳንን ጨምሮ ሁሉም ከኃላፊነታቸው ሳይነሱ አይቀርም ብለዋል።</p>

<p>ከጠቅላይ ሚኒስትር መለስ ዜናዊ፣ ውጭ ጉዳይ ሚኒስትር ስዩም መስፍን፣ አቶ ክብረት ነጋ፣ አቶ ሙሉጌታ ገ/ህይወት (ጫልቱ) አቶ ሙሉጌታ አለምሰገድ፣ አምባሳደር አዲስ አለም ባሌማ፣ አቶ ቴዎድሮስ ሐጎስ፣ አቶ አርካበ ዕቁባይ፣ አቶ ፀጋዬ በርሄ፣ አቶ አባይ ወልዱ፣ አምባሣደር ብርሃነ ገ/ክርስቶስ እና አቶ ጌታቸው አሰፋ መካከል የፖሊት ቢሮ አባላት እንደሚመረጡ ምንጮቹ ጠቁመዋል።</p>

<p>አቶ አባይ ፀሐዬ በህወሓት ማዕከላዊ ኮሚቴ አባልነት መቀጠላቸው የሚያጠራጥር ቢሆንም ለፖሊት ቢሮ አባልነት መታጨታቸውን ከወዲሁ መተንበይ አይቻልም ያሉት ምንቾቹ ይሁን እንጂ ሰሞኑን ሲካሄድ በነበረው በትግራይ የሚገኙ ካድሬዎችን ስብሰባ በንቃት መምራታቸውና ግለሂስ አድርገው ከተመልሱ በኋላ በተሳተፉባቸው መድረኮች የነበራቸው ተሳትፎ ሲታይ በብዙዎች ዘንድ የፖሊት ቢሮ አባል ሊሆኑ ይችላሉ የሚል ግምት ማሳደሩን አስረድተዋል።</p>

<p>በህወሓት ማ/ኮ አባልነት ይመረጣሉ ተብለው ከላይም ከታችም ተቀባይነት አላቸው የተባሉና ከፍተኛ ግምት የተሰጣቸው <br/>
1.አቶ ደብረፅዮን የደህንነት ከፍተኛ ባለሥልጣን ከአቶ ጌታቸው አሰፋ ቀጥሎ የአቶ ክንፈ ገ/መድህንን ቦታ ይይዛሉ ተብለው የሚገመቱ፤ በአዲስ አበባ ዩኒቨርስቲ ማስትሬታቸውን እያሰሩ ያሉ፤<br/>
2. አቶ ሙሉ (ክንድ ሽህ) ነባር የህወሓት ታጋይ ኮሪያ የተማሩና በአሁኑ ወቅት የጠቅላይ ሚኒስትሩ የኢኮኖሚ አማካሪ፣<br/>
3. አቶ ሳሙኤል ነባር የህወሓት ተጋይና የትግራይ ምስራቃዊ ዞን አስተዳዳሪ የነበሩ፣<br/>
4. አቶ አባይ ነብሶ ነባር የህወሓት ታጋይ በትጥቅ ትግሉ ወቅትም በኋላ ከኤርትራ ጋር በተደረገ ጦርነት የአካል ጉዳት የደረሰባቸው ከሲቪል ሰርቪስ ኮሌጅ ዘንድሮ የተመረቁ የህወሓት ማ/ኮ ክፍፍል በተከሰተበት ወቅት ከብዙሃኑ ጎን በመቆም ከፍተኛ አስተዋፅዖ ያደረጉ፣ ለማይቅነጣል የምርጫ ክልል አቶ አለምሰገድ ገብረ አምላክን ተክተው የተወዳደሩ፣<br/>
5. አቶ ሸዊት ገ/ክርስቶስ ነባር ታጋይና የህወሓት የፕሮፓጋንዳ ዘርፍ ባለሥልጣን፣ ከጉባዔው አዘጋጆች አንዱ፣<br/>
6. አቶ ዘርዓይ አስገዶም- ነባር የህወሓት ታጋይ በጠቅላይ ሚኒስትር ቢሮ የክልሎች ዘርፍ ባለሥልጣን (የአቶ ቢተው በላይን ቦታ ይተካሉ ተብለው የሚገመቱ) በተጨማሪም አቶ ብርሃነ ራሺያ፣ አቶ ተክለወይኒ አሰፋ፣ አቶ ዘሚካኤል፣ አቶ ኢሳያስ ወልደ ጊዮርጊስ፣ አቶ አክሊሉ ኪዳነማርያም፣ አቶ አሰፋ ማሞ፣ አቶ ኃይለ ኪሮስ ገሰሰው፣ ወ/ሮ ነፃነት አስፋው፣ አቶ መረሳ ረዳ እና ዶ/ር ገብረአብ በርናባስ በዕጩነት ይቀርባሉ የሚል ግምት ከተሰጣቸው የድርጅቱ ታጋዮች መካከል የሚገኙ መሆናቸውን ምንጮቹ አመልክተዋል።</p>

<p>ታጋይ ካልሆኑ የድርጅቱ አባላት መካከል ደግሞ ዶ/ር ሰለሞን ዕንቋይ፣ ዶ/ር ምትኩ፣ ዶ/ር አሰፋ አብርሃ፣ ዶ/ር ቴዎድሮስ አድሃና፣ አቶ ሙሉ ወርቅ ኪዳነማርያም እና የአዲስ አበባ ዩኒቨርስቲው አቶ ኃይለሥላሴ ወ/ገሪማ በዕጩነት ይቀርባሉ የሚል ከፍተኛ ግምት መኖሩ ተጠቁሟል።</p>


<p class="align-center"><a href="/Gazettas/ZePress/info/ZePress.sera.html">ከዘፕሬስ ነሐሴ 30 ቀን 1993</a></p>

</body>
</html>	
