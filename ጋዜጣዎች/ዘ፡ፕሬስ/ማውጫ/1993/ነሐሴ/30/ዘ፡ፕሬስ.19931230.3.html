<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ህዝቡ በኃይል የተገደበ መብቱን» ለማስከበር የራሱን እርምጃ ለመውሰድ እንዲዘጋጅ ኢዴፓ ጥሪ አቀረበ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«ህዝቡ በኃይል የተገደበ መብቱን» ለማስከበር የራሱን እርምጃ ለመውሰድ እንዲዘጋጅ ኢዴፓ ጥሪ አቀረበ</h2>


<p>ኢህአዴግ ሕገ መንግሥታዊ የመሰብሰብ መብታችንን አሁንም እንደ ነሐሴ 19ኙ ስብሰባ በድጋሚ ከሕግ ውጪ ለመንፈግ የሚጥር ከሆነ የኢትዮጵያ ሕዝብ ጉዳዩን በአንክሮ እንዲከታተልና በኃይል የተገደበውን መብቱንም በተጠናከረ ሰላማዊ ትግል አስገዳጅነት ለማስከበር የራሱን እርምጃ ለመውሰድ እንዲዘጋጅ የኢትዮጵያውያን ዴሞክራሲያዊ ፓርቲ (ኢዴፓ) ጥሪ አቀረበ።</p>

<p>ፓርቲው ትናትና «መብቱን ተነጥቆ የሚተኛ ህዝብ የለም» በሚል ርዕሰ ነሀሴ 19 ቀን 1993 ዓ.ም የተከለከለውን ሕዝባዊ ስብሰባ አስመልክቶ ባወጣው መግለጫ አሁንም በቅርብ ቀን ህዝቡ በሀገሩ ወቅታዊ ሁኔታ ላይ ሀሳቡን የሚገልፅበት ዕድል እንዲያገኝ ፓርቲው አስፈላጊ ነው ብሎ ባመነበት ስፍራና ጊዜ ህዝባዊ ስብሰባ አስመልክቶ የሚጠራ ሲሆን ኢህአዴግ ሕገ መንግሥታዊ የመሰብሰብ መብታችንን አሁንም በድጋሚ ከሕግ ውጭ ለመንፈግ የሚጥር ከሆነ ህዝቡ ጉዳዩን እንዲከታተልና በኃይል የተገደበውን መብቱንም በተጠናከረ ሰላማዊ ትግል አስገዳጅነት ለማስከበር የራሱን እርምጃ ለመውሰድ መዘጋጀት አለበት።</p>

<p>መግለጫው እንደሚያመለከተው ፓርቲው ይህን ጥሪ ያቀረበው ነሐሴ 19 ቀን 1993 ዓ.ም የኢደፓ ህዝባዊ ስብሰባ በመከልከል የህዝቡን ሕገ መንግሥታዊ መብት ለማፈን ኢህአዴግ ያደረገውን ሙከራም በዝምታ እንዲታለፍና የህዝብ መብትም በኃይል ተነጥቆ እንዲቀር ኢዴፓ እድል መስጠት የማይፈልግ በመሆኑ ነው ብሏል። የዓለም አቀፍ ህብረቴብም በአሁኑ ወቅት ኢትዮጵያ ከአንድ ቡድናዊ አምባገነን እጅ ወጥታ በሌላ ፍጽሱም አምባገነናዊ ፈላጭ ቆራጭ በሆነ የግለሰብ እጅ ውስጥ መውደቋን እየተፈፀመ ያለው የመብት አፈናም በሀገሪቷ ላይ አደገኛ የሆነ ህዝባዊ አመፅና ቀውስ ሊያስከትል የሚችል መሆኑን በመገንዘብና ከገዢዎች ጋር ሳይሆን ከኢትዮጵያ ህዝብ የመብት ጥያቄ ጎን በመቆም የበኩሉን ኃላፊነት እንዲወጣም ጥሪውን በመግለጫው አስተላልፏል።</p>

<p>መግለጫው አያይዞም ኢህአዴግ የወቅቱ ፍላጎት የተጀመረውን ሰላማዊ ትግል መፈናፈኛ በማሳጣት ህዝቡና ተቃዋሚዎች ተገደው ከሰላማዊ መድረኩ እንዲወጡና ወደሌላ የማይፈለግ የትግል ስልት እንዲዘፈቁ ማድረግ ነው በማለት ጠቁሞ የኢህአዴግ ፍላጎት ተቀናቃኞቹን ሁሉ በአፈና ማጥፋትና «ጠንካራ ተቃዋሚ» አጣሁ በሚል የተለመደ ሹፈት የኢትዮጵያን ህዝብ በብቸኝነት ረግጦ መግዛት ስለሆነ ይህ እንዲሆን በምንም መልኩ ኢዴፓ እድል አይሰጥም በማለት ገልጿል። ኢህአዴግ በሚፈልገው በጦር ሜዳ ሳይሆን በሰላምዊ የትግል ሜዳ ሽንፈቱን ተገዶ እንዲግት ለማድረግ የሚያስችለውን ሰላማዊ ትግል ኢዴፓ ይበልጥ አጠናክሮ ይቀጥልበታል በማለት መግለጫው ጠቁሟል።</p>

<p>መግለጫው አክሎም የኢትዮጵያ ህዝብ ከእንግዲህ ኢህአዴግ የወቅቱን የእርቀ ሰላም ጥያቄ እንዲቀበል አልያም በህዝባዊ ትግሉ ተገዶ ስልጣኑን እንዲለቅ ለማድረግ የሚቻልበት ወቅት ዛሬ መሆኑን በመገንዘብ ከመቼውም ጊዜ በላይ ትግሉን ማጧጧፍ ይጠበቅበታል በማለት አመልክቷል። ፓርቲው ነሐሴ 19 ቀን 1993 ዓ.ም የጠራው ህዝባዊ ስብሰባ እንዳይካህዴድ ፈራሚ ባለሥልጣን የለም የማውቀው ነገር የለም በሚል በመንግሥት መታገዱን መግለጭኣው አውስቶ በዚህ ምክንያት የኢዴፓ አባላትም ሆእን ይ እህዝቡ የመሰብሰብ በሀገር ጉዳይ የመወያየትና አምራጭ ሃሳቦችን የማድመጥ ህገ መንግሥታዊ መብቱ ተገፏል በማለት ተገልጿል። ከዚህም ባሻገር ፓርቲው ባለው የድህነት አቅም ስብሰባውን ለማዘጋጀት ወጪ ያደረገው ከአስር ሺህ ብር በላይ ገንዘብ ለኪሳራ ተዳርጓል ሲል መግለጫው ጠቁሟል።</p>


<p class="align-center"><a href="/Gazettas/ZePress/info/ZePress.sera.html">ከዘፕሬስ ነሐሴ 30 ቀን 1993</a></p>

</body>
</html>	
