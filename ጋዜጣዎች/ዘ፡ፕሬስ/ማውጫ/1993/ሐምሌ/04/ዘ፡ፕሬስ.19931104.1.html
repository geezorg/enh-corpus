<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኦህዴድ ማዕከላዊ ኮሚቴና ካድሬዎች ተቆራረጡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የኦህዴድ ማዕከላዊ ኮሚቴና ካድሬዎች ተቆራረጡ</h1>

<h2 class="align-center">የሐምሌው ጉባዔ ተላለፈ</h2>


<p>የኦሮሞ ህዝብ ዴሞክራሲያዊ ድርጅት /ኦህዴድ/ ማዕከላዊ ኮሚቴ አባላት እና ካድሬዎች መካከል በተፈጠረው የሀሳብ ልዩነት የማዕከላዊ ኮሚቴ አባላት ስብሰባውን እንዳይመሩት በካድሬዎቹ የቀረበው ግፊት የበላይነት ማግኘቱን ምንጮች ጠቆሙ።</p>

<p>ምንጮቹ ለዘ ፕሬስ እንደጠቆሙት ቀደም ሲል በኢህአዴግ ማዕከላዊ ምክር ቤት ተሰብስበው የነበሩት የኦሮሞ ህዝቦች ዴሞክራሲያዊ ድርጅት ማዕከላዊ ኮሚቴ አባላት «እኛን አይወክሉም እኛን ወክለው የተናገሩት ሁሉ መሰረዝ መደለዝ አለበት» በሚል ካድሬዎቹ ትናንት በአዲስ አበባ የተጀመረውን ስብሰባ ጫና በማድረጋቸው ኮሚቴው ስብሰባውን እንዳይመራ ተደርጓል።</p>

<p>በመሆኑም በአሁኑ ወቅት እየተካሄደ ባለው ስብሰባ ከማዕከላዊ ኮሚቴ እና ከካድሬዎቹ የተወጣጡ 10 አባላት ያሉት አደራጅ ኮሚቴ መዋቀሩን ምንጮቹ ገልፀዋል። በዚህም መሰረት ከማዕከላዊ ኮሚቴው አቶ ግርማ ብሩ፣ አቶ አለማየሁ አቶምሳ፣ እና አበራ ኃይሉ እንደዚሁም ከካድሬዎቹ ደግሞ አቶ ጋቢሳ ተስፋዬ፣ አቶ እስማኤል ደደፎ፣ አቶ ንጉሴና አቶ ጀማል ስብሰባውን እየመሩ እንደሚገኙ ምንጮች ጠቁመዋል።</p>

<p>የማዕከላዊ ኮሚቴውም ስብሰባውን እንዳይመራ ቢደረግም አባላቱ በአሁኑ ወቅት በግምገማው ላይ እየተሳተፉ እንደሚገኙ ተገልጿል። አስሩ አደራጅ ኮሚቴውም በቅርቡ በኦሮሞ ህዝቦች ዴሞክራሲያዊ ድርጅት አስቸኳይ ጠቅላላ ጉባዔ እንዲጠራ ከካድሬዎቹ ትዕዛዝ እንደተላለፈለት ምንጮቹ ጠቁመዋል።</p>

<p>የማዕከላዊ ኮሚቴው አባላት በዚህ ስብሰባ በተናጠል እንደሚገመገሙ ምንጮቹ ጠቁመው ስብሰባው ሳምንት ወይም ከዚያ በላይ ሊፈጅ እንደሚችል ገልፀዋል።</p>

<p>የኦህዴድ ማዕከላዊ ኮሚቴ አባላት አቶ ኩማ ደመቅሳ፣ ሙክታር ከድር፣ ዳባ ደበሌ፣ ሶፍያን አህመድ፣ ኢተፋ ቶላ፣ ዱባለ ጃሌ፣ አበራ ኃይሉ፣ አለማየሁ አቶምሳ፣ አልማዝ መኮ፣ ዓሊ አብዶ፣ ግርማ ብሩ እና ያሲን ሁሴን መሆናቸው ይታወቃል።</p>

<p>የኢህአዴግ ማዕከላዊ ምክር ቤት ባለፈው ቅዳሜ ባወጣው መግለጫ በኢህአዴግ አባላትና ድርጅቶች መካከል የሀሳብ አንድነት በአስተማማኝ ሁኔታ መፈጠሩን መግለፁ ይታወቃል።</p>

<p>ይህ በእንዲህ እንዳለ የኢህአዴግ አባል ድርጅቶች ጉባኤእ ላልተወሰነ ጊዜ መራዘሙን ውስጥ አዋቂ ምንጮች ገለፁ። በተለያዩ ጊዜያት ይወጡ የነበሩ መረጃዎች ይጠቁሙ እንደነበረው የየድርጅቶቹ ጉባዔ ሐምሌ ውስጥ ሊደረግ ታቅዶ የነበረ ቢሆንም ሁኔታዎች በፕሮግራሙ መሰረት ሊሄዱ ባለመቻላቸው ጉባዔው ላልተወሰነ ጊዜ ተራዝሟል።</p>


<p class="align-center"><a href="/Gazettas/ZePress/info/ZePress.sera.html"> 1993</a></p>

</body>
</html>	
