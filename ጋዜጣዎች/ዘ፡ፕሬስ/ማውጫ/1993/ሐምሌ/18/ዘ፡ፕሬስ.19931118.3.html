<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የመለስ ባለቤት ታግደው ነበር</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የመለስ ባለቤት ታግደው ነበር</h1>


<p>የጠቅላይ ሚኒስትር መለስ ዜናኢው ባለቤት ወ/ሮ አዜብ ጎላ ከካድሬነትና አባልነት ታግደው እንደነበር ውስጥ አዋቂ ምንጮች ጠቆሙ።</p>

<p>ወ/ሮዋ በሲቪል ሰርቪት ትምህርት ቤት ተማሪነታቸው «ተማሪዎችን በእኩል ዓይን አታይም፣ ታበላልጣለች» በሚል በአቶ አለምሰገድ ገብረአምላክና በአቶ አብርሃ ማንጁስ (ሁለቱም ታግደዋል) ትዕዛዝ በሲቪል ሰርቪስ ኮሌጅ ከፍተኛ ካድሬ በአቶ አዲስ ገ/አምላክ (ታግደዋል) አስፈፃሚነት ከህወሓት ማዕከላዊ ኮሚቴ ክፍፍል በፊት መታገዳቸውን ምንጮቻችን ጠቁመዋል። አቶ አዲስ ገ/አምላክና ወ/ሮ አዜብ ጎላ የአንድ ጥናት ክበብ አባል መሆናቸውንና አቶ አዲስም የጥናት ክበቡ ኃላፊ እንደነበሩ ጨምረው ገልፀዋል።</p>

<p>ከእግዱ ውሳኔ በኋላ አንዳንድ ካድሬዎች «እኛ ሳንወያይበትና ሀሳብ ሳንሰጥ እንዴት ይወሰናል?» የሚል ጥያቄ አቅርበው እንደነበርና አቶ አለምሰገድና አቶ አብርሃ ማንጁስ «አያገባችሁም» የሚል ምላሽ እንደተሰጣቸው ተናግረዋል። ካድሬዎቹም ምላሹን ባለመቀበላቸው ከኢህአዴግ ጽ/ቤት ከፍተኛ ባለሥልጣን ተልኮ ካወያያቸው በኋላ «ወ/ሮ አዜብ ጥፋት ቢገኝባቸው እንኳን ካድሬው ተወያይቶ የሰጠው ውሳኔ ለማዕከላዊ ኮሚቴ ተላልፎ ማዕከላዊ ኮሚቴው ማፅደቅ ወይም መሻር ሲገባው ይህ ሳይሆን በግለሰቦች የግል ችግር የተወሰነ ነው» በሚል ካድሬዎቹ እግዱ እንዲነሳ አድርገዋል ሲሉ ምንጮቻችን አስረድተዋል።</p>

<p>ወይዘሮ አዜብ ጎላም «ካድሬው ጥፋተኛ አለመሆኔን ይመስክርልኝ እንጂ ድርጅቱንም ሆነ ሥራዬን እለቃለሁ» ማለታቸውና ጠቅላይ ሚኒስትር መለስ ዜናዊም «እሱ የራስሽ ውሳኔ ነው» በማለት ችግሩ ጉዳዩን በያዙት ሰዎችና በባለቤታቸው ብቻ እንዲፈታ እንደሚሹ መግለፃቸውን ምንጮቻችን ተናግረዋል።</p>

<p>ስለጉዳዩ አስተያየት የሰጡ ሰዎች እንዲህ ያለው ችግር በድርጅትና በቤተሰብ አባላት መካከል የተወሳሰበ ግንኙነት እንዲፈጠር በማድረጉ ድርጅቱ ዛሬ ላለበት ችግር የራሱን አስተዋፅዖ ሳያደርግ እንዳልቀረ ተናግረዋል።</p>

<p>ወ/ሮ አዜብ ጎላ (ጓል ጎላ) ከሲቪል ሰርቪስ ኮሌጅ ዘንድሮ በማኔጅመንት በዲግሪ እንደሚመረቁና ለሦስት ዓመታት ትምህርታቸውን ሲከታተሉ አቶ መለስ ዜናዊ በቤት ውስጥ የአስጠኝነት ድጋፍ ይሰጧቸው እንደነበር ውስጥ አዋቂ ምንጮችን በመጥቀስ ዘ ፕሬስ መዘገቧ ይታወሳል።</p>


<p class="align-center"><a href="/Gazettas/ZePress/info/ZePress.sera.html">ከዘ ፕሬስ ሐምሌ 18 ቀን 1993</a></p>

</body>
</html>	
