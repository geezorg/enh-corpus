<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ትላልቅ ድርጅቶች የእግድ ትዕዛዝ ተጣለባቸው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ትላልቅ ድርጅቶች የእግድ ትዕዛዝ ተጣለባቸው</h1>


<p>የፌዴራል ሥነ ምግባርና ፀረ ሙስና ኮሚሽን በአቅረበው ክስ መሰረት የፌዴራሉ ጠቅላይ ፍርድ ቤት በሙስና ወንጀል ተጠርጥረው በእስር ላይ የሚገኙ ግለሰቦች በሚያስተዳድሯቸው ድርጅቶች ላይ እግድ ጣለ።</p>

<p>በአቶ አሰፋ አብርሃ፣ ምህረተ አብ አብርሃም ፍፁም ዘአብ አስገዶም፣ ሚ/ር ሀራየር ቤሄንስያን፣ አቶ ፍስሃ አብርሃ፣ በሻህ አዝምቴና አቶ ስዬ አብርሃ ላይ የተሰጠው የእግድ ትዕዛዝ የፌዴራል ስነ ምግብና የፀረ ሙስና ኮሚሽን ለፌዴራሉ ጠቅላይ ፍ/ቤት ባቀረበው ማመልከቻ መሰረት ነው።</p>

<p>የእግድ ትዕዛዙ ማመልከቻ «ተጠርጣሪዎቹ በጥቅም በመተሳሰር ሐረር ማተሚያ ቤትን፣ ጉለሌ ሳሙና ፋብሪካን፣ ጣይቱ ሆቴልንና ደብረዘይት ዱቄት ፋብሪካን ከመንግሥት መመሪያ ውጭ ያለአግባብ በመሸጥና በመግዛት በመሳተፋቸው በተለይም 1ኛና 7ኛ ተከሳሾች (አቶ አሰፋ እና አቶ ስዬ አብርሃ) የነበራቸውን ስልጣን በመጠቀም፣ 2ኛና 5ኛ ተከሳሾች (አቶ ምህረተአብና ፍስሃ አብርሃ) የብድር ሥነ ሥርዓትን ባልተከተለ አኳኋን ከባንክ ባለሥልጣናት በመመሳጠር የተጋነነ የዋጋ ግምት መያዣ በማቅረብ፣ ከኢትዮጵያ ንግድ ባንክ ከተለያዩ ቅርንጫፎች ብድር እንዲወስዱ በማድረጋቸው፣ የመንግሥት 30 በመቶ አክሲዮን ድርሻ ካለው አምቼ 10 ተሽከርካሪዎች በ10 በመቶ የዋጋ ቅናሽ እንዲገዙ በማድረጋቸው፣ በተጠርጣሪዎቹ በግልና በጋራም ሆነ በድርጅቶቻቸው ስም የያዟቸው ንብረቶች በሙስና ወንጀል ያፈሯቸው ናቸው» በማለት ምርመራው እስከሚጠናቀቅ ድረስ ተጠርጣሪዎቹ ንብረታቶቻቸው ላይ ያላቸውን መብት እንዳይጠቀሙበት ፋብሪካዎቹ፣ ተሽከርካሪዎቹ እና የስራ ማስኬጃ ገንዝቦች በሙሉ ታግደው እንዲቆዩ እንደዚሁም የንብረት ጠባቂ ተሹሞ እንዳይተዳደሩ በግል በባንክ የተመዘገበው ገንዘባቸውም እንዳይንቀሳቀስ እንዲታገድ ባቀረበው ማመልከቻ መሠረት በትላልቆቹ ድርጅቶች ላይ የዕግድ ትዕዛዝ ተሰጥቷል።</p>

<p>ይህ በእንዲህ እንዳለ የእግድ ትዕዛዙ በድርጅቶች የተንቀሳቃሽ ሂሳብና በሺዎች በሚቆጠሩ የየድርጅቶቹ ሰራተኞች ደመወዝ ላይ ችግር እንደሚፈጥር ታውቋል። የእግድ ትዕዛዙ በድምፅ ብልጫ የተሰጠው ሲሆን ጉዳዩን ከተመለከቱት 5 የፌዴራል ዳኞች መካከል አንደኛው አቶ ጌታቸው ምህረቱ ብቻ «በባንክ የተቀመጠ ገንዘብ እንዲታገድ» በተባለው ላይ እግድ አይሰጥ በሚል የሐሳብ ልዩነት አሳይተዋል።</p>

<p>በተጠርጣሪዎቹ የክስ መዝገብ የተጠርጣሪ ጠበቆች ደምበኞቻቸው የሚያስተዳድሯቸው ድርጅቶች «ውክልና ተሰጥቶባቸው ስራቸው ይቀጥል» በማለት ለፌዴራል ፍ/ቤቱ አቤት ብለው እንደነበር ይታወሳል።</p>

<p>እግዱ ከተፈፀመባቸው መካከል አንዳንድ ድርጅቶች ወደንግድ ባንክ ሄደው ገንዘባቸውን ለመውሰድ ቢሞክሩም ባንኩ እገዳው የደረሰው መሆኑን በማስታወቅ የከለከላቸው መሆኑ ታውቋል።</p>


<p class="align-center"><a href="/Gazettas/ZePress/info/ZePress.sera.html">ከዘ ፕሬስ ሐምሌ 18 ቀን 1993</a></p>

</body>
</html>	
