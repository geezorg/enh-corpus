<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሌ/ጄነራል ፃድቃን ታሰሩ ወንድማቸው አልተገኙም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ሌ/ጄነራል ፃድቃን ታሰሩ ወንድማቸው አልተገኙም</h1>


<p>በቅርቡ ከስልጣናቸው የተወገዱት ሌ/ጄኔራል ፃድቃን ገ/ተንሳይ በቁጥጥር ስር ሲውሉ በፖሊስ በጥብቅ ሲፈለጉ እንደነበር የሚነገርላቸው ታናሽ ወንድማቸው አቶ አብርሃም ገ/ተንሣይ ከአገር መውጣታቸው በስፋት እየተወራ ነው።</p>

<p>አቶ አብርሃ ገ/ተንሣይ ከአገር መውጣት ጉዳይ ሰሞኑን ከሙስና ጉዳይ ጋር በተያያዘ ምክንያት እንደሆነ ይወራል።</p>

<p>ይህ በእንዲህ እንዳለ የኢትዮጵያ መከላከያ ሠራዊት ከፖለቲካ ድርጅቶች ወገናዊነት ነጻ እንዲሆን ታስቦ ቀደም ሲል ከህወሓት ማዕከላዊ ኮሚቴ አባልነት ወጥተው ወደመከላከያ ሠራዊቱ ከገቡት አምስት ጄኔራሎች መካከል በኃላፊነታቸው ላይ የቀሩት ሁለት ብቻ ሆነዋል።</p>

<p>ቀደም ሲል የህወሓት ማ/ኮ አባላት የነበሩት አምስቱ ጀኔራሎች መጄር ጄኔራል ፃድቃን ገ/ተንሳይ፣ ሜጄር ጄኔራል ሳሞራ የኑስ፣ ሜጄር ጄኔራል አበበ ተ/ሃይማኖት፣ ብርጋዲየር ጄኔራል ታደሰ ወረደ እና ብርጋዲየር ጄኔራል ታደሰ በርኼ ናቸው። ከእነዚህ ውስጥ ሰሞኑን በተደረገው ሹም ሽር ሁለቱ ማለትም ሜ/ጄኔራል ፃድቃን እና ሜ/ጄኔራል አበበ ከኃላፊነታቸው ሲነሱ ብ/ጄኔራል ታደሰ በርኼ የሥራ መልቀቂያ አስገብተው መልቀቂያቸው ተቀባይነት ማግኘቱን ለማወቅ ተችሏል። በመሆኑም ቀድሞ በህወሓት ውስጥ ከፍተኛ የኃላፊነት ቦታ ከነበራቸው ጀኔራሎች ውስጥ በኃላፊነት ላይ የቀሩት ተሸላሚ ሜ/ጄነራል ሳሞራ የኑስና ብ/ጄ ታደሰ ወረደ ናቸው ተብሏል።</p>

<p>ቀደም ሲል ሚያዝያ 24/1993 በጤቅላይ ሚኒስትሩ ሰብሳቢነት በተደረገው የሀገር መከላከያ የከፍተኛ ጀኔራል መኮንኖች ውይይት መጀመሪያ ላይ አለመግባባቶች ታይተው እንደነበር ይነገራል። በተለይም በውይይቱ አስፈላጊነት ላይ ጥያቄ የተነሳ ሲሆን የህገ መግንሥት ጥያቄም ተነስቶ እንደነበር በወቅቱ ተዘግቧል። «በሕገ መንግሥቱ መሰረት የሀገር መከላከያ ሠራዊት ተግባሩን ከፖለቲካ ድርጅቶች ወገናዊነት ነፃ በሆነ አኳኋን እንዲያከናወን ሲባል ኢህአዴግ የፖለቲካ ድርጅት አባልነት የተሰናበተ ስለሆነ የስብሰባው አስፈላጊነት አይታየንም» በማለት ብ/ጄኔራል ታደሰ በርኼ ስብሰባውን ሳይሳተፉ እንደቀሩም ተወስቷል።</p>

<p>ጠቅላይ ሚኒስትር መለስ ዜናዊ የስብሰባውን አስፈላጊነትና ተገቢነት በማሳመን ስብሰብውን በመምራት ያጠናቀቁ ቢሆንም ፃድቃንና አበበ ተ/ሃይማኖት ገለልተኛነት የታየበት ተሳትፎ ማሳየታቸው ተነግሯል። በ22ኛው መደበኛ የህዝብ ተወካዮች ም/ቤት ስብሰባ ላይ የተገለሉት የማዕከላዊ ኮሚቴ አባላት አንዱ የሆኑት አቶ ተወልደ ወ/ማርያም «ለመከላከያ ሠራዊቱ ስለእኛ የአንድ ወገን እይታ ብቻ እየተገለፀለት ነው» በማለት አቤቱታ ማሰማታቸው ይታወሳል።</p>


<p class="align-center"><a href="/Gazettas/ZePress/info/ZePress.sera.html">ዘ ፕሬስ ግንቦት 22 ቀን 1993</a></p>

</body>
</html>	
