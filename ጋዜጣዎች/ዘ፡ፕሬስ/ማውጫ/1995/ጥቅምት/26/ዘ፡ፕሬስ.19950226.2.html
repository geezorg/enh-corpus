<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያ ብሔራዊ ባንክ ወደውጭ በሚላኩ ሸቀጦች ዋጋ ላይ ሲያደርግ የነበረውን የዋጋ ቁጥጥር ሊያነሣ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኢትዮጵያ ብሔራዊ ባንክ ወደውጭ በሚላኩ ሸቀጦች ዋጋ ላይ ሲያደርግ የነበረውን የዋጋ ቁጥጥር ሊያነሣ ነው</h2>


<p>ለባንኩ ቅርበት ያላቸው ምንጮች እንደገለፁት በቅርቡ የቡና፣ የጥጥ፣ የቆዳና የቆዳ ምርቶችን እና የቅባት እህሎችን ለውጭ ገበያ የሚልኩ ነጋዴዎች ከገዢዎቻቸው ጋር በቀጥታ በድርድር መሸጥ እንዲችሉ ከባንኩ ቁጥጥር ነፃ ይሆናሉ።</p>

<p>እስከ አሁን የነበረው የባንኩ የቁጥጥር መመሪያ ላኪዎች ባንኩ ካስቀመጠው የመሸጫ ዋጋ በታች እንዳይሸጡ ይከለክል የነበረ ሲሆን ይህም ባለፈው መንግሥት የወጣው መመሪያ ላኪዎች በውጭ ገበያ የሸጡበት እውነተኛ ዋጋ በመደበቅ የላኩበትን ገንዘብ በውጭ ሀገር ባንኮች በተለይም በአፍሪካ ሀገሮች ያስቀምጣሉ ተብሎ በመገመት እንደነበረ የባንኩ ምንጮች ገልፀዋል።</p>

<p>በርካታ ላኪዎች ይህ የባንኩ የውስጥ መመሪያ የንግድ ሥርዓትን ያገናዘበ ነው የሚል እምነት ነበራቸው።</p>

<p>እንደምንጮቻችን ገለፃ ይህ መመሪያ ባለፈው ዓመት ሰኔ ላይ ተግባራዊ ይሆናል ተብሎ የተጠበቀ ቢሆንም እስከ አሁን ቁጥጥሩ ሣይነሳ መቆየቱንና አሁን ግን ፊታችን ባለው አንድ ወር ውስጥ እንደሚነሳ ከብሔራዊ ባንክ የቡናና ሻይ ባለሥልጣን፣ የንግድ ኢንዱስትሪ ሚኒስቴር ከፍተኛ ባለሥልጣናት ጥረት ካደረጉ በኋላ መመሪያው እንዲነሳ ሀሳብ ማቅረባቸው ሲታወቅ ላኪዎች የዚህን ቁጥጥር መነሳት ተከተለው ያለአግባብ እንዳይገለገሉበት ለማድረግ ብሔራዊ ባንክ በዓለም ላይ የሸቀጦችን ዋጋ የሚከታተልበት ዘመናዊ ቴክኖሎጂ እንዲኖረውም ተስማምተዋል።</p>

<p>በአለም የኢትዮጵያ ቡና ዋጋ ከሌሎች ሀገሮች በዋጋ ውድ መሆኑን በርካታ ተቀባዮቻቸው ሲገልፁላቸው መቆየታቸውን ስማቸው እንዲጠቀስ ያልፈለጉ ቡና ላኪዎችም ለፎርቹን ገልፀዋል።</p>


<p class="align-center"><a href="/Gazettas/ZePress/info/ZePress.sera.html">ከዘፕሬስ ጥቅምት 27 ቀን 1995</a></p>

</body>
</html>	














