<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የተወካዮች ም/ቤት አባላትና አፈጉባኤው በድርቅ ተጠቂዎች ጉዳይ ላይ ሳይግባቡ ቀሩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የተወካዮች ም/ቤት አባላትና አፈጉባኤው በድርቅ ተጠቂዎች ጉዳይ ላይ ሳይግባቡ ቀሩ</h2>


<p>በኢትዮጵያ በከፍተኛ ደረጃ እየተስፋፋ የመጣውን ረሃብ ለመከላከል በሚደረገው ጥረት ላይ ትልቅ ሃላፊነት አለብን ያሉ አንዳንድ የተወካዮች ም/ቤት አባላት ከደመወዛችን እየተቆረጠ እርዳታ ማድረግ አለብን አሉ። አፈጉባኤው በበኩላቸው ም/ቤቱ ብቻውን የድርቁን ሁኔታ ይገምግም ማለት ትክክል አይደለም ብለዋል።</p>

<p>ም/ቤቱ ትላንት ባካሄደው 2ኛ መደበኛ ስብሰባ ላይ አንዳንድ አባላት እንደተናገሩት ዘንድሮ በደረሠው ድርቅ በርካታ ሰውና እንስሳት እየሞቱ በመሆኑ ለወገን ደራሽ ወገን ነው በሚባለው ብሂል መሠረት የም/ቤቱ አባላት ግንባር ቀደም ሚና ሊጫወቱ ይገባል። የሀገራችንን ተደጋጋሚ ረሃብና ድርቅ ለመከላከል ወሳኙ ጉዳይ የልማት አቅጣጫችንን ማጠናከር ነው ያሉት የም/ቤቱ አባላት ይሁን እንጂ ችግሩ ውስጥ የወደቁትን ወገኖች ለግዜው ለመታደግ ከደመወዛችን እየተቀነሠ ዕርዳታ መስጠት ይገባናል ብለዋል።</p>

<p>አቶ በድሩ አደም በበኩላቸው በአሁኑ ወቅት በየክልሉ የሚገኙ የቢሮ ሠራተኞች ከደመወዛቸው እየረዱ መሆኑን አውስተው ም/ቤቱ ይህን ዕርዳታ ሳይሰጥ ሌላው እየሰጠ መሆኑ ህዝባችንን እንደረሳን የሚያስገምት ነው ብለዋል። ባለፈው የድርቅ ወቅትም ይህ ም/ቤት ከህዝቡ ተሳትፎ በኋላ ነበር ያሉት አቶ በድሩ ችግሩ አስፈሪ በመሆኑ ከደመወዛችን የተወሰነ መጠን እንኳን መርዳት አለብን ብለዋል።</p>

<p>ሌሎች የም/ቤት አባላትም በአሳሳቢው የድርቅ ጉዳይ ላይ ትኩረት ሰጥተን መነጋገር አለብን ቢሉም የም/ቤቱ አፈጉባኤ አቶ ዳዊት ዮሀንስ የሥራ አስፈፃሚው ኮሚቴ ብቃት ያለው መልስ እየሰጠ ነው ብለዋል። በሥራ አስፈፃሚው በኩል ከፍተኛ ዕርዳታ እየተገኘ መሆኑን አቶ ዳዊት ገልፀው የፌዴራልና የክልል መንግሥታት አስፈላጊውን የስርጭት ሥራ ለማካሄድ ጥረት እያደረጉ መሆናቸውን ገልፀዋል። የተወካዮች ም/ቤት ማድረግ ያለበት የሥራ አስፈፃሚውን እንቅስቃሴ መርዳት ነው ያሉት አቶ ዳዊት ከዛ ውጪ ለብቻችን የድርቁን ሁኔታ እንገምግም ማለት ትክክል አይደለም ብለዋል።</p>

<p>በም/ቤቱ አባላት ከቀረቡት ቅሬታዎች አንዱ የፍተሻ ጉዳይ ነበር። ከሶማሌ ክልል የተወከሉ አንድ አባል እንደተናገሩት በተወካዮች ም/ቤት በር ላይ የሚታየው የፍተሻ ሥርዓት በርካታ ችግር ያለበት ነው። ፍተሻው ረጅም ሠዓት ስለሚፈጅ የስብሰባውን ሠዓት መሻማቱ ብቻ ሳይሆን አባላቱ በየግዜው ጫማና ቀበቷቸውን ለማውለቅ ተገደዋል ያሉት እኚሁ አባል ይህም ተግባር የም/ቤቱን ክብር እንዳይነፍገው እፈራለሁ ብለዋል።</p>

<p>ጥያቄውን አስመልክተው የሰጡት አቶ ዳዊት ዮሐንስ የም/ቤቱ የክብር ጠባቂዎች እስኪቋቋሙ ድረስ አባላቱ በትዕግስት እንዲጠብቁ የግድ መሆኑን አስረድተዋል።</p>

<p>በትላንት መደበኛ ስብሰባ ም/ቤቱ ከተነጋገረባቸው 13 ረቂቅ አዋጅ መካከል አከራካሪ ከሆኑ ጉዳዮች ውስጥ የአካባቢ ብክለት ቁጥጥር ረቂቅ አዋጅ አንደኛው ነበር። የብክለት ችግርን ለመቋቋም የተዘጋጀው ረቂቅ ህግ የሰውንና የተፈጥሮ ሀብቶችን ደህንነት ለመጠበቅ የሚያስችል እንደሆነ ቢገለፅም አንዳንድ አባላት ኢትዮጵያ ያለባትን በርካታ ማህበራዊ ችግር ባላስወግደችበት ሁኔታ ህጉ ተግባራዊ አይሆንም ብለዋል። ሌሎች አባልትም ረቂቅ አዋጁ የህገ-መንግስቱን የበላይነት ጠብቆ እንዳልተዘጋጀ ነው አስተያየት የሰጡት። በተለይም ተቆጣጣሪዎች ወደ ማንኛውም ቦታ ወይም ቅጥር ግቢ ለመግባት አይከለከሉም የሚለው አንቀፅ የግለሰቦች መብት ይከበራል ከሚለው የህገ-መንግስት ድንጋጌ ጋር የሚቃረን ነው ብለዋል። ሀገራችን ለአስከፊ ረሃብ የተጋለጠችው በአካባቢ ችግር ነው ያሉ ሌሎች አባላት ህጉ አላስፈላጊ ነው ሊባል እንደማይገባ እንደውም መዘግየቱ ትክክል እንዳልሆነ አስረድተዋል። የአቃቂ ፋብሪካዎች የገበሬውን ማሳ እያበላሹ ባለበት ወቅት፣ የጐተራ ሲሚንቶ ፋብሪካ ብዙዎችን ለአስም በሽታ እያጋለጠ ባለበት ሁኔታ ህጉ ግዜው አይደለም ማለት ስህተት መሆኑን ጨምረው አስረድተዋል። </p>

<p>ይህ በእንዲህ እንዳለ ጠቅላይ ሚኒስትር መለስ ዜናዊ ከሁሉም ክልል የተውጣጡ 12 የመንግሥት ባለሥልጣናት ለህዝብ ቆጠራ ኮሚሽን አባልነት እንዲሰየሙ ለም/ቤቱ ጥያቄ አቅርበዋል። ሹመታቸው እንዲፀድቅ ጥያቄ የቀረበላቸው አባላት የፌዴሬሽን ምክር ቤት አፈ ጉባዔ ዶ/ር ሙላቱ ተሾመ፣ የአፋር ም/ርዕሰ መስተዳድር አቶ ሐመዱ ዓሊ፣ የአማራ ም/ርዕሰ መስተዳድር ዶ/ር መሀመድ አልይ፣ የደቡብ ም/ርዕሰ መስተዳድር አቶ መለስ ማሪም፣ የሶማሌ ም/ርዕሰ መስተዳድር አቶ አብዱ ጅብሪል፣ የቤኒሻንጉል ም/ርዕሰ መስተዳድር አቶ አብዱል አዚዝ መሀመድ፣ የጋምቤላ መንግስት ም/ቤት ፀሀፊ አቶ ኤፍሬም በዳሳ፣ የትግራይ የአቅም ግንባታ ቢሮ ሀላፊ አቶ አባዲ ዘሞ፣ የብሄራዊ የምርጫ ቦርድ ጽ/ቤት ሃላፊ አቶ አሰፋ ብሩ እና የማዕከላዊ እስታክቲክስ ባለስልጣን ሥራ አስኪያጅ ዶ/ር አብዱላሂ ሀሰን ናቸው።</p>


<p class="align-center"><a href="/Gazettas/ZePress/info/ZePress.sera.html">ከዘፕሬስ ጥቅምት 6 ቀን 1995</a></p>

</body>
</html>	














