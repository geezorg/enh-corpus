<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሲቪል አቪዬሽንን የፍተሻ ሥራ ደህንነት ሊቀማ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የሲቪል አቪዬሽንን የፍተሻ ሥራ ደህንነት ሊቀማ ነው</h1>


<p>የኢትዮጵያ ሲቪል አቪዬሽን ባለሥልጣን በአዋጁ ሥልጣን ተሰጥቶት የአዲስ አበባን ጨምሮ በሁሉም ክልሎች ባሉት ኤርፖርቶች ሲያከናውን የቆየውን የፍተሻ ሥራ በሙሉ የአገር ውስጥ ደህንነት መስሪያ ቤት ሊረከበው መሆኑን የሰሙ ሠራተኞች ተቃወሙ።</p>

<p>ሲቪል አቪዬሽን ከተቋቋመበት ወቅት አንስቶ ሲሠራበት የነበረው የመንገደኞች እና የእቃ ፍተሻ ሥራ ዛሬ ደህነት ለምን ሊረከበው እንደፈለገ ማወቅ አልቻልንም ያሉት ጥቆማ ሰጭዎች ድርጊቱ አገሪቷ የፈረመችውን የአለም አቀፍ የአቪዬሽን ሥምምነት የሚጥስ ተግባር ነው ብለውታል።</p>

<p>ባለፈው ዓመት የህዝብ ተወካዮች ም/ቤት ባፀደቀው አዋጅ ላይ የፍተሻ ሥራው በአቪዬሽን ባለሙያዎች እና በባለሥልጣኑ መስሪያ ቤት ተቆጣጣሪነት እንዲሠራ መወሰኑን ያስታወሱት እነዚሁ ሠራተኞች የደህንነት መስሪያ ቤት የአቪዬሽን ስራ ኃላፊዎችን በሃይል በመጫን የሥራ ኃላፊነቱን ለመንጠቅ የሚያደርጉትን መሯሯጥ እንዲያቆሙ ጠይቀዋል።</p>

<p>የሲቪል አቪዬሽን ባለሥልጣን የሥራ ኃላፊዎች ከመንግሥት በአዋጅ የተሰጣቸው ሃላፊነት የማስከበር ግዴታ አለባቸው ያሉት እነዚሁ የአቪዬሽን ሲቪል የፍተሻ ሠራተኞች ማንም መስሪያ ቤቱን መጠየቁ ትክክል መሆኑን አስታውቀው ነገር ግን ወሳኙ የመሠረተ ልማት ሚኒስቴር መሆኑ ስለተነገረው በሚኒስቴሩ በኩል በድጋሚ ጥያቄውን አቅርቧል። የሲቪል አቪዬሽን ባለሥልጣን ዘርፉን አሳልፎ ለመስጠት ፍቃደኛ ያለመሆኑን በመግለፁ ሁለቱም መስሪያ ቤቶች ያላቸውን ፕሮጀክት ፕሮፖዛል ይዘው እንዲቀርቡ ማዘዙንና አቪዬሽንም በዚህ መሠረት የራሱን ፕሮፖዛል አዘጋጅቶ ገቢ በማድረግ ውሳኔውን በመጠባበቅ ላይ እንደሚገኝ ገልፀዋል።</p>

<p>የኢትዮጵያ ሲቪል አቪዬሽን ባለሥልጣን በአውሮፕላን ማረፊያዎች ላይ የሚደረገውን ፍተሻ በሲቪል ሠራተኞች ለማሠራት አለም አቀፍ ስምምነት ተፈራርሟል ያሉት እኚሁ የስራ ኃላፊ በስምምነቱ ላይ የራሱ የአቪዬሽን ደህንነት እንጂ የሀገር ውስጥ ደህነት መ/ቤት እንዲያከናውነው ያልተፈቀደ በመሆኑ አለም አቀፍ ህጐች እንዳይጣሱ ሲባል ሲቪል አቪዬሽኑ ፈቃደኛ ያለመሆኑን መግለፁን አስታውቀዋል።</p>

<p>የሥራ ኃላፊው አያይዘውም ሠራተኞቹ ለረጅም አመታት ከሠሩበት መስሪያ ቤት ተነስተው በድንገት ወደ አገር ውስጥ ደህንነት ወዛወራቸው ሊያስደነግጣቸው እንደሚችል እንገምታለን ካሉ በኋላ የደህንነት መ/ቤት ለምን ሥራውን እንደፈለገው ባናውቅም ሠራተኞቹ ግን ፍላጎት እንደሌላቸው አስታውቀዋል።</p>

<p>የሥራ ኃላፊው አያይዘውም ሠራተኞቹ ለረጅም ዓመታት ከሠሩበት መስሪያ ቤት ተነስተው በድንገት ወደ አገር ውስጥ ደህንነት መዛወራቸው ሊያስደነግጣቸው እንደሚችል እንገምታለን ካሉ በኋላ የደህንነት መ/ቤት ለምን ሥራውን እንደፈለገው ባናውቅም ሠራተኞቹ ግን ፍላጎት እንደሌላቸው እየገለፁልን ነው ብለዋል።</p>

<p>በአጠቃላይ ሠራተኛው ማወቅ ያለበት ጉዳይ ገና እልባት ያላገኘ መሆኑን ነው ያሉት የሥራ ኃላፊዎቹ ውጤቱን በትዕግሥት እንዲጠባበቁ አሳስበዋል።</p>

<p>በአጠቃላይ ሠራተኛው ማወቅ ያለበት ጉዳይ ገና እልባት ያላገኘ መሆኑን ነው ያሉት የሥራ ኃላፊዎቹ ውጤቱን በትዕግሥት እንዲጠባበቁ አሳስበዋል።</p>

<p>የደህነት ሠራተኞች በተለያየ ጊዜ በአውሮፕላን ውስጥ እየተበደቁ በመኮብለል አየር መንገዱን አስቀጥተለውታል ሲሉ ያስታወሱት ጠቋሚዎቹ ከሲቪል አቪዬሽን የፍተሻ ሠራተኞች ግን አንድም አገሩንና ሥራውን የከዳ እንዳልነበር ተናግረዋል።</p>


<p class="align-center"><a href="/Gazettas/ZePress/info/ZePress.sera.html">ከዘፕሬስ ጥቅምት 13 ቀን 1995</a></p>

</body>
</html>	














