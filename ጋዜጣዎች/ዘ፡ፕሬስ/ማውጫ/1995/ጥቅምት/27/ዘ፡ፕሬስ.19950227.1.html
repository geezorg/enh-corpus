<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በሲቪል አቪዬሽን ውጥረት ነግሷል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በሲቪል አቪዬሽን ውጥረት ነግሷል</h1>


<p>በኢትዮጵያ ሲቪል አቪዬሽን ባለሥልጣን እና የደህንነት፤ የኤሚግሬሽንና ስደተኞች ባለሥልጣን መካከል የኤርፖርቶች ክልል ፍተሻ ይገባኛል በሚል የተነሳውን ክርክር የመሠረተ ልማት ሚኒስቴር እየተመለከተ ባለበት በአሁኑ ወቅት ከ50 በላይ የሚሆኑት የሲቪል አቪዬሽን ሠራተኞች የሥራ ልምዳቸውን ካፃፉ በኋላ ስራውን ለመልቀቅ የሚሠጠውን ውሳኔ ብቻ በመጠባበቅ ላይ እንደሚገኙ አስታወቁ።</p>

<p>በደህንነት መዋቅር ውስጥ በፍፁም የመግባት ፍላጐት የለንም ያሉት ሠራተኞች ምንም ዓይነት ጥፋት ባላጠፋበት ሁኔታ እና የመስራት ብቃቱ ሣያንሰን ከምንሠራበት መ/ቤት ተነስተን በአንዴ ወታደር እንድንሆን መደረጉ በፍፁም አግባብ አይደለም ብለዋል።</p>

<p>በአዲስ አበባ ቦሌ አለም አቀፍ ኤርፖርት የሚሠሩ ከ90 በላይ የፍተሻ ሠራተኞች በፅሑፍ ለማህበራቸው፣ ለሥራ አስኪያጃቸው እና ለሚኒስቴር መ/ቤቱ ባቀረቡት ማመልከቻ እንደተመለከተው በእስከዛሬ የሥራ ሂደታቸው ምንም ድክመት ያላሳዩ በመሆናቸው የተቻኰለ እርምጃ ሊወሰድብን አይገባም ብለዋል።</p>

<p>በደህንነት መዋቅር ውስጥ ከገባን በተለያዩ ክልሎች እንዳሻቸው ይበትኑናል፤ ከማህበራችንም በማስወጣት ወታደራዊ ህይወትን እንድንላበስ ልንሆን እንችላለን የሚል ስጋት እንደፈጠረባቸውም አስረድተዋል።</p>

<p>ሊፈፀም የተቃረበው ድርጊት ሞራላችንን ክፉኛ ጐድቶታል የሚሉት ሠራተኞቹ በአለም አቀፍ ደረጃ ተወዳጅነት
ንና ታማኝነትን አትርፈን እያለ የደህንነት መሥሪያ ቤቱ ብቃታችንንና ተነሣሽነታችንን እንደተራ ነገር በመቁጠር እንድንበታተን መወሰኑ አሳዝኖናል ብለዋል።</p>


<p class="align-center"><a href="/Gazettas/ZePress/info/ZePress.sera.html">ከዘፕሬስ ጥቅምት 27 ቀን 1995</a></p>

</body>
</html>	














