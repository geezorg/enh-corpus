<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የመቀሌ የበረራ ት/ቤት አዛዥ ጄት ይዘው ከሀገር ጠፉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የመቀሌ የበረራ ት/ቤት አዛዥ ጄት ይዘው ከሀገር ጠፉ</h2>


<p>በኢትዮጵያ አየር ኃይል የመቀሌ የበረራ ትምህርት ቤት አዛዥ የነበሩት ሻምበል ተሾመ ተንኮሉ አንድ የበረራ መማሪያ ጄት ይዘው መሠወራቸውን ምንጮቻችን አስታወቁ።</p>

<p>አዛዡ ሻምበል ተሾመ ተንኮሉ ይዘውት የተሰወሩት ኤል-39 የተሰኘ የማስተማሪያ አይሮፕላን እንደሆነ ለማወቅ ተችሏል።</p>

<p>ባለፈው ሳምንት በመቀሌ የአየር ክልል አራት 1-39 ጄቶች እያንዳንዳቸው አንድ አንድ ተማሪዎችና አስተማሪዎችን ይዘው ለተወሰኑ ሰዓታት ልምምድ ሲያደርጉ ከቆዩ ቦኋላ ሻምበሉ ከመሀከላቸው በድንገት በመሰወር ከአየር ትራፊክ መገናኛ ውጭ መሆናቸውን ምንጮቹ አስረድተዋል።</p>

<p>በአዛዥ መሰወር የተደናገጠው የመቀሌ የአየር ኃይል ትራፊክ መምሪያ ሻምበል ተሾመ የያዟት 1-39 ጄት ወድቃለች የሚል ግምት አድሮባቸው የነበረ ቢሆንም በመጨረሻ ጄቷ መጠለፏን ማረጋገጣቸውን ምንጮቹ ገልፀዋል።</p>

<p>በሻምበል ተሾመ ተንኮሉ የተጠለፈችዋ 1-39 ጄት የመን ውስጥ በሠላም አርፋለች የሚል ግምት አለ የሚሉት ምንጮቹ ሻምበሉ በሠላም ማረፋቸውን የሚያረጋግጥ የስልክ መልዕክት ለወዳጆቻቸው ማስተላለፋቸውን ተናግረዋል።</p>

<p>ሻምበል ተሾመ ተንኮሉ የልምምድ አይሮፕላኗን ይዘው የተሰወሩበትን ምክንያት ምንጮቹ ሲያብራሩ ቀደም ሲል በኢትዮ ኤርትራ ጦርነት ሻምበሉ በውጊያው አልሳተፍም በማለታቸው የደረሰባቸው እንግልትና እስራት ላይሆን እንዳልቀረ ጠቅሰዋል።</p>

<p>በኢትዮ- ኤርትራ ጦርነት ጊዜ አልሳተፍም በማለታቸው ሻምበሉ በእስራት ከተቀጡ ቦኋላ ጦርነቱ ሊቆም መንግሥት ከይቅርታ ጋር የ50 ሺህ ብር የሞራል ካሣ ክፍያ ሰጥቷቸው በኢትዮጵያ አየር ኃይል በመቀሌ የበረራ ትምህርት ቤት አዛዥ ሆነው እንዲሠሩ መመደባቸውን ምንጩ ጠቁሟል።</p>

<p>ሻምበል ተሾመ ተንኮሉ በመቀሌ የበረራ ትምህርት ቤት አዛዥነት ጊዜያቸው ቀደም ሲል በደረሰባቸው እንግልት የተነሳ በሥራቸው ደስተኛ አልነበሩም የሚሉት ምንጮቹ ብዙውን ጊዜም በፍርሃትና በጥርጣሬ ተሸማቅቀው ይሠሩ እንደነበረ ተናግረዋል።</p>

<p>እንደምንጮቻችን ዘገባ በደብረ ዘይት ከተማ የሚገኘው የኢትዮጵያ አየር ኃይል የበረራ ሜዳ እድሳቱ ሲጀመር በርካታ የውጊያና የልምምድ ጄት አውሮፕላኖችና ሄሊኮፕተሮች በመቀሌ ቤዝ የቆዩ መሆኑንና ባለፈው ሣምንት በሻምበል ተሾመ ተንኮሉ ጄት አውሮፕላኗ ከተጠለፈች ወዲህ ግን ለመጀመሪያ ጊዜ 1-39 የተሰኘችው ጄት ለበረራ ትምህርት የምትውል ብትሆንም ባለፈው የኤርትራ መንግሥት መቀሌ የሚገኘውን አይደር ትምህርት ቤት ከደበደበበት ጄት ጋር ተመሳሳይ መሆኗን ምንጮቻችን ገልፀዋል።</p>


<p class="align-center"><a href="/Gazettas/ZePress/info/ZePress.sera.html">ከዘፕሬስ የካቲት 5 ቀን 1995</a></p>

</body>
</html>	














