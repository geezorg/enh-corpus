<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢጣሊያ መንግሥት የጉዳት ካሳ እንዲከፍል ሊጠየቅ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኢጣሊያ መንግሥት የጉዳት ካሳ እንዲከፍል ሊጠየቅ ነው</h2>


<p>የፋሽስት ኢጣሊያ መንግሥት የመስፋፋት ጥሙን ለመወጣት ሲል ከ1928 እስከ 1933 ዓ.ም በኢትዮጵያውያን ዜጐች ላይ ለፈፀመው ዘግናኝና አሰቃቂ የዘር ማጥፋት ወንጀል ተጠያቂ የሚሆንበትንና የአሁኑን መንግሥት በሕይወት ላሉትም ሆነ ለተገደሉት "የጉዳት ካሳ" እንዲከፍል ማድረግ እንዲቻል በጥንታዊት ኢትዮጵያ ጀግኖች አርበኞች ማህበር አዘጋጅነት የመወያያ ረቂቅ ሀሣብ ቀረበ ሲል ዘጋቢያችን ቶማስ ለማ ገልጿል።</p>

<p>ማኅበሩ ባቀረበው በዚሁ ረቂቅ ሀሳብ ሁለቱ ሀገሮች ከጦርነቱ ፍፃሜ በኋላ በ1956 እ.ኤ.አ "የጦርነት ጉዳት ካሳ ስምምነት" ቢያደርጉም ስምምነቱ የአካል መጉደልን በተለይም ሆን ተብሎ የተፈፀመውን አረመኔያዊ የግፍ ጭፍጨፋ ወንጀልን፣ በዚህም የተነሳ የአባለዘርዕ አካላቸው ተኮላሽቶ ዘር ለመተካት እንዳይችሉ ያደረጋቸውን ዜጐች እንደማያካትት ገልጿል።</p>

<p>የፋሽስት ሙሶሊኒ መንግሥት በኢትዮጵያ ውስጥ በቆየባቸው የወረራ ዓመታት በሕይወት እያሉ የመራቢያ አካላቸውን የቆረጣቸው፣ አንገታቸው ተቀልቶ ከአይሮፕላን እየተገፈተሩ ወደ ገደል የተጣሉ፣ "በመንዝ ጌራ ምድር" ዓመፀኛ ዋሻ ውስጥ በገፍ በመርዝ ተሰቃይተውና ተቃጥለው ያለቁ፣ እንዲሁም በቤት ውስጥ እንዳሉ በእሳት የተቃጠሉና ክብደት በአንገታቸው ታስሮ በጣና ሀይቅ ውስጥ እንዲሰምጡ የተደረጉ፣ ከ449 መነኮሳት በላይ በደብረ ሊባኖስ ገዳም ውስጥ በጅምላ የተረሸኑ አሰቃቂ ሥቃይ የተፈፀመባቸው ወገኖች የተፈፀመባቸውን እኩይ ተግባር የሚገልፀው መረጃ ለዓለም ህዝብ ቀርቦ መታየት እንዳለበት ረቂቅ ሃሣቡ ይጠይቃል።</p>

<p>በተጨማሪም በረቂቅ ሃሣቡ ላይ የኢጣሊያ መንግሥት በወቅቱ ተሸንፎ ከኢትዮጵያ ሲወጣ ቀብሯቸው የወጣቸውንና ከፍተኛ ጉዳት በሰው ልጅ ላይ ሊያደርሱ የሚችሉ የጦር መሣሪያዎችንና የሀገሪቷን ቅርሶች ከቀበረባቸው ሥፍራዎች እንዲያወጣ፣ ወደ ኢጣሊያም በዝርፊያ የተወሰዱትን የሀገሪቱን ቅርሶች እንዲመለሱ መደረግም እንዳለበት ጠቅሷል።</p>

<p>የጀግኖች አርበኞች ማህበር ላወጣው ለዚሁ የውይይት ረቂቅ ሃሣብ ተፈፃሚነት ከታሪክና ከሕግ ባለሙያዎች፣ ከዲፕሎማቶች፣ ከታዋቂ ግለሰቦችና አግባብ ካላቸው ወገኖች ጋር በመሆን በጉዳዩ ላይ መክሮ የውሳኔውን መግለጫ ሚያዚያ 27 ቀን 1995 ዓ.ም በይፋ እንደሚገልፅ አስታውቋል።</p>


<p class="align-center"><a href="/Gazettas/ZePress/info/ZePress.sera.html">ከዘፕሬስ የካቲት 19 ቀን 1995</a></p>

</body>
</html>	














