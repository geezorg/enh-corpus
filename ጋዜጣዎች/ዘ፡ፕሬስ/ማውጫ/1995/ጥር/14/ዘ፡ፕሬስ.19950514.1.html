<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በከርቸሌ እስረኞች አምፀዋል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በከርቸሌ እስረኞች አምፀዋል</h1>


<p>በፌዴራሉ ከፍተኛ ፍርድ ቤ/ት ግቢ ውስጥ አንድ እስረኛ መኪና ውስጥ ሞቶ በመገኘቱ ሣይሆን እንዳልቀረ በሚጠረጠርበት ምክንያት የተነሣ እስረኞች ማመፃቸው ሲገለፅ ማረሚያ ቤቱም አመፁ እስኪበርክ በፍርድ ቤት የተያዙት ቀጠሮዎች እንዲተላለፉ ፍርድ ቤትን መጠየቁ ታውቋል።</p>

<p>ማረሚያ ቤቱ ለፍርድ ቤቱ በፃፈው ማመልከቻ እስረኞች እየተርበሹ ስለሆነ ወደ ፍ/ቤቱ ለማቅረብ የማይችል መሆኑ ለዚህ ሣምንት የተያዙ ቀጠሮዎች ለሌላ ጊዜ እንዲዛወሩ አመልክቶ ፍ/ቤቱ እንደቀዳለትም ለማወቅ ተችሌል።</p>

<p>እስረኞች የምግብ ማቆም አድማ መምታታቸው ሲታወቅ በችግራቸው ዙሪያ ለማነጋጋር የሞከሩትን የማረሚያ ቤቱን የሥራ ኃላፊዎችና ፖሊሶች ድንጋይ በመወርወር እንደአባረሯቸው የማረሚያ ቤቱ ለፍ/ቤት ማስታወቁን ከምንጮች ገለፃ ለመረዳት ተችሏል እስረኞቹ ለጥየቃ በመጡ ሰዎችም ላይ ሳይቀር ድንጋይ የመወርወር ሙከራ ማድረጋቸውን ምንጩ አክሎ ገልጿል።</p>

<p>ለአመፁ መነሻ ምክንያት ሣይሆን እንደማይቀር የሚነገረው የአንድ እስረኛ በከፍተኛ ፍርድ ቤት ግቢ መኪና ውስጥ እንዳለ ሞቶ መገኘት መሆኑን ከምንጩ ማብራሪያ ለመረዳት የተቻለ ሲሆን የሟችን ማንነት እና የሞተበትን ሁኔታ ለማወቅ አልተቻለም።</p>

<p>በማረሚያ ቤቱ ግቢ ውስጥ አመፁን በሚመለከት ያመፀውንና ያላመፀውን ለመለየት እንዲሁም በውስጣቸው ስለተፈጠረው ችግር ከእስረኞች ኮሚቴ ጋር በመነጋገር ለማግባባት በኃላፊዎቹ የተደረገው ሙከራ እስከ ትላንት አለመሳካቱን ከምንጮቹ ገለፃ ለመራዳት ተችሏል።</p>

<p>እስረኞች አሁን ሰላሉበት ሁኔታ የአለም አቀፍ ቀይ መስቀል ኮሚቴ ጉብኝት አድርጐ እንደነበር ምንጩ የገለፀ ሲሆን ነገር ግን የፈየደው ነገር ስለመኖሩ እንደማያውቁ ተናግረዋል።</p>

<p>በጉዳዮች ላይ ግልፅ ማብራሪያ ለማግኘት የአዲስ አበባ ማረሚያ ቤቶችን በስልክ ቁጥር 51.45.00 ደውለን ብንጠይቅም ምንም አይነት መረጃ መስጠት እንደማይችሉ ገልፀውልናል።</p>

<p>በአዲስ አበባ ከርቸሌ ማረሚያ ቤት ውስጥ ከአንድ ሺ 500 እስከ 2 ሺህ ያህል እስረኞች ይኖራሉ ተብሎ እንደሚጠበቅ ለማወቅ ተችሏል።</p>


<p class="align-center"><a href="/Gazettas/ZePress/info/ZePress.sera.html">ከዘፕሬስ ጥር 14 ቀን 1995</a></p>

</body>
</html>	














