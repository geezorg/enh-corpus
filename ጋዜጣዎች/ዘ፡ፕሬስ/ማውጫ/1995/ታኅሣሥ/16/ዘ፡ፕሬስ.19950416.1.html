<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኮሪያ ዘማቾች አፅም እስከ አሁን አልተቀበረም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኮሪያ ዘማቾች አፅም እስከ አሁን አልተቀበረም</h2>


<p>ከዛሬ 52 ዓመታት በፊት በኮሪያ ጦርነት ላይ የተሰው ኢትዮጵያዊያን ጅግኖች አቋም እስከ አሁን ድረስ አለመቀበሩ ተገለፀ።</p>

<p>ኢትዮጵያ ለተባበሩት መንግሥታት ድርጅት የሴኩሪቲ ኮሌክቲቭ መሰረታዊ ዓላማዎች ተግባራዊነት ለገባችው ቃል ኪዳን እ.ኤ.አ በ1950ዎቹ መጀመሪያ ላይ የደቡብ ኮሪያ መወረርና ምክንያት በማድረግ የዘመቱት እኚህ በኮሪያ የተሰው ጀግኖች አፅም እስከ አሁን ድረስ ሳይቀበር በስላሴ ቤተክርስቲያን አንድ መጋዘን ውስጥ ይገኛል ተባለ።</p>

<p>ሰሞኑን በሸራተን አዲስ ሠራዊትና ሙሉዓለም የማስታወቂያ ድርጅትና በኢትዮጵያ ኮሪያ ዘማቾች ማህበር በተዘጋጀው ውይይት ላይ እንደተገለፀው ከሃምሳ ዓመት በላይ አፅማቸው በክብር ሣያርፍ ለቆዩ ውድ የኢትዮጵያጀግኖች አፅማቸው በሀገር ወግና ባህል ሥርዓተ ቀብር እንዲፈፀም እና በመታሰቢያነቱና በአርአያነቱ ለትውልድ በማስተላለፍ እንዲሁም የሚታወቀውን የሀገር ታሪክ በማጉላት ለአዲሱ ትውልድ ግንዛቤ ለማስጨበጥ ነው። </p>

<p>በዚህ ውይይት ላይ በተጋባዥነት የነበሩት የተወካዮች ምክር ቤት አባል የሆኑት አቶ በድሩ አደም እንደተናገሩት ቀደም ሲል የነበሩ የኃይለስላሴ እና የደርግ መንግሥታት ለዚህ አይነቱ ታሪካዊ ትውልድ ትኩረት ሳይሰጡ በመቆየታቸው እስከዛሬ የጀግኖቹ አፅም በክብር አለማረሩ አሳዛኝ ሲሆን ኢሕዓዴግም ያለፉትን መንግሥታት ስህተት እንዳይደገም እና በታሪክ ፊት ተወቃሽ እንዳይሆን መጠንቀቅ ይገባዋል።</p>

<p>በርግጥ ሀገሪቷ በአሁኑ ሰዓት አንገብጋቢ በሆኑ ችግሮች ውስጥ በመሆኗ ለሐውልቱ መቆም ሕዝቡ በገንዘብ መዋጮ እንዲሳተፍ ለማድረግ የተወሰኑ ጊዜያትን መታገስ ያስፈልገዋል ሲሉ አቶ በድሩ አስተያየታቸውን ስጥተዋል።</p>

<p>በዚህ ውይይት ላይ ተሳታፊ የሆኑን አቶ ብርሃነመቃ በበኩላቸው የኮሪያ ጀግኖች ሐውልት መቆም ለኢትዮጵያ ወጣቶች የዲሞክራሲ ስርዓት ከሰላም መረጋጋትና የስባአዊ መብት ጉዳይ ጋር የሚያያይዝ በመሆኑ ታሪካዊነቱ ታይቶ በታነፀ ስሜት መሆን እንደሚገባውና ከወዲሁ እንዲታሰብበት ሲሉ አስተያየታቸውን የሰጡ ሲሆን እነዚህ ጀግኖች የሀገራቸውን ስም ለማስጠራት በማያውቁት ሀገር ደም ማፍሰሳቸው ፅኑ የሆነ ፍላጐት ያላቸው መሆኑን አመልካች በመሆኑ ይህን አሻራ ለዚህ ትውልድ ለማስተላለፍ የሀውልቱ የመቆም ትርጉም ከዚህ ጋር እንዲጣመር ማድረግ ከፍተኛ ኃላፊነት ነው ብለዋል።</p>


<p class="align-center"><a href="/Gazettas/ZePress/info/ZePress.sera.html">ከዘፕሬስ ታህሳስ 16 ቀን 1995</a></p>

</body>
</html>	














