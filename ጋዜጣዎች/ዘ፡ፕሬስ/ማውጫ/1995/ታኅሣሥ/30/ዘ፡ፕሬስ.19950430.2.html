<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በአዲስ አበባ የኢህአዴግ አባላት ግምገማ እርምጃ በመውሰድ ተጠናቀቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በአዲስ አበባ የኢህአዴግ አባላት ግምገማ እርምጃ በመውሰድ ተጠናቀቀ</h2>


<p>ደኢህዴግ በ50 አባሎች ላይ እርምጃ ወስዷል</p>

<p>በርካታ ህወሀቶች ቅን ባለመሆን ተገምግመዋል</p>

<p>እነ ዓሊ አብዶ አሁንም ውሳኔ አላገኙም</p>

<p>ከአንድ ሳምንት በላይ ለሆነ ጊዜ በአዲስ አበባ የኢሃዴግ አባላት መካከል ሲካሄድ የነበረው ግምገማ ባለፈው ዕሁድ በአባሎቹ ላይ ሦስት የማያዳግሙ ውሳኔዎችን በማስተላለፍ ተጠናቀቀ።</p>

<p>የዘፕሬስ ምንጮች እንደገለፁት ለአንድ ሣምንት በዝግ መድረኮች ሲካሄድ የነበረው ግምገማ ባለፈው ዕሁድ የተጠናቀቀው በአባላቱ ላይ ቅን አጠራጣሪ እና ቅን ያልሆነ የሚሉ ውሳኔዎችን በማስተላለፍ ነው።</p>

<p>በውሳኔው መሠረት "ቅን" የተባለው አባል ለድርጅቱ ታማኝ የሆነ እና የጐላ ችግር በግምገማ ያልታየበት ሲሆን "አጠራጣሪ" ማለት ደግሞ በኃላፊነት ቦታ ቢቀጥልም ድርጅቱ እምነት ላይጥልበት ይችላል ወይም አቋሙ በግልፅ አይታወቅም በማለት የሚታፋ እንደሆነ ሲመለከት "ቅን ያልሆነ" የሚል ውሳኔ የተሰጠው ደግሞ የለየለት እና በድርጅቱ ውስጥ በትግል እንቅስቃሴ መቀጠል የሌለበት እንደሆነ የሚያመለክት መሆኑን ምንጮች አስረድተዋል።</p>

<p>በዚህም ግምገማ ተገምግመው ካለፉት 161 የደኢህዴግ አባላት መካከል ሰላሣ ስምንቱ "አጠራጣሪ" የሚል ውሳኔ የተላለፈባቸው ሲሆንአስራ ሁለቱ ደግሞ "ቅን ያልሆነ" የሚል ሥያሜ ተሠጥቷቸዋል። ሌሎች 111 አባላት ደግሞ "ቅን" የሚል የማበረታቻ ስም ተሰጥቷቸዋል።</p>

<p>በአጠቃላይ በኢህአዴግ አባላት መካከል በተካሄደ ግምገማ የአባላት መካከል በተካሄደው ግምገማ የአባላት ሞራል ማጣት የመዋጮ ክፍያ መቀዝቀዝ የድርጅት አባል ባህሪ በማጣት የህዝብ ኑሮ የመኖር እና የትግል ወኔ መቀዝቀዝ በሰፊው በግምገማው ታይቷል።</p>

<p>በዚህ ውሳኔ መሠረት ቅኔ ያልሆነ" የሚል ውሳኔ የተላለፈባቸው የአራቱም አጋር ድርጅቶች አባላት የሚባረሩ ሲሆን "አጠራጣሪ" የተባሉት ደግሞ በኃላፊነታቸው ዝቅ ብለው እንዲሠሩ መወሰኑን ምንጩ ገልጿል።በአዲስአበባ መስተዳድር አባላት ላይ የተወሰደው እርምጃ በዚህ ግምገማ ይፀድቃል ተብሎ ቢጠበቅም ተሣታፊዎቹ የማፅደቅ ሥልጣን የለንም በማለታቸው አሁን የተካኤደውን ግምገማ ጨምሮ በየድርጅቱ ጉባኤ ቀርቦ እንዲፀድቅ መወሰኑ ተገልጿል።</p>


<p class="align-center"><a href="/Gazettas/ZePress/info/ZePress.sera.html">ከዘፕሬስ ታህሳስ 30 ቀን 1995</a></p>

</body>
</html>	














