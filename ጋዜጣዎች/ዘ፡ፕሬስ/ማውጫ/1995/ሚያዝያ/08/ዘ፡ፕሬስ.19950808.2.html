<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የቅዳሜና እሁድ የአዲስ አበባ ስቴዲየም የትኬት ሽያጭ ገቢ ተዘረፈ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የቅዳሜና እሁድ የአዲስ አበባ ስቴዲየም የትኬት ሽያጭ ገቢ ተዘረፈ</h2>


<p>ቅዳሜና እሁድ መድን እና ኢትዮጵያ ቡና ካፕ ማጣሪያ ከሱዳንና ከሊቢያ አቻዎቻቸው ጋር በአዲስ አበባ ስቴዲየም ባደረገችው ግጥሚያዎች ከነበረው በርካታ ተመልካች የተሰበሰበው ከ330 ሺህ ብር በላይ መዘረፉ ተገለፀ።</p>

<p>ገንዘቡ ከቲኬት ሽያጩ ተሰብስቦ ተቆጥሮ ለገሐር ወዳለው የኮሚሽኑ ዋን መ/ቤት ሰኞ ጠዋት ገቢ እንደተደረገ የገለፁት ምንጮቻችን ፌዴሬሽኑ ትኬት ሽያጩን ከሚያከናውነው የኮሚሽኑ የሠራተኞች ቁጠባ ማኅበር ጋር ከገቢው 4 በመቶ ለመክፈል ባለው ሥምምነት መሰረት ይኸው እንዲደረግ ገንዘቡ በመሥሪያ ቤቱ የመጀመሪያው ወለል ላይ ወደሚገኘው የማኅበሩ ቢሮ እንደተላከና ዘረፋውም የተካሔደው ከዚሁ ቢሮ ውስጥ እንደሆነ ገልፀውልናል።</p>

<p>ዘረፋው የተካሔደው ሰኞ ዕለት ከቀኑ 6:30 እስከ 7:30 በሚሆንበት ጊዜ እንደሆነ የገለፁት ምንጮቻችን ዘራፊዎቹ በቀጥታ ገንዘቡ ወደተቀመጠበት ቢሮ በማምራት በውስጡ ከነበሩ 4 ሴት ሠራተኞች ሁለቱን በገመድ በማሠር ይዘውት የገቡትን የማስመሰያ ሻንጣ አስቀምጠው ገንዘቡ የነበረበትን ሻንጣ ይዘው መሰወራቸውን ገልፀዋል። ሁለቱ ያልታሠሩት ሴት ሠራተኞች በሽጉጥ እንዳስፈሯሯቸው የገለፁ ሲሆን ዘራፊዎቹ ምንም ዓይነት የፊት መሸፈኛ እንዳልተጠቀሙ ተናግረዋል። ይሁንና ለምን ሁለቱም ብቻ እንደታሠሩ የተገለፀ ነገር የለም።</p>

<p>ፖሊስ ለምርመራ ሦስቱን የማኅበሩን ኮንትራት ሰራተኞችና አንድ ተላላኪ አስሮ የነበረ ቢሆንም ተላላኪዋና አንደኛዋ ሠራተኛ እንደተፈቱ ለማወቅ ተችሏል። ሁኔታው በውስጥ አዋቂዎች የተቀናበረ መሆኑ የሚጠረጠር ሲሆን ፖሊስ በዚሁ ዙሪያ በትላንትናው ዕለት በትኬት ሽያጭ ኮሚቴ ውስጥ ያሉ አንዳንድ ግለሰቦችን ማሠሩንና ለህትመት እስከገባበት ድረስ ዘራፊዎቹ እንዳልተያዙ ለማወቅ ተችሏል።</p>


<p class="align-center"><a href="/Gazettas/ZePress/info/ZePress.sera.html">ከዘፕሬስ ሚያዚያ 8 ቀን 1995</a></p>

</body>
</html>	




























