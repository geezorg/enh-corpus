<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ፓርላማው አሠራር ቀይረናል አለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ፓርላማው አሠራር ቀይረናል አለ</h1>


<p>የኢትዮጵያ ፌዴራላዊ ዴሞክራሲያዊ ሪፐብሊክ መንግሥት የህዝብ ተወካዮች ምክር ቤት እስካሁን ሲጠቀምበት የነበረውንና በየዕለቱ አራት እና አምስት ቋሚ ኮሚቴዎች በተናጠል የሚከታተሏቸውን ጉዳዮች በተመለከተ "ከመረጃ ውጪ ሆነናል" ሲሉ የምክር ቤቱ አባላት ያሰሙትን ቅሬታ አጥንቶ አሠራሩን የለወጠ መሆኑን አስታወቀ።</p>

<p>በሕዝብ ተወካዮች ምክር ቤት የሚታዩ ጉዳዮችንና የአስፈጻሚ መሥሪያ ቤቶችን ሪፖርት በምክር ቤቱ ቋሚ ኮሚቴዎች ሲመረምርና ሲከታተል የቆየ ፓርላማ ይኸው አሠራሩም አግባብ እንደነበረ በምክር ቤቱ የሕግና አስተዳደር ጉዳዮች ቋሚ ኮሚቴ ሰብሳቢ አቶ አስመላሽ ወልደሥላሴ ሰሞኑን ለጋዜጠኞች ሲገልፁ የፓርላማው አባላት በየዕለቱ ኮሚቴዎቹ በተለያየ ሥፍራ አራትና አምስት ሪፖርቶችን የሚያዳምጡ በመሆናቸው ሁሉንም በተመሳሳይ መልኩ መከታተል እንዳይችሉ ያደረጋቸው መሆኑን ግን አውስተው ይህንኑ ለማስተካከል እና አባላቱ እንዳሉትም ከመረጃ እንዳይርቁ ለማድረግ በአንድ ቀን ሁለት ኮሚቴዎች ብቻ ማለትም ጠዋትና ከሠዓት በኋላ በተናጠል የሚያዳምጡትን ሪፖርት በአግባቡ መከታተል የሚችልበት ሁኔታ መፈጠሩን አስረድተዋል።</p>

<p>ከየኮሚቴው የተመረጠው አስተባባሪ ኮሚቴ አባላት በተገኙበት ይህንኑ ያስረዱት አቶ አስመላሽ አሠራሩ በዚህ መልኩ መስተካከሉ ቅሬታውን ሊያስወግደው እንደሚችል አመልክተዋል። ይኸው አስተባባሪ ኮሚቴ የሁሉም ኮሚቴዎች ሰብሳቢዎች በአባልነት የተካተቱበት መሆኑም ታውቋል።</p>

<p>የፓርላማው አባላት ይህን በተመለከተ ቀደም ሲል ቅሬታ ያደረባቸው ስለመሆኑ እና አንዳንዶችም አባላቱን ያገለለ ያህል ተደርጐ እንደሚቆጠር ሲገልፁ የነበረውን ቅሬታ የተለያዩ የፕሬስ ውጤቶች ሲጠቀሙ እንደነበር ይታወሳል።</p>


<p class="align-center"><a href="/Gazettas/ZePress/info/ZePress.sera.html">ከዘፕሬስ ሚያዚያ 8 ቀን 1995</a></p>

</body>
</html>	














