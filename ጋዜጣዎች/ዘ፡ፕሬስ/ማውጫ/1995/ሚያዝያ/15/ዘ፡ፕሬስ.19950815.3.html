<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>እነ ኰሎኔል ጐሹ ወልዴ ሀገር ቤት ሊመለሱ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">እነ ኰሎኔል ጐሹ ወልዴ ሀገር ቤት ሊመለሱ ነው</h1>


<p>በቀድሞው መንግሥት የውጪ ጉዳይ ሚኒስትር የነበሩትና በደርግ የመጨረሻው የሥልጣን ዘመን ላይ መንግሥታቸውን ከድተው አሜሪካ ላለፉት ሁለት አሥር ዓመታት የቆዩት ጐሹ ወልዴ እና ሌሎች የአዲሱ "መድህን ኮንግረስ" አባላት ሀገር ቤት ተመልሰው በሰላማዊ መንገድ የፖለቲካ ተሣትፎ ለማድረግ የወሰኑ መሆናቸውን የዋሽንግተን ምንጫችን ገለፀ።</p>

<p>ኮሎኔል ጐሹ ወልዴ "የመድህን" ዴሞክራሲያዊ ፓርቲ ሊቀመንበር በመሆን ፓርቲው ከተመሠረተበት ጊዜ አንስቶ እስከ የካቲት 1 ቀን 1995 ዓ.ም ድረስ በፓርቲው አመራር ላይ ቆይተው "የመድህንን ደንብና የአባልነት ግዴታቸው በመጣስ የድርጅቱን ሕልውና የሚፈታተን አድማ ከግብረአበሮቻቸው ጋር በመፍጠራቸውና በሌሎች ምክንያቶች የተነሳ ከፓርቲው አመራርና አባልነት የታገዱ መሆናቸውን የኢትዮጵያ መድህን ዴሞክራሲያዊ ፓርቲ "መድህን ለወያኔ እጅ መንሻ አይሆንም" በሚል ከሁለት ወራት በፊት ባወጣው ድርጅታዊ መግለጫ የገለፀ መሆኑ አይዘነጋም።</p>

<p>ይህ በእንዲህ እንዳለ ቅዳሜ ዕለት በዋሽንግተን በተካሄደ ስብሰባ እነ ኰሎኔል ጐሹ ወልዴ በአዲስ የሰየሙትን እና ያቋቋሙትን "የመድህን ኮንግረስ" የተባለውን ፓርቲያቸውን ይዘው በሀገር ውስጥ ሰላማዊ በሆነ መንገድ የፖለቲካ ትግል ለማካሄድ ወደ ኢትዮጵያ የሚመለሱ መሆናቸውን ምንጫችን ከሥፍራው ዘግቧል።</p>

<p>እንደምንጫችን ዘገባ ከሆነም እነጐሹ ወልዴ በሀገር ውስጥም ደጋፊዎች እንዳሏቸውና በሀገር ውስጥ ለሚያካሂዱትም እንቅስቃሴ ድጋፍ ይኖራቸዋል ተብሎ እንደሚገመት የጠቆመው ምንጫችን በዋሽንግተን በተካሄደው የመድህን ኮንግረስ ስብሰባ ላይ በርካታ ኢትዮጵያዊያን ተሳታፊ ሆነው ነበር ሲልም በዘገባው አመልክቷል።</p>

<p>በኢትዮጵያ የመድህን ፓርቲ አባላት መካከል የተፈጠረው የፖለቲካ መስመር ልዩነት በአመዛኙ "በሠላማዊ ትግል ተሳታፊ ሆነን መገኘት አለብን እና የለም በትጥቅ ትግሉ መግፋት አለብን" የሚል እንደሆነ ቀደም ሲል በመድህን ፓርቲ የወጣው መግለጫ ማመልከቱ ይታወሳል።</p>


<p class="align-center"><a href="/Gazettas/ZePress/info/ZePress.sera.html">ከዘፕሬስ ሚያዚያ 15 ቀን 1995</a></p>

</body>
</html>	














