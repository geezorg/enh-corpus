<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያ በሱዳን ወደብ ለመጠቀም የሚያስችላት ስምምነት ሊፀድቅ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢትዮጵያ በሱዳን ወደብ ለመጠቀም የሚያስችላት ስምምነት ሊፀድቅ ነው</h2>


<p>ኢትዮጵያ እና ሱዳን በንግድ፣ በኢንዱስትሪ፣ በኢንቨስትመንት፣ በትራንስፖርት እና መገናኛ፣ በማዕድንና በኢነርጂ እንዲሁም በግብርናው ዘርፍ ከተደረጉት ስምምነቶች በተጨማሪ ኢትዮጵያ የሱዳንን ወደብ ለመጠቀም የሚያስችላት ስምምነት እንዲፀድቅ ለህዝብ ተወካዮች ምክር ቤት ቀርቧል።</p>

<p>ትላንት ለምክር ቤቱ የቀረበው ይሄው የስምምነት ማሻሻያ ሰነድ እንደሚያስረዳው የጀመሪያው ስምምነት እ.ኤ.አ ማርች 5 ቀን 2000 ካርቱም ላይ የተፈረመ ቢሆንም ወደቡን እንደታሰበው በሚገባ ለመጠቀም አልተቻለም።</p>

<p>ወደቡን በሚገባ ለመጠቀም ሁለቱም ሀገሮች የሚያገናኛቸውን የመንገድ ሥራ ማጠናቀቃቸው እና እንዲሁም የጉምሩክ አገልግሎቶች ከወጪና ገቢ ንግድ ጋር ያሉት ተያያዥ የሆኑ ግልጋሎቶች መሟላት ይገባቸው እንደነበር ተብራርቷል።</p>

<p>ቀደም ሲል የተፈረመው የወደብ አጠቃቀም ስምምነት የወጪና የገቢ ዕቃዎች በወደብ ላይ ያለክፍያ የቆይታ ጊዜ በግልፅ እና በማያሻማ መልኩ ያላካተተ በመሆኑ ወደቡን አዋጪ አላደረገውም የተባለ ሲሆን በተለይም በጅቡቲ ወደብ አጠቃቀም ስምምነት ላይ ከተቀመጠው የወደብ ላይ የቆይታ ጊዜ አንፃር ሲታይ ወደቡን ተመራጭ እንደሚያደርገው ተመልክቷል።</p>

<p>በአሁኑ ወቅት ሁለቱን ሀገሮች የሚያገናኘው የመንገድ ግንባታ በመጠናቀቁ የወጪና የገቢ ንግድ በሱዳን ወደብ በኩልም ሊከናወን የሚችልበት ሁኔታ እየተሟላ በመሆኑ ቀደም ሲል ተፈርሞ የነበረው የወደብ በኩልም ሊከናወን የሚችልበት ሁኔታ እየተሟላ በመሆኑ ቀደም ሲል ተፈርሞ የነበረው የወደብ አጠቃቀም ስምምነት በቂ የወደብ ላይ የቆይታ ጊዜን አካትቶ የወጪና የገቢ እንቅስቃሴውን በበለጠ በሚያግዝ መልኩ ማስተካከያ እንደተደረገበትም ከማብራሪያው ለመረዳት ተችሏል።</p>


<p class="align-center"><a href="/Gazettas/ZePress/info/ZePress.sera.html">ከዘፕሬስ ሚያዚያ 1 ቀን 1995</a></p>

</body>
</html>	














