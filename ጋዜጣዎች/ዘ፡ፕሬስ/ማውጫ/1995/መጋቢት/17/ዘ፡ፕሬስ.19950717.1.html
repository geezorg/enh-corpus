<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"ኢዴፓን እኛ አላገለልንም ራሱ ነው የወጣው" ሦስቱ የትዴኢ ድርጅቶች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">"ኢዴፓን እኛ አላገለልንም ራሱ ነው የወጣው" ሦስቱ የትዴኢ ድርጅቶች</h2>


<p>የትብብር ለዴሞክራሲ በኢትዮጵያ /ትዴኢ/ አባል ድርጅቶች ለኢዴፓ በጻፉት ግልፅ ደብዳቤ ፓርቲው በጋራ የምንታገልባቸውን ጉዳዮች ዘርዝረን በገዥው ፓርቲ ላይ የምናካሂደውን ሰላማዊ ትግል አቅጣጫ የሚተነትን የጋራ መግለጫ አዘጋጅተን ለማፅደቅ ስንዘጋጅ ኢዴፓ የህብረቱን መድረክ ረግጦ በመውጣቱ የተቀረነው በኅብረት በአቋማችን ቀጥለናል በማለት ገለፁ።</p>

<p>በወቅቱ ከኢዴፓ ሊቀመንበር የተሰጠው ምክንያት ከህብረ ብሔራዊ ድርጅቶች ጋር በውህደት፣ከጐሣ ድርጅቶች ጋር በትብብር ከመሥራት ውጭ በጥቅሉ የኅብረት መድረክ መፍጠር እንደማይቻል ከማዕከላዊ ኮሚቴው መመሪያ ደርሶኛል የሚል እንደነበር ደብዳቤው አስረድቷል።</p>

<p>ኢዴፓ ማድረግ መብቱ ስለሆነ በድርጊቱ አንድም ዓይነት ተቃውሞ ሳናሰማ ቀሪዎቹ ድርጅቶች /መኢአድ፣ አማራጭ ኃይሎችና ኦብኮ/ በህብረት ለመሥራት ወሰንን በአቋማችን ቀጥለናል ካሉ በኋላ ሆኖም ኢዴፓ በሦስቱ ድርጅቶች ውሳኔ እንደተገለለ አድርጐ በህብረተሰቡ መካከል በተደጋጋም የሀሰት ፕሮፖጋንዳ ለማሠራጨት ሞክሯል በማለት ተቃውመውታል።</p>

<p>በውይይቱ ጊዜ የኢዴፓ መሪዎች ቀደም ብሎ ባደረግነው ስብሰባ ላይ የተስማሙበትን በሚቀጥለው እየሻሩ የሀሳብ መለዋወጥ ይታይባቸው ስለነበር የፓርቲው መሪ ማን እንደሆነ በውል ለማወቅ እንኳን አስቸጋሪ ሆኖብን እንደነበር ስናስታውስ በዚህ በሚዋዥቅ አቋማቸው አብሮ መሥራት ምን ያህል አስቸጋሪ እንደሆነ ተረድተናል ብሏል።</p>

<p>ከብዙ ጥረት በኋላ የኅብረት መድረኩ በጋራ በሚያሠሩ ተግባራት አፈፃፀም ላይ የሚነሱ ሃሣቦች በድምፅ ብልጫ እንዲወሰን የሚለውን ፓርቲው ቢቀበልም የኢዴፓ መሪዎች ስምምነቱን ሳይፈርሙ ወደ ሰሜን አሜሪካ በመንቀሳቀሳቸው መኢአድ፣ አማራጭ ኃይሎች ም/ቤትና አብኮ በህብረት በሚያደርጉት እንቅስቃሴ ቀድሞ በጀመሩት ሁኔታ ቀጥለዋል ሲል ደብዳቤው አብራርቷል።</p>

<p>ኢዴፓ ከሦስቱ የፖለቲካ ፓርቲዎች ጋር በጋራ ለመታገል እንደሚፈልግ በተደጋጋሚ ሲገልፅ እንደነበር ይታወሳል። </p>



<p class="align-center"><a href="/Gazettas/ZePress/info/ZePress.sera.html">ከዘፕሬስ መጋቢት 17 ቀን 1995</a></p>

</body>
</html>	














