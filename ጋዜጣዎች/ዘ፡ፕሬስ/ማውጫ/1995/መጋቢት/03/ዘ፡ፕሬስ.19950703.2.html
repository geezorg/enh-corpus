<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የመንግሥት ጋዜጠኞች የኢህአዴግን ስብሰባ እንዳይዘግቡ ተከለከሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የመንግሥት ጋዜጠኞች የኢህአዴግን ስብሰባ እንዳይዘግቡ ተከለከሉ</h2>


<p>የኢትዮጵያ ህዝቦች አብዮታዊ ዴሞክራሲያዊ ግንባር /ኢህአዴግ/ ከትላንት በስቲያ የጀመረውን የማዕከላዊ ኮሚቴ ስብሰባ ለመዘገብ ወደ ጠቅላይ ሚኒስትሩ ጽ/ቤት አዳራሽ ያመሩ የመንግሥት ጋዜጠኞች ሲባረሩ የዋልታ ኢንፎርሜሽን ማዕከል ጋዜጠኞች ብቻ እንዲገቡ የተፈቀደላቸው መሆኑን ቅሬታ የገባቸው ጋዜጠኞች ገለጡ።</p>

<p>በእለቱ ስብሰባውን ለመዘገብ ወደ አዳራሹ የሄዱት የኢትዮጵያ ሬድዮ እና ቴሌቬዥን፣በኢትዮጵያ ፕሬስ ድርጅት ስር የሚታተሙት የዘመን፣ የዘኢትዮጵያን ሄራልድ፣ ባሪሳ ጋዜጠኞች እንዲሁም የኢትዮጵያ ዜና አገልግሎት ጋዜጠኞች ጭምር የሥራ ቁሳቁሳቸውን ይዘው ወደጉባኤው ለመግባት በሰዓቱ በቅጥር ጊቢው በር ላይ ቢገኙም እንዲመለሱ ተደርገዋል።</p>

<p>ወደስብሰባው አዳራሽ ገብተን መዘገብ መብታችን ነው ያሉት እነዚሁ ብዛት ያላቸው ጋዜጠኞች ከፀጥታ ኃይሎች ጋር መግባት አለብንና በአትገቡም የተነሳ ግርግር ፈጥረው የነበረ ሲሆን ኋላ ላይ ባለሥልጣናቱ እንዲጠሩላቸው በጠየቁት መሠረት አንድ የግንባሩ ከፍተኛ አመራር ወደ አጥር በሩ በመጠጋት ጋዜጠኞቹ መግባት እንደማይፈቀድላቸው ስለገለፁላቸውና ወደመጡበት ከሥፍራው የራቁ መሆናቸውን ለዘፕሬስ ገልፀዋል።</p>

<p>በዘጋቢነት በፎቶ አንሺነት በቴሌቪዥን ካሜራ ባለሙያነት ሥራ ላይ የተሠማሩት እነዚሁ የመንግሥት ጋዜጠኞች መዘገብ በሚችሉበት የስብሰባ ሥፍራ ተገኝተው የስብሰባውን ሂደት እንዲዘግቡ ከየኃላፊዎቻቸው ተልከው የነበረ ቢሆንም በዚሁ ምክንያት ሙያዊ ግዴታቸውን መወጣት እንዳልቻሉ ተናግረዋል።</p>

<p>በመንግሥት መገናኛ ብዙኃን ተቀጣሪ የሆኑት እኚሁ በርካታ ጋዜጠኞች ከወትሮ በተለየ ሁኔታ ፓርቲው የመንግሥት ፕሬሶችንም ባለማመን ለዋልታ ኢንፎርሜሽን ማዕከል ብቻ ዕድሉን መስጠቱ ያሳዘናቸው መሆኑን ገልፀዋል።</p>


<p class="align-center"><a href="/Gazettas/ZePress/info/ZePress.sera.html">ከዘፕሬስ መጋቢት 3 ቀን 1995</a></p>

</body>
</html>	
