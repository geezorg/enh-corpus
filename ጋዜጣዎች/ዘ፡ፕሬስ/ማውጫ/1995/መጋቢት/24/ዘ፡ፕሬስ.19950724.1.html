<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአዲስ አበባ መስተዳድር መዋቅር ጥናት ተጠናቅቆ ርክክብ ተደረገ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የአዲስ አበባ መስተዳድር መዋቅር ጥናት ተጠናቅቆ ርክክብ ተደረገ</h2>


<p>በአዲስ አበባ መስተዳድር ሥር ካሉ 44 ቢሮዎችና የዞን መስተዳድር ጽ/ቤቶች ከ3 ወራት በፊት የተመረጡት የለውጥ ማኔጅመንት ኮሚቴዎች በሥራቸው ሊቀጥሉ ይገባል አሊያም አይገባም በሚል በተቋማቱ በሚሠሩ ሠራተኞች ላይ ሲካሄዱ የቆዩትን ጥናት አጠናቀው በየመሥሪያ ቤቶቹ ለተዋቀሩት የመዋቅር አደረጃጀት ኮሚቴዎች ማስረከባቸውን ምንጮች ለፎርቹን ገልፀዋል።</p>

<p>ከንቲባ አርከበ እቁባይ የከተማውን መስተዳድር በይፋ ከመረከባቸው ጥቂት ሣምንታት ቀደም ብሎ ታህሳስ 1 ቀን 1995 ዓ.ም. በመስተዳድሩ የባህልና ቴያትር አዳራሽ በመሩትና በክልሉ ካሉ ቢሮዎችና ዞን መስተዳድሮች የበላይ ኃላፊዎች የተውጣጡ ተስብሳቢዎች በተካፈሉበት ስብሰባ ከየተቋማቱ አስር አስር የለውጥ ማኔጅመንት ኮሚቴ ተመርጠው በመ/ቤቶቻቸው ያሉ ሠራተኞችን የወደፊት የሥራ አመዳደብ በአፋጣኝ አጥንተው እንዲያቀርቡ ታዝዘው እንደነበር ይታወሳል።</p>

<p>እነዚሁ የለውጥ ማኔጅመንት ኮሚቴ አባላት በየሚሠሩበት መ/ቤት ያለአግባብ የተቀጠረ፣ በሙስና የሚጠረጠር፣ ለተመደበበት ቦታ ብቃት የሌለው ከትምህርት ደረጃውና እውቀቱ በላይ የሥራ መደብ የተሰጠውንና በተቀመጠበት የሥራ መደብ ተጨማሪ ሰው ያለበትን ሠራተኛ አጣርተው እንዲያቀርቡ በከንቲባው ታዘው የነበረ ሲሆን በየመሥሪያ ቤታቸው ያሉና መኖራቸው አስፈላጊ የሆኑ የሥራ መደብና ክፍሎችም ካሉ በተመሳሳይ በጥናታቸው እንዲካተቱ ተደርጎ እንደነበር ተገልጿል።</p>

<p>ኮሚቴዎቹ የተሰጣቸውን የማጥናት ሥራ አገባደው ከሁለት ሣምንት በፊት ለመዋቅር አደረጃጀት ኮሚቴዎች ማቅረባቸውን የገለፁት ምንጮች ይሄኛውም ኮሚቴ የሰራተኞችን የሥራ መደብና ለተቋማቱ አስፈላጊ አይደሉም የተባሉና ተቀናሽ ሊሆኑ ይገባል ያላቸውን ሠራተኞች ዝርዝር ለመጨረሻ ውሳኔ ለመስተዳድሩ ሲቪል ሠርቪስ ማሻሻይ ጽ/ቤት ማቅረቡን አውስተዋል።</p>

<p>የመስተዳድሩ የሲቪል ሠርቪስ ማሻሻይ ጽ/ቤት ኃላፊ አማረ ሺበሺ ለፎርቹን እንደገለጹት ጽ/ቤታቸው አስፈላጊውን ሥራ አከናውኖ በአዲሱ የመስተዳድር የቢሮዎች አወቃቀር መሠረት በ35 መንግሥታዊና በ10 የማዘጋጃ ቤቱ በሆኑ ተቋሞች ሥር ለተዋቀሩት የመዋቅር አደረጃጀት ኮሚቴዎች መርቶታል።</p>

<p>እንደ አቶ አማረ ገለፃ የሠራተኞቹ ድርድር በዚሁ ኮሚቴ አማካይነት እየተፈፀመ ሲሆን ምን ያህል ሠራተኛ ከየትኛው ቢሮ እንደሚቀነስ ለመናገር ዝርዝር የሆነ መረጃ የሌለና ድርድሩም ተሠርቶ ያለማለቁን አውስተዋል።</p>

<p>ሣምንታዊው የአማርኛ ጋዜጣ ሪፖርተር በፌብሩዋሪ 24 እትሙ እንደገለፀው 14 ሺህ ሠራተኞች ከሥራቸው ይቀነሳሉ። </p>

<p>ምንጮች ለፎርቹን እንደገለፁት ግን እስከ ክፍለ ከተማ ድረስ ባሉ የቡድን ሥራዎች የቡድን መሪዎች ሆነው የሚመደቡ የጀመሪያ ዲግሪ ያላቸው እንዲሆኑ የተወሰነ ቢሆንም ይህን የሚያሟላ የሰው ኃይል ያለመገኘቱንና በድልድሉ ሥራ ላይ ክፍተት እየተፈጠረ መሆኑን ጠቁመዋል።</p>

<p>ከመስተዳድሩ የሲቪል ሠርቪስ ማሻሻያ ጽ/ቤት የተገኘው መረጃ እንደሚያሳየው የአዲስ አበባ መስተዳድር በጠቅላላ 42 ሺህ ሠራተኞች አሉት።</p>


<p class="align-center"><a href="/Gazettas/ZePress/info/ZePress.sera.html">ከዘፕሬስ መጋቢት 24 ቀን 1995</a></p>

</body>
</html>	














