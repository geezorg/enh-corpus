<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አሜሪካ 5.6 ሚሊዮን ብር የሚያውጣ መሣሪያ ረዳች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">አሜሪካ 5. ሚሊዮን ብር የሚያውጣ መሣሪያ ረዳች</h2>


<p>በኢትዮጵያ አምባሳደር ኦሬሊያ ብራዚል እና በኢትዮጵያ የአሜሪካ የደዌ መቆጣጠሪና መከላከያ ማዕከል በኤች.አይ.ቪ ላይ ክትትል ማድረጊያ የሚውሉ እና ግምታቸው 5 ነጥብ 6 ሚሊዮን ብር የሚገመቱ መሣሪያዎችና ተዛማጅ አቅርቦቶችና ለጤና ጥበቃ በእርዳታ ሰጡ።</p>

<p>በኢትዮጵያ የአሜሪካ አምባሳደር ኦሬሊያ ኢ.ብራዚል እና በኢትዮጵያ የአሜሪካ የደዌ መቆጣጠሪያና መከላከያ ማዕከል (በመመማ) ብሄራዊ ዲሬክተር የሆኑት ዶ/ር ታደሰ ውሂብ 5.4 ሚሊዮን ብር የሚያወጡ በኤች.አይ.ቪ ላይ ክትትል ማድረጊያ መሳሪያዎችና ተዛማጅ አቅርቦቶችን ሰሞኑን ለጤና ጥበቃ ምክትል ሚኒስትር ለዶ/ር ደምሴ ታደሰ አበረከቱ።</p>

<p>የአሜሪካ የበሽታ መቆጣጠሪያና መከላከያ ማዕከል እና የጤና ጥበቃ ሚኒስቴር ኤች.አይ.ቪ/ኤድስ እና ሌሎች ተላላፊ በሽታዎችን ለመከላከል እና ለመቆጣጠር ስምምነት ተፈራርመዋል። የዕርዳታ ፕሮግራሙ አንደኛው ግብ የብሔራዊ ኤች.አይ.ቪ ክትትል ሥርዓትንና መረጃዎችን ጥራት ከፍ ማድረግ ነው። የትክክለኛ እና አስተማማኝ መረጃዎች መኖር በበሽታው የተመረዙ ሰዎችን ቁጥር ለመገመት እና የወረርሽኙን አዝማሚያ ለመከታተል፣ የፕሮግራሞችን ቅደም ተከተል ለማውጣት፣ የመከላከልና የመቆጣጠር ፕሮግራሙን ውጤታማነት ለመመዘን ይጠቅማሉ ሲል ጋዜጣዊው መግለጫ ያስረዳል።</p>

<p>መሣሪያዎቹና አቅርቦቶቹ የተለያየ አቅም ያላቸው ማቀዝቀዣዎችን፣ ማጠቢያዎችን እና ማናበቢያዎችን፣ የሕፃናት መንከባከቢያዎችን፣ የኤች.አይ.ቪ መመርመሪያ መሣሪያዎችን እና ዕቃዎችን እንዲሁም ሌሎችንም የላቦራቶሪ መሣሪያዎችን የሚያካትቱ ሲሆን፤ በሚያዝያ ወር 1995 ዓ.ም በሚጀመረው ብሔራዊ ጥናት ውስጥ ጥቅም ላይ ይውላሉ።</p>

<p>የ1995 ዓ.ም ብሔራዊ የክትትል ዕቅድ ማድረጊያ ሥፍራዎች ከ35 ወደ 63 እንዲስፋፉ ሆኖ፤ በተጨማሪም ለገጠር አካባቢዎች 65 የሳተላይት ሥፍራዎች፣ ለእያንዳንዱ ከተማ ደግሞ አንድ የሳተላይት ሥፍራ እንዲኖር ማድረግን ይጠይቃሉ።</p>

<p>ይህም ማስፋፋት ሀገር አቀፍ የከተማዎችን መረጃ እና፤ በተለይም የገጠር መረጃዎች መጠቃለላቸውን ከፍ ያደርገዋል የተባለ ሲሆን መከላከልን ጨምሮ መመሪያዎችን፤ የተሰበሰቡ የሥልጠና ጽሑፎችን በማደራጀት እና ለብሔራዊ እና ለክልል ሠራተኞች ሥልጠና በመስጠት ረገድ፤ የአሜሪካ የደዌ መከላከያና መቆጣጠሪያ ማዕከል በልዩ ልዩ ሥራዎች የጤና ጥበቃ ሚኒስቴርን ሲረዳ ቆይቷል።</p>


<p class="align-center"><a href="/Gazettas/ZePress/info/ZePress.sera.html">ከዘፕሬስ መጋቢት 24 ቀን 1995</a></p>

</body>
</html>	














