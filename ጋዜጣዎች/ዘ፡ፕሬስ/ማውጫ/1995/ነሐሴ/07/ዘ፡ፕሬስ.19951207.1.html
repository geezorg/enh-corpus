<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኮንትሮባንድ የሀገር አደጋ ሆኗል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኮንትሮባንድ የሀገር አደጋ ሆኗል</h2>


<p>ሕግን በመተላለፍ የሚተገበር የወጪና ገቢ ንግድ (ኮንትሮባንድ) በሀገሪቱ የምጣኔ ሃብት ዕድገት ላይ የራሱን ተፅዕኖ እያሳረፈ መሆኑን የገቢዎች ሚኒስቴር ምክትል ሚኒስትር አስታወቁ።</p>

<p>ም/ሚኒስትሩ አቶ ተዘራ ወዳጆ ትናንት ለጋዜጠኞች የኮንትሮባንድ ንግድ ቁጥጥርን አስመልክቶ እንደተናገሩት የአፋር፣ ሶማሌ፣ ምስራቅና ምዕራብ ኦሮሚያ የሕገ-ወጥ ንግዱ የተስፋፋባቸው ክልሎች መሆናቸውን ገልፀው በአሁኑ ወቅትም ከኢትዮጵያ በኮንትሮባንድ መልክ ጫት፣ ቁም ከብት፣ ዕጣን፣ ቡና፣ አትክልትና ፍራፍሬ፣ ሲሚንቶ፣ ነዳጅና ጥሬ ወርቅ እንደሚወጡ ተናግረዋል። በምላሹም ልባስ ጨርቅ፣ ኤሌክትሮኒክስ ዕቃዎች፣ ኮስሞቲክስ፣ ተሽከርካሪዎችና መድኃኒቶች በተመሳሳይ መንገድ ወደ ሀገር ውስጥ እየገቡ መሆኑንም ጠቅሰዋል።</p>

<p>ኮንትሮባንድ እንዲስፋፋ ያደረገው ከፍተኛ ትርፍ ስለሚገኝበት ነው ያሉት ም/ሚኒስትሩ የሀገሪቷ ምስራቃዊ ክፍል መልክአ ምድር ሜዳማ መሆን፣ የወደብ አገልግሎት መገኘት፣ የአካባቢው በዕድገት ወደኋላ መቅረትና የሀገር ውስጥ ምርትን በቀላሉ ለማግኘት አለመቻሉ እንዲሁም ሕዝቡ በጎሳ፣ በቋንቋና ባህል ተመሳሳይ መሆን ለኮንትሮባንድ መስፋፋት በር መክፈቱንም አክለው ገልፀዋል።</p>

<p>አቶ ተዘራ በገለፃቸው መንግሥት በችግሩ አስከፊነት ምክንያት ከጥቅምት 15 ቀን 1995 ዓ.ም ጀምሮ ብሔራዊ ፀረ-ኮንትሮባንድ ኮሚቴ እስከ ወረዳ ድረስ ማቋቋሙን አስታውሰው ኮሚቴው ዓላማው ባደረጋቸው የኮንትሮባንድ ንግድ እንቅስቃሴዎችን መግታት፣ ማድረቅና ሕገወጥ ክምችቶችን በማሰስና በመያዝ በሠራው ሥራ እስካሁን 50 ሚሊዮን ብር የሚያወጡ ሸቀጦች እና 178 የሚሆኑ ተሽከርካሪዎችን በቁጥጥር ስር ማዋሉን አስታውቀዋል።</p>

<p>በኮንትሮባንድ የሚገቡ ሸቀጦች በተለይም በረሃቡ ወቅት ለሕብረተሰቡ አልጠቀሙም ወይ? ተብሎ ከጋዜጠኞች ለቀረበው ጥያቄ አቶ ተዘራ ሲመልሱ "ኮንትሮባንድ ለረሃባችን እንደ ስጦታ የመጣልን ነገር አይደለም፤ በረሃብ የተጠቃው ወገን በኮንትሮባንድ አይደለም የተረዳው፤ ማሰብ ያለብን ይሄ የሀገር አደጋ መሆኑን ነው። በከፍተኛ ደረጃ ወደ ውጭ ሕጋዊ ባልሆነ መንገድ እየወጡ ያሉ ሀብቶቻችንን ነው" በማለት መልሰዋል።</p>

<p>ምክትል ሚኒስትሩ በመጨረሻም ኮንትሮባንድ ከጉምሩክ አቅም በላይ ሆኖ በመገኘቱ፣ የንግድ መጭበርበር እስኪነግስ ስለሚቀጥልና መንግሥት በታክስ መልክ ሊያገኝ የሚችለውን ገቢ የሚያሳጣ በመሆኑ፣ ሕብረተሰቡንም ከተለያዩ ጉዳቶች ለመጠበቅ የጥቅሙ ባለቤቶች የሆኑት መንግሥት፣ ሕጋዊው ነጋዴና ሕብረተሰቡ ኮንትሮባንድን ሙሉ ለሙሉ በማስቆም ሥራ ላይ እንዲተባበሩ ጠይቀዋል።</p>


<p class="align-center"><a href="/Gazettas/ZePress/info/ZePress.sera.html">ከዘፕሬስ ነሐሴ 7 ቀን 1995</a></p>

</body>
</html>	














