<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያ ቡና ላኪዎች ድርጅት ተበተነ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኢትዮጵያ ቡና ላኪዎች ድርጅት ተበተነ</h2>


<p>በንግድና ኢንዱስትሪ ሚኒስቴር ሰብሳቢነት፣ የሠራተኛ ኮንፌዴሬሽን ኃላፊዎች፣ የቡና ላኪዎች ማህበር ሊቀመንበር እንዲሁም ሌሎች የሚመለከታቸው ክፍሎች በተገኙበት የኢትዮጵያ ቡና ላኪዎች ድርጅት እንዲፈርስ መወሰኑን የድርጅቱ ተጠባባቂ ሥራ አስኪያጁ አስታወቁ።</p>

<p>የድርጅቱ ተጠባባቂ ሥራ አስኪያጅ አቶ ዳና ቲቶ ድርጅቱ ሊቀጥል የሚችልበትን መዋቅርና ማሻሻያ ቢያቀርብም መንግሥት ሳይቀበለው ቀርቷል ብለዋል። ከሦስት ዓመት በፊት ለመንግሥት ስለችግራችን አቤት ብንልም ድርጅቱ ታሞ ዛሬ ለሞት በቅቷል ያሉት ተ/ሥራ አስኪያጅ ለድርጅቱ መቃናት ከኢንዱስትሪና ልማት ፈንድ የጠየቅነውን የ61 ሚሊዮን ብር ብድር ብናገኝ ኖሮ ተመልሰን በዓለም ገበያ ላይ ብቁ ተወዳዳሪ ሆነን መቀጠል እንችል ነበር ሲሉም ተናግረዋል።</p>

<p>ለኢትዮጵያ ቡና ላኪዎች ድርጅት ውድቀት በነፃ ገበያ ምክንያት ድርጅቱ የራሱ መንቀሳቀሻ ካፒታል ማጣቱ፣ መዘረፉ፣ የውጭ ገበያ ሁኔታ ምቹ ያለመሆን፣ ኪሳራ እንዲሸከም መደረጉ፣ የግል ኩባንያዎች መበራከትና በእነዚህ ድርጅቶች ውስጥ ያለው የሰው ኃይል ቀልጣፋና የተሻለ መሆን መስኤዎች መሆናቸውን ተጠባባቂ ሥራ አስኪያጁ ገልፀዋል። አቶ ዳና አክለውም ይህ ውሳኔ እስከተሰጠበት ጊዜ ድረስ ድርጅቱ ከኢትዮጵያ ንግድ ባንክ የጠየቀውን ተጨማሪ የኦቨር ድራፍት ብድር ያላገኘ ሲሆን ላሉት 1500 ሠራተኞችም በወር 700,000 ብር ድረስ እየከፈለ በኪሳራ የቆመ መሆኑን አስረድተዋል።</p>

<p>ድርጅቱ መበተኑ የተነገራቸው ነሐሴ 12 ቀን 1995 ዓ.ም መሆኑን ያስታወሱት ኃላፊው በድርጅቱ ውስጥ 20 ዓመት ላገለገሉና ዕድሜያቸው 45 ዓመት ለደረሰ ሠራተኞች የአገልግሎት ክፍያና ጡረታቸው እንደሚከበርላቸው ተናግረዋል። ሌሎች ካሳ ለሚገባቸው የድርጅቱ ሠራተኞችም መንግሥት ከራሱ ካዝና ለመክፈል ቃል እንደገባ አቶ ዳና ቲቶ ለዘፕሬስ ገልፀዋል።</p>

<p>የኢትዮጵያ ቡና ላኪዎች ሠራተኛ ማኅበር ሰኔ 15 ቀን 1995 ዓ.ም ባደረገው አጠቃላይ ስብሰባ ድርጅቱ በሕንፃ ዲዛይንና በኢንዱስትሪያል ፕሮጀክት /አይ ፒ ኤስ/ ያስጠናው በአሁኑ ወቅት የኢትዮጵያ ቴሌቪዥን ድርጅት የሚገኝበት ሕንፃ በመዝገብ ላይ ከሚገኘው /ቦኦክ ቫሉአ/ 2.7 ሚሊዮን ብር ምትክ 85. ሚሊዮን ብር የተገመተ ቢሆንም መንግሥት ይህን ተቀብሎ የብድር ሁኔታ ባለመቻቸቱ፣ የአ/ማ/ ካፒታል ከ7. ሚሊዮን ብር ወደ 28. ሚሊዮን ብር ሲያድግ ከቡና ኮርፖሬሽን ይዞት የመጣውን ኪሳራ 37 ሚሊዮን ብር እንዲሸከም በመደረጉና በቀድሞ ጠቅላይ ሚኒስትር ታምራት ላይኔ ትዕዛዝ የተወሰደው 1 ሺህ ቶን የሐረር ቡና ደረጃ 5 የተዘጋጀ ግምቱ በዕለቱ ዋጋ 26 ሚሊዮን 460 ሺህ በጥሬ ባለመመለሱ ድርጅቱን ለጉዳት እንደዳረገው መናገሩ ይታወሳል።</p>


<p class="align-center"><a href="/Gazettas/ZePress/info/ZePress.sera.html">ከዘፕሬስ ነሐሴ 21 ቀን 1995</a></p>

</body>
</html>	
