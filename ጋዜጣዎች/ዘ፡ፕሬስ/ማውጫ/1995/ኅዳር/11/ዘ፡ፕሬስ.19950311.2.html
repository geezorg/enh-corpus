<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ፌዴራል ፖሊስ በ42 ሚሊዮን ብር ዋና መሥሪያ ቤቱን ሊገነባ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ፌዴራል ፖሊስ በ42 ሚሊዮን ብር ዋና መሥሪያ ቤቱን ሊገነባ ነው</h2>



<p>በርካታ የመንግሥት መሥሪያ ቤቶች የሕንፃ ግንባታ ፍላጎት ባለበት በአሁኑ ወቅት የፌዴራሉ ፖሊስ ኮሚሽን በ42 ሚሊዮን ብር የዋና መስሪያ ቤቱን ህንፃ ሊገነባ ነው።</p>

<p>ይህ ባለ አሥር ፎቅ ሕንፃ የሚገነባበት 12 ሺህ ስኩዌር ሜትር ቦታ ስመት ጐዳና ላይ ሚክሲኮ አደባባይ አካባቢ ሲሆን አሁን ፌደራል ፓሊስ ኮሚሽን ያለበትና ከጎኑ ያለው ኤሌክትሪክ ኃይል ኮርፖሬሽን አዲስ አበባ ቅርንጫፍ ጽ/ቤት ይዞታን እንደሚያጠቃልል ታውቋል።</p>

<p>የመብራት ኃይል የአዲስ አበባ ቅርንጫፍ እና የፖሊስ ዋና መስሪያ ቤት አሁን የሚገነቡት ቦታ ላይ በጉርብትና ከ1945 ዓ.ም ጀምሮ ቆይተዋል።አንድ አንጋፋ የፖሊስ መኮንን እንደገለፁት በእንግሊዝ ወታደሮች የተመሰሠረተው የአሁኑ የፌዴራል ፖሊስ ኮሚሽን ዋና መሥሪያ ቤት በኢትዮጵያውያን ይዞታ ስር እንዲሆን በወቅቱ የፖሊስ ሠራዊት ምክትል አዛዥ የነበሩት ጄኔራል መብርሃቱ ፍሰሐ ከፍተኛ ጥረት አድርገዋል። ጀኔራል መብርሃቱ የፖሊስ ዋና አዛዠ የነበሩትና በአዔ ኃይለ ሥላሴ ላይ በ1003 ዓ.ም የመፈንቅለ መንግሥት ሙከራ አድርገሃል በመባል የተገደሉት የጀኔራልፅጌ ዲቡ ምክትል ነበሩ። </p>

<p>ምንጮቹ እንደገለፁት የመብራት ኃይል የአዲስ አበባ ቅርንጫፍ አሁን ካለበት ቦታ እንዲነሳ ከፖሊስ የቀረበለትን ጥያቄ ምትክ ቦታ ካልተሰጠኝ በሚል ተቃውሞ የነበረው ሲሆን በመጨረሻ በዘውዲቱ ጉዳና ከካዛንቺስ ወደ ኡራኤል ቤተ ክርስቲያን በሚወስደው መንገድ ላይ የሚገኘው የኦሮሚያ ኃይል ተሰጥቶታል። ምንጮቹ ጨምረው እንደገለፁት የኦሮሚያ ፖሊስ ደግሞ ወደ ናዝሬት (አዳማ) ይሄዳል ተብሏል።</p>

<p>ናሽናል ኮንሠልት የተባለው ኩባንያ በአዲሱ የፖሊስ ዋና መ/ቤት ግንባታ የዲዛይን የቁጥጥርና የክትትል ሥራውን ለመሥራት በ700 ሺህ ብር ውል መፈራረሙ ሲታወቅ የኩባንያው የኢጂነሪግ ክፍል ኃላፊ ደረጀ ደገፋው ለፎርቹን እንደገለፁት ኩባንያቸው የዲዛይን ሥራውን አጠናቆ እንዲፀድቅለት ለሥራና ከተማ ልማት ቢሮ መላኩን አውስተዋል። ቢሮው ካፀደቀው የሚገነባው ሕንፃ በአናቱ ላይ ሄሊኮፕተር የሚያሳርግ መሆኑንም ነው ኃላፊው የገለፁልን። </p>

<p>እንደ ደረጀ ገለፃ የግንባታ ሥራው በዚህ ዓመት ለሚጀምረው ለዚሁ ሕንፃ ተቋራጮች እንዲወዳደውሩ በቅርቡ ጨርታ ይወጣል።</p>

<p>የፎርቹን ምንጮች ጨምረው እንደገለፁት የዚህ ሕንፃ ግንባታ በሶስት ዓመታት ይጠናቀቃል ተብሎ የሚጠበቅ ሲሆን ሥራው ከግንቦት ይጀመራል።</p>


<p class="align-center"><a href="/Gazettas/ZePress/info/ZePress.sera.html">ከዘፕሬስ ኅዳር 11 ቀን 1995</a></p>

</body>
</html>	














