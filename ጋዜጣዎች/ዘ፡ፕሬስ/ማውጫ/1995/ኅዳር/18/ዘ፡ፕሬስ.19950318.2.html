<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የገቢዎች ሚኒስቴር የቤት ለቤት አሰሳ ሊጀምር ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የገቢዎች ሚኒስቴር የቤት ለቤት አሰሳ ሊጀምር ነው</h2>


<p>የጉምሩክ ቀረጥ ሳይከፈልባቸው ወደ ሀገር የገቡ የኮንትሮባንድ እቃዎችን በቤት ለቤት አሰሳ ለመውረስና በንብረቶች ባለቤቶች ላይም ህጋዊ እርምጃ ለመውሰድ የሚያስችል ዘመቻ ከሣምንት ባነሰ ጊዜ ውስጥ ሊጀመር እንደሚችል ተገለፀ።</p>

<p>ዘመቻው ህጋዊ ያልሆነ ኅብረት በያዘ ኢትዮጵያዊ ላይ ሁሉ ተፈፃሚ ይሆናል። ሲሉ ለፎርቹን የገለፁት የፌዴራል ጉዳዮች ምክትል ሚኒስትር ተዘራ ወዳጆ ለንግድ አገልግሎትም ይሁን ለስራ መጠቀሚያ ቀረጥ ሳይከፈልበት የገናን የኮንትሮባንድ እቃ አቅም እስከፈቀደ ድረስ እንቆጣጠራለን። ሲሉ ገልፀዋል። </p>

<p>የኮንቶባንድ ንብረት ያለውና የተያዘ ማንኛውም ሰው የጉምሩክ ባለሥልጣንን እንደገና ለማቋቋምና አሠራሩን ለመወሰን በወጣው አዋጅ ቁጥር 60/97 መሠረት አስፈላጊውን ህጋዊ ቅጣት ይወስድበታል ያሉት ምክትል ሚኒስትሩ ይህን ዘመቻ በበላይነት የሚመራው በቅርቡ የተቋቋመው የብሄራዊ ፀረ ኮንትሮባንድ ኮሚቴ እንደሆነም አውስተዋል።</p>

<p>ይህ ኮሚቴ በፌዴራል የመንግሥት ሚኒስቴር መ/ቤቶችና ከክልል መንግሥታት የተውጣጡ አባላት ያሉት መሆኑና በስሩም 4 ንዑሳን ኮሚቴዎችን አዋቅሮ እንቅስቃሴ መጀመሩን የገለፁት ሚኒስትሩ እስከ አሁን የጊዜና የሥራ መርሃ ግብር ሲነድፍ ቆይቶ ያጠናቀቀ ስለሆነ የቀረው ወደ ዘመቻው መግባት ብቻም እንደሆነ አስታውቀዋል።</p>

<p>ባለፈው ሣምንት በድሬደዋ ቆይታ ያደረጉት እኚህ ም/ሚኒስትር የዚያ ጉዟቸው አላማ ኮንትሮባንድን ለመግታት በክልሉ የተጀመረውን ኦፕሬሽን ለመመልከትና ተጠናክሮ በሚቀጥልበት ሁኔታ ላይም ከክልሉ ባለሥልጣኖች ጋር ለመነጋገር እነደነበር ለፎርቹን ገልፀዋል።</p>

<p>ይህን የፀረ-ኮንትሮባንድ ዘመቻ ለመምራት ኃላፊነት የሚሰጣቸው ናቸው የተባሉ 80 ያህል ከመቶ አለቃ እሰከ ሌተናል ኮሌኔል ማዕረግ ያላቸውን መኮንኖች የገቢዎች ሚ/ር ትላንት ያስመረቀ ሲሆን በወቅቱ ለተመራቂዎቹም የምስክር ወረቀት የሰጡትም ም/ሚኒስትር ተዘራ ሲሆኑ በንግግራቸውም ኢትዮጵያ በአሁኑ ወቅት በኮንትሮባንድ ጥቃት የደረሰባቸው ሀገሮች ናቸው ተብለው ወደሚፈረዱ ሀገሮች ደረጃ እያመራች መሆኑን አመልክተዋል።</p>


<p class="align-center"><a href="/Gazettas/ZePress/info/ZePress.sera.html">ከዘፕሬስ ኅዳር 18 ቀን 1995</a></p>

</body>
</html>	














