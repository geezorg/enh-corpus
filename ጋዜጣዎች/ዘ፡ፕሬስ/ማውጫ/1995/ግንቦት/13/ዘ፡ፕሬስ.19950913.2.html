<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የጠቅላይ ሚኒስትር ጽሕፈት ቤት የፕራይቬታይዜሽን ኤጀንሲ ቦርድን በወዘ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የጠቅላይ ሚኒስትር ጽሕፈት ቤት የፕራይቬታይዜሽን ኤጀንሲ ቦርድን በወዘ</h2>


<p>የጠቅላይ ሚኒስትር ጽህፈት ቤት የፕራይቬታይዜሽን ኤጀንሲ የመጨረሻው ወሳኝ አካል የሆነውን ቦርድ በመበወዝ የፋይናንስና የኢኮኖሚ ልማት ሚኒስትር ዴኤታ የሆኑትን አቶ መኰንን ማንያዘዋልን የቦርዱ ሊቀመንበር አድርጐ ሾሟል።</p>

<p>ለኤጀንሲው ቅርበት ያላቸው ምንጮች እንደተናገሩት የአዲሱ ቦርድ ሊቀመንበር የተሾሙት የካቲት 29 ቀን 1995 ዓ.ም ነው። በተጨማሪም የብሔራዊ ባንክ ምክትል ገዥ አቶ ዓለምሰገድ አሰፋና የመንግሥት የልማት ተቋማት ተቆጣጣሪ ባለሥልጣን ተጠባባቂ ዳይሬክተር በየነ ገብረመስቀል የፋይናንስና የኢኮኖሚ ልማት ሚኒስትር ሶፊያን አህመድንና ከጠቅላይ ሚኒስትር ጽሕፈት ቤት በቦርዱ ተወካይ የነበሩትን ሙሉጌታ ዓለምሰገድን በመተካት የኤጀንሲው የበላይ ቦርድ አባላት ሆነው ተሰይመዋል።</p>

<p>ሚኒስትር ዴኤታ መኰንን የተኩት የቦርዱ ሊቀመንበር የነበሩትን የአሰፋ አብርሃን መታሰር ተከትሎ የተሾሙትንና የጤና ጥበቃ ሚኒስትሩን ዶክተር ከበደ ታደሰን ነው።</p>

<p>አቶ አሰፋ ከሁለት ዓመት በፊት ከቦርድ አባልነታቸው ተወግደው የነበረ ሲሆን ሕጋዊ ባልሆነ መንገድም "የመንግሥት የልማት ተቋማትን ወደ ግል እንዲዞሩ አድርገዋል፤ ሥልጣናቸውን አላግባብ ተጠቅመዋል" በሚል ጥርጣሬ ሲሆን በአሁኑ ወቅት በሥነ-ምግባርና ፀረ-ሙስና ኮሚሽን ተከስሰው ጉዳያቸው በፍርድ ቤት በመታየት ላይ ነው።</p>

<p>ከአዲሶቹ ሹሞች ውጭ ሰባት አባላት ያሉት የበላይ ቦርድ በጠቅላይ ሚኒስትር ጽሕፈት ቤት የሕግ መምሪያ ኃላፊውን፣ የፌዴራል ጉዳዮች ሚኒስትር ዴኤታ ዶ/ር ገብረአብ ባርናባስን፣ የፕራይቬታይዜሽን ተጠባባቂ ሥራ አስኪያጅ ክርስቲን ሰይፉንና የኢትዮጵያ ሠራተኛ ማኅበራት ኮንፌዴሬሽን ፕሬዚዳንት አቶ አማረ አለማየሁን ያቀፈ ነው።</p>


<p class="align-center"><a href="/Gazettas/ZePress/info/ZePress.sera.html">ከዘፕሬስ ግንቦት 13 ቀን 1995</a></p>

</body>
</html>	














