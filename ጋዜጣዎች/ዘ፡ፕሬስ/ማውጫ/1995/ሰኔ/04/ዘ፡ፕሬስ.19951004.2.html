<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የትዴኢ የተቃውሞ ጩኸት</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የትዴኢ የተቃውሞ ጩኸት</h1>


<p>ትብብር ለዴሞክራሲ በኢትዮጵያ (ትዴኢ) የኢትዮጵያ ህዝብ በአጠቃላይ፣ የሙያ ማህበራት፣ የንግዱ ማህበረሰብ፣ ..."ዝምታው እስከመቼ" በማለት በኢህአዴግ መንግሥት ላይ የተቃውሞ ጩኸት እንዲያሰማ ጥሪ አቀረበ።</p>

<p>ትብብሩ ትናንት "ሕወሓት/ኢህአዴግ የትኛውንም ጭምብል ቢያጠልቅ ኢትዮጵያን ሊታደጋት አይችልም" በሚል ርዕስ ባወጣው መግለጫ እንዳመለከተው ህወሓት/ ኢህአዴግ በራሱ የተረቀቀውንና የፀደቀውን የአገሪቱን ሕገ መንግሥት በመግፋት፣ በመርገጥና በህዝቡ ላይ ሁለንተናዊ ተፅዕኖ በማሣረፍ፣ መጪውን የምርጫ ጊዜ እስከማራዘም በሚደርስ ድብቅ እንቅስቃሴ በመታገዥ ዘመኑን በማራዘም ላይ ብቻ ያተኰረ የሽፍጥ ሥራ ላይ ሙሉ ጊዜውን በማሳለፍ ላይ ይገኛል።</p>

<p>"በጭፍን ጥላቻ ከባዶ በመነሳት ሳይሆን አገሪቱ ያለችበትን ተጨባጭ ሁኔታ በመገምገም ነው" በማለት ትብብሩ እንዳመለከተው "የሕወሓት/ኢሕአዴግ መንግስት ዕድሜውን ጨርሶ በጣዕር ላይ ይገኛል፤ እናም በዝምታና፣ ባልተባበረ እና ባልተቀናጀ ትግል ሥርዓቱ ዳግም እንዲያንሠራራ ጊዜ መስጠት፤ አሊያም በዚሁ እንዲሰናበት ዝምታውን በመስበር ትግሉን ማስተባበርና ማቀናጀት" በማለት ሁለት አማራጮች ብቻ እንዳሉ ገልጿል።</p>

<p>መግለጫው በተጨማሪም ዓለም አቀፉ ህብረተሰብ፣ ለጋሽ አገሮችና መንግሥታዊ ያልሆኑ ድርጅቶች ተጨባጩን የአገሪቱን ችግሮች አጢነው ህዝቡ ለሚያቀርበው መፍትሔ ከጐኑ ተሰልፈው ድጋፋቸውን እንዲሰጡ ጥሪ አድርጓል።</p>

<p>መግለጫው ኢህአዴግ በሕዝብ ላይ እየፈጸመ ነው ያላቸውን በርካታ ነጥቦች በዝርዝር አቅርቧል። በተቃዋሚ ፓርቲዎች፣ በመምህራን፣ ወዘተ ላይ ተፅዕኖ እንደሚያደርግ በድንበር ማካለሉ ዙሪያ ህገመንግሥታዊ ያልሆነ ተግባር እንደፈጸመ፣ በክልሎች ላይ ህልውናቸውን የሚያሳጣ ህግ እያረቀቀ እንደሚገኝ፣ በግሉ ክፍለ ኢኮኖሚ ላይ ተፅዕኖ እንደሚያደርግ፣ በረሃቡም ዙሪያ ኃላፊነቱን እንዳልተወጣ እንዲሁም በሰፈራ ፕሮግራም ዙሪያ የሚተች ዝርዝር ነጥቦችን አስቀምጧል።</p>


<p class="align-center"><a href="/Gazettas/ZePress/info/ZePress.sera.html">ከዘፕሬስ ሰኔ 4 ቀን 1995</a></p>

</body>
</html>	














