<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አውሮፕላን ውስጥ የመፈተሽ ፈቃድ ጉምሩክ ሊሰጠው ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">አውሮፕላን ውስጥ የመፈተሽ ፈቃድ ጉምሩክ ሊሰጠው ነው</h2>


<p>ላለፉት 12 ዓመታት የጉምሩክ ኢንስፔክተሮች ተከልክለውት የነበረውንና በኤርፖርት እስከ አይሮፕላኑ የውስጥ ክፍል ገብተው መፈተሽ ያስችላቸው የነበረበትን አሠራር ዳግም ለመጀመር እንዲችሉ የኢትዮጵያ አየር መንገድና የሲቪል አቪዬሽን ባለሥልጣናት የመግባቢያ ሠነድ ምኦኡ (መሞራንዱም ኦፍ ኡንደርስታንዲንግ) ተፈራረሙ።</p>

<p>በኢትዮጵያ ጉምሩክ ባለሥልጣን ዋና ሥ/አስኪያጅ አቶ ዳምጠው ደምስ በሲቪል አቪዬሽን ባለሥልጣን ዳይሬክተር ጄነራል ተፈሪ መኮንን እና በኢትዮጵያ አየር መንገድ ሥ/አስፈፃሚ ብስራት ንጋቱ መካከል የመግባቢያ ሰነድ ሜይ መጨረሻ ላይ መፈረሙን በቅርቡ ተግባራዊ መደረግ እንደሚጀምር ጠቁመዋል።</p>

<p>የጉምሩክ ባለሥልጣን ከሲቪል አቪየሽን ባለሥልጣን ከኢትዮጵያ አየር መንገድ በሀገር ውስጥ ጉዳይ ሚ/ር የሀገር ውስጥ ደህንነት መመሪያ ጋር በአዋጅ የተሰጠውን ሥልጣን ተግባራዊ በሚያደርግበት ሁኔታ ላይ ከአንድ ዓመት ላላነሰ ጊዜ መወያየቱን የገለፁት ምንጮች መሠረት ሰነዱ መፈረሙን አውስተዋል።</p>

<p>ሲቪል አቪዬሽን፣ ጉምሩክና ኢትዮጵያ አየር መንገድ የተፈራረሙት የመግባቢያ ሰነድ በቅርቡ ተግባራዊ መሆን እንደሚጀምር የገለፁት ምንጮች ተግባራዊ እንቅስቃሴው ሲጀምር የጉምሩክ ተቆጣጣሪዎች ከሲቪል አቪዬሽን የፀጥታ ሠራተኞች ጋር በመሆን ተሳፋሪዎች ወደ አውሮፕላኑ ከመግባታቸው በፊትና በአይሮፕላን የሚጓጓዝ ዕቃ ከመጫኑ በፊትም ሆነ በኋላ የቁጥጥር ሥራ እንደሚሠሩ ተገልጿል።</p>

<p>ኢህአዴግ ወደ ሥልጣን ከመምጣቱ አስቀድሞ ጉምሩክ በአዋጅ በተሰጠው ሥልጣን መሠረት ይህን ተግባር ያከናውን እንደነበር ያስታወሱት ምንጮች ካለፉት 12 ዓመታት ወዲህ ግን በአየር መንገድ የተመደቡ የፀጥታ ሠራተኞች በመከላከላቸው ሳቢያ የጉምሩክ ተቆጣጣሪዎች ከተጓዦች ቼኪንግ ላይን ማለፍ ሳይፈቀድላቸው መቆየታቸውን አውስተዋል።</p>

<p>በማን ትዕዛዝ የጉምሩክ ተቆጣጣሪዎች ወደ በረራ መስመር እንዳይገቡ እንደተከለከለ ግን የሚታወቅ ነገር የለም ተብሏል።</p>

<p>እንደምንጮቹ ገለፃ በጉምሩክ ማቋቋሚያ አዋጅ መሠረት በአይሮፕላን ማረፊያዎች የመጀመሪያ መግቢያና የመጨረሻ መውጫን ጨምሮ በአይሮፕላኑ ውስጥ ወጪና ገቢ ህገወጥ ዕቃዎች ሊደበቁበት ይችላሉ ተብለው የሚጠረጠሩ ቦታዎችን መፈተሽ የጉምሩክ ፈታሾች ተግባር ነው።</p>


<p class="align-center"><a href="/Gazettas/ZePress/info/ZePress.sera.html">ከዘፕሬስ ሐምሌ 9 ቀን 1995</a></p>

</body>
</html>	














