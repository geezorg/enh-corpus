<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"በአማርኛ ፊደላት ላይ የተደረገው የቅነሳ ዘመቻ አሳዝኖናል" የኢ/ኦ/ተ/ቤተክርስቲያን</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">"በአማርኛ ፊደላት ላይ የተደረገው የቅነሳ ዘመቻ አሳዝኖናል" የኢ/ኦ/ተ/ቤተክርስቲያን</h2>


<p>የአዲስ አበባ ዩኒቨርስቲ የቋንቋዎች ጥናትና ምርምር ማዕከል በቅርቡ በአማርኛ ፊደል ገበታ ላይ ባደረገው የፊደል ቅነሳ ሥራ የኢ/ኦ/ተ ቤተክርስቲያን ተቃውሞው ማሰማቷን መፅሔት ገለፀ።</p>

<p>የአዲስ አበባ ዩኒቨርስቲ የቋንቋዎች ጥናትን ምርምር ማዕከል በግዕዝ ቋንቋ ተፅፎ የነበረውን ክብረ ነገሥት የተሰኘውን መጽሐፍ ወደ አማርኛ ከተረጐመና ለንባብ ካበቃ በኋላም ከቤተክርስቲያኗ ተቃውሞ ሊነሳበት የቻለ መሆኑን መጽሔቱ ጨምሮ አብራርቷል።</p>

<p>የጥናትና የምርምር ተቋሙ በአማርኛ የፊደል ገበታ ውስጥ ለቋንቋው ጠቀሜት የላቸውም በሚል እንዳስወገዳቸውና ሞክሼ የሆኑ ሆሄያትን መቀነስ በቋንቋው ላይ አዎንታዊ የሆነ ለውጥ ሊያመጣ ይችላል በሚል ምክንያት የፊደል ስረዛውን ሥራ እንዳከናወነ መጽሔቱ አክሎ አብራርቷል።</p>

<p>በዚህም ምክያት በቋንቋው ላይ ምንም ዓይነት ፋይዳ የላቸውም ተብለው የተቀነሱት ፊደላት "ሐ"፣ "ኃ"፣ "ኸ"፣ "ሠ"፣ "ዐ" እና "ጸ" እንደሆነ መጽሔቱ አውስቷል።</p>

<p>በዚህም ጉዳይ መፅሔቱ በአ/ኦ/ተ ቤተክርስቲያን የሊቃውንት ጉባዔ አባል ከሆኑት ከሊቀ ካህናት ክንፈ ገብርኤል አልታዬ ጋር ባደረገው ቃለምልልስ ሊቀካህናቱ በዩኒቨርስቲው የተካሄደው የፊደል ቅነሳ በጣም እንዳሳዘናቸውና ይህ ተግባር እርሳቸውን ብቻ ሳይሆን መላ የሥራ ባልደረቦቻቸውን ያሳዘነ መሆኑን አስፍሯል።</p>

<p>በመሠረቱ አንድ ዩኒቨርስቲ በከፍተኛ ትምሕርት ተቋምነት ሲቋቋምና መንግሥት ዕውቅና ሲሰጠው ተልዕኮው ለሀገር እድገት የሚበጁ ዜጋዎችን እንዲያፈራ ያልታወቀውን በጥናትና ምርምር እንዲታወቅ ማድረግ ነው። ይሁን እንጂ ዩኒቨርስቲው ቋንቋን የመቆነጻፀልና በአማርኛም ሆን በግዕዝ ከፍተኛ አገልግሎት ያበረከቱትን ፊደላት ማውደም አግባብ አይደለም ስለመባሉ መፅሔቱ ሊቀ ካህናት ክንፈ ገብርኤል አልታየን ዋቢ በማድረግ ገልጿል።</p>


<p class="align-center"><a href="/Gazettas/ZePress/info/ZePress.sera.html">ከዘፕሬስ ሐምሌ 23 ቀን 1995</a></p>

</body>
</html>	














