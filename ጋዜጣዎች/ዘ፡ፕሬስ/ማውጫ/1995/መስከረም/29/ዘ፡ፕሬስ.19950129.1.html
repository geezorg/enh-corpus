<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢሕአዴግ የአዲስ አበባን አስተዳደር ሊረከብ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢሕአዴግ የአዲስ አበባን አስተዳደር ሊረከብ ነው</h1>


<p>የአዲስ አበባን አስተዳደር በአዲስ መልክ ለማዋቀር እየታሰበ መሆኑንም አጠቃላይ ስልጣኑንም ኢህአዴግ ለመረከብ በዝግጅት ላይ መሆኑን ምንጮቹ ጠቆሙ።</p>

<p>ምንጮቹ እንደሚሉት አሁን ያለው የአዲስ አበባ መስተዳድር ምክር ቤት የሚበተን ሲሆን አቶ ተፈራ ዋልዋ ወደ ፌዴራል መንግስት ስራ ከተዘዋወሩ ጀምሮ የከተማይቱን አስተዳደር የተረከቡት አቶ አሊ አብዶም ከፕሬዚዳንትነቱ ተነስተው ወደ ኦሮሚያ ይዛወራሉ የሚሉ ጭምጭምታዎች እየተደመጡ ነው።</p>

<p>አንዳንድ ምንጮች ከአራቱ የኢሕአዴግ ድርጅቶች የሚላኩ አራት ሰዎች ወደ አዲስ አበባ መጥተው የከተማይቱን አስተዳደር እንደሚረከቡ ጠቅሰው እነዚህም ከኦሕዴድ አቶ ሱሌይማን ደደፎ፣ ከብአዴን አቶ ሕላዊ ዮሴፍ፣ ከሕወሐት አቶ አርከበ ዕቁባይ ወይም አቶ ቴዎድሮስ መሆናቸውን ይጠቁማሉ። የደቡብን ልዑክ ስም ማወቅ አልተቻለም።</p>

<p>እነዚህን የወደፊት የአዲስ አበባ ኃላፊዎችም አቶ አርከበ ከመጡ እርሳቸው እንደሚመሩዋቸው ነው ምንጮች የሚናገሩት። ሌሎች ምንጮች ደግሞ የአዲስ አበባን አስተዳደር ኢሕአዴግ የመረከቡ ጉዳይ እርግጥ መሆኑን አጠናክረው እስከ አሁን ግን እነማን እንደሚመጡ ያልተገለፀ መሆኑን የሚናገሩ ሲሆን እንዲያውም ድርጅቶቹ የሚወክሉት አንድ አንድ ሰው ሳይሆን እያንዳንዳቸው አስራ አምስት ሰው እንደሚወክሉና የሰዎቹም ማንነትና አዲስ አበባን የማስተዳደር ጥንካሬያቸው በግንባሩ ስራ አስፈጻሚ እንደሚገመገም ይገልፃሉ። በዚያ ዝርዝር ውስጥም ከላይ የተጠቀሱ ሰዎች ሊኖሩ እንደሚችሉ ያላቸውን ግምት ሰንዝረዋል።</p>

<p>እነዚህ ምንጮችም አሁን ያለው መስተዳድር በአንድ ቀን የማይፈርስ መሆኑን ጠቁመው የአዲስ አበባ መተዳደሪያ ቻርተር በተወካዮች ምክር ቤት ከፀደቀ በኋላ መስተዳድሩን እንደገና የማዋቀሩ ስራ እንደሚቀጥል አመልክተዋል።</p>

<p>ይህ በእንዲህ እንዳለም በዚሁ አዲስ አበባን እንደገና በማዋቀሩ ስራ አሁን ያሉት ወረዳዎችና ቀበሌዎች ተዋውጠው የወረዳዎቹ ቁጥር ወደ 16 ከሶስት መቶ በላይ የሆኑት ቀበሌዎች ደግሞ ወደ 115 ሊወርድ እንደሚችል ተጠቁሟል።</p>

<p>በተወካዮች ምክር ቤት ይፀድቃል ተብሎ በሚጠበቀው ረቂቅ ቻርተር ላይ በጥቅምት ወር አጋማሽ ላይ በሚጠራ የሕዝብ ጉባኤ ላይ የሚመክሩ ከየቀበሌው ሶስት ሶስት ተወካዮች እየተመረጡ እንደሆነ ይታወቃል።</p>

<p>አዲስ አበባን ጨምሮ ለከተሞች ትኩረት ሳይሰጥ በመቅረት በተለይ አዲስ አበባ በፀጥታ በኩል የስጋት ከተማ መሆኗ፣ ሕገወጥ ግንባታዎች መስፋፋታቸውና በፕላን አለመመራቷ፣ ውብቷ መጥፋቱ፣ ድሕነት እየከበደ መምጣቱ፣ በገሐድ የሚታይ ሲሆን ወደ ሶስት ሚሊዮን ቋሚ ነዋሪ አላት የምትባለው አዲስ አበባ የሀገሪቱ ዋና ከተማ ከመሆኗ ባሻገር የበርካታ አለም አቀፍ ተቋማት መቀመጫ ሆና አሁን ባለችበት ደረጃ መገኘትዋ ብዙውን ሰው ያነጋገረና መንግስትን ለትዝብት ያጋለጠ በመሆኑ ተወቅሷል።</p>

<p>በሁለተኛና ሶስተኛ ዋና ከተማነት ባሕርዳርና መቀሌ እንዲሁም ሌሎችም ከተሞች እየታዩ በተመሳሳይ ሁኔታ በቻርተር እንዲተዳደሩ እንደሚደረግም ምንጮች እየገለፁ ነው።</p>

<p>የአዲስ አበባ አስተዳደር እንደገና መዋቀር አስመልክቶ ኢሕአዴግ በቀጥታ ይወስዳል የተባለው ኃላፊነት እና በረቂቅ ቻርተሩ ላይ የተቀመጠው የሕዝብ ውክልና ጉዳዮች የሚጋጩ ናቸው ሲሉ አንዳንድ ወገኖች አስተያየታቸውን ሰንዝረዋል።</p>


<p class="align-center"><a href="/Gazettas/ZePress/info/ZePress.sera.html">ከዘፕሬስ መስከረም 29 ቀን 1995</a></p>

</body>
</html>	














