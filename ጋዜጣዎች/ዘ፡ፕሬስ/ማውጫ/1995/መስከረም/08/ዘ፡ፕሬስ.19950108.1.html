<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በኢትዮጵያና ኬንያ ድንበር ግጭት ተከሰተ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በኢትዮጵያና ኬንያ ድንበር ግጭት ተከሰተ</h1>


<p>በሰሜናዊ ምዕራብ ኬንያ ቱርካና ወረዳ ኢትዮጵያዊያን በፈፀሙት ጥቃት የሰባት ሰዎች ሕይወት ጠፍቷል።የኬንያውን ዴይሊ ኔሽን ጋዜጣ የመስከረም 7 ቀን 1995 ዕትሙ ደግሞ ስድስት ሰዎች እንደሞቱና ሌሎች ሁለት ሰዎች እንደቆሰሉ ዘግቧል።</p>

<p>ድንበር አቋርጠው ወደ የኬንያው ቱርካና ወረዳ ሎኪታዩንግ አካባቢ ሰኞ ዕለት መስከረም 6 ቀን 1995 ማለዳ ጎሕ ሲቀድ የዘለቁት የሜሪል ጎሣ አባላት ስድስት የቱርካና ነዋሪ ኬንያዊያንን ሲገድሉ በተካሄደው ውጊያም አንድ ኢትዮጵያዊ የተገደለ ስለመሆኑ የፖሊስ ቃል አቀባይ የሆኑትን ፒተር ኪማንቲን ጠቅሶ አዣንስ ፍራንስ ፕሬስ አስታውቋል።</p>

<p>ውጊያው እንዴት እንደተቀሰቀሰ በግልጽ ባይታወቅም በዚህ ለእርሻ ሥራ አመቺ በሆነው የድንበር አካባቢ የሚኖሩት ማህበረሰቦች ለከብቶቻቸው የግጦሽ መሬት እና ውሃ ለማግኘት ሲሉ በተደጋጋሚ ይጋጩ እንደነበር ይታወቃል።</p>

<p>ባለፈው ዓመት ጥር ወር ከኢትዮጵያ መጥተዋል የተባሉ ታጣቂዎች የኬንያ መንግሥት ባለሥልጣናትን በሰሜኑ የሞያሌ ወረዳ ለመግደል ባካሄዱት ደፈጣ ስምንት የኬንያ ፖሊሶች እና ሁለት ሲቪሎች መገደላቸው ይታወሳል ብሏል። </p>

<p>ኬንያ እና ኢትዮጵያ ከ1999 (እኤአ) ጀምሮ በድንበሮቻቸው አካባቢ የሚፈጠሩ ከሕግ ውጪ የሆኑ ተግባራትን ለመቆጣጠር የጋራ ስምምነት ላይ በመድረስ የሚንቀሳቀሱ መሆናቸው ቢታወቅም ይኸው ስምምነታቸው በተግባር እየተፈፀሙ ስለመሆኑ ግን አሁን ግልጽ አይደለም በማለት ዴይሊ ኔሽን የተባለው የኬንያ ዕለታዊ ጋዜጣ አስረድቷል።</p>

<p>ይህንኑ በማስመልከት ስለጉዳዩ ማብራሪያ እንዲሰጡን የውጭ ጉዳይ ሚኒስቴር መ/ቤትን በስልክ ጠይቀን ስለሁኔታው የማያውቁ መሆናቸውን ከገለፁልን በኋላ ዜናውን ያገኘንበትን ምንጭ ያመለከትናቸው በመሆኑ ለመልሱ በስልክ እንድንጠብቃቸው ነግረውን መልሰው ደውለው ዜናውን የተመለከቱት መሆናቸውን አረጋግጠውልናል። ሆኖም ዝርዝር ሁኔታውን በተመለከተ ምላሽ ለመስጠት ጊዜ እንዳልበቃቸው አስረድተዋል።</p>


<p class="align-center"><a href="/Gazettas/ZePress/info/ZePress.sera.html">ከዘፕሬስ መስከረም 8 ቀን 1995</a></p>

</body>
</html>	














