<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"እነ አሠፋ አብርሃ የውሸት ድርሰት አቅርበዋል"</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">"እነ አሠፋ አብርሃ የውሸት ድርሰት አቅርበዋል"</h1>


<p>እነ አቶ አሠፋ አብርሃ (12 ተከሳሾች) ያቀረቡት መቃወሚያ በሀገርና በህዝብ ላይ የተፈጸመ በደልን ውዥንብር በመፍጠር ሌላ ሥዕል እንዲቀረፅ ያደረጉበት ብቻ ሣይሆን በቃላት ያሸበረቁ ተረታ ተረት በፍ/ቤት ያሰሙበት ጭምር እንደነበር የፀረ-ሙስና ኮሚሽን አቃቤ ሕግ ገለፀ።</p>

<p>አቃቤ ሕግ ለተከሳሾች መቃወሚያ ከትላንት በስቲያ መልስ በሰጠበት ሪፖርት ላይ እንደገለፀው የሁሉም ተከሳሾች መቃወሚያ ከክሱ ጭብጥ ጋር የተገናዘበ ካለመሆኑም ሌላ ሀሰትን እውነት ለማድረግ የሞከረ ነው። አንደኛው ተከሳሽ አቶ አሠፋ አብርሃ ያቀረቡት መግለጫ መሠረተ ቢስ ዘለፋነበር ያለው አቃቤ ሕግ ተከሳሹ በሥራ ዘመኑ ኃላፊነት ያልነበረው አስመስሎ ማቅረቡ አሳዛኝ ነው ብሏል። ተከሳሹ ከአዲስ አበባ ሳይንስ ፋክልቲ የሜካንካል ኢንጂነሪንግ እንዲሁም በእንግሊዝ ሀገር ሁለተኛ ድግሪውን በመያዙና ገና ሠርቶ ያልጠገበ በመሆኑ ለልዩ ተግባር የሚኒስትር ማዕረግ መታጨቱን ጠቁሟል። 216 መንግስታዊ ድርጅቶች በመምራት ወደ ግል የሚዛወሩትን በአግባቡ እንዲሠራ በመሾሙ አንድ ባለሥልጣን ነው ያለው አቃቤ ሕግ በክርክሩ ወቅት ምንም ጥፋት እንዳላጠፋ የውሸት ድርሰት ማቅረቡን አትቷል። አንደኛው ተከሳሽ የፕራይቬታይዜሽን ኤጀንሲ የበላይ ጠባቂበሆነው ቦርድ ውስጥ ኃላፊ ሆኖ ሠራተኛም ባለሥልጣናትም አይደለሁም በማለት የዐይናችሁን ጨፍኑና ላሞኛችሁ የሚል ወሬ ማውራቱ አላጋጭ አስተሳሰብ ነው ብሏል።</p>

<p>በሥራ አመራር ቦርዱና በኤጀንሲው መካከል ምንም ግንኙነት የለም በማለት ሀገር ያወቀውን ነገር የካደ ሰው ውስብስቡን የሙስና ተግባር ቢክድአያስደንቅም በማለት ለችሎቱ ገልጿል።</p>

<p>ሁለተኛው ተከሳሽ አቶ በሻህ አዝምቴ በአካውንቲንግ በማስተሬት ዲግሪ የተመረቁ ስለሆኑ ኤጂንሲው የሚጠይቀውን ሥራ ይፈፅማሉ ተብለው መመደባቸው የኮሚሽኑ አቃቤ ህግ አስረድቷል። በመሥሪያ ቤቱ መመሪያ መሠረት የኤጀንሲው ሥራ አስኪያጅ አጠቃላዩን ሥራ መምራት እንዳለበት ተቀምጦ እኔ ለቦርዱ ሃሳብ አቅራቢ እንጂ ፈፃሚ አይደለሁም ማለቱ የሚያስኬድአለመሆኑን አብራርቷል። የ5ቱን የልማት ድርጅቶች የማዘዋወር ተግባር፣የዋጋ ትመና፣ ከሽያጭ በኋላ በውል መፈፀማቸውን ማረጋገጥ ብሎም ሪፖርት የማቅረብ ኃላፊነት ነበረበት ያለው አቃቤ ሕግ የኤጀንሲው ስኬት ወይም ውድቀት በእጁ መሆኑን ለፍርድ ቤቱ አስረድቷል።</p>

<p>ሦስተኛ ተከሳሽ አቶ ስዬ አብርሃም ሥልጣናቸውን መከታ በማድረግ መኪናዎችን ከቀረጥ ነፃ እንዲገቡ እንዲሁም እህታቸውን እንዳስቀጠሩ ተጠቁሟል።</p>

<p>አራተኛው ተከሳሽ አቶ ታምራት ላይኔ ያቀረበው የፅሁፍ መግለጫም ለዘመናት የሠራበትን የትግል መርሆ ሲረግም የነበረበት ፅሁፍ እንደሆነ አቃቤ ሕግ ገልጿል። አራተኛው ተከሳሽ ክሱ በፖለቲካ በመለየታችን መበቀያ ሆኖ የቀረበ ነው ይበል እንጂ ሌሎች የፖለቲካ ልዩነት ያላቸው ሰዎች ሁሉ ፍ/ቤት አለመቅረባቸውን አቃቤ ሕግ አስረድቷል። አቶ ታምራት ለገንዘብ ሚኒስቴር 5 መኪናዎች ያለ ቀረጥ እንዲገባ ደብዳቤ መፃፉን ያስረዳው አቃቤ ሕግ ነገር ግን ለሠራተኛው፣ ለመምህራን፣ ለአሠብ ጉዳይ መቆሙን በመግለፅ ራሱን አንቆጳጵሷል በማለት አስረድቷል። በአጠቃላይ ከክሱ ጋር ያልተቀራበ ነገር ግን ጥላቻውን ያንፀባረቀበት ብሎም የፍ/ቤቱን ክብር የነካበት መግለጫ ማቅረቡን አቃቤ ሕግ ለፍ/ቤቱ አሰምቷል።</p>

<p>አቃቤ ህግ በፅሁፉ ማስረጃ መጀመሪያ ላይም የፀረ ሙስና ኮሚሽን መ/ቤት በአዋጅ ቁጥር 235/93/6 መሠረት የመክሰስ ብሎም የማጋለጥ ሥልጣን እንዳለው በመግለፅ ተከሳሾች "አቃቤ ህግ የመክሰስ ሥልጣን የለውም" ያሉት ጥያቄ ውድቅ እንዲሆን ፍ/ቤቱን ጠይቋል። አንድ ወንጀል ሲፈፀም ሌሎችም (በማስፈራራት፣ በመደለል፣ በማግባባት) ተጠያቂ ሊሆኑበት የሚችሉ ጉዳዮች ስላላቸው ሁሉንም በአንድ ላይ ማየት እንደሚቻል ያስረዳው አቃቤ ሕግ አሠራሩ ለፍ/ቤት ውሳኔ አሠጣጥ እንደሚመችና ተከሳሾችም በተለያየ ጊዜ እንዳይመላለሱ እንደሚያደግ በማስረዳት ተከሳሾች ያቀረቡት አቤቱታ ውድቅ እንዲደረግ ጠይቋል።</p>

<p>በወቅቱ በዋለው ችሎት አቶ ታምራት ላይኔ ፍ/ቤቱ በሕግ መሠረት ሥራውን እየሠራ አለመሆኑና መብታቸው መረገጡን የተገናገሩ ቢሆንም በዝርዝር አላብራሩም። ችሎቱ ማብቂያ ላይም አቃቤ ሕግ ባቀረበው መልስ ላይ መልስ እንድሰጥ ይፈቀድልኝ በማለት ጠይቀዋል። ፍ/ቤቱ አስተያየት በመመላለስ ብቻ ጊዜው መባከን እንደሌለበት ጠቅሶ ለዚህም ግን መታየት እንዳለበት ተናግሯል። አቃቤ ሕግ ባቀረበው መግለጫ ላይ ብይን ለመስጠት ለሰኔ 17/1994 ቀጠሮ ተይዟል።</p>


<p class="align-center"><a href="/Gazettas/ZePress/info/ZePress.sera.html">ከዘፕሬስ ግንቦት 21 ቀን 1994</a></p>

</body>
</html>	














