<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የቤተ መንግሥት ቅርሶች ስለሚገኙበት ሁኔታ የሚታወቅ ነገር የለም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የቤተ መንግሥት ቅርሶች ስለሚገኙበት ሁኔታ የሚታወቅ ነገር የለም</h1>


<p>በቤተ-መንግሥት ለሚገኙ ታሪካዊ ቅርሶችና ማናቸውም ታሪክ ነክ መዛግብት ኃላፊነት ያለው ብሔራዊ ቤተ-መዛግብትና ቤተ-መፃሕፍት ድርጅት ምንም መረጃ የለንም አለ።</p>

<p>ታሪካዊ ቅርሶችን በመሰብሰብ እንዲሁም ያሉበትን ሁኔታ እንዲያረጋግጥ በአዋጅ ሥልጣን የተሰጠው ይህ ድርጅት በሀገሪቱ ውስጥ ያሉትን ታሪካዊ ቅርሶችና መዛግብቶችን የመጠበቅ ኃላፊነት የተሰጠው ሲሆን በቤተ-መንግሥት በየዘመናቱ ያሉትን የመንግስት ታሪኮች የሚያስረዱ እንዲሁም ቆየት ያሉ የመገልገያ ቁሳቁሶችን ለታሪክ እንዲቆዩ፣ በጉዳዩም ላይ ጥናት ለማድረግ ለሚፈልጉ ግለሰቦች ትክክለኛ መረጃ የመስጠት ግዴታና ኃላፊነት ቢኖሩትም በቤተ-መንግሥት ላሉ የታሪክ ቅርሶች ግን ኃላፊነቱን ለመቀበል አቅም ማጣቱን የዘፕሬስ ምንጮች ጠቁመዋል።</p>

<p>ድርጅቱ በተለያዩ ጊዜያት ከደርግ ዘመነ መንግሥት ጀምሮ ቅርሶቹ ኃላፊነት እንዲሰጠው በተደጋጋሚ ቢጠይቅም የተሰጠው ምላሽ ለቤተ መንግሥት ስለሚያስፈልጉ አይሰጣችሁም የሚል ሲሆን በአሁኑ ሰዓትም ለቅርሶቹ መጠበቅ ኃላፊነት የወሰደው አካል ማን እንደሆነ ትክክለኛ መረጃ እንደሌለው ምንጩ አክሎ ገልጿል።</p>

<p>እነዚህ ቅርሶች በተለያዩ ጊዜ በአዋጅ ኃላፊነት ላለው መሥሪያ ቤት እንዲሰጡ በተገኙት መድረኮች ሲጠየቅ ቅርሶቹ በየጊዜው እንክብካቤያቸውን የሚከታተል አንድ አካል እንዳለው ቢነገርም በትክክል ያ አካል ከድርጅቱ ጋር የቀረበ የመረጃ ልውውጥ አላደረገም የሚሉ ጥቆማዎች ናቸው ያሉት።</p>

<p>በሌላ በኩል የብሔራዊ ቤተ-መዛግብትና ቤተ-መፃሕፍት በማንኛውም የመንግሥት መሥሪያ ቤቶች ውስጥ ያሉ መዛግብትና ታሪካዊ ቅርሶችን በማጣራትና በመመዝገብ ለድርጅቱ የሚያሳውቅ ኮሚቴ በአስቸኳይ ደብዳቤ እንደፃፈ ባለፉት እትማችን የገለፅን ሲሆን ለቤተመንግሥት ይህንኑ የሚገልፅ ደብዳቤ በድጋሚ መፃፉን ግን መረጃ የለም።</p>


<p class="align-center"><a href="/Gazettas/ZePress/info/ZePress.sera.html">ከዘፕሬስ ግንቦት 7 ቀን 1994</a></p>

</body>
</html>	














