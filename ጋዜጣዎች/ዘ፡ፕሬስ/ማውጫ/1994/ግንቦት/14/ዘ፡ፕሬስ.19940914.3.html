<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የብሮድካስቲንግ አዋጁ ገዥና ተቃዋሚ በሚል አልለየም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የብሮድካስቲንግ አዋጁ ገዥና ተቃዋሚ በሚል አልለየም</h1>


<p>የብሮድካስቲንግ ኤጀንሲ በአዋጁ መሠረት ይቋቋም እንጂ ኤጀንሲው ፈጥኖ ወደ ሥራ መግባት ያልቻለ መሆኑ በተብራራበት ሁኔታ የብሮድካስቲንግ አገልግሎት በሚመለከት በዘርፉ ውስጥ በአዲስ ለመሠማራት ለሚፈለጉም ሆነ አሁን በሥራ ላይ ላሉት ፈቃድ ያልተሰጠ መሆኑ ተገለፀ። ከዚሁ ጋር የፖለቲካ ድርጅት ንብረት ነኝ ብሎ የሚንቀሳቀስ ጣቢያ ስለመኖሩ የሚጠቁም መረጃ እንደሌላቸው የኤጀንሲው ዋና ሥራ አስኪያጅ ለዘፕሬስ አስታውቀዋል።</p>

<p>የብሮድካስቲንግ ኤጀንሲ በአዋጅ ቁጥር 178/91 ሰኔ 1991 በተደነገገው መሠረት እንዲቋቋም የተደረገ ቢሆንም አዋጁ ከወጣ በኋላ ባሉት ሦስት ዓመታት ውስጥ ኤጀንሲውን በቀጥታ ወደ ተግባሩ እንዳይገባ ያደረጉትን ምክንያቶች የኤጀንሲው ዋና ሥራ አስኪያጅ አቶ ሽመልስ ከማል ከዘፕሬስ ጋዜጣ ጋር ባደረጉት ቃለ ምልልስ ዘርዝረዋል።</p>

<p>አቶ ሽመልስ ከኤጀንሲው መቋቋም በኋላ የአየር ሞገድን ሀብት በማግኘት ሥርጭታቸውን ስለጀመሩት የሬዲዮ እና የቴሌቪዥን ጣቢያዎች ፍቃድ ማግኘትና አለማግኘት ተጠይቀው ሲመልሱ "የብሮድካስት አገልግሎትን ለሚሠጡት አሁን ላሉትም ጣቢያዎች ጭምር ነው። ስለዚህ ፍቃድ በማግኘትና ባለግኘት ደረጃ ካየነው በአሁኑ ወቅት ማንም ፈቃድ የለውም። ፈቃድ ያለው ድርጅት የለም ማለትም ነው" ብለዋል።</p>

<p>የፖለቲካ ፓርቲዎችን በሚመለከት የአየር ሞገድ የማይፈቅድላቸው ስለመሆኑ አዋጁ የደነገገው በመጥቀስ አዋጁ የገዢውን ፓርቲ የሚመለከት ስለመሆኑና የሬዲዮ ፋና እና የድምፅ ወያኔን የወደፊት እጣ አስመክቶ ለቀረበላቸው ጥያቄም አቶ ሽመልስ ከማል በሰጡት መልስ "የፖለቲካ ድርጅት ንብረት ነኝ ብሎ የሚንቀሳቀስ ጣቢያ ስለመኖሩ የሚጠቁም መረጃ አሁንእንደሌለን ላረጋግጥ እወዳለሁ" ሲሉ ተናግረዋል።</p>

<p>የፖለቲካ ድርጅቶች የብሮድካስት ፈቃድ እንዳይገኙ አዋጁ በግልፅ የከለከለ መሆኑን ያወሱት አቶ ሽመልስ አዋጁ ምንም መለያን አላስቀመጠም። ገዢው፣ ተቃዋሚ በሚል አልለየም። ስለሆነም የፖለቲካ ቡድኖች ወይም የሃይማኖት ተቋማት ሲባል የተለዩ (ኤሽቸፕቲኦንስ) የሉም ይህ ከራሱ ከአዋጁ መታየት የሚችል ነገር ነው ሲሉ አስረድተዋል።</p>


<p class="align-center"><a href="/Gazettas/ZePress/info/ZePress.sera.html">ከዘፕሬስ ግንቦት 14 ቀን 1994</a></p>

</body>
</html>	














