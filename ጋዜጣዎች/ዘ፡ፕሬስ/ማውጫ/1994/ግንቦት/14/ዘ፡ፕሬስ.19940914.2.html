<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"በኢትዮጵያ ከፖለቲካ የፀዳ የሰብዓዊ መብት ተቋም የለም"</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">"በኢትዮጵያ ከፖለቲካ የፀዳ የሰብዓዊ መብት ተቋም የለም"</h1>


<p>በኢትዮጵያ ከፖለቲካ የፀዳ የሰብዓዊ መብት አስጠባቂ ድርጅቶች አለመበራከት የዴሞክራሲ ስርዓት በአገሪቱ እንዳይጎለብት እና ዜጎች መብታቸውን በአግባቡ እንዳይጠቀሙበት እንዳደረጋቸው ዶ/ር ክንፈ አብርሃም አስታወቁ።</p>

<p>የኢትዮጵያ የሠላም እና የልማት ዓለም አቀፍ ኢንስቲትዩት ፕሬዚዳንት ዶ/ር ክንፈ አብርሃም በተለይ ለዘፕሬስ እንደገለፁት በኢትዮጵያ ከፖለቲካዊ አመለካከት እና አስተሳሰብ የፀዳ ትክክለኛ የሰብዓዊ መብት ተሟጋች ባለመደራጀቱ የዴሞክራሲ ሥርዓቱ ሊጎለብት አልቻለም።</p>

<p>ፍፁም የፖለቲካ ሚዛን የሌላቸውን ሰዎች መፍጠር ባይቻልም የመብት ተቆርቋሪዎች እና አስከባሪዎች በተሻለ ተደማጭነት ስለሚያገኙ በጥሩ ሁኔታ መብቶችን ሊያስከብሩ እንደሚችሉ ዶ/ር ክንፈ አመልክተዋል።</p>

<p>በኢትዮጵያ አሁን ያለ የዴሞክራሲ ሥርዓት ገና ሥር ያልሠደደ እና ያልዳበረ በመሆኑ በርካታ ጠንካራ የመብት አስከባሪ ተቋማት ቢፈጠሩት ይህ ሁኔታ ሊለወጥ ይችላል የሚል እምነት እንዳላቸው ፕሬዚዳንቱ ተናግረው መንግስት ላሉት ተቋማት ጥበቃ እና እገዛ ሊያደርግላቸው እንሚገባ አስገንዝበዋል።</p>

<p>ዴሞክራሲ ሥር በሰደደባቸው አገሮች ፕሬዚዳንት ወይም የጠቅላይ ሚኒስትር አለመኖር ብዙም ፋይዳ የሌለው በአገሮቹ ጠንካራ የሆኑ የተለያዩ ተቋማት ተደራጅተው ህዝቡን ለማስተማራቸው እንደሆነ የጠቀሱት ፕሬዚዳንቱ፤ በእኛም አገር ያሉት ተቋማት ለሥልጣን ፍለጋ የሚደረገውን አቋራጭ በመተው በሠላማዊ መንገድ በገለልተኝነት ዓላማቸውን ብቻ መሠረት አድርገው እንዲታገሉ አሳስበዋል።</p>

<p>በአገራችን ገና ታዳጊ የሆነው የዴሞክራሲ ሥርዓት በተቋማት መጠናከር እውን እንደሚሆን ገልፀው ኢንስትቲዩታቸው በአስፈፃሚነት አካላት ሰፊ ግንዛቤ እንዲኖር ለማድረግ ካለፈው ሰኞ ጀምሮ ለአምስት ቀናት የሚቆይ ውይይት ለ12 የመንግሥት መሥሪያ ቤቶች እና ዓለም አቀፍ ድርጅቶች በግዮን ሆቴል እያካሄደ እንደሚገኝ ዶ/ር ክንፈ አብርሃም አስታውቀዋል።</p>


<p class="align-center"><a href="/Gazettas/ZePress/info/ZePress.sera.html">ከዘፕሬስ ግንቦት 14 ቀን 1994</a></p>

</body>
</html>	














