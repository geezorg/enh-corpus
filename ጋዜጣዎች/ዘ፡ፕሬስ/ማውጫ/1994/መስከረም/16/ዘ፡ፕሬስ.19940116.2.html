<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ግርማ ብሩ ም/ጠ/ሚኒስትር ሊሆኑ ነው፤ ሚኒስቴር መሥሪያ ቤቶች ሊዋሃዱም፣ ሊለያዩም ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ግርማ ብሩ ም/ጠ/ሚኒስትር ሊሆኑ ነው፤ ሚኒስቴር መሥሪያ ቤቶች ሊዋሃዱም፣ ሊለያዩም ነው</h2>


<p>አሁን ካሉት የሚኒስቴር መሥሪያ ቤቶች አንዳንዶቹ ሲዋሃዱ አንዳንዶቹ ደግሞ እንደሚለያዩ ታወቀ። ምንጮች ለዘፕሬስ እንደገለፁት ከሚዋሃዱት መሥሪያ ቤቶች ውስጥ የሥራና ከተማ ልማት እና ንግድና ኢንዱስትሪ ሚኒስቴር መሥሪያ ቤቶች እንዲሁም የገንዘብ ሚኒስቴር እና የኢኮኖሚ ልማትና ትብብር ሚኒስቴር መሥሪያ ቤቶች ይገኙበታል።</p>

<p>ከሚለያዩት የሚኒስቴር መሥሪያ ቤቶች ውስጥም የባህልና ማስታወቂያ ሚኒስቴር መሥሪያ ቤቶች መሆናቸውን ጠቁመው ባህል ከስፖርትና ወጣቶች ጋር እንደሚዋሃድ እና ማስታወቂያ ሚኒስቴር ደግሞ ለብቻው እንደሚሆን ገልፀዋል።</p>

<p>ቀደም ሲል በነበረው ጥናት መሠረት አራት ምክትል ጠቅላይ ሚኒስትሮች እንደሚመረጡ አንዳንድ ምንጮች ጠቁመዋል። እነዚህ ምንጮች እንደሚሉት ቀደም ሲል ከነበሩት ሁለት ምክትል ጠቅላይ ሚኒስትሮች አቶ ተፈራ ዋልዋ እና ዶ/ር ካሱ ኢላላ በተጨማሪ አቶ ግርማ ብሩ እና ሌላ አንድ ሰው እንደሚጨምሩ ገልፀዋል።</p>

<p>እንደሌሎች ምንጮች ከሆነ ግን የምክትል ጠቅላይ ሚኒስትሮች ቁጥር ባለበት ሆኖ ሚኒስትሮቹ ጠንክረው እንዲሰሩ ይጠበቅባቸዋል ብለዋል። ምክንያቱም ሚኒስትሮች እስካሁን ውሳኔ አይሰጡም ነበር ያሉት ምንጮች ከአሁን በኋላ ግን በጠቅላይ ሚኒስትር መሥሪያ ቤት የሚገኙ ዘርፎች ቀርተው ሥልጣንና ኃላፊነቱን ለሚኒስትሮች እንዲሰጥ ሃሳብ ቀርቧል በማለት ተናግረዋል።</p>

<p>ጉዳዩ ለተወካዮች ምክር ቤት ቀርቦ እንዲወሰንበትም አጥኚዎቹ መስማማታቸውን ምንጮቹ ጠቁመዋል።</p>


<p class="align-center"><a href="/Gazettas/ZePress/info/ZePress.sera.html">ከዘፕሬስ መስከረም 16 ቀን 1994</a></p>

</body>
</html>	
