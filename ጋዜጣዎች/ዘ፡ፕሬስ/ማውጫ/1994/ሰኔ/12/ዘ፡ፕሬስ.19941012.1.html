<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"በሺህ የሚቆጠሩ የጎዳና ተዳዳሪዎች በሸኖ ጫካ ውስጥ ተበተኑ"</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">"በሺህ የሚቆጠሩ የጎዳና ተዳዳሪዎች በሸኖ ጫካ ውስጥ ተበተኑ"</h1>


<p>ረቡዕ ሰኔ 5 ቀን 1994 ምሽት ከአዲስ አበባና አካባቢዋ የታፈሱ በሺህ የሚቆጠሩ የጎዳና ተዳዳሪዎች ሲቪል በለበሱ ታጣቂ ኃይሎች ወደ ሸኖ ጫካተወስደው መበተናቸው ተገለፀ።</p>

<p>ታፍሰው ተወስደው ከነበሩት የጎዳና ተዳዳሪዎች አንዷ የሆነችው የአሥራ ስምንት ዓመት ወጣት መቅደስ እሸቱ ስለሁኔታው ለዘፕሬስ እንደገለፀችው ከምሽቱ አንድ ሰዓት ላይ ሲቪል የለበሱ ሰዎች አስፈራርተዋቸው ወደ ሬዲዮ ፋና ግቢ እንዲቆዩ ተደርገዋል። ከዚያም በባለ ተሳቢ ኤንትሬመኪና ወደ ሸኖ ጫካ ከተወሰዱ በኋላ ጫካ ውስጥ በደረቅ ለሊት የተራገፉ መሆናቸውን አስረድታለች።</p>

<p>ሌላዋ የጎዳና ተዳዳሪ ሠላማዊት ኃይሉ ከሸኖ ጫካ በእግሯ ተጉዛ አዲስ አበባ መግባቷን የገለፀች ሲሆን በደረሰባት ድብደባ በጥርሷ እና በሰውነቷ ላይ ከፍተኛ ጉዳት መድረሱን ገልፃለች።</p>

<p>የጎዳና ተዳዳሪዎቹ እንዳሉት ተጭነው በተሽከርካሪ ወደ ሸኖ ጫካ ሲያመሩ በመንገድ ላይ ምሽት የሚንቀሳቀሱ ነዋሪዎች ስለሁኔታው እንዳያውቁበማለት በዛቻና በማስፈራሪያ የተበተኑበት ቦታ እስኪደርሱ ድረስ እንዲጨፍኑ ተገደናል። ይህን የገለጡት የጎዳና ተዳዳሪዎች የሚያጠቡ እናቶች፣ መሄድ የማይችሉ አካለ ስንኩላን፣ ማየት የተሳናቸው፣ አረጋዊያን ሳይቀሩ በሌሊት በሸኖ ጫካ ውስጥ ፍፁም ኢ-ሰብዓዊ በሆነ መንገድ መጣላቸውን አስረድተዋል።</p>

<p>ከተጣሉት የጎዳና ተዳዳሪዎች መካከል ህፃን ሄኖክ እና ህፃን ሠላማዊት የሚባሉ የ6 ዓመትና የ13 ዓመት ልጆች እንዲሁም አንድ አረጋዊ ሽማግሌበጅብ መበላታቸውን እነዚህ የጎዳና ተዳዳሪዎች ተናግረዋል።</p>

<p>እንዲህ ዓይነት ጥቃት በመንግስት ታጣቂ ኃይሎች በጎዳና ተዳዳሪዎች ላይ ሲደርስ ይህ የመጀመሪያ አይደለም ያሉት እነዚህ የጎዳና ተዳዳሪዎች ቀደም ሲል ይህን ሁኔታ በመቃወም አፈሳውን ያስቀሩልን ፕሮፌሰር አሥራት ወልደየስ ነበሩ ሲሉ ገልፀዋል።</p>

<p>በሱቅ በደረቴነት ሥራና በተለያዩ የጎዳና ላይ ንግድ ሥራ ስንሰማራ መንግሥት ንብረታችንን እየነጠቀን በልመና እንድንተዳደር ተገደን ይህንንም ዕድል ቆጥረን እንዳንኖር ተለቅመን ለጅብ መጣላችን ግፍ የተሞላበት አረመኔያዊ ድርጊት በመሆኑ ዜግነታችንን መንግስት የማይፈልገው ከሆነ ከሀገር ውጭ የምንወጣበትን መንገድ ይፈልግልን በማለት ጠይቀዋል።</p>

<p>በሌላ በኩልም እንደ ጎዳና ተዳዳሪዎቹ ገለፃ ከሆነ በታፈሱበት ዕለትበአንድ የተሳቢ ተሽከርካሪ ላይ ወደ 350 የሚደርሱ የጎዳና ተዳዳሪዎች የተጫኑ ሲሆን ከዝዋይ ከጎጃምና ከተለያዩ ቦታዎች በዘጠኝ ተመሳሳይ ተሽከርካሪዎች ሌሊቱን ሙሉ በማጓጓዝ ከ4 ሺህ በላይ የጎዳና ተዳዳሪዎችበሸኖ ጫካ ውስጥ መበተናቸውን አያይዘው ገልፀዋል።</p>

<p>ስለጉዳዩ ፖሊስ ያውቅ እንደሆነ ለማጣራት አዲስ አበባ ፖሊስ ኮሚሽንበተደጋጋሚ ያደረግነው ሙከራ የሥራ ኃላፊዎቹ ስብሰባ ላይ በመሆናቸው ምክንያት ሊሳካ አልቻለም።</p>


<p class="align-center"><a href="/Gazettas/ZePress/info/ZePress.sera.html">ከዘፕሬስ ሰኔ 12 ቀን 1994</a></p>

</body>
</html>	














