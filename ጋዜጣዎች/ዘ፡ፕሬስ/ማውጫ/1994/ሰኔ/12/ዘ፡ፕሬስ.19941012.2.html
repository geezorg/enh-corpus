<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ለኢትዮጵያ የጦር መሣሪያ እየደለለ ሲያሻሽጥ የነበረ ግለሰብ ተያዘ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ለኢትዮጵያ የጦር መሣሪያ እየደለለ ሲያሻሽጥ የነበረ ግለሰብ ተያዘ</h1>


<p>ከዓለም አቀፍ የጦር መሣሪያ አምራች አገሮች ጋር የጠበቀ ግንኙነት የነበረው እና ለኢትዮጵያ እና ለኤርትራ የጦር መሣሪያ በመደለል ሲያሻሽጥ የነበረ ቡልጋሪያዊ ጀርመን ውስጥ በቁጥጥር ስር ዋለ።</p>

<p>ይህው ኤርዜናል የተባለ ቡልጋሪያዊ በተለይ የጦር መሣሪያ እንዳይሸጥላቸው ማዕቀብ ተጥሎባቸው ለነበረው ለኤርትራ እና ለኢትዮጵያ እንዲሁም ለሶማሊያ እና ለኮንጎም ቅድሚያ ተፈላጊውን የጦር መሣሪያ በሕገ ወጥመንገድ ያቀርብ እንደነበር መረጋገጡን የጀርመን ፖሊስ አስታውቋል።</p>

<p>ፖሊስ እንዳለው ከሆነ ይኸው ግለሰብ የዛሬ ሦስት ዓመት 2 ነጥብ 6 ሚሊዮን የካላሺኒኮቭ ጥይት ከቡልጋሪያ ገዝቶ ወደ ኤርትራ ማሸጋገሩን ደርሶበታል።</p>

<p>ይህ ግለሰብ በኋላ ይፋ ሆኖ ከወጣበት የምርመራ ውጤት እንደተነበበው ለመንግሥት፣ ለሽፍቶች፣ ለሽብር ፈጣሪዎች እና ለቅጥረኛ ወታደሮች የተፈለገውን ሁሉ ከሽጉጥ እስከ መትረየስ፣ ከእጅ ቦንብ እስከተወርዋሪ ሮኬቶች በተባለው ቀንና ሰዓት ወደ ተፈለገው ቦታ በቀላሉ የሚያቀርብ እንደነበር የጀርመን ድምፅ ሬዲዮ ዘግቧል።</p>

<p>የጀርመን ፖሊሶች የግለሰቡን ድርጊት ከነቁበት ረዘም ያለ ጊዜ ቢሆናቸውም ሲከታተሉት ቆይተው ሰሞኑን በቁጥጥር ስር አውለውታል።</p>

<p>ይኸው የፈለገውን ዓይነት መሣሪያ በተፈለገው መጠን የማቅረብ ችሎታ ተግባሩን የሚያከናውነው ብቻውን ሣይሆን ከጀርባው በርካታ የጦር መሣሪያ አምራች ሀገሮች እንዳሉበት የታወቀ ጉዳይ እንደሆነ ፖሊስ ገልጿል።</p>

<p>ለዚህም በአሁኑ ወቅት የጦርነት አዙሪት ውስጥ ገብተው ለመውጣት ያልቻሉት አገሮች መጠቀሚያ እንደሆኑም የተዘገበ ሲሆን በዚህም መሠረት 20 ሺህ የካላሺኒኮቭ ከነሙሉ ጥይቱ ለአፍጋኒስታን፣ 20 ሺህ የእጅ ቦምብ ለፓኪስታን፣ እሣት እና ሮኬት የሚተፉ መሣሪያዎችን ለሺሪላንካ 60 ሚሊዮን ጥይት ለኢትዮጵያ እንደዚሁም የተለያዩ የጦር መሣሪያዎችን ለጊኒ እና ለኮንጎ ለማቀበል ዕቅድ እንደነበረው ፖሊሶች አረጋግጠዋል።</p>

<p>ፖሊሶቹ ተጠርጣሪውን ግለሰብ በቁጥጥር ሥር ካዋሉ በኋላ በምርመራ ሥር ካዋሉ በኋላ በምርመራ ሥራው ግብፅ፣ እንግሊዝ፣ ቤልጅየም፣ ቡልጋሪያ እና ዩናይትድ ስቴትስ እንዲሁም ቆጵሮስ እንደሚተባበሩ ማረጋገጫ ሰጥተዋል።</p>


<p class="align-center"><a href="/Gazettas/ZePress/info/ZePress.sera.html">ከዘፕሬስ ሰኔ 12 ቀን 1994</a></p>

</body>
</html>	














