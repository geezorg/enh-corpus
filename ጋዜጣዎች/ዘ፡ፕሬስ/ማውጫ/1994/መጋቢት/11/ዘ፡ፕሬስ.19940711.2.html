<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ልደታ ቤተክርስቲያን በፖሊስ ተከብባ ዋለች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ልደታ ቤተክርስቲያን በፖሊስ ተከብባ ዋለች</h1>


<p>በኢትዮጵያ ኦርቶዶክስ ተዋህዶ ቤተከርስቲያን የማኅደረ ስብሃት ቅድስት ልደታ ለማርያምና የደብረ መድኅኒ መድያኔዓለም ቤተክርስቲያን እና በአዲስ አበባ ሀገረ ስብከት መካከል የተፈጠረው ውዝግብ ፍርድ ቤት ሲታይ ቆይቶ ያገኘውን ውሳኔ ለማስፈፀም ችግር አጋጥሟል። የፍርድ ውሳኔውን በመቃወም በርካታ ምዕመናን፤ ካህናት፣ ዲያቆናት፣ ከትላንት በስቲያ ከሌሊቱ ሰባት ሰዓት ጀምሮ በቤተክርስቲያኑ ቅጥር ግቢ ውስጥ በመሰብሰብ እስከ ትላናትና ድረስ ሲፀልዩ እና ሲዘምሩ ውለዋል። ፖሊሲም የቤተክርሲትያኑን ዙሪያ እና ሲቪል የለበሱ ደግሞ በቅጥር ግቢ ውስጥ ታይተዋል። ሕትመት እስከገባንበት ሰዓት ድረስ ግን የተፈፀመ ነገር አልነበረም።</p>

<p>በቤተከርስቲያኗ በሀገር ሰብከቱ መካከል ውዝግብ የተነሳው የቤተክርስቲያኗ አስተዳዳሪ የነበሩት መላከ ስብሃት የማነ ብርሃን ስዩም ወደ ሌላ ቦታ እንዲዛወሩ ከቅዱስ ሲኖዶሱ የተላለፈውን ትዕዛዝ አልቀበልም በማለታቸው ምክንያት መሆኑን በሀገረስብከቱ በኩል ሲገልፅ ቆይቷል። በልደታ ቤተክርስቲያን በኩል ሙስና፣ የአስተዳደር በደል እና ዘረፋ በኦርቶዶክስ ቤተክርስቲያን መስፋፋቱን በመጥቀስ በአቡነ ጳውሎስን ፓትሪያርክነት ዘመን የተፈፀመ በመሆኑ ፓትሪያርኩን ማውገዛቸው ይታወሳል።</p>

<p>ሆኖም የፌዴራሉ የመጀመሪያ ደረጃ ፍርድ ቤት የፍርድ ባለመብት ለሆነው ለአዲስ አበባ ሀገረ ስብከት፤ የፍርድ ባለዕዳዎች መልአከ ስብሃት የማነብርሃን ስዩም የደብሩ አስተዳደሪ እና አቶ ወንድሙ አዝመራ ምክትል አስተዳዳሪ ያስረክቡ ሲል ውሣኔ አሳልፏል። ሆኖም አሁንም በምዕመናንና በሰንበት ት/ቤት ወጣቶች፣ እንዲሁም በካህናት ዘንድ ተቀባይነት ባለማግኘቱ በአካባቢው ውጥረት ነግሷል።</p>


<p class="align-center"><a href="/Gazettas/ZePress/info/ZePress.sera.html">ከዘፕሬስ መጋቢት 11 ቀን 1994</a></p>

</body>
</html>	














