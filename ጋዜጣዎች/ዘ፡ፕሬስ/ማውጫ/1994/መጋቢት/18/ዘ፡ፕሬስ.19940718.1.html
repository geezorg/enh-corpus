<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"ጣይቱ ሆቴል ቅርስ አይደለም ያሉት አለቆቼ ናቸው" አቶ አሰፋ አብርሃ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">"ጣይቱ ሆቴል ቅርስ አይደለም ያሉት አለቆቼ ናቸው" አቶ አሰፋ አብርሃ</h1>


<p>አቃቤ ሕግ ለፍርድ ቤቱ የእውነታ ምስል ሊሠጡ የሚችሉትን በርካታ ሰነዶች በመደበቅ ነገር ግን ለክፋት ዓላማ የሚያግዘውን ቁንፅል ክፍል ብቻ በመምዘዝ ምንም ወንጀል ያልሠራነውን ንፁሃን ዜጎች በእስር እንድንገላታ እያደረገ ነው ሲሉ አቶ አሠፋ አብርሃ አመለከቱ።</p>

<p>መጋቢት 10/94 ዓ.ም መሠማት ተጀምሮ በሰዓት እጥረት ምክንያት ተቋርጦ የነበረውን የመከላከያ የፅሁፍ መግለጫ ሁለተኛ ክፍል ለፌዴራሉ ጠቅላይ ፍርድ ቤት ያሰሙት አቶ አሠፋ አቃቤ ሕግ ቁንፅል ስነዶችን በመምዘዝ መግለጫው እንዲዛባ ያደረገው ከችሎታ ማነስ ሳይሆን ሆን ብሎ የፍርድ ቤቱንና የህዝቡን አመለካከት በመመረዝ ስዕሉን ለመለወጥ ነው ብለዋል።</p>

<p>የኢትዮጵያ ንግድ ባንክ ለ600 መኪና መግዣ 600 ሚሊዮን ብር ወጪ በማድረግ ለበርካታ ባለንብረቶች ብድር መስጠቱ እየታወቀ የምፍአም ትሬዲንግ ለ6 መኪናዎቹ መግዣ ብድር ያገኘው አቶ አሠፋ ባንኩ ላይ ተፅዕኖ ስላደረጉ ነው መባሉ አሳዛኝ ነው ብለዋል። ይህንኑ የብድር አፈፃፀም የመሩት አቶ ተፈራ ዋልዋ ናቸው ያሉት 1ኛው ተከሳሽ በብድር ውልና በመያዣ ውል መሠረት ከባንክ መበደር ወንጀል አይደለም ብለዋል።</p>

<p>በ1986 ዓ.ም ውጭ ሀገር ነበርኩ፤ የሚኒስቴር ማዕረግ ተሹሜ ሥራ የጀመርኩትም ህዳር 1988 ነው ያሉት አቶ አሠፋ አቃቤ ሕግ በ1986 ዓ.ም ሰዎች የቢራ አከፋፋይ ሆነው እንዲጠቀሙ ሥልጣኑ አላግባብ ተጠቅሟል ብሎ የከሠሠኝ በወቅቱ ሀገር ውስጥ አለመኖሬን ሳያውቅ ቀርቶ ሳይሆን ሆን ብሎ ለማጉላላት ነው ብለዋል።</p>

<p>በእነሱ ክስ ላይ ለመመስከር ከቀረቡት 56 የሰው ምስክሮች መካከል ብዙዎቹ በህይወት የሌሉና ወደ ውጭ የወጡ መሆናቸውን አቃቤ ሕግ ቢያውቅም "የጣይቱ ሆቴል ቅርስ ነው ሆቴል?" የሚል ክርክር በተነሳበት ወቅት አለቆቼ ሆቴል ስለሆነ ሽጥ ነው ያሉኝ ያሉት አቶ አሠፋ ሆቴሉ ውስጥ የነበሩትን ሥዕሎች ጠብቆ ለመያዝ የኢትዮጵያ ቅርስ ማህበር ቢጠይቅም አለቆቼ የኢትዮጵያን ቅርስ ኤንጂኦ አያስተዳድረውም ሲሉ መልሰዋል ብለዋል።</p>

<p>አቃቤ ሕግ በኔ ላይ ያደረገው እንቅስቃሴ የፍትህን ዓላማ የሚፃረር ነው ያሉት አቶ አሠፋ ባልተሟላ ክስ ላይ የመከላከያ ማስረጃ መግለጫ ባቀርብ መብቴ እንደሚጎዳና የክሱ ሁኔታ እንዳይፋጠን ማድረግ ነው ብለዋል።</p>

<p>ከፕራይቬታይዜሽን ኤጀንሲ፣ ከንግድ ባንክ፣ ከአይ.ኤም.ኤፍና ከዓለም ባንክ የጠየኩት ሠነድም ስላልደረሰኝ የመከላከያ ማስረጃ መግለጫ ማቅረብ ይከብደኛል ብለዋል።</p>


<p class="align-center"><a href="/Gazettas/ZePress/info/ZePress.sera.html">ከዘፕሬስ መጋቢት 18 ቀን 1994</a></p>

</body>
</html>	














