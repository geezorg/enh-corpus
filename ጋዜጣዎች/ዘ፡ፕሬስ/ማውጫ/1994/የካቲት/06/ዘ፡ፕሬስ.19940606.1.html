<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የገቢዎች ቦርድ ሚኒስትር ጉምሩክን ወነጀሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የገቢዎች ቦርድ ሚኒስትር ጉምሩክን ወነጀሉ</h1>


<p>የኢትዮጵያ ጉምሩክ ባለሥልጣን ህገ ወጥ ንግድን መቆጣጠር ባለመቻሉ የኮንትሮባንድ ንግድ ከመቀነስ ይልቅ እየባሰበት መምጣቱንና በአንዳንድ ክልሎችም እንደህጋዊ ንግድ መታየት መጀመሩን የገቢዎች ሚኒስትሩ መግለፃቸው ተዘገበ።</p>

<p>የኢህአዴግ ልሣን የሆነው አብዮታዊ ዴሞክራሲ ጋዜጣ ከሚኒስትሩ አቶ ጌታቸው በላይ ጋር ቃለ ምልልስ ማድረጉን በገለፀበት - ዜና ሚኒስትሩ በጉምሩክ አገልግሎት የመስጠት ተልዕኮ ዙሪያ አሁንም በርካታ ተገልጋይ ጊዜን፣ ጉልበትንና የገንዘብ ወጪን በሚጠይቅ ሁኔታ እንደሚጉላላ፣ ፍትሀዊ ያልሆነ የዋጋ አተማመን እንደሚታይና ዕቃዎችም እንደሚጠፉ በመግለፅ ችግሮቹን ለመፍታት መንግሥት እርምጃ ለመውሰድ ተዘጋጅቷል ማለታቸውን ዘግቧል።</p>

<p>ጋዜጣው አያይዞም ሚኒስትሩ የኮንትሮባንድ ንግድን ለመቆጣጠር ከክልሎች፣ በልዩ ልዩ መሥሪያ ቤቶችና የኅበረተሰብ ክፍሎች ጋር ተባብሮ መሥራት የሚጠበቅበት ቢሆንም በርካታ የጉምሩክ ሠራተኞችና ፖሊሶች የኮንትሮባንድ ንግድ ተባባሪ በመሆን ህገ ወጥ ድርጊትን አደፋፍረዋል በማለት ወቀሳ ሰንዝረዋል ብሏል።</p>

<p>በጉምሩክ ውስጥ የአመለካከት፣ የሙያ ብቃትና የአወቃቀር ከፍተኛ ችግር መኖሩን የጠቆሙት ሚኒስትሩ ለችግሮቹ መባባስ ከማኔጅመንቱ ድክመት በተጨማሪ አብዛኛው ሠራተኛ የተጣለበትን ኃላፊነት በብቃትና በታማኝነት ለመወጣት የአመለካከት ችግር በመኖሩ መሆኑን ገልፀዋል ያለው ጋዜጣው በርካታ የጉምሩክ ጣቢያዎችም የመንግስትን መመሪያ እንዳሻቸው የሚተረጉሙበትና በዘፈቀደ የራሳቸውን አሠራር ተግባራዊ የሚያደርጉበት ሁኔታ መኖሩን አብራርተዋል ብሏል።</p>

<p>ይሁን እንጂ በ1947 ዓ.ም በወጣ አዋጅ እስከ 1989 ዓ.ም ድረስ ሲመራ የቆየውን የኢትዮጵያ ጉምሩክ ባለስልጣን በጥናት ላይ በመመሥረት እንደገና የማዋቀርና አሠራሩን የማሻሻል ሥራዎች መካሄዳቸውን ያስታወሱት ሚኒስትሩ ከፍተኛ ለውጥና መሻሻል መታየቱን መጥቀሳቸውንም ጋዜጣው አስታውቋል።</p>


<p class="align-center"><a href="/Gazettas/ZePress/info/ZePress.sera.html">ከዘፕሬስ የካቲት 6 ቀን 1994</a></p>

</body>
</html>	














