<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ቤተ-እሥራኤላውያኑ በኢየሩሳሌም ሠላማዊ ሠልፍ አደረጉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ቤተ-እሥራኤላውያኑ በኢየሩሳሌም ሠላማዊ ሠልፍ አደረጉ</h1>


<p>በኢትዮጵያ ይኖሩ የነበሩና የአይሁድ ዝርያነታቸው ተቆጥሮ "ፈላሽ ሙራ" የተባሉ ኢትዮጵያዊያን አይሁዶች በኢትዮጵያ የቀሩ ዘመዶቻችን ይምጡልን ሲሉ በኢየሩሳሌም ሠላማዊ ሠልፍ አደረጉ።</p>

<p>ነሐሴ 6 ቀን 1994 ዓ.ም በጠቅላይ ሚኒስትር አሪየል ሻሮን ቢሮ ፊት ለፊት ሠላማዊ ሠልፍ ያደረጉት ቤተ-እሥራኤላውያን ከኢትዮጵያ በተለያየ ጊዜ ወደ እስራኤል የተወሰዱ ናቸው።</p>

<p>ቤተ-እሥራኤላውያኑ ሰሞኑን በኢየሩሳሌም ባካሄዱት ሠላማዊ ሠልፍ መምጣት ይገባቸው የነበሩና ኢትዮጵያ ውስጥ ካለፉት ጥቂት ዓመታት ወዲህ ሳይመጡ የቀሩት ዘመዶቻቸው ባለመምጣታቸው ቅር የተሰኙ መሆናቸውን በመግለጥ የእስራኤል መንግሥት ዘመዶቻቸውን እንዲያመጡላቸው ጠይቀዋል።</p>

<p>በዚሁ ሠላማዊ ሠልፍ ላይ ሠልፈኞቹ "ስደተኞቹን እንዲመጡ የሚያደርገው የማምጣት ሥርዓት አሁን ይጀመር፣ መድልኦ ያብቃ፣ ቤተሰቦቻችን እስከመቼ ተለይተውን ይቀራሉ" የሚሉ መፈክሮችን አንግበው እንደነበሩም ተገልጿል።</p>

<p>የእስራኤል መንግሥት የሀገር ውስጥ ጉዳይ ሚኒስቴር እና የውጭ ጉዳይ ሚኒስቴር ከኢትዮጵያ ለመሰደድ የሚፈልጉት ሰዎች የአይሁድ ግንኙነት የሌላቸው ኢትዮጵያዊያን ናቸው እንጂ አይሁዶች አይደሉም የሚል አመለካከትን ከያዙ ውለው ያደሩ ሲሆን እነዚህ በፈላሽነት ስም ወደእስራኤል መምጣት የሚፈልጉ ኢትዮጵያዊያን የተሻለ ኑሮን ለመኖር በመፈለጋቸው ነውይላሉ ሲል ዘገባው አስረድቷል።</p>

<p>ይህ ሆኖ ሣለ መንግሥት የያዘው አመለካከት አግባብ አይደለም የሚሉት ኢትዮጵያዊያን ፈላሻ ሙራዎች የዘመዶቻቸውን ፎቶግራፍ በመያዝ ሠላማዊ ሠልፍ ያደረጉ ሲሆን በሠላማዊ ሠልፉ ላይ 3 ሺህ የሚደርሱ ኢትዮጵያዊያን ፈላሻዎች መሣተፋቸውና ከፖሊስ ጋርም ተጋጭተው እንደነበር ዜናው አመልክቷል።</p>

<p>በብዙ ሺህ የሚቆጠሩ ኢትዮጵያዊያን አይሁዶች እስራኤል ባካሄዳቻቸው ወደ ሀገር የመመለስ ዘመቻዎች ከወታደራዊው የኢትዮጵያ መንግሥት ጊዜ ጀምሮ ወደ እስራኤል የተጓጓዙ መሆናቸው ይታወሳል።</p>


<p class="align-center"><a href="/Gazettas/ZePress/info/ZePress.sera.html">ከዘፕሬስ ነሐሴ 8 ቀን 1994</a></p>

</body>
</html>	














