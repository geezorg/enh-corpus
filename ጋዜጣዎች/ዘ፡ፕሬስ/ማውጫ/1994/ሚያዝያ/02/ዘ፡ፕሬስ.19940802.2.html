<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"በስደተኞች ኮሚሽነር የተላለፈው ውሳኔ እውነተኛ መረጃን ያላገናዘበ ነው"</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">"በስደተኞች ኮሚሽነር የተላለፈው ውሳኔ እውነተኛ መረጃን ያላገናዘበ ነው"</h1>


<p>ሱዳን ውስጥ በሚገኙት የኢትዮጵያ ስደተኞች ላይ የተወሰነው እርምጃ ሚዛናዊ ያልሆነና በተሳሳተ ግምት ላይ የተመሠረተ ነው ሲል የኢትዮጵያ ስደተኞች አቤቱታ አቅራቢ ኮሚቴ አስታወቀ።</p>

<p>የአቤቱታው አቅራቢ ኮሚቴ ለተመድ የስደተኞች ጉዳዮች ከፍተኛ ኮሚሽነር በፃፈው ደብዳቤ እንዳመለከተው በኮሚሽኑ ጽ/ቤት የተወሰደው እርምጃ በቁንፅል መረጃ ላይ ከፍተኛ ተፅዕኖ ፈጥሯል። መግለጫው እንዳተተው በሀሰት መረጃ ላይ የተደገፈው የጽ/ቤቱ ውሳኔ ሁሉም ስደተኞች ሀገራቸውን ጥለው የወጡት በቀድሞው ፕሬዚዳንት መንግሥቱ ኃ/ማርያም መጥፎ አመራር ነው ብሎ ማሠብ በእጅጉ ስህተት ውስጥ የገባ ነው ብሎታል። በመሆኑም ውሳኔው ኢህአዴግ ወደ ኢትዮጵያ እንደገባ በርካታዎቹ መውጣታቸውን ግምት ውስጥ ያላስገባ ነው ብሎታል።</p>

<p>ውሳኔውን ያስተላለፈው አካል ስደተኞች የሆንበትን ምክንያት በግልፅ ያለማወቁ ብቻ ሳይሆን የዓለም አቀፉን የሰብዓዊ መብት ድንጋጌ አንቀጽ 14(1)፣ በ1951 የፀደቀውን የጄኔቫ ስምምነት እንዲሁም በ1967 የወጣውን የተመድ ፕሮቶኮልን የሚቃረን ነው ተብሏል። እ.ኤ.አ ከ1991 ጀምሮ ወደ ሱዳን የገቡትን ስደተኞች እንዲወጡ መወሰን የኢህአዴግ መንግሥትን ከጥፋተኝነት ነፃ ነው ብሎ እንደመፍረድ የሚያሳይ መሆኑ ተመልክቷል።</p>

<p>ውሳኔው የተላለፈው ሆን ተብሎ ቢሆንም ለመቀበል እንቸገራለን ያሉት አቤቱታ አቅራቢዎች የተባበሩት መንግሥታት የስደተኞች ጉዳዮች ከፍተኛ ኮሚሽነር ያለንን ተጨባጭ መረጃ ግምት ውስጥ በማስገባት ምርመራ ማድረግ አለበት በማለት ጥያቄ አቅርበዋል። ለረጅም ጊዜ የህክምና አገልግሎት፣ የምግብ አቅርቦት፣ የጉዞ መረጃዎች፣ በኮንትራት የመቀጠር፣ መታወቂያ የማሳደስ መብታችን ተገፎ ቆይቷል ያሉት አቤቱታ አቅራቢዎች ይህን ከዓለም አቀፍ የሰብዓዊ መብት ህግ አንቀጽ 14(1) እንዲሁም ከስደተኞች ኮሚሽን ህግ አንቀጽ 26፣27 እና 28 የሚጋጭ ነው ብለዋል።</p>


<p class="align-center"><a href="/Gazettas/ZePress/info/ZePress.sera.html">ከዘፕሬስ ሚያዚያ 2 ቀን 1994</a></p>

</body>
</html>	














