<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ለሽያጭ የሚቀርቡ የልማት ድርጅቶችን ይፋ ሆኑ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ለሽያጭ የሚቀርቡ የልማት ድርጅቶችን ይፋ ሆኑ</h1>


<p>የኢትዮጵያ ፕራይቬታይዜሽን ኤጀንሲ ባለፈው ሣምንት የመንግሥት የልማት ተቋማትን ለሽያጭ አቀረበ። ኤጀንሲው ለሽያጭ ያቀረባቸው የልማት ድርጅቶች ውስጥ አምስት የቆዳ ፋብሪካዎች፣ ሶስት የልማት ፋብሪካዎች፣ የሚገኙበት ሲሆን የተቀሩት ደግሞ የግንባታ ቁሳቁስ፣ ፕላስቲክ እና ጫማ ማምረቻዎች ናቸው።</p>

<p>የአቃቂ መለዋወጫ እና የእጅ መሣሪያዎች ፋብሪካ፣ አዲስ የብሎኬት እና ሸክላ ፋብሪካ፣ ኢትዮ ፕላስቲክ ፋብሪካ፣ አዲስ አበባ ቆዳ ፋብሪካ እና ጥቁር አባይ ቆዳ ፋብሪካ በሙሉ ወይም በከፊል መግዛት የሚፈልጉ ተጫራቾች የሚገዘቡትን ዋጋ እንዲያቀርቡ ኤጀንሲው ጋብዟል። ቀደም ሲል መሥሪያ ቤቱ አዲስ አበባ እና ጥቁር አባይ ቆዳ ፋብሪካዎችን ከቢር ለተባለው የሼክ መሐመድ አላሙዲ ኩባንያ ሸጦ የነበረ ቢሆንም ሁለቱ ወገኖች ኦዲት ጉዳይ ላይ ባለመስማማታቸው ጨረታውን ሰርዞታል። ሼክ አላሙዲ ሁለቱን ፋብሪካዎች ሙሉ በሙሉ ለመግዛት ስድስት ነጥብ ሦስት ሚሊዮን ዶላር ዋጋ ሰጥተው ነበር። ኢትዮጵያ ቆዳ ፋብሪካ፣ ኮምቦልቻ እና ሞጆ ቆዳ ፋብሪካዎችም ለሽያጭ ቀርበዋል። ከልብስ ፋብሪካዎች መካከል አዲስ፣ አቃቂ እና ጉለሌ የልብስ ፋብሪካዎች እንዲሁም የቤት ሥራ ድርጅት፣ የቅመም ማምረቻ ድርጅት እና ቆቃ የወተት ላም እርባት ለሽያጭ ከቀረቡት ድርጅቶች መካከል የሚገኙበት ሲሆን የኮንስትራክሽን ኩባንያው ግን የተፈቀደው ለአገር ውስጥ ባለሀብቶች ብቻ ነው። ከኤጀንሲው የመረጃ ክፍል ያገኘነው መረጃ እንደሚያመለክተው ተጫራቾች መጫረት የሚችሉት ቢያንስ ለ51 በመቶ የባለቤትነት ድርሻ ነው። በተጨማሪም ተጫራቾች ድርጅቶቹን እንዴት እንደሚመሩ የሚያሳይ የሥራ ዕቅድ እንዲያቀርቡ ኤጀንሲው ጠይቋል። የመረጃ ክፍሉ የጨረታ ማስገቢያው ቀነ ገደብ ሀምሌ 16/1994 እንደሚሆን እና ጨረታው በማግስቱ እንደሚከፈት አስታውቋል።</p>


<p class="align-center"><a href="/Gazettas/ZePress/info/ZePress.sera.html">ከዘፕሬስ ሚያዚያ 2 ቀን 1994</a></p>

</body>
</html>	














