<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አቶ በረከት ህግ የማያከብሩ ጋዜጠኞችን ከማሰር ውጭ አማራጭ የለም አሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">አቶ በረከት ህግ የማያከብሩ ጋዜጠኞችን ከማሰር ውጭ አማራጭ የለም አሉ</h1>


<p>የማስታወቂያ ሚኒስትር አቶ በረከት ጋዜጠኞች ስለሚታሰሩበት ሁኔታ እና ስለመረጃ የማግኘት ነፃነት ከቢቢሲ ለቀረበላቸው ጥያቄ "ከማሰር ውጭ ምን ማድረግ ነበረብን? በነፃ መልቀቅ ነበረብን ወይ?" ሲሉ መለሱ።</p>

<p>ኢትዮጵያ ከኤርትራ ጋር በነበራት ጦርነት ወቅት ጋዜጠኞች ወደ ግንባር እንዳይጠጉ የተከለከለው አገሪቱ ወረራን በመከላከል ላይ በነበረችበት ወቅት በመሆኑ እና መረጃዎች ለጠላት እንዳይሾልኩ ከማሰብ አንፃር እንደነበር አቶ በረከት ተናግረዋል።</p>

<p>በማንኛውም ወቅት መረጃ መስጠት ነበረብን ያሉት አቶ በረከት ነገር ግን ጦርነቱ የተዘጋጀንበት ስላልነበረ በወቅቱ ወረራ ሲፈፀምብን ክፉኛደንግጠን ነበር። ምክንያቱም ድንገታዊ እና ዝግጅት ያላደረግንበት ነበር በማለት አስረድተዋል።</p>

<p>ኢትዮጵያ የፕሬስ ጠላት ተብላ ተፈርጃለች በዚህም ሳቢያ ከተቀረው ዓለም ተቆራርጣለች የሚለውን አባባል ይቀበላሉ ወይ ተብለው የተጠየቁት የማስታወቂያ ሚኒስትር ይህ የተባለበት ወቅት የደርግ ጊዜ ቢሆን ኖሮ እቀበለዋለሁ። ያኔ ኢትዮጵያ ከምስራቅ ካምፕ በቀር ከሌላው ተቆራርጣ ነበር፤ አዲሱ መንግስት ሥልጣን ከያዘ በኋላ ግን ማንኛውም አስተሳሰብ በነፃ እንዲሆን እየተደረገ ነው ብለዋል።</p>

<p>እርግጠኝ ሆኜ ለመናገር የምችለው 150 ጋዜጦች በየሣምንቱ በየቀኑ እና በሣምንት ሦስት ቀን በኢትዮጵያ ይታተማሉ ካሉ በኋላ ከእነዚህ ጋዜጦች ውስጥ በመንግስት የታገደ ጋዜጣ አንድም የለም ሲሉ ተናግረዋል።</p>

<p>ከአገር ውጪ ያሉ ድርጅቶች መንግስት በግሉ ዘርፍ ባሉ ጋዜጠኞች ላይ ጫና እንደሚፈጥር እና እንደሚያስር እየተከሰሰ ነው ተብለው የተጠየቁትሚኒስትሩ "ጋዜጠኛው ህግን ሲተላለፍ ምን እርምጃ ትወስዳለህ? መንግሥትስ ምን ማድረግ ነበረበት? ወንጀል ሲፈፀም ዝም ብሎ መመልከት ነበረበት? በነፃ መልቀቅስ ይገባዋል?" ሲሉ ጥያቄውን በጥያቄ መልሰውታል።</p>

<p>አስከትሎም የቢቢሲው ጋዜጠኛ "የሠሩት ምን ዓይነት ወንጀል ነው?"ላላቸው ሲመልሱ "ህዝብን ለአመፅ የሚያነሳሳ የፖለቲካ ፕሮፖጋንዳ በመንዛታቸው እና የህግን ድንበር በመተላለፋቸው ነው" በማለት የማስታወቂያ ሚኒስትር አቶ በረከት ስምኦን ተናግረዋል።</p>


<p class="align-center"><a href="/Gazettas/ZePress/info/ZePress.sera.html">ከዘፕሬስ ሚያዝያ 30 ቀን 1994</a></p>

</body>
</html>	














