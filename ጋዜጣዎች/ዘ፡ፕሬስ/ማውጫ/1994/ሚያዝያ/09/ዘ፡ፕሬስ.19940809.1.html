<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢዴፓ የተቃውሞ ሰልፍ ጥሪ አቀረበ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢዴፓ የተቃውሞ ሰልፍ ጥሪ አቀረበ</h1>


<p>ኢትዮጵያውያን ዴሞክራሲያዊ ፓርቲ (ኢዴፓ) የባህር በር ጥያቄ ያላካተተውንና ኢትዮጵያ በአባይ ውሃም የመጠቀም መብቷን አደጋ ላይ እንዲወድቅ ያደረገውን ፍርድ አስመልክቶ ለሚያዚያ 20 ቀን 1994 ዓ.ም በመስቀል አደባባይ የተቃውሞ ሰልፍ ጥሪ አቀረቡ።</p>

<p>ኢዴፓ ትላንት ባወጣው መግለጫ እንዳመለከተው የአልጀርሱ የድንበር ማካለል ስምምነት በወያኔ/ኢህአዴግ ከመፈረሙ በፊት ጀምሮ በድንበር ማካለሉ ስምምነት ላይ የኢትዮጵያ የባህር ባለቤትነት መብት ጥያቄ እንዲካተት ብርቱ ትግል ሲያደርግ ቆይቷል ብሏል።" የአልጀርሱ ስምምነት ረቂቅ እንዲፀድቅ ለሀገሪቱ ፓርላማ በቀረበበት ወቅት ኢዴፓ በተወካዮቹአማካኝነት ስምምነቱ በቅኝ ግዛት ውሎች መሠረት መደረጉን በመቃወም በዕለቱ የፓርላማ ቃለ ጉባኤ ተቃውሞው እንዲመዘገብ አድርጓል። በገዢውፓርቲ አባላት የተሞላው ፓርላማ የኢትዮጵያን ብሔራዊ ጥቅም ለሌላ አሳልፎ የመስጠት መብትና ውክልና የሌለው መሆኑና ይህንንም መፈፀምም ወደ ፊት በታሪክና በትውልድ እንደሚያስጠይቅ ረስቶ የአልጀርሱን ስምምነት አፅድቋል።</p>

<p>ከዚያም በኋላ ገዢው ፓርቲ ከጥፋት ጉዞው ተገትቶ ለኢትዮጵያ ሕዝብ ጥቅምና ፍላጎት ተገዢ እንዲሆን ኢዴፓ ከፍተኛ ጥረት አድርጓል።</p>

<p>ኢዴፓ አያይዞም ኢህአዴግ በብዙ እጅ በተንፀባረቀበት ፕሮፖጋንዳውምያለምንም ሃፍረት እነ ኢዴፓና ነፃው ፕሬስ የሻዕቢያ አጋሮች እንደሆኑ፣ የአልጀርሱ ስምምነት እነ ኢዴፓ በፓርላማ ውስጥ ተስማምተው እንደፈረሙ አድርጎ በሕዝብ ፊት ለመዋሸት ሲደፍር ታይቷል።ከዚህም አልፎ ከ23 በላይ የኢዴፓ አባላት ያለምንም ፍርድ ቤት ትዕዛዝ ከየመኖሪያ ቤታቸውና ከየሥራ ቦታችው እየወሰደ በማሰር "ከእንግዲህ ስለባህር በር ጥያቄ ብታነሱ ግምባራችሁ ለጥይት መሆኑን እንድታውቁት" በማለት ለማስፈራራትሞክሯል ሲል ከሷል።</p>

<p>"በእኛ እምነት የኢትዮጵያና የኤርትራ ድንበር በቅኝ ግዛት ውሎች መሠረት መወሰኑ ይፋ የሆነበት ሚያዝያ 5 ቀን 1994 ዓ.ም ኢትዮጵያዊያን በመጥፎ የታሪክ አጋጣሚነቱ ስናወሳው የምኖርና ታላቁን ብሔራዊ ጥቅማችንን በህግ ሽፋን ያጣንበት የሐዘን ቀናችን ነው" ብሏል ኢዴፓ።</p>

<p>በኢዴፓ እምነት ዘላቂ መፍትሔና ሠላም ማግኘት የሚቻለው አንዱ ወገንአሸናፊ ሌላው ወገን ተሸናፊ፣ ወይም አንዱን ወገን ይበልጥ ተጠቃሚ ሌላውን ወገን ይበልጥ ተጎጂ በሚያደርግ ግልግል ሣይሆን በሁለቱም ወገኖች አሸናፊዎችና ተጠቃሚዎች የሚሆኑበት መፍትሔ ተግባራዊ በማድረግ ብቻ ነው። ለዚህም የኢትዮጵያ ህዝብ የባህር በር የማግኘት መብቱ የሚከበርበትንና የኤርትራም ሕዝብ የኢኮኖሚ ችግር የሚቃለልበትን ጣምራ መፍትሔመፈለግ የግድ አስፈላጊ መሆኑን መግለጫው ጠቁሟል።</p>


<p class="align-center"><a href="/Gazettas/ZePress/info/ZePress.sera.html">ከዘፕሬስ ሚያዚያ 9 ቀን 1994</a></p>

</body>
</html>	














