<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያ ማብራሪያ ልትጠይቅ ነው -ካርታም እየሠራች ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢትዮጵያ ማብራሪያ ልትጠይቅ ነው -ካርታም እየሠራች ነው</h1>


<p>ከሄጉ የድንበር ኮሚሽን ውሣኔ በኋላ የኢትዮጵያ ባለሥልጣናት ሥራ በዝቶባቸው መሰንበቱን ቅርበት ያላቸው ምንጮች ገለፁ።</p>

<p>በዚህ መሠረት በአልጀርስ ስምምነት ላይ እንደተቀመጠው የድንበር ማካለሉ ውሣኔ እንደጾረናና ዛላምበሳ በውል ያልተገለፀባቸውን ቦታዎች አስመልክቶ (ባድመን ጨምሮ) ኢትዮጵያ ኮሚሽኑን ማብራሪያ ለመጠየቅ በመዘጋጀት ላይ መሆኗ ታውቋል።</p>

<p>ሁለቱም መንግሥታት ውሣኔው ከተሰጠ በኋላ ባሉት ስድሣ ቀናት ውስጥ ማብራሪያ መጠየቅ የሚችሉ ሲሆን ከዚያ በኋላ ባሉት 45 ቀናት ውስጥ ኮሚሽኑ ማብራሪያውን መስጠት ይጠበቅበታል።</p>

<p>ማብራሪያው መጠየቅን አስመልክቶ በኤርትራ በኩል ስላለው አቋም ወይም ዝግጅት እስከአሁን የተሰማ ነገር የለም።</p>

<p>በሌላም በኩል የኢትዮጵያ መንግሥት የራሱን የካርታ ሥራ ባለሙያዎች ባድመ ድረስ ወስዶ ውሣኔውን በመንተራስ ካርታ እያሠራ መሆኑ ታውቋል። ሰሞኑንም ጋዜጠኞችን ወደ ሥፍራው ወስዶ ማስጎብኘቱ ይታወሳል።</p>

<p>ይህ በእንዲህ እንዳለም ኮሚሽኑ ውሣኔውን ያሳለፈው በዋናነት በአሜሪካዊያን፣ በተጠባባቂነት ደግሞ በሩሲያውያን የተሠሩ ካርታዎችን ተንተርሶ ሲሆን ውሣኔውን ያሳለፈው በአሜሪካው ካርታ ከሆነ ባድመና ስፋት ያለው አካባቢዋ ለኢትዮጵያ እንደተወሰነና በሩሲያውም ካርታ ቢሆን ወሰኑ ወደ ባድመ በጣም ይጠጋ እንጂ ለኢትዮጵያ ትሆናለች የሚል ግምት እንዳለ ከጉዳዩ ጋር ጠለቅ ያለ ግብብ ያላቸው አንዳንድ ባለሙያዎች ለዘፕሬስ ገልፀዋል።</p>

<p>በሌላ በኩል ደግሞ አንድ የሠላም አስከባሪው ኃይል (አንሚ) ከፍተኛ ባለሥልጣን ሰሞኑን ከአሥመራ በሰጡት መግለጫ "ሁለቱም መንግሥታት ምን እንደደረሳቸው በደንብ ያውቁታል፤ እነሱ ግራ አልተጋቡም" ሲሉ የተናገሩ ሲሆን ይህ አባባላቸው በተንታኞች ትርጓሜ አንደኛው ሆን ብሎ እያደናገረ ነው የሚል ሽታ እንዳለው ተገልጿል።</p>


<p class="align-center"><a href="/Gazettas/ZePress/info/ZePress.sera.html">ከዘፕሬስ ሚያዝያ 16 ቀን 1994</a></p>

</body>
</html>	














