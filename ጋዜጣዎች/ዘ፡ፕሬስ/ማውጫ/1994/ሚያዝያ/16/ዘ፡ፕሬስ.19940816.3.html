<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ባለሥልጣኑና ባለሃብቱ ዕሁድ ይዋጣላቸዋል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ባለሥልጣኑና ባለሃብቱ ዕሁድ ይዋጣላቸዋል</h1>


<p>በኢትዮጵያ ታሪክ ምናልባትም በአፍሪካ የመጀመሪያ የሆነው በባለሥልጣናትና ባለሀብቶች መካከል የእግር ኳስ ጨዋታ የመጪው እሁድ በአዲስ አበባ ስታዲየም እንደሚካሄድ የፕሮጀክቱ አስተባባሪ የሆነው አቶ ኤልያስ እንዳለ ከዘፕሬስ ጋር ባደረገው ቃለ ምልልስ ገለፀ።</p>

<p>የጨዋታው ዓላማ በዋናነት ስለ ኤች.አይ.ቪ ኤድስ ኅብረተሰቡ ያለውን ንቃተ ህሊና ማዳበር እንደሆነ የገለፀው ኤልያስ በተጨማሪም በኤድስ ወላጆቻቸውን ላጡ ህፃናት መርጃ የሚውል ገንዘብ ከማግኘትም ሁለተኛ ዓላማው እንደሆነ ተናግሯል። በዚህ ጨዋታም ሦስት መቶ ሺ ብር ይገኛል ተብሎ እንደሚጠበቅ ኤልያስ ገልጿል።</p>

<p>በሁለቱም ቡድኖች በኩል የሚስለፉ ተጨዋቾች ታዋቂነት በተለይ የህብረተሰቡን ቀልብ እንደሚስብና በጨዋታው ዕለትም በርካታ ተመልካች ወደ ስታዲየም እንደሚጎርፍ ይታመናል። ከባለሥልጣናት ወገን ጠቅላይ ሚኒስትር መለስን ጨምሮ በሚኒስቴርነት ማዕረግ የሚገኙ በርካታ ተጫዋቾች ማለትም፣ዶ/ር ሙላቱ ተሾመ፣ አቶ አሊ አብዶ፣ አቶ ሽፈራው ጃርሶ፣ አቶ መላኩ ጴጥሮስ፣ ዶ/ር ጴጥሮስ ኦላንጎ፣ ዶ/ር ተቀዳ አለሙ፣ ዶ/ር ደምሴ ታደሠ፣ አቶ ተስፋዬ ሶዳኖ፣ አቶ ኃይለመለኮት ተ/ጊዮርጊስ፣ አቶ አበበ፣ አቶ ውብሸት፣ አቶ ምህረተአብ ደበበ፣ አቶ አሠፋ በቀለ፣ አቶ ሰብስቤ ከበደ፣ አቶ ተሾመ ኃይሌ፣ ሌ/ኮ ምትኩ፣ አቶ አለማየሁ፣አሰልጣኝ አሠግድ ተስፋዬ የሚሳተፉ ሲሆን ከባለሀብቶቻችና ታዋቂ ሰዎች ወገንም ሼክ መሐመድ አልአሙዲን፣ አቶ ሮበርቶ ያኮና፣ ዶ/ር ፍሰሀ እሸቱ፣ አቶ ሙላቱ አስታጥቄ፣ አቶ ከበደ አስራት፣ አቶ ውብሸት ወርቃለማሁ፣ ሚ/ር ዲአልበርቶ፣ አቶ አብዱራዝቅ፣ አቶ አዋድ መሐመድ፣ አቶ ዳዊት አሰፋው፣ አቶ ቡሰሪ፣ አቶ ኤልያስ፣ አቶ ተስፋዬ ሽዊት፣ አቶ አብዲ እሸቴ ገበየሁ፣ አቶ ተስፋዬ ጃማይካ፣ አቶ አይናለም፣ አቶ አለማየሁ ኃይሌ፣ አቶ ታደሠ ተ/ፃድቅ፣ አቶ አብነት ገ/መስቀል፣ አቶ አለባቸው ተካ ይሳተፋሉ ተብሎ ይጠበቃል። </p>

<p>የተጠቀሱት ተጨዋቾች በተለይ ጠቅላይ ሚኒስትር መለስ፣ ሼክ መሐመድ አልአሙዲን፣ ወዘተ በእርግጥ ይገኛሉ ወይ ብለን ለኤልያስ ላቀረብንለት ጥያቄ ሼክ መሐመድ አልአሙዲን በግል ጂምናዝየም ልምምድ እያደረጉ እንደሆነና ለጨዋታውም እንደሚሰለፉ እንዳረጋገጡለት ገልጾ አቶ መለስ ግን "ሃሳቡን አንስቼ መንቀሳቀስ ከጀመርኩበት ጊዜ ጀምሮ ከሚያደርጉልኝ ድጋፍ አንፃር ይሰለፋሉ የሚል እምነት አለኝ፣ እስከጨዋታው ፍፃሜም እጠብቃቸዋለሁ" ብሏል።</p>


<p class="align-center"><a href="/Gazettas/ZePress/info/ZePress.sera.html">ከዘፕሬስ ሚያዝያ 16 ቀን 1994</a></p>

</body>
</html>	














