<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"ከኢህአዴግ ጋር መደራደር ፈፅሞ የማይታሰብ ነው" ኢዴፓ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">"ከኢህአዴግ ጋር መደራደር ፈፅሞ የማይታሰብ ነው" ኢዴፓ</h1>


<p>በደብዳቤ ቁጥር ኢዴፓ 801/94 ሐምሌ 9/1994 የኢዴፓ ሥራ አስፈጽሳሚ ኮሚቴ ከኢህአዴግ አጋር አብሮ ለመሥራት በሚስጢር እንደተስማማ የሚገልፀውን ደብዳቤ የፓርቲው ምክትል ሊቀመንበር ዶክተር ኃይሉ አርአያ አስቂኝ፣ አሳዛኝና ፓርቲውን ለማዳከም የተቀነባበረ የአፍራሽ ኃይሎች ሤራ ነው ሲሉ ኮንነው ከኢህአዴግ ጋር መደራደር ፈፅሞ የማይታሰብም ነው ሲሉ ገልፀዋል።</p>

<p>ዶክተር ኃይሉ በተለይ ለዘፕሬስ በሰጡት መግለጫ በፓርቲው ስም ተፃፈ የተባለው ደብዳቤ አድራሻ የሚያደርገው ፓርቲ የሌለና ያልተመሠረተ በዘመኑ የኮምፒውተር ቴክኖሎጂ በመታገዝ የተዘጋጀ የሀሰት ደብዳቤ ነው።</p>

<p>ከኢዴፓ እና ከገዢው የፖለቲካ መሠረታዊ ባህሪያት ስንነሳ ኢዴፓ በምንም ተዓምር ይሄን ደብዳቤ ለኢህአዴግ ለመፃፍ ሁኔታው አይፈቅድለትም ያሉት ዶክተር ኃይሉ በደብዳቤው ላይ የተጠቀሰው የፕሮቶኮል ቁጥር በኢዴፓ የ2 ዓመት ተኩል የሥራ ጊዜ ውስጥ እንኳ እዚያ ቁጥር ላይ እንዳልደረሰ የሚያስረዳ ነው ብለዋል።</p>

<p>ይህ ሤራ የተጠነሰሰው ፓርቲው እያደገና ተቀባይነት እያገኘ በመምጣቱ ባበሳጫቸው ኃይሎች ነው ያሉት ዶክተር ኃይሉ በዚህ ጉዳይም የገዢው ፓርቲ እጅ ሊኖርበት ይችላል ብለዋል።</p>

<p>በኢዴፓ ውስጥ ምንም ዓይነት መከፋፈል የሌለና አሁንም በድርጅቱ ላይየተቀነባበረው ተንኮል ፓርቲው ፈጽሞ የማይጎዳው እንደሆነ ጠቅሰው ደጋፊ አባላቶችም በፓርቲው ላይ ከፍተኛ እምነት እንዳላቸው ገልፀዋል።</p>

<p>ሪፖርተራችን ለዶክተር ኃይሉ አርአያ ኢዴፓ ዕድሉን ቢያገኝ ከገዢው ፓርቲ ጋር ለመደራደር ፍላጎት አለውን? ተብሎ ላቀረበላቸው ጥያቄ ሲመልሱ ብሔራዊ ዕርቅ እንዲኖር፣ ሀገራችን ከችግር የምትወጣበትን ሁኔታ በጋራ ለመነጋገርና በባህር በራችን ጉዳይ ላይ ገዢው ፓርቲ አቋሙን እንዲያስቀምጥ በተደጋጋሚ ደብዳቤ ብንፅፍም ምላሽ ለመስጠት ፈቃደኛ ሣይሆን ቀርቷል በማለት በተባለው የሀሰት ደብዳቤ መንፈስ ምንጊዜም ከኢህአዴግ ጋር ለመደራደር የማይታሰብ ነው በማለት ተናግረዋል።</p>

<p>እንደ ኢዴፓ ያለ ጠንካራ ፓርቲ መሃል ሰርገው የሚገቡ አፍራሽ ኃይሎች እንደማይጠፉ ዶክተር ጠቅሰው ቀደም ሲል ለፓርቲው ህልውና አደገኛ ናቸው የተባሉ 67 ሰዎች መታገዳቸውን አስረድተዋል።</p>


<p class="align-center"><a href="/Gazettas/ZePress/info/ZePress.sera.html">ከዘፕሬስ ሐምሌ 17 ቀን 1994</a></p>

</body>
</html>	














