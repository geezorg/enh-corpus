<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"መለስ ሽልማቱን ይመጥኑታል"</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">"መለስ ሽልማቱን ይመጥኑታል"</h1>


<p>በጠቅላይ ሚኒስትር መለስ ሽልማቱን ማግኘታችው የሚመጥናቸው መሆኑንበኢትዮጵያ የካናዳ አምባሳደር ሆነው ላለፉት አራት ዓመታት የቆዩት ጆን ሺራም በኢትዮጵያ የአምባሳደርነት የቆይታ ጊዜያቸውን በመፈጸም በተመለከተ ለዘፕሬስ በሰጡት ቃለ መጠይቅ ገለጡ።</p>

<p>የጠቅላይ ሚኒስትር መለስ ዜናዊን ሽልማት በተመለከተ ያላቸውን እምነት የገለጡት አምባሳደር ሺራም በወቅቱ በሽልማቱ ሥነ ሥርዓት ላይ ያልተገኙ መሆናቸውንና ከሀገር ውጪ ሱዳን የነበሩ መሆናቸውን ካስረዱ በኋላ ስለ ሽልማቱ መጣኝነት ሲዘረዝሩ በጥር ወር የካናዳው ጠቅላይ ሚኒስትር እዚህ መጥተው በነበሩበት ጊዜ እርሳቸው የቡድን ስምነት ሀገራት(ጝ8) ሊቀመንበር የመሆናቸውን ያህል መለስ ዜናዊ በኔፓድ ዓላማዎች፣ በልማት እና በአስተዳደር ላይ ባላቸው ፅኑ ተነሳሽነት ተመስጠውባቸው እንደነበር አመልክተዋል።</p>

<p>መለስ ዜናዊ በግልፅ እርሳቸው ሁሉንም የማክሮ ኢኮኖሚክ ሁኔታዎች የተረዱ ምን እንደሚፈለግ እና ምን እንደሚያስፈልግም የተገነዘቡ ናቸውያሉት አምባሳደር ሺራም ጠቅላይ ሚኒስትር መለስ በግሎባላይዜሽን፤ በዓለም አቀፍ ግንኙነቶች ረገድ ሊወሰድ ስለሚገባው አካሄድም የተረዱ ናቸው ሲሉ መስክረዋል።</p>

<p>በሀገር አቀፍ ደረጃ በምክር ቤቱ እና እንዲሁም በክልል መንግሥት ከፍተኛ የሆነ የገንዘብ ድጋፍ እንሰጣለን። ድልድይ መሠራት ያለበት መሆኑን ከተገነዘብንና ከተጠየቅን በድልድይ መሥራት ላይ እገዛ እናደርጋለን። ሆኖም በመንግሥት በኩል በተነሳሽነት የመሥራት ፍላጎት የማይኖር ከሆነ አስቸጋሪም ነው ያሉት አምባሳደር ሺራም ምክር ቤቱ ውጤታማ እንዲሆን፣ የሰብዓዊ መብት ኮሚሽን እንዲኖር፣ መንግሥታዊ አስተዳደር የተሻለ እንዲሆን ለማድረግ ድጋፍ እንደሚያደርጉም ገልጠዋል።</p>

<p>ተቃዋሚ ፓርቲዎችን በተመለከተ በሁሉም ሀገሮች ያሉ ተቃዋሚ የፖለቲካ ፓርቲዎች የሚያከናውኑት ተግባር ተመሣሣይነት ያለው ነው። መንግሥትን ወደ ተሻለ አቅጣጫ የመምራት ሚና አላቸው ያሉት ተሰናባቹ አምባሳደርበዚህም መሠረት በኢትዮጵያ ውስጥ ያሉት ተቃዋሚዎች እንደዚሁ ናቸው ብለዋል። ማንኛው ነው በትክክለኛው ጎዳና ውስጥ ያለው ይላሉ የሚል? ጥያቄ ተነስቶላቸው ሲመልሱ በዲፕሎማሲያዊ የአነጋገር ፈሊጥ ሁሉም ኢትዮጵያዊያን ትክክል ናቸው።</p>

<p>የአገልግሎት ዘመናቸውን ከአንድ ሣምነት በኋላ የሚፈጽሙት አምባሳደር ጆን ሺራም ከኢትዮጵያ በተጨማሪ በጅቡቲ፣ በኤርትራ፣ በሱዳን ባለሙሉ ስልጣን አምባሳደር ሆነው ቆይተዋል።</p>

<p>አምባሳደር ሺራምን የሚተኩት ሚስ ሮዛሊን ሞዩሬ መሆናቸውንም ኤምባሲው ገልጿል።</p>


<p class="align-center"><a href="/Gazettas/ZePress/info/ZePress.sera.html">ከዘፕሬስ ሐምሌ 17 ቀን 1994</a></p>

</body>
</html>	














