<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የራስ ቴአትር ስምንት አርቲስቶች ስዊድን ኮበለሉ 500 ዶላር ለቴያትር ቤቱ ከፍለዋል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የራስ ቴአትር ስምንት አርቲስቶች ስዊድን ኮበለሉ 500 ዶላር ለቴያትር ቤቱ ከፍለዋል</h1>


<p>«የሀገራችንን የብሔር ብሔረሰቦች ሙዚቃ ለማሳየት ከአንድ ወር በፊት ወደ ስዊዲን ካመራው የራስ ቴያትር የባህል ሙዚቃ ተጫዋቾች መካከል ስምንቱ መጥፋታቸው ታወቀ።</p>

<p>ለ21 ቀን ያህል በስዊዲን የተለያዩ ሥፍራዎች የሙዚቃ ሥራዎቻቸውን ያቀረቡት የራስ ቴያትር አርቲስቶች አስር የነበሩ ሲሆን ወደ ሀገር ቤት የተመለሱት ሁለት ብቻ ናቸው።</p>

<p>አርቲስቶቹ በግላቸው ከሲውዲን ካምፓኒ ጋር ተፃፅፈው እድሉን ያገኙ እንደነበር ሲታወቅ ቴአተር ቤቱ ግን የመሄጃቸው ቀን ሲደርስ ፈቃድ ለኢሚግሬሽን አልፅፍት ብሎ እንደነበርና በዚህም ከፍተኛ ውዝግብ በቴአትር ቤቱ ውስጥ ተፈጥሮ እንደነበር ያነጋግርናቸው አርቲስቶች ገልፀውልናል።</p>

<p>በመስተዳድሩ ባህልና ማስታውቂያ ቢሮ ሥር ያሉት አርቲስቶች አብዛኛዎቹ የኮንትራት ሠራትኞች በመሆናቸው ከሥራ ዋስትናና ከደመወዝ ማነስ ጋር በተያያዘ ወደ አረብ ሀገሮችና ወደተለያዩ የአውሮፓ ሀገሮች ሲውጡ በዚያው እንደሚጠፉ ታውቋል።</p>

<p>የጠፉት አርቲስቶችና ተወዛዋዦች ቢኒያም ይመር፣ ተስፋዬ ሞላ፣ ግብፃዊት ገ/እግዚአብሔርና ስርጉት አያሌው ከብሔራዊ ቲያትር የመሣሪያ ተጫዋቾች ክራር ዳንኤል ጠና፣ ማሲንቆ ፀጋዬ ተሾመ እና ከበሮ አብርሃም ኃይሉ ሲሆኑ ድምፃዊያን መስከረም ሀብቴ መሆናችው ታውቋል።</p>

<p>አርቲስቶቹ የውጭ ሀገር ሥራ ሲያመጡ በጋራ ለመሥራት እንደሚቻል የቴአትር ቤቱ ኃላፊዎች በተለያዩ ስብሰባዎች ላይ ይገልፁ እንደነበር የሚናገሩት አንዳንድ አርቲስቶች ሥራው ሲመጣ ግን የተለያየ ምክንያት በመፍጠር ለማስቀረት የሚያደርጉት መከራ ተስፋ እንዳስቆረጣቸው አርቲስቶቹ ገልፀዋል።</p>

<p>በስዊድን በተካሄደው ፌስቲቫል ላይ የተካፈሉትና የጠፉት አርቲስቶች ቀደም ሲል ከዚህ ከመሄዳቸው በፊት ከቴአትር ቤቱ ጋር ባደረጉት ስምምነት መሠረት 500 ዶርላ እንደከፈሉ ለማውቅ ተችሏል።</p>


<p class="align-center"><a href="/Gazettas/ZePress/info/ZePress.sera.html">ዘፕሬስ ጥቅምት 21 1994</a></p>

</body>
</html>	














