<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአቶ በረከት ሹመት ኢህአዴግ ሚዲያን ለመቆጣጠር ካለው ፍላጎት የመነጨ ነው ተባለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የአቶ በረከት ሹመት ኢህአዴግ ሚዲያን ለመቆጣጠር ካለው ፍላጎት የመነጨ ነው ተባለ</h1>


<p>ትናንት ረፋዱ ላይ በተካሄደው የህዝብ ተወካዮች ም/ቤት ስብሰባ ጠቅላይ ሚኒስትር መለስ ዜናዊ ባቀረቡት የካቢኔ አባላት ዝርዝር ሹመታቸው ከፀደቁላቸው መካከል የማስታወቂያ ሚኒስትር ሆነው የተሾሙት አቶ በረከት ስምዖን ለዚህ ሹመት መብቃታቸው ኢህአዴግ የመንግሥት መገናኛ ብዙሃንን ሙሉ ለሙሉ ለመጠቀም ካለው ፍላጎት የመነጨ እንደሆነ ተገለፀ።</p>

<p>የ18 ሚኒስትሮች ሹመት ይፋ ከሆነ በኋላ ታዛቢዎች እንደገለፁት ኢህአዴግ በመገናኛ ብዙሃን ረገድ ተፈጥሮ የነበረውን ክፍተት ሙሉ ለሙሉ ለመድፈንና የተፈለገውን ያህል በሚዲያ ለመጠቀም በማሰብ ጠንካራ ናቸው ተብሎ የሚነገርላቸውን አቶ በረከት ስምዖንን የማስታወቂያ ሚኒስትር አድርጎ ሾሟል ተብሏል።</p>

<p>እድነታዛቢዎቹ ገለፃ የአቶ አለምሰገድ ገ/አምላክን ሥልጣን የጨበጡትና የኢህአዴግ ልሳናት ኃላፊ በመሆን ሲያገለግሉ የቆዩት አቶ በረከት ስምዖን የማስታወቂያ ሚኒስትርነቱን ቦታ ጠቅልለው መያዛቸው በመገናኛ ብዙሃን የስራ ሂደት ላይ ጠንከር ብሎ ለመታየትና የፖለቲካ ሥራዎቹን በሚገባ ለማሳካት በማሰብ እንደሆነ ተናግረዋል።</p>

<p>ጠቅላይ ሚኒስትር መለስ በሹመቱ ላይ «ምክር ቤቱ ተወያይቶ ያፀደቀውን ፖሊሲ ለማስፈፀም የፖለቲካ ብቃት ያላቸው፣ ብቃት ያለው የፖለቲካ አመራር ለመስጠት የሚችሉ ኢህአዴግ ከራሱም ሆነ ከአጋር ድርጅቶች ሊያቀርባቸው የቻላቸውን የተሻሉ ሰዎች የመመደብ ጉዳይ ነው። ኢህአዴግ አለኝ የሚላቸው ሰዎች እነኚህ ናቸው» ማለታቸው ይታወሳል።</p>


<p class="align-center"><a href="/Gazettas/ZePress/info/ZePress.sera.html">ከዘፕሬስ ጥቅምት 7 ቀን 1994</a></p>

</body>
</html>	
