<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የጠቅላይ ሚኒስቴር መለስ ዜናዊ ደብዳቤ ለተባበሩት መንግሥታት</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የጠቅላይ ሚኒስቴር መለስ ዜናዊ ደብዳቤ ለተባበሩት መንግሥታት</h2>


<p>ክቡርነትዎ የምፅፍልዎ በኢትዮጵያና በኤርትራ መካከል የሰላም ሂደቱ የተፈጠረበትን ፈተና እንድናሸንፍ ይረዱን ዘንድ እገዛዎን በመሻት ነው። የድንበር ኮሚሽኑ ሥራ ከላዩ ትክክለኛና የተለመደ ከመምሰሉ ጀርባ ሥራው በታላቅ ውድቀት ላይ እንደሆነ (ይሰማኛል)።</p>

<p>ለኮሚሽኑ ሥራ ውድቀት ዋነኛው ቁልፍ በባድመና በአንዳንድ ማእከላዊ ቦታዎች ላይ የወሰደው ሕገወጥ፣ ኢፍትሐዊና ኃላፊነት የራቀው ውሳኔ ነው። የአልጀርሱ ስምምነት መሠረት የሆኑትና ለድንበር ውሣኔውና ወሰን ማካለሉ ቁልፍ መሠረት ሊሆን ይገባቸው የነበሩት የቅኝ ግዛት ስምምነቶች ባድመ ፍፁም በኢትዮጵያ ውስጥ እንደሆነች የሚገልፁ ናቸው። ይህ ኮሚሽኑ ራሱ በእነዚህ ስምምነቶች ላይ ያስቀመጠው ትርጓሜ ነው። ይሁንና ኮሚሽኑ ውሳኔውን በአስተዳደር ሁኔታዎች ላይ ለማድረግ በመምረጥና ያንንም መሰረት አድርጐ ባድመ የኢትዮጵያ መሆኗንና በማንኛውም ጊዜ በኢትዮጵያ አስተዳደር ውስጥ የነበረች መሆኗን የሚያረጋግጡትን እጅግ በርካታ የኢትዮጵያ ማስጃዎች ትቶ ባድመን ለኤርትራ ሸልሟታል። ኤርትራ የኢትዮጵያን ማስረጃዎች ማስተባበል የሚችል አንድ እንኳ ሰነድ ማቅረብ አልቻለችም። ያለምንም ማስረጃ በአካባቢው በነበረ የአስተዳደር ሁኔታ ላይ የተመሰረተው የኮሚሽኑ ውሳኔ አንድ መንደርና ቤት እንኳ በሁለቱ ሀገሮች መካከል መከፋፈል ውስጥ ገብቷል። በአንዳንድ ማዕከላዊ ቦታዎችም ላይ ያሳለፈው ውሳኔ በእኩል ሁኔታ ሕገወጥ፣ ኢፍትሐዊና ኃላፊነት የጎደለው ነው።</p>

<p>በወረራው ወቅት በኤርትራ ወራሪ ኃይል የተያዘች የመጀመሪያዋ የኢትዮጵያ መንደር የሆነችው ባድመ ለሁለቱ ሀገሮች ጦርነት ዋነኛዋ ምክንያት መሆኗ ይታወቃል። ስለሆነም የኤርትራን ወረራ ለመቀልበስና ባድመን ጨምሮ የተያዙትን መሬቶች ነፃ ለማውጣት በደሙ ታላቅ መስዋዕትን ለከፈለው የኢትዮጵያ ሕዝብ የዚህችን መንደር ተምሳሌታዊ አስፈላጊነት ለማስተዋል ታላቅ ጥበብን የሚጠይቅ አይሆንም። ለኢትዮጵያ ሕዝብ ይህንን ሀፍረት አልባ የፍትህ ጭንጋፍ መቀበል ከቶም የማይታሰብ ነው። በመሆኑም ውሳኔው ለቀጣይ አለመረጋጋቶች መንገድ ከፋች ከመሆኑም ሌላ ጦርነትም ሊቀሰቀስ የሚችል ነው።</p>


<p class="align-center"><a href="/Gazettas/ZePress/info/ZePress.sera.html">ከዘፕሬስ መስከረም 20 ቀን 1996</a></p>

</body>
</html>	














