<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"ለሱዳን የእርስ በርስ ግጭት የኢትዮጵያና ኤርትራ እጅ አለበት"</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">"ለሱዳን የእርስ በርስ ግጭት የኢትዮጵያና ኤርትራ እጅ አለበት"</h2>


<p> ኢትዮጵያ፣ ኤርትራ፣ ሱዳን፣ ኬንያ ጅቡቲ፣ ሶማሊያን ያካተተው የሰሜን ምስራቅ አፍሪካ ግዛት በአፍሪካ ምናልባትም በዓለም ከፍተኛ ግጭት ያለበት ቀጠና ነው ሲሉ በኢትዮጵያ ከ1989-95 ዓ.ም የአሜሪካ አምባሳደር የነበሩት ዴቪድ ሺን አስታወቁ።</p>

<p>ቪን ይህን ያስታወቁት በአሜሪካ "ስኩል ኦፍ ኢንተርናሽናል ሰርቪስ" የተሰኘው ዩኒቨርስቲ የአፍሪካ ቀንድ የፀጥታ ሁኔታን አስመልክቶ ጥቅምት 3 ቀን 1995 ዓ.ም ባዘጋጀው የውይይት መድረክ ነው።</p>

<p>በዚሁ ውይይት ላይ በአካባቢው የሚገኙት ኢትዮጵያና ኤርትራ ባካሄዱት የሦስት ዓመት ጦርነት ከ120 ሺህ በላይ የሰው ሕይወት መጥፋቱን የገለፁት አምባሳደሩ "የጠበቀ ፍቅር" የነበራቸው እነዚህ ሀገራት "ረጭ ወዳሰኘ ጥላቻ" ይገባሉ ብሎ የገመተ አልነበረም ሲሉ ተናግረዋል።</p>

<p>አምባሳደር ዴቪድ ሺን አክለው እንዳብራሩት ገለልተኛ ሆኖ ለሚመለከት ሁለቱ ሀገሮች ዘላቂ ከሚመስለው ትብብራቸው ወጥተው ለእንደዚህ ዓይነት ግጭት ይበቃሉ ተብሎ የጠበቀ የለም ብለዋል። በዚሁ አጋጣሚ አምባሳደሩ የአሜሪካ መንግሥት ተወካዮች ም/ቤት በሁለቱም ሀገሮች በሰላም ሀሳቡ ላይ ነገር መተኮሳቸውን ካላቆሙ ሀገራቸው የምትሰጠውን የልማት እርዳታ እንደምታቆም አስጠንቅቀዋል። </p>

<p>በውይይቱ ላይ የተካፈሉት በአሜሪካ የኤርትራ አምባሳደር ግርማ አስመሮም በበኩላቸው ኤርትራ የሰላም ሂደቱን ተቀብላ እየተጓዘች መሆኑን ጠቁመው በምናየው የወደፊት ተስፋ ተጠቅመን ሙስናን መዋጋት ፣ ኢኮኖሚያችን እንዲያንሰራራ ማድረግ የዓሳ ልማት ኢንዱስትሪን በማስፋፋት በኩል ሥራ ለመሥራት ነው የተዘጋጀነው ሲሉ በዩኒቨርስቲው ለተገኘው ታዳሚ ተናግረዋል።</p>

<p>እኝሁ አምባሳደር አክለው እንደገለፁት የድንበር ኮሚሽኑ ውሳኔ ሀገራቸው መቀበሏን አስታውቀው ችግሩ የተከሰተው የኢትዮጵያ መንግሥት በሚያሳየው "ካለኔ" በሚለው ባህርይው ነው ብለዋል።</p>

<p>በዚሁ በአሜሪካ ዩኒቨርስቲ የአፍሪካ ጥናቶች ክፍል በተዘጋጀው ውይይት ላይ የኢትዮጵያ ኤምባሲ ግብዣ ቢቀርብለትም ምንም ዓይነት ምላሽ አለመስጠቱን ዋሽንግተን ፋይል ባሰራጨው ዜናው ዘግቧል።</p>

<p>የአፍሪካ ቀንድ የፀጥታ ሁኔታን አስመልክቶ በተደረገው በዚሁ ውይይት ላይ በሱዳን ያለውን አንፃራዊ ሰላም ያደነቁት ዴቪድ ቪን ሱዳን ውስጥ ለቆየው የእርስ በርስ ግጭት የኢትዮጵያና ኤርትራ እጅ እንዳለበት ሳይጠቁሙ አላለፉም። ኬንያን በተመለከተ ከሁሉም የክልሉ ሀገራት ሰላም የሰፈነባት ሀገር መሆንዋን ጠቅሰው ለዚህም ማረጋገጫ በሶማሊያ ያለውን የእርስ በርስ ጦርነት ለማርገብ የምታደገው ጥረት እማኝ ነው ብለዋል።</p>


<p class="align-center"><a href="/Gazettas/ZePress/info/ZePress.sera.html">ከዘፕሬስ ጥቅምት 11 ቀን 1996</a></p>

</body>
</html>	














