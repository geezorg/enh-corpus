<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የተማሪዎች የደንብ ልብስ ውዝግብ አስነሳ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የተማሪዎች የደንብ ልብስ ውዝግብ አስነሳ</h1>


<p>በአዲስ አበባ ከተማ በሚገኙ ከፍተኛ ሁለተኛ ደረጃ ት/ቤቶች የሚማሩ የ12ኛ ክፍል ተማሪዎች የደንብ ልብስ በወቅቱ ሊደርስላቸው ባለመቻሉ እሮሮ እያሰሙ ነው። በተለይም በኮከበ ፅባህ አጠቃላይ ሁለተኛ ደረጃ ት/ቤት የ12ኛ ክፍል ተማሪዎች ለደንብ ልብስ የከፍለነው ብር ይመለስልን ሲሉ ባለፈው ዓርብ በት/ቤቱ ቅጥር ግቢ የት/ቤቱን ርዕሰ መምህር በሰልፍ በመጠየቃቸው ርዕሰ መምህሩ ለፖሊስ ስልክ በመደወል የተማሪዎችን ሰላማዊ ጥያቄ በኃይል ማስበተናቸውን ከስፍራው የደረሰን ዜና አመለከተ።</p>

<p>በአዲስ አበባ የሚገኙ ት/ቤት ተማሪዎች የደንብ ልብስ እንዲለብሱ መመሪያ ከወጣ የቆየ ቢሆንም እስከ አሁን በአብዛኛዎቹ ት/ቤቶች ተግባራዊ እንዳልሆነ ተማሪዎቹ አመልክተው በተለይም በያዝነው ዓመት የ12ና ክፍል መልቀቂያ ፈተና የሚወስዱት ተማሪዎች የደንብ ልብሱ እስከአሁን ያልተዘጋጀላቸው በመሆኑና ከእንግዲህም ቢዘጋጅ በት/ቤቱ የሚቆዩበት ጊዜ አጭር በመሆኑ የከፈልነው ብር ይመለስልን ያሉት የኮከበ ፅባህ ተማሪዎች «ለአንድ ወርም ቢሆን መልበስ ይኖርባችኋል» የሚል ምላሽ ከርዕሰ መምህሩ የተሰጣቸው ሲሆን ሰልፉን የበተኑም ፖሊሶች የተማሪዎቹን ሰልፍ ማድረግ በማውገዝ ከአሁን በኋላ ተመሳሳይ ድርጊት ቢፈፅሙ እርምጃ እንደሚወስድባቸው ማስፈራራታቸውን የት/ቤቱ ተማሪዎች ለጋዜጣችን ሪፖርተር የገለፁ ሲሆን የት/ቤቱ ርዕሰ መምህርም ከእንግዲህ ለአድማ የሚነሱ ተማሪዎች ለ12ኛ ክፍል መልቀቂያ ፈተና እንደማያስቀምጡ የዛቱ መሆናቸውን የደረሰን ዜና ጨምሮ ገልጿል።</p>

<p>ተማሪዎችን የደንብ ልብስ ማልበሱ በኅብረተሰቡ ዘንድ ከፍተኛ ተቀባይነት ያገኘ ቢሆንም ተፈፃሚነቱ በመዘግየቱ የየት/ቤቱ አስተዳደሮችን የስራ ድክመት የሚያንፀባርቅ መሆኑ ስማቸውን መጥቀስ ያልፈለጉ አንድ መምህር ለሪፖርተራችን ገልፀውለታል።</p>


<p class="align-center"><a href="/Gazettas/Andinet/info/Andinet.sera.html">ከአንድነት ኅዳር 5 ቀን 1991</a></p>

</body>
</html>	
