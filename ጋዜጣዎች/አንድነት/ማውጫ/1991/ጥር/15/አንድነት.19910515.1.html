<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>መዐሕድ ሰባተኛውን ዓመት የምሥረታ በዓል በናዝሬት በድምቀት ያከብራል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">መዐሕድ ሰባተኛውን ዓመት የምሥረታ በዓል በናዝሬት በድምቀት ያከብራል</h2>


<p>የመላው ዐማራ ሕዝብ ድርጅት (መዐሕድ) የተመሰረተበት 7ኛ ዓመት ክብረ በዓል ጥር 30 ቀን 1991 ዓ.ም በናዝሬት ከተማ እንደሚከበር ከበዓሉ አዘጋጅ ኮሚቴ የተገኘው መግለጫ አስታወቀ።</p>

<p>የኮሚቴው መግለጫ እንዳስረዳው ከሆነ በበዓሉ አከባበር ላይ ጥሪ የተደረገላቸው እንግዶች፣ የመዐሕድ አባላትና ደጋፊዎች እንዲሁም የከተማው ነዋሪዎች ይገኛሉ። ለዚህም መሳካት ከወዲሁ አስፈላጊው ቅድመ ዝግጅት በመጠናቀቅ ላይ እንደሚገኝም ተገልጿል።</p>

<p>ሰባተኛውን የመዐሕድ ምስረታ በዓል አስመልክቶ 40 ገጽ ያለው ባለቀለም መጽሔት ተዘጋጅቶ የሚሰራጭ መሆኑን አዘጋጅ ኮሚቴው ገልጿል። በየሦስት ወራት የሚወጣው ይኸው መጽሔት የመዐሕድን አጠቃላይ እንቅስቃሴ የሚገልጽ በርካታ ጹሑፎች የሚቀርቡበት ከመሆኑም በተጨማሪ በተለያዩ አቅጣጫዎች የሚታዩትን ፖለቲካዊ፣ ኢኮኖሚያዊና ማሕበራዊ ችግሮችን በመዳሰስ የመፍትሔ አቅጣጫዎችንም እንደሚጠቁም ከመግለጫው ለመረዳት ተችሏል።</p>

<p>ባለፈው ዓመትም ስድስተኛው የምስረታ በዓል በባሕር ዳር ከተማ በከፍተኛ ድምቀት ተከብሮ መዋሉ ይታወሳል። ይህ በየዓመቱ በተለያዩ የኢትዮጵያ ክፍሎች በተቻለ መጠን በዓሉን ለማክበር የሚደረገው ጥረት መዐሕድ ዓላማውን በሕዝቡ ዘንድ ለማስረጽ የሚያደርገው ጥረት አንድ አካል ነው። በናዝሬት ተከብሮ በሚውለው በዚሁ የምስረታ በዓል ላይ የመዐሕድ አባላትና ደጋፊዎች እንደዚሁም በኢትዮጵያ አንድነት የሚያምኑ በሙሉ እንዲገኙ ተጋብዘዋል።</p>


<p class="align-center"><a href="/Gazettas/Andinet/info/Andinet.sera.html">ከአንድነት ጥር 15 ቀን 1991</a></p>

</body>
</html>	
