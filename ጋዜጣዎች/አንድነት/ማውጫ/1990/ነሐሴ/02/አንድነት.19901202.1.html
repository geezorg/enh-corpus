<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአራት መርከቦች ጉዳይ እያነጋገረ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የአራት መርከቦች ጉዳይ እያነጋገረ ነው</h1>


<p>ለዘመናት የባሕር በር ባለቤት ሆነን ቆይተናል። ቀይ ባህር ታሪካዊ ድንበራችን መሆኑን ባዕዳን ሳይቀሩ የሚያውቁት ሀቅ ነው። የባሕር ጠረፋችንን የሚቆጣጠር የሚጠብቅ የተደራጀ የባሕር ኃይል ነበረን። የምፅዋን የባሕር ኃይል ድርጅት ያየ፣ የአሰብን ወደብ ተቋም የተመለከተ ሊናገር ይችላል። በቀይ ባህራችን እየተርመሰመሱ የባሕር ጠረፋችንን የሚጠብቁ በርካታ መርከቦች የነበሩን መሆኑ የሚዘነጋ አይደለም። እነዚህም ለዘመናት የመከላከያ ኃይልን ከመገንባት ጥረት አኳያ የምንመካበት የነበረ ቢሆንም ሁሉም በነበር ሆነ እንጂ ኢትዮጵያ ታላቅ የመከላከያ ካሉዋቸው የአፍሪካ አገሮች በግንባር ቀደምትነት የሚታይ ነበር።</p>

<p>ይህ እውነታ እንደ ተረት የሚነገር ይምሰል እንጂ ብዙዎች ድምፃቸውን ከፍ አድርገው በምስክርነት ሀቁን የሚናገሩለት እውነት ነው። ለዘመናት የኛ ንብረት ሆኖ የቆየውን ታሪካዊ ዳር ድንበራችንን እድናጣ የተፈጸመው ሴራ ሲታይ ቀማኞች ምን ያህል እንደነገሡብን የሚያሳይ ነው። የባሕር በራችን የተወሰደ በራሳችን ድክመት እንደሆነ ማንም የሚገነዘበው ነው። የዛሬዎቹ መሪዎች ቀይ ባህራችንን አሳልፈው ለሻዕቢያ ገፀ በረከት የሰጡት በፍትህም በታሪክም አኳያ አጠያያቂ የሚሆኑበት ጊዜ ሩቅ አይሆንም። በባሕር ወደባችን ላይ የነበረው ንብረት መጠኑ በአሀዝ ቢተመን እግ ከፍተኛ እንደሚሆን ማንም የሚረዳው ነው። ያ ሁሉ ንብረት በገፍ ሲወሰድ በባለቤትነት መከራከር የሚገባው መንግሥት መሆን ሲገባው ለገንጣዮች ጠበቃ ሆኖ መገኘቱ አስገራሚ ጉዳይ ነበር። አንድ መንግሥት ምን ይሁን ምን ለአገሪቱ አንጡራ ሀብት ጥበቃ ማድረግ፤ በእብሪት ለመዝረፍ በተነሳሱት ላይ ክንዱን ማንሳት እንደሚገባው ግልጽ ሆኖ ሳለ ሻዕቢያ ንብረታችንን በእንደዚያ ያለ እብሪተኝነት ሲዘርፍና የአገርን ሀብት የግል መጠቀሚያው በማድረጉ ሕዝባችን ድምፁን ከፍ አድርጐ ምሬቱን አሰምቷል።</p>

<p>ዛሬ ሻዕቢያ በአገራችን ላይ የሚያደርሰው ጥቃት የእብሪተኝነቱ ተከታታይ ተግባር ውጤት ነው። ሻዕቢያ ከአንድ የወንበዴ ድርጅትነት ተነስቶ በአምባገነናዊ ባሕርይ የአካባቢውን አገሮች ለመውረር የቃጣው ከደርግ ባገኘው የኢትዮጵያ ሕዝብ ሀብት ነው የባሕር ኃይላችን ያለ የሌለ ሀብት ተወሰደ የእኩይ ተግባር መፈጸሚያ ሆኗል።</p>

<p>በደርግ ድክመት የውስጥ አርበኞች ተንኮልና ሴራ መመኪያችን የነበረው የባሕር ኃይል ተበትኖ ከፍተኛ የሀገር ንብረት ተወስዷል። አሁን በቅርቡ የሰማነው የባሕር መርከባችን ጉዳይ ደግሞ ሕሊናን የሚያቆስል ነው። በጅቡቲ በግፍ ተይዘው የነበሩ በርካታ የሆኑ መርከቦቻችን እንዲሸጡ መወሰኑ የሚታወስ ነው። ይህ በዚህ እንዳለ ደግሞ በቅርቡ ጠቅላይ ሚኒስትር መለስ ዜናዊ ለጅቡቲ እንድ አነስተኛ መርከብ ለግሻለሁ ማለታቸው ተሰምቷል። ጅቡቲ ይህን አባባል እንደ ውለታ ቆጥራ መርከቦችን ለመልቀቅ ፈቃደኛ ሁናለች ተባለ። የመርከቦቹ ሕልውና እንዴት ነው የሚል ጥያቄ ማስነሳቱ አልቀረም። ቀደም ሲል መርከቦቹ በጅቡቲ አማካይነት ለየመን ይሸጡ ይሆናል የሚል ሥጋት የነበረው ሻዕቢያ ለራሱ በፈጠረው አመቺ ሁኔታ መርከቦቹ በጨረታ እንደሚሸጡ ታውቆ የኋላ ኋላ ግን ያም ሆነ ይህ የመርከቦች ጉዳይ በግልጽ የታወቀ ሆኗል። ጉዳዩን ግልጽ ለማድረግ መርከቦቹ አራት መሆናቸው ታውቋል። ከሻዕቢያ እጅ ገብተዋል እየተባሉ የሚነገርላቸው መርከቦች መካከል፦ የዘርዓይ እስኳድሮን አካል የነበረው ቁጥር 1617 የጦር መርከብ ጫሞ የተሰኘው የስንቅ ማጓጓዣ ከባድ መርከብ፣ በ12 ሚሊዮን ሩብል ከሶቭየት ዩኒየን ተገዝቶ የነበረው የጦር መርከብ ቁጥር 1037 ከእሥራኤል ተገዝተው የነበሩ ሁለት ፈጣን አጥቂ ጀልባዎችን ለመግዛት በኢትዮጵያ ተከፍሎ የነበረው አምስት ሚሊዮን ዶላር የቀብድ ገንዘብ ይገኝበታል።</p>


<p class="align-center"><a href="/Gazettas/Andinet/info/Andinet.sera.html">ከአንድነት ነሐሴ 2 ቀን 1990</a></p>

</body>
</html>	
