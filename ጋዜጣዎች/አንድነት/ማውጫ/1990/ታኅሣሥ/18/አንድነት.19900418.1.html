<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የመጠጥ ውኃና ፍሳሽ መ/ቤት ከፍተኛ ሂሳብ መጠየቅ ይዟል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

 
<h2><span class="underline">የመጠጥ ውኃ እጥረት ተባብሷል</span></h2>
<h1 class="align-center">የመጠጥ ውኃና ፍሳሽ መ/ቤት ከፍተኛ ሂሳብ መጠየቅ ይዟል </h1>


<p>በአዲስ አበባ ውስጥ ለሚገኙ ነዋሪዎች የመጠጥ ውኃ የሚያቀርበው የአ.አ የመጠጥ ውኃና ፍሳሽ መ/ቤት በተለያዩ ወረዳዎች ለሚገኙ ደምበኞች እጅግ የተጋነነ ከፍተኛ ክፍያ መጠየቁ ተሰማ።</p>

<p>በበቅሎ ቤት ቅርንጫፍ መ/ቤት የመጣውን ከፍተኛ ሂሳብ ተገቢ አይደለም በሚል አቤቱታ ለማሰማት የመጡ የከተማዋ ነዋሪዎች እንደሚሉት የመ/ቤቱ ሠራተኞች በየጊዜው በመጡ ቁጥር በወቅቱ ሂሳባቸውን እየከፈሉ ቆይተዋል። ይሁንና ቀደም ሲል ቢበዛ ከአምስት ብር ያልበለጠ በየወሩ ሲከፍሉ የቆዩ ዛሬ ከብር 300,0 (ሦስት መቶ) እስከ ብር 500,0 (አምስት መቶ) መጠየቃቸው አስደንጋጭ ነው የሆነባቸው።</p>

<p>እነዚሁ በደል ደርሶብናል ያሉ ነዋሪዎች ድርጊቱ ተገቢ አይደለም በማለት ላቀረቡት አቤቱታ የተሰጣቸው መልስ በቅድሚያ ከፍላችሁ ከዚያ ቅሬታችሁን አቅርቡ የሚል ሲሆን መክፈል የቻሉ የተጠየቁትን ከፍለው በመሟገት ላይ ይገኛሉ። የተጠየቁትን መክፈል ያልቻሉት የውኃ መስመራቸው መቆረጡ ግድ ሆኗል።</p>

<p>መ/ቤቱ በምን ምክንያት ይህን እንዳደረገ ባያስታውቅም በአንድ ጊዜ ይህን ያህል ከፍተኛ የሕዝብ አቤቱታ ሲቀርብበት የመጀመሪያው እንደሆነ የመ/ቤቱ ሠራተኞች ይናገራሉ። ይሁንና ይህ ዜና እስከተጠናከረበት ጊዜ ድረስ አጥጋቢ ምላሽ ያገኙ ደንበኞች አለመኖራቸው የጉዳዩን አሳሳቢነት ያጐላዋል።</p>

<p>ከዚሁ ጋር በተያያዘም የውኃ አቅርቦት ሳይኖራቸው ወይም ውኃ እንደ ልብ ሳያገኙ ቆይተው ከፍተኛ የኪራይ ዋጋ እንዲከፍሉ የተጠየቁ ነዋሪዎች መኖራቸው የመ/ቤቱን አሰራር ጥያቄ ውስጥ የሚከተው ሆኗል መ/ቤቱ የራሱን የተዘበራረቀ አሠራርና ድክመት ለመሸፈን ሲል ብቻ በኅብረተሰቡ ላይ መጉላላትን መፍጠር እንደ መፍትሔ ያየው ይመስላል የሚሉ ታዛቢዎች በርክተዋል።</p>

<p>በሌላ በኩል ደግሞ በከተማዋ በተለይም ከአንድ ዓመት ወዲህ ከፍተኛ የመጠጥ ውኃ እጥረት እንደሚታይ በተደጋጋሚ የሚቀርበው የሕዝብ ቅሬታ ያሳያል። በተለይም በሰሜናዊው የከተማው አካባቢዎች የሚኖረው ነዋሪ ቢበዛ በአስራ አምስት ቀን አንዴ ውኃ ማግኘትን የተለመደ አድርጐታል። በጀሪካንና በልዩ ልዩ የመቅጃ ዕቃዎች ውኃ ከቦታ ቦታ ማጓጓዝ የየዕለት ተግባር ከሆን ሰንብቷል።</p>

<p>ይህንን ችግር በማስተናገድ ላይ በሚገኘው ነዋሪና በከተማዋ ውኃና ፍሳሽ መ/ቤት መሐከል የተከሰተው ችግር በማንና መቼ እንደሚፈታ ገና አልታወቀም። መ/ቤቱ በዚህ ረገድ ከፍተና ኃላፊነት እንዳለበት የሚያሳስቡ ወገኖች ቢበዙም እስካሁን እንደታየው ከሆነ ለሕዝቡ ጥያቄ ከመ/ቤቱ በኩል የተሰጠ በቂ ምላሽ አለመኖር ጉዳዩን አክብዶታል።</p> 


<p class="align-center"><a href="/Gazettas/Andinet/info/Andinet.sera.html">ከአንድነት ታኅሳስ 18 ቀን 1990</a></p>


</body>
</html>	
