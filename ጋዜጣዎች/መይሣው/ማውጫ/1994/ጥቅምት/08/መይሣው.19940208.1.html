<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢሳያስ መንግሥት ከፍተኛ ዲፕሎማሲያዊ ቀውስ ውስጥ ተዘፈቀ! ሁለት የአሜሪካ ኤምባሲ ሠራተኞች አሰረ!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የኢሳያስ መንግሥት ከፍተኛ ዲፕሎማሲያዊ ቀውስ ውስጥ ተዘፈቀ! ሁለት የአሜሪካ ኤምባሲ ሠራተኞች አሰረ!</h1>


<p>የኤርትራ መንግሥት ቀድም ሲል የቀድሞ አስራ አንድ ባለስልጣናትንና እንዲሁም በግል ፕሬስ አዘጋጅ የሆኑ ጋዜጠኞችን ይዞ ከማሰሩም ሌላ እስከ አሁን ፍርድ ቤት አላቀረባቸውም። የሻዕቢያ መንግሥት በራሱ የቀድሞ ባለስልጣናት ላይ እንዲሁም በግል ፕሬስ አዘጋጆች ላይም የወሰደውን የማሰር እርምጃ በመተቸት እንዲታረም የጠየቁት በአሥመራ የኢጣሊያ አምባሳደር በአስቸኳይ ከአገሩ እንዲውጡ ሲያደርግ ጣሊያንም ተመሳሳይ እርምጃ በመውሰድ በሮማም የሚገፕው የኤርትራ አምባሳደር በ72 ሰዓታት ከኢጣሊያ ለቆ እንዲወጣ አድርጋልች።</p>

<p>ይᎥንኑ ተከትሎ የአውሮፓ ሕብረት አምባሳደሮች በአስመራ የሚኖሩትም ወደ የሀገሮቻቸው መጠራታችው ተዘግቧል።</p>

<p>በቅርቡ የአሜሪካ መንግስት ባወጣው መግለጭ የኤርትራ ባለስልጣናት የታሰሩትን ባለስልጣናትና ጋዜጠኞች እንዲፈታ ቢጠይቅም የኢሳያስ መንግስት ጥሪውን ውድቅ አድርጎ እንዲያውም አናንቆታል። ይህ ሁኔታ የዲፕሎማቲክ ሕብረተሰቡን በእጅጉ ያስገረመ ሲሆን አሁን ደግሞ በኤርትራ መንግስት በአሥመራ ሰራተኛ የሆኑ 2 የአሜሪካ ኤምባሲ ሠራተኞችን አስሯል። በአሥመራ የአሜሪካ አምባሳደር፣ የሆኑር ማ/ር ዶናልድ ማክነን ስለ ጉዳዩ ለማወቅ ጥረት ቢያደርጉም አልተሳካላቸውም።</p>

<p>የፕሬዝዳንት ኢሳያስ ልዩ ረዳት የሆነው አቶ የማነ የግለሰቦቹ መታሰር የአሜሪካ መንግስት ከሰጠው መግልጫ ጋር አይገናኝም ማስቱ ተዘግቧል።</p>

<p>የኤርትራ መንግሥት እየወሰደ ባለው ጭፍን እርምጃና፣ በሚያሳየው ደካማ የዲፕሎማሲ አካሄድ በተለይም ከምዕራቡ መንግስታት ጋር ያስው ግንኙነት በየእለቱ እየተበላሸ በመምጣት ላይ ይገኛል።</p>


<p class="align-center"><a href="/Gazettas/Meyesaw/info/Meyesaw.sera.html">ከመይሣው ጥቅምት 8 ቀን 1994</a></p>

</body>
</html>	
