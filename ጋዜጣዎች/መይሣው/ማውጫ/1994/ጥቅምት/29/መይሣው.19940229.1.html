<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ተቀናሽ የሠራዊቱ አባላት «ችግር ላይ ወድቀናል» ይላሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ተቀናሽ የሠራዊቱ አባላት «ችግር ላይ ወድቀናል» ይላሉ</h1>


<p>ብሔራዊ ግዳጃቸውን ተወጥተው ሲያበቁ በተቀናሽ አባላት ስም ከሠራዊት የተገለሉት ነባር የሠራዊቱ አባላት በተስይም የተበተነው የ10ኛ ክ/ጦር አባላት የመስራት ችሎታውና ብቃቱ እያለን ያለበቂ ምክንያት እንድንበተን መደረጉ፣ ከግዳጅ ስምሪት በፊትም በተለያየ መስክ ተሰማርተን ራሳችንንና ቤተሰባችንን እናስተምር የነበሩባቸው የሥራ መልኮች በሌሎች በመሸፈርናቸው ችግር ላይ መውደቃቸውን አንዳንድ አባላት ለሪፖርተራችን ገለጡ። </p>

<p>እኛ ሀገር ችግር ላይ ስተሆን ብቻ የምንፈለግና በሰላም ግዜ ደግሞ የትም ውደቁ የምንባል ከሆነ ይህ ድርጊት በቀጥዩ ትውልድ ሀገራዊ ድርሻ ላይም ራሱን የቻለ ከፍተኛ ተፅእኖ ይኖረዋል በማለት አባላቱ ያስረዳሉ።</p>

<p>በሌላ ዜና ደግሞ ለምን ተበተንን የሚል ጥያቄ ያቀረቡት መኮንኖችና ወታደሮች ጉዳይ እንዲጣራ በሚል በመከላከያ ሚኒስትር በኩል መፍትሔ ለመፈለግ እየተሞከር ያለ መሆኑን ገልጠው ብቁ የአካልና የጤንነት ብቃት ያላቸው ነባር አባላት ምናልባት ሊመለሱ ይችላሱ የሚል ግምት እንዳለም ያስረዳሉ። </p>

<p>በክብር የመሰናበቻ የመታወቂያ ወረቀትና ከተውሰነልን ደራጐት የተወሰነ ያህል የተሰጠን ቢሆንም ቀሪውን ባለማግኘታችን ችግራችን እየበረታ ነው ቤተሰባችንም ለችግር ተጋልጧል የሚሉም የሠራዊት አባላት ይገኛሉ።</p>

<p>በተለይም ኢትዮጵያ ካላት ስትራቴጂካዊ የተፈጥሮ አቀማመጥ አንፃር በርካት ጠላቶች ያሏት ሀገር መሆኗ እየታወቀ ገና ለገና አይ ኤም ኤፍም ወርልድ ባንክ ሠራዊት ይቀነስ በማለታቸው ብቻ በልምድና በብቃት የጐለበተውን ሠራዊት የተለያየ ምክንያት እየፈጠሩ ከመደበኛ አገልግሎት እንዲቀነስ ማድረግ ለሀገሪትዋ የሚበጁ አካሄድ አለመሆኑን የተቀነሱት የሠራዊት አባላት ያስረዳሉ።</p>

<p>በሌላ ዜና የኢትዮጵያን መከላከያ ሠራዊት አወቃቀር፣ አደርጃጀትና አመራር ከዘመኑ እውቀት ጋር ለማቀናጀት ልዩ ችሎታና ብቃት ለማሳደግ ጥረት እየተደረገ መሆኑን ቅርበት ያላቸው ምንጮች ይገልጣሉ።</p>


<p class="align-center"><a href="/Gazettas/Meyesaw/info/Meyesaw.sera.html">ከመይሣው ጥቅምት 29 ቀን 1994</a></p>

</body>
</html>	














