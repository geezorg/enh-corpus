<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢነጋማ ቢሮ በመጪው ቅዳሜ በታላቅ ሥነ ሥርዓት ተመርቆ ይከፈታል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የኢነጋማ ቢሮ በመጪው ቅዳሜ በታላቅ ሥነ ሥርዓት ተመርቆ ይከፈታል</h1>


<p>በኢትዮጵያ የፕሬስ አዋጅ ነፃነትን መሰረት በማድረግ በሀገሪቷ የተመሰረቱት የግል ጋዜጦችና መጽሄቶችን በአባልነት ያቀፈው የኢትዮጵያ ነፃ ጋዜጠኞች ማኅበር (ኢነጋማ) ለበርካታ ዓመታት እውቅና ተነፍጐት ከቆየ በኋላ በብሔራዊ ደረጃ ተመዝግቦ እውቅና ከተሰጠው ሁለት ዓመታትን ያስቆጠረ ሲሆን ለመጀመሪያ ጊዜ በመጪው ጳጉሜን 3 ቀን 1993 ዓ.ም ዋና ጽ/ቤቱን በኦፊሴል አስመርቆ እንደሚከፍት የኢነጋማ ቃል አቀባይ አስታወቀ።</p>

<p>የኢነጋማ ዋና ጽ/ቤት መከፈትን አስመልክቶ ከመላው ዓለም የእንኳን ደስ አላችሁ መልዕክት በኢሜልና በፋክስ እየተላከ ሲሆን የኢነጋማ ቃል አቀባይ የአፍሪካ፣ የአውሮፓ፣ የኤሽያ፣ የላቲን አሜሪካ የመካከለኛው ምስራቅ የጋዜጠኛ ማህበራትና መሪዎች ታዋቂ ዓለም አቀፍ የሰብዓዊ መብት ተከራካሪ ድርጅቶች፣ ዓለም አቀፉ የጋዜጠኞች ማህበርና፣ የተለያዩ መሪዎች፣ ዓለም አቀፍ እውቅና ያገኙ ግለሰቦች፣ ከያኒያን፣ በስደት የሚገኙ ኢትዮጵያውያንና በአገር ውስጥም የሚገኙ ዜጐች አቻ ማህበራት እንደሚገኙበት ገልጿል።</p>

<p>የኢነጋማ ቢሮ ምረቃ በዓል ታላላቅ ኢትዮጵያውያን፣ የታሪክና የፖለቲካ፣ የሕግ የሳይንስ ምሁራን፣ አምባሰደሮች አባትና እናት አርበኞች፣ የተለያዩ የሙያ ማህበራት ተወካዮች፣ የመንግሥት ባለሥልጣና፣ መንግሥታዊ ያልሆኑ ዓለም አቀፍ የእርዳታ ድርጅቶች፣ ብሔራዊ፣ አህጉራዊና ዓለም አቀፍ ታላላቅ የዜና አውታር ተጠሪዎች፣ ታዋቂ ኢትዮጵያውያን አትሌቶች፣ አርቲስቶች፣ ጋዜጠኞች፣ ደራስያን በተገኙበት በታላቅ ሥነ ሥርዓት የሚከናወን ሲሆን በኢትዮጵያ ታሪክ ለመጀመሪያ ጊዜ 40 ኢትዮጵያውያን የነፃው ፕሬስ ጋዜጠኞች የዓለም አቀፍ ፕሬስ ካርድ እንዲሰጣቸው ዓለም አቀፉ የጋዜጠኞች ፌዴሬሽን በወሰነው መሰረት ይኸው ዓለም አቀፍ እውቅናን የሚያስገኘው ካርድም በዕለቱ እንደሚሰጥ ታውቋል።</p>

<p>ኢነጋማ በዚህ አኩሪ ታሪክ የበቃው በሕይወት ያሉና የሌሉ እንዲሁም ዛሬ በስደት የሚገኙ አባላቱ ለፕሬስ ነፃነት ለዲሞክራሲና ለሰብዓዊ መብት መከበር በከፈሉት ታላቅ መስዋዕትነት በመሆኑ አባላቱን ለኢትዮጵያ ታሪክ በክብር ሲያስታውሳቸው እንደሚኖር ቃል አቀባዩ ገልጿል።</p>


<p class="align-center"><a href="/Gazettas/Meyesaw/info/Meyesaw.sera.html">ከመይሳው ጳጉሜን 1 ቀን 1993</a></p>

</body>
</html>	
