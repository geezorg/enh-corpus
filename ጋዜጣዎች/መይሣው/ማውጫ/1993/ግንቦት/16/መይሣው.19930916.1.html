<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኤርትራ በጦርነት ዝግጅት ላይ ነች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኤርትራ በጦርነት ዝግጅት ላይ ነች</h1>


<p>የኢትዮጵያ ፌዴራላዊ ዲሞክራቲክ ሪፐብሊክ ኢትዮ/ኤርትራ ቢሮ ማስተባበሪያ ጽ/ቤት ግንቦት 14 ቀን 1993 እንዳስታወቀው ኤርትራ ወደደህንነት ቀጠናው እየመለሰች ያለችው የፖሊስና የሚሊሺያ ኃይል አደረጃጀትና ብዛት እጅግ አሳሳቢ መሆኑን ገለፀ።</p>

<p>ይህ የተገለፀው ናይሮቢ ላይ በተካሄደው የሁለቱ አገሮች ወታደራዊ ቅንጅት ስብሰባ ላይ ነው። የኢትዮጵያ ልዑክ የኤርትራ መንግሥት በሚሊሻና ፖሊስ ስም የስለላና የወታደራዊ ምህንድስና አባሎችን ያካተተ መደበኛ ኃይሉን ጭምር ወደቀጠናው እያስገባ መሆኑን ለስብሰባው በአፅንዖት ማቅረቡን ቢሮው አስታውቋል። የሁለቱ አገሮች ሠራዊት እንዲራራቁና ውጥረት እንዳይኖር ቢታሰብም በኤርትራ ከፍተኛ ቁጥር ያእው ፖሊስና የሚሊሺያ ኃይል ወደቀጠናው በማስገባቷ ውጥረት እንዲነግስ የሚያደርግ ድርጊት በመፈፀም ላይ እንደምትገኝ የኢትዮጵያ ልዑክ በዝርዝር ለስብሰባው ማቅረቡን ቢሮው ገልጿል።</p>

<p>ስለዚህ የኤርትራ መንግስት በሚሊሺያና ፖሊስ ስም በቀጠናው ከፍተኛ ኃይል አሰማርቶ በሚገኝበት በአሁኑ ወቅት የደህንነት ቀጠናው ተመስርቷል ብላ ኢትዮጵያ እንደማታምን የኢትዮጵያ ልዑክ መግለጽሱን ቢሮው አስታውቋል። የኤርትራ ልዑኩም ሃቁን ለመሸፋፈንና ለቀረበለት ጥያቄ ቀጥተኛ መልስ ከመስጠት ይልቅ የተነሳውን ሃሳብ ለማዛባት ኢትዮጵያ ከደህንነት ቀጠናው ጦሯን ሙሉ በሙሉ አላስወጣችም፣ እኛም የደህንነት ቀጠናው ተመስርቷል ብለን አናምንም ሃሳብ ማቅረቡ ታውቋል።</p>

<p>ይህ በኢትዮጵያ ልዑክ በኩል የቀረበውን ሃሳብ የተባበሩት መንግስታት ድርጅት የኢትዮ ኤርትራ ጥምር ተልዕኮ እንዳሳሰበ ስብሰባውን የመሩት የተመድ ሠራዊት አዛዥ መግለፃቸውን ቢሮው አመልክቷል። የሠራዊቱ አዛዥ ሜ/ጄኔራል ፓትሪክ ካማሬት ስለጉዳዩ አሳሳቢነት ይህ በኤርትራ መንግሥት የተወሰደው እርምጃ የተመድ ፀጥታው ምክር ቤትን ጭምር አሳስቦታል። ጉዳዩን በጥሞና እየተከታተለው ይገኛል ማለታቸው ተገልጿል።</p>

<p>እንደሰራዊቱ አዛዥ ማብራሪያ የኤርትራ መንግሥት የሚሊሺያና የፖሊስ ኃይል በቀጠናው የማስገባት እርምጃ ከመውሰዱ በፊት ከጦርነቱ በፊት በደህንነት ቀጠና ውስት በሚገኙ አካባቢዎች የነበረውን የሚሊሺያና የፖሊስ አደረጃጀትና ብዛትን በተመለከተ ለተባበሩት መንግሥታት የኢትዮ ኤርትራ ተልዕኮ እንዲያቀርብ ተጠይቆ እስከዛሬ ድረስ አላቀረበም። ስለዚህ እኤርትራ ለጥያቄው አስቸኳይ መልስ እንድትሰጥ ያሳሰቡት የሰራዊቱ አዛዥ ኢትዮጵያ ከፀጥታው ቀጠና ደቡባዊ መስመር ውጭ መሆኗን ከዚህ በፊት በተቋቋመው ገለልተኛ ኮሚቴና ራሳቸው ጭምር ጉዳዩን አጣርተው እንደሚያውቁ ገልፀዋል። ከዚህ አኳያ በኤርትራ ልዑክ በኩል የቀረበው ሃሳብ እውነትነት የሌለው እንደሆነ አዛዡ መልስ መስጠታቸውን የኤርትራ መንግሥት ከጦርነቱ በፊት የነበረውን የሚሊሺያና የፖሊስ ኃይል አደረጃጀትና ብዛት እንዲሰጣቸው ከአራት ወር በፊት ባቀረቡት ጥያቄ የኤርትራ ልዑክ መልስ እንደሚሰጥበት ስምምነት ላይ መድረሱን ጠቁመዋል። ከዚህ አጀንዳ በተጨማሪ ስብሰባው የተባበሩት መንግስታት ድርጅት ኢትዮ/ኤርትራ ሠራዊት የሰጠውን ኃላፊነት ከመተግበር አንፃር ሊኖረው ስለሚገባው ነጻ እንቅስቃሴ በተመለከተም መነጋገሩም ታውቋል። እስካሁን ያለው ችግር የሚታየው በኤርትራ በኩል በመሆኑ ባለፈው ሳምንት የጉዳዩን አሳሳቢነት የተመድ ፀጥታው ምክር ቤት ትኩረት ሰጥቶ ተወያይቶበታል። በማለት የተገኘው ዜና ገልጿል።</p>


<p class="align-center"><a href="/Gazettas/Meyesaw/info/Meyesaw.sera.html">ከመይሣው ግንቦት 16 ቀን 1993</a></p>

</body>
</html>	
