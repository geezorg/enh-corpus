<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አል-ኢትሃድ ኃይሉን ለማጠናከር እንቅስቃሴ ላይ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">አል-ኢትሃድ ኃይሉን ለማጠናከር እንቅስቃሴ ላይ ነው</h1>


<p>ከሶማሊያ ግዛት በመነሳት ወደኢትዮጵያ ሰርጎ ለመግባት ተደጋጋሚ አደጋ ሲጥል የነበረው አል-ኢትሃድ አል ኢሳላሚያ ዳግመኛ ኃይሉን በማጠናከር እንቅስቃሴ በማድረግ ላይ እንደሚገኝ ታወቀ።</p>

<p>አክራሪው እስላማዊ ድርጅት አል-ኢትሃድ ቀደም ሲል በኢትዮጵያ ላይ የተነጣጠረና ኢትዮጵያን ዒላማ ያደረገ የትጥቅ ትግል ጀምሮ የኢትዮጵያን ድንበር ጥሶ በመግባት ተደጋጋሚ ሁከት ለመፍጠር ሞክሮ በኢትዮጵያ መከላከያ ሠራዊት በተጠናከረ ሁኔታ ተመትቶ ከተደመሰሰ ወዲህ የሚያደርጋቸው ወታደራዊ እንቅስቃሴዎች ታቅቦ መቅረቱ ይታወሳል።</p>

<p>አል-ኢትሃድ እስላማዊ ጽንፈኝነትን የሚያራምድና በሶማሊያና በኢትዮጵያ ውስጥ ይኼንኑ ዓላማውን ለማራመድ የሚንቀሳቀስ ሲሆን አክራሪ ከሆኑ አንዳንድ የአረብ አገሮች ጋር የጠበቀ ግንኙነት ፈጥሮ የፋይናንስና የጦር መሣሪያ እርዳታ እንዲሁም ለአባላቱ ወታደራዊ ሥልጠና እንደሚሰጡለት የተለያዩ የዜና አውታሮች ይገልጣሉ።</p>

<p>አል-ኢትሃድ በተለይም ከሊቢያ፣ ከሱዳኑ አልቱራቢ፣ ከኢራቅ፣ ኢራን፣ ኩዌትና ኳታር ጋር የጠበቀ ግንኙነት እንዳለው አንዳንድ የዲፕሎማቲክ ምንጮች ይጠቁማሉ። ድርጅቱ በኢትዮጵያ ውስጥ ከሚንቀሳቀሱ እስላማዊ የኦሮሞ ድርጅቶችና ከኦጋዴን ነፃ አውጭ ግንባር ጋር የቀረበ ግንኙነት መፍጠሩንና የመረጃ ልውውጥ እንደሚያደርጉም የደህንነት ሙያ ኤክስፐርቶች ይገልጻሉ።</p>

<p>ኢትዮጵያ ከሶማሊያ ግዛት በመነሳትና ድንበሯን በመጣስ የሚደረጉ የአሸባሪ ድርጅቶችን ማንኛውም እንቅስቃሴ በዝምታ እንደማትመለከት በተደጋጋሚ የገለፀች ሲሆን በዚህም መሰረት የተሳኩ ወታደራዊ እርምጃዎች መውሰዷ ይታወቃል። አዲሱ የሶማሊያ መንግሥት የራሱ የማረጋጋትና በሁለት እግሩ ተጠናክሮ የመቆም ችግር ያለበት መሆኑ ቢታወቅም አል-ኢትሃድን አስመልክቶ ምን አቋም እንደሚወስድ እስካሁን በውል የታወቀ ነገር የለም።</p>


<p class="align-center"><a href="/Gazettas/Meyesaw/info/Meyesaw.sera.html">ከመይሣው ጥቅምት 27 ቀን 1993</a></p>

</body>
</html>	
