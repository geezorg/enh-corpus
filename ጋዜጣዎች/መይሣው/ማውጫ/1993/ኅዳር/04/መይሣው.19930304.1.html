<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በኤርትራ ባሉ ኢትዮጵያውያን ላይ አረመኔያዊ ድርጊት ቀጥሏል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በኤርትራ ባሉ ኢትዮጵያውያን ላይ አረመኔያዊ ድርጊት ቀጥሏል</h1>


<p>የሰላም ድርድሩ የተሻለ ሰላማዊ መፍትሔ ያመጣል ተብሎ በሚጠበቅበት በአሁኑ ሰዓት የሻዕቢያ መንግሥት በኤርትራ ነዋሪ በሆኑ ኢትዮጵያውያን ላይ የሚወስደው ኢሰብዓዊና ፍፁም አረመኔያዊ እርምጃ ሊገታ አለመቻሉን የተለያዩ የዜና ምንጮች እየገለፁ ነው።</p>

<p>በአጠቃላይ በኤርትራ ውስጥ በ103 የማጎሪያ ካምፖች በብዙ ሺህ የሚቆጠሩ ኢትዮጵያውያን ከፍተኛ ሰቆቃ ሕይወት በመግፋት ላይ እንደሚገኙ ኦፌሲያላዊ የዜና ምንጮች ሲገልፁ የኤርትራ መንግሥት በበኩሉ ዜናውን እያስተባበለ ይገኛል።</p>

<p>በአሁኑ ሰዓት በአይተዋይ፣ በናኩራ፣ በናቅፋ፣ በሸዊት፣ በሰምበል፣ በምፅዋ፣ በአፍአቤት አካባቢ የሻዕቢያ መንግሥት በግፍ እያሰቃያቸው ከሚገኙት ኢትዮጵያዊነታቸው ብቻ ወንጀል ከሆነባቸው ንፁሐን መካከል ሕፃናት ወጣቶችና አሮጊቶች ጭምር እንደሚገኙበት መረጃዎች ይጠቁማሉ።</p>

<p>በተለይም በምፅዋ ሞቃታማ አካባቢ ከ140 በላይ ኢትዮጵያውያን ፍፁም ሞቃታማ በሆነ ቦታ ታስረው እየተሰቃዩ መሆናቸውን የዜና ምንጮች ገልፀዋል። የሻዕቢያ ወታደሮችና የደህንነት ሰራተኞች በኢትዮጵያውያኑ ላይ የግድያ እርምጃ እየወሰዱ መሆናቸውም ከነዚህም ውስጥ የተገደሉት የታፈኑት ሰዎች ስም ዝርዝር በፎቶና በሙሉ ማስረጃ ተደግፎ ኤርትራ በሚገኘው የኢትዮጵያ ኤምባሲ አማካይነት ለዓለም አቀፉ ማህበረሰብና ለዓለም አቀፍ ቀይ መስቀል አስቸኳይ መፍትሔ እንዲሰጡ መተላለፉ ታውቋል። ዓለም አቀፉ ህብረተሰብ ጉዳዩን ችላ የሚለው ከሆነና የኤርትራ መንግሥት በዚህ ፀረ ኢትዮጵያውያን አረመኔ አቋሙ ከገፋ አሁን ተስፋ የተጣለበት የሰላም ድርድር ጥያቄ ቀለበት ውስጥ እንደሚወድቅ ስጋታቸውን የሚገልፁ ብዙዎች ናቸው።</p>

<p>በኤርትራ ያሉ ኢትዮጵያውያን ሰቆቃ እንዲያበቃ የተመድና ዓለም አቀፍ የቀይ መስቀል አስቸኳይ እርምጃ ሊወስዱ እንደሚገባም ተጠቁሟል።</p>


<p class="align-center"><a href="/Gazettas/Meyesaw/info/Meyesaw.sera.html">ከመይሣው ህዳር 4 ቀን 1993</a></p>

</body>
</html>	
