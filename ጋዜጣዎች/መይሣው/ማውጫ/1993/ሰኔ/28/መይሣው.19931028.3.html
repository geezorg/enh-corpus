<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የዝዋይና ሸዋሮቢት ታሳሪ ቤተሰቦች አሳስቦናል አሉ!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">የዝዋይና ሸዋሮቢት ታሳሪ ቤተሰቦች አሳስቦናል አሉ!</h1>


<p>በሸዋሮቢትና ዝዋይ በአለፈው ሚያዝያ አ/አበባ ውስጥ ከተፈጠረው ሁከትና ትርምስ ጋር በተያያዘ የታሰሩ የአ/አበባ ነዋሪ ወጣቶች ጉዳይ በእጅጉ አሳስቦናል ሲሉ የታሳሪ ቤተሰቦች ለጋዜጣችን ዝግጅት ክፍል ገለፁ።በመንግስት መግለጫ መሠረት በዝርፊያና በውንብድና ተግባር የተሰማሩ ወሮበሎችና ዲርዬዎችን ከያሉበት አድኖ መያዙን የገለፀ ሲሆን በተለይም ከነዚህ ውስጥ የመንግሥትና ሕዝብ ንብረት ያወደሙ የዘረፉ እንዳሉበት ጉዳዩም በሕግ ተይዞ በመጣራት ላይ እንደሚገኝ በተለያዩ አጋጣሚዎች ያስታወቀ ሲሆን የተቃዋሚ ፖለቲካ ድርጅቶች ደግሞ በዚህ ሽፋን በርካታ አባሎቻችን ታስረ ው ተወስደውብናል ብለዋል።</p>

<p>በእስር እየተንገላተሙ ነው ሲሉ ክስ አሰምተው ከነዚህም ውስጥ በሀቪየስ ኮርፐስ አቤቱታ የኤዴፓ አመራሮች ነፃ ለመውጣት ችለው እንደነበርና አሁን ደግሞ በፍ/ቤት ትዕዛዝ ተመልሰው መታሰራችው ይታወሳል።</p>

<p>በእርግጥ ተደጋጋሚ የዝርፊያ የሌብነት ተግባር ይፈፅሙ የነበሩና በርካታ ሪኮርድ ያላቸው መታሰራቸውን ሰምተናል። ሆኖም ግን ንፁሃን የሆኑ ተማሪ ልጆቾችን ከዚህ ቀደም ምንም አይነት የጥፋትና የወንጀል ሪኮርድ የሌለባቸው በግል ጥላቻ በተደረገ ጥቆማ አንዳንድ ቦታም ያለበቂ ማስረጃ በጥርጣሬ ብቻ የተያዙና የታሰሩ ሠራተኞች የሆኑ በግል ሥራ የሚተዳደሩ ሹፌሮች አነስተኛ ነጋዴዎችና በስነምግባራቸውም ጨዋ የተባሉ በርካታ ወጣቶች ታስረው በመንገላታት ላይ እንደሚገኙ የሚገልፁት የታሳሪዎቹ ቤተሰቦች ልጆቻቸው በታሰሩበት አካባቢ እየተከሰተ ያለውን የምግብና የጤና ችግር ይገልፃሉ።</p>

<p>የታሳሪዎቹ ቤተሰቦች እንደሚሉት ከሆነ ጥያቄያቸው ጥፋተኛ በሕግ አይጠየቅ አይደለም። ነገር ግን ያለማስረጃና በጥርጣሬ ብቻ የታሰሩት ንፁሃን ተገቢው ማጣራት ተደርጎ ይለቀቁልን ነው የምንለው። ወይንም በያለንበት አካባቢ እንዲመጡ ቢደረግልን ቢያንስ የቤተሰብን መንገላታት መቀነስ ይቻላል። ቤተሰብ አብሮ እየተጎዳ ነው በማለት ይገልፃሉ።</p>


<p class="align-center"><a href="/Gazettas/Meyesaw/info/Meyesaw.sera.html">ከመይሣው ሰኔ 28 ቀን 1993</a></p>

</body>
</html>
