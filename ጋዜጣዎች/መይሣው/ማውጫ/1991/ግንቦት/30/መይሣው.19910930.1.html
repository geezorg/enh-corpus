<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ገበሬዎች ለእህል መግዣ ንብረቶቻቸውን እየሸጡ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ገበሬዎች ለእህል መግዣ ንብረቶቻቸውን እየሸጡ ነው</h1>


<p>ኢትዮጵያ አስቸኳይ የምግብ እርዳታ እንደምትሻ የአደጋ መከላከልና ዝግጁነት ኮሚሽን ሪፖርት መግለፁ የሚታወስ ሲሆን በምስራቅ ሀረርጌ፣ በሰሜን ምዕራብ ሸዋና በባሌ ዞን የምግብ እጥረቱ በከፋ ደረጃ እንደሚገኝና የነዚህ አካባቢ ነዋሪዎች ቤት ንብረታቸውን ጥለው በመሰደድ ላይ እንደሚገኙና ረሀቡ ባጠቃቸው አካባቢዎችም ገበሬዎች ለእህል መግዣ ላም፣ በሬ፣ በግና ፍየሎቻቸውን እየሸጡ እንደሚገኝ ተገለፀ።</p>

<p>የአደጋ መከላከልና ዝግጁነት ኮሚሽን እንዳስታወቀው በኦሮሚያ ከ975ሺ ህዝብ በላይ፣ በደቡብ ክልል ከ438 ሺ ህዝብ በላይ፣ በትግራይ ከ834 ሺህ ህዝብ በላይ የበልግ አብቃይ ገበሬዎች ለረሃብ ተጋልጠዋል። በአፋርና በሱማሊያ ያለው ሁኔታ ግን ገና እንዳልተጠና ታውቋል።</p>

<p>በሀገር ውስጥ ያሉ የረድኤት ድርጅቶችም በቀጥታ ለተረጂዎች እርዳታ መስጠት እንደማይችሉና በኮሚሽኑ በኩል እርዳታቸውን ማድረግ እንደሚገባቸው ታውቋል። የአደጋ መከላከልና ዝግጁነት ኮሚሽን የክረምቱ ዝናብ የመጓጓዣ መስመሮችን ሳያደናቅፍ አስቀድሞ በጣም ለተጎዱ አካባቢዎች እርዳታ የማቅረብ ዕቅድ እንዳለው ገልጿል። ለዚህም 40 ሜትሪክ ቶን እህል ከመጠባበቂያ ክምችት በመበደር ሲሆን ለመጓጓዣም መንግስት 41 ሚሊዮን ብር እንደመደበ አመልክቷል። ከሪፖርቱ ለመረዳት እንደተቻለው ችግሩን ለመቆጣጠር እንዳልተቻለ ነው።</p>

<p>በተያያዘ ዜና በአማራ ክልል ለሚገኙ ተረጂዎች ከማዕከል የሚላከው የምግብ እርዳታ እህል ከሰኔ 1991 ድረስ በየወረዳዎቹ ካልተጓጓዘ በእርዳታ ስርጭቱ ላይ ከፍተኛ ችግር እንደሚፈጥር የዞኑ ካሉት 17 ወረዳዎች ውስጥ በ12ቱ በደረሰው የመኸርና የበልግ ዝናብ እጥረት በአጠቃላይ ከ463 ሺህ ህዝብ በላይ ለምግብ እህል እጥረቱ ተጋልጧል። የዞኑ ጠቅላላ ነዋሪ ህዝብ የገጠመው ይህ ችግርም ባለፉት አምስትና ስድስት ዓመታት ከተከሰቱት ሁሉ የከፋ ነው።</p>

<p>በሌላ በኩል ለምግብ እጥረት በተጋለጡ ክልሎች 1. ሚሊዮን ለሚሆኑ ህዝቦች አስቸኳይ የምግብ እርዳታ እንደሚሰጥ የዓለም የምግብ ድርጅት አስታውቋል። የ40. ሚሊዮን የአሜሪካን ዶላር ወጪ በማድረግ አስቸኳይ የምግብ እርዳታውን የሚያቀርበው የመኸር እርሻ የተጠበቀውን ያህል ስላልነበርና የበልጉንም ሰብል በድርቅ ሳቢያ በመጐዳቱ ነው። ድርጅቱ እንዳስታወቀው ከሰኔ እስከ ታሕሳስ የአስቸኳይ የምግብ እርዳታ የሚያቀርብ ሲሆን ተጠቃሚዎቹም ነፍሰ ጡሮች፣ ደካሞችና፣ እድሜያቸው ከ5 ዓመት በታች የሆኑ ህፃናት ናቸው።</p>


<p class="align-center"><a href="/Gazettas/Meyesaw/info/Meyesaw.sera.html">ከመይሣው ግንቦት 30 ቀን 1991</a></p>

</body>
</html>	
