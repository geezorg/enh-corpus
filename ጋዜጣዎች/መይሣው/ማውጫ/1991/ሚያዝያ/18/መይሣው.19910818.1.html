<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ክቡር ገና ለሁለተኛ ጊዜ ፕሬዝዳንት ሆኑ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ክቡር ገና ለሁለተኛ ጊዜ ፕሬዝዳንት ሆኑ</h1>


<p>የአዲስ አበባ ንግድ ም/ቤት 22ኛ መደበኛ ጠቅላላ ጉባዔ ሚያዝያ 13 ቀን 1991 በሸራተን ሆቴል የተካሄደ ሲሆን በዕለቱም ባለፉት ሁለት ዓመታት በፕሬዝዳንትነት የመሩት አቶ ክቡር ገናን እንዲሁም ሙሉውን የቦርድ አባል አንድ በጎደለ አባል ምትክ አሟልቶ በመጪው ሁለት ዓመታት በድጋሚ እንዲመሩም ያለምንም ተቃውሞ በሁለት ድምፀ ተዓቅቦ የመረጠ ሲሆን የንግዱ ህብረተሰብ ታላቅነት እምነትና ተስፋ በመሪዎቹ ላይ ያለውን የበለጠ አኩሪ ውጠት እንደሚጠብቅ የገለፁበት አጋጣሚ ነው ሲል ስብሰባውን የተከታተለው ሪፖርተራችን ገለጠ።</p>

<p>የአዲስ አበባ ንግድ ም/ቤት የአገሪቱን ከፍተኛና ንግዱን አንቀሳቃሽ የሆነውን የነጋዴ ኃይል፣ ኢንቨስትሮችን፣ አስመጪና ላኪዎችን፣ የፋብሪካ ባለቤቶችን፣ የግል ባለ ሆስፒታሎችን፣ ኮሚሽን ኤጀንቶችን መካከለኛና ዝቅተኛ ነጋዴዎችን ያቀፈ የሀገሪቱን የግል ክፍለ ኢኮኖሚ የሚያንቀሳቅሰውን ወሳኝ ኃይል የያዘ እንደመሆኑ መጠን የውጪ ገበያን ለመሳብም ሆነ የሀገር ውስጥ ምርትን ወደውጭ ገበያ እንዲሸጋገር በመረጃና ኢንፎርሜሽን ልውውጥ በትምህርትና በስልጠና አባላትን በመብታቸው ተጠቃሚ በማድረግ የንግድ ትርዒት በማዘጋጀት፣ ስልጠና በመስጠት፣ የኢንተርኔት ፕሮግራም ለመጀመሪያ ጊዜ በመዘርጋት የአባላትን ሙያዊ ግንዛቤ አድማስ በማስፋት ረገድ ወቅቱ ለጠየቀው ሃገርን የመከላከልና የመርዳት ግዴታም መላ አባላቱን በማስተባበር ያስገኘው የላቀ ውጤት ላለፉት ሁለት ዓመታት በአመራር ላይ የነበረውን ቦርድ ከዚህ በፊት ከነበሩት ሁለ የተለየ ዕድገት ያሳየ በመሆኑ እነዚሁ ተመራጮች በአመራሩ እንዲቀጥሉ ጠቅላላው ጉባዔ በሙሉ ድምፅ አፅድቋል።</p>

<p>ይህ ጠቅላላ ጉባዔ በሌላ መልኩ ሲታይ የአዲስ አበባ ነጋዴ ህብረተሰብ ሙሉ መብቱን ያለምንም ጣልቃ ገብነት የተጠቀመበት በራሱ መብት የመወሰን የመሾም የመሻር ባለቤት መሆኑን ያስመሰከረበት በብዙ መቶ የሚቆጠሩ ሰዎች በአንድ ድምፅ እንደ አንድ ሰው ሆነው የታዩበት ፍፁም ሕብረት የተስተዋለበት ሲሆን ምንም እንኳ ላለፉት ሁለት ዓመታት ላገለገሉት የቦርድ አባላት ፕሬዝዳንቱን ጨምሮ በሌሎች መተካት አለብን ብለው ቢያምኑም በሕዝቡ ጥያቄ በኃላፊነታቸው እንዲቀጥሉ ማስገደድ መቻሉን ሪፖርተራችን አስምሮበታል።</p>


<p class="align-center"><a href="/Gazettas/Meyesaw/info/Meyesaw.sera.html">ከመይሣው ሚያዝያ 18 ቀን 1991</a></p>

</body>
</html>	
