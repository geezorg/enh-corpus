<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አቡነ ገብርኤል ተሾሙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">አቡነ ገብርኤል ተሾሙ</h1>


<p>በመላው ኦርቶዶክስ ተዋህዶ እምነት ተከታይ ዘንድ ከፍተኛ ከበሬታና ተወዳጅነትን ያተረፉት የምዕራብ ሸዋ ሊቀ ጳጳስ የነበሩት አቡነ ገብርኤል በሀገረ እሥራኤል የኢትዮጵያ ጳጳስ ሆነው በመሾማቸው ወደዚያው ማምራታቸውን «የመይሣው» ሪፖርተር ገለጠ።</p>

<p>በእሥራኤል የኢትዮጵያ ጳጳስ ሆነው የተሾሙት አቡነ ገብርኤል ከፍተኛ ኃላፊነትና ተግባር ከፊት ለፊታቸው የሚጠብቃቸው ሲሆን ይኽንኑ ኃላፊነታቸውን ሙሉ በሙሉ በብቃት እንደሚወጡት ከዚህ በፊት ያልታዩ አዳዲስ ውጤቶችንም እንደሚያስመዝግቡ በተለይም በኢትዮጵያና በግብፅ መካከል አወዛጋቢ የሆነውና የኢትዮጵያ መሆኑ በማያከራክረው ዴል ሱልጣን ገዳም ጉዳይ አቡነ ገብርኤል መቋጫ እንደሚያበጁለት ከፍተኛ እምነት መጣሉን ሪፖርተራችን ገልጧል።</p>

<p>የዴር ሱልጣን ገዳም በታሪክ ከልዕልት ሳባ ጊዜ ጀምሮ በተለይም ኤልጐታ በኢትዮጵያውያን ይዞታ ስር የቆየ የነበረ ሲሆን በሽታ በመግባቱ በርካታ ኢትዮጵያውያን በማለቃቸው አርመኖች ከ200 ዓመታት በፊት ሰፍረው እንደነበርና በኋላም ሞስኮባውያን እንደገቡም የታሪክ ማስረጃዎች ይናገራሉ።</p>

<p>በሀገረ እሥራኤል ኢትዮጵያ 6 ታላላቅ ገዳማት ያሏት ሲሆን እነሱም በኢያሪኮ በዮርዳኖስ ወንዝ በቤተልሔም፣ በዴር ሱልጣን በደብረገነት ኪዳነ ምህረትና በአልዓዛር የሚገኙ መሆናቸውንና በአጠቃላይም 65 የሚደርሱ መነኮሳትና መነኮሳይት ኢትዮጵያውያን በገዳሙ የሚኖሩ ሲሆን በተለይ የዮርዳኖሱ ወንዝ ከስድስቱ ቀን ጦርነት በኋላ ወታደራዊ ቀጠና በመሆኑ የኢትዮ ገዳም ቢኖርም መንፈሳዊ አገልግሎት እንደማይሰጥበት ታውቋል።</p>


<p class="align-center"><a href="/Gazettas/Meyesaw/info/Meyesaw.sera.html">ከመይሣው ኅዳር 21 ቀን 1991</a></p>

</body>
</html>
