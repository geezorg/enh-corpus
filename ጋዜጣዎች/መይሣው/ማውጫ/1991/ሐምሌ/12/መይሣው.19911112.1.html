<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአዲሱ አአድ ሊቀመንበር ዋንኛ ትኩረታቸው የኢትዮ ኤርትራ ጉዳይ መሆኑን ገለፁ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የአዲሱ አአድ ሊቀመንበር ዋንኛ ትኩረታቸው የኢትዮ ኤርትራ ጉዳይ መሆኑን ገለፁ</h2>


<p>የአፍሪካ አንድነት ድርጅትን በሊቀመንበርነት ለመምራት ስልጣኑን ከቡርኪናፋሶው መሪ ብሌዝ ካምፓዎሬ ስልጣኑን የተረከቡት የአልጄሪያው ፕሬዝዳንት አቡል አዚዝ ቡተፍሊካ በስራ ላይ በሚቆዩበት በሚቀጥሉት 12 ወራት ትኩረታቸው በዋንኝነት የሚያነጣትረው የወቅቱን የአህጉሪቱ ታላቅ ጦርነት ለሆነው የኢትዮ- ኤርትራ የድንበር ግጭት ሰላማዊ መፍትሔን ማስገኘት ነው ሲሉ ከሬድዮ ፍራንስ ኢንተርናሽናል ጋር ባደረጉት ቃለ ምልልስ ገልፀዋል። ፕሬዝዳንቱ ይህንን ዋንኛ አላማቸውን ከግብ ለማድረስ የተባበሩት መንግሥታት ድርጅትና የአውሮፓ ሕብረትን የመሳሰሉ ድርጅቶች እንደዚሁም ተሰሚነት ያላቸው መንግሥታት የአፍሪካ አንድነት ድርጅት ለጀመረው ዲፕሎማሲያዊ ጥረት ድጋፍ እንዲሰጡ በማስተባበርና በማደራጀት ሰፊ ዘመቻ ለመጀመር ማቀዳቸውን አብራርተዋል።</p>

<p>ከፕሬዝዳንት ቡተፍሊካ ጎን በመሰለፍ የሊቢያ መንግስት ከዚህ በፊት የጀመረውን የአስታራቂነት ሚና እንደሚቀጥልበትም ፕሬዝዳንት ሙአመር ጋዳፊ መግለፃቸውም ሬድዮ ጣቢያው ጨምሮ ዘግቧል። የኢትዮ- ኤርትራ የድንበር ግጭት ከተቀሰቀሰበት ጊዜ አንስቶ አአድ ሲያደርገው የቆየውን ያላሰለሰ ጥረት የአልጄሪያ መሪ አድንቀው ጦርነቱ እስከአሁን እልባት ሳያገኝ ሊቆይ የቻለው በምስራቅ አፍሪካና የአፍሪካ ቀንድን በሚያካትተው ክልል በጠንካራ አቋም ላይ የተመሰረት ክፍለ አህጉራዊ የህብረት ድርጅት ባለመኖሩ ነው ብለዋል።</p>

<p>ዘግይቶ በደረሰን ዜና የተባበሩት መንግሥታት ድርጅት ፊቱን ከኮሶቮ ግጭት ወደ አፍሪካ በመመለስ በአህጉራችን በመካሄድ ላይ ላሉ ጦርነቶች እልባትን ለማስገኘት አዲስ ኦፕሬሽን መዘርጋቱን ትናንት ማምሻውን የተደመጠው ቻናል አፍሪካ ሬድዮ ዘግቧል።</p>


<p class="align-center"><a href="/Gazettas/Meyesaw/info/Meyesaw.sera.html">ከመይሣው ሐምሌ 12 ቀን 1991</a></p>

</body>
</html>	
