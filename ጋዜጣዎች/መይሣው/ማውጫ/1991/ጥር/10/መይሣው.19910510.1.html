<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያ በቂ የምግብ ምርት ማግኘቷንና ከፊል ሕዝቧ በድህነት እንደሚኖሩ ዓለም አቀፍ ድርጅቶች አረጋገጡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h3 class="align-center">ኢትዮጵያ በቂ የምግብ ምርት ማግኘቷንና ከፊል ሕዝቧ በድህነት እንደሚኖሩ ዓለም አቀፍ ድርጅቶች አረጋገጡ</h3>



<p>«በሚሊዮን የሚቆጠሩ ዜጐች በርኃብ ይረግፉባት የነበረችው ኢትዮጵያ ዘንድሮ ለሌሎች አርአያ የሚሆን የምግብ ምርት ታገኛለች። በፊት በድርቅና በረሃብ ስሟ ይታወቅ የነበረው አሁን ያለፈ ትዝታ ሆኗል ስትል ጁዲ አቼንግ የዴይሊ ሜልና የጋርዲያን ዘጋቢ በሪፖርቷ አስታወቀች።</p>

<p>ከ1984-1990 የከፋ ድርቅና ረኃብ የፈረንጆች ዓመት የአለም ምግብ ፕሮግራም የምግብና እርሻ ድርጅት እንደገመቱት ከገጠሩ ነዋሪ 4% ብቻ ነው የምግብ እርዳታ ይጠይቃል ተብሎ የሚገመተው። በግምት 40% አራሹ ሕዝብ 26 ሚሊዮን ኢትዮጵያውያን የቤተሰባቸውን ፍላጐት ለማርካታና ገቢ ለማስገኘትም በቂ የሆነ የምግብ ምርት እንደሚያመርቱ የድርጅቱ ጥናታዊ ዘገባ ያስረዳል።</p>

<p>በዚህ ዓመት ከሚለካው አጠቃላይ የምግብ እርዳታ 35% ለማዕከላዊው የአማራ ክልል 33% ለደቡብ ኦሮሚያ 20% ለሰሜን ትግራይ እንደሆነና 60 ሚሊዮን ከሚገመተው የኢትዮጵያ ሕዝብ ግማሹ በድህነት ውስጥ እንደሚገኝ የተያዘው የምግብ እርዳታ በጀት በሰሜን ጦርነቱ የተፈናቀሉትን 400.00 የኢትዮጵውያን እንደማይጠቀለል አጠቃላይ የጂዲ አቼንግ የሪፖርት ጥንቅር ያብራራል።</p>

<p> ባለፉት ዓመታት ረሃብ በመከሰቱ ከአንድ ሚሊዮን ሕዝብ በላይ ሲያልቅ ከ8 ሚሊዮን በላይ ሕዝብ ተመጣጣኝ ምግብ ባለማግኘት ተሰቃይቷል። ሁኔታው ከ1992 እ.ኤ.አ ጀምሮ ዓመት ከዓመት እየተሻሻለ በመሄዱ ከኢጋድ አገሮች ውስጥ /ኢትዮጵያ፣ ኤርትራ፣ ኡጋንዳ፣ ሶማሊያ፣ ሱዳን ጅቡቲ/ ውስጥ አንዷ ሆናለች። የተባበሩት መንግሥታት ወኪሎች ከ1992 እ.ኤ.አ ወዲ 1999 እ.ኤ.አ ለአፍሪካ ቀንድ አገሮች በምግር ምርት የተሳካላትና የተዋጣላት ዓ.ም መሆኑን ተንብየዋል በማለት ታስረዳለች። ጂዲ ኦቼንግ።</p>

<p>የአለም የምግብ ፕሮግራምና፤ የምግብና የእርሻ ድርጅት በጥንድ ተልዕኮ የሰሩት ሪፖርት በቅርቡ ይፋ እንደሆነው የምግብና ጥራጥሬ ምርቶች በዚህ አመት አጋማሽ 11.9 ሚሊዮን ቶን እንደሚደርስ ከአምናው ደካማ ሁኔታ ጋር ሲነፃፀር 36% መሻሻሉን ጠቁሞ በ1996 ከተገኘው 13 ሚሊዮን ቶን በመጠኑ እንደሚያንስ ያሳያል።</p>

<p>የአለም የምግብ ፕሮግራም የኢትዮጵያ ኃላፊ የሆነው ጂዲ ሉዊስ ደግሞ «ኢትዮጵያ በሕይወት አስጊ ከነበረው ድርቅና ረሃብ የመላቀቅ ትልቅ እርምጃ አሳይታለች። አሁን የምንመለከተው የምግብ አስተማማኝነትን ለመፍጠር አዲስ ተነሳሽነት ነው። የመንግሥት ፖሊሲ ተለውጧል። ከነዋሪው ጋር አብሮ የመስራት የምግብ ችግሩን የማቃለልና እንዲሁም የትራንስፖርቱ ዘዴ አሁን የተሻሻለና ዘመናዊ ነው። ማለቱም ዘገባው ላይ ሰፍሯል።</p>


<p class="align-center"><a href="/Gazettas/Meyesaw/info/Meyesaw.sera.html">ከመይሣው ጥር 10 ቀን 1991</a></p>

</body>
</html>	
