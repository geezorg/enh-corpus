<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«በኢትዮጵያ ቆይታዬ ከነፃ ጋዜጠኞች ጋር ፍልሚያ ይጠብቀኛል»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«በኢትዮጵያ ቆይታዬ ከነፃ ጋዜጠኞች ጋር ፍልሚያ ይጠብቀኛል»</h1>

<p class="align-right">በአ.አ አዲሷ የቢቢሲ ዘጋቢ</p>


<p>በአስመራና በአዲስ አበባ ቋሚ ሪፖርተሮችን መድቦ ላለፈው አንድ ዓመት ሲዘግቡ የነበሩት የቢቢሲ ዘጋቢዎች ሪቻርድ ሊና አሌክስ ላስት የስራ ጊዜያቸውን አጠናቀው ወደ ዋናው ስቱዲዮ ከተመለሱ በኋላ በእነዚህ ምትክ ቢቢሲ ወደ አስመራና ወደ አዲስ አበባ እንስት ጋዜጠኞችን መተካቱ ታውቋል።</p>

<p>በአዲስ አበባ የተመደበችው ኒተር ባላ ስትሆን የተሰማት ኃላፊነት ከባድና ጥንቃቄን የሚጠይቅ መሆኑን በያዝነው ሣምንት አጋማሽ ላይ ኔትዎርክ አፍሪካ ለተባለው ፕሮግራም በሚቀጥሉት 12 ወራት የሚጠብቃት ስራን አክብዳ የገለፀችው ሲሆን «የኢትዮጵያን ሕዝብ እንግዳ አክባሪ ሆኜ አግኝቼዋለሁ። ወደ አ/አበባ ከገባሁ ዕለት ጊዜ ጀምሮ ሕዝቡ አስፈላጊውን ትብብር እያደረገልኝ ነው። በዚህ ረገድ አገሪቷን ወድጃታለሁ። በተለይ ከጠበቁት በላይ ትህትና ላሳዩትና ቀና ትብብር ላደረጉልኝ ግለሰቦች ያለኝ አድናቆት ከፍተኛ ነው። በአማርኛ ቋንቋ ደግሜ አ.መ.ሰ.ግ.ና.ለ.ሁ። በአጠቃላይ የተጣለብኝን ኃላፊነት በትክክል እንድወጣ እንግዳ አክባሪው የኢትዮጵያ ህዝብ እንቅፋት እንደማይሆንብኝ በአጭር ጊዜ ቆይታዬ ተረድቻለሁ። የምፈራው በአዲስ አበባ በብዛት ለሚገኙት የግል ጋዜጠኞች ጋር የሚጠብቀኝ ፍልሚያ ነው ካለች በኋላ የአ/አበባ ከተማ በጣም ሰፊ ነች በዚህ ላይ የከተማ ፕላንና ካርታ ስሌላት ግራ የምታጋባ ሆናብኛለች። ጐዳናዎቹ ትክክለኛ ስያሜ ስለሌላቸው ሌላው ቀርቶ ሆቴሎችን በቀላሉ ለማግኘት ለማንኛውም የውጪ ዜጋ አስቸጋሪ ነው በዚህ ረገድ ከተማዋን በአጭር ጊዜ ውስጥ ለማወቅ ችግር እንደሚፈጥርብኝ ይሰማኛል። ከዚህ በተጨማሪ ከአ/አበባ ሆኜ የሚሰራቸው ዘገባ ስልክ የወደድኳቸው ኢትዮጵያውያንን የማያስከፋና ትክክለኛ እንዲሆንልኝ ከፍተኛ ምኞች አለኝ» በማለት ተናግራለች።</p>

<p>ኒተር ባላ የኢትዮ ኤርትራን ጦርነት በተመለከተ የመጀመሪያ ዘገባዋ የሆነውን ሪፖርት በቢቢሲ ሬድዮ ለማስደመጥ ከትናንት በስቲያ ወደ ዛላንበሳ ግንባር አምርታለች።</p>

<p>ይህ በዚህ እንዳለ ጋዜጠኛ ቢቢሲ ከመመደቡ በፊት በአ/አበባ የቢቢሲ ሬዲዮ ጣቢያ ወኪል ሆኖ ሲሰራ የቆየው ላዕከማርያም ደምሴ ኢትዮጵያዊ በመሆኑ የሚያቀርበው ዘገባ ሚዛናዊነት የሌለው ነው በመባል በኤርትራውያን አድማጮች ሲተችና ሲሰደብ ሰንብቷል።</p>


<p class="align-center"><a href="/Gazettas/Meyesaw/info/Meyesaw.sera.html">ከመይሣው ጳጉሜ 1 ቀን 1991</a></p>

</body>
</html>	




