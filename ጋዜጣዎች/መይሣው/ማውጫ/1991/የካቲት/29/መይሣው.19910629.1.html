<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«በዓይጋና ዛላንበሳ ግንባር መልሰን ለማጥቃት ኃይላችንን አጠናክረናል»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«በዓይጋና ዛላንበሳ ግንባር መልሰን ለማጥቃት ኃይላችንን አጠናክረናል»</h2>

<p class="align-right">ኃይሌ ወ/ተንሳይ</p>


<p>የኢትዮጵያ መንግስት ባለፈው ዓመት ከግንቦት ወር ጀምሮ በኤርትራውያን ኃይሎች ተይዞብኛል ከሚላቸው አካባቢዎች መሐል ዋናውና አወዛጋቢ የሆነውን የባድመን አካባቢ በጦር ኃይሉ ድል አድራጊነት ካስመለሰ በኋላ አሁንም የሚያደርገው ወታደራዊ እንቅስቃሴ አሳስቦኛል ሲል የተመድ ፀጥታው ጉባዔ መግለፁን ሬድዮ ፍራንስ አስታውቋል።</p>

<p>ሬዲዮው የፀጥታ ጉባዔውን ዲፕሎማቶች በመጥቀስ ባስተላለፈው ዘገባ በዚሁ ዘገባ ላይ የኢትዮጵያ መንግስት መጠነ ሰፊ የሆነውን ጦር ኃይሉን ወደ ኤርትራ ድንበር በማስጠጋት የኤርትራን አስተዳደር በመደምሰስ አሻንጉሊት መንግስት ለማቆም የሚያደርገው እንቅስቃሴ ገፍቶበታል ይላል።</p>

<p>ይህንን የኢትዮጵያ መንግስት ዓላማ ከተጨባጭ መረጃ ጋር አግኝቼዋለሁ የሚለው ይኸው የፀጥታ ጉባዔው ወቀሳ ኢትዮጵያ በባድመ ግንባር የተወሰኑ ኪ.ሜትሮችን ጥሳ ከመግባቷ ባሻገር በአሰብ ግንባር ከፍተኛ ቁጥር ያለው የጦር ሠራዊት በማከማቸት ወታደራዊ እንቅስቃሴዎችን ማሳየቷን ቀጥላለች በማለት ኢትዮጵያ ለተኩስ አቁሙ ጥሪ አፋጣኝና ግልፅ ምላሽ መስጠት ይጠበቅባታል ይላል።</p>

<p>ይህ በእንዲህ እንዳለ ኤርትራ የአ.አ.ድን አስታራቂ ሐሳብ መቀበሏን ካረጋገጠች በኋላ አሁንም ወደ ጦርነቱ በመግባት ጥቃት ለመሰንዘር የራሷን ዝግጅት እያጣደፈች መሆኑ ታወቀ። ከትላንት በስቲያ ከተላለፈው የቢቢሲ ሬድዮ ጋር ሰፋ ያለው ውይይት ያደረጉት የኤርትራ ውጭ ጉዳይ ሚኒስትር አቶ ኃይሌ ወ/ተንሳይ የኤርትራ ወታደራዊ ዝግጅት አስመልክቶ ባደረጉት በዚሁ ውይይት ላይ አገራቸው በተለያዩ ግንባሮች ጥቃት ለመጀመር በዝግጅት ላይ መሆናቸውን አረጋግጠዋል።</p>

<p>ኢትዮጵያ በከፍተኛ ወታደራዊ የበላይነት የባድመን መሬት ሙሉ ለሙሉ ከጠላት ነፃ ካወጣች በኋላ ኤርትራ ወደኋላ የሸሸውን ሰራዊቷን በማሰባሰብና ተጨማሪ ኃይል በማከልና መልሶ በማቋቋም በዓይጋና በዛላንበሳ ግንባር ላይ አዲስ ጥቃት ለመክፈት ወታደራዊ ዝግጅታቸውን አጠናቀው የጨረሱ መሆናቸውን ውጭ ጉዳይ ሚኒስትሩ ለቢቢሲ በሰጡት ቃለ ምልልስ ላይ አረጋግጠዋል።</p>

ውጭ ጉዳይ ሚኒስትር ኃይሌ ወ/ተንሳይ አሁን በቀሩትና ይዘን በምንገኘው ቦታዎችና ድንበሮች ሁሉ ኃይላችንን የበለጠ አጠናክረን የኢትዮጵያን ሰራዊት ተዘጋጅተናል ሲሉ የተለመደውን የእብሪተኛ ፕሮፓጋንዳቸውን በቢቢሲ የኔት ወርክ አፍሪካ ውይይታቸው ላይ ያስደምጡ እንጂ ሰራዊታቸው በደረሰበት አሳፋሪ ውድቀትና ሽንፈት የኤርትራ መንግስት ክፉኛ መከፋፈሉንና በኤርትራ ውስጥም ከፍተኛ የሕዝብ ዓመፅ መቀስቀሱን የውጭ የዜና ምንጮች ያረጋግጣሉ።


<p class="align-center"><a href="/Gazettas/Meyesaw/info/Meyesaw.sera.html">ከመይሣው የካቲት 29 ቀን 1991</a></p>

</body>
</html>	


