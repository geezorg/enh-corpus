<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያ አየር መንገድ የበረራ መስመሩን ወደ ናይሮቢ አዛወረ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የኢትዮጵያ አየር መንገድ የበረራ መስመሩን ወደ ናይሮቢ አዛወረ</h1>



<p>በተፈጠረው ወቅታዊ ሁኔታ የተነሳ የኢትዮጵያ አየር መንገድ የበረራ መስመሩን በናይሮቢ በኩል ማድረጉን የኢትዮጵያ ሬድዮ በጥር 29 /1991 ስርጭቱ አስታውቋል። የኢትዮጵያ አየር መንገድ በረራዎቹ በሙሉ በናይሮቢ በኩል ሲያልፉ ሁሉም መንገደኞች ወደሚፈልጉበት አቅጣጫ ያለብዙ መጉላላት እንዲደርሱ ከፍተኛ ጥረት እንደሚደረግ ማመልከቱን የሬድዮው ዘገባ ያስረዳል።</p>

<p>ከአዲስ አበባ ለሚነሱና ወደ አዲስ አበባ ለሚመጡ መንገደኞች ግን በአዲስ አበባና በናይሮቢ መካከል በረራዎች እንደሚኖሩም አየር መንገዱ አስታውቋል። ከሰሜን ኢትዮጵያና ከድሬዳዋ በስተቀርም ወደሌሎች የአገር ውስጥ ጣቢያዎች የሚደረገው በረራ እንደሚቀጥልም ጭምር ገልጿል።</p>

<p>ይህ በእንዲህ እንዳለ የሻዕቢያ መንግሥት ኢትዮጵያን ለመውጋት በመርከብ የጫነው 91 ኮንቴነር የጦር መሣሪያ ቤልጅየም አንትወርፕ ወደብ ላይ መያዙን የሆላንድ ቴሌቪዥን ጥር 29 ቀን 1991 ዓ.ም ፌብርዋሪ 6 1999 ከሰዓት በኋላ ማስተላለፉን ሮተርዳም ሆላንድ የሚገኙ ለመይሣው ጋዜጣ ዝግጅት ክፍል በስልክ አስታወቁ።</p>

<p>ድል የኢትዮጵያ ነው! አምላክ ገና ብዙ ይሰራል! የሚል የብሔራዊ ፍቅርና እልህ እየተናነቃቸው ዜናውን ያስደመጡን ኢትዮጵያዊት ይህ በቤልጅየም አንትወርፕ ወደብ በመርከብ ተጭኖ የተያዘው 91 ኮንቴነር የጦር መሳሪያ በእሽጉ ላይ የወተር ፓምፕና የህንፃ መሳሪያ እቃ መሆኑን በሚገልጽ ታሽጎ የነበረ ሲሆን ፓሊስ ባደረገው ፍተሻ ነው የተያዘው።</p>

<p>ዘግይቶ በደረሰን ዜና መሰረት ደግሞ ዕቃው የተጫነው ከአንድ የእንግሊዝ ኩባንያ መሆኑንና በቅርቡ የሻዕቢያው መሪ በቤልጂየም ጉብኝት ባደረጉበት ወቅት የተቀነባበረ ሳይሆን እንደማይቀር ተገምቷል።</p>


<p class="align-center"><a href="/Gazettas/Meyesaw/info/Meyesaw.sera.html">ከመይሣው የካቲት 1 ቀን 1991</a></p>

</body>
</html>	
