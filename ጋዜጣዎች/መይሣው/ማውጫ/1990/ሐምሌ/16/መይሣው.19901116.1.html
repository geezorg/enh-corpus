<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያ ንግድ ም/ቤት በተቃውሞ ተናጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የኢትዮጵያ ንግድ ም/ቤት በተቃውሞ ተናጠ</h1>

 
<p>የኢትዮጵያና የአ/አበባ ንግድ ም/ቤት የሁለቱም ፕሬዝዳንት የሆኑት አቶ ክቡር ገና ከኢትዮጵያ ንግድ ም/ቤት ፕሬዝዳንትነታቸው እንዲነሱ ሥራ አስፈፃሚ ኮሚቴው የወሰነው ውሳኔ ሕጋዊ መሰረትና የሕግ አግባብ የሌለው ከመሆኑም ሌላ የራሱን በ46ኛ መደበኛ ስብሰባው አምኖ የተቀበለውናንና ያሰፈረውን ውሳኔ በገሀድ የሚቃረን ሁኖ በመገኘቱ የአካባቢው የከረሩ ተቃዋሚዎችን ማስነሳቱን ለጉዳዩ ቅርበት ያላቸውን ወገኖች ያነጋገረው ሪፖርተራችን ዘገበ።</p>

<p>በሰነድ የተደገፉ መረጃዎች እንደሚያሳዩት አሁን የኢትዮጵያ ንግድ ም/ቤት ፕረዝዳንት ለመሆኑ የበቁትና የበፊት ም/ፕሬዝዳንት የነበሩት አቶ አስቻለው ኃይሌ የኢትዮጵያ ንግድ ም/ቤት ጉባኤ 46ኛ መደበኛ ስብሰባ ከጥር 15-16/1990 ባካሄደበት ወቅት በቃለ ጉባኤ ቁጥር 46 በሰፈረው መሰረት በፕሬዝዳንቱ በአቶ ክቡር ገና ላይ አጀንዳ 4 በሚል አርዕስት በምክርት ቤቱ ስለሚታዩ ችግሮች በሚል ክሶችን በመዘርዘር አቅርበዋል።</p>

<p>መቋጫው ላይ አቶ አስቻለው ኃይሌ «...የብሔራዊ ንግድ ም/ቤቱ ንብረት ባክኖ ከማለቁና ለሰራተኞች የሚከፈል ደመወዝ ጠፍቶ ሜዳ ላይ ከመበተናቸው በፊት የማያዳግም ውሳኔ በቆራጥነት እንድንወስን አሳስባለሁ» በሚል ያሰፈሩት ይገኛል። በመቀጠልም አቶ ክቡር ገና በሰጡት ምላሽ በአቶ አስቻለው ኃይሌ የቀረበው የቅሬታ ፅሁፍ የእሳቸው ስምና ጥረት ለማጉደፍ የተቃጣ መሰረት ቢስ ውንጀላ ነው ሲሉ በፅሁፉ ለተጠቀሱት ቅሬታዎች በዝርዝር ምላሽ ሰጥተዋል።</p>

<p>ጉባኤው ሁለቱንም ከስብሰባው እንዲወጡ ካደረጉ በኋላ ክሱን መርምሮ ለእያንዳንዱ በቂ ምላሽ በመስጠትና በመተንተን ክሶቹን ሙሉ በሙሉ ውድቅ በማድረግ እንዲያውም የተሰራው ሥራ አቶ ክቡር ገናን የሚያስወቅሳቸው ሳይሆን የሚያሰመስግናቸው መሆኑን በመግለፅ አቶ አስቻለው ኃይሌ በቅሬታ ፅሁፍ የመጨረሻ አንቀፅ የጠቀሱት «የኢትዮጵያ ንግድ ም/ቤት ንብረት መባከንና በዚሁም ምክንያት የሰራተኞቹን የመበተን ስጋት» እጅግ የተጋነነና ከተጨባጭ ሁኔታውም ጋር የማይጣጣም መሆኑን ጉባኤው በፅሁፍ ባሰፈረው ውሳኔ ገልጧል። በማጠቃለያም ጉባኤው ውሳኔውን ሁለቱም ግለሰቦች ባሉበት አንብቦላቸው እነሱም የተቀበሉት መሆኑን ገልፀው ውሳኔው በጠቅላላ ጉባኤው ፀድቋል። በማጠቃለያም አቶ ክቡር ለሥራ ያላቸውን ወኔ ሳይቀንሱ እንዲሰሩ አቶ አስቻለውም ራሳቸውን ከንግድ ም/ቤቱ ሥራ ማግለላቸውን አግባብ እንዳልሆነና ሁለቱ ኃላፊዎች ያለፈውን ቅሬታ ስሜት ወደ ጎን ትተው ረስተው ለንግድ ም/ቤቶቹ ደህንነትና ጥንካሬ ሲሉ በመተባበር በመመካከርና በመደጋገፍ እየሰሩ የተጣለባቸውን ኃላፊነት እንዲወጡ ጉባኤው ከአደራ ጭምር ማሳሰቡን የኢትዮጵያ ንግድ ም/ቤት ሥራ አስፈፃሚ አባላት በሙሉ የፈረሙበት ሰነድ ያስረዳል። ይህ የተደረገው ጥር 1990 ዓ.ም ሲሆን እንግዲህ ከዛ ወዲህ አልተገናኙም። በሐምሌ 1/1990 ይኸው የኢትዮጵያ ንግድ ም/ቤት ሥራ አስፈፃሚ ተሰብስቦ አቶ ክቡርም በተገኙበት ሥልጣናቸውን እንደለቀቁና ም/ፕሬዝዳንት የነበሩትን አቶ አስቻለው ኃይሌን ፕሬዝዳንት አድርጎ እንደሰየመ አስታወቀ። የኢትዮጵያን ንግድ ም/ቤት አባላትና ማንነት ከፍተኛ ጥያቄ ውስጥ የከተተውና የከረረ ተቃውሞ ያስነሳውም አንዱ ጭብጥ ይኸው ነው። ሪፖርተራችን እንደዘገበው።</p>

<p>አቶ ክቡር ገና አቶ አስቻለው ኃይሌ መካከል የተፈጠረው አለመግባባት አቶ ክቡር ስራዎች በሕጉ መሰረት በደምቡ መሰራት አለባቸው በሚል አቶ አስቻለው በፈጠሩት ስህተት የፃፉላቸው ደብዳቤ ያለመግባባቱ መነሻ እንደሆነ በማስረጃ የሚገልፁ ወገኖች አሉ። አሁን ዋና ፀሐፊ የሆኑትና ታግደው የነበሩት አቶ አዳነ ጉዲናንም በገንዘብ ምክንያት እንዳገዷቸው በማስረጃ እንደሆነ አቶ ክቡር መናገራቸው ይታወሳል።</p>

<p>«አቶ ክቡር ሥልጣኑን በተረከቡ አንድ አመት ባልሞላ ጊዜ ውስጥ ስድስት ፕሮጀክት ተጠንተው በባለሙያ አስጠንተው ከተለያዩ የውጭ ድርጅቶች የጥሬ ገንዘብና መዋዕለ ንዋይ በመጠየቅ በኢትዮጵያ ንግድ ም/ቤት ታሪክ ታይቆ የማይታወቅ 3 ሚሊዮን ዶላር ያስገኛሉ። አሁን ገንዘቡን የአለአግባብ ማውጣት ማባከን ሙስና ይሰፍናል። አቶ ክቡር ገና በእዚህ ላይ ለመነጋገር ስብሰባ ይጠራሉ። ተጠባባቂ ዋና ፀሀፊውን ከሥራ ያግዳሉ» መንስኤው ይህ ነው በማለት የጀርመን ድምፅ ሬዲዮ በኢትዮጵያ ንግድ ም/ቤት ስለሰፈነው ሙስና ዘግቦ በመንግሥት ደረጃ የምርመራ አጣሪ ኮሚሲዮን በቋሚ መልኩ የማቋቋሙ አስፈላጊነት ጎልቶ መታየቱን በማሳሰብ ሰፊ ዘገባ አቅርቧል።</p>

<p>የአ/አበባው ንግድ ም/ቤትጉባኤ አምስት ነጥቦች ያለው ውሳኔ በማስተላለፍ ፕሬዝዳንት ነፃ በማውጣት ብቻ ሳይሆን ግብታዊ እና የተሳሳተ በመሆኑ ጉባኤው ከአ.አ ንግድ ም/ቤት የዲርክተሮች ቦርድ ጋር ሌላ ሶስተኛ የመግሥት አካል በሚገኝበት እንደገና እንዲመረመር ጠይቋል። ነገር ግን በኢትዮጵያ ንግድ ም/ቤት በኩል በጎ ምላሽ አግኝቶ ተግባራዊ እስኪሆን ድረስ የአዲስ አበባ ንግድ ም/ቤት የኢትዮጵያ ንግድ ም/ቤት አባልነቱን እንዲያቋርጥ የዲርክተሮች ቦርድ በሙሉ ድምፅ መወሰኑንም ለማወቅ ተችሏል።</p>


<p class="align-center"><a href="/Gazettas/Meyesaw/info/Meyesaw.sera.html">ከመይሣው ሐምሌ 16 ቀን 1990</a></p>

</body>
</html>	
