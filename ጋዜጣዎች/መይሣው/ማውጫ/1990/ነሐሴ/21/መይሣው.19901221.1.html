<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በጄኔቭ ጉባኤ የኢትዮጵያ መንግሥት ኤርትራን ከሰሰ!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በጄኔቭ ጉባኤ የኢትዮጵያ መንግሥት ኤርትራን ከሰሰ!</h1>


<p>የኤርትራ ባለሥልጣናት ለዓለም ሕጎችና ደንቦች ንቀት በመፍጠራቸው በብዙ ሺህ የሚቆጠሩ ኢትዮጵያውያን ላይ የግፍ ግፍ ቀጥለዋል በማለት ኢትዮጵያ ልዑካን ጄኔቭ ላይ ለተሰበሰበው የተባበሩት መንግስታት የሰብአዊ መብት ተከራካሪ ጉባኤ ማስረዳታቸው ቪኦኤ ዘግቧል።</p>

<p>በኢትዮጵያ መንግሥት ስም መልዕክተኞቹ አቶ ምኒልክ አለሙ የኤርትራ ባለሥልጣኖች በመጀመሪያ በእብሪት የኢትዮጵያን ድንበር በመጣስ ባድመንና አካባቢውን ወረሩ ቀጥለውም በኤርትራ የጦር አውሮፕላኖች መቀሌ ውስጥ በሚገኘው አንደኛ ደረጃ ት/ቤት ላይ ቦምብ በመጣል 200 ሕፃናትና ሕሙማን ኢትዮጵያውያንን ሆን ብለው ገለዋል በማለት ከሰዋል። ከአንድ ሳምንት በኋላ ደግሞ የጦር አውሮፕላኖቹ መልሰው አዲግራት ላይ በመጣል የሞትና የመቁሰል አደጋ አድርሰዋል በማለት መልእክተኛው ለጉባኤው አስረድተዋል። እነዚህም የኤርትራ ባለሥልጣናት በብዙ የሚቆጠሩ የኢትዮጵያ ዜጎችን ሕፃናትና ሽማግሌ ሴትም ሳይቀር ንብረታቸውን እየቀሙ በማሰር በአሰቃቂ ሁኔታ ይዘዋቸዋል በማለት ያስረዳሉ። ሴቶችንም በጉልበት በመድፈርና ኢሰብአዊ የሆነ አድራጎት እንደሚፈፀም ገልፀዋል።</p>

<p>የኤርትራ መግንሥት የሚፈፀመውን ግፍ እንዲቆም የኢትዮጵያ መንግሥት ሆነ አለም አቀፍ ድርጅቶች ያቀረቡትን ጥያቄ አሻፈረን ማለቱንም የኢትዮጵያ መልዕክተኛ ገልጠዋል።</p>

<p>መልዕክተኛው የኤርትራ መንግሥት በደል እንዳልፈፀመ ለመምሰል ከሞከረ በጉባኤው መግቢያ አዳራሽ የተንጠለጠለውን የመቀሌ ቦምብ ሰለባዎች ፎቶ በየግዜው ለምን ይቀዳል በማለት ጠይቀዋል።</p>

<p>የኤርትራ መልዕክተኞች በመግቢያው ላይ የሚገኘውን ፎቶ የሚቀዱት አሳፋሪው ወንጀላቸው የበለጠ እንዳይጋለጥ ነው በማለት ለጉባኤው በማስረዳት በምትኩ የሚያሳዩት የኤርትራ ካምፕ ተጎጂዎችን ነው ብለዋል።</p>

<p>በጉባኤው የተገኙት የኤርትራ መንግሥት ተወካዮችም መልስ በመስጠት የኢትዮጵያ መንግሥት ያቀረበው የፈጠራና የሀሰት ነው ብለዋል።</p>


<p class="align-center"><a href="/Gazettas/Meyesaw/info/Meyesaw.sera.html">ከመይሣው ነሐሴ 21 ቀን 1990</a></p>

</body>
</html>	
