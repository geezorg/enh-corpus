<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሉክና ቡላሀዋ ከባድ ውጊያ መካሄዱን ሮይተር ገለጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h3 class="align-center">ኢትዮጵያ አልገባሁም ብላለች</h3>
<h2 class="align-center">ሉክና ቡላሀዋ ከባድ ውጊያ መካሄዱን ሮይተር ገለጠ</h2>


<p>መንግሥት አልባ በሆነችው ሱማሊያ የተለያዩ አሸባሪ የእስላም አክራሪ ቡድኖች እንደልባቸው እየፈነጩ ወደ ኢትዮጵያ ለመረማመድ ሲሞክሩ የኢትዮጵያ የመከላከያ ሠራዊት ተገቢውን የማጥቃት እርምጃ ወስዶ እንደደመሰሳቸው ቀድም ሲል የታወቀ ስሆን በአሁኑ ሰዓትም ይኸው የእስላም አክራሪ ቡድን ከሌሎች ፀረ-ኢትዮጵያ ኃይሎች ጋር በማበር የኢትዮጵያ ላይ ጦርነት ለመክፈት እያደባ ሲሆን የኢትዮጵያ የመከላከያ ኃይል ድንበር ዘልል አሸባሪዎች ጥቃት ቢከሰት ማንኛውንም የአፀፋ እርምጃ ለመውሰድ በከፍተኛ ተጠንቀቅ ላይ እንደሚገኙ ታውቋል።</p>

<p>የኢሳያስ አፈወርቂ አንዱ ደባና ተንኮል የጦርነቱን አድማስ ማስፋትና የተለያዩ ውጥረቶችን መፍጠር የሚል ሲሆን በአሁኑ ሰዓት ሻዕቢያ በወረራ ከያዛቸው የኢትዮጵያ ግዛቶች ለቅቆ ካልወጣ ቀጣዩ ወታደራዊ እርምጃ እንደሚሆን ግልፅ እየሆነ በመጣበት ወቅት ኢሳያስ ኦነግንና አልኢትሀድንአቀናጅቶ በምስራቅ ኢትዮጵያ ሌላ ጦርነት ለመጫር እየተጣደፈ መሆኑ በተለያዩ ምንጮች ተጠቁሟል።</p>

<p>ይህ በዚህ እንዳለ የአልኢትሀድ ሹመኛ ኢትዮጵያ ወደ ሶማሌ ግዛት በኃይል ዘልቃ ገብታለች ሲል ያስተላለፈውን ሪፖርት የኢትዮጵያ መንግሥት ውድቅ አድርጎታል።</p>

<p>የመንግሥት ቃል አቀባይ የሆኑት ወ/ት ሰሎሜ ታደሰ እንደገለጡት የኢትዮጵያ ሠራዊት ወደ ሱማሊያ ግዛት አቋርጦ አልገባም። የሮይተር ዜና ወኪል ደግሞ የዓይን ምስክሮችን በመጥቀስ እንደዘገበው የኢትዮጵያ ሠራዊት በሙሉ ተቆጣጥሮት ከነበረው የበሉሀዎ ደቡብ ከተማ አርብ ዕለት ለቅቆ ወጥቷል ነው የሚለው። እንደ ምስክሮቹ አገላለጥ ኢትዮጵያ ታንኮቿንና ብረት ለበስ ተሽከርካሪዎቿን ከስፍራው አስወጥታለች። በስፍራው የተወሰነ ኃይልና የግንኙነት መሳሪያዎችን ብቻ በመተው ነው ሲሉ ይህንኑ አባባል ኢትዮጵያ ከእውነት የራቀ ስትል ገልጣለች።</p>


<p class="align-center"><a href="/Gazettas/Meyesaw/info/Meyesaw.sera.html">ከመይሣው ነሐሴ 7 1990</a></p>

</body>
</html>	
