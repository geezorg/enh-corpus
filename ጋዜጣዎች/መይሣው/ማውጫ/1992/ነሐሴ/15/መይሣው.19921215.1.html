<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አይ.ኤም.ኤፍ መንግሥት የታክስ ቅናሽ እንዲያደርግ ግፊት እያደረገ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">አይ.ኤም.ኤፍ መንግሥት የታክስ ቅናሽ እንዲያደርግ ግፊት እያደረገ ነው</h1>


<p>ባለፈው እሁድ አዲስ አበባ የገባው የዓለም አቀፍ የገንዘብ ድርጅት የልዑካን ቡድን በኢትዮጵያ አጠቃላይ የኢኮኖሚ ሁኔታና ድህነትን መቀነስ በሚለው እቅዱ ዙሪያ ሰፊ ግምገማ እንደሚያደርግና ከአገሪቷ ከፍተኛ ባለሥልጣናት ጋር በሰፊው እንደመከሩ ፓና የዜና ወኪል ገልጿል።</p>

<p>የአይ.ኤም.ኤፍ ባለሥልጣን በተለይም የታክስን መሻሻል ጉዳይ የኢትዮጵያ ባለሥልጣናት አበክረው እንዲያስቡበት መግለፃቸውም ታውቋል። የአይ.ኤም.ኤፍ ተወካይ ሆነው የመጡት ሚ/ር ቲሞቲ ሙዚንዳ በአገሪቷ ያለው የታክስ ሁኔታ እንዳሳሰባቸው መናገራቸውም ተጠቁሟል።</p>

<p>ሚ/ር ሙዚንዳ ወደኢትዮጵያ የመጡበት ዋነኛ ዓለማ ከኢትዮጵያ ባለሥልጣናት ጋር በፖሊሲ ጉዳዮች ላይ በተለይም ስለማክሮ ኢኮኖሚ ማኔጅመንት ለመምከርና በኢትዮጵያ የታክስ ሁኔታ ላይ ምክር ለመስጠት መሆኑንም ተናግረዋል። ዋነኛ ከሆኑት የታክስ ዓይነቶች የገቢና የሽያጭ በመሳሰሉት ላይ መሻሻል ሊደረግ እንደሚገባ ትኩረት እንደተሰጠውም መግለፃቸውንም ዘገባው ያስረዳል።</p>

<p>የአይ.ኤም.ኤፍ ተወካይ ለአዲስ አበባ ንግድ ም/በትና ከንግዱ ህብረተሰብ ተወካዮችም ሰፊ ማብራሪያ መስጠታቸውም ታውቋል። በተለይም በአነስተኛው ነጋዴ ሕብረተሰብ ላይ የተጣለው ታክስ በገቢ ላይ በተደረገው የዘፈቀደ ግምት መሆኑን የገለፁት ሙዚንዳ ታክስን የሚመለከተው ክፍል በጥሩ ሁኔታ የተደራጀ አይደለም ብለዋል።</p>

<p>ሙዚንዳ አሁን ያለው ታክስ እጅግ የናረ በመሆኑ የንግዱን መስፋፋት ሊገታው ይችላል የሚል ስጋት እንዳላቸውም ጠቁመዋል። ውሳኔ በሚሰጥበት ሰዓት በማንኛውም ንግድ የታክሱን ሁኔታ አበረታች ማድረግ ዋናና ተፈፃሚ ውሳኔ መሆኑን ገልፀው በኢትዮጵያ ያለው የታክስ ሁኔታ እንደጊዜው የሚለዋወጥና በቦታ የሚወሰን መሆኑንም ጠቅሰዋል።</p>


<p class="align-center"><a href="/Gazettas/Meyesaw/info/Meyesaw.sera.html">ከመይሣው ነሐሴ 15 ቀን 1992</a></p>

</body>
</html>	
