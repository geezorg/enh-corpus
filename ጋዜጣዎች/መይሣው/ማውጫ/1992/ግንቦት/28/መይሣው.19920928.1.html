<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአዲስ ትሪቢዮን ዋና አዘጋጅ አረፉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የአዲስ ትሪቢዮን ዋና አዘጋጅ አረፉ</h1>


<p>በየሳምንቱ ዓርብ እየታተመ የሚወጣው የእንግሊዘኛው «አዲስ ትሪቢዮን» ጋዜጣ ዋና አዘጋጅና የታምቤክ ኢንተርናሽናል ባለቤትና ዋና ሥራ አስኪያጅ አቶ ታምራት በቀለ በድንገተኛ ሕመም ከዚህ ዓለም በሞት ተለዩ።</p>

<p>አቶ ታምራት በቀለ ለረዥም ዘመን በአሜሪካን ሀገር የቆዩ ሲሆን በቢዝነስ አድሚኒስትሬሽን የማስተርስ ዲግሪ ያላቸው ወደሀገራቸው ከተመለሱም በኋላ በባንክና በተለያዩ ቦታዎች በኃላፊነት የሰሩ ሲሆን በኋላ የመንግሥት ለውጥን አንተርሶ የተገኘውን የፕሬስ ነፃነት በመጠቀም «አዲስ ድምፅ» የተባለ በየሳምንቱ ረቡዕ ይወጣ የነበረ ጋዜጣ ባለቤትና ዋና አዘጋጅ የነበሩ ሲሆን በኢትዮጵያ የግሉ ፕሬስ ታሪክ ውስጥ የበኩላቸውን የዜግነት ድርሻ ተወጥተዋል።</p>

<p>«አዲስ ድምፅ» ጋዜጣ ሕትመቱን ሲያቆም «አዲስ ትሪቢዮን» የተሰኘውን በግልና በርካታ አንባቢ ያለውን የእንግሊዘኛ ጋዜጣ በዋና አዘጋጅነት በመምራት በሀገር ውስጥና ከኢትዮጵያም ውጭ በኢንተርኔት መስመር ከፍተኛ ታዋቂነትና ተነባቢነት ከአክብሮት ጋር መቀዳጀት የቻሉ በእውቀትና በልምድ የሰከኑ ታታሪ ሠራተኛና ታልቅ ብሔራዊ ፍቅር የነበራቸው ኩሩ ኢትዮጵያዊ ነበሩ። አቶ ታምራት በቀለ የኢትዮጵያ አሳታሚዎች ማህበር ፕሬዝዳንትም ነበሩ። ታምቤክ የጉዞ ወኪልም ከፍተው በመስራት ላይ ነበሩ።</p>

<p>አቶ ታምራት በቀለ በተለይም በአዲስ ትሪቢዮን የእንግሊዘኛ ጋዜጣ ለውጭ ዜጎች የኢትዮጵያን ጥንታዊ ታሪክና መሰረት ስልጣኔና ቅርስ በሚገባ ለማስተዋወቅ የቻሉ በኢትዮጵያ የግሉ ፕሬስ በብቃት እንዲጎለብት በጋዜጣቸው አማካይነት የበኩላቸውን ድርሻ ተወጥተዋል።</p>

<p>«አዲስ ትሪቢዮን» ጋዜጣ በአጭር ጊዜ በሙያዊ ብቃት ለማደግ የበቃና በኢንተርኔትም በፕሬዝዳንት ክሊንተን ጭምር ለመነበብ የበቃ ጋዜጣ ነበር። አቶ ታምራት ለመጨረሻ ጊዜ ያዘጋጁትን ጋዜጣ ሐሙስ ግንቦት 24/1992 አጠናቀው ጋዜጣቸው በሚወጣበት ቀን ዓርብ በድንገት ታመው አርፈዋል።</p>

<p>የአቶ ታምራት የቀብር ሥነ ሥርዓታቸው በትናንትናው ዕለት በቅዱስ ባለወልድ ቤተርክስቲያን ግንቦት 27/1992 ብዙ ሕዝብ በተገኘበት ተፈፅሟል።</p>


<p class="align-center"><a href="/Gazettas/Meyesaw/info/Meyesaw.sera.html">ከመይሣው ግንቦት 28 ቀን 1992</a></p>

</body>
</html>	
