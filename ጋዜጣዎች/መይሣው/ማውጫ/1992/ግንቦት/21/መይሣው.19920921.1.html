<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአየር ኃይላችን አስመራን መታ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የአየር ኃይላችን አስመራን መታ</h1>

<h2 class="align-center">የሳህል ሰሀራ አገሮች ተኩስ አቁም ጠየቁ</h2>


<p>የሳህል ሰሀራ አባል መንግሥታት አገሮች በኢትዮጵያና በኤርትራ መካከል የሚካሄደው ጦርነት እንዲቆም በመጠየቅ መግለጫ ማውጣታቸውን የሊቢያ ቴሌቪዥን ዘግቧል።</p>

<p>የወቅቱ የሳህል ሰሀራ አገሮች ሊ/እመንበር አድሪስ ዴቢ በሊቢያ ቆይታቸው ከኮሜሳ ፕሬዝዳንታዊ ምክር ቤት አባላት በርካታ ግንኙነት አድርገው በአፍሪካ ቀንድ በኢትዮጵያና በኤርትራ መካከል ስለተፈጠረው ጦርነት ተወያይተዋል። ኤርትራ የኮሜሳ አባል አገር በመሆኗና በቀንዱ አካባቢ የተፈጠረው ግጭት በአጠቃላይ በአፍሪካ አህጉር በተለይም ለሳህል ሰሀራ ሪጅን አሳሳቢ እንደሆነ ሊ/መንበሩ መግለፃቸውን ጣቢያው ጠቅሷል።</p>

<p>አባል ሀገሮቹ የተሰማቸውን ጭንቀትና የጉዳዩን አሳሳቢነት የሚያስከትለውን ጥፋት ለሊቀመንበሩ ገልፀዋል። ከሲርቴ ታሪካዊ ስብሰባ በኋላ አህጉሪቱ አንድነት የጠነከረና ነፃነቷና ክብሯ የተረጋገጠ መሆኑ ተወስቶ ነበር ካሉ በኋላ የኮሜሳ ጄኔራል ሴክቴሪያት ሁለቱም ወገኖች ተኩስ አቁመው ወደውይይት እንዲቀርቡ ተማፅኗል።</p>

<p>በተያያዘ ዜና የሰላም ውይይቱ ዛሬ በአልጀርስ የተናጠል ውይይት በማድረግ ይጀመራል ተብሎ እየተጠበቀ ሲሆን እስካሁን በዚህ ጉዳይ ዙሪያ ምንም ዓይነት የተረጋገጠ ዜና የለም። ቢሆንም ጠቅላይ ሚኒስትር መለስ ዜናዊ «እየተዋጋን እንደራደራለን፣ እየተደራደርን እንዋጋለን» ማለታቸው ይታወሳል።</p>

<p>አሁን ዘግይቶ በደረሰን ዜና መሰረት ደግሞ የኢትዮጵያ መንግሥት ቃል አቀባይ ጽ/ቤት የኢትዮጵያ አየር ኃይል አስመራ አየር መንገድ ውስጥ የሚገኘውን የኤርትራ አየር ኃይልን በጄት የደበደበ መሆኑን አስታውቋል። በተጨማሪም እነዚሁ ጀቶች ግዳጃቸውን ተወጥተው በሰላም መመለሳቸውም ተገልጿል።</p>

<p>እንደቢቢሲ ዘገባ ከሆነ አራት የኢትዮጵያ አውሮፕላኖች ይህንን ድብደባ የፈፀሙ ሲሆኑ በድብደባውም የኤርትራን አየር ኃይል ወታደራዊ ተቋም መደብደባቸውን ገልጿል። ይህም ማለት የአየር ማረፊያ መንደርደሪያውና የአየር ኃይሉ ግቢ መሆኑ ታውቋል።</p>

<p>እንደቢቢሲዋ ዘጋቢ ካቲ ጄኪንስ ከሆነ ጭስ ከአየር ማረፊያው አካባቢ እየታየ መሆኑን ገልፃ አምቡላሶችም ወደአካባቢው እየተሯሯጡ እንደነበር ገልፃለች።</p>

<p>በተጨማሪም የኢትዮጵያ መንግሥት ቃል አቀባይ እንደገለፀው ትናንት እሁድም የኤርትራ ወታደራዊ ተቋማት ባሉባቸው ከተማዎች ላይም ምፅዋን ጨምሮ የአየር ድብደባ የፈፅመ ሲሆን በአዲቋላ እና በአካባቢው ከተሞች ላይ የኢትዮጵያ አየር ኃይል የተሳካ የአየር ድብደባ ማድረጋቸውንም ገልጿል።</p>


<p class="align-center"><a href="/Gazettas/Meyesaw/info/Meyesaw.sera.html">ከመይሣው ግንቦት 21 ቀን 1992</a></p>

</body>
</html>	
