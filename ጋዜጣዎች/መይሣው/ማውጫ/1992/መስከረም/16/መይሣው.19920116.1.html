<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የፍራንክፈቱ የኢህአዴግ ተቃዋሚዎች ስብሰባ ተጠናቀቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የፍራንክፈቱ የኢህአዴግ ተቃዋሚዎች ስብሰባ ተጠናቀቀ</h1>


<p>በአቶ ኃይሉ መንገሻ የትግራይ ዲሞክራሲያዊ ትብብር ሊቀመንበር፣ በአቶ ክፍሌ ጥግነህ የአማራጭ ኃይሎች ም/ሊ/መንበር፣ በአቶ አሰፋ ሀብቱ የኢትዮጵያ ቡድን ሊ/መንበር፣ በአቶ አማረ ሀይዘን የአፋር ነፃ አውጭ ግንባር ከፍተኛ የአመራር አካል የመሩት የፍራንክፈርቱ ስብሰባ ተጠናቀቀ።</p>

<p>ጉባዔው ስራውን የጀመረው ዘግይቶ የነበረ ሲሆን አንደኛው ምክንያት የቴክኒክ ሲሆን ሌላው ደግሞ የአንድ አካል ሁለት ልብ ሆነው በመውጣቱ በአማራጭ ኃይሎች ውስጥ አካላት መካከል በተፈጠረው ችግር ሲሆን የአለመግባባቱ መሰረታዊ ነጥብ ለአንድ ዓመት ያህል አሜሪካን ሀገር በሚገኙት በዶ/ር በየነ ጴጥሮስ የአማራጭ ኃይሎች ሊ/መንበር ውክልና ተሰጥቶኛል ባሉት በአቶ ግርማ በቀለ የአማራጭ ኃይሎች አመራር የሚመራው ልዑክ እንደሚለው ከሆነ በአቶ ክፍሌ ጥግነህ የአማራጭ ኃይሎች ም/ሊ መንበርና የኢተፖድህ የሀገር ውስጥ ቅርንጫፍ ጽ/ቤት ሊ/መንበር የተመራ ኃይል አማራጭ ኃይሎችን ሊወክል አይችልም ድርጅታዊ ማረጋገጫ የለውም ስለዚህም በጉባዔው ቢሳተፍ የስብሰባውን ሥነ ሥርዓት ስለሚያፋልስ እኛ አንሳተፍም የሚል ሆኖ ይህን ሀሳብ የደቡብ ሕዝቦችን ሕብረት ወክለው የመጡት አቶ አሰፋ ዳበሶ ተቀብለው አጠናክረውታል።</p>

<p>የእነ አቶ ክፍሌ ጥግነህ አስተያየት ደግሞ ሊ/መንበሩ በማይኖሩበት ጊዜ በየትኛውም የሊ/መንበሩን ቦታ ተክተው ለመስራት የውክልና ይገባኛል ላሉት አካሎችም ውክልና የምሰጠው እኔ እንጂ ዕረፍት ላይ የሚገኙት ሊ/መንበራችን ዶ/ር በየነ ጴጥሮስ ሊሆኑ አይገባም። ስለዚህም ይህን በአማራጭ ኃይሎች ውክልና በድርድር ሊጣስ አይገባም። እሳቸውም ቢሆኑ በጉባዔው ቢገኙ የድርጅታችን ተጨማሪ ኃይል ስለሆነ ተሳትፎአቸውን አንጋፋም የሚል ነበር። ከጀርባው ቆየት ያለ ችግርን አንግቧል የተባለለት ክስተት አገር አቋርጦ ጀርመን በመግባት የጉባዔውን የሥራ ጊዜ በጣሙን ተሻምቶታል።</p>

<p>የሆነው ሆኖ ከኢትዮጵያ ተቃዋሚ የፖለቲካ ድርጅቶች ሕብረት ጉባዔ ተሳታፊዎች መካከል በልምድም በተመክሮም የበሰሉ ስለነበሩ ለጊዜ ሳይሳሱ፣ የግል ምቾታቸውን ሳይሹ ችግሩን በሆደ ሰፊነትና በቻይነት አስታመውታል። በቂ ጊዜም ሰጥተውታል። ስለሆነውም ሕሊናቸውን የሚጎረብጥ ነገር ያለ አይመስልም።</p>

<p>የውክልና ይገባኛል ጥያቄ ያቀረቡት ወገኖች ጥረቱን በሚያመክኑትም በተለያየ ስልትና አቀራረብ ሁኔታውን ለማርገብ ተሞክሯል። አንሳተፍም በማለት በአቋማቸው የፀኑት ወገኖች በጉባዔው ምልዓት ላይ አለመገኘት ያሳደረገው ምንም ዓይነት ተፅዕኖ ስላልነበረ ጉባዔው አጀንዳዎችን በማርቀቅና በማፅደቅ እንደ አውሮፓውያኑ አቆጣጠር ቅዳሜ መስከረም 18 ቀን 1999 ከምሽቱ 12 ሰዓት ላይ ተግባሩን አሃዱ ብሏል።</p>

<p>ጉባዔው በሙሉ ድምፅ አዎንታዊ ስምምነት በደረሰባቸው አጀንዳዎች መሰረትነትም የመክፈቻ ንግግርም በኢተፖድህ ሊ/መንበር የሕብረቱ ማዕከልና ቅርንጫፍ ጽ/ቤትም ያዘጋጁአቸው አጫጭር ሪፖርቶች እንዲሁም በዶክተር ገበየሁ እጅጉ በአሜሪካን አገር የተቋቋመው የኢትዮጵያ ሀገራዊ ጉባዔ /ኢሀጉ/ ውክልና አካል ያቀረበውን ዘገባ በማዳመጥ ተወያይቶባቸዋል።</p>

<p>ትኩረት ሰጥቶ ከተወያየባቸው ሪፖርቶች መካከል ዶ/ር ገበየሁ እጅጉ ያቀረቡት ሲሆን ዶክተሩ እንደሚሉት በያዝነው ሳምንት የእረፍት ቀናትን ተንተርሶ በስድስት የኢተፖድህ አባል የፖለቲካ ድርጅቶች በተጨማሪ የመላ አማራ ሕዝብ ድርጅት፣ ሞአ አንበሳ፣ የጋምቤላ ዲሞክራሲያዊ ትብብር፣ የኢትዮጵያ ዲሞክራሲያዊ አርበኞች አንድነት ግንባር የሚገኙ ጉባዔ በሀገረ አሜሪካ እንደሚያካሂድ አስታውቀዋል። በዚህ ጉባዔ ላይም የኦሮሞ ነፃ አውጪ ግንባር ይገኛል ተብሎ እንደሚጠበቅም ጠቁመዋል።</p>

<p>ጉባዔው ስራ ላይ ያለውን ሕብረት ማለትም ኢተፖድህን የሚያጠናክር ወይም አዲስ ኃይል ሊፈጥር የተሰናዳ ነው ወይ? ተብሎ ለቀረበላቸው ጥያቄም ዶክተር ገበየሁ ኢሀጉ ሁኔታዎችን ከማመቻቸት የመወያያ መድረኮችን ከማዘጋጀት ውጭ የወሳኝነት ሚና እንደሌለው ገልፀው ሁለቱን አማራጮች ግን በስራ ላይ ባሉት የፖለቲካ ድርጅቶች መዳፍ ውስጥ እንደሆነ ገልፀዋል።</p>

<p>ከዚህ በኋላ ጉባዔው መሰረታዊ በሆኑ ሶስት ነጥቦች የሰጠው ምላሽና የኢሕአዴግ 1992 ምርጫ ከሌሎች አቻ ድርጅቶች ጋር ሊኖር ስለሚገባው ግንኙነት ኢተፖድህን ለማጠናከር ሊወሰድ ስለሚገባቸው እርምጃዎች ተወያይቶ የትግሉን አቅጣጫ መስመር ሊያሲይዙ የሚችሉ አዲስ ታክቲክና ስልት ነድፏል። ስለሆነም በአገር ውስጥ በመንቀሳቀስ ላይ የሚገኙት የኢተፖድህ አባል ድርጅቶች የደቡብ ሕዝቦች ሕብረት፣ የአማራጭ ኃይሎች፣ የኦሮሞ ብሔራዊ ኮንግረስ ሃገር ቤት ባለው ነባራዊና ሕሊናዊ ሁኔታዎች በመታገዝ በምርጫው ለመሳተፍ የሚያስችል መሰናዶአቸውን በማሟላት ዲሞክራሲያዊ እንቅስቃሴያቸውን አቅምና ሁኔታ በፈቀደ መጠን ማስፋት በተያያዘ ሁኔታ የኢትዮጵያ ሕዝብ እውነተኛ ዲሞክራሲያዊ ስርዓት መፈጠር ለሕዝብ የበላይነት መስፈን የሚደረገው ሁሉ አቀፍ ትግል ይሉኝታን ድል ነስቶ ወቅታዊ የሆኑ አንገብጋቢ ፖለቲካዊ ጉዳዮችን በቸልታ ሳይሆን በባለቤትነት ስሜት በመረከብ በትጋት እንዲከውን ሰላማዊ የሆነውን የትግል ጥረቱን እንዲቀጥል የሚበጀውንና የማይበጀውን አማራጭ ዘዴ በንቃት በመጨመር የተሻለ ሕዝባዊ ኃይል እንዲፈጠር በተገኘው አጋጣሚ ሁሉ በእድሉ መጠቀም እንዳለበት ጥሪ በማቅረብ ስብሰባው ተፈፅሟል።</p>

<p>ከዚህ ሌላ ጉባዔው ሙሉ አባላቱን ይዞ በፍራንክፈርቱ ሳክስተን በጀርመን በተለያዩ ከተሞች የመጡ ኢትዮጵያውያን በተገኙበት ሕዝባዊ ስብሰባም አካሂዷል። የሕዝባዊ ስብሰባ አትኩሮት በሃገር ውስጥም ሆነ በተለያየ ምክንያት ሰዓት ላይ የሚገኙት ኢትዮጵያውያን የሚመሩት ስደት ላይ የሚገኙት ኢትዮጵያውያን የሚመሩት የፖለቲካ ድርጅቶች የፈጠሩኝን ሕብረት ኢተፖድህ ያቀረበው ብሔራዊ የሰላም ጥሪን አስመልክቶ በኢሕአዴግ መራሹ የኢትዮጵያ መንግስት ተሰጠ በተባለው አሉታዊ ምላሽ የመጪውን ነፃ ምርጫ ሂደትና ተሳትፎ በሃገር ውስጥ የሚታዩ አስተዳደራዊ በደሎች የሚመለከቱ ነበሩ።</p>

<p>ኢትዮጵያውያኑ የምርጫውን ሂደት በሚመለከት የምርጫ ቦርድ የመንግስት ሠራዊት አስተዳደር ገለልተኛ መሆንን የገዥው ፓርቲ ተቃዋሚ የፖለቲካ ድርጅቶችን በሃገራቸው መሬት እኩል መብት ተሰጥቷቸው ከመሀል እስከ ጠረፍ ተንቀሳቅሰው ሕዝቡን የሚቀሰቅሱበት ሁኔታን ማመቻቸትን የመንግሥት የመገናኛ አውታሮች ለፖለቲካ ተቃዋሚ ኃይሎችም በራቸውን ከፍተው የተሟላ አገልግሎት የሚሰጡበትን ዓለም አቀፍ ታዛቢዎች በመገኘትም አስፈላጊውን ነገር እንዲያሟላ አበክረው አስገንዝበው በሌሎችም በርካታ ጉዳዮች ላይ የሰላ ሂስ መሰንዘራቸውም ታውቋል።</p>


<p class="align-center"><a href="/Gazettas/Meyesaw/info/Meyesaw.sera.html">ከመይሣው መስከረም 16 ቀን 1992</a></p>

</body>
</html>	
