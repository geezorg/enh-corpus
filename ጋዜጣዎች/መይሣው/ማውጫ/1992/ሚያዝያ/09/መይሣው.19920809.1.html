<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአፄ ቴዎድሮስ 132ኛ ዓመት ተከበረ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የአፄ ቴዎድሮስ 132ኛ ዓመት ተከበረ</h1>


<p>በኢትዮጵያ ታሪክ ውስጥ የሰፊ ባለታሪክ ድርሻ የሆኑት የገናናው ንጉሠ ነገሥት አፄ ቴዎድሮስን 132ኛ የሕልፈተ ሕይወታቸውን ዕለት ምክንያት በማድረግ አዲስ አበባ በሚገኘው የቴዎድሮስ አደባባይ ለመጀመሪያ ጊዜ በደማቅ ሥነ ሥርዓት ሚያዝያ 5/1992 ዓ/ም አበባ የማስቀመጥ ሥነ ሥርዓት ተካሂዷል።</p>

<p>ይህንን ታሪካዊ ዕለት ታስቦ እንዲውልና በዓሉ እንዲከበር ያደረጉት ከአፄ ቴዎድሮስ ዘመነ መንግሥት ፍፃሜ በኋላ እንግሊዞች ዘርፈውት የሄዱትን የኢትዮጵያን ጥንታዊ ቅርሳ ቅርሶችን ሀብት ለማስመለስ የተቋቋመውና ብርቱ ዲፕሎማሲያዊ ጥረት በማድረግ ላይ የሚገኘው ታላላቅ ኢትዮጵያውያንን ምሁራኖችንና እንዲሁም ፕሮፌሰር ሪቻርድ ፓንክረስትን የያዘው ኮሚቴ መሆኑን ለማወቅ ተችሏል።</p>

<p>በቴዎድሮስ አደባባይ በተካሄደው በዚሁ ሥነ ሥርዓት ላይ የሠራዊቱ የሙዚቃ ባንድ ተገኝቶ ማርሽ አሰምቷል። ከኢትዮጵያውያን ባለነሰ እንዲያውም በበለጠ ለኢትዮጵያና ለታሪኳ ተቆርቋሪ የሆኑትና በርካታ መጻሕፍትን የፃፉት እውቁ እንግሊዛዊ የታሪክ ፀሐፊና ተመራማሪ ፕሮፌሰር ሪቻርድ ፓንክረስት በቦታው መገኘታቸው ለበዓሉ ድምቀት ሰጥቶታል። በዓሉ በእንደዚህ ዓይነት ሁኔታ ሲከበር የመጀመሪያው ነው።</p>

<p>ከጊዜው በፊት የተፈጠረ መሪ በማለት የሚወደሱትና ኢትዮጵያን ታላቅ ሀገር የማድረግ ራዕይ የነበራቸው አፄ ቴዎድሮስ በጀግንነት ተምሳሌነት ፣ በፅኑ የአገር ፍቅር ስሜት ክብር ወዳድነት፣ ለቴክኖሎጂና ሥልጣኔ በነበራቸው ልዩ ፍቅር የሚታወሱ ሲሆን ለመታሰቢያቸው በቅርቡ በዚሁ በቴዎድሮስ አደባባይ ሐውልት እንደሚቆምላቸው የተገለፀ ቢሆንም ስለተደረሰበት ደረጃ ለሕዝቡ የተገለፀ ነገር የለም።</p>

<p>ሕዝቡ ለአፄ ቴዎድሮስ ሐውልት ማሰሪያ ገንዘብ ለማምጣት ፈቃደኛ መሆኑንም እየገለፀ ነው።</p>


<p class="align-center"><a href="/Gazettas/Meyesaw/info/Meyesaw.sera.html">ከመይሣው ሚያዝያ 9 ቀን 1992</a></p>

</body>
</html>	
