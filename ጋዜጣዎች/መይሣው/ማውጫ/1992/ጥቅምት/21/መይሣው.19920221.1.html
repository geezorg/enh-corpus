<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ቴራልድ ጨረታ አሸነፈ፣ ወርልድ ስፔስ ሥራውን ጀመረ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ቴራልድ ጨረታ አሸነፈ፣ ወርልድ ስፔስ ሥራውን ጀመረ</h1>


<p>የእሥራኤሉ የመገናኛ ዕቃዎች አምራች የሆነው ቴራልድ ኔትዎርክስ ለሁለተኛ ጊዜ ተፎካካሪዎቹን ኤሪክሰን፣ ኔክንና ሲመንስ ካምፓኒዎች የ3 ሚሊዮን ዶላር ኮንትራት ለኢትዮጵያ የመገናኛ ዕቃዎችን ለማቅረብ ማሸነፉን የኢንዲያን ኦሽን ዘገባ ገለፀ።</p>

<p>ዕቃዎቹ አሥር ዲጂታል ቴሌፎንና መለዋወጫዎችን 15 የረዥም ርቀት መቆጣጠሪያ ዩኒቶችን የያዙ ናቸው። ቴራልድ ከ28 ሚሊዮን ዶላር በላይ የሚገመቱ ከአንድ መቶ በላይ የሌሎች ቴሌፎኖች ለውጥ ለኢትዮጵያ ያቀረበ ሲሆን ተፊካካሪዎቹን ጥሎ ለሩዋንዳ ቴሌፎን ኮንትራት በ4 ሚሊዮን ዶላር ማሸነፉንም ዜናው ይገልፃል።</p>

<p>በተያያዘ ዜና በኢትዮጵያ በተወለዱት ኖር ሰማራ የሚመራው ወርልድ ስፔስ ማኔጅመንት ኮርፖሬሽን በአፍሪካና ሜድትራኒያን አካባቢ የሬዲዮ ሳተላይት አገልግሎት መጀመሩን ማስታወቃቸውን ገልፆ ሁሉም ነገር ዋሽንግተን ለሚገኘው ለዚህ ካምፓኒ በመልካም ሁኔታ ላይ አይደለም ያለው ሲል ኢንዲያን ኦሽን ገልጿል።</p>

<p>የወርልድ ስፔስ ማኔጅመንት ኮርፖሬሽን ሁለቱ ዋነኛ ባለሃብቶች ሳዑዲ- ኢትዮጵያዊው መሐመድ ሁሴን አላሙዲና፣ ሱዳናዊ ዝርያ ያለው ነጋዴ ካሊድ ቤን ማሃፉዝ ነው። ወርልድ ስፔስ ስራውን ሲጀምር ከመስራቹ አንዱ ይሆነውን ሳላህ ኢድሪስን አስወጥቷል። ሳላህ ካርቱም አቅራቢያ የሚገኘው ፋብሪካው በአሜሪካን ወታደራዊ ጀቶች በሚሳኤል ቦምብ ተመትቶበታል በኋላ በሐምሌ ወር ወርልድ ስፔስ የተወሰነ በኤክስኤም ሳተላይት ሬድዮ ሆልዲን ኮርፖሬሽን ውስጥ ያለውን ይዞታውን ለሌላ ኤክስኤም እህት ካምፓኒ አሜሪካን ሞባይል ሳተላይት ኮርፖሬሽን ለተባለው ይሸጣል በስተመጨረሻም በሳማራና በአላሙዲ መካከል የነበረው ውልና ግንኙነት ይሰበራል።</p>

<p>ኢንዲያን ኦሽን ከትክክለኛ የዜና ምንጮች አገኘሁት ባለው ዘገባ መሰረት የወርልድ ስፔስ ሊ/መንበር ኖህ ሳማራ የአሜሪካን የሕግ ድርጅቶችን ጃንስ ዴይ፣ ረአቪስ እና ፓጌ የተባሉትን ከበርካታ ወራት በፊት ከአላሙዲ ጋር በሚደረገው ክርክር እንዲቆሙላቸው መነጋገራቸውን ዘገባው ያስረዳል።</p>


<p class="align-center"><a href="/Gazettas/Meyesaw/info/Meyesaw.sera.html">ከመይሣው ጥቅምት 21 ቀን 1992</a></p>

</body>
</html>	
