<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በቆሐይንና ኩናማ ተወላጆች ላይ የተነጣጠረ ዘመቻ ጀመረ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በቆሐይንና ኩናማ ተወላጆች ላይ የተነጣጠረ ዘመቻ ጀመረ</h1>


<p>ቀደም ሲል በኤርትራ የኢትዮጵያ አካልነት ጀምሮ የሻዕቢያ ኃይል በኤርትራ ነዋሪ በሆነው የኩናማ ብሔረሰብ ተወላጆች ላይ ያደርስ የነበረውን የተነጣጠረ እርምጃ ከኤርትራ ነፃነትም በኋላ አጠናክሮ በመግፋት በአሁኑ ሰዓት በብሔረሰቡ ተወላጆች ላይ የሚፈፅመውን በደል አጠናክሮ መቀጠሉን የብሔረሰቡ ተወላጆች ገለጡ።</p>

<p>በባሬንቱ አካባቢና ዙሪያዋን የሚኖረው የኩናማ ብሔረሰብና እንዲሁም የቆኃይት ተወላጆች በኢትዮጵያ አንድነት ላይ ጠንካራ እምነት የነበራቸውና ያላቸው በመሆኑ ከነፃነት በፊት በተደረጉት ፀረ ሻዕቢያ ትግሎች ይህ ቀረሽ የማይባል ተጋድሎ አድርገው የነበሩ መሆኑ ይታወቃል። የቆኃይን ሚሊሺያም በፀረ-ሻዕቢያ ትግሉ ያደረገውን ከባድ ተጋድሎ በማስታወስ ሻዕቢያ ከነፃነት ድሉ በኋላ የቆኃይን ተወላጆች የሚኖሩበትን መንገድ በማቃጠል እንደተበቀለና በርካታ ስዎችን እንዳሰረና እንደገደለ የሚያስታውሰው የዜናው ምንጮች በተለይም በቅርቡ በተካሄደው ዘመቻ የኢትዮጵያ ሠራዊት የባሬንቱን ከተማ ተቆጣጥሮ ከቆየ በኋላ ለቆ በመውጣቱ የተነሳ ሻዕቢያ ተመልሶ ስፍራው ሲቆጠጠር በኢሳያስ አፈወርቂ ልዩ ትዕዛዝ መሰረት ከወጣት እስከ አዛውንት ያሉ የኩናማ ተወላጆች ላይ የጅምላ እስርና ግድያ እንዲሁም ማሰቃየት በመፈፀም ላይ መሆኑን ተወላጆቹ ይናገራሉ።</p>

<p>የኩናማ ዲሞክራሲያዊ ንቅናቄ የተባለው ድርጅትም በተወላጆቹ ላይ የሚደርሰውን ግፍና በደል አስመልክቶ በአንድ ከፍተኛ የአመራር አባሉ አማካይነት በሻዕቢያ ላይ የሚያደርገውን ትግል አጠናክሮ እንደሚገፋበት አስታውቋል።</p>

<p>በኢኮኖሚና ወታደራዊ ውድቀት ቀውስና ትርምስ ውስጥ ተሰንጐ የተያዘው የኤርትራ መንግሥት በተለያዩ የኤርትራ አካባቢዎች አማፅያን ይኖራሉ ብሎ በሚጠረጥራቸው አካባቢዎች በወታደራዊ አሰሳ በርካታ ስዎችን ማሰሩን ከተቃዋሚ ኃይሎች አካባቢ የደረሰን ዜና ይጠቁማል።</p>


<p class="align-center"><a href="/Gazettas/Meyesaw/info/Meyesaw.sera.html">ከመይሣው ሐምሌ 24 ቀን 1992</a></p>

</body>
</html>	
