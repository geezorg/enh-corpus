<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢንተርኔትና ንግድ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> ኢንተርኔትና ንግድ</h1>

 
<p>በአሁኑ ወቅት ኢንተርኔት በጣም ጠቃሚ የሆነ የንግድ መሣሪያ እየሆነ ነው። አንድ ድርጅት ኢንተርኔት ውስጥ ገባ ማለት በድንገት ሃያ አራት ሰዓት ሙሉ ለአለም ገበያ እይታ ይበቃል ማለት።</p>

<p>ኢንተርኔት ከማንኛውም የማስታወቂያ ዘዴዎች ውስጥ በጣም እርካሽና በርካታ ተጠቃሚዎች በዓለም ዙሪያ ያሉት የመገናኛ መሥሪያ ነው። /በአሁኑ ሰዓት በዓለም ዙሪያ ያሉት የኢንተርኔት ተጠቃሚዎች ከአርባ ሚሊዮን በላይ ናቸው/ የኢንተርኔት ኢንፎርሜሽን ስብስብ ደንበኛ ሊሆኑ የሚችሉ ሠዎችን ስለ ድርጅቱ በሚገባ እንዲያውቁ ከማድረጉም በላይ ስለ ድርጅቱ ምርትና አገልግልቶች እንዲሰሙና ብሎም እንዲለዩ የማድረግ ኃይል አለው።</p>

<p>ኢንተርኔት እጅግ ግልፅ በሆነ ሁኔታ ስለ አንድ ድርጅት አካባቢውንና ማንኝውም የሚፈልገውን መረጃ ለፈላጊዎች ከማቅረቡም በላይ የሚፈልጉትን ምርት ማዘዝ የሚችሉበትን ሁኔታ ሊያመቻቹበት የሚያስችል መንገድም ነው። እናም በኢንተርኔት በመታገዝ የአንድ ድርጅት ሽያጭ በአንድ ቀን ውስጥ በከፍተኛ ሁኔታ ሊጨምር የሚችልበት መንገድ አለ።</p>

<p>በአሁኑ ወቅት አዲሱና እጅግ በዝቅተኛ ደረጃ የተጠቀምንበት የኢንተርኔት አገልግሎት የዓለም ዓቀፍ ማሥታወቂያ ክፍሉ ነው። በዚህ ክፍል አማካኝነት ከአርባ ሚሊዮን በላይ የሚሆኑ ለኢንተርኔት ተጠቃሚዎች ምርትዎን የሚያስተዋውቁበት ሁኔታ ተመቻችቷል። ኢንተርኔት በአሁኑ ወቅት የመገበያያ መሥመር ሆኗል። ድርጅቶች በአጣዳፊ ሁኔታ አንድ እቃ ወይም አገልግሎት ያዙበታል ያስተዋውቁበታል።</p>

<p>ኢንተርኔት በመሠረታዊ ይዘቱ አዳዲስ ዜናዎችን በዓለም እጅግ ከታወቁና የዜና ዘጋቢዎች ዘመናዊነታቸውም በጣም ከፍተኛ ከሆኑት ድርጅቶች ማለትም ከእነ ቢ.ቢ.ሲ፣ ሲ.ኤን.ኤን እና ከሮይተርስ ላይ ከነምስሎቻቸው እንድመርጥ የሚያስችል መሣሪያ ነው።</p>

<p>ከኢንተርኔት መገኘት ጀምሮ ብዙ ድርጅቶች በቀጥታ ለአንድ ሥራ የሚፈልገውን ትክክለኛ እጩ የመምረጫ የማወዳደሪያና የመቅጠሪያ መሣሪያ አድርገው ይጠቀሙበታል። በመጀመሪያ ድርጅቶቹ ያላቸውን ክፍት የሥራ ቦታ ለኢንተርኔት ክፍት ያደርጉና ከዚያ በመቀጠል ተወዳዳሪዎች አስፈላጊውን መረጃ እንዲያቀርቡ ይጠይቁበታል። ከዚያ ሁሉም ነገር በቀላሉ ይጠናቀቃል።</p>

<p>ኢትዮጵያ እስከ ዘንድሮው ዓመት ድረስ በ«ፓን አፍሪካ ኢንፎርሜሽን ዴቨሎፕመንት ሲስተም» ጵኣዽእጽ አማካኝነት ኤ-ምኣእል መጠቅም ችላለች። ይኸው ድርጅት በሀገው ውስጥ መልዕክትን በዚሁ መንገድ እንዲተላለፉ ያደርጋል። በአሁኑ ወቅት የኢትዮጵያ ቴሌኮሚኒኬሽን ባለሥልጣን ደግሞ ኢንተርኔትን አስተዋውቆ አገልግሎትን መሥጠት ጀምሯል። ይኸም ኢትዮጵያን የኢንተርኔት አገልግሎት ካላቸው ጥቂት የአፍሪካ ሃገሮች ውስጥ ይመድባታል።</p>

<p>እርስዎስ ንግድዎን ለማሥፋፋት ይኸንን የመገናኛ መሣሪያ አስብውበታልን?</p>


<p class="align-center"><a href="/Gazettas/Medbel/info/Medbel.sera.html">ከመድበል መጋቢት 16 ቀን 1990</a></p>


</body>
</html>	





