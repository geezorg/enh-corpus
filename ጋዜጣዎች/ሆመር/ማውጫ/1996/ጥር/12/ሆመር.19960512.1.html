<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«የታሰሩ ተማሪዎች ይፈቱልን» የአዲስ አበባ ዩኒቨርስቲ ተማሪዎች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«የታሰሩ ተማሪዎች ይፈቱልን» የአዲስ አበባ ዩኒቨርስቲ ተማሪዎች</h2>


<p>የአዲስ አበባ ዩኒቨርስቲ የኦሮሞ ተማሪዎች ባለፈው እሁድ በዋናው ግቢ ውስጥ ለተፈጠረው ግጭት መነሻ ምክንያት ናቸው ተብለው በቁጥጥር ሥር የዋሉትን ተማሪዎች ይፈቱልን ሲሉ ያቀረቡት ጥያቄ ተቀባይነት ሳያገኝ ቀረ።</p>

<p>ተማሪዎቹ በቁጥጥር ስር ሊውሉ የቻሉት በምን ሰበብ እንደተደረገ በማይታወቅ የመዝናኛ ዝግጅት ላይ እንዲገኙ ጥሪ ከተደረገላቸው የኦሮሞ ተማሪዎች መካከል ግማሾቹ የመዝናኛውን ዝግጅት በጥርጣሬ በመመልከት ከአዳራሹ ውጭ በመሆን ተቃዎአቸውን ድንጋይ በመወርምወር ለመግለፅ በመሞክራቸው የኬኔዲን መፅሐፍት ቤት፣ የልደት አዳራሽ እና የዋናው ምግብ ቤት መስተዋቶች በመርገፋቸው ሲሆን ተማሪዎች ላቀረቡት ጥያቄ ከዩኒርሲቲው ዲን ያገኙት ምላሽ "በረብሻው ሰበብ የጠፋው የመንግስት ንብረት ስለሆነ የረብሻው ቀስቃሾች ናቸው የተባሉት ተማሪዎች ጉዳይ የሚመለከተው መንግስት እንጅ እኛ አይደለንም።" የሚል መሆኑን ተማሪዎቹ ተናግረዋል።</p>

<p>ተማሪዎቹ ዝግጅቱን ለመቅረፅ መጥቶ የነበረውን የኢትዮያ ቴሌቪዥን የጋዜጣ ቡድን በኦሮሞ ተማሪዎች ስም የራሱን ፕሮፖጋንዳ ሊነዛብን ይችላል በማለት ቡድኑ ወደ አዳራሹ እንዳይገባ በተቃውሞ መመለሳቸው ታውቋል።</p>

<p>የተፈጠረውን ብጥብጥ በቁጥጥር ስር ለማዋል በጊዜው ውስጥ የነበረው የጥበቃ ሀይል ቁጥር አነስተና ስለሆነ የፌዴራል ፖሊስ በቦታው በመገኘት ግጭቱ እንዲቆምና ለረብሻው መንስኤ ምክንያት ናቸው ያላቸውን ተማሪዎች በቁጥጥር ስር እንዲውሉ አድርጓል።</p>

<p>ከዚህ በፊት በ1993 ዓ.ም በአንድ የትምህርት ክፍል ተማሪዎች ለተነሳው ፀብ መንስኤ ናቸው ተብለውየታሰሩትን የኦሮሞ ተማሪዎች የይፈቱልን ጥያቄ ያነገበውን የተማሪዎች ሰልፍ ለመበተን በፌዴራል ፖሊስ ጣልቃ መግባት ሰበብ በተመሳአይ ሁኔታ የቢሮዎች እና የመኝታ ክፍሎች መስታወት መሰባበራቸው እና በርካታ ቁጥር ያላቸው ተማሪዎች መታሰራቸው የሚታወስ ነው።</p>


<p class="align-center"><a href="/Gazettas/Homer/info/Homer.sera.html">ከሆመር ጥር 12 ቀን 1996</a></p>

</body>
</html>	
