<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአፍሪካ የሃይማኖት መሪዎች የኤች አይ ቪ ኤድስ ምርመራ አደረጉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የአፍሪካ የሃይማኖት መሪዎች የኤች አይ ቪ ኤድስ ምርመራ አደረጉ</h2>


<p>800 የሚሆኑ ወንድና ሴት የአፍሪካ አብያተ ክርስትያናት መሪዎች ካሜሮን ውስጥ ተዘጋጅቶ በነበረ 8ኛው የመላው አፍሪካ አብያተ ክርስቲያናት በተደረገው ጉባኤ ላይ የኤች አይ ቪ ኤድስ ምርመራ ማድረጋቸውን የእንግሊዝ ዜና ማሰራጫ ቢቢሲ ሰሞኑን ባሰራጨው ዜና አስታወቀ።</p>

<p>የደም ምርመራው ዋና ዓላማ የሃይማኖት መሪዎቹ እራሳቸውን አርአያ በማድረግ ሌሎችም እንዲመረመሩ ለማድረግ ሲሆን ተመርምረው ሻይረሱ የተገኘባቸው የሃይማኖት መሪዎች ድጋፍ እየተደረገላቸው ስላሉበት ሁኔታ ትክክለኛውን በማሳወቅ አድልዎና ማግለልን እንዲዋጉ ለማበረታታት መሆኑን ቢቢሲ የጉባኤውን ውና ፀሃፊ በመጥቀስ ዘግቧል።</p>

<p>እነዚህን የሃይማኖት ሰዎች ወጥተው ማስተማራቸው ለህዝቡ በጣም ጠቃሚ መሆኑን የጠቆመው ይህ ዘገባ ቤተ ክርስቲያን አንዱ ሌላውን በሃላፊነት ስሜት እንዴት መደገፍ እንድምትችል በማሳየት በኩል ትልቅ ትምህርት እንደሚሰጥ አክሎ ገልጿል።</p>

<p>ከ39 አገሮችና ከ150 አብያተ ክርስቲያናት የተወጣጡት እነዚህ የሃማኖት መሪዎች የምርመራ ጥያቄውን በደስታ እንደተቀበሉት የገለፀው ዘገባው የኤች አይ ቪ ኤድስ ስርጭትን በተሻለ ሁኔታ ለመከላከል የፍሪካ አብያተ ክርስቲያናት ከመታቀብ ጀምሮ ኮንዶም እስከመጠቀም ዓይነት አማራጮችን ያስተምራሉ ተብሏል።</p>

<p>ቢቢሲ የጉባኤውን ፀሀፊ የማጠቃለያ ፅሁፍ ጠቅሶ እንዳለው ለመከላከል መታቀብ አማራጭ የሌለው ውሳኔ ቢሆንም ይህን ማድረግ ለማይችሉ ሰዎች አብያተ ክርስትያናት ኮንዶምን ስለመጠቀም ማስተማር እንዳላባቸው ጠቁሟል።</p>

<p>ይህ በእንዲህ እንዳለ በታዳጊ አገሮች በኤድስ ሰበብ ሊከሰት የሚችለውን ከፍተኛ ቁጥር ያለው ሞት ኮንዶም በመጠቀም ምክንያት በሚያስገርም ሁኔታ ሊቀንስ መቻሉን በታዳጊ አገሮች ውስጥ የተማሩ በርካታ ተቋሞች አስታወቁ።</p>

<p>ሆኖም የካቶሊክ ቤተከርስቲያን በበሽታው ስርጭት በተስፋፋባቸው ሀገሮች ኮንደምን መጠቀም በማውገዝ ላይ ትገናለች። ቢቢሲ በኬንያ የናይሮቢ የካቶሊክ ሊቀ ጳጳስን ጠቅሶ እንደዘገበው ኮንደምን መጠቀም ማስተማር የወሲብ ፍቃድ እንደመስጠት ማለት ሲሆን በተለይ ወጣቶችን በዚህ አይነት ስሜታዊ ፍላጐት እራሳቸውን መክተት መሆኑን ገልጿል።</p>

<p>ምንም እንኳ የካቶሊክ ቤተክርስትያን ኮንደምን ብትቃወምም በኤች አይ ቪ ለተያዙትም ሆነ የኤድስ በሽተኛ ለሆኑ ሰዎች የምትሰጠው እንክብካቤና ድጋፍ ከፍተኛ መሆኑን ዘገባው ጨምሮ ገልጿል።</p>

<p>የኢጣልያ ቄስ እና የኤድስ በሽተኛ የሆኑት አባ ሻሎሪ ፓይቶኒ ቤተክርስቲያኗን ሲተቹ እንዳሉት ኤድስ በዓለም የተሰራጨ ወረርሽኝ ነው። የሕዝብ ጤና ችግር ሆኖ ሳለ ሳይንስ የደረሰበትን ጠቃሚ ግኝት ማበረታታት ይገባል ብለዋል።</p>

<p>ህብረተሰባችን ብሎም የአለም ሕዝብ ኮንዶምን እንዳይጠቀም ማበረታታት የበሽታውን ስርጭት እንደማባባስ ከመቆጠሩም በላይ ህዝቡ ሕይወቱን ከዚህ አስከፊ ብሽታ ለመታደግ የሚያደርገውን ትግል እንደመቃወም ነው ያለው ዘገባው የአክቶሊክ ቤተ ክርስቲያን በዚህ ሁኔታ ላይ የያዘቸውን የተሳሳተ ሀሳብ ልታነሳው እንደሚገባ የጣሊያኑን ቄስ አባ ቫሎሪ ፓይቶኒንን ጠቅሶ ቢቢሲ ዘገባውን ቋጭቷል።</p>


<p class="align-center"><a href="/Gazettas/Homer/info/Homer.sera.html">ከሆመር የካቲት 3 ቀን 1996</a></p>

</body>
</html>	














