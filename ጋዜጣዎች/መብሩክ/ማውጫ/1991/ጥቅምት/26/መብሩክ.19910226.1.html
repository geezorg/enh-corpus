<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሃኒሽ የነበረው የሻዕቢያ ሠራዊት ወደ አሰብ ግንባር ተዛወረ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ሃኒሽ የነበረው የሻዕቢያ ሠራዊት ወደ አሰብ ግንባር ተዛወረ</h2>


<p>ከዛሬ ሦስት ዓመት በፊት ወራሪው የሻዕቢያ መንግሥት በቀይ ባሕሯ የሃኒሽ ደሴቶች ላይ በከፈተው የወረራ ዘመቻው ይዟቸው የነበሩትን የሃኒሽ ደሴቶችን ለባለቤቱ ለየመን መንግሥት አስረክቧል። ዘሄግ የሚገኘው የዓለም አቀፉ ፍ/ቤት በቅርቡ ባስተላለፈው ውሳኔው የሃኒሽ ዋንኛ ደሴቶች ለየመን እንደሚገቡ በመወሰኑ የሻዕቢያ ሠራዊት አካባቢን ለመልቀቅ ተገድዷል። ይህ በሻዕቢያ መንግሥት የተወሰደው የሠራዊቱን ከሃኒሽ የማውጣት ተግባር ለአብዛኞቹ ኤርትራውያን ለማመን ያስቸገረ ጉዳይ ሆኗል። የሻዕቢያ መንግሥት ከጦርነቱ በኋላ የሃኒሽ ደሴቶች የኤርትራ እንደሆኑ በሚዲያዎቹ አማካኝነት በመናገሩ ብዙዎቹ የዋህ ኤርትራውያን በሰሞኑ ውሳኔ ተደናግጠዋል። እንዲያውም ብዙዎቹ ኤርትራውያን ሻዕቢያ በኢትዮጵያ ላይ ለከፈተው ወረራም እየተጠራጠሩ መምጣታቸውን ሰሞኑን ከአሥመራ የሚወጡ ወሬዎች ያስረዳሉ። የመን ከኤርትራ ጋር የሚያዋስናት የባሕር ላይ ድንበር የለም። ፕ/ት ኢሳያስም ቢሆኑ ባለፈው ቅዳሜ በሰጡት ጋዜጣው መግለጫቸው ላይ የሃኒሽ ደሴቶች ለየመን መሰጠታቸው ውሳኔው ተገቢ ያልሆነ ሲሆን ውሳኔውን ግን አሜን ብሎ መቀበሉ የግድ ነው ብለዋል።</p>

<p>ሻዕቢያ ሃኒሽን ማጣቱን ከተገነዘበ በኋላ ካለፉት ሁለት ሳምንታት ጀምሮ ሠራዊቱን ወደ አቅራቢያው የአሰብ ግንባር ማጓጓዙን ቀጥሎበት ሰንብቷል። በሠራዊቱ መካከል የአመለካከት ልዩነት እየፈጠረ መምጣቱን ይነገራል። ሃኒሽ የኤርትራ ግዛት መሆኗን በፕሮፓጋንዳ ደረጃ የሚያውቋት የሻዕቢያ ባለሥልጣናት ስውር እጅ ነው ብሎ ወደማመኑ ደረጃ መቃረባቸውን ምንጮቻችን ገልፀውልናል። ይሁንና ወታደራዊ ትዕዛዝ ለመሆኑ ሠራዊቱ ከሃኒሽ ደስቶች ወደ አሰብ ወደብ መጓጓዙን ለጊዜው ተቀብሎታል። የሻዕቢያ ባለሥልጣናት በበኩላቸው የኢትዮ-ኤርትራ ግጭት እንደ ሃኒሽ ደሴቶች ውዝግብ በሠላማዊ መንገድ ይፈታል ባይ ናቸው። ውሳኔው ለማን እንደሚያደላ ግን አይናገሩም።</p>

<p>ፕ/ት ኢሳያስ አፈወርቂ ዛሬ ወደ ደቡባዊ የመን ዋና ከተማ ኤደን በመሄድ ከአቻቸው አሊ አብደላ ሳላ ጋር በወቅታዊ ጉዳዮች እንደሚነጋገሩ ይጠበቃል። የመን በበኩሏ አቋርጣ የነበረውን የአይሮፕላን በረራ ባለፈው ሳምንት ጀምራለች። የሁለቱም አገሮች ዲፕሎማቶችና ባለሥልጣናት አሥመራ ተገናኝተው ተወያይተዋል።</p>


<p class="align-center"><a href="/Gazettas/Mebruk/info/Mebruk.sera.html">ከመብሩክ ጥቅምት 26 ቀን 1991</a></p>

</body>
</html>	
