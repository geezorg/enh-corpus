<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሻዕቢያ መንግሥት የኦነግና የየመንን ቅራኔ ሊፈታ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የሻዕቢያ መንግሥት የኦነግና የየመንን ቅራኔ ሊፈታ ነው</h2>


<p>በተለያዩ ጊዜያት እና በተለያዩ አጋጣሚዎች በእስልምና እምነት ተከታይ ወደሆነችው የመን ሰርገው የገቡ የኦነግ አባላት በሁለቱ መንግሥታት መካከል በተደረሰው ስምምነት የተነሳ ወደ ኢትዮጵያ ሳይግዙ እንደማይቀር ተገለጸ።</p>

<p>(ዘ-ሆርን ኦፍ አፍሪካ ቡለቲን) የተሰኘው መጽሔት ተቀማጭነቱ ለንደን የሆነውን እና በአረቢኛ የሚታተመውን አልሃያት የተባለውን የዓረቢኛ ጋዜጣ ዋቢ በማድረግ እንደዘገበው በየመን ውስጥ ከተለያዩ አካባቢዎች የተገኙ አምስት የሚሆኑ ከፍተኛ የኦሮሞ ነጻነት ግንባር (ኦነግ) አባላትን ወደ አ/አበባ ለማምጣት የየመን መንግሥት ባለሥልጣናት ጥያቄ እንዳቀረበላቸው ታማኝነት ካላቸው የጋዜጣው ምንጮች በኩል ማግኘቱን ዘ-ሆርን ኦፍ አፍሪካ ቡለቲን ሳይገልጽ አላለፈው። እንደ ዘገባው አገላለጽ ከኦነ ለጊዜው ስማቸው ያልተጠቀሱት እነዚህ አምስት ከፍተኛ የኦነግ ባለሥልጣናት ወደ ኢትዮጵያ «እንዲጠረዙ» ሃሳቡ የቀረበው ከኢትዮጵያ መንግሥት በኩል እንደሆነ ተነግሯል።</p>

<p>ምንጮቹ በማያያዝ ስለ ኦነግ ባለሥልጣናቱ ወቅታዊ ሁኔታ ሲያብራራ ባለሥልጣናቱ በአሁኑ ወቅት ከየመን መንግሥት ቁጥጥር ስር ሆነው ወደ ኢትዮጵያ የሚባረሩበት ምቹ ሁኔታ እየተጠበቀ እንደሆነ አስረድቷል። ኦነግ የወቅቱን የኢትዮጵያ ማዕከላዊ መንግሥትን በወታደራዊ ኃይል ከሚታገሉ ተቃዋሚ ኃይሎች መካከል መሆኑን መጽሔቱ በትንታኔው ላይ አካትቶታል።</p>

<p>የተጠቀሱት የኦነግ ባለሥልጣናት ወደ የመን ግዛት የገቡት ከጥቂት ወራት በፊት በቡድን ሆነው እንደነበር ከዘገባው ለማወቅ ተችሏል። በስተመጨረሻም ላይ እነዚህን የኦነግ ባለሥልጣናትን ወደ ኢትዮጵያ ለማምጣት የየመን መንግሥት ባለሥልጣናት አዎንታዊ ምላሻቸውን ሳይሰጡ እንደማይቀሩ ግምት አለ። ይህ አባባል ሊገንን የቻለው የመን ከኢትዮጵያ መንግሥት ጋር የጠበቀ ግንኙነት ስላላት ነው ተብሏል።</p>

<p>በሌላ በኩል ሻዕቢያ በኢትዮጵያ ላይ በሰነዘረው የወረራ ጥቃት ላይ ኦነግ ቢያንስ ገለልተኛ መሆን ሲገባው ጦርነቱን በመደገፍ ከሻዕቢያ ወራሪ መንግሥት ጋር የመሆኑ ጉዳይ በርካታ ኢትዮጵያኖችን እያሳዘነ የመጣ ጉዳይ ሲሆን አብዛኞቹ የኦነግ አመራር አባላት «ወያኔና አመራሩ በከፈቱት ጦርነት ውስጥ የኦሮሞ ልጆች ደም ኤርትራ ምድር ውስጥ ዳግም አይፈስስም» በሚለው ፍልስፍናቸው የገፉበት ሲሆን ለዚህም የቅስቀሳ ዘመቻቸው ሲባል ሻዕቢያ በአዲስ ወዳጅነት የፈረጃት የመንን በመማጸን በግዛቲቱ እንዲለቀቁ ካልሆነ ደግሞ ወደ ኢትዮጵያ እንዳይላኩ አግባብነት ካላቸው የየመን ባለሥልጣናት ጋር በመነጋገር የበኩሉን ውለታ ለኦነግ እንደሚያደርግ የብዙዎች ግምት ሆኗል። ይህ ዜና ከሌሎች ነጻ ወገኖች እና ከኢትዮጵያ መንግሥት በኩል የተቃውሞ ሆነ የድጋፍ አስተያየት አልተሰጠበትም።</p>


<p class="align-center"><a href="/Gazettas/Mebruk/info/Mebruk.sera.html">ከመብሩክ ጥቅምት 19 ቀን 1991</a></p>

</body>
</html>	
