<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያውያን ስደተኞች ዳግም ሊፈናቀሉ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢትዮጵያውያን ስደተኞች ዳግም ሊፈናቀሉ ነው</h1>


<p>በቅርቡ በኬንያ ከተሞች እና ድንበሮች ውስጥ በተፈጸሙት ውንብድና የጅምላ ግድያዎች ያሳሰባት ኬንያ ኢትዮጵያዊያንን ጨምሮ ለጐረቤት አገር ስደተኞች በማገልገል ላይ ያሉት የስደተኞች ካምፖች ተዘግተው ከከተማው ውጪ እንዲቆረቆሩ ትዕዛዝ አስተላልፋለች።</p>

<p>ከናይሮቢ የወጡ መረጃዎች እንደጠቀሱት ሰሞኑን በኢትዮ-ኬንያ ድንበሮች አቅራቢያ በሚገኙ የሶማሌ ዜጐች ላይ የተፈጸመው የጅምላ ጭፍጨፋን ተደማምረው ለውሳኔ እንዲበቁ የተገደዱት አራፕሞይ እንዲዘጉ ያዘዙት አራት ትላልቅ የስደተኞች ካምፖች ውስጥ የሚገኙት አንድ መቶ ሰባ ሰባት ሺህ የሚደርሱት ስደተኞች የከተማዋን አካባቢ ለቀው እንዲወጡ ለየተ.መ.ድ የስደተኞች ጉዳይ ኮሚሽን ባለሥልጣናት ቁጣ በትቀላቀለበት መንፈስ ተናግረዋል እንደምንጮቹ ዘገባ ከሆነ በቅርቡ ለተደረጉት ዝርፊያ፣ ውንብድና እና ግድያዎች ቀንደኛ ተጠያቂዎቹ ስደተኞቹ ናቸው ሲሉ አራፕሞይ ይወቅሳሉ። ከፕ/ት ዳንኤል አራፕሞይ ለተሰነዘረው አቤቱታ እና ትችት ለጉዳዩ ባለቤት የሆነው የተባበሩት መንግሥታት የስደተኞች ኮሚሽን ባለሥልጣናት እስከ አሁን ድረስ ኦፌሲያላዊ የሆነ አስተያየት ባይሰጡም ከናይሮቢ መንግሥት የተላለፈ ቀጭን ትዕዛዝ ኮሚሽኑን ክፉኛ ሳይጐዳው እና ከፈታኝ ሁኔታ ላይ ሳይጥለው እንዳልቀረ እነዚሁ ምንጮች ይናገራሉ።</p>

<p>ባለሥልጣናቱ ለጊዜው ቅሬታ ባይሰማቸውም ሁኔታው ግን እንደሚያስቆጫቸው ምንጮቹ ጠቅሰው የኢትዮጵያ፣ የሱዳን ፣ የኡጋንዳ፣ የሩዋንዳ እና የሌሎች አገሮች ስደተኞችን ወደ ሌላ ቦታ ማዛወወሩ በጣም አሥቸጋሪ ይሆናል የሚሉ ወገኖች አሉ።</p>

<p>በናይሮቢ አቅራቢያ በሚገኙት አራት የስደተኖች ካምፖች ውስጥ ሶስቱ በደቡብ ሰሜናዊ ምስራቅ ኬንያ አካባቢ የሚገኙ ሲሆን አራተኛው ደግሞ ከኩማ የሚባለው በሰሜናዊ በኩል በቱርክና ወረዳ ውስጥ የሚገኘው ከሳምንት በፊት በኬንያው የዋጀር መንደር አቅራቢያ በመቶዎች የሚቆጠሩ ሰላማዊ ዜጐችን ከኢትዮጵያ ድንበር ተሻግርው በመግባት ወንጀል ፈጽመዋል ስትል ናይሮቢ በኦነግ አባላት ላይ ጣቷን ቀስራለች። ኦነግ ለጊዜው ድርጊቱን ያስተባበለ ሲሆን በናይሮቢ የቢቢሲ ሬዲዮ ጋዜጠኛ የሆነችው ዘጋቢ ሉዊስ ታምብሪጅ እንደገለጸችው የኦነግ ሠራዊት አደረሰው ለተባለው የጥቃት ዓላማ ከሆኑ ወገኖች መካከል አንዳንዶቹ ዘመቻው የተቀነባበረ እና የወታደራዊ የደንብ ልብስ ከዘመናዊ መሣሪያ ጋር ባነገቡ ሸማቂዎች እንደሆኑ ይናገራሉ። በዘመቻው በኬንያ ሞያሌ የሚገኙ ቦረና እና ጋብሮኒ ተወላጆች ና ከኢትዮጵያም በኩል ኦሮሞዎች እንደሚገኙበት ይናገራሉ። ከታጣቂዎች አንዱ የሆነው የቦረና ተወላጅ በአካባቢው ሰዎች ተይዞ በጦር ከመገደሉ በፊት ቃሉን እንደሰጠው «በዘመቻው ላይ ከተሰማሩት መካከል ከግማሽ በላይ የኦነግ አባላት እንደሚገኙ እማኝነቱን ሰጥቷል» ብለዋል። የዘረፋቸውን የቀንድ ከብቶች በተለያዩ አቅጣጫዎች ወስደዋቸዋል ይላሉ። የኦነግ ታጣቂዎች አደረሱት በተባለው ዘመቻ የሞቱን ቁጥር ከፍ ዝቅ ቢል የኬንያ ምንጮች 153 ሲያደርሱት 83 ያህሉ እንደጠፉ እና በሺህዎች የሚቆጠሩ የቀንድ ከብቶች መወሰዳቸውን ያስረዳሉ።</p>


<p class="align-center"><a href="/Gazettas/Mebruk/info/Mebruk.sera.html">ከመብሩክ ኅዳር 3 ቀን 1991</a></p>

</body>
</html>	
