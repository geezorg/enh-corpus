<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ለሁለት መንግሥት ሰላይ ሆኖ ይሠራ የነበረ ሰው ተያዘ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h3 class="align-center"><span class="underline">ስውር ሰላዮች አሁንም በቁልፍ ቦታ አሉ?</span></h3>
<h2 class="align-center">ለሁለት መንግሥት ሰላይ ሆኖ ይሠራ የነበረ ሰው ተያዘ</h2>


<p>ኢትዮጵያና ኤርትራ የድንበር ውዝግብ ከተከሠተ በኋላ የኤርትራ መንግሥት ኢትዮጵያኖችን ከኤርትራ ሲያባርር የኢትዮጵያ መንግሥትም ኤርትራዊ የሆኑ ዜጎች ለአገሬ ሠላምና ፀጥታ አስጊዎች ናቸው፤ መረጃ ያስተላልፉ ነበር፣ ገንዘብም እየሰበሰቡ ለኤርትራ መንግሥት ሲልኩ ነበር ያላቸውን ሰዎች እየያዙ ማባረሩን ከገፉበት ሰንበትበት ብለዋል አሁን በአገራችን ለሻዕቢያ ደንበኛውን መረጃ ሲያስተላልፍ የነበረ ግለሰብ ሰሞኑን መያዙ ተዘግቧል። ሻምበል ርዕሶም ይባላል። ሻምበል ርእሶም የሻዕቢያ አባል የነበረና በ1970 ለደርግ መንግስት እጁን የሰጠ ግለሰብ ነው። ሻምበል ርዕሶም እጁን ከሠጠ በኋላ ለተወሠነ ጊዜያት በተከታታይ በዜና ማሰራጫ /ሬዲዮና ቴሌቪዥን/ ሻእቢያን በማውገዝ የሻዕቢያን ማንነት ሲናገር የነበረ ግለሰብ ነው። በወቅቱ ግለሰቡ የሰጠውን መረጃ መንግሥት ሙሉ በሙሉ ተቀብሎ «ምን ትፈልጋለህ ምን ዓይነት ስራ ትሠራለህ» ተብሎ ሲጠየቅ እኔ ምንም ዓይነት የሲቪል ሥራ መስራት አልፈልግም፤ የምፈልገው ወታደርነት ነው፤ ወታደር ሆኜ እናት ሀገሬን ማገልገልና ወንበዴውን ማጥፋት ነው የምፈልገው በማለቱ የመቶ አለቅነት ማዕረግ ወዲያውኑ ተሰጥቶት ወደ ሶቪየት ኅብረት ለወታደራዊ ትምህርት ሄደ።</p>

<p>እዚያም ለ3 ዓመት ተምሮ ሲመጣ በወታደራዊ ክፍሎች ተመድቦ እዚህ አዲስ አበባ መስራት ይጀምራል። በመጀመሪያው ዓመታት የምድር ጦር ፖለቲካ መምሪያ ርዕዮተ ዓለም ጉዳይ ኃላፊ በመሆን የአገሪቱን ወታደራዊ ምስጢር አንድ በአንድ እየመጠመጠ በምስጢር ለላከው ሻዕቢያ ማስተላለፍ እንደጀመረ ግለሰቡን እናውቀዋለን ከሚሉት ወገኖች ሲነገር ይሰማል።</p>

<p>ሻምበል ርዕሶም ለአገሪቱ ሃሳቢና ተቆርቋሪ በመምሰል የበላዮችን በማሳሳት ከአንድ መምሪያ ወደ ሌላው መምሪያ በእድገት በመዘዋወር ብርቱ የአገሪቱ ሃሳቢ መስሎ መቅረቡን እኚሁ ታዛቢዎች ይናገራሉ።</p>

<p>ግለሰቡ የምድር ጦር ወታደራዊ ደኅንነት ጥበቃ መምሪያ ውስጥም ተባባሪ ጭምር በመሆን ከዚህ ሊፈፀም የታቀደውን ወታደራዊ መረጃ በስፋት እየሰበሰበ ልዩ ለሆኑ ሰዎች ለእርሱ ወኪልነት ለተመደቡ የሻዕቢያ አባሎች ወይም በሻዕቢያ የተወከሉ ሰዎች ወደ አዲስ አበባ ከአሜሪካንና ከአውሮፓ እየመጡ መረጃዎችን እየሰበሰቡ ለሻዕቢያ ይወስዳሉ። ሻምበል ርዕሶም በአንድ ወቅት ምድር ጦር ጠቅላይ መምሪያ የኢሠፓ የአባላት ጉባኤ ላይ እምባውን እንደ ጐርፍ እያወረደ «እናት ሀገርን መከላከል ወቅቱ አሁን ነው ጐበዝ እንበርታ ወደ ግንባር እንግባ...&ራቁኦ፤ እያለ ይናገር እንደነበር ተዘግቧል። ይህ ወቅት ደርግ ትግራይን በመልቀቅ ወደ ኋላ ያፈገፈገበት ጊዜ ነበር።</p>

<p>ሻምበል ርዕሶም ሻዕቢያ መረጃ እንዲያስተላልፍ አስባ እጁን ለኢትዮጵያ መንግሥት እንዲሰጥና በወታደራዊ መስክ ላይ ስራውን መርጦ እንዲይዝ ተደርጐ የተላከ አባል ነበርም ይባላል። የሻዕቢያን የመረጃ ጥማት በሰፊ ያረካ ግለሰብ ነበርም ይሉታል።</p>

<p>ኢሕአዴግ አዲስ አበባ ለመያዝ አንድ ዓመት ያህል ሲቀረው የምድር ጦር ማስተናገጃ መምሪያ የፖለቲካ ኃላፊ በመሆን የሻዕቢያን ውጤት ማለትም የቁስለኛውን ብዛት ሪፖርት ያደርግ የነበረው ሻምበል ርዕሶም ግንቦት 18 ቀን ምድር ጦር ማስተናገጃ መምሪያ ያሉትን አባሎች በመሰብሰብ «አዲስ አበባን እንኳን ተሰብስበን እንከላከል፣ እባካችሁ ጐበዝ ከየግንባር የመጣውን ጦር አሰባስበን መከላከያ እንያዝ» እያለ እንባውን ያወርድ እንደነበር ታውቋል።</p>

<p>እኒሁ ታዛቢዎች ስለ ሻምበል «ሻምበል ርዕሶም የሻዕቢያ መደበኛ የመረጃ አባል መሆኑ የተገለፀልን ኢሕአዴግ ስልጣን ከያዘ በኋላ በሚያደርገው እንቅስቃሴና ከኢሕአዴግና ከሻዕቢያ አባሎች ጋር በመሆን በከተማው ውስጥ በሰፊው መኪና በመለዋወጥ መታየት ከጀመረበት ጊዜ ጀምሮ ሲሆን /አንድ ግለሰብ እንደገለፁት/ እኔ ራሴ አንድ የማውቀውን ታጋይ ጠይቄ የሻዕቢያ የመረጃ አባል መሆኑን ገልፆልኛል በማለት ተናግረዋል።</p>

<p>አያይዘውም «ሻምበል ርዕሶም በአዲስ አበባ ውስጥ ከኢሕአዴግና የመረጃ ሰዎች ጋር በመነጋገር «የመንግሥትን ጠላት እንዴት አድነን እንያዝ፣ እንዴት እንከታተል፣ ለዚህ መንግሥት ያሰጋሉ የምንላቸውን ሰዎች እንዴት እንወቅ» በማለት እቅድ ያወጣሉ፣ በእቅዱም ውስጥ አንተ ከቀድሞ የሠራዊት አባሎች ብዙዎችን ስለምታውቅ የምትጠረጥረውንና ፀረ መንግሥት አቋም አለው የምትለውን ሠው በማሰባሰብ አንድ የመንግሥት ግልበጣን የሚመለከት እቅድ አውጥተውህ እንዲካፈሉ አድርግ» ሂደቱን ሲስማሙበት አንተ ለእኛ ትጠቁመናለህ፣ ተብሎ እቅድ ወጥቶ ለሻምበል ርዕሶም ይሰጠዋል» በማለት እኒሁ ለሻምበሉ ቅርበት አለን እኛም ስለእንቅስቃሴው እንከታተለው ነበር የሚሉ የቅርብ ሰዎች ሲናገሩ ተደምጧል።</p>

<p>እኒሁ ሰዎች ስለታቀደ መፈንቅለ ሥልጣን ሁኔታም ሲገልፁ «ሻምበል ርዕሶም ከፍተኛ መኮንኖች በማፈላለግ ማንነቱን በግልፅ ያልተገነዘቡትን እነ ኮሎኔል ዳንኤልን በማሰባሰብ የመንግሥት ግልበጣ ውጥኑን ያማክራቸዋል፤ ይስማሙበታል። ለዚሁ የመንግሥት ግለበጣ አንዳንድ ነገሮችን በመስራት ላይ እንዳሉም ጠቁሞ ያስያዘቸዋል። መንግሥትም መፈንቅለ መንግሥት ሙከራ ሊያደርጉ ሲሉ ተከታትዬ ያዝኳቸው ይላል። የመፈንቅለ መንግሥት ሙከራ አድራጊዎች በማለትም ወደ ፍርድ ቤት በማቅረብ እስከ 5 ዓመት ፅኑ እስራት እያስፈረደ ወደ ወህኒ ቤት ወረወራቸው።</p>

<p>«የዚህ ድራማ ሰሪ ፈጣሪ ሻምበል ርዕሶም ሲሆን ከዚያ በኋላም ከፍተኛ የሻዕቢያ መረጃ በመሆን የኢሕአዴግን ወታደራዊ ምስጢር እየበዘበዘ ለሻዕቢያ ያስተላልፍ የነበረ፣ የሻዕቢያ ምስጢር በከፊል ለኢሕአዴግ ያስተላልፍ የነበረ በሀገርና በሕዝብ ላይ ሻዕቢያ የላከው አደገኛ ሰው ነበር።» ይሉታል ታዛቢዎች። ይህ ሰው ሰሞኑን በቁጥጥር ስር ውሏል። በምርመራ ላይ እንደሚገኝም ተዘግቧል።</p>

<p>ነገሩ «ጅብ ከሄደ ውሻ ጮኸ» ዓይነት ነው ሲሉ አንዳንድ ሰዎች ይናገራሉ። «ስራውን ከጨረሰና መረጃውን አስተላልፎ ካገባደደ በኋላ ነው የተያዘው፣ መንግሥት ከመጀመሪያው ጀምሮ በደርግ ሰራዊት ውስጥ ሰርጐ ገብቶ የተጫወተውን ሚና እያወቀ እንዴት በአዲስ አበባ ውስጥ አስቀመጠው ካስቀመጠው ደግሞ ክትትል ማድረግ ነበረበት» በማለት እኒሁ ታዛቢዎች በምሬት ሲናገሩም ተደምጠዋል።</p>

<p>ይህ ሰው ይህንን መፈንቅለ መንግሥት ሴራ ያለማዘጋጀቱን፤ በወቅቱ የተወራበት ወሬም ሐሰት መሆኑንና መንግሥት በእርሱ ላይ ጫና እያደረገ መሆኑን በመግለፅ በማስተባበል ደረጃ ሳሌም ከተባለው መጽሔት ጋር በወቅቱ ቃለ ምልልስ ማድረጉ ይታወሳል።</p>


<p class="align-center"><a href="/Gazettas/Mebruk/info/Mebruk.sera.html">ከመብሩክ ነሐሴ 28 ቀን 1990</a></p>

</body>
</html>	
