<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሻዕቢያ መሪዎች የተያያዙት ስትራቴጂ ጊዜው ያለፈበት ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h4 class="align-center">ጠ/ሚ/ር መለስ</h4>
<h2 class="align-center">የሻዕቢያ መሪዎች የተያያዙት ስትራቴጂ ጊዜው ያለፈበት ነው</h2>


<p>የኢትዮጵያ መንግሥት ከሻዕቢያ መንግሥት የተሠነዘረበትን ጥቃት ለመመከት እና ለሰላሙ ጥረት በቂ ጊዜ ለመስጠት ዝግጁነቱን በማሳየት ከኤርትራ በኩል ተመሣሣይ ምላሽ ካልተሠጠ ኢትዮጵያ አማራጭ እርምጃዎችን ለመውሰድ እንደምትገደድ ተገለጸ።</p>

<p>ጠ/ሚ/ር መለስ ዜናዊ በቅርቡ ተቀማጭነቱ እንግሊዝ አገር ለንደን ከተማ ውስጥ ከሆነው አል ሻሪከ አልዋሳት ጋዜጣ ጋር ባደረጉት ቃለምልልሳቸው «በአንድ በኩል ፀብ አጫሪነት በሌላ ጊዘ ደግሞ ድርድር!» የሚለው የሻዕቢያ ስትራቴጂ ከእንግዲህ በኋላ በኢትዮጵያ በኩል ተቀባይነት እንደሌለው አስጠንቅቀዋል ብሏል ጋዜጣው። በአቶ መለስ አመለካከት የሰላም ድርድሩ ስኬታማ እንዲሆን የሻዕቢያ ሠራዊት ቀደም ሲል ከያዘው አካባቢ ያለቅድመ ሁኔታ ለቅቆ መውጣት እንደአለበት አስጠንቅቀዋል። ከዚያም በኋላ አካባቢውን ከጦር መሣሪያ ቀጠናነት እና ቋሚ የድንበር ካርታ መውጣቱ ሥራ ሊከናወን ይችላል ባይ መሆናቸውን ጋዜጣው ጠቅሷል። የወቅቱ የኢትዮ-ኤርትራ የጋራ ድንበር ግጭት የኢኮኖሚያዊ ልዩነት ውጤት አይደለም ሲሉ መናገራቸው ተገልጿል። ይኼው ጋዜጣ በማያያዝ የኤርትራ ብሔራዊ ሸንጐ ባወጣው መግለጫው ኤርትራ ለሠላም ጥረቱ የተቻላትን ያህል ሙከራ እንደምታደርግ እና የአገሪቱን «ሉዓላዊነት» ለማስከበር ሲባል መስዋዕትነት መክፈሉ አይቀሬ መሆኑን እንደገለጸ እና የሻዕቢያው ብሔራዊ ሸንጐ «በቀላሉ በሠላማዊ መንገድ መፍትሔ ሊያገኝ የሚችለውን የድንበር ላይ ግጭት ኢትዮጵያ ወደ ከፍተኛ ጦርነት በመለወጥ በጦርነቱ ገፍታለች» የሚል ስሞታ ሸንጐው ማቅረቡን ጋዜጣው ሣይገልጽ አላለፈም። በአንዳንድ የአካባቢው የፖለቲካ ተንታኞች ዘንድ የሁለቱ አገር መንግሥታት ባለሥልጣናት እስከተስማሙ ድረስ የጦርነቱ ደመና በቀላሉ ሊገፈፍ ይችላል የሚል ግምት አለ። ይህ በእንዲህ እንዳለ ባለፈው ሣምንት ጠ/ሚ/ር መለስ ከቢቢሲ ሬዲዮ ጋር ባደረጉት ቃለምልልስ የያዙት ሥልጣን (ቦታ) ከባድና አስቸጋሪ እንደሆነ እና የተሠጣቸውን ኃላፊነት በብቃት በመወጣት ላይ መሆናቸውን ተናግረዋል። በቃለ ምልልሱ ጠ/ሚ/ር መለስ በሰጡት አስተያየት ለአሥር ዓመታት የተተበተበ ችግርን መፍታት ቀላል ሥራ እንዳልሆነ ከገለጹ በኋላ «እኔ በመዝናኛ ሥፍራዎች (በህዝባዊ ቦታዎች) በጉልህ አለመታየቴ ውስጤ ደስተኛነት አይታይበትም ማለት አይደለም» ሲሉ በመናገር እራሣቸውን በግላጩ ሲመለከቱት ደስተኛ ሠው መሆናቸውን ጠቁመዋል።</p>


<p class="align-center"><a href="/Gazettas/Mebruk/info/Mebruk.sera.html">ከመብሩክ ነሐሴ 14 ቀን 1990</a></p>

</body>
</html>	
