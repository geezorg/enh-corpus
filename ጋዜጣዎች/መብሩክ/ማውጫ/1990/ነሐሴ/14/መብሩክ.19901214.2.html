<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያ ሶማሊያውያን ወጣቶችን ለጦርነት መመልመሏ ቁጣ አስነሳ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body> 


<h2 class="align-center">ኢትዮጵያ ሶማሊያውያን ወጣቶችን ለጦርነት መመልመሏ ቁጣ አስነሳ</h2>


<p>ከግንቦት 4/1990 ዓ.ም ጀምሮ ኢትዮጵያ እና ኤርትራ እሣት እና ጭድ ባደረገው የባድመና ከፊል ሽራሮ የይገባኛል ጥያቄ የተነሳ በተቀሰቀሰው የጐረቤት አገር ሶማሌ ዜጐች ከኢትዮጵያ መንግስት በኩል ሆነው ይዋጋሉ ተባለ።</p>

<p>በቅርቡ ለንባብ የበቃው መቃዲሾ ታይምስ (ሞቁዲስሁ ጢመስ) የተሰኘው ጋዜጣ እንደገለፀው «ኢትዮጵያ ከሶማሊያ በሚያዋስኑት ድንበሮች አቅራቢያ የሚገኙ የሶማሌ ተወላጅ (ባዕዳንን) የሆኑ ወጣቶችን በመመልምል ለወታደራዊ ግዳጅ ያሰማራሉ» ሲል የኢትዮጵያ መንግሥትን ለመውቀስ ሞክሯል። በጋዜጣው እይታ የሶማሌ ወጣቶችን ለዘመቻው የሚመለምሉት የኢትዮጵያ የመከላከያ ሠራዊት አባላት ናቸው ተብሏል። ምንም እንኳን ዜናው በሌሎች ገለልተኛ ወገኖች ለመጣራት ባይቻልም እስከ አሁን በተደረገው «አስገድዶ የመመልመል» ዘመቻ ብዛታቸውን ከሃያ የሚበልጡ የሶማሌ ወጣቶች የሻዕቢያን ሠራዊት ለመዋጋት ከኢትዮጵያ ጐራ እንዲሰለፉ ተደርገዋል ተብሏል እንደ ሞቃዲሾ ታይምስ ዘገባ። ይህ ድርጊት ደግሞ ሶማሊያ ወደማትፈልገው ጦርነት ሊከታት ይችላል የሚል ፍርሃት መኖሩን ሣይጠቅስ አላለፈም። እነዚህ በመከላከያ ሠራዊት «ተመለመሉ» የተባሉት ወጣቶች አብዛኞቹ የከብት እረኞች ናቸው ተብሏል።</p>

<p>ጋዜጣው በማያያዝ በጉዳዩ ዙሪያ ቅሬታ ያሰሙ የሶማሊያ አንጃ መሪዎች መኖራቸውን ሲጠቅስ በአካባቢው የሚገኘው የሶማሊያ ብሔራዊ ግንባር የአካባቢው ባለሥልጣናት ድርጊቱን ከማውገዛቸው በተጨማሪ «ኢትዮጵያ የጐረቤት ሶማሊያ መልካም ዝምድናን በፍቅር እንድታከብር እናሳስባለን!» ሲሉ መናገራቸውን ገልጿል።</p>

<p>በሌላ ተመሣሣይ ዜና ከዚህ ቀደም በሶማሊያ በተፈጠሩት የሰላም ድርድሮች መደናቀፍ ኢትዮጵያ እና ግብፅ በሶማሊያ የውስጥ ጉዳይ ጣልቃ በመግባት ድርድሮቹን ውጤት አልባ እንዲሆኑ አድርገዋል ሲል ተቀማጭነቱ በሰሜን አሜሪካ የሆኑ የሶማሊያ ኮሚኒቲ አባላት ሠሞኑን ባወጡት መግለጫቸው አውግዘዋል።</p>

<p>ይህ በእንዲህ እንዳለ ሰሞኑን ባይደዋ ላይ ይካሄዳል ተብሎ የነበረው የሶማሊያ የእርቀ ሰላም ድርድር እስከመጪው ጥር ወር ድረስ እንዲራዘም ዋንኛ የጦር አለቆቹ ተናግረዋል። ለሁለት ቀናት ሚስተር ሁሴን መሃመድ አይዲድና አሊመሐዲ መሃመድ በጠሩት ኮንፍረንስ ላይ እንደገለፁት የባይደዋው ድርድር በገንዘብ እጥረት እና አንዳንድ ያለመስማማቶች መቋረጡን አስታውቀዋል። በቀጣዩ ድርድር ከአረብ ሊግ፣ ከአአድና ከኢጋድ የተወጣጡ ተወካዮች የሚገኙ ሲሆን የድርድሩ ዋንኛ ዒላማም ካይሮ ላይ የተደረሰውን ስምምነት ተግባራዊ ማድረግ ነው ተብሏል።</p>


<p class="align-center"><a href="/Gazettas/Mebruk/info/Mebruk.sera.html">ከመብሩክ ነሐሴ 14 ቀን 1990</a></p>

</body>
</html>	
