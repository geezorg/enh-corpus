<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ባንክ ለኤርትራውያኑ ያበደረውን ገንዘብ በሐራጅ ሸጦ ሊሰበስብ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ባንክ ለኤርትራውያኑ ያበደረውን ገንዘብ በሐራጅ ሸጦ ሊሰበስብ ነው</h2>


<p>በኢትዮጵያና በኤርትራ መንግስት በተከፈተው የጦርነት ችግር ሳቢያ በርካታ የኤርትራ ባሀሃብቶች ንብረት እየተያዘ ነው። ኤርትራውያኑ የባንክ በከፍተኛ ብድር የገዙዋቸው የተለያዩ ተሽከርካሪዎች የሱቅ ንብረቶች በቁጥርር ስር እየዋሉ መሆኑ ይነገራል።</p>

<p>ከግንቦት 4ቱ የሻዕቢያ ይፋ ወረራ በኋላ በአሰብ ወደብ ተከማችቶ ይገኝ የነበረውን የኢትዮጵያ ንብረት በሕገ-ወጥ መንገድ ሸቀጦችንም ሆነ በመቶዎች የሚቆጠሩ ተሽከርካሪዎችን ወራሪው መንግስት እየተጠቀመበት መሆኑ ይፋ ሆነዋል።</p>

<p>ከንግድ ባንክ ተላለፈ በሚባል ውሳኔ በርካታ ኤርትራውያን ከባንክ በተበደሩት ብር የገዙዋቸውና በጊዜው ተጠናቆ ባልተከፈለ ዕዳቸው ባገልግሎት ብዛት አቅማቸው የተዳከመ ተሽከርካሪዎችን ሰሞኑን ከአዲስ አበባ መንገዶች እየተለቀሙ መሆኑ ይነገራል።</p>

<p>በሻዕቢያ የቅርብ ቁጥጥርና ክትትል የንግድ ልውውጥ ድልድይ ዘርግተው ይነግዱ የነበሩ በርካታ የሻዕቢያን ዓላማ ያራምዱ የነበሩ ነጋዴዎች ብዙዎቹ በሻዕቢያ ቀጥተኛ የገንዘብ ድጋፍ ይነግዱ የነበሩ በመሆናቸው ከሃገር የወጡና ንብረታቸው በውክልና ስም ሲንቀሳቀስላቸው የነበሩ ጭምር ይገኙባቸዋል።</p>

<p>በአዲስ አበባ እና በክልል ትራፊኮች የኤርትራውያኑ የንግድ ባንክ ተበዳሪዎች ተሽከርካሪዎች ሰሌዳ እየታደኑ በመሆኑ በዚሁ ምክንያት የሥራ ጫና የበዛባቸው ትራፊኮች የትራፊክ ሕግን ከማስከበር ይልቅ የመኪና ሰሌዳ በመከታተል ላ በማተኮራቸው ሥርዓት በማስጠበቁ ላይ በይበልጥ የተማሪ ትራፊኮች እገዛ እያደረጉ መሆኑን ውስጥ አዋቂ ምንጮች ይናገራሉ።</p>

<p>«ሕዝባዊ ግንባር ዲሞክራሲ ለፍትሕ» (ሕግደፍ) በሚል ሻዕቢያ የዘረጋው ድርጅት በኢትዮጵያ በርካታ ባለ ሃብት ኤርትራውያንን አቅፎ ለሻዕቢያና ለራሳቸው ሲነግዱ እንደነበር አንዳንዶች ይገልፃሉ።</p>

<p>መንግስት ከባንክ የተበደሩ ነጋዴዎች ንብረት እንዳይሸጥ እንዳይለወጥ ጥረት እያደረገ ቢሆንም በርካታ ኤርትራውያን ነጋዴዎች ልዩ ልዩ የተሳሳት መረጃዎችን በማዘጋጀት ንብረት እየሸጡ መሆኑ ይሰማል። የመንገድ ትራንስፖርት ባለሥልጣን ከኤርትራውያን ለገዙ ባለመኪኖች ስም ማዛወር አቁመዋል ቢባልም የንግድ ልውውጡ እንዳልቆመ ታውቋል።</p>

<p>ከሃገር እንዲወጡ የተወሰነባቸው ኤርትራውያን በወከሉዋቸው ግለሰቦችና ቤተሰቦች አማካይነት ከባንክ ተበድረው የገዙዋቸውን መኪኖች በተለያዩ ጋራዦች እያቆሙ አስፈላጊ እቃዎችን እየፈቱ በመሸጥ ላይ በመሆናቸው ባንኩ ንብረቱን የማግኘቱ ጉዳይ አጠያያቂ እየሆነ መምጣቱ ይነገራል።</p>

<p>ስለዚህ ጉዳይ መንግስት ይፋ እርምጃ ቢወስድ ሕዝቡም የራሱ የሆነውን ንብረት በማደኑ ተግባር ከጐኑ ይሰለፍ እንደነበር ለጉዳዩ ቅርበት ያላቸው ምንጮች ይናገራሉ።</p>

<p>ባንክ ለኤርትራውያኑ ባለሃብቶች ካበደረው ገንዘብ አሁን ባለው ሁኔታ ግማሽ ያህሉም ተጣርቶ እንደማይመለስ ይነገራል።</p>

<p>ከመንግስት የተበደሩ ኤርትራውያን ብድራቸውን ካለመክፈላቸው በላይ በባንኩ በከፈተቱ የማጠራቀሚያ ሂሣብ የረባ ገንዘብ እንዳልተገኘ ይህም ከወረራው አስቀድሞ በጉዳዩ ላይ አስበውበት ውስጣዊ ዝግጅት አድርገው እንደነበር ይገመታል።</p>

<p>ባንክ ብድር ስላልተመለሰለት ይሰበሰብ ያለው ንብረት እንዲሁም በብድር የተሰሩት ቤቶች ለጊዜው በኪራይ ቤቶች ቁጥጥር ስር እንዲውሉ እየተደረገ መሆኑ ቢሰማም ከሻዕቢያ ጋር የወገኑት ተበዳሪ ባለሃብቶች ንብረት በሐራጅ ሽያጭ ይቅረብ ቢባል እንኳ ሕዝቡን አስቀድመው በሕገ ወጥ ንግድ ስላዳከሙት የመግዛት አቅም እንደሌለው ይነገራል።</p>


<p class="align-center"><a href="/Gazettas/Mebruk/info/Mebruk.sera.html">ከመብሩክ ነሐሴ 7 ቀን</a></p>

</body>
</html>	
