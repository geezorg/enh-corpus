<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«የወቅቱ መንግስት መሪዎች ለመገንጠል ሲሉ የተዋጉ የትግራይ ልጆች በመሆናቸው በአማራዎች ላይ ጫና ይፈጥራሉ»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>
<h3> «ማሞ ይሞታል ብዬ እፈራለሁ!»</h3>
<p align ="right"><span class="bold italic"> ባለቤቱ ወ/ሮ አበራሽ</span></p>

<h1 class="align-center"> «የወቅቱ መንግስት መሪዎች ለመገንጠል ሲሉ የተዋጉ የትግራይ ልጆች በመሆናቸው በአማራዎች ላይ ጫና ይፈጥራሉ»</h1>
<p class="align-center"><span class="bold"> አትሌት ምሩፅ ይፍጠርና የአትሌት ኃይሌ ወንድም ተክኤ ገ/ሥላሴ</span></p>

 
<p>በአሁኑ ወቅት በስልጣን ላይ ያለው የገዢ ፓርቲ የሰሜን ኢትዮጵያ ተወላጆች እንደሆነ በስፋት የሚነገር ሲሆን ይህም የእነ አቶ መለስ ዜናዊ አስተዳደር በአማራ ተወላጆች ላይ ከፍተኛ ሥጋት እየፈጠረ ነው ተባለ።</p>

<p>በወርሃ ፌብሩዋሪ 13/1998 ለንባብ የበቃው ጋርዲያን የተሰኘው የባህር ማዶ ጋዜጠኛ በአራት ቆፍጣና ኢትዮጵያዊያን አትሌቶችን ታሪክ ዙሪያ ባቀረበው ጽሁፍ በ1968 በሜክሲኮ አደባባይ የኢትዮጵያን ስምን ያስጠራው አትሌት ማሞ ወልዴ በተፈጥሮው የታደለ ሰው መሆኑን ጠቅሶ ላለፉት ስድስት ዓመታት ያለምንም ፍርድ በከርቼለው በዓለም በቃኝ እስር ቤት// ከመታሰሩ የተነሳ የእድሜ ጉዳይ ተጨማምሮበት በከፍተና ችግር ላይ እንደሚገኝ ከቤተሰቡ አካባቢ በሚሠነዘሩ ጥቆማዎች አማካኝነት የጋዜጣው ዘጋቢ ዱካን ሚኪይ አስፍሮታል። ጋዜጠኛው የማሞ ባለቤት ወ/ሮ አበራሽ ወ/ሰማያትን በመጥቀስ ሲዘግብ «ማሞ ከቅርብ ጊዜያት ወዲህ በማይቋርጥ ሳል በሽታ ተመርዟል። ስለጤንነቱ ሳስብ በጣም እጨነቃለሁ። በተለይ ይሞታል ብዬ ፍርሃት ይሰማኛል።» ሲሉ ሰሞኑን እንደነገሩት አስነብቧል።</p>

<p>አትሌት ማሞ ወልዴን ያለ ቅድመ ሁኔታ ማስፈታት የዓለም አቀፉ ኦሎምፒክ ኮሚቴ እና የዓለም አቀፍ አማተር አትሌቲክስ ፌዴሬሽን የሙያ አጋራቸው የሆኑት የኢትዮጵያ አትሌቲክስ እና ኦሎምፒክ ድርጅቶችን በመገናኘት መንግስት እንዲለቀው ቢያዝም የኢትዮጵያ የስፖርት ባለሥልጣናት የመንግስት አባላት በመሆናቸው የማስፈታት ጥረቱ ፍሬ ቢስ ሆኖ መቅረቡ በዘገባው ላይ ሰፍሯል። ማሞን ከወህኒ ቤት ለማስለቀቅ ባለፈው ዓመት በኦሎምፒክ የወርቅ ሜዳሊያ ተሸላሚ የሆነው ኬንያዊው ኪፕ ኪኖን፣ እና የቀድሞው የአሜሪካ የማራቶን ሯጭ /ከ1972 የሙኒክ ወድድር ከእነ ማሞ ጋር ሮጦ አራተኛ ነው የወጣው/ ኪነርይ ሙር ወደ ኢትዮጵያ በመምጣት ያደረጓቸው ጥረቶች በሙሉ መክነው ቀርተዋል ብሏል። ነገር ግን የኢትዮጵያ መንግሥት ማሞን የሚፈታው «የቀረበበት ክስ ነፃ ሲያደርገው ብቻ ነው» ማለቱን ጋዜጣው አክሎ ጠቅሷል። ሌላኛው በጋዜጣው ላይ የሰፈረው አንጋፋ አትሌት ሻምበል ምሩፅ ይፈጠር ሲሆን በ1980 የሞስኮው ኦሎምፒክ በ10.00 እና በ5.00 ሜትሮች አሸናፊ በአሁኑ ዓለምን ጉድ ከማሰኘቱ አልፎ «ማርሽ ቀያሪው ምሩፅ» የሚል ቅጽል ስያሜ ተሰጥቶት እንደነበር ዘጋቢው አውስቶ በኢትዮጵያ ያሉ ወጣቶች እንደ እሱ እና ኃይሌ ገ/ሥላሴ መሆን ይመኛሉ ብሏል።</p>

<p>ይሁንና ስሙን በአ/አበባ ጐዳናዎች ላይ የተከለው ምሩፅ ዛሬ ቶሮንቶ ካናዳ ውስጥ በመንከራተት ላይ እንደሚገኝ እና ለስደቱ መንስኤ «የወቅቱ መንግሥት መሪ በአንድ ወቅት ለመገንጠል ፖሊሲ ሲዋጉ ከነበሩት የትግራይ ክልል የመነጩ በመሆናቸው እና በሌሎች ተወላጆች /በተለይ በአማራዎች ላይ/ ጫና ይፈጥራል ተብሎ ስለተሰጋ ምሩፅም የዚህ ጥቃት ሰለባ ላለመሆን እራሱን ለስደት ዳርጓል» ሲል ጋዜጣው ገልጾ ምሩፅ በሰጠው አስተያየቱ «ኢትዮጵያን በመልቀቄ ስሜቴ ክፉኛ ተነክቷል በጣምም ተጸጽቻለሁ።» አለቱን በማስፈር በሩጫ ወቅት አንዳንድ አሻጥሮች ጭምር /የሩጫ መግቢያ እና መውጫዎችን በማሳሳት፣ ከውድድር በፊት በሽንት ቤት ብዙ ሰዓታት እንዲቆይ በማድረግ/ ለህሊና ጉዳት የዳረጉት ሰዎች መኖራቸውን ምሩፅን ዋቢ በማድረግ /ዘጋርዲያን/ ጋዜጣ ገልጿል።</p>

<p>ሌላው ተንከራታች ኢትዮጵያዊ አትሌት የጀግናው አትሌት ሻለቃ ኃይሌ ገ/ሥላሴ ወንድም ተክኤ መሆኑን የጠቀሰው ጋዜጣ ይህ አትሌት ከሰባት ዓመት በፊት ኢትዮጵያን በለንደኑ የዓለም ማራቶን ሩጫ ላይ በመወከል ታላቅ ባለውለታ መሆኑን ገልጿል። ተክኤ ቀድሞ የ2፡11፡00 ማራቶን ሯጭ ሲሆን በሆላንድ አገር ከለሎች ኢትዮጵያዊያን ጋር የፖለቲካ ጥገኝነት የጠየቁት የአማራ ተወላጆች በመሆናቸው እና ከወቅቱ መንግስት «የግድያ እርምጃ» እንዳይሰነዘርባቸው ባደረባቸው ስጋት ነው ተብሏል። አትሌት ኃይሌም ስለወንድሙ ተጠይቆ «ነገሩ ስሜት የሚነካ በመሆኑ የምለው ነገር የለኝም» ማለቱን ገልጾ በወንድሙ ዙሪያ አስተያየት መስጠቱ »ለቤተሰቦቹ ጥሩ እንዳልሆነም» አክሎ ጠቅሷል። አንዳንድ የፖለቲካ ተጠባቢያአን በበኩላቸው የበርካታ ኢትዮጵያዊያን የወቅቱ ጥያቄ «ከፖለቲካ ይልቅ ወደ ኢኮኖሚው ያደላል» የሚል ግምት በጋዜጣው ላይ ያሰፈሩ ቢሆንም የአትሌቶቹ በአገሪቱ ውስጥ ለመኖር መፍራት ግን «ምንም ስህተት የለውም» ባይ ነው ዘጋቢው። «በኢትዮጵያ ውስጥ በሚካሄዱት እንቅስቃሴዎች የሚረኩ አትሌቶቹ አሉ ማለት ከንቱ ነው» ያሉት በስደት እንግሊዝ የሚገኙት የቀድሞዋ ኢትዮጵያዊቷ አሰልጣኝ አልማዝ ወንድይፍራው «ብዙዎች በኢትዮጵያ ውስጥ ያለው ዲሞክራሲያዊ መንግስት ተስማሚ ይመስላቸዋል። ነገሩ ግን የተገላቢጦሽ ነው» ብለዋል። የሻለቃ ኃይሌ ገ/ሥላሴ ወንድም ተክኤ በበኩሉም «የፖለቲካ አመለካከታችንን ወደ ጐን ካላሽቀነጠርነው ለመወዳደር አይፈቀድልንም። ይህ ደግሞ ብዙውን ጊዜ ያስፈራኝ ነበር» ማለቱ ተጠቅሷል። ሌላኛው የኢትዩጵያ የታሪክ ባለውለታ የነበረው እና በጋዜጣው ላይ የሰፈረው የማራቶኑ ጀግና አበበ በቂላ ነው።</p>


<p class="align-center"><a href="/Gazettas/Mebruk/info/Mebruk.sera.html">ከመብሩክ የካቲት 19 ቀን 1990</a></p>


</body>
</html>	
