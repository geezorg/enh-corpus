<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በኢትዮጵያ የነፃ ፕሬስ ጋዜጠኞች ላይ የተነጣጠረው የመንግስት ዘመቻ ዓለም አቀፋዊ ውግዘት ገጠመው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2><span class="underline"> ኢነጋማ መገለጫ አወጣ</span></h2>
<h1 class="align-center"> በኢትዮጵያ የነፃ ፕሬስ ጋዜጠኞች ላይ የተነጣጠረው የመንግስት ዘመቻ ዓለም አቀፋዊ ውግዘት ገጠመው</h1>
<h3> ጦቢያ ጋዜጣ ህትመቷን አቋረጠች</h3>
 
<p>በመላው ኢትዮጵያ በርካታ የሕዝብ ገንዘብ ፈሶባቸው በየቀበሌውና በየወረዳው እየተሰራጩ የሚገኙት የመንግስትና የመንግስት የፖለቲካ ድርጅት ጋዜጦችና ሬዲዮ ጣቢያዎች በነፃው ፕሬስ እየተሸነፈኑና እየወደቁ በሚገኙበት በአሁኑ ሰዓት የአዲስ አበባ ፓሊስና ወንጀል ምርመራ ክፍል የሀይል እርምጃ በመውሰድ ላይ ናቸው።</p>

<p>በተጠቀሱት የመንግስት ሚዲያዎች የግል ፕሬስ አዘጋጆችንና ሪፓርተሮች ስምና ተግባራቸውን በማጉደፍ የፕሮፓጋንዳ ፅሁፍና የካርቶን ስዕል በማውጣት ሰፊ ዘመቻ ስለመጀመሩ ዓመታት ያስቆጠረ ቢሆንም ፕሮፓጋንዳው የሕዝብ ጆሮ የተነፈገው በመሆኑ እልህን ቁጭት በተመላከተበት የሀይል እርምጃ ለመውሰድ መገደዱ ሰሞኑን በነፃው ፕሬስ አባላት ላይ እየደረሰ ያለው እንግልት በማስረጃነት ይጠቀሳል።</p>

<p>በየትኛውም አገር ተደርጐ በማይታወቅበት ሁኔታ 17 ጋዜጠኞች በወህኒ ቤት፣ በማዕከላዊ ምርመራና በክልል 14 ፓሊስ ጣቢያዎች እንደከብት ታጉረው በሚገኙበት በአሁኑ ወቅት ባለፈው አርብ የጦቢያ ጋዜጣና መፅሔት አዘጋጆች የሆኑት አራት ጋዜጠኞች ባልተጠበቀ ህጋዊነት በጐደለው ደረጃ ሲቪል በለበሱና የማዕከላዊ አሳሾች ናቸው በሚባልላቸው ሰዎች ተይዘው ተወስደዋል። ሶስቱ ጋዜጠኞች የተወሰዱት ባለፈው አርብ ሲሆን በቁጥጥር ስር በዋሉ በ5 ሰዓታት ልዩነት የአክፓክ ቢሮ በእሳት ጋይቶ ከ300 ሺህ ብር በላይ ንብረት በቃጠሎው ወድሟል።</p>

<p>አቶ ጐሹ ሞገስ የአክፓክ ተ/ሥራ አስኪያጅ አቶ ብሩ ፀጋዬ የጦቢያ ጋዜጣና መፅሔት ዋና አዘጋጅና አቶ ታየ በላቸው የጦቢያ ጋዜጣና መፅሔት ከፍተኛ አዘጋጅ ከጥር 8 ቀን 1990 ጀምሮ ከቢሮዋቸው ሲወሰዱ አቶ አንተነህ መርዕድ የጦቢያ ጋዜጣና መፅሔት ዋና አዘጋጅ ጥር 9 ቀን በማዕከላዊ ሰዎች ተይዘው መወሰዳቸውን ከአካባቢው ያገኘነው መረጃ ያመለክታል።</p>

<p>ጋዜጠኞቹ የተያዙበት ምክንያት እስካሁን ድረስ ያልታወቀ ሲሆን በወንጀለኛ መቅጫ ህጉ መሠረት በ48 ሰዓት ፍርድ ቤት መቅረብ ይገባቸው እንደነበር ቢደነገግም ፓሊስ ሕጉን በመሻር እስካሁን እንዲቀርቡ አለማድረጉ የወቅቱን የፓለቲካ አቅጣጫ ለምዕራባውያኑ ሳይቀር እያመላከተ ነው።</p>

<p>ይህ በእንዲህ እንዳለ የኢትዮጵያ ነፃ ፕሬስ ጋዜጠኞች ማህበር ኢነጋማ እንደገለፀው የተባበሩት መንግሥታት ጠቅላላ ጉባዔ እ.ኤ.አ ታህሳስ 10 ቀን 1948 ዓ.ም በውሳኔ ቁጥር 217 ኣ /11/ ያፀደቀው የዓለም አቀፍ የሲቪልና የፓለቲካ መብቶች ህግና ዓለም ዓቀፍ የሰብዓዊ መብቶች ጥበቃ መግለጫ መውጣቱን አውስቶ በሀገራችን ተግባራዊ ትርጓሜ ያገኙ ዘንድ የኢትዮጵያ ሕዝብና ልዕልና የሚታገሉ ዲሞክራሲያዊ ሀይሎች በየዘመናቱ የከፈሉትን መስዋዕትነት ትውልድና ታሪክ በአንክሮ ያስቡታል ያስታውሱታልም ይላል የኢነጋማ መግለጫ። አያይዞ ከቅርብ ዓመታት ወዲህ በሀገራችን የዲሞክራሲያዊና ሰብዓዊ መብቶች አስኳል የሆነውን የፕሬስ ነፃነት በተሟላ መልኩ ለማስፈንና ሕዝባዊ አደራን በብቃት ለመወጣት በመስዋዕትነት የታጀበ እልህ አስጨራሽ ትግል ሲካሄድ መቆየቱን አውስቶ ይኸው የነጻ ፕሬስ በፈተናና አደጋ የታጀበ እንቅስቃሴ ይበልጡኑ የኢህአዴግ መንግስት በሚወስዳቸው ህገወጥ የማን አለብኝነት ርምጃዎች ለጥቃት ከመጋለጡ ጐን የነፃው ፕሬስ ጋዜጠኞች ህልውናም ከጊዜ ወደ ጊዜ እጅግ ወደሚያሰጋና ወደሚያሳስብ ደረጃ መሸጋገሩ ይፋ እየሆነ መጥቷል ብሏል።</p>

<p>ባለፉት ሰባት የሥልጣን ዘመናት በነፃው ፕሬስ መንግስት ሲያራምድ የቆየውን የማጥላላት ዘመቻና የህግ ድጋፍ የሌላቸው እርምጃዎች ህዝባችን በሚገባ ስለመረዳቱ እርገጠኞች ነን የሚለው የኢነጋማ ጋዜጣና መግለጫ በኢትዮጵያ ሕዝብ ተጋድሎና ተሳትፎ የተገኘውን ነገር ግን ከአንድ ቡድናና ጥቂት ግለሰቦች እንደተመፀወትነውና በመልካም ፈቃዳቸው እንደተሸለምነው ሀብትና ገፀ በረከት በመቁጠር ሲኩራሩበትና በመንግስት ቁጥጥር ስር ባሉት መገናኛ ብዙሃን አማካኝነት ነፃውን ፕሬስ በማጥላላት ለሚያካሂዱት አፍራሽ ተግባርም ህብረተሰባን ባዕድና ባይተዋር አይደለም ብለን እናምናለን በማለት መግለጫው በህዝቡ ላይ ያለውን አመኔታ ገልጿል።</p>

<p>ለሁሉም ኢትዮጵያውያን መረጃዎችና ሀሳቦችን የመስጠት የመቀበልና የማስተላለፍ ሰፊ ነፃነት ስለማካተቱ የሚወሳለትን የሽግግር መንግሥቱን ቻርተር የኢሕአዴግ መንግሥት ተቀብሎ ያፀደቀውንና ሀሳብን በነፃ ለመግለፅ ዋስትና የሚሰጠውን ዓለም አቀፍ የሰብዓዊ መብቶች ጥበቃ ድንጋጌና እንዲሁም ራሱ መንግስት በሚያመቸው መልኩ የቀረፀውን የፕሬስ አዋጅ መሠረት በማድረግ ብቅ ብቅ ካሉ የፕሬስ ውጤቶች መካከል ብዙዎቹ በለጋ እድሜአቸው ሲቀጩ በርካታ አዘጋጆችና አሳታሚዎቻቸው ለእስራት ለገንዘብ ቅጣትና ስደት ተዳርገዋል።</p>

<p>የሚቀጣባቸውን ጥቃትና የሚፈፀምባቸውን ፈርጀ ብዙ በደል በትዕግስት እየተቀበሉ ሕዝባዊ አደራቸውንና የሙያ ግዴታቸውን አቅም በፈቀደ መጠን በመወጣት ላይ የሚገኙ ጋዜጠኞችን የማስወገድና በመጠኑም ቢሆን ታይቷል ተብሎ የሚገመተውን የነፃ ፕሬስ ጭላንጭል ጨርሶ ለማዳፈን የተጀመረው ዘምቻ ከምንጊዜውም ይልቅ ወደ አሳሳቢ ደረጃ ለመሸጋገሩ ከጥቅምት 1990 ወዲህ ያለፍርድ በክልል 14 ፓሊስ ኮሚሽንና በማዕከላዊ ምርመራ እስር ቤቶ ከ20 በላይ ጋዜጠኞችን በማጐር ኢ-ሰብዓዊ ድርጊት በቂ ማስረጃ ይሆናል። መንግስት በወሰደውና በሚያራምደው ጋዜጠኞችን ያለፍርድ በማንገላታት እርምጃ ተጠቂውና የጉዳት ሰለባዎቹ በቅድሚያ የሀገሩና የመብቱ ባለቤት የሆነው ሕዝባችንና በረሃብ አለንጋ የሚጠበሱት የጋዜጠኞቹ ቤተሰቦች ጭምር መሆናቸውንም የኢነጋማ መግለጫ አውስቷል።</p>

<p>ለዲሞክራሲያዊ ባህል መዳበርና መጠናከር ታላቅ አስተዋፅኦ ማበርከት የሚገባውና ለነፃው ፕሬስ ዕድገት ያልተቆጠበ ድጋፍ መስጠት የሚጠበቅበት መንግስት በጋዜጠኞችና በአሳታሚ ድርጅቶች ላይ ከሚያሳድረው ገደብ የለሽ ጫናዎች በመለስ የሕትመት ውጤቶች ከአዲስ አበባ ውጭ ላለው ኅብረተሰብ እንዳይደርስ በቀጥታና በተዘዋዋሪ የሚያሳድረው ተፅዕኖም በቀላሉ የሚታይ እንዳልሆንና በመንግስት የፀጥታ ኃይሎች እየተያዙ ለበርካታ ወራት በምርመራ ማስተባበሪያና በየፓሊስ ጣቢያው መታገት የነፃው ፕሬስ እጣ ፈንታና በተከታታይ የሚታይ የዕለት ከዕለት ክስተት የመሆኑን ያህል ጥር 8 ቀን 1990 ዓ.ም። አራት የጦቢያ ጋዜጣና መፅሔት ጋዜጠኞች ከታሰሩ ከሰዓታት በኋላ ለጊዜው መንስዔውና ምክንያቱ ባልታወቀ ሁኔታ የአስታሚ ድርጅቱ /አክፓክ/ ጽ/ቤት በእሳት መጋየትና ብር 300.00 ግምት ያለው ንብረት መውደሙ ከእንግዲህ የነፃው ፕሬስ አባላትን የወደፊት ሕልውና በእጅጉ አጠያያቂ አድርጐታል በማለት ቅሬታውን ገልጿል።</p>

<p>በመሠረቱ ነፃው ፕሬስ እንዲያብብና ከዕድገት ደርጃው አኳያ የሚታዩ ጥቃቅን ጉደለቶችን አስተካክሎ ገንቢ ሚና እንዲጫወት በማድረግ የበለጠ ተጠቃሚ መሆን የሚችለው መንግስት ሆኖ ሳለ በተፃራሪው የነፃው ፕሬስ ውጤቶች ከሕትመት ውጭ እንዲሆኑ ጋዜጠኞችና በማንገላታት በማሰርና በገንዘብ እንዲቀጡ በማድረግ ለዲሞክራሲያዊ አካሄድ ሰፊ እንቅፋት እየተፈጠረ ስለመሆኑና ከኢትዮጵያ ነፃ ፕሬስ ጋዜጠኞች ማህበር ኢነጋማና መላው አባላቱ ጐን የቆሙ ብሔራዊና ዓለም አቀፍ የሙያ ማህበራት የሰብዓዊ መብት ተንከባካቢ ድርጅቶችና አግባብ ያላቸው ተቋማት ሁሉ በየጊዜው የኢትዮጵያ መንግስት በነፃ ፕሬስ ላይ የሚያሳድረውን ተፅዕኖ እንዲያስቀር አጥብቀው ቢያሳስቡም ችግሩ ከጊዜ ወደ ጊዜ ከመባባስና የሚሰነዘረው ጥቃትም ከማየሉ በስተቀር መሻሻል እንዳልታየበትና የመንግሥት እርምጃ በተለይም ከጥቅምት ወር 1990 ዓ.ም. ጀምሮ አሳሳቢና አሳዛኝ ወደሆነ ደረጃ ተሸጋግሮ በአሁኑ ሰዓት 21 ጋዜጠኞች በእስር ላይ መሆናቸውን በዝርዝር ገልጿል።</p>

<p>ኢነጋማ ከሕትመት ውጭ የሆነ ጋዜጦችና መጽሔቶች ባወጣው ዝርዝር፦</p>

<ol>
 <li> ኢትኦጵ ጋዜጣ ከጥቅምት 12 ቀን 1990 ጀምሮ</li>
 <li> ወንጭፍ ጋዜጣና መጽሔት ከጥቅምት 11 ቀን 1990 ጀምሮ</li>
 <li> ኡርጂ ጋዜጣና መጽሔት ከጥቅምት 11 ቀን 1990 ጀምሮ</li>
</ol>
 
<p>ስራቸውን ያቋረጡ መሆናቸውን ገልጾ ኢነጋማ መንግስት ከሕጋዊነት ይልቅ ሕገ ወጥነት መርጦና የራሱን ደንቦችና ፈቅዶ የተቀበላቸውን ዓለም አቀፍ ድንጋጌዎች ረግጦ የነፃ ፕሬስ አባላትን ማንገላታቱን በፅኑ በመቃወም</p>
<ol>
 <li>ያለ ፍርድ በአዲስ አበባ ወህኒ ቤት በማዕከላዊ ምርመራና በክልል 14 ፓሊስ ኮሚሽን የታጐሩት የነፃ ፕሬስ ጋዜጠኞች ያለ ምንም ቅድመ ሁኔታ እንዲፈቱ በጥብቅ ከማሳሰቡም በላይ፤</li>
 <li> በገዢው ፓርቲ ልሳኖችና የኢሕአዴግ መንግሥት በቁጥጥሩ ስር አውሎ በብቸኝነት በሚገለገልባቸው መገናኛ ብዙሃን አማካይነት በነፃው ፕሬስ ላይ የሚካሄደው ገደብ የለሽ የማጥላላትና የስም ማጥፋት ዘመቻ እንዲቆም፤</li>
 <li> በየትኛውም መመዘኛ ፍትሃዊ ያልሆነው በታጠቁ ኃይሎች የሥራ አካባቢን የመድፈርና ጋዜጠኞቹን የማዋከብ እንዲሁም ያለ ፍ/ቤት ትዕዛዝ የማሰርና የማንገላታት ሕገ ወጥ ድርጊት እንዲገታ፤</li>
 <li> በተለያዩ እስር ቤቶችና ለጊዜው አድራሻቸውን መለየት ባልተቻላባቸው ሥፍራዎች የታሰሩ ጋዜጠኞች ደህንነት በእጅጉ አስጊና አሳሳቢ በመሆኑ ብሔራዊና ዓለም አቀፋዊ የሰብዓዊ መብት ተንከባካቢ ድርጅቶና አግባብ ያላቸው ገለልተኛ ተቋሞች እንዲሁም የጋዜጠኞች መብት አስከባሪ ድርጅቶች በአፋጣኝ በቅርብ ተገኝተው ያለተፅዕኖ ሁኔታዎች መከታተል እንዲችሉ መንግሥትም ዋስትና እንዲሰጥ፤</li>
 <li> የነፃው ፕሬስ ውጤቶች በተለያዩ የሀገሪቱ ክፍሎች ያለ አንዳች ተፅዕኖ መሠራጨት ይችሉ ዘንድ በቀጥታና በተዘዋዋሪ መንገድ የሚካሄደው የመንግስት ባለሥልጣናት ተፅዕኖ ይወገድ ዘንድ ኢነጋማ ይጠይቃል።</li>
</ol>
 
<p>የኢትዮጵያ ነፃ ፕሬስ ጋዜጠኞች ማህበር ኢነጋማም ሆነ አባላቱ የሚንቀሳቀሱት ሕግና ደንብ አክብረው ቢሆንም በተደጋጋሚ በመንግስት ኃይሎች በኩል ግን ሕገ ወጥና ዲሞክራሲያዊ መብቶችን የሚጋፋ የኃይል እርምጃ ሲቃጣባቸውና ሲፈፀምባቸው ይስተዋላል። የትናንት ጥያቄያችንና የዛሬውም ሆነ ምንጊዜም በፅናት ቆመን የምንታገለው ለሕግ የበላይነት ነው። ድምፃችንን የምናሰማው በሕግ እንድንጠየቅ ፍትህ እንዳይነፈገንና የኢሕአዴግ መንግስትም ሌላው ቢቀር የራሱን ሕጐችና ደንቦች ከመፃረር እንዲቆጠብ ጠይቆ የኢትዮጵያ ሕዝብ የሰላምና ዲሞክራሲ ኃይሎች የሰብዓዊ መብት ተሟጋች ተቋሞችና አቻ ማህበራት ሁሉ በየበኩላቸው ድምፃቸውን እንዲያሰሙና ለነፃ ፕሬስ ሕልውና በመቆም የየበኩላቸውን ግዴታ ይወጡ ዘንድ አስቸኳይና ወቅታዊ ጥሪያችንን እናቀርባለን በማለት መግለጫውን ሲያጠቃልል ይህንኑ መግለጫ</p>

<p>ለሕዝብ ተወካዮች ም/ቤት፤ ለፍትህ ሚኒስትር፤ ለኢትዮጵያ ሰብዓዊ ጉባዔ ለዓለም አቀፍ የዜና አውታር ቅርንጫፍ ጽ/ቤቶች፤ ለዓለም አቀፍ የቀይ መስቀል ማኅበር /እጭርጭ/</p>
<span class="underline">አዲስ አበባ</span>
<p>ለሪፓርተር ሳን ፍሮንቲየር/ድንበር የለሽ የጋዜጠኞች መብት አስከባሪ ድርጅት/- ፓሪስ</p>

<p>ለሲ.ፒ.ጄ /ዓለም አቀፍ የጋዜጠኞች መብት ተንከባካቢ ኮሚቴ/- ኒውዮርክ</p>

<p>ለአይ.ኤፍ.ጄ /ዓለም አቀፍ የጋዜጠኞች ፌዴሬሽን/- ለንደን</p>

<p>ለአይ.ኤፍ.ጄ ምሥራቅ አፍሪካ ቢሮ- ናይሮቢ በግልባጭ እንዲያውቁት ማስተላለፉን ለመረዳት ተችሏል።</p>

<p>ዓለም አቀፍ የጋዜጠኞች ፌዴሬሽን በበኩሉ ባወጣው አስቸኳይ መግለጫ በአክፓክ የደረሰው አፈናና የእሳት አደጋ መድረሱንና በርካታ ጋዜጠኞችም ጭምር መታሰራቸውን ለዓለም መገናኛ ብዙሃናት ከመገለፁም በላይ በተባበሩት መንግስታት ስር ለሚገኘው የሰብዓዊ መብት ኮሚሽን በኢትዮጵያ ብቻ ሃያ የሚሆኑ ጋዜጠኞች በአሁኑ ሰዓት ያለአግባብ መታሰራቸው ይኸው ዓለም አቀፍ ጋዜጠኞች ፌዴሬሽን አስተላልፏል።</p>

<p>ይኸው ድርጅት በዓለም ባሰራጨው ጋዜጣዊ መግለጫ ባለፈው አርብ በጦቢያ ቢሮ ላይ የደረሰው የእሳት አደጋ የመንግስት እጅ እንዳለበት የሚያስጠረጥሩ ክስተቶች እንዳሉም አልሸሸገም። በዚያ በያዝነው ዓመት ይሄን ያህል የከፋ ችግር በነፃ ጋዜጠኞች ላይ ደርሶ እንደማያውቅ ሲታወቅ የአገሪቱ ጠ/ሚኒስትር አቶ መለስ ዜናዊ በአንድ ወቅት ለአንድ የኤርትራ መፅሔት ጋዜጣዊ መግለጫ በሰጡበት ወቅት ስለኢትዮጵያ ነፃ ፕሬስ ተጠይቀው አሁን ያሉት ነፃ ፕሬሶች የሚቻል ቢሆን ማስወገድ ነው ማለታቸው ሲታወስ በፕሬስ ላይም የተነጣጠረው ዘመቻ የጠ/ሚኒስትሩ ንግግር አካል ሳይሆን እንደማይቀር ብዙዎቹ ያምናሉ።</p>

<p class="align-center"><a href="/Gazettas/Mebruk/info/Mebruk.sera.html">ከመብሩክ ጥር 14 ቀን 1990</a></p>


</body>
</html>	





