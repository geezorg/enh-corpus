<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በኤርትራ የኢትዮጵያ ብር ከዶላር የበለጠ እንደሚፈለግ ተገለጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center">ሕዝቡ እየተማረረ ነው</h2>
<h1 class="align-center">በኤርትራ የኢትዮጵያ ብር ከዶላር የበለጠ እንደሚፈለግ ተገለጠ</h1>



<p>ኤርትራውያን መንግስት ባወጣው የኢኮኖሚ ፓሊሲና የገንዘብ ለውጥ ሳቢያ ከፍተኛ ቅሬታ እንዳላቸው የትግራይ ክ/ሀገርና የአዲግራቷ ተወላጅ ጋዜጠኛ ለአሜሪካ ድምፅ ሬዲዮ ጣቢያ ገለፀች። ለረጅም ዓመታት በአሜሪካ ድምፅ አማርኛ ክፍል በጋዜጠኝነት ሙያ በማገልገል ላይ የምትገኘዋ ታዋቂ ጋዜጠኛ አዳነች ፍስሃዬ በቅርብ ሳምንታት የፖሊዮ ዘመቻን በተመለከተ ለሥራ ጉዳይ አዲስ አበባ ትግራይና ኤርትራን ጐብኝታለች።</p>

<p>ባለፈው እሁድ የአሜሪካ ድምፅ ሬዲዮ በስልክ ባደረገላት ቃለ መጠየቅ እንደገለፀችው በትግራይ ውስጥ በተለይም በመቀሌ ከፍተኛ የልማት ተቋሞች መዘርጋታቸውን ገልፃ አብዛኞቹ ፋብሪካዎች ግን የህወሃት ንብረት መሆናቸውን አስረድታለች። ትግራይ ውስጥ የኑሮ ውድነት እንዳለ የገለፀችው የ/ቭ.ኦ.ኣ/ ጋዜጠኛ አዳነች ፍስሃዬ የመብራትና የውሃ ችግሩ ከበፊቱ የተሻለ አለመሆኑና ከተማዋ ትደግ እንጂ ሕዝቡ ለፍቶ አዳሪ መሆኑን ገልፃለች።</p>

<p>ኤርትራን በተመለከተ ኤርትራውያን አሁን ባለው የኢኮኖሚም ሆነ የፖለቲካ አቅጣጫ የሚቀጥል ከሆነ ኤርትራውያኑ አሁንም ቢሆን ከኢትዮጵያ ሕዝብ ጋር በራሱ ፍላጐት አብሮ መኖር እንደሚፈልግ በጉብኝቷ የተረዳች መሆኑን ከመጥቀሷም በላይ በኤርትራ ውስጥ የኑሮ ውድነት ለሕዝቡ አስቸጋሪ እየሆነ መምጣቱን ተመልክታለች።</p>

<p>«በተለይም በገንዘብ ለውጡ ሳቢያ በተፈጠረው ኢኮኖሚያዊ ችግር ከኢትዮጵያ ወደ ኤርትራ የሚገባ ጐብኚም ሆነ ነጋዴ ኤርትራ በሚገባበት ወቅት ኤርትራዊያኑ የሚጠይቁት ጥያቄ «ብር ይዛችኋል» የሚል ነው። ደጋግመው የሚጠይቁት ይህንኑ ነው። በብላክ ማርኬት ለመለወጥ እንደሆነ ተረድቻለሁ» አንድ ብር በ10 ናቅፋ እንደሚለውጡም ከአካባቢው የተረዳችው ጋዜጠኛ ያየችውን ጭብጥ ለሬዲዮ ጣቢያው አስረድታለች።</p>


<p class="align-center"><a href="/Gazettas/Mebruk/info/Mebruk.sera.html">ከመብሩክ ጥር 7 ቀን 1990</a></p>


</body>
</html>	
