<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የፊያሜታ ጋዜጣ አዘጋጅ ወደ ደቡብ ተጋዙ፣ ጦቢያዎች ፍ/ቤት ቀረቡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> የፊያሜታ ጋዜጣ አዘጋጅ ወደ ደቡብ ተጋዙ፣ ጦቢያዎች ፍ/ቤት ቀረቡ</h1>

 
<p>በነፃው ፕሬስ አባላት ላይ ከመንግስት የፀጥታ ኃይሎች የሚደረገው ወከባ እስር እና ማሳደድ አሁንም እንደቀጠለ በተለያዩ ጊዜያት የሚደርሱን መረጃዎች ያስረዳሉ።</p>

<p>የዲሞክራሲ ሥርዓት አንዱ አካል የሆነው የመናገር መብት ህግ መንግሥታዊ ከለላ ይደረግለታል በሚባልበት አገራችን ኢትዮጵያ ውስጥ እስካሁን ብዛታቸው አስራ ስምንት የሚደርሱ የነፃ ፕሬስ አዘጋጆች፣ ሪፖርተሮች እና አሳታሚዎች በእሥር ላይ እንደሚገኙ ዘገባዎች ያመለክታሉ።</p>

<p>ሰሞኑን በነፃው ፕሬስ አባላት ላይ ከደረሰው የእስራት እርምጃዎች ውስጥ በፊያሜታ ጋዜጣ አሳታሚ እና ዋና አዘጋጅ በአቶ ዳዊት ከበደ ላይ የደረሰው «አስደንጋጭ» ድርጊት ይገኝበታል። ጋዜጠኛ ዳዊት ከበደ ከቤቱ በ26-7-90 የተወሰደው ወደ ደቡብ ሕዝቦች ክልላዊ ርዕሰ ከተማ አዋሳ እንደሆነ ታውቋል። በፕሬስ ህጉ መሠረት ፕሬሱን የሚፃረሩ ጽሁፎች የሚታዩ በማዕከላዊ ወንጀል ምርመራ ሲሆን የጋዜጠኛ ዳዊት ጉዳይ ለምን በዚህ መልኩ እንዳልታየ ብዙዎችን አፍቃሪ ነፃ ፕሬሶች እንዳስገረመ በስልክ የገለፀልን የጋዜጣው ቃል አቀባይ ጋዜጠኛ ዳዊት የተከሰሰበት ክስ በመጋቢት ወር በወጡት ቁ.18 እና 119 እትሞቹ ላይ «አቶ አባተ ኪሾ የደቡብ ሕዝብች ፕሬዝዳንት የ17 ዓመት ልጅ ጠለፉ» በሚለው ዜና ሳይሆን እንዳልቀረ ቃል አቀባዩ ጠርጥሯል።</p>

<p>ጋዜጠኛ ዳዊት በተጠቀሰው ዕለት ከጠዋቱ 12፡00 ሰዓት ሲቪል በለበሱ ግለሰቦች ከመኖሪያ ቤታቸው በወረዳ 20 ፓሊስ ጣቢያ ታስረው እንደነበር እና ከዚያም ከጥቂት ሰዓታት ቆይታ በኋላ ወደ ማዕከላዊ ወንጀል ምርመራ ተወስደው ቃላቸውን ከሰጡ በኋላ ወደ አዋሳ እንደተጋዙ የገለፀው ቃል አቀባዩ «በህግ አስከባሪዎች» ከመወሰዳችው በፊት ቢሯቸው ሃሙስ እና ዓርብ ዕለት ሲቪል በለበሱ ሰዎች ተፈትሾ እንደነበር የደረሰን ጥቆማ ይገልፃል። ጋዜጠኛ ዳዊት እስካሁን ድረስ በምን ዓይነት ሁኔታ ላይ እንደሚገኙ አልታወቀም። በተያያዘ ዜና የጦቢያ ጋዜጣ አዘጋጆች ባለፈው ሰኞ ዕለት ፍ/ቤት ቀርበው በእለቱ ጉዳዩን የሚያዩት አዲስ ዳኞች በመሆናቸው ጉዳያቸው ለአርብ ተቀጥሮ የዋስ መብት እንደሚገባቸው እና እንደማይገባቸው ፍ/ቤቱን ለመወሰን ለሚያዝያ 5/1990 መቀጠራቸው ከችሎት አካባቢ የደረሰን ዘገባ ያመለክታል። የኢትዮጵያ ነፃ ጋዜጠኞች ማኅበር ጊዜያዊ ሊቀመንበር የሆኑት አቶ ክፍሌ ሙላትም ጉዳይ እስካሁን አልታወቀም።</p>

<p>በተለያዩ ጊዜያት ክስ ቀርቦባቸው በፖሊስ ጣቢያዎች እና በማዕከላዊ ወንጀል ምርመራ የሚገኙ የነፃ ፕሬስ አባላት ሳምሶን ስዩም፣ ሲሳይ ንጉሴ፣ ተስፋ ተገኝ፣ ቶሌራ ተሰማ፣ ታምራት ሰርቤሣ፣ ጋሩማ በቀለ፣ ተስፋዬ ደሬሳ፣ ሰለሞን ነመራ፣ ዋቅሹም ባጫ፣ አድማሱ ተስፋዬ፣ ክፍሌ ሙላት፣ ዓለሙ ቶሎሣ፣ ጐሹ ሞገስ፣ ብሩ ፀጋዬ፣ አንተነህ መርዕድ፣ ታዬ በላቸው፣ ሀብታሙ ደምሴ እና ዳዊት ከበደ ሲሆኑ በተለያዩ ምክንያቶች /ከፍራቻ እና ከወከባ/ በመሸሽ በጐረቤት አገር ኬንያ በስደት የሚገኙት አብይ አፈወርቅ፣ ስንታየሁ ቢሮ፣ ነጋ ታሪኩ፣ ስለሺ ተገኔ፣ አንዱ ዓለም መሐመድ፣ ነጋ ጌታሁን፣ እና ብርሃኑ ልየው መሆናቸውን ከኢነጋማ ጊዜያዊ አስተባባሪ ጽ/ቤት የደረሰን መረጃ ያመለክታል።</p>


<p class="align-center"><a href="/Gazettas/Mebruk/info/Mebruk.sera.html">ከመብሩክ ሚያዝያ 1 ቀን 1990</a></p>


</body>
</html>	
