<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«በዲቪ 98» ሰበብ ግለሰቦች ተጭበረበርን ይላሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> «በዲቪ 98» ሰበብ ግለሰቦች ተጭበረበርን ይላሉ</h1>

 
<p>የተለያዩ አገሮች ዜጐችን በማአሰባሰብ የአሜሪካ ነዋሪነት ካርድ በማሰጠት የሚታወቀው ዲቪ ፕሮግራም /ዺቨርሲትይ ቪሳ ጵሮግራም/ ሰበብ አንዳንድ በአሜሪካ የሚገኙ ኩባንያዎች የማጭበርበር ዘዴ እየተጠቀሙ መሆናቸው ሰሞኑን የሚደርሱን መረጃዎች ይገልፃሉ።</p>

<p>ከአሜሪካ ኮንግረንስ በ1965 እ.ኤ.አ አዎንታዊ ምላሽ ባገኘው /ግሪን ካርድ ሎተሪ/ ለኢትዮጵያውያን እድለኞች ካለፉት ቅርብ ዓመታት ጀምሮ ከፍተኛ ጠቀሜታ በመስጠት ላይ ሲገኝ ጉዳዩ ባለቤት ከሆነው የአሜሪካ ስቴት ዲፓርትመንት ውጪ አንዳንድ «ህጋዊ ነን» የሚሉ ድርጅቶች በኢትዮጵያ የሚገኙ አንዳንድ ግለሰቦችን «የዲቪ ሎተሪ አሸናፊዎች ሆናችኋል እንኳን ደስ ያላችሁ።» የሚል የመሸንገያ ቋንቋ በመቀጠል ድርጅቱ የህጋዊው የዲቪ ሎተሪ ከሚያዘው መስፈርት ውጪ የገንዘብ ጥያቄ በማቅረብ /ጉዳይ እናስፈፅምላችኋለን/ በማለት ላይ እንደሚገኝ የደረሰን ወረቀት ያመለክታል። ተቀማጭነቱ ዋሽንግተን ሲዲ እና የመልእክት ሳጥን ቁጥሩ /4200 ውስቾንሲም ኣቨኑአ ኝ.ው ዋስሂንግቶን ዽ.ጭ 20016. ኡ.ጽ.ኣ/ መሆኑን የሚገልፀው የሰሞነኛው «የዲቪ 98 እድለኞች ጉዳይ ማስፈፀሚያ ወረቀት» ባለቀለሙን የአሜሪካ ባንዲራ የያዘ እና በጥቁር መደብ ላይ ስለ አሜሪካ ዲቪ ፕሮግራም ጥያቄዎች እና መልሶቻቸው የሚል የእንግሊዘኛ ጽሁፍ እንዳለበት ለማየት ችለናል። በውስጡም ዘጠኝ ጥያቄዎች እና መልሶቻቸው ሰፍረዋል። በማጠቃለያው ላይ የብሔራዊ ቪዛ አገልግሎት በ1998 የዲቪ ፕሮግራም 442 አሸናፊዎች እንደደረሱት ይገልፅ እና እያንዳንዱ አመልካች በተናጠል 50 የአሜሪካ ዶላር ለቤተሰብ 75 የአሜሪካ ዶላር በጥሬው፣ በተመሳሳይ አገሮች ገንዘብ ኢንተርናሽናል መኒ ኦርደር ዩ.ኤስ መኒ ኦርደር፣ ኢንተርናሽናል ድራፍት ትራቭለርስ ቼክ። ክሬዲት ካርድ አሜሪካን ኤክስፕሪየር እና ዲነርስ ክለብ...ወዘተ በሚሉ የመገበበያ ገንዘቦች አመልካች እንዲልኩ ይጠይቃል። </p>

<p>እነዚህ ጉዳይ እናስፈፅማለን የሚሉ የአሜሪካ ድርጅቶች ከኢትዮጵያ የዲቪ 98 ፕሮግራም ፎርም ላልሞሉ ግለሰቦች ጭምር በአድራሻቸው ፎርሙን እንዲልኩላቸው የተጠየቀውን ገንዘብ ልከው እስካሁን ምንም ዓይነት ምላሽ ያለማግኘታቸው እና ጉዳዩን እናስፈፅማለን የሚሉት ወገኖች ትክክለኛነታቸው ያጠራጥራል ሲሉ ይወቅሳሉ።</p>

<p>አንድ ስማቸው እንዳይገለፅ የፈለጉ የጋዜጣችን የዘወትር አንባቢ በሰጡት አስተያየት «የግሪን ካርድ» ማስፈፀሚያው ወረቀት ከፖ.ሣ.ቁ እንደደረሳቸው ከቤተሰባቸው ማንኛውን ወስደው ማንኛውን ማስቀረት እንዳለባቸው በመወያየት ምሽቱን ከተነጋገሩ በኋላ የፖስፖርት ሳይዝ ፎቶግራፍ በመነሳት ጠዋት አ/አበባ ከሚገኘው የአሜሪካ ኤምባሲ ስልክ ደውለው ማስተባበያ እንደተሰጣቸው ከገለፁልን በኋላ ያተረፍኩት ነገር ቢኖር በዕድሉ ተጠቃሚነት ካላካተትኳቸው ልጆቼ ጋር መቃቃርን ብቻ ነው ሲሉ በምሬት ተናግረዋል።</p>

<p>ግሪን ካርድ ለማግኘት አመልካቾች የማመልከቻውን ፎርምን መሙላት የሚገባውን የማከናወኛ ፎርምን መሙላት የሚገባውን የማከናወኛ ክፍያ መክፈል ለፓስፖርት የሚሆን ፎቶግራፍ እና የቀኝ አውራ ጣት አሻራ ማስፈር ይኖርባቸዋል የሚል ማስታወቂያ ያዘለው የጉዳይ ማስፈፀሚያው ወረቀት በአሜሪካ አገር ለመስራት እና ለመኖር ከፈለጉ የመጨረሻው ሰዓት አሁን ነው እድልዎት ዛሬ ነች የሚል ማሳረጊያ አለበት። ይህን የአንባቢዎቻችንን ችግር በተመለከተ አ/አበባ ለሚገኘው የአሜሪካ ኤምባሲ ስልክ ደውለን «ዋናው ነገር የደረሱትን ዶክሜንቶች መርምሮ ማወቅ ይገባል» የሚል ምላሽ ተሰጥቶናል። ኤምባሲው በዚህ እና መሰል ጉዳዮች ላይ ተጨማሪ አስተያየቶችን መስጠት ከፈለገ የዝግጅት ክፍሉ ለማስተናገድ ዝግጁ መሆኑን ይገልፃል።</p>


<p class="align-center"><a href="/Gazettas/Mebruk/info/Mebruk.sera.html">ከመብሩክ ሚያዝያ 15 ቀን 1990</a></p>




</body>
</html>