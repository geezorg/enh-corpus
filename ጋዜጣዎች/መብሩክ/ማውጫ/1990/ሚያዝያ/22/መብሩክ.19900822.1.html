<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«የውጪ ኢንቨስተሮች ጣልቃ ገብነት ሦስት የመንግሥት ባንኮችን ለ3 ቢሊዮን ዶላር ኪሣራ ዳርጓል»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h3><span class="underline"> የውጪ ባለሀብቶች ስጋቱ አለባቸው</span></h3>
<h1 class="align-center"> «የውጪ ኢንቨስተሮች ጣልቃ ገብነት ሦስት የመንግሥት ባንኮችን ለ3 ቢሊዮን ዶላር ኪሣራ ዳርጓል»</h1>
<h2> በርካታዎቹ ባንኮች ኪሣራቸውን አያውቁትም</h2>
<p class="align-center"><span class="bold"><em> አፍሪካ አናላይሲስ</em></span></p>
 
<p>በኢትዮጵያ በመካሄድ ላይ ባለው የነፃ ገበያ ፖሊሲ በመሳተፍ መዋዕለ ንዋያቸውን ወደ አገር ውስጥ ለማፍሰስ «ፍርሃቱ ያለባቸው» የውጪ አገር የግል ባለሀብቶች የተነሳ ሶስት ትላልቅ የመግንስት ባንኮች ለከፍተኛ ችግር መዳረጋቸው ተገለፀ።</p>

<p>የኢትዮጵያ ኢኮኖሚያዊ እንቅስቃሴ በተመለከተ /አፍሪካ አናላይሲስ/ የተሰኘው መጽሔት በወርሃ ማርች 20/1998 እ.ኤ.አ እትሙ እንደገለፀው እነዚህ ለጊዜው ስማቸው ያልተጠቀሰው ሦስት ታዋቂ የመንግሥት ባንኮች በአሁኑ ሰዓት ለ3 ቢሊዮን ብር ባለዕዳነት ተዳርገዋል። ይህ ዓይነቱ ችግር በከፊል ሊከሰት የቻለው የውጪ ባለሀብቶች በግሉ የገንዘብ ነክ ዘርፍ ውስጥ /የፋይናንሻል ሴክተር/ ጣልቃ የመግባታቸው ወሬ ከሕዝቡ ጆሮ ውስጥ ከገባ በኋላ እንደሆነ ተገምቷል። ይህን ዓይነቱ ጋሬጣ በቅርቡ አ/አበባ ውስጥ የተለያዩ የውጪ አገር ባሀለብቶችን «ኢንቨስትመንት በአፍሪካ» በሚል ፎረም ላስተናገዱት የተከበሩት ጠ/ሚ/ር መለስ ዜናዊ /በእለቱ ኮከብ ተናጋሪ ነበሩ/ «የሚያሳፍር ሁናቴ ፈጥሯል» ሲል መጽሔቱ ያትታል። በገንዘብ ነክ ተቋማት ውስጥ በኢትዮጵያ ያለው የማቀናጀት /ማኔጅ/ እና ማስተካከል ክንዋኔ ዓለም አቀፋዊ ተዓሚነት ለማግኘት የመንግስት ባንኮች የሚከተሉት «የተዛባ» ገንዘብ የማበደር አካሄድ አኳያ እንደሆነ ይገልፃል። እንደ መጽሔቱ ዘገባ ከሆነ አብዛኛው እዳ መከሰት የጀመረው ካለፈው ሁለት ዓመት ወዲህ ነው። ከዚያን ጊዜ ጀምሮ አንዳንድ የሂሣብ ባለሙያዎች ያልተረጋጋውን ነፃ ገበያ ለማስተካከል ጥረት በማድረግ ላይ እንደሚገኙ ታውቋል።</p>

<p>በመንግስት መ/ቤት ውስጥ የሚገኙ አፍቃሪ ልማዳዊ አሠራር የሆኑ አንዳንድ ወገኖች የኢኮኖሚ ለውጡን የሚቃወሙት ሲሆን እነዚህ ኃሎች በአሁኑ ሰዓት የአጭር እና የመካከለኛ ጊዜ የገንዘብ ብድር እንዲሰጥ የሚያስችለው ህግ ይሻሻል የሚል አቋም እንዳላቸው ይነገራል። እነዚህ ወገኖች በማያያዝም በአሁኑ ሰዓት በርካታ ባንኮች ምን ያህል የገንዘብ ብክነት /ችግር/ እንደገጠማቸው እንደማያውቁ ጭምር ይናገራሉ። ለዚህም ችግር ጠንከር ያለ የቁጥጥር እና የመስተካከያ ደንቦች እንዲወጡ ይሰብካሉ። አንድ በብሔራዊ ባንክ ውስጥ የሚገኙ ከፍተኛ ኢኮኖሚስት ይህንን የብድር ክስረት በተመለከተ እንደተናገሩት ችግሩ መፈጠሩ ተከታታይ ቁጥጥሮች እንዲደረጉ የቅድሚያ ማስጠንቀቂያ ነው ሲሉ መናገራቸውን መጽሔቱ ጠቁሟል። ከ1996 እ.ኤ.አ ጀምሮ በአገሪቱ ውስጥ ብቅ ብቅ ማለት የጀመሩት የግል ባንኮች ሊደቀኑባቸው የሚችሉ መጥፎ የብድር ዘዴዎችን ለማስወገድ ጥረት በማድረግ ላይ ሲሆኑ ዛሬም ድረስ ከመንግስት በኩል ከባድ ጫና እንደሚገጥማቸው ስሜቱ አለባቸው የሚለው /የአፍሪካ አናላይሲስ/ መጽሔት ከተቋቋመ ብዙ ወራት ያልሞላው ሆርን ባንክ የተባለው የግል ባንክ በውስጡ የአገሩቲ የባንክ እና ፋይናንስ ህግ የሚፃረረውን የውጪ አገር ዜጐች በሼር ሆልደርነት እንዲሳተፉ በማድረጉ ስራውን እንዲያቋርጥ ተደርጓል ብሏል።</p>


<p class="align-center"><a href="/Gazettas/Mebruk/info/Mebruk.sera.html">ከመብሩክ ሚያዝያ 22 ቀን 1990</a></p>




</body>
</html>