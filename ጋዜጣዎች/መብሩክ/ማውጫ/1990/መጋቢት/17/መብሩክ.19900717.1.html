<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኬንያ ውስጥ ኢትዮጵያዊ ስደተኞች በግፍ ተገደሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2> የኢትዮጵያ ኤምባሲ ዝምታን መርጧል</h2>
<h1 class="align-center"> ኬንያ ውስጥ ኢትዮጵያዊ ስደተኞች በግፍ ተገደሉ</h1>

 
<p>በኬንያዋ መዲና ናይሮቢ ነዋሪ የነበሩ አራት ኢትዮጵያውያን ስደተኞች ባለፈው ዲሴምበር 24 ቀን በምስራቅ አፍሪካ ሰዓት አቆጣጠር ከምሽቱ 12 ሰዓት አካባቢ በኬንያ ፖሊሶች በጥይት ተደብድበው ተገድለዋል።</p>

<p>ድርጊቱን አስመልክቶ በአገሪቱ ያሉት ሁለት የተለያዩ የቴሌቪዥን ጣቢያዎች ዕለቱን ከምሽቱ 3 ሰዓት ላይ ዘገባዎች ያቀረቡ ሲሆን ዴይሊ ኔሽን የተሰኘው ጋዜጣም በማግስቱና በ3ኛው ቀን እትሞቹ የተምታቱ ዘገባዎች አስነብቧል።</p>

<p>የፖሊስን ተወርዋሪ ጓድ ኃላፊ ጠቅሶ ለንበብ የበቃው የኔሽን ቀዳማይ ዘገባ ስደተኞቹ የታርጋ ቁጥር /ኽኣዽ522ኽ/ የሆነ ኒሳን መኪና እያሽከረከሩ ሲጓዙ ሌቦች ናቸው በሚል ጥርጣሬ ይከታተላቸው የነበረው የፖሊስ ቡድን ሊያስቆማቸው እንደሞከረና በእምቢተኝነት በመታኮሳቸው በተደረገው የአፀፋ ተኩስ እንደተገደሉ አትቷል። ድርጊቱ በተፈፀመበት ቦታ ተገኝተው ምስል የቀረፁት ኬ.ቢ.ሲ /ኸንያን ብሮአድቻስቲንግ ቾርፖራቲኦን/ እና ኬ.ቲ.ኤን /ኸንያን ጠለቪሲኦን ኘትዎርክ/ የተሰኙት የቴሌቪዥን ምስል /ፊልም/ ግን መኪናዋ ከመንገዱ ጠርዝ ላይ በስነ ስርዓት መቆሟንና አስክሬኖቹም የተገኙት ከመኪናዋ ውጪ በበቂ ርቀት ላይ ተዘርግተው መሆኑን በማሳየታቸው ስደተኞቹ የተገደሉት ፖሊስ እንዳለው መኪና ውስጥ ሆነው ሲታኮሱ ሳይሆን ከመኪናው ወርደው ከተደረደሩ በኋላ ለመሆኑ ጉልህ ፍንጭ ሰጥቷል።</p>

<p>በወቅቱ በስፍራው ነበርን የሚሉና ምንነታቸውን ይፋ ለማድረግ ግን እንደማይደፍሩ ያልሸሸጉ የዓይን ተመልካቾችም ስደተኞቹ የፖሊስን ትዕዛዝ በማክበር መኪናቸውን አቁመው ከወረዱና በቅርብ ርቀት ከተደረደሩ በኋላ መገደላቸውን እየሰቀጠጣቸው አስታውሰዋል። እንደ እማኞቹ ቃል ከሆኑ ወጣቶቹ የተገደሉት መታወቂያቸውን ተጠይቀው ለአንደኛው ፖሊስ ካስረከቡ በኋላ በተከፈተባቸው ያልታሰበ ተኩስ እሩምታ ሲሆን ሁለቱ ገዳይ ፖሊሶች አካባቢውን ፈጥነው እንደለቀቁና የተወርዋሪ ጓዱ ኃላፊ የሚገኙበት ሌላ የፖሊስ ቡድን ዘግይቶ እስከሚደርስ ድረስም አስክሬኖቹ አላፊ አግዳሚው እየከበበ ሲመለከታቸው መቆየቱን አያይዘው ጠቁመዋል</p>

<p>ፖሊስ በወቅቱ አንድ /ማግኑም/ ሽጉጥ ከሁለት ዙር ጥይቶች ጋር መያዙን ከመግለፁ ባሻገር 5ኛ ተጠርጣሪም ማርኬያለሁ ቢልም የተባለውን ግለሰብ ምስል ለእይታ ሊያቀርብ ቀርቶ ስለ ማንነቱም የተነፈሰው ነገር የለም።</p>

<p>በናይሮቢ በሚኖሩ ኢትዮጵያውያን መሃል ግን የታሰረ 5ኛ ተጠርጣሪ እንደሌለና ግድያውም ህግን በተፃረረ ሁኔታ ሆን ተብሎ የተቀናበረ የማንአለብኝነት ግፍ ለመሆኑ በሰፊው ይነገራል። ይሁንና አራቱን ስደተኞች «ማን ለምን አስገደላቸው?» ለሚለው የብዙዎች ጥያቄ አጥጋቢ ምላሽ የሚሰጥ አካል ባለመገኘቱ የድርጊቱን አፈፃፀምና መንስዔ በመመርመር ህጋዊ ጥያቄ እንዲያነሳ በናይሮቢ ለሚገኘው «ኢትዮጵያ» ኤምባሲ በሟቾቹ የቅርብ ወዳጆች በኩል ጥያቄ ቢቀርብም የኤምባሲው ባለሥልጣናት «ማድረግ የምንችለው ነገር የለም» በሚል እንደማይመለከታቸው ገልፀው መልሰዋቸዋል። ይህም «የኢህአዴግ አስተዳደር ኢትዮጵያውያንን «ዜጎቼ» ብሎ እንደማያስብላቸውና የአገሪቱን ብሔራዊ ክብርም መግሰስ ብቻ ሳይሆን ለማስገሰስም የቆመ መሆኑን ካጋለጡ እውነቶች እንደ አንዱ ሊያስቆጥርበት የሚችል ነው» የሚሉ ታዛቢዎች በብዛት /በስፋት/ ተደምጠዋል።</p>

<p>ከተገደሉት መሀል አምላክ ወዳጅ ወንድሙ ዮሐንስ ማብረጃና መላኩ የተሰኙት የሦስቱ ወጣቶች አስክሬን ከቤተሰቦቻቸው በተላከ ገንዘብ ጃንዋሪ 4 ቀን 1998 ዓ.ም ወደ አዲስ አበባ ሲላክ መኮንን ዮሐንስ የተባለው የአራተኛው ወጣት አስክሬንም ጃንዋሪ 12 ቀን ናይሮቢ ውስጥ በሚገኝ አንድ የቀብር ስፍራ እንዲያርፍ ተደርጓል።</p>

<p>በተያያዘ ዜና ወጣቶቹን አስክሬን አገር ቤት ወዳሉት ቤተሰቦቻቸው በመላክ በናይሮቢ የሚገኙ ወዳጆቻቸው ጥረት ባደረጉበት ወቅት «የኢትዮጵያ ኤምባሲ ሹማንቶች አጋጣሚውን በመጠቀም ማ/ቡ እውቅና ወደነሳውና እራሱን «በናይሮቢ የኢትዮጵያውያን ኮሚኒቲ ቦርድ» በሚል ወደሰየመው የወያኔው ተለጣፊ ድርጅት «ሄዳችሁ ካልፈረማችሁ በቀር ለማሳካት አይቻልም» በሚል በሙታኑ በድን መደርደራቸው ብዙዎችን ያሳዘነ ትዕይንት ሆኗል። ይህ «ቦርድ» የሻዕቢያ የምስጢር ሠራተኛ መሆኑ በስፋት በሚነገርለት አማኑኤል ሰቡዒ «በኢትዮጵያ ኤምባሲ» በተደረገ ይፋ ጥሪ እውቅና ለመስጠት የተደረገውን ሙከራም ማ/ቡ ባለመካፈልና የተካፈለውም ረግጦ በመውጣት አክሽፎበት እንደነበር ይነገራል።</p>

<p>ይህ በእንዲህ እንዳለ ማ/ቡ እውቅና የነሳውና እራሱን ግን «ቦርድ» ነኝ በሚል ኤምባሲው በሰየማቸው የምስጢር ሠራተኞቹ የሚሯሯጠው አካል የወጣቶቹን አስክሬን በራሱ ወጪ ወደ አገር ቤት እንዳስላከ በማስመሰል የቅጥፈት ፕሮፓጋንዳ በማሰራጨት ላይ መሆኑ ሌላው አሳዛኝ ትዕይንት ሆኗል። </p>


<p class="align-center"><a href="/Gazettas/Mebruk/info/Mebruk.sera.html">ከመብሩክ መጋቢት 17 ቀን 1990</a></p>


</body>
</html>	





