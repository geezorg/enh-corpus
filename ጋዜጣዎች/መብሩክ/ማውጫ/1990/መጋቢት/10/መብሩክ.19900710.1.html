<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኦብነግ በቅርቡ ከመከላከያ ሠራዊቱ ጋር 6 ጊዜ መዋጋቱን አስታወቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center"><span class="underline"> ከኦጋዴን የጦርነት ወሬ ይደመጣል</span></h2>
<h1 class="align-center"> ኦብነግ በቅርቡ ከመከላከያ ሠራዊቱ ጋር 6 ጊዜ መዋጋቱን አስታወቀ</h1>
<h2 class="align-center"> ያገታት የውጪ ዜጋም ጉዳይ አሳስቦኛል ይላል</h2>

 
<p>በምስራቃዊ የአገሪቱ ክልል በተለይ በክልል አምስት ኦጋዴን አካባቢ ባለፉት ጥቂት ወራት ውስጥ የኢሕአዴግ ሠራዊት በአካባቢው እንደሚንቀሳቀሱ ከሚነገርላቸው ተቃዋሚ ኃይሎች ጋር ከፍተኛ ወታደራዊ ግጭት ማድረጉ ተሰማ። ባለፈው ሰኞ የተሰራጨው የብሪታኒያው የሬዲዮ ኮርፕሬሽን /ቢቢሲ/ ሁኔታውን በማስመልከት እንደገለፀው ኦጋዴን አካባቢ የሚንቀሳቀሰው የኦጋዴን ነፃነት ግንባር /ኦብነግ/ ሰሞኑን ባሠራጨው ዜናው ጦርነት ማካሄዱን በይፋ ይናገራል። እንደ ግንባሩ የለንደን አፈ ቀላጤ መሐመድ አገላለፅ ከሆነ በተካሄደው ጦርነት ውስጥ የአውስትራሊያ ዜግነት ያላት ቱማሪ ውሼኔግን መማረኩን ይፋ አድርጐታል። አፈ ቀላጤው እንግሊዝ ውስጥ ባደረጉት ቃለ ምልልስ የሴትዬዋን በኦብነግ እጅ መውደቅ የአውስትራሊያ ዜግነት እንዳላት በአገሯ የውጪ ጉዳይ ሚ/ር መኮንን አማካኝነት ተረጋግጧል ባይ ናቸው። ግለሰቧ በወጣትነት የእድሜ ክልል ውስጥ የምትገኝ እንደሆነች ይኼው የአፈ ቀላጤው ዘገባ አክሎ ያመለክታል። የግለሰቧም በቁጥጥር ሥር መዋል «በኢትዮጵያ መንግሥት እና አንዳንድ የውጪ አገር ተወላጆች ኦብነግ አሸባሪ ነው፤ ሰላማዊ ዜጐችን ይገድላል የሚሉትን አሉባልታዎችን ለማስተባበል ነው።» ሲሉ ተናግረዋል። የሴትየዋንም ያለ ቅድመ ሁኔታዎች መለቀቅ ግንባሩ እንደሚፈልግ አፈ ቀላጠው የገለፁ ሲሆን ሴትየዋ በአሁኑ ሰዓት የምግብና የጤና ችግሮች እንደገጠሟት አስታውቀዋል።</p>

<p>ግለሰቧን ለምን ወደ ኢትዮጵያ አትልኳትም? ለሚለው ጥያቄ «የኢትዮጵያ መንግሥት እራሱ ሊገላት ይችላል» የሚል ቅሬታ አቅርበዋል። ወደ ሶማሊያ ቢሆን ሴትየዋ ካለባት የምግብ እና የጤንነት ችግር አኳያ የአሥራ አምስት ቀን ጉዞ አድርጋ ወደ ሶማሊያ መሄድ እንደማትችል ተናግረው ግንባሩ ለግለሰቧ ተገቢው የጤንነት እና የህይወት እንክብካቤ እያደረገ ቢሆንም ባለፈ አርብ ቀን የመከላከያ ሠራዊት «አጥቂዎች» ግለሰቧ በምትገኝበት አካባቢ ጥቃት እየፈፀሙ መኖራቸውን አስረድተዋል። ኦብነግ ግለሰቧን በመያዝ የፖለቲካ ግቡን ለማሳካት የሚሮጥ ይመስላል። ለሚለው የጋዜጠኛ ሮቢን ዋይትስ ጥያቄ አቶ መሐመድ ሲመልሱ «እኛ እንዲህ ዓይነት ዓላማ የለንም በ1996 እ.ኤ.አ ስድስት የአሜሪካ ዜጐችን በመያዝ ያለ አንዳች ቅድመ ሁኔታ ወዲያውኑ ለቀናቸዋል። በአሁንም ሰዓት ቢሆን የሚባለውን የፖለቲካ ጥቅም ለመፈፀም ፍላጐቱ የለምን ዋንኛ ዓላማችን ለሴትየዋ ደህንነት ነው።» ካሉ በኋላ ጋዜጠኞች /ሮቢን ዋይተንን ጨምሮ/ ወደ ቦታው በመምጣት ስለሴትየዋ ሁኤታ መታዘብ እንደሚችሉ አስታውቀዋል። ባለፈው አርብ በተወሰደው «የመከላከያ ሠራዊት የጥቃት እርምጃ» ግለሰቧ ከሰባ ኪ.ሜ በላይ መጓዟን ያመለከቱት የግንባሩ አፈ ቀላጤ የአውስትራሊያ መንግስት እንስቷን ዜጋውን በሰብዓዊ መብት ድርጅቶች አማካኝነት ሊያገኛት እንደሚችል ገልፀዋል። ጦርነቱንም በተመለከተ የቢቢሲን ጨምሮ ሌሎች የሬዲዮ ማሠራጫዎች በስፍራው በመምጣት «ጦርነቱ በመካሄድ ላይ መሆኑን» እንዲዘግቡ ድርጅታቸው ጥሪ ያቀረበ ሲሆን ለአብነት ያህል «ባለፈው የካቲት ወር ውስጥ ብቻ ስድስት ጊዜ ከባድ ውጊያዎች መካሄዳቸውን» ገልፀዋል። ይህንን ዜና በተመለከተ ለመከላከያ ሚ/ር ደውለን የሚመለከታቸው ክፍል አንዲት ፀሐፊ «ወሬው ውሸት ነው ባለሥልጣኑም ለጊዜው ስብሰባ ላይ ናቸው።» ሲሉ አስተያየታቸውን ሰጥተውናል።</p>


<p class="align-center"><a href="/Gazettas/Mebruk/info/Mebruk.sera.html">ከመብሩክ መጋቢት 10 ቀን 1990</a></p>


</body>
</html>	
