<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በኬንያ የሚገኙ ኢትዮጵያውያን ስደተኞች በሱዳን ስደተኞች ጥቃት ተፈፀመባቸው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> በኬንያ የሚገኙ ኢትዮጵያውያን ስደተኞች በሱዳን ስደተኞች ጥቃት ተፈፀመባቸው</h1>

 
<p>ናይሮቢ- በኬንያ ካሉት ሁለት የስደተኛ ካምፖች አንዱ በሆነውና ከ2500 ያላነሱ ኢትዮጵያውያን እንደሚገኙበት በሚታመንበት የካኩማ ካምፕ ውስጥ የሚኖሩ ኢትዮጵያውያን ስደተኞች ባለፈው እሁድ ማርች 22 ቀን 1998 ዓ.ም ከሰዓት በኋላ በኑዌር /ሱዳን/ ስደተኞች ጥቃት የተፈፀመባቸው መሆኑን በስፍራው ተገኝቶ ጉዳዮን የተከታተለው የጋዜጣው ተባባሪ አመልክቷል።</p>

<p>በዚሁ ከሦስት ሰዓታት በላይ በፈጀው ጥቃት የኑዌር ተወላጅ የሆኑት ሱዳናውያን ጦር፣ ቀስትና ቆንጨራ ታጥቀው የካምፕ አጐራባቻቸው በሆኑ በኢትዮጵያውያኑ ስደተኞች መኖሪያ ክልል በመግባት በፈፀሙት በጭካኔ የተሞላ ጥቃት ከ1 በላይ ኢትዮጵያውያን መቁሰላቸው ሲመዘገብ አነስተኛ መፈነካከት የደረሰባቸው መኖራቸውም ተመልክቷል። በከፍተኛ ሁኔታ ጉዳት የደረሰባቸው ሁለት ኢትዮጵያውያንም ስደተኞችም ከፍተኛ የህክምና እርዳታ ማግኘት ወደሚችሉበት ሎኪ ቾኪዮ በመባል ወደሚጠራው የጠረፍ ከተማ ተወስደዋል።</p>

<p>ግጭቱ የተነሳው በአንድ ኢትዮጵያዊና በአንድ የኑዌር ተወላጅ ሱዳናዊ መሀል አለመግባባት ተፈጥሮ በቡጢ ለመቧቀስ በመብቃታቸው ነው ቢባልም በሁለት ታዳጊ ወጣቶች መሀል የተፈጠረው ግብግብ የተለመደ በመሆኑና ከዚህ የከፋ ችግሮችም በቀላሉ ሲፈቱ የኖሩ በመሆናቸው የግጭቱ ዓይነተኛ መንስዔ የተለየ ለመሆኑ ጠቋሚ ነው ሲሉ የተለያዩ ታዛቢዎች ድምፃቸውን አሰምተዋል።</p>

<p>የዚህ ዘገባ አጠናቃሪ እንዳነጋገራቸው በርካታ ኢትዮጵያውያን ስደተኞች እምነት ከሆነ ጥቃቱ ሲታሰብብበት የቆየና አመቺ ጊዜውን ጠብቆ የፈነዳ ክስትት ለመሆኑ አመላካች ፍንጮች አሉ። በተለይም በአካባቢው ሽፍቶች ስም የጦር መሣሪያ በታጠቁ ዘራፊዎች ለረዥም ጊዜያት ሲካሄድ የነበረው ግድያና ዝርፊያ የኑዌር ተወላጅ በሆኑ ሱዳናውያን ሲካሄድ የቆየ ለመሆኑ ባለፈው ኖቬምበር 5 ቀን 1997 ዓ.ም /እ.ኤ.አ/ ጀምሮ በተለያዩ ጊዜያት በደረሱ ጥቃቶች አንድ ኢትዮጵያዊ በግፍ መገደሉና 4 ኢትዮጵያዊያን ስደተኞችም በጥይት ከባድና ቀላል የመቁሰል አደጋ እንደደረሰባቸው ሲታወቅ በድምሩ ከአምስት መቶ ሺህ /500 ሺህ/ የኬንያ ሺልንግ ያላነሰ የገንዘብና የንብረት ዝርፊያ መፈፀሙም ተመስክሯል።</p>

<p>በተደጋጋሚ በተኩስ እሩምታ በቀለጡ ሌሊቶች ሳቢያ በርካታ ህፃናትና እናቶች ለስነ-ልቦና ችግር ሳይጋለጡ አልቀሩም የሚል ስጋታቸውን የሚያሰሙ ታዛቢዎች በርካታ ናቸው። ማ/ቡ ይህን የመሰለውን የከፋ አደጋ ለመቋቋም በየወቅቱ የወሰዳቸው በወኔና በህብረት የተሞሉ እራስን የመከላከል ጥረቶች ሲደነቁ በተለይም ከላይ በተጠቀሰው ዕለት /ኖቬምበር 4/1997/ በወሰደው ጠንካራ እርምጃ ከነ /ኣኽ 47/ ጠመጃው የማረከው ዘራፊ የኑዌር ተወላጅ ሱዳናዊ ሆኖ መገኘቱ ሁኔታውን አነጋጋሪ አድርጐት ቆይቷል። ምርኮኛው በተመሳሳይ ሁኔታ አብረውት ሲዘርፉ የቆዩትንና በእለቱ የማምለጥ አግኝተው የነበሩትን ያህል ግብረአበሮችን ምርመራ ላካሄደበት የኬንያ ፖሊስ በመቆሙ ዘራፊዎቹ ለተወሰነጊዜ ያህል በቁጥጥር ስር ቆይተው እንደነበር ተረጋግጧል። ይህንኑ «አጋጣሚ ጠብቆ የተተገበረ የቆየ ውጥን ነው» የተባለለት ጥቃት አስመልክቶ የጋዜጣው ተባባሪ ካነጋገራቸው ሰለባዎች መሃል አንድ ክንዳቸው ላይ በስለት የተወጉ የዕድሜ ባለፀጋ «አረመኔያዊ ወረራ ነው» ሲሉ ድርጊቱን አውግዘውታል። በዚሁ ለሰዓታት በቆየው የታጣቂ ስደተኞች አነስተኛ በሆነ የኑዌር ተወላጅ አጥቂዎች ላይ መጠነኛ ጉዳት ማድረሳቸው ቢመሰክርም መጠኑ ፍፁም ለማነፃፀር የማይበቃ ሆኖ ተገኝቷል።</p>

<p>«በኑዌር ተወላጅ ሱዳናዊያን ተደጋጋሚ ጥቃት ደርሶብናል!» በሚል ከፍተና ቁጣና ዜግነታዊ ቁጭት የተነሳሱት ኢትዮጵያውያኑ ስደተኞች በማ/ብ ተወካዮቻቸው አማካኝነት በማግስቱ ማርች 23 ቀን ንጋት ላይ ተሰባስበው ለ3 ሰዓታት ያህል ከመከሩበት በኋላ እንዳልሰለጠነ ስው ለግብግብና ለዓመፃ ከማምራት ይልቅ ተቃውሟቸውን በሰላማዊ ሰልፍ አሰምተው የሚመልከታቸውን አካላት አፋጣኝ መፍትሔ በመጠይቅ ኢትዮጵያዊ ትዕግስታቸንውንና አርቆ አስተዋይነታቸውን ለመጨረሻ ጊዜ ለማሳየት መስማማታቸውን በስፍራው የተገኘው ተባባሪያችን አስታውሷል።</p>

<p>በዚሁ መሰረትም ደብዳቤያቸውን አርቅቀው መፈክሮቻቸውን አዘጋጅተው ከቀኑ በ9 ሰዓት ላይ በሰልፍ ወደ ካምፑ የተባረሩት መንግሥታ የስደተኞች ከፍተኛ ኮሚሽነር ቢሮ አምርተዋል። በሰዓቱ ከያዟቸው መፈክሮች መሃል «ረስፐችት ትሀ ሩለ ኦፍ ላው» /የህግ የበላይነት ይከበር!/ - «ዺሳርም ትሀ ኣርመድ» /የታጠቁ ጦር ይፈቱ/ የሚሉና ሌሎችም ይገኙባቸዋል።</p>

<p>በዚሁ ስርዓቱን በጠበቀና በአስተውሎት በተሞላ ሁኔታ መፈክሮቻቸውን እያሰሙ በ/ኡኝሕጭር/ መግቢያ በር ላይ ለ40 ደቂቃ ያህል ከቆዩ በኋላ የካምፑ /ኡኝሕጭር/ የበላይ ተጠሪ የሆኑት ሚ/ር አዛም ሳቤር ጥያቄያቸውን በአክብሮት የተቀበሉት ሲሆን ለደረሰው ጥፋትም የተሰማቸውን ልባዊ ሀዘን ገልፀው ለመፍትሄ ሀሳብ ከስደተኛው ተውካዮች ጋር እንዲመክሩበት ጋብዘዋል።</p>

<p>በጥያቄያቸው መሠረትም ከአመሻሹ 10 ሰዓት ከ25 ደቂቃ ጀምሮ እስከ 12 ሰዓት ከ5 ደቂቃ ድረስ 30 የማ/ቡ ተወካዮችን የያዘ ቡዳን ከ/ኡኝሕጭር/ የካምፑ የበላይ ተጠሪ ከስራ አስዲያጅና ከፕሮቴክሽን ኃላፊው ጋር በቀና የመንፈስ የሰመረ ውይይት ያካሄዱ ሲሆን የ/ኡኝሕጭር/ ኅላፊዎችም ከስደተኛው ከቀረቡላቸ ጥያቄዎች መሃል መመለስ የሚችሉትን ያህል ምላሽ ሰጥተው ለቀሪዎቹ ከኬንያ መንግስት ተወካዮች ጋር በጋራ ለመምከር በይደር አቆይተውታል።</p>

<p>በውይይቱ ወቅት ከተጠቀሱ ጉዳዮች መሀል አንድ የህክምና ባለሙያ የሆኑ አንጋፋ ኢትዮጵያዊ «ወረራው» ካደረሰው አካላዊ ጉዳት በላቀ ሁኔታ ስነ-ልቦናዊ ቀውስ ስለማስከተሉ የገባቸውን ስጋት የጠቆሙ ሲሆን ጥቃት በተፈፀመ ቀን በስራ ቦታቸው ካስተናገዷቸው ሰለባዎች መሀል በድንጋጤ ፅንሳቸው የተጨናገፈባቸው ሴቶችና የተወነባበዱ ህፃናት እንደሚገኝበት የሙያተኛ ምስክርነታቸውን ሰጥተዋል።</p>

<p>በተመሳሳይ መልኩም በኑዐር ስደተኞ የተፈፀመው «ወረራ» የሚመለከተው የኢትዮጵያውያኑን ማ/ብ ብቻ ሳይሆን ያለ ፍቃድ የጦር መሳሪያ የሚከለክለውን የአገሪቱን ህግ በመጣሱም የኬንያን ሉዓላዊነት የሚዳፈር እና ዩ.ኤን.ቼ.ሲ.አርን በካምፑ ውስጥ ያለውን የስደተኝችን ደህንነት የማስጠበቅ ብቃት ጥያቄ ውስጥ የሚጥል በመሆኑ ሦስቱም ወገኖች በመተባበር አፋጣኝ እርምጃ መውሰድ እንዳለባቸው የስደተኞቹ ተወካዮች አስምረውበት አሳስብዋል። በዕለቱ ክስደተኞቹ ካቀረቧቸው ጥያቄዎች መሀል «ከዓመታት በፊት እንደቀረቡ አቤቱታዎች ቸል ሳይባል ሱዳኖቹ በይፋ የታጠቁትን የጦር መሳሪያ በአፋጣኝ እንዲፈቱ ይደረግልን» የሚለውና «'ወረራውን' የፈፀሙት በሙሉ በህግ እንዲፈረዱልን!» የሚሉት ፈጣን ምላሽ እንደሚያገኙ በዩ.ኤን.ኤች.ሲ.አር ባለሥልጣናት ቃል የተገባላቸው ሲሆኑ «ከዓመታት በትዕግስት የተሞላ ተመክሮአችን እንደተረዳነው ከሆነ አጥቂዎቻችን ምን ጊዜም ቢሆን የማይተኙልን በመሆናቸው ወደ ሌላ ካምፕ ይዛወሩልን» የሚለው ጥያቄ ግን የኬንያን መንግሥት ውሳኔ የሚጠይቅ በመሆኑው ለጊዜው ምላሽ ሳይሰጥበት ሊያድር ችሏል። ስደተኞቹ ግን ለሁሉም ጥያቄዎቻቸው ምላሽ እስከሚያገኙ ድረስ ተቀጥረው ከሚሰሩባቸው መ/ቤቶችም ሆነ የንግድ እንቅስቃሴያቸውን እንደሚያቋርጡ በመወሰናቸው ይህ ዘገባ እስከ ተጠናቀረበት እስከ /ማርችህ 24/ ከሰዓት በኋላ ድረስ የስራ ማቆም አድማው እንደተመታ ቆይቷል።</p>


<p class="align-center"><a href="/Gazettas/Mebruk/info/Mebruk.sera.html">ከመብሩክ መጋቢት 24 ቀን 1990</a></p>


</body>
</html>	
