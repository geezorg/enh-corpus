<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የእስራኤሉ ጠ/ሚ ለኢትዮጵያ የጦር ጀቶችን እገዳ አነሱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የእስራኤሉ ጠ/ሚ ለኢትዮጵያ የጦር ጀቶችን እገዳ አነሱ</h1>


<p>ኢትዮጵያ ከእስራኤል መንግሥት ጋር ገብታ የነበረው የአሥራ አንድ የጦር ጀት አይሮፕላኖች ጥገናና ሽያጭ ለጊዜው በእሥራኤል መንግሥት ዘግይቶ የነበረ ሲሆን የእሥራኤል ጠ/ሚ/ር ኔታንያሁ ባለፈው ሰኞ እለት ጀቶቹ ተጠግነው ወደ ኢትዮጵያ እንዲመለሱ ፍቃድ ሰጥተዋል።</p>

<p> የእነዚህ የአዳዲስ እና አሮጌ የጦር ጀቶች ወደ ኢትዮጵያ መምጣትን በተመለከተ የሻዕቢያ መንግሥት በጽኑ ከመወቃወሙም በተጨማሪ አቶ ኢሳያስ ለኔታንያሁ ግልጽ ደብዳቤ በመላክ የጀቶቹ ውል እንዲዘገይ ተማጽነው ነበር። የጦር ጀቶቹ ሚግ 21 ሲሆን ኢትዮጵያ የአየር ላይ ጥቃት እንኳን ብትሰነዝር ውጤታማ ሊያደርጋት እንደሚችል ታውቋል። አሮጌዎቹ ጀቶች ሩማኒያ ሰራሽ ሲሆኑ አዳዲሶቹ ደግሞ በእሥራኤል የተፈበረኩ የዘመናዊ ኤሌክትሮኒክስ ቴክኖሎጂን የተላበሱ ናቸው። ለጦር ጀቶቹ የሚወጣው ገንዘብ ሲሰላ ከሩማኒያ ለሚመጡት አንድ መቶ 21 ጀቶች ጥገና ወደ አንድ መቶ ሚሊዮን ዶላር ይፈጃል ተብሎ ይገመታል። ኢትዮጵያም በቅርቡ አንድ አሥረኛውን እንደምትከፍል ይጠበቃል።</p>

<p>የእሥራኤል መንግሥት ከኢትዮጵያ ጋር ያደረገውን የአይሮፕላኖች ሽያጭ ጥገና ውል በተመለከተ የሻዕቢያ መንግሥት በኒውዮርክ ለሚገኙት በተ.መ.ድ የእሥራኤል አምባሳደር ሳይቀር ፀረ-ኢትዮጵያ አቋሙን በመግለጽ የጦር ጀቶቹ ወደ ኢትዮጵያ እንዳይመጡ ጥረት አድርጐ ነበር። የእሥራኤል ባለሥልጣናት በጉዳዩ ላይ ከመከሩ በኋላ ሰኞ እለት ጠ/ሚ/ር ኔታንያሁ ውሉን በማጽደቅ ጀቶቹ ወደ ኢትዮጵያ እንዲመጡ አዘዋል። በጠ/ሚ/ር ኔታኒያሁም አመለካከት የጦር አይሮፕላኖቹ ተጠግነው አ/አበባ እስከሚደርሱ ድረስ የተወጠረው የኢትዮ-ኤርትራ ሁኔታ እልባት ያገኛል ባይ ናቸው። በመሆኑም የጀቶቹ ጉዳይ ጦርነቱን አያባብሰውም ብለዋል።</p>

<p>የጦር ጀቶቹ ጥገናና ሽያጭ ከበስተጅርባ ስላለው ስትራቴጂካዊ ምስጢር በተመለከተ የተለያዩ አስተያየቶች ቢሰነዘሩም ቴልአቪቭ የኢትዮጵያ እና የሻዕቢያ መንግሥታት ወዳጅ በመሆኗ የውሉ ተንኮል አዘልነት እምብዛም አይደለም የሚሉ ወገኖች አልታጡም። ይህ ውልም የተፈጸመው እሥራኤል ከጦር መሣሪያዎች ሽያጭ የምታገኘው ገንዘብ ባሽቆለቆለበት ወቅት ነው የሚሉም ወታደራዊ ታዛቢዎች አሉ። የጦር ጀቶቹ ለኢትዮጵያ አየር ኃይል ያላቸው ጠቀሜታ በተመለከተ ከፍተኛ ሚና እንደሚጫወቱ የሚጠበቅ ሲሆን ከዚህ ቀደም ኢትዮጵያ ካሏት 70 የሚደርሱ ራሺያ ሰራሽ ሚግ 21 የሚለዩት እነዚህ አዲስና ሞዲፊክ የሆኑ ጀቶች አሰራራቸው በአጠቃላይ ኤሌትሮኒክስ በመሆኑ ነው። አሥራ አንድ ጀቶች በመጪው አዲሱ የፈረንጆቹ አመት ውስጥ አ/አበባ እንደሚደርሱ ይገመታል።</p>

<p>ይህ በእንዲህ እንዳለ ፕ/ት ኢሳያስ አፈወርቂ በአሁኑ ሰዓት ይጠቅሙኛል የሚሏቸውን አንዳንድ አገሮችን በድንገት የመጐብኘቱን ዘመቻ በስፋት የተያያዙት ሲሆን ሰሞኑን ከደቡብ አፍሪካው የገለልተኛ አገሮች ስብሰባ እንደተመለሱ ኬንያን ለአጭር ሰዓታት ከጐበኙ በኋላ የሊቢያው መሪ ኮ/ል ጋዳፊ በመፈንቅለ መንግሥት ስልጣን የያዙበትን በዓልም በማስታከክ የተ.መ.ድ በሊቢያ ላይ የጣለውን የአየር በረራ ማዕቀብ በመጣስ ትሪፖሊ መግባታቸው ከካይሮ የተዘገቡ ዜናዎች ገልፀዋል። ከአቶ ኢሳያስ ጋር ትሪፖሊ ከገቡት መሪዎች መካከል የሱዳን፣ የቻድ፣ የማሊና የኒጀር ርዕሳነ ብሔራት ይገኙበታል።</p>


<p class="align-center"><a href="/Gazettas/Mebruk/info/Mebruk.sera.html">ከመብሩክ ጳጉሜን 5 ቀን 1990</a></p>

</body>
</html>	
