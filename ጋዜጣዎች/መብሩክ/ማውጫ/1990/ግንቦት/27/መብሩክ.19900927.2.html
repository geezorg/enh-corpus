<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያዊ ፈላሻዎች በፈንጂ ወረዳ መስፈራቸው ተቃውሞ ገጥሞታል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> ኢትዮጵያዊ ፈላሻዎች በፈንጂ ወረዳ መስፈራቸው ተቃውሞ ገጥሞታል</h1>

 
<p>የእስራኤል መንግሥት በ1967 እ.ኤ.አ ከአረቦች ጋር ባደረገው ጦርነት በግዛትነት በያዛቸው የምዕራባዊ ዳርቻዎች (ዌስት ባንክ) በተለይ አፍራ ተብሎ በሚጠራው አካባቢ ኢትዮጵያዊ ፈላሻ ሙራዎችን የማስፈሩ ጉዳይ ውዝግብ እያነሳ ነው።</p>

<p>ይህንኑ ሁኔታ በተመለከተ (ኢንዴፐንደንት) የተሰኘው ጋዜጣ በሜይ 16/1998 እትሙ እንደዘገበው ኢትዮጵያዊ አይሁዶች በርካታ የተቀበሩ ፈንጂዎች በሚገኙበት የአፍራ አካባቢ መስፈራቸው እንግዳ ነገር ሆኗል ሲል ገልጾ ባለፈው ወር ውስጥ ከአዲስ አበባ ወደ እስራኤል ከተጓዙ ፈላሻ መሪዎች ውስጥ 140 ያህሉ ወዲያውኑ ወደ አፍራ በአውቶብስ እንደተወሰዱ የጋዜጣው ዘጋቢ ፕትሪክ ኩክ ባርን አስረድቷል። አፍራ ሃይማኖተኛ ለሆኑ አይሁዶች በመጠለያነት የተገነባች መሬ ስትሆን እስራኤልም ቦታውን የያዘችው በ1967 እ.ኤ.አ ነው። ይህንንም በፈንጂዎች ወረዳ የተደረገውን የሰፈራ ፕሮግራም በተመለከተ በእስራኤል ፓርላማ (ኬሚስት) ውስጥ ብቸኛዊ ኢትዮጵያዊ አይሁድ የሆኑት አቶ አዲሱ መሠለ ሲናገሩ «ድጊቱ የሚያሳየው የጠ/ሚ/ር ቤንጃሚን ኔታናሁ መንግስት ከሰላማዊ ድርድር ይልቅ በሰፈራ ፕሮግራም ምክንያት የጠብ አጫሪነት አላማውን እያራመደ መሆኑን ያመለክታል ሲሉ አውግዝውታል። እንደ አቶ አዲሱ ባሉት እነዚህ ከአይሮፕላን ጣቢያ ወደ ፈንጂዎች ወረዳ የተወሰዱት ኢትዮጵያውያን ፈላሻ ሙራዎች ምክንያት በርካታ ሰዎች ለእሳቸው ስልክ እየደወሉ ወደ አስጊው ሥፍራ መሄዳቸውን እንዳልወደዱት ነበር የተገለፀላቸው። ኢትዮጵያውያኖቹ መኖር የሚፈልጉት ዘመዶቻቸው የሚኖሩበት እና ሥራ በቀላሉ በሚያገኙበት ቴሌአቪቭ እና ሃይፋ አካባቢ እንደሆነ ታውቋል።</p>

<p>አብዛኞቹ ኢትዮጵያውያን የሰፈሩበት ቦታ ፖለቲካዊ ፈንጂዎች ባሉባቸው አካባቢዎች ሆኖ እንደሚሰማቸው የ58 ዓመቱ ኢትዮጵያዊ አይሁድ አቶ ደሣለኝ ገሠሠ ተናግረዋል። በስተኋላም ሃሳባቸውን በመቀየር አቶ ደሳለኝ «እኔ ነፃ አይሁድ በመሆኔ እና በግዛቴ በመኖሬ በሂብሮን ኋላ በጋዛ አካባቢ ብኖር ግድ አይሰጠኝም» ሲሉ ተናግረዋል።</p>

<p>የእነዚህ ፈላሻ ሙራዎች አጨቃጫቂው የአፋራ አካባቢ የማስፈር ፕሮግራም የአገሪቱ ጠ/ሚኒስትር ኔታናሁ ከአሜሪካው ፕሬዝዳንት ቢል ክሊንተን ጋር ስፍራውን በሚመለከት ድርድር በሚያደርጉበት ወቅት በመሆኑ ጉዳዩን ውስብስብ አድርጐታል። የሰፈራው ፕሮግራም እስራኤል አፍራን ከቴሌአቪቭ ባላነሰ ሁኔታ ግዛቷ እንድትሆን የማድረግ ፍላጐቷን ያመለክታል ተብሏል። ፈላሻ ሙራዎቹ በሰሜናዊ ኢትዮጵያ የሚገኙ ሲሆን ከአይሁዳዊነት ወደ ክርስትና እምነት ለምን እንደተለወጡ በውል አይታወቅም። በእየሩሳሌም የሚገኘው የደብሩ ዩኒቨርስቲ የአፍሪካ ጥናት ኃላፊ የሆኑት ፕርፌሰር ስቲፈን ሲናገሩ «ከ20 ዓመት በፊት ክርስቲያን መሆን ጠቀሜታ ነበረው። ከዚያ ወዲህ ደግሞ አይሁዳዊነት ሥፍራውን ይዟል» ሲሉ ይገልፃሉ።</p>

<p>ከ1904 እ.ኤ.አ ጀምሮ 70000 የሚደርሱ ፈላሻዎች ከኢትዮጵያ የተጋዙ ሲሆን ፈላሻ ሙራዎች ግን ቁጥራቸው አይታወቅም ነበር። አባዛኛዎቹ ያለፉት ሰባት ዓመታትን ለአዲስ አበባ የእስራኤል ኤምባሲ ዙሪያ ተጠልለው አሳልፈዋል። በአሁኑ ሰዓትም 15000 የሚደርሱ ኢትዮጵያ ውስጥ እንደሚገኙ ተገምቷል። 155000 እና 1. ሚሊዮን ለሚገመቱ አይሁዳዊ ሠፋሪዎች ከፍልስጤማውያኖች ጋር ሲተዳደሩ ፈላሻ ሙራዎች ቁጥራቸው በጣም አናሣ ነው። የእስራኤል መንግሥት እርምጃውን በሁለት ወገን የተጠቀመ ሲሆን በአንድ ወገን የሠፋሪዎችን ቁጥር ለማበርከት በሌላ ደግሞ በሠፋሪዎች አማካይነት ግዛቱን ማስፋፋት እንደሆነ እና የእስራኤል መንግስት የገጠመውን የፖለቲካ አመለካከት ችግርን በፈላሻ ሙራዎቹ አማካኝነት ሊሞክር እንደሆነ አቶ አዲሱ አስረድተዋል።</p>


<p class="align-center"><a href="/Gazettas/Mebruk/info/Mebruk.sera.html">ከመብሩክ ግንቦት 27 ቀን 1990</a></p>


</body>
</html>	
