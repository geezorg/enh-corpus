<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኤርትራ ቡድን ወደ አዲስ አበባ እንዳይመጣ ስጋት ፈጥሮበታል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> የኤርትራ ቡድን ወደ አዲስ አበባ እንዳይመጣ ስጋት ፈጥሮበታል</h1>

 
<p>የድንበር ላይ ውዝግቡ ያልበረደለት የኢትዮጵያ እና የኤርትራ ቁርቁስ ሰላም ወዳድ የሆኑትን አገር ሠላማዊ ዜጐችን በተለይ ደግሞ የስፖርት ቤተሰቦችን ከፍተኛ ስጋት ውስጥ እንደጨመራቸው ታውቋል።</p>

<p>ከሁለት ሣምንት በኋላ በኢትዮጵያ ብሔራዊ ቡድን እና በኤርትራ አቻው መካከል ለአፍሪካ እግር ኳስ ውድድር የማጣሪያ ውድድር ይደረጋል። ሁለቱም ቡድኖች በዝግጅት ላይ ሲሆኑ የመጀመሪያው ግጥሚያ አዲስ አበባ ከተማ ውስጥ ነው ተብሎ የሚጠበቅ ሲሆን የመልሱ ግጥሚያ የሚያደርገው ደግሞ አስመራ ላይ ነው። ቀደም ብሎ እንደወጣው ፕሮግራም መሠረት ነው። ይሁንና ጨዋታው በተጠበቀው ዕለት ይካሄድ አይካሄድ ለጊዜው ባይታወቅም የወታደራዊ ፍጥጫ የስነ ልቦና ተፅዕኖ ያሳደረባቸውን ወገኖች የኢትዮ-ኤርትራ የድንበር ላይ ግጭትን ለመቋጨት የእግር ኳስ ውድድር ማድረጉ ወሳኝነት አለው ብለዋል። (በአንድ ኳስ ጨዋታ መገደድ ባለመኖሩ ነው) ሰሞኑን ከቢቢሲ ሬዲዮ ጋር ቃለ ምልልስ ያደረጉት የኤርትራው የእግር ኳስ ፌዴሬሽን ሹም የሆኑት አቶ አብርሃም ግርማጺዮን እንደተናገሩት ከሆነ የኤርትራ ቡድን ወደ ኢትዮጵያ ለመምጣት ፍላጐቱ እንደሌላቸው ነው ያስረዱት። አቶ አብርሃም በማያያዝ ሲናገሩ «የኤርትራ እግር ኳስ ደጋፊዎች የበሰሉ (ስነ ሥርዓት ያላቸው) በመሆናቸው በኢትዮጵያ ተጫዋቾች ላይ ጥቃት አያደርሱም። ፖለቲካ ስፖርት ውስጥ ቦታ የለውም። ነገር ግን አዲስ አበባ መንግስት በኩል በእኛ ተጫዋቾች ላይ ምን እንደሚደረግ አላውቅም» ሲሉ ተናግረዋል። ስፖርት እና ፖለቲካን ለያይቶ መመልከት ሲቻል የፖለቲካው ወላፈን በስፖርቱ መድረክም እንዳንጃበበ ነው።</p>

<p>በኢትዮጵያ ቱሪዝም ኮሚሽን ውስጥ በኦፊሰርነት የሚሠሩት አቶ አያና በበኩላቸው ሲናገሩ «ፖለቲካ እና ስፖርት ልዩነት አሏቸው ይሁንና በዚህ በወቅቱ ውጥረት ሰሞን የሁለቱ አገሮች እግር ኳስ ውድድር ይካሄዳል ብዬ አልገምትም» ሲሉ ተናግረዋል። በሌላ በኩል የጨዋታው በተገቢው ዕለት መካሄድን ለማየት የጓጉ ጥቂቶች አይደሉም ያለው ቢቢሲ የኤርትራ ብሔራዊ ቡድን አምበል የሆነው አማኑኤል ኢያሱ እንደገመተው «እኛ ዋነኛ ነገር ቢኖር እኛ ለአፍሪካ እግር ኳስ ውድድር ስንቀርብ የመጀመሪያ ጊዜያችን መሆኑ ሲሆን በኤርትራ ቡድን ተጫዋቾች በኩል ችግር የለብንም ምክንያቱም እኛ ለኤርትራ ሕዝብ እና ለአገራችን ተአምር መስራት ስለምንፈልግ ከኢትዮጵያ ቡድን ጋር ሆነ ከማንኛውም ቡድን ጋር ብንጋጠም ችግር የለብንም» ብሏል።</p>

<p>ሌላኛው አስተያየት ሰጪ ኢትዮጵያዊ ሲሆን በውድድሩ ወቅት ምንም ዓይነት ችግር (ግጭት) እንደማይፈጠር የተነበየ ሲሆን ያቀረበው ምክንያት ሁሉቱ ህዝቦች ወንድማማቾች በመሆናቸው እና ስለሚተዋወቁ ነው ያለው ይህ ኢትዮጵያዊ «ችግሩ ያለው በህዝቦች ሣይሆን በገዢዎቹ የፖርቲ ሰዎች አካባቢ ነው» ብሏል። አንዳንድ ታዛቢዎች ደግሞ የጨዋታው ቦታ ወደ ኬንያ ቢዛወር ይመርጣሉ። ለኢትይጵያ ብሔራዊ ቡድን ከ35 ዓመት በፊት የተጫወተው ኤርትራዊው አሠፋ በርሔ በበኩሉ ወቅቱ የፍጥጫ ጊዜ በመሆኑ ጨዋታው ሙሉ በሙሉ ቢቀር እና በሌላ ጊዜ ቢራዘም ይመረጣል። ምክንያቱም ተጫዋቾቹ ሣይቀሩ ሊጣሉ ይችላሉ ብሏል።</p>

<p>በተያያዘ ዜና የ1988 ዓ.ም በክረምት ወር በአዲስ አበባ በተካሄደው የምስራቅ አፍሪካ ታዳጊዎች ውድድር ላይ የኢትዮጵያ ታዳጊዎች ከኤርትራ አቻዎቻቸው ጋር ተጋጥመው 0ለ0 ሲወጡ «የውስጥ አርበኞች» የተባሉ ሁለት አሰልጣኞች በኢትዮጵያ ታዳጊ ቡድን ተጫዋቾች ላይ ታሪክ ይቅር የማይለው በደል የፈጸሙ መሆናቸውን አንድ ለጉዳዩ ቅርበት ያላቸው ግለሰብ ለዝግጅት ክፍላችን የገለጹ ሲሆን እነዚህ «የውስጥ አርበኞች» በጊዜው ለኤርትራ ቡድን ብሎን (ጥርስ) ያለው ታኬታ እንዲሠጣቸው አስደርገዋል ሲሉ እኚሁ የቅርብ ምንጫችን አውስተው «የዛሬን አያድርገው እና በዚያን ወቅት የኢትዮጵያ ባንዲራን በማውለብለብ ለኢትዮጵያ ቡድን ድጋፋቸውን የሰጡት አርቲስት ታማኝ በየነን ጨምሮ በርካታ ሃገር ወዳድ ኢትዮጵያውያን በኢህአዴግ ፖሊሶች ታስረው ተደብድበው ገሚሱ ለስደት የተቀረው ስታዲዮም እርም ብሎ ለመተው ተገድዷል» ሲሉ አማርረዋል። በአሁኑ ሰዓት የኢትዮጵያ ቡድንን በቡድን መሪነት የሚመሩት ግለሰብ የዘር ሃረጋቸው ኤርትራዊ እንደሆነ በሰፊው የሚታሙ ሲሆን አሥመራ ላይ የሚካሄደውን ጨዋታ የሚመሩት ዳኛ ግብፃዊ ሲሆኑ አዲስ አበባ ላይ የሚደረገውን የመልስ ግጥሚያ ደግሞ የታጩት ሱዳናዊ ናቸው። የአስመራውን ውድድር የሚታዘቡት ሶማሌያዊው ፋራ አዶ (የካፍ አልቢተር ኮሚቴ ሰብሣቢ እና የሥራ አስኪያጅ ኮሚቴ አባል) ሲሆኑ የአዲስ አበባውን ኮሚሽነር ኡጋንዳዊ መሆናቸው ታውቋል።</p>


<p class="align-center"><a href="/Gazettas/Mebruk/info/Mebruk.sera.html"> ከመብሩክ ሐምሌ 9 ቀን 1990</a></p>

</body>
</html>	





