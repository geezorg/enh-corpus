<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ከአቶ ታምራት «ሽርኮች» መካከል አንዱ ወደ ኤርትራ ሌላኛው ወደ ውጪ ተሸኙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ከአቶ ታምራት «ሽርኮች» መካከል አንዱ ወደ ኤርትራ ሌላኛው ወደ ውጪ ተሸኙ</h2>


<p>በጠቅላይ ሚኒስትርነት፣ በምክትል ጠቅላይ ሚኒስትርነትና በመከላከያ ሚኒስትርነት ሲሰሩ የቆዩት በምግባረ ብልሹነት ምክንያት ከሥልጣናቸው በመባረር ጉዳያቸው በፌደራሉ ፍ/ቤት የሚታይላቸው አቶ ታምራት ላይኔ ግብረ አበሮች ነበሩ ተብለው ክስ ከቀረበባቸው ሲቪሎች መካከል በነፃ ከተለቀቁት ውስጥ ሁለቱ ከአገር መውጣታቸው ይነገራል።</p>

<p>በጠቅላይ ሚኒስትር ቢሮ አማካሪ የነበሩትን አቶ ጉልላትን ጨምሮ አራት ሰዎች ከሁለት ሣምንት በፊት በነፃ የተለቀቁ መሆናቸው የሚታወስ ሲሆን ከተለቀቁት መካከል የኢትኮ ፋብሪካ ዋና ስራ አስኪያጅ የሆኑት አቶ እስክንድር ኪዳኔ ከታሰሩበት የአዲስ አበባ ዋና ማረፊያ ቤት (ከርቸሌ) ከሌሎች ሶስት ሰዎች ጋር ባለፈው ሠኞ በነፃ እንዲለቀቁ ትዕዛዝ የተላለፈ ሲሆን አቶ እስክንድር ኪዳኔ «የኤርትራ ዜግነት ያላቸው በመሆኑ» ከወህኒ ቤቱ «በቅብብሎሽ» ሸጐሌ ወደሚገኘው ጊዜያዊ ማከማቻ ካምፕ ከተወሰዱ በኋላ ወደ ትውልድ አገራቸው ኤርትራ ሣይወሰዱ እንዳልቀረ ቅርበት ካላቸው ምንጮች ለመረዳት ተችሏል። አቶ እስክንድር ከመታሠራቸው በፊት በሻዕቢያ «የስለላ መረብ» ውስጥ ስለመሰማራታቸው ለጊዜው የታወቀ ነገር የለም።</p>

<p>ሌላኛው ተከሳሽ እና በነፃ የተለቀቁት የወ/ሮ ሻዲያ ልጅ የሆኑት አቶ ዊሣም አብደላ ሲሆኑ እርሳቸውም ከእስር ቤት እንደተለቀቁ ለጊዜው ወደአልታወቀ አካባቢ መሄዳቸው ይነገራል። የበረራ ጓዛቸው ለቦሌ አይሮፕላን በኩል እንዳደረጉ የተነገረላቸው እኚሁ ግለሰብ ምናልባት የመካከለኛው ምሥራቅ አገሮች ከሆኑት የአረብ አገሮች መካከል በአንዱ ሣያርፉ እንዳልቀረ ምንጮቹ ይናገራሉ። እነ አቶ ታምራት ላይኔ በትላንትናው እለት ፍ/ቤት በመቅረብ ጉዳያቸው ታይቷል። ፍ/ቤቱ በአቶ ታምራት ላይኔ ላይ የሚወሰነው ፍርድ ይግባኝ እንደሌለው የሚታወቅ ሲሆን አቶ ታምራት በበኩላቸው እስከ አሁን ድረስ ጥፋተኛ ያለመሆናቸውን በመገለጹ አቋማቸውን እንደቀጠሉበት ነው።</p>

<p>በፌዴራሉ ጠቅላይ ፍ/ቤት ሐምሌ 17/1990 በዋለው ችሎት አቃቤ ሕግ ያቀረበባቸውን ማስረጃ ከመረመረ በኋላ አቶ ጉልላት ጥላሁንን፣ አቶ ዋሲም አብደላን፣ አቶ እስክንድር ኪዳኔንና ወ/ት ማርታ ገ/ህይወትን ከተከሰሱበት ወንጀል ነፃ መሆናቸውን በማረጋገጥ እንዲሰናበቱ ማድረጉ ይታወሣል።</p>


<p class="align-center"><a href="/Gazettas/Mebruk/info/Mebruk.sera.html">ከመብሩክ ሐምሌ 30 ቀን 1990</a></p>

</body>
</html>	
