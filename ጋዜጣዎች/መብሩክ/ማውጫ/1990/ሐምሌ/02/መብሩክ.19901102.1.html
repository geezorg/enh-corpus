<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የጦር መሣሪያቸውን ያስረከቡት ኤርትራውያን ትክክለኛ ቁጥር ታወቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">የጦር መሣሪያቸውን ያስረከቡት ኤርትራውያን ትክክለኛ ቁጥር ታወቀ</h1>
<h3 class="align-center">ዛላአምበሳ የእኛም የእነሱም መረማመጃ ሆናለች</h3>


<p>የኤርትራዊ ዜግነት እያላቸው በኢትዮጵያ ውስጥ የሚገኙ ብዛት ያላቸው የኤርትራ ተወላጆች የኢትዮጵያ መንግስት ያወጣላቸውን የጦር መሣሪያዎችን ጥሪ በመቀበል በእጃቸው የነበሩትን የጦር መሣሪያዎችን ማስረከባቸው ተገለፀ።</p>

<p>ይህ የተገለጸው ባለፈው ዓርብ ጁላይ 3 ቀን 1998 የኢትዮጵያ መንግስት አፈቀላጤ የሆኑት ወ/ት ሰሎሜ ታደሰ የመብሩክ ጋዜጣ ሪፖርተርን ጨምሮ ለተለያዩ የነጻ ፕሬስ እና ለመንግስት ጋዜጠኞች በሰጡት ጋዜጣዊ መግለጫ ነው። ወ/ት ሰሎሜ በቢሯቸው ለመጀመሪያ ጊዜ ከነጻው ፕሬስ አባላት ጋር ባደረጉት ጋዜጣዊ መግለጫቸው አዋጁን በማክበር የጦር መሣሪያዎቻቸውን ያስረከቡት ኤርትራውያን ቁጥር 1300 እንደሆነ ገልጸዋል። እነዚህ በአዲስ አበባ ከተማ ውስጥ ትጥቃቸውን ከፈቱት ኤርትራውያን «የጦር መሣሪያ አንጋቾች ውስጥ የመሣሪያዎቹ ዓይነቶች በአብዛኛው ሽጉጦች መሆናቸው ታውቋል። የስትራቴጂካዊው የዛላንበሳ አካባቢ በተመለከተ አንዳንድ የባህር ማዶ ዘጋቢዎች በሻዕቢያ ሠራዊት እጅ እንደሆነ በማድረግ የሚያናፍሱትን ዜና በመንተራስ ዛላንበሳ ዛሬ በማን እጅ እንደሆነች ነው ያስረዱት። የኢትዮጵያ መከላከያ ሠራዊት በአራት አውደ ግንባሮች ባካሄደው የመልሶ ማጥቃት ከአሥር ሺህ ዘጠኝ መቶ በላይ የሻዕቢያ ሠራዊት መደምሰሱን በተመለከተ ሻዕቢያዎች «ወሬው ቀልድ ነው» ማለታቸውን በማስመልከት የኢትዮጵያ መንግስት ብዛት ያለው የሻዕቢያ ሠራዊትን ለመደምሰስ ምን ማስረጃ አለው? ተብለው ሲጠየቁ «በመጀመሪያ መንግስትህን ማመን አለብህ በመቀጠል በሻዕቢያ በኩል የደረሰውን ኪሣራ ጋርዲያን የተባለው ጋዜጣ አረጋግጦታል» በማለት ወ/ት ሰሎሜ አስረድተዋል።</p>

<p>የወታደራዊ መሠናዶው ከሠላም ድርድር ጋር በተዘማጅነት እንደሚካሄድ የተናገሩት የኢትዮጵያ መንግስት አፈቀላጤዋ ዛሬም ቢሆን የሁሉም ነገር ምርጫ ከኤርትራ መንግስት በኩል እንደሆነ እና የኢትዮጵያ መንግስት በበኩሉ የመጨረሻዋ የሰላም ተስፋ እስከምትጨልም ድረስ በሰላማዊው ዘመቻው እንደሚገፋበት እኛ የህዝቡም መንፈስ ለወራሪዎቹ የጣልያን እና የሶማሊያ መንግሥታት እንዳሣየው ቁርጠኛ እና ለኢትዮጵያ አንድነት ላይ የተመሠረተ እርምጃዎች ያለመከፋፈልን ያካተተ ነው ብለዋል። በመቀሌ እና አዲግራት ለፈሰሰው የንጹሃን ኢትዮጵያውያን ደም የሻዕቢያ መንግስት ለጦር ወንጀለኛነት ተከሶ ካሳ ስለመክፈሉ በተመለከተ ተጠይቀው ጉዳዩ በሠላማዊ መንገድ ከተፈታ አወንታዊ ምላሽ እንደሚሰጠው እና ካልሆነ ደግሞ በወታደራዊ እርምጃ ተገቢውን ቅጣት ለሻዕቢያ መንግስት እንሰጠዋለን ብለዋል።</p>

<p>በሻዕቢያ ወታደራዊ ካምፖች ስልጠና የወሰዱት 1000 ኤርትራውያን በአሁኑ ሰዓት በሰሜን ሸዋ በሚገኘው የፍቼ ወታደራዊ የጦር ካምፕ ውስጥ በመልካም ሁኔታ ላይ ይገኛሉ ያሉት ወ/ት ሰሎሜ የኢትዮጵያ መንግስት አፍቃሪ ሻዕቢያዎችን ለማጽዳት የተጠቀመው መንገድ ህጋዊ እና የዓለም አቀፋዊ ህግን ያልተጻረረ እንደሆነ ገልፀው የሻዕቢያ መንግስት 600 በላይ ኢትዮጵያውያንን በህገ ወጥ መንገድ ማሰሩን አጋልጠዋል።</p>

<p>ይህ በእንዲህ እንዳለ ጦርነቱ የእያንዳንዱ ኢትዮጵያዊ ቤት በቀጥታም ሆነ በእጅግ አዙር መነካካቱ እየታወቀ አንዳንድ የኢሕአዴግ መንግስት ባለሥልጣናት ቢሯቸውን ከመንግስት ሆነ ከነጻ ፕሬስ ጋዜጠኞች በመዝጋት ጋዜጠኞች ከተባራሪ ምንጮች በአገራቸው ጉዳይ የበኩላቸውን ሚና እንዳይጫወቱ በኢሕአዴጋዊ ወጥመዳቸው እንቅፋት እየፈጠሩባቸው መሆኑን ለጉዳዩ ቅርበት ያላቸው ምንጮች ገልፀዋል። እነዚህ ለወገን ከወገን በላይ ማን ደራሽ አለ የሚሉት አስተያየት ሰጪዎች የኢሕአዴግ መንግስት በነፃ ፕሬስ ላይ ያለውን አመለካከት ቀይሮ ህዝቡ ስለጦርነቱ ትክክለኛውን መረጃ የሚያገኝበትን መንገድ ካልቀየሰ አጋጣሚውን በመጠቀም ፀረ ኢትዮጵያ አመለካከት ያላቸው ኃይሎች ስውር ደባቸውን ሊጠቀሙበት ይችላሉ ሲሉ ሥጋታቸውን እየገለጹ ናቸው።</p>


<p class="align-center"><a href="/Gazettas/Mebruk/info/Mebruk.sera.html">ከመብሩክ ሐምሌ 2 ቀን 1990</a></p>

</body>
</html>
