<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ክልላችንን ልቀቁ በሚል ሰፋሪዎችን ማሰቃየቱ ቀጥሏል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ክልላችንን ልቀቁ በሚል ሰፋሪዎችን ማሰቃየቱ ቀጥሏል</h1>


<p>በምዕራብ ወለጋ የሰፈሩ አማሮች ማንነታቸውና ፖለቲካዊ አቋማቸው በግልፅ ያልታወቁ ሰዎች አሰቃቂ ግድያ እየፈፀሙባቸው መሆኑን ሰሞኑን ከሥፍራው የተላከ ዜና ገልጧል። በ1977 በአገሪቱ በተከሰተው ድርቅ ሳቢያ ምዕራብ ኢትዮጵያ እንዲሰፍሩ የተደረጉት አማርኛ ተናጋሪ ኢትዮጵያውያን ክልሉን እንዲለቁ ፍላጐት ባላቸው ወገኖች ቤት ንብረታቸው በላያቸው ላይ በእሳት እየተቃጠለ መሆኑን ከዜናው ለመረዳት ተችሏል።</p>

<p>በዚህ ጥቃት በርካታ ዜጐች የሞቱ ሲሆን ሕፃናቶችና እናቶች አካባቢውን ለመልቀቅ ባለመቻላቸው ግፈኛ እርምጃው እንደጠናባቸው የሚያስረዳው ዜና መላው የኢትዮጵያ ሕዝብና የሰብዓዊ መብት ተከራካሪ ድርጅቶች ሕይወታቸውን ይታደጓቸው ዘንድ በምሬት እየገለጡ መሆናቸውን ጨምሮ አስታውቋል።</p>

<p>ይህ ዓይነቱ ግፈኛ እርምጃ እየተወሰደ የአለው ኦሮምኛ ከሚናገሩ የኮበለሉ ካድሬዎች ሳይሆን እንዳልቀረ የበረታ ግምት ያላቸው ቢሆንም አንዳንዶች እይታ ደግሞ እርምጃው በኦሮሞ ነፃነት ግንባር (ኦነግ) ነው የሚሉም እንዳሉ በዜናው ላይ ተመልክቷል። የክልሉ ባለሥልጣናት በኩል አሰቃዊ እርምጃዎች ውስጥ እንዳሉበት የግፍ ሰለባዎችን ለዋቢነት የጠቀሰው ዜና እርምጃው እየወሰደ ያለው የኦሮሞ ነፃነት ግንባር ነው የሚል ማስተባበያ እየሰጡ መሆናቸውንም ዜናው ይጠቅሳል።</p>

<p>ሰላምና ዴሞክራሲ ሰፍኖባታል በምትባለው ኢትዮጵያ ዜጐች በአገሪቱ ተዘዋውረው የመሥራትም ሆነ የመኖር መብታቸው ሕገ መንግሥታዊ እውቅና እንዳለው ያጣቀሰው የዜናው መልዕክት ገዥው ፓርቲ በየአካባቢው ጎሰኛ ዓላማውን ለማራመድ የፈጠራቸው ጎሰኛ ፓርቲዎች የሕዝቡን በነፃ የመኖር ሰብዓዊ መብት በእጅጉ እየጣሱ መሆናቸውን ጠቅሶ እርምጃውን ጭፍን ጥላቻ የፈጠረው ዘረኛ እርምጃ ነው ሲል ነዋሪዎቹን ጠቅሶ ዘግብውል።</p>

<p>በአገሪቱ የተለያዩ ክልሎች ተመሳሳይ ክልሉን ለቃችሁ ውጡልን በሚል ጐሰኛ ጥያቄ ባስነሳው አመፅ ቁጥራቸው በውል ያልታወቁ በርካታ ዜጐች መሞታቸው ይታወሳል። ችግሩን አስመልክቶ የኢትዮጵያ ሰብዓዊ መብቶች ጉባዔ ተደጋጋሚ የተቃውሞ መግለጫም ማውጣቱ ይታወቃል።</p>


<p class="align-center"><a href="/Gazettas/Tweld/info/Tweld.sera.html">ከትውልድ ታህሣሥ 10 ቀን 1993</a></p>

</body>
</html>	
