<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢዴፓ በወቅቱ ሁኔታ መግለጫ አወጣ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢዴፓ በወቅቱ ሁኔታ መግለጫ አወጣ</h1>


<p>በነአቶ መለስ ዜናዊ ቡድን በሕወሓት ውስጥ የተፈጠረውን የስልጣን ሽኩቻ በአሸናፊነት ለመወጣት በኢትዮጵያ ሕዝብ ዘንድ ከጊዜ ወደጊዜ እያደገ የመጣውን የተቃውሞ ውጥረት ለማስተንፈስና የዓለም አቀፍን ህብረተሰብ ጫና አለሳልሶ የሥልጣን ጊዜ ለመግዛት የሚያስችለውን የብልጠት ስልት በመንደፍ የጥገናዊ ለውጥ እርምጃ ለመውሰድ በዝግጅት ላይ መሆኑን ተረድተናል ሲል የኢትዮጵያን ዴሞክራሲያዊ ፓርቲ (ኢዴፓ) ትላንት ባወጣው መግለጫ አስታወቀ።</p>

<p>ሕወሓት ገና ሲፀነስ ጀምሮ ዓላማው የትግራይን ነፃ መንግሥት ለመመስረት እንጂ ኢትዮጵያዊ አጀንዳ ፈፅሞ አልነበረውም ያለው የኢዴፓ መግለጫ የዘር ጥላቻንና የደርግን የአፋኝነትና ፀረ-ዴሞክራሲያነት ባህሪ በመቀስቀሻ መሣሪያነት በመጠቀም ብዙ የትግራይ ልጆችን በማሰለፍ ዓላማውን ለማስፈፀም ረጅም የትግል ጉዞ እንዳደረገ ጠቅሶ ሲመራበት የነበረው የትግል ርዕዮት የአልባኒያ ማርክሲዝም ሌኒንዝም መሆኑን ገልጿል።</p>

<p>ከሕወሓት ደም ጋር የተዋሀደው ይህ ሆኖ ሳለ የእነ አቶ መለስ ቡድን ሥልጣኑን ከውድቀት ለማዳን አሁን በሚያደርገው ሩጫ ትላንት በጠላትነት ፈርጇቸው የነበሩትን የኢዴፓ መሰረታዊ ዓላማዎች በጥገናዊ ለውጥ ተሀድሶ ሰነድነት መያዙን ተገንዘበናል ሲል ያስታወቀው መግለጫ ይህ የፖለቲካ አጓጉል ብልጣብልጥነት ለኢትዮጵያ ቅርብ የፖለቲካ ታሪክ አዲስ ክስተት አይደለም ሲል ኮንኗል።</p>

<p>«ህወሓት ውስጥ የተፈጠረው ቀውስ መንግሥታዊ በመሆኑ መፍትሔው ብሔራዊ በመሆኑ መፍትሔው ብሔራዊ እርቅ ነው በሚል ርዕስ ኢዴፓ ያሰራጨው መግለጫ ሕወሓት በእሱ ይሁንታና ፈቃድ ብቻ የሚንቀሳቀሱ ታዛዥ ፓርቲዎችን አደራጅቶ አገር አቀፍ መሰል ግንባር ፈጥሮ መላውን የኢትዮጵያ ሕዝብ መቆጣጠር እንደማይቻል መገንዘብ እንዳለበት አሳስቧል። አያይዞም ሕወሓት ከደረሰበት ከፍተኛ የመሰነጣጠቅ ጉዳት አንፃር በስሜታዊነት ጠጋግኖ ሥልጣኑን ማረብም እንደማይችል ያስረዳው የኢዴፓ መግለጫ በአሁኑ ወቅት የኢትዮጵያን ሕዝብ መሰረታዊ ችግሮች ለመፍታት ቀዳሚው የመፍትሔ እርምጃ በአገር ውስጥና በውጭ አገር የሚገኙ ሁሉም የፖለቲካ ኃይሎች ተሳታፊ የሚሆኑበት የብሔራዊ እርቀ ሰላም መድረክ በማዘጋጀት መሆኑን ኢዴፓ ያምናል ሲል አስታውቋል።</p>


<p class="align-center"><a href="/Gazettas/Tweld/info/Tweld.sera.html">ከትውልድ መጋቢት 19 ቀን 1993</a></p>

</body>
</html>	
