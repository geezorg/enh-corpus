<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በእሑዱ ተቃውሞ የተጠበቀውን ያህል ሕዝብ አልተገኘም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በእሑዱ ተቃውሞ የተጠበቀውን ያህል ሕዝብ አልተገኘም</h1>


<p>በሀገር ውስጥ የሚንቀሳቀሱ ስድስት ተቃዋሚ የፖለቲካ ፓርቲዎች የጠሩት የተቃውሞ ሕዝባዊ ስብሰባ እሑድ ጥር 20 ቀን 1993 ዓ.ም የተካሄደ ሲሆን ይህ የተቃውሞ ሰልፍ ሊካሄድ የነበረው ጥር 13 ቀን 1993 ዓ.ም ሲሆን በአዲስ አበባ መስተዳድር በተፈጠረው ቢሮክራሲያዊ አሰራር ምክንያት ለአንድ ሣምንት መራዘሙ በስብሰባው የመክፈቻ ሥነ ሥርዓት ላይ ተገልጿል።</p>

<p>ስለተቃውሞ ስብሰባው ስኬታማነት ሪፖርተሮቻችን አንዳንድ የስብሰባውን አዘጋጆች ያነጋገሩ ሲሆን «ከጉዳዩ አሳሳቢነት አኳያ በርካታ ባይሆንም በቂ ሕዝብ ተገኝቷል። ሕዝቡ በነቂስ ሆ! ብሎ እንዳይወጣ በዕለቱ የገዥው ፓርቲ መስተዳድሮች መጥሪያ እያስፈረሙ ሕዝቡን በየቀበሌው ለስብሰባ ጠርተውታል። የስልጤ ሕዝብ ዴሞክራሲያዊ ድርጅትም እንዲሁ ስብሰባ ጠርቷል። የኮሪያ ዘማቾች በማስጠንቀቂያ ጭምር ለስብሰባ ተጠርተዋል። የኢትዮጵያ ቴሌቪዥን ማስታወቂያ እንዲነግርልን ገንዘብ ከፍለነው የጥሪ ማስታወቂያውን በሳንሱር መቀስ ቆርጦ ያቀረበው በመሆኑ ሕዝቡ የተቃውሞ ሰልፉን ዓላማ ተረድቶ ለመምጣት አልቻለም። ስብሰባው ለአንድ ሣምንት መራዘሙም ሌላው ምክንያት ሆኖ ሊጠቀስ ይችላል» ሲሉ አንድ ስማቸው እንዲጠቀስ ያልፈለጉ የሰልፉ አዘጋጅ ኮሚቴ አባል ገልጠዋል።</p>

<p>በዚሁ ወቅት የፓርቲዎቹ ተወካዮች የተለያዩ ጥናታዊ ጹሑፎችን በኢትዮጵያ የኢኮኖሚ ገጽታ፣ በታሪካዊና ወቅታዊ ጉዳዮች ዙሪያ አቅርበዋል። በኢኮኖሚው ረገድ ለም መሬት፣ በርካታ ወንዞችና እምቅ የተፈጥሮ ሀብት ያላት ኢትዮጵያ ሀገራችን የመጨረሻ ድሃ ሀገር መሆኗን ጹሑፍ አቅራቢዎቹ በሐዘን ገልጸዋል። አያይዘውም የሀገሪቱ ኢኮኖሚ በአንድ ፓርቲ (በኢህአዴግ) ቁጥጥር ሥር መዋሉንና በዚህም ምክንያት ኢኮኖሚያችን ቁልቁል እየሄደ ኑሮ እንደመርግ ተጭኖናል ሲሉ አማረዋል።</p>

<p>በስብሰባው ላይ የተገኙት የየፓርቲዎቹ አባላትና ደጋፊዎች «የአልጀርሱ ስምምነት ዘላቂ ሰላምን አያመጣም፣ የህሊና እስረኞች ይፈቱ፣ የህዝብን ብሔራዊ ጥቅም አሳልፎ መስጠት በታሪክም በትውልድም ያስጠይቃል» የሚሉና ሌሎች መፈክሮችንም ያስተጋቡ ሲሆን የመዐሕድ የኪነት ቡድንም ልዩ ልዩ ቀስቃሽ ዜማዎችን አሰምቷል።</p>

<p>በመጨረሻም በኢትዮ ኤርትራ ጦርነት የኢትዮጵያ ብሔራዊ ጥቅም ያላስጠበቀው የአልጀርስ ስምምነት እንዲፈርስ የህዝቡን ኑሮ ያላገናዘበው የነዳጅ ጭማሪ እንዲነሳ፣ የዜጐችን የመብት ጥያቄ በኃይል ለማፈን የሚደረገው የሰብዓዊ መብት ረገጣ እንዲቆምና ትውልድን እየገደለ ያለው የትምህርት ፖሊሲ እንዲቀር የሚል ባለአራት ነጥብ የአቋም መግለጫ ቀርቦ የተቃውሞ ስብሰባው ተጠናቋል።</p>


<p class="align-center"><a href="/Gazettas/Tweld/info/Tweld.sera.html">ከትውልድ ጥር 22 ቀን 1993</a></p>

</body>
</html>	
