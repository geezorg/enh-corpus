<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የተባበሩት መንግሥታት ድርጅት ኢትዮጵያን ይቅርታ ጠየቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የተባበሩት መንግሥታት ድርጅት ኢትዮጵያን ይቅርታ ጠየቀ</h1>


<p>ከዘጠኝ ቀናት በፊት አንሚ በኢትዮጵያና ኤርትራ የሰላም አስከባሪ ጦር የሚመራበትን ስምምነት (ጽታቱስ ኦፍ ፎርቸስ ኣግረአመንት) በጣሰ መልኩ የውጭ ጋዜጠኞችን ያለ ኢትዮጵያ መንግስት ፍቃድ በኤርትራ በኩል ወደ ባድመበማስገባቱ የኢትዮጵያ መንግስት በሁለቱ ሀገሮች መሀል ያለውን 965 ኪ.ሜ ድንበር ሙሉ በሙሉ መዝጋቱና ድንበሩን የሚያቋርጥ ማንኛውንም የአንሚ እንቅስቃሴን ማገዱን አስታውቆ ነበር። የቢቢሲዋ ጋዜጠኛ ኒታ ባለ እንደዘገበችው ይህንን እርምጃ ተከትሎ ባለፈው ረቡዕ ሚያዚያ 23/1994 በጠቅላይ ሚኒስትር መለስ ዜናዊ እና የተመድ ዋና ፀሀፊ ልዩ መልዕክተኛሌጉዋላ ጆሴፍ ሌጉዋላ መሀል በተደረገው ውይይት ጠቅላይ ሚኒስትሩ እንደተናገሩት የ(አንሚ)ን ወታደራዊ ክንፍ የሚመሩት ሜጀር ጄኔራል ፓትሪክካሜርት ፖለቲካዊ አድሏዊነት የሚታይባቸው እና ሆን ብለው ኢትዮጵያን ለማዋረድ የሞከሩ በመሆናቸው ካሉበት የስራ ሀላፊነት መነሳት እንዳለባቸው አስታውቀዋል። ይላል ነገር ግን ይህን ጥያቄ ኢትዮጵያ ማንሷቷን እንዲያረጋግጡ በሮይተርስ የተጠየቁት ምክትል የማስታወቂያ ሚኒስትሯ ወ/ሮ ነፃነት አስፋው አስተያየት ከመስጠት ተቆጥበዋል።</p>

<p>የተባበሩት መንግሥታት ድርጅት (አንሚ) ያደረገው እንቅስቃሴ ትልቅ ስህተት እንደ ሆነና ኢትዮጵያን ይቅርታ እንደጠየቀ በቢቢሲ የተዘገበ ሲሆን ኢትዮጵያም ድንበሩን እንደገና እንድትከፍት ተማጽኗል። ሆኖም የኢትዮጵያ ባለስልጣናት እንዳስረዱት ይቅርታ ብቻውን ዋጋ እንደሌለውና ይህ ጥፋት ዳግም እንደማይከሰት ማረጋገጫ እንደሚፈልጉ አስረድተዋል።</p>

<p>በሌላ በኩል ባለፈው አርብ ሚያዝያ 25/1994 ወ/ሮ ነፃነት አስፋው ከሮይተርስ ጋር ባደረጉት ውይይት ከሚያዚያ 19/1994 ጀምሮ ዝግ ሆኖ የቆየው የኢትዮ-ኤርትራ ድንበር ከሚያዚያ 28/1994 ጀምሮ እንደሚከፈት ያስረዱ ሲሆን ድንበሩ እንዲከፈት የተወሰነበትን ምክንያት ግን አላስረዱም።</p>


<p class="align-center"><a href="/Gazettas/Matmino/info/Matmino.sera.html">ከማትሚኖ ሚያዝያ 29 ቀን 1994</a></p>

</body>
</html>	














