<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአለም የፕሬስ ነፃነት ቀን ለመጀመሪያ ጊዜ በኢትዮጵያ ተከበረ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የአለም የፕሬስ ነፃነት ቀን ለመጀመሪያ ጊዜ በኢትዮጵያ ተከበረ</h1>


<p>ባለፈው አርብ ሚያዚያ 25/1994 የአለም የፕሬስ ቀን ለመጀመሪያ ጊዜ በኢትዮጵያ በኢነገማ ጽ/ቤት በተደረገ ውይይት ታስቦ ዋለ። የኢነገማ ፕሬዝዳንት የሆኑት አቶ ክፍሌ ሙላት ለጋዜጣችን በሰጡት ቃል ቀኑን አስመልክቶ ማህበራቸው በርካታ ጥያቄዎችን ለመንግስትና ሌሎች የሚመለከታቸው አካሎች ማቅረቡን እና ከጥያቄዎቹም መሀል ዋነኛው "ለአድሎአዊ አሰራር እና ለነፃው ፕሬስ አባላት አላግባብ መታሠር እና መንገላታት ምክንያት የሆነው የፕሬስ አዋጅ ሙሉ በሙሉ መሻሻል" እንደሆነ ገልፀዋል።እንደ አቶ ክፍሌ ማብራሪያ ማህበራቸው በህግ የበላይነት እንደሚያምንእና የፕሬስ ህግ መኖሩን እንደማይቃወም፤ ነገር ግን አሁን በስራ ላይ ያለው ህግ ለወያኔ ያደላ ስለሆነ የነፃ ፕሬስ ጋዜጠኞችን ጨምሮ የሙያውባለቤት የሆኑ ግለሰቦችና ነፃ የህግ ባለሙያዎችን ያሳተፈ ማሻሻያ እንዲደረግበት ጠይቀዋል። </p>

<p>"መንግስት እንደሚለው ለዲሞክራሲ ስርዓት እና ለፕሬስ መለምለም የቆመ ከሆነ ኢ-ፍትሀዊ በሆነ መልኩ ያሰራቸውን 4 ጋዜጠኞች ያለምንም ቅድመሁኔታ እንዲፈታ እና ከ50 በላይ የሚጠጉ በወንጀል ችሎት ያለ አግባብ ፍዳቸውን እያዩ ያሉ ጋዜጠኞችን ክስ እንዲያነሳ ማህበሩ በአፅንኦት ይጠይቃል። በተጨማሪም የነፃው ፕሬስ ጋዜጠኞችን ተገዥነታቸው ለሙያው ስነ-ምግባር ብቻ መሆኑን ተገንዝበው የመንግስት ዛቻ እና ማስፈራሪያ ሳያግዳቸው ያለባቸውን ህዝባዊ እና ሙያዊ ግዴታ እንዲወጡ ጥሪ ቀርቧል።</p>

<p>በተጨማሪም "የውጭ ጋዜጠኞች ማህበር፣ የኢትዮጵያ የሴት ጋዜጠኞችና የስፖርት ጋዜጠኞች በነፃው ፕሬስ ጋዜጠኞችና ላይ እየተደረገ ያለውን ጫና እና የመብት ገፈፋ በዝምታ መመልከት እንደሌለባቸው ግልጽ ሲሆን በኢነገማ አነሳሽነት ከውጭ ጋዜጠኞች ማህበር ጋር የጋራ መድረክ ለማቋቋም ጥረት እየተደረገ ነው። ነገር ግን የኢትዮጵያ ጋዜጠኞች ማህበር /ኢጋማ/ ከመንግስት ዕጅ ነፃ ስላልሆነ አብሮ ለመስራት በጣም አስቸጋሪ እና የማይቻል ነው" ሲሉ አቶ ክፍሌ ሙላት አስረድተዋል።</p>

<p>በመጨረሻም አቶ ክፍሌ እንደተናገሩት ማህበራቸው (እፍጅ) ጨምሮ በአለምአቀፍ ደረጃ ለጋዜጠኞች መብት የሚታገሉ ድርጅቶች ወደ ኢትዮጵያ ጋዜጠኞች ላይ እየተደረገ ያለውን ጫና የመብት ረገጣ እንዲያዩና ከተባበሩት መንግስታት ጋር በመሆን ሁኔታው እንዲቀየር ጫና እንዲያደርጉ ጥሪ አቅርቧል።</p>


<p class="align-center"><a href="/Gazettas/Matmino/info/Matmino.sera.html">ከማትሚኖ ሚያዝያ 29 ቀን 1994</a></p>

</body>
</html>	














