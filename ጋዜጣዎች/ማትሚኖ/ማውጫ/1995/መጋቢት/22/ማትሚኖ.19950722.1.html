<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በኢትዮ-ሱዳን መካከል ተስተጓጉሎ የነበረው የነዳጅ ማጓጓዝ ተጀመረ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በኢትዮ-ሱዳን መካከል ተስተጓጉሎ የነበረው የነዳጅ ማጓጓዝ ተጀመረ</h2>


<p>ከቅርብ ጊዜ ወዲህ በኢትዮጵያና በሱዳን መካከል በተደረገው ስምምነት መሰረት የተጣራ ነዳጅ ከሱዳን ለማምጣት የነዳጅ ቦቴዎች በመተማ በኩል ከጥቂት ሳምንታት በፊት አምርተው የነበረ ቢሆንም ከሁለት ሳምንት መጉላላት በኋላ የነዳጅ ማምጣቱ ስራ እንደሚጀመር ባለፈው ሐሙስ አንድ የኢትዮጵያ ባለሥልጣን ለተባበሩት መንግሥትታት ድርጅት የዜና ወኪል ኢይሪን ገልፀዋል።</p>

<p>በባለሥልጣኑ የተላኩት የነዳጅ ቦቲዎች የዘገዩበትን ምክንያት የሱዳን ባለሥልጣናት የነዳጅ ማጣሪያ አመታዊ የማሻሻያ ስራ እየተካሄደለት እንደሆነና ማጣሪያው ለስድስት ሳምንት ዝግ ሆኖ በመቆየቱ ነው ሲሉ ገልጸው ካለፈው የካቲት ወር ጀምሮ የነዳጅ ማጣሪያው በስራ ላይ እንዳለ በሱዳን ባለስልጣናት መገለፁን አስተባብለው የነዳጅ ማጣሪያው አስፈላጊውን እድሳትና ጥገና ተደርጐለት አሁን ስራ መጀመሩን አስረድተዋል።</p>

<p>በሌላ በኩል አዲስ አበባ የሚገኘው የሱዳን ኤምባሲ ቃል አቀባይ በበኩሉ እንደገለፀው ቀደም ሲል የተላኩት ቦቴዎች የሄዱት ባለማወቅ መሆኑን ገልጿል።</p>

<p>ጠቅላይ ሚኒስትር መለስ ዜናዊ የነዳጅ ማጣሪያው ላይ ሆን ብለው ሊያደናቅፉ የሚችሉ ዩይሎች ሊኖሩ ይችላሉ ቢሉም እስካሁን ግን የነዳጅ ማጣሪያው ላይ ችግር የሚያደርሱ ወገኖች አለመታየታቸውን ተመልክቷል።</p>

<p>ኢትዮጵያ 10.00 ሜትሪክ ቶን በየወሩ ከሱዳን ለማስገባት የምትሻ መሆኑን የገለፁት ባለሥልጣኑ በተጨማሪነት 3.00 ሜትሪክ ቶን ያልተጣራ ነዳጅ ከሱዳን በየወሩ ለማስገባት እንዳቀደች ተናግረዋል።</p>

<p>የኢትዮጵያ አመታዊ የነዳጅ ፍጆታ 2 ሚሊዮን ሜትሪክ ቶን መድረሱና ለዚህ የነዳጅ መግዢያ በየአመቱ 221 የአሜሪካ ዶላር እንደምታወጣ ተገልጿል።</p>

<p>የኢትዮጵያ ባለስልጣናት እንደሚሉት ሱዳን በቀን 220.00 በርሜል የተጣራ ነዳጅ የማምረት አቅም ያላት መሆኑን ጠቅሰው ኢትዮጵያም ከሱዳን ነዳጅ በማስገባቷ በያመቱ 7 ሚሊዮን የዩኤስ ዶላር እንድትቆጥብ ያደርጋታል ብለዋል።</p>


<p class="align-center"><a href="/Gazettas/Matmino/info/Matmino.sera.html">ከማትሚኖ መጋቢት 22 ቀን 1995</a></p>

</body>
</html>	














