<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያ ከአሜሪካ ጐን መቆም ዓረብ አገር በሚኖሩ ዜጐቻችን ላይ ስጋት ፈጥሯል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኢትዮጵያ ከአሜሪካ ጐን መቆም ዓረብ አገር በሚኖሩ ዜጐቻችን ላይ ስጋት ፈጥሯል</h2>


<p>ኢትዮጵያ ዩናይትድ ስቴት በኢራቅ ላይ እየወሰደች ያላቸውን ጦርነት በመደገፍዋ ምክንያት በዓረብ አለም በሚኖሩ ኢትዮጵያዊያን ላይ ስጋት መፈጠሩን በዓረብ አገር የሚኖሩ ኢትዮጵያዊያን ገለፁ።</p>

<p>በቤሩት ነዋሪ ከሆኑ ኢትዮጵያዊያውን መካከል አንዳንዶቹ ኢራቅ ላይ እየተካሄደ ያለውን ጦርነት አስመልክቶ ለቪኦኤ በሰጡት አስተያየት እንዳመለከቱት የኢትዮጵያ መንግስት ወረራውን በመደገፍ የአየር ክልሎቹን በመፍቀዱ ከአሰሪዎቻችን ጋር መቃቃር ይፈጥርብናል ሲሉ ስጋታቸውን ገልፀዋል። </p>

<p>አስተያየት ከሰጡት ሰዎች መካከል መላክ ሰላም ይብረ ኪዳን መንበሩ የተባለ በቤሩት ሊባኖስ በቤተሳይዳ ቅዱስ ገብርኤል ቤተክርስቲያን የሚያገለግሉ የሀይማኖት አባት እንደተናገሩት በአካባቢው የሚገኘውን ህዝብ በማሰባሰብ ሱባዬ መያዛቸውን አስታውቀዋል።ሱባኤውን በመቀጠል ከጠዋቱ አንድ ሰአት ጀምሮ እስከ ሰባት ሰአት ድረስ እንደሚያካሂድ ገልፀዋል።</p>

<p>ወ/ሮ ታደሰች ሀይሉ የተባሉ እናት በበኩላቸው እንደተናገሩት ቤሩት መኖር ከጀመሩ 20 ዓመት ቢሆናቸውም ከአራት ቀን በፊት በአሜሪካና በኢራቅ መካከል በተፈጠረው ጦርነት ስጋት ውስጥ መሆናቸውን አስረድተዋል። ወ/ት ራሄል ሽፈራው የተባለች ወጣት እንደገለፀችው የኢትዮጵያ መንግሥት ለዩናይትድ ስቴት ድጋፍ በመስጠቱ በዓረብ አገር ያለን ኢትዮጵያውያን አሳስቦናል ካለች በኋላ በበኩሌ በጣም ፈርቻለሁ የኢትዮጵያ መንግስት ይህን ማድረጉ አሳስቦናል ስትል ተናግራለች።</p>

<p>ብርሃኔ ደርብ የተባለች የዓረብ አገር ነዋሪ በበኩሏ እንደተናገረችው በየትኛውም አለም ጦርነት አስፈሪ ነው ካለች በኋላ ከሶሪያ አንድ የምታወቃት ልጅ ደውላ የኢትዮጵያ መንግስት አሜሪካንን በመደገፉ ምክንያት እናንተ አይሁዶች ናችሁ በማለት ከአሰሪዎቿ ችግር እንደገጠማት ነግራናለች ስለዚህ እኛም በስጋት ላይ ነን በማለት ገልፃለች።</p>


<p class="align-center"><a href="/Gazettas/Matmino/info/Matmino.sera.html">ከማትሚኖ መጋቢት 15 ቀን 1995</a></p>

</body>
</html>	














