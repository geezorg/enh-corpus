<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"ከስልጣናቸው እራሣቸውን ያገለሉት የአ.አ.ዮ ባለስልጣናት ለፍርድ ይቅረቡልን"</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">"ከስልጣናቸው እራሣቸውን ያገለሉት የአ.አ.ዮ ባለስልጣናት ለፍርድ ይቅረቡልን"</h2>


<p>የአዲስ አበባ ዩኒቨርስቲ ምሁራኖች በተማሪዎች እንዲገመገሙ መንግስት ያወጣውን እቅድ መቃወማቸውን ተከትሎ በግቢው ውስጥ ውጥረት ነግሷል። ይህ በእንዲህ እያለ ራሳቸውን ከሹመት ያገለሉትን ባለስልጣናት ተክተው የተመረጡትን ግለሰቦች አንቀበልም ሲሉ ማስታወቃቸውን የዩኒቨርስቲው መምህራንና ተማሪዎች ለዝግጅት ክፍላችን ገለጹ።</p>

<p>ቅርበት ያላቸው ምንጮች እንደገለጹልን ከሆነ ፕሮፌሰር እንድርያስ እሸቴና ዶክተርር ገመቹ የገዢው ፓርቲ አፈቀላጤና የፖለቲካ ማስፈፀሚያመሳሪያ መሆናቸውን በክረምቱ የውይይት መድረክ የታየ ነው ሲሉ አሁን የተመረጡትም ለድርጅታዊ አሰራር ያመች ዘንድ እንጂ ዩኒቨርስቲውን ከገባበት አዘቅት ለማውጣት አለመሆኑን ጠቁመዋል።</p>

<p>የዩኒቨርስቲው ተማሪዎች እንደሚሉት ከሆነ የኛ ጭንቅ የመገማገም ጉዳይ ሳይሆን በመማር ማስተማሩ ሂደት ላይ የመንግስት ጣልቃ መግባት ነው። የመብት ጥያቄ በጠየቅንበት ወቅት ከመንግስት ጋር በቀላሉ መግባባት ስንችል ትምህርት ሚኒስትሯ ወ/ሮ ገነት ዘውዴ ባዘዙት ትዕዛዝ በርካታ ተማሪዎች ለጉዳት ተዳርገውብናል። ጉዳት ያደረሱት አካላትም እስከአሁን ድረስ ለፍርድ አልቀረቡልንም ሶስት ሴሜስተር በመማር ማካካስ የምንችለውን የባከነ ጊዜ እነ ፕሮፌሰር እሸቱ ወንጨቆ ሴኔቱን ሰብስበው በወሰኑት ውሳኔ የአንድ አመት ጊዜ በማቃጠላችን እነዚሁ ባለስልጣናት ለፍርድ ይቀርቡ ዘንድ እንቅስቃሴ ጀምረናል በማለት ለሪፖርተራችን አሳውቀዋል። </p>

<p>ስማቸውን መጥቀስ ያልፈለጉ የዩኒቨርስቲው መምህራን እንደገለጹልን ከሆነ ከአቶ ተፈራ ዋልዋ ጋር በተደረገው ስብሰባ ላይ የመንግስትን አቋም የተቃወሙና ተቋውሟቸውን በንግግር ለገለጹ መምህራን በስብሰባው ማግስት እስከ 6 ሰአት ድረስ ሥራ ባትገቡ በገዛ ፈቃዳችሁ እንደለቀቃችሁ ቆጥረን ሴላ ሰው የምንቀጥር መሆኑን እናስታውቃለን። የሚል ሰነድ መስጠቱ ብዙዎቹን አስቆጥቷል። የግቢው ማህበረሰብ ባልተረጋጋበት ወቅት የህግና የሳይኮሎጂ ዲፓርትመንት ተማሪዎች ባደረጉት የእግር ኳስ ጨዋታ ወቅት ደርሶ የነበረው ብጥብጥ ይህንኑ የመንግስት ጣልቃ ገብነት አመላካች ነው ያሉት የማሪዎች ባደረሰው አለመግባባትም ጥቂት ተማሪዎች መፈንከታቸውንና የህግ ፋኩልቲ የህንፃ ተማሪዎችን ተንተርሶ ነው። ከነሱም በስተጀርባ መንግስት አለበማለት አክለው ገልፀዋል።</p>

<p>ግቢው እንደ ስፋቱ ሁሉ ዘርፈ ብዙ ችግሮች ቢኖሩበትም መምህራኖቹን በተማሪዎች ማስገምገሙ ችግሮችን ከመቅረፍ ይልቅ መምህራኖችን ለሽሽት ይዳርጋል ያሉት ተማሪዎች አያይዘውም የ10ኛ ክልፍ ተማሪዎች ፕሪፓራቶሪን ጨርሰው በሚመጡበት ወቅት በየትኛው ብስለታቸው ነው ምሁራኖቹን የሚገመግሙት በማለት የትምህርቱንም ካሪኩለም ባጋጣሚው በመጠቀም ተቃውመውታል።</p>

<p>በረሀብ የተጉዱ የሀገራችንን ዜጐች ለመታደግ ይቻል ዘንድም የስብሰባ መድረክ ስንጠይቅ በየፋኩልቲው እንጂ አንድ ላይ መሰብሰብ አትችሉም በመባላችንም ከ500 ያልበለጡ ተማሪዎች በወሰኑት ውሳኔ በ10/04/95 ዓ.ም 10 ሺህ የሚሆኑ የዩኒቨርስቲው ተማሪዎች የረሀብ ቀን አድርገው ሲውሉ ከምገባቸው ላይ እየተቆረጠ የሚከፈል 1 ሚሊሆን ብር መለገሳቸውም ታውቋል። በጊቢው ባለው ሁኔታ መማረራቸውን ሲገልፁ ትምህርት አብስትራክት ሳይሆን በሰዎች ባህሪ የሚገለፁ ነው ይህ ደግሞ በዩኒቨርስቲው ውስጥ የለም። የተማሪዎች ፍቅር ቀንሷል። የተማሪዎች የአንድነት ስሜት አሁን የለም። የብሄር አመለካከት ኢየሰፋ አገራዊ አመለካከት እየቀነሰ ነው ያለው። ትምህርቱም በተማሪው ላይ የባህሪ ለውጥ አለማምጣቱን ምንጮቻችን ጠቅለል በማድረግ ገልፀውልናል።</p>


<p class="align-center"><a href="/Gazettas/Matmino/info/Matmino.sera.html">ከማትሚኖ ታህሳስ 14 ቀን 1995</a></p>

</body>
</html>	














