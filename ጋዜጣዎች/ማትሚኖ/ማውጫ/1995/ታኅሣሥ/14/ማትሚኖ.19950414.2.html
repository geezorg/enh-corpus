<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"በብሔራዊ ፓርቲዎች የክርክር መድረክ የሃሳብ ትግሉ አሸናፊ ሆነናል"</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">"በብሔራዊ ፓርቲዎች የክርክር መድረክ የሃሳብ ትግሉ አሸናፊ ሆነናል"</h2>


<p>በኢንተር አፍሪካ ግሩፕ የብሄራዊ ፓርቲዎች የክርክር መድረክ ታህሳስ 12 ቀን 1995 ዓ.ም በሸራተን ሆቴት ተካሄዷል። የጋዜጣው ሪፖርተር የዕለቱን የፖርቲዎች ክርክር ተከታትሎ በዚህ መልክ አቅርቦታል።</p>

<p>በዕለቱ በተዘጋጀው የክርክር መድረክ ለውይይት የቀረቡት ፓርቲዎች ኢሕዓዴግ፣ ኢዲዮና፣ ኢዴፓ ሲሆኑ በመድረኩ ዙሪያ በስምንት የፓናል ተሳታፊዎች ሲካሄድ ቆይቷል።</p>

<p>መድረኩ ጉልህ የሆነ ክርክር የተካሄደበት ሲሆን በአገሪቷ ወቅታዊና የብዙ ጊዜ አከራካሪ የነበሩት ጉዳዮች ዳግመኛ በመድረኩ ላይ ተነስተዋል። በተለይም የመሬት ፖሊሲ የብሄር ብሄረሰብ መብት በተመለከተ እና የኢሕአዴግ የንግድ ተቋማት ጐላ ብለው ከታዮት መካከል ዋነኞቹ ናችው።</p>

<p>በክርክር መድረኩ ላይ ኢንተር አፍሪካ ግሩፕን በመወከል አወያይ የሆኑን ለመምራት ሲጥሩ የተሰተዋሉ ሲሆን ኢሕአዴግ ባሳለፋቸው 11 አመታት ውስጥ ከተለያዩ ፓርቲዎችና ከሌሎች ዜጐች የሚያደርሱበት ወቀሳና የፖሊሲ ጥያቄ ዘንድሮ ከደረሰ ረሀብ ጋራ ተዳምሮ አጣብቂኝ ውስጥ ኢንደከተተው ሪፖርተራችን ያነጋገራቸው አንዳንድ የውይይቱ ተካፋዮች ገልፀዋል።</p>

<p>በክርክሩ ወቅት በእሕአዴግና በኢዴፓ መካከል ከፍተኛ ፍጥጫ እንደታየ ከመድረኩ መገንዘብ ተችሏል። መድረኩ ከተጠናቀቀ በኋላ ከዝግጅት ክፍሉ ጋር በስልክ ቃለ ምልልስ ያደረጉት የኢዴፓ ዋና ፀሃፊ አቶ ልደቱ አያሌው ኢንተር አፍሪካ ግሩፕ ለእያንዳንዱ ፓርቲ የመደበው የሠዓት ሁኔታ አነስተኛ ቢሆንም ያለማዳላት ለሁሉም እኩል መጠን አዳርሶአል ብለዋል። በክርክር መድረኩ ኢሕዓዴግ ከበፊቱ የተለየ ሁኔታ ይዞ አልቀረበም ያሉት አቶ ልደቱ ከአስራ አንድ አመት በፊት የያዘውን አላማ አሁንም በመድረኩ ላይ በግልጽ ሲያንፀባርቅ ታይቷል ብለዋል። በመቀጠል ከዝግጅት ክፍሉ ከክርክሩ በኤዴፓ አስተያየት ምን እንደሆነ የተጠየቁት አቶ ልደቱ ምንም እንኳ ኢሕዓዴግ ከተከራከርንባቸው ጉዳዮች በአንዲቷም የፖሊስና ሌሎች ነጥቦች ላይ በግትርነት ያለፉቸው ቢሆንም ኤዴፓ የሀሳብ ትግሉን በአሸናፊነት እንደተወጣ ማንም ሊመሰክር ይችላል ብለዋል። አቶ ልደቱ በማከልም ኢሕዓዴግ የሃሳብ ሽንፈቱን መቋቋም ሲያቅተው በሳቅ በፌዝና በማንጓጠጥ ምላሽ ለመስጠት መሞከሩ አንድ የውድድቀቱ አመላካች ተግባር ነው ሲሉ የፓርቲው ፀሐፊ ጨምረው ገልፀዋል።</p>

<p>በሌላ በኩል በኢንተር አፍሪካ ግሩፕ የሚደረገው ውይይት ለቀጣዮች ስድስት ወራት በየሁለት ወሩ የሚቀጥል ሲሆን ይህም ውይይት ከሶስት አመትበኋላ በሚደረገው አጠቃላይ ምርጫ ህዝቡ በምርጫ እንዲሳተፍና ይወክለኛል የሚለውን ወገን ሊመርጥ ያስችለዋል የሚሉ ወገኖች አስተያየታቸውን ሰጥተዋል።</p>


<p class="align-center"><a href="/Gazettas/Matmino/info/Matmino.sera.html">ከማትሚኖ ታህሳስ 14 ቀን 1995</a></p>

</body>
</html>	














