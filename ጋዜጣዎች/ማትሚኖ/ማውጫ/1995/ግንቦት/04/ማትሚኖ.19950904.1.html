<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በለንደን የተቃውሞ ሰልፍ ተካሄደ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በለንደን የተቃውሞ ሰልፍ ተካሄደ</h1>


<p>ባለፈው ሀሙስ በለንደን የሚኖሩ ኢትዮጵያኖች የተቃውሞ ሠልፍ በማካሄድ ለአሜሪካና ለእንግሊዝ መንግሥት ባቀረቡት አቤቱታ በኢትዮጵያ በመቶ ሺህ የሚቆጠሩ እስረኞች በአደጋ ላይ እንደሚገኙ አስታወቁ።</p>

<p>ኢትዮጵያኖች የተቃውሞ ሠልፍ አድራጊዎች ለንደን በሚገኘው የኢትዮጵያ ኤምባሲ ፊት ለፊት በመሠባሠብ ተቃውሞአቸውን ያሰሙ ሲሆን በዕለቱ ከሰሟቸው መፈክሮች መካከል ፍትህ አለአግባብ ለተገደሉ፣ ፍትህ በመንግሥት ታጣቂዎች ለታፈኑ፣ ፍትህ በህገ ወጥ መንገድ ለታሰሩ፣ መምህራንን፣ ሠራተኞችንና ጋዜጠኞች ማሣደድና ማስፈራራት ይቁም እንዲሁም የአሰፋ ማሩና የጋዜጠኛ ተስፋዬ ከበደ ገዳዮች ለፍርድ ይቅረቡ። መለስ አምባገነን ናቸው። ለፍርድ ይቅረቡ የሚሉ ይገኙበታል።</p>

<p>በስኩል ኦፍ አፍሪካን እና ኦሬንታይ ስተዲስ ማዕከል የተደረገው ስብሰባ ያስተባበረው የአንግሎ ኢትዮጵያ ማህበር ሲሆን በዕለቱ ስብስባ ተናጋሪ የነበሩት የኢትዮጵያ መምህራን ማህበር ዋና ፀሐፊ አቶ ገሞራው ካሣ እንደገለፁት ላለፉት አሥር አመታት የህወሃት አገዛዝ በኢትዮጵያ ሲቪክ ማኅበረሠብ ላይ ይህ ቀረሽ የማይባል የሠብዊ መብት ረገጣና አፈና ሲያካሂድ ቆይቷል። አቶ ገሞራው ንግግራቸውን በመቀጠል የኢትዮጵያ መምህራን ማህበርን ምክትል ሊቀመንበር የነበሩትን አቶ አሰፋ ማሩ የደህነትና የመንግሥት ታጣቂዎች በጠራራ ፀሐይ በጥይት መደብደባቸው ዋናው አብነት ነው ብለዋል። አቶ ገሞራው በህወሃት ታጣቂዎች አፈና እና ግድያ የደረሠባቸውን ሠዎች ስም ሲዘረዝሩ በአዳራሹ የተሠበሠቡትን እንዳሳዘነውና እንደረበሸው ሲገለፅ በመጨረሻም መንግሥት ኢመማን ለማጥፋት የተለያዩ ዘዴዎችን ተጠቅሞአል፣ የባንክ አካውንታችንን እንዳናንቀሣቅስ አግዶብናል፣ የማህበሩን መሪዎች ወደ እስር ቤት ወርውሮአል፣ እንዲሰደዱ አድርጓል፣ ገድሎአል፣ ይህ መንግስት የሲቪክ ማህበራትን ለማጥፋት ከሚያደርገው እንቅስቃሴ ዋናው አብነት መሆኑን አስታውቀዋል።</p>


<p class="align-center"><a href="/Gazettas/Matmino/info/Matmino.sera.html">ከማትሚኖ ግንቦት 4 ቀን 1995</a></p>

</body>
</html>	














