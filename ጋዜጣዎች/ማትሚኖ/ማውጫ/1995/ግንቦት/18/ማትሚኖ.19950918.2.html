<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአዲስ አበባ ንግድ ምክር ቤትና የሩማንያ ንግድ ምክር ቤት ድህረ ገፆቻቸውን አገናኙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የአዲስ አበባ ንግድ ምክር ቤትና የሩማንያ ንግድ ምክር ቤት ድህረ ገፆቻቸውን አገናኙ</h2>


<p>የአዲስ አበባ ንግድ ምክር ቤትና የሩማንያና ቢካሬስት ንግድና ኢንዱስትሪ ምክር ቤት የጋራ የመረጃ መረብ (ቢላተራል ወብሲተ) መጠቀም ጀመሩ። የጋራ የመረጃ መረቡ የሩማንያ ባለሀብቶች በኢትዮጵያ ያሉትን የንግድና ኢንሸስትመንት እድሎች፣ ጨረታዎች፣ የኩባንያዎች መግለጫዎችንና ሌሎች የንግድ መረጃዎችን ለማወቅ ሲጠቅማቸው የኢትዮጵያ ባለሀብቶችም በሩማንያ ያሉትን ተመሳሳይ መረጃዎች እንዲያገኙ ይረዳቸዋል። የአዲስ አበባ ንግድ ምክር ቤት ከዚህ በፊት ከየትኛውም አገር የንግድ ምክር ቤት ወይም ኤምባሲ ጋር ተመሳሳይ የጋራ የድህረ ገጽ እንዳልነበረው የጠቀሱት የአዲስ አበባ ንግድ ምክር ቤት ዋና ጸሀፊ አቶ ሁሴን ሺበሺ ከእንግዲህ ተመሳሳይ ስምምነቶችን ከሌሎች ሀገሮች ጋር ለማድረግ ምክር ቤቱ እንደሚጥር ገልጸዋል።</p>

<p>የሁለቱን ምክር ቤቶች የድህረ ገጾች በማገናኘት ለምክር ቤቶቹ አባላት ክፍት የሆነው ባለፈው ግንቦት 13 ቀን ከሩማንያ የመጣው የንግድ ልዑክ ከአዲስ አበባ ንግድ ምክር ቤት አባላትና ከኢትዮጵያ መንግስት ባለሥልጣናት ጋር ተገናኝተው በተወያዩበት ቀን ነው። በዕለቱ የኢትዮጵያና የአዲስ አበባ ንግድ ምክር ቤቶች ፕሬዚዳንት አቶ ብርሃነ መዋ እንደገለጹት ሩማንያ እ.ኤ.አ በ2007 ዓ.ም. የአውሮፓ ህብረት ሙሉ አባል እንድትሆን መፈቀዱ ምርቶቿ የአውሮፓ የጥራት ደረጃን ማሟላታቸውን እንደሚያሳይ ጠቁመው ከዚህም በተጨማሪ በሩማንያ ከሌሎች የአውሮፓ ሀገሮች አንጻራዊ በሆነ መልኩ ጉልበት ርካሽ በመሆኑ ጥራት ያላቸውን ዕቃዎች አነስተኛ በሆነ ዋጋ መግዛት ስለምንችል ሩማንያ ስትራቴጂያዊ የንግድ አጋር መሆን እንደምትችል ገልጸዋል። አቶ ብርሃነ ጨምረው እንደገለጹት ባሁኑ ወቅት ኢትዮጵያና ሩማንያ የሚያደርጉት ንግድ በሶስተኛ ወገን በኩል እንደሆነ ገልጸው የሁለቱ ንግድ ምክር ቤቶች ትብብር ይህንን በማስቀረት የቀጥታ ንግድ እንዲጀመር እንደሚረዳ ገልጸዋል።</p>


<p class="align-center"><a href="/Gazettas/Matmino/info/Matmino.sera.html">ከማትሚኖ ግንቦት 18 ቀን 1995</a></p>

</body>
</html>	














