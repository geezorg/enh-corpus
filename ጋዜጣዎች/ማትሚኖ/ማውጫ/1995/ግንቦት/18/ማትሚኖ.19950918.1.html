<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአፍሪካ ህብረት የኢሲኤና የተመዱ ልዑካኖችን ያለቪዛ ወደ ኢትዮጵያ ይገባሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የአፍሪካ ህብረት የኢሲኤና የተመዱ ልዑካኖችን ያለቪዛ ወደ ኢትዮጵያ ይገባሉ</h2>


<p>የኢትዮጵያ ፌዴራላዊ ዲሞክራሲያዊ ሪፑብሊክ የወጪ ጉዳይ ሚ/ር ለአፍሪካ ሕብረትና ለተባበሩት መንግሥታት የአፍሪካ የኢኮኖሚ ኮሚሽን እና የድርጅቱ ሌሎች አካላትና የተለያዩ ድርጅቶች ልዩ ልዩ ስብሰባዎች ሴሚናሮችና ወርክሾፖች እንዲሁም ለሌሎች የኦፊሴል ተግባራት ለማካሄድ ወደ ኢትዮጵያ ለሚመጡ ተወካዮችና ኤክስፐርቶች ያለቪዛና በመድረሻ በሚሰጥ የሥራ ቪዛ እንዲገቡ መመሪያ ማዘጋጀቱን ገለፀ።</p>

<p>ይሄው በውጪ ጉዳይ የተዘጋጀው መመሪያ እንደሚጠቁመው ኢትዮጵያ ለአፍሪካ ልማትና ሕብረት መጠናከር የበኩሏን አስተዋፅኦ ለማድረግ የአፍሪካ ህብረት በተባበሩት መንግሥታት ድርጅት የአፍሪካ የኢኮኖሚክ ኮሚሽን እና የሌሎች አለም አቀፍ ድርጅቶች አስተናጋጁ አገር በመሆኗ ያለባትን ሃላፊነት በመገንዘብ የቪዛ አሰጣጥ መመሪያ ሊዘጋጅ ችሏል።</p>

<p>በዚህም መሠረት ለአፍሪካ ህብረት የሥራ ተልዕኮዎች ወደ ኢትዮጵያ የሚመጡ የአባል አገሮችን የዲፕሎማቲክ ወይም ሰርቪስ ፓስፖርት ለያዙ ወይም የአፍሪካ ህብረት ሊሴፓሴ ተጠቃሚ የሆኑ ተወካዮች ሃላፊዎችና ኤክስፐርቶች ያለ ቪዛ ወደ ኢትዮጵያ መግባት ይችላሉ ከ30 ቀን በላይ የሚቆዩ ከሆነ በአገሩ ኤምባሲ በኩል ጥያቄያቸውን ለውጪ ጉዳይ ሚ/ር ማቅረብ ይኖርባቸዋል።</p>

<p>ለአፍሪካ ሕብረት ስብሰባዎችና የሥራ ተልዕኮዎች ወደ ኢትዮጵያ ለሚመጡና ተራ ፓስፖርት ለያዙ የአፍሪካ ህብረት አባል አገሮች ተወካዮች ሃላፊዎችና ኤክስፐርቶች ስለ ጉዟቸው በሚያቀርቧቸው የኦፊሴል ደብዳቤዎች መሠረት መድረሻ የሥራ ቪዛ ይሰጣቸዋል። ይሄ የሥራ ቪዛ በተ.መ.ድ የአፍሪካ ኢኮኖሚ ኮሚሽን የሚሰጥ ነው።</p>

<p>ይሄው የውጪ ጉዳይ ሚ/ር መመሪያ ለአፍሪካ ሕብረት ስብሰባዎች የኦፊሴል ሥራዎች ወደ ኢትዮጵያ የሚመጡ 6 ድርጅቶችንም ከመመሪያው ጋር ይፋ አድርጓል።</p>

<p>/ኣምኡ/ ጥሀ ኣራብ ማግህረብ ኡኒኦን የአረብ ጭኦሜጽኣ ኮሜሣ የመካከለኛው አፍሪካ የኢኮኖሚ ህብረት አገሮች የምዕራብ አፍሪካ የኢኮኖሚ ህብረት አገሮች ኤጭኦውኣጽ እጝኣዽ የደቡብ አፍሪካ ልማት ማህበር ናቸው።</p>

<p>በተጨማሪም ነዋሪነታቸው በኢትዮጵያ ለሆኑ የአፍሪካ ሕብረትና የተመድ የአፍሪካ ኢኮኖሚ ኮሚሽን የድርጅቱ ሌሎች አካላትና ባለሙያዎች ድርጅቶች እንዲሁም የሌሎች አለም አቀፍ መንግሥታዊ ድርጅቶች ቋሚ ሠራተኞችና ጥገኞቻቸው የሁለት ዓመት ጊዜ መጓጓዝ እንደሚሰጣቸው ይሄው መመሪያ አስረድቷል።</p>


<p class="align-center"><a href="/Gazettas/Matmino/info/Matmino.sera.html">ከማትሚኖ ግንቦት 18 ቀን 1995</a></p>

</body>
</html>	














