<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በአዲስ አበባ ህገወጥ ቤቶችን ለማፍረስ ዘመቻ ሊጀመር ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በአዲስ አበባ ህገወጥ ቤቶችን ለማፍረስ ዘመቻ ሊጀመር ነው</h2>


<p>በአዲስ አበባ መስተዳድር ከመንግስት ፈቃድ ውጭ በመሪ ፕላን መሠረት ያልተገነቡ ሕገ ወጥ ቤቶች ላይ መጠነ ሰፊ የሆነ የማፍረስ ዘመቻ ለመጀመር ዝግጅቱን እያጠናቀቀ መሆኑን ለጉዳዩ ቅርበት ያላቸው ወገኖች ለጋዜጣው ዝግጅት ክፍል ገለፁ።</p>

<p>የሽግግር መስተዳድሩ ምክር ቤት በከንቲባው የሚመራው የአዲስ አበባ ካቢኔ አባላት ከፍተኛ የሆነ ክርክር እንደተደረገበት የተገለፀው ይኸው ሕገ ወጥ ቤቶችን የማፍረስ ዘመቻ በመቶዎች የሚቆጠሩ ቤቶችን ከመፍረሳቸው በተጨማሪ በርካታ ነዋሪዎች ቤት አልባ ያደርጋሉ ተብሎ መስጋቱን የገለፁት የመስተዳድሩ የተለያዩ ክፍለ ከተሞች አመራሮች በመጨረሻ ላይ ከመግባባት ላይ በመድረስ በቅርቡ ሕገ ወጥ የተባሉ ቤቶችን ለማፍረስ ዘመቻውን ለመጀመር ዝግጅት እንዲያደርጉና የህብረተሰቡ ግንዛቤ ለማጐልበት ሰፊ የሆነ የሚዲያ ሽፋን እንዲሰጠው ከከንቲባው መመሪያ መሰጠቱንም ምንጮቻችን ገልፀዋል።</p>

<p>በተለይ በቦሌ ቡልቡላ ባሉ በርካታ ሕገ ወጥ መኖሪያ ቤቶች ላይ የሚወሰደው ዘመቻ ሁለተኛ ዙር በሚቀጥለው ሣምንት ሣይጀመር እንዳልቀረ የገለፁት የዜና ምንጮች በአቶ አርከበ እቁባይ የሚመራው አዲሱ የአዲስ አበባ የሽግግር መስተዳድር ስልጣን ከያዘ ከሕዳር 1 ቀን 1995 በፊት የተሰሩ ቤቶችን ለማፍረስ የመስተዳድር ጽ/ቤት ምን አይነት ሕጋዊ ሰውነት አለው በሚል ሰፊ የሆነ ውይይት እየተካሄደ ባለበት ወቅት 82 ቤቶችን የቦሌ ክፍለ ከተማ መስተዳድር ጽ/ቤት ባሣለፍነው ሣምንት ማፍረሱ መዘገቡ አይዘነጋም።</p>

<p>በቅርቡ በመላው አዲስ አበባ ይካሄዳል ተብሎ በእቅድ የተያዘው የህገ ወጥ ቤቶችን የማፍረስን ዘመቻ በብዙ ሺህ የሚቆጠሩ ነዋሪዎችን ቤት አልባ ሲያደርግ ሕገ ወጥ በሆኑ ቤቶች ላይ የፈሰሰው በሚሊዮኖች የሚገመት ገንዘብም እርባነ ቢስ ያደርገዋል ተብሎ መሰጋቱን አንዳንድ አስተያየት ሰጪዎች ገልፀዋል።</p>


<p class="align-center"><a href="/Gazettas/Matmino/info/Matmino.sera.html">ከማትሚኖ ሐምሌ 19 ቀን 1995</a></p>

</body>
</html>	














