<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያ አየር መንገድ፣ ምድር ባቡር እና ንግድ መርከብ ታክስ ከፍለው እንደማያውቁ ተገለጸ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኢትዮጵያ አየር መንገድ፣ ምድር ባቡር እና ንግድ መርከብ ታክስ ከፍለው እንደማያውቁ ተገለጸ</h2>


<p>አቶ ጌታቸው በላይ የኢትዮጵያ ፌዴራላዊ ዲሞክራሲያዊ ሪፐብሊክ የገቢዎች ሚኒስቴር ሚኒስትር ትናንት በሂልተን ሆቴል የመገናኛ ብዙሃንን በታክስ ሥርዓቱ ዙሪያ ግንዛቤ ለማስጨበጥ በተዘጋጀው የግማሽ ቀን ዎርክሾፕ ላይ እንደገለጹት ኢትዮጵያ በአለም ታክስ ከማይሰበሰብባት ወይም የማይከፈልባት አገር ስትሆን መንግስታዊ የልማት ድርጅቶች 80 በመቶ አይከፍሉም ካሉ በኋላ ከነዚህም ውስጥ በዋነኛነት የኢትዮጵያ አየር መንግድ የኢትዮ ጅቡቲ ምድር ባቡር እና የኢትዮጵያ ንግድ መርከብ ዞሮ ዞሮ የመንግስት ናቸው በሚል ከምስረታቸው ጀምሮ እስካሁን ታክስ እንደማይከፍሉ አስታውቀዋል።</p>

<p>የገቢዎች ሚኒስትር ባዘጋጀው በዚህ ዎርክሾፕ ከተለያዩ የመንግስትና የግል የመገናኛ ብዙሃኖች ጋር በታክስ ሥርዓቱ የታክስ ህጐች አስተዳደርና አፈፃፀም አጠቃላይ ገፅታ ላይ የተወያየ ሲሆን በዚህም ውይይት።</p>

<p>የታክስ ሥርዓቱ የመንግስትን ገቢ ከማስገኘቱ በላይ የኢኮኖሚ ዕድገት ለማስገኘት እንደሚረዳና በሕብረተሰቡ በሚከናወኑ የኢኮኖሚ እንቅስቃሴዎች ላይ የሚጣል ታክስ በኢኮኖሚው እንቅስቃሴ ተሣታፊ የሆነውን የሕብረተሰብ ክፍል በቀጥታ ከመንግሥት ጋር የሚያስተሳስር ሥርዓት ነው። በተጨማሪውም የመንግስትና የሕብረተሰብ ግንኙነት ወይም ትስስር በልዩ ልዩ የታክስ ሕጐች ይመሠረታል። ማንኛውም ታክስ በህግ ላይ ተመስርቶ መጣል እንዳለበት በውይይቱ ትኩረት ተሰጥቶበታል።</p>

<p>ሌላው ትኩረት ተሰጥቶት የነበረው የገቢ ግብር አዋጅ ቁጥር 286/94 የተጨማሪ እሴት ታክስ አዋጅ ቁጥር 285/94 የኤክሳይዝ ታክስ አዋጅ ቁጥር 307/95 እና የተርን ኦቨር ታክስ 308/95 አኳያ ትኩረት በመስጠት የታክስ ከፋዬች ልዩ ልዩ ግዴታዎች፣ የታክስ ግብር ባለሥልጣኞች ስልጣንና ተግባር፣ በታክስ አስተዳደሩ የሦስተኛ ወገንን የሚመለከቱ ግዴታዎች እና ሌሎችም የታክስ ከፋዮች መብትና ግደታ ባለማክበር ለሚፈፀሙ ጥፋቶች የአስተዳደር ቅጣቶችና እነዚህን ሕጐች በመተላለፍ የሚፈፀሙ ወንጀሎችና ቅጣቶች ላይ የተደነገጉ ድንጋጌዎችን ተመልክቷል።</p>

<p>በውይይቱ ወቅት ከተሣታፊ ጋዜጠኞች በርካታ የተለያዩ ጥያቄዎችና አስተያየት ተሰጥቷል። ከአስተያየቶቹ መካከል የገቢዎች ሚኒስትር የእሴት ታክስ ሥርዓቱን ዘመናዊ የታክስ አሠራርን ሊያመጣ የሚችል በመሆኑ እንዲህ አይነት የታክስ ስርዓት መዘርጋቱን አድንቀዋል።</p>

<p>የእሴት ታክስ አበረታች እንደመሆኑ መጠን ከደንበኞች ብቻ የተሰበሰበ ግብር በቂ እንዳልሆነና የአፈፃፀም ችግር እንዳለበትም ተጠቁሟል። ታክስና ግብር በማይከፍሉት ላይ የንብረት መያዝ እርምጃ መውሰድ የፍ/ቤትን ስልጣን መጋራት አይሆንም የሚልም ጥያቄ የቀረበ ሲሆን ከዚህ ሌላ ከፍተኛ ትኩረት የተሰጠው የገቢዎች ሚ/ር ለጋዜጠኞች በሩን ክፍት ስላላደረገ የታክስ ግብር የመክፈል ግንዛቤን ለሕብረተሰቡ ለማሣወቅ እድሉን ማጣታቸው ጋዜጠኞች በምሬት ለምን ኢንፎርሜሽን የሚኒስቴር መስሪያ ቤቱ እንደማይሰጥ ጠይቀዋል።</p>

<p>ሚኒስትሩ አቶ ጌታቸው እነዚህንና መሰል ጥያቄዎችን ተቀብለው መልስ ሲሰጡ በመ/ቤቱ በኩል ለጋዜጠኞች በር መዝጋቱ አለመሆኑን ገልፀው ከማንኛውም ጉዳዩ ከሚመለከተው የሚኒስትር መ/ቤቱ ክፍል ማግኘት ይቻል እንደነበር ገልጸው አጠቃላይ ኢንፎርሜሽን በሚመለከት አዲስ አሠራር የተዘረጋ መሆኑን አስረድተው በጋራ ከጋዜጠኛው ጋር መስራት እንዳለባቸው ተናግረዋል።</p>

<p>ሌላው የታክስ ሥርዓቱ ተፈፃሚ ያልሆነው በነበረው የታክስ አሰባሳቢ መ/ቤት ኋላ የቀረና ሙስና የተንሠራፋበት በመሆኑ ስርዓቱ ራሱ መቀየር አለበት ብለው በታክስ ዙሪያ ያለው ንድፈ ሃሳብ ግንዛቤ ባለመኖሩ ሕብረተሰቡም ሆነ ሌሎች የታክስ ማሻሻያ ፕሮግራሙ ለልማት ዕድገት ሙስናን ለመዋጋትና ልማታዊ ሚና ያለውንና የሌለውን በመለየት ረገድ ሕገ ወጥ ነጋዴው ተጠቃሚ ከሆነ ሕጋዊ ታክስ ከፋዩን ከውድድር እንዳይገባ የሚያደርገውን ቢሮክራሲ አሠራር ለማስቀረት የገቢዎች ሚ/ር በሁሉም መስክ ዝግጅቱን እንዳጠናቀቀ አስታውቀዋል።</p>

<p>እንደ ሚ/ሩ ገለፃ ዘመናዊ የታክስ አሰራር ለእያንዳንዱ ግብር ከፋይ ራሱን በራሱ መቆጣጠር እንዲችልና ጅምላ ነጋዴው ሁሉም የተከፈለበትን ታክስ እንዲያውቅ ስለሚያደርግ ኢንፎርሜሽን ለመንግስት በትክክል ሊደርስ ይችላል። የተለመደውን የታክስ ማጭበርበር ድርጊት ይቆጣጠራል ለዚህ የኔት ዎርኪንግ ስራ በአዲስ አበባ በሙሉ ክፍለ ከተሞች፣ በአዋሳና በናዝሬት ፓይለት ፕሮጀክት ጥናቱ ተጠናቋል የሚቀረው የታክስ ከፋዮች መታወቂያ ቁጥር በ1996 የበጀት አመት ለታክስ ከፋዮች ይሠጣል ብለዋል። በዚህም አዲስ አሰራር ታክስና ግብርን በተመለከተ የሚፈጠሩት ችግሮች እና የማጭበርበር ተግባሮች ይወገዳሉ የሚል እምነት እንዳላቸው ሚኒስተሩ አስታውቀዋል።</p>

<p>ይህ የገቢዎች ሚ/ር ያዘጋጀው የመገናኛ ብዙሃንን ስለ ታክስ ግብር ሥርዓት የማወያየቱ ቀጥሎ በዛሬው ዕለት ከገዥው ፓርቲ ልሣናት ጋር እንደሚደረግ ታውቋል።</p>


<p class="align-center"><a href="/Gazettas/Matmino/info/Matmino.sera.html">ከማትሚኖ ሐምሌ 25 ቀን 1995</a></p>

</body>
</html>	














