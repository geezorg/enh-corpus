<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በአዲስ አበባ በርካታ የባድመ ዘማቾች ከስራ ተባረሩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በአዲስ አበባ በርካታ የባድመ ዘማቾች ከስራ ተባረሩ</h2>


<p>በከንቲባ አርከበ እቁባይ የሚመራው አዲሱ የአዲስ አበባ ከተማ የሽግግር መስተዳድር ስር ባለው የአዲስ አበባ ጤና ቢሮ ሥር ባሉ ሆስፒታሎች ውስጥ ተቀጥረው ይሠሩ የነበሩና ከ1990 ጀምሮ እስከ 1992 ድረስ በኢትዮ ኤርትራ የድንበር ውዝግብ ሣቢያ በተቀሰቀሰ ጦርነት ከሀገር መከላከያ ሠራዊቱ ጋር በመዝመት በሙያቸው ሀገራዊ ግዳጃቸውን ሲወጡ የነበሩ የጤና ባለሙያዎችን መዳቢ ኮሚቴው ከሥራቸው እንዲወገዱ ማድረጉን ለማትሚኖ ጋዜጣ ልዩ ዘጋቢ ስማቸውን መግለጽ ያልፈለጉ የጤና ባለሙያዎች ገለፁ።</p>

<p>ከማትሚኖ ጋዜጣ ልዩ ዘጋቢ ጋር ቃለ ምልልስ ያደረጉ ከስራቸው የተባረሩ የጤና ባለሙያዎች መስተዳድሩ ከሥራ ገበታቸው ላይ እንዲባረሩ ያደረጋቸው ከ180 በላይ የሥራ ባለሙያዎች መካከል 90 በመቶዎቹ በባድመ በዛላንበሣና በቡሬ ግንባር ዜግነት ግዴታቸውን እንዲወጡ ታዘው በቀበሮ ጉድጓድ ውስጥ ከሠራዊቱ ጋር በመሆን አስፈላጊውን አገልግሎት የሰጡ ከሀገር መከላከያ ሚኒስቴር ከምስጋና ጋር ወደመጡበት ሆስፒታል እንዲመለሱ የተደረጉ መሆናቸውን ገልፀው ለሀገር ሉአላዊነት መታገል ከመስተዳድር መዋቅር ውስጥ ላለመታቀፍ ምክንያት ነው ወይ? ሲሉ ጠይቀዋል።</p>

<p>በዶክተር ኢዮብ ካሚል የሚመራው የአዲስ አበባ መስተዳድር ጤና ቢሮ፣ በጤና ቢሮው ሥር ባሉ ሆስፒታሎች ውስጥ ያካሄደው የምደባና የማዋቅር ማስተካከያ የከንቲባ አርከበ እቁባይን የከተማይቱን የአመታት ችግር ለመፍታት የሚያደርጉትን ጥረት በጥርጣሬ እንዲታይ ያደረገና በተለይም በምኒልክ ሆስፒታል በምደባው ያልታቀፉ የጤና ባለሙያዎች በምኒልክ ሆስፒታል ውስጥ የፈፀሙትን አንዳንድ የሙስናና የአስተዳደር ችግሮች በተመለከተ ለመገናኛ ብዙሃን አጋልጠዋል በሚል ቂም በቀል የተወሰደ ሕገ-ወጥ እርምጃ እንደሆነ በግል መንደራቸው አንድ ቀን ማስጠንቀቂያ ተሰጥቶአቸው የማያውቁ ሀቀኛ ሠራተኞችን ሰለባ ያደረገ በመሆኑ ሁኔታው ግራ እንደገባቸው በመግለፅ የክልሉ መስተዳድር አስቸኳይ መፍትሄ እንዲሰጣቸው ጠይቀዋል።</p>

<p>እነኝሁ አስተያየታቸውን የገለፁትና ስማቸውን መግለጽ ለሕልውናቸው እንደሚያሰጋ የገለፁ የጤና ባለሙያዎች በከንቲባ አርከበ እቁባይ የሚመራው የአዲስ አበባ መስተዳድር በምደባ ሥራ ላይ የተሠማሩ ታማኝ መሣይ ወገኖችን መመርመር ሲገባቸው ሕዝቡና መንግስት ሆድና ጀርባ እንዲሆን እነዚህ ወገኖች እየተንቀሣቀሱ መሆኑን ሊገነዘብ ይገባል ብለዋል።</p>

<p>ከንቲባ አርከበ እቁባይ በአዲስ አበባ መስተዳድር የሚደረገው የሠራተኛ ምደባ በሰአት መስፈርቶች መሆኑን ለለውጥ ባላቸው ዝግጁነት፣ የሥራ ተነሣሽነት ከሙስና የፀዱ ናቸው በሚሉ መስፈርቶች ላይ ያተኰሩ እንደነበር ያስታወሱት የጤና ባለሙያዎች መስተዳድሩ ለሀገር ሉአላዊነት የዘመቱ ምስጉን ሠራተኞችን የአባረረበት ምክንያት ምን እንደሆነ ሊገለፅላቸው ግድ መሆኑን ለማትሚኖ ዘጋቢ ገልፀዋል።</p>


<p class="align-center"><a href="/Gazettas/Matmino/info/Matmino.sera.html">ከማትሚኖ ሰኔ 13 ቀን 1995</a></p>

</body>
</html>	














