<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሕገ-ወጥ የመሣሪያ ስርጭትን የሚቆጣጠር ሕግ-ሊወጣ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ሕገ-ወጥ የመሣሪያ ስርጭትን የሚቆጣጠር ሕግ-ሊወጣ ነው</h1>


<p>ረቡዕ መስከረም 15/1995 የሰላም እና ልማት ኮሚቴ ከአፍሪካ የሰላም መድረክ ጋር በመተባበር ባዘጋጀው የአንድ ቀን አውደ ጥናት ላይ እንደተገለጸው ሕገ-ወጥ የመሣሪያ ስርጭትን ለመቆጣጠር የሚያስችል የሕግ ንድፍ መሰናዶ ተጠናቋል።</p>

<p>በአውደ ጥናቱ ላይ መንግሥትን በመወከል ከደህንነት እና ኢሚግሬሽን ጉዳይ ባለሥልጣን የመጡት አቶ ወልደ ገብርኤል በየነ እንዳስረዱት ዘመናዊና ሁሉን ያሟላ የጦር መሣሪያ ዝውውር ድንጋጌ ንድፍ ተዘጋጅቶ ለማጽደቅ ለተገቢው የመንግሥት አካል ቀርቧል። ግለሰቡ በተጨማሪ እንደተናገሩት መንግስት ህገ-ወጥ የመሣሪያ ዝውውርን እና የሚያስከትሉትን አስከፊ ችግሮችን ለመዋጋት ከመቼውም በላይ ዝግጁ ነው።</p>

<p>በሌላ በኩል ዝግጅቱን በንግግር የከፈቱት የሰላም እና ልማት ኮሚቴ ዋና ሥራ አስኪያጅ ዶ/ር ሙሉ ጌታ ኢተፋ እንዳስረዱት ፍትህና ደህንነትን ማስከበር ለመንግሥት ብቻ የተሰጠ ኃላፊነት ስላልሆነ ጥረቶች ሕዝብን ሙሉ በሙሉ ማሳተፍ አለባቸው። ዶ/ር ሙሉ ጌታ በንግግራቸው መግቢያ ላይ እንደገለጹት ሕገ-ወጥ የመሣሪያ ዝውውር በሰላም፣ በሰብዓዊ መብቶች እና ልማት ላይ አፍራሽ ተፅዕኖ ያሳድሯል። ተቀባሪ ፈንጆችን የሚጨምረው የአነስተኛና ቀላል የጦር ላይ አፍራሽ ተፅዕኖ ያሳድራል። ተቀባሪ ፈንጆችን የሚጨምረው የአነስተኛና ቀላል የጦር መሣሪያ ዝውውር በኢትዮጵያ ከፍተኛ ሰብዓዊ ቀውስ እያስከተለ መሆኑንና ይህን አስከፊ ችግር ለመቀልበስ ሰዎች የመቻቻልን እና ግጭቶችን በሰላም የመፍታት ባሕልን እንዲያዳብሩ ማስተማር እንደሚጠበቅ አስረድተዋል።</p>

<p>በዝግጅት ላይ በርካት የሲቪል ማኅበረሰብ ተወካዮች የውጭ ጉዳይ ሚኒስቴር እና የሉስ ኮሚሽን ተሳትፈዋል።</p>


<p class="align-center"><a href="/Gazettas/Matmino/info/Matmino.sera.html">ከማትሚኖ መስከረም 20 ቀን 1995</a></p>

</body>
</html>	














