<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ከኢትዮጵያ የተባረሩ 75.000 የኤርትራ ተወላጆች የዜግነት መብት እንዳላገኙ ተገለፀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ከኢትዮጵያ የተባረሩ 75.000 የኤርትራ ተወላጆች የዜግነት መብት እንዳላገኙ ተገለፀ</h2>


<p>ከአምስት ዓመት በፊት በኢትዮጵያና በኤርትራ መካከል በተከሰተው የድንበር ግጭት ምክንያት ከኢትዮጵያ የተባረሩ 75.000 የኤርትራ ተወላጆች የዜግነት መብት እስካሁን እንዳላገኙ ሂዩማን ራይትስዎች የተባለው የሰባዊ መብት ተከራካሪ ድርጅት አስታወቀ።</p>

<p>የድርጅቱ የአፍሪካ ቀንድ ምክትል ዳይሬክተር ታኪራመቡዲ ሰሞኑን እንደገለፁት በጦርነቱ ወቅት ከኢትዮጵያ የተባረሩ የኤርትራ ተወላጆች የኢትዮጵያዊነት ዜግነታቸውን ከተገፈፉ በቃላ ወደ ኢትዮጵያ እንዳይመለሱ በመደረጉ የከፋ ችግር ላይ መሆናቸውን በሪፖርቱ ላይ አስረድተዋል። ዳይሬክተሩ እንደሚሉት አብዛኛዎቹ የተባበሩት ኤርትራውያን በኤርትራ ውስጥ ከቤተሰቦቻቸው ጋር በአስከፊ ሁኔታ ላይ እንደሚገኙ ገልፀዋል።</p>

<p>በተመሳሳይ ሁኔታ 7.500 በሚሆኑ በንፅህ ኢትዮጵያውያን ላይ ጦርነቱ በተቀሰቀሰ በወራት ጊዜ ውስጥ በኤርትራ ባለስልጣናት የማሰር የመሰወርና የመድፈር ወንጀል እንደተፈፀመባቸው በሪፖርቱ ተገለጿል።</p>

<p>ዳይሬክተሩ እንደሚሉት ጦርነቱ በአለም አቀፍ ህብረተሰብ እገዛ ከቆመ በኋላ የሁለቱም አገሮች ህዝቦች ከቤተሰቦቻቸው ተነጣጥለው ይገኛሉ። አብዛኛዎቹም ምንም አይነት ዜግነት የላቸውም።ለዚህም ችግር የዓለም አቀፍ ህብረተሰብ መፍትሄ እንዳልሰጣቸው ተገልጿል።</p>

<p>የሰላም ስምምነቱ በታህሳስ ወር ከተፈረመ በኋላ የድንበር ኮሚሽን ተቋቁሞ ሁለቱም አገሮች ያስፏቸውን ሰዎች እንዲለዋወጡ የተደረገ ቢሆንምአሁንም አድራሻቸው የማይታወቅ ዜጐች መኖራቸውን በሪፖርቱ ተገልጿል። የሁለቱ አገሮች ግንኙነት መሻሻል እንደማይታይበትና የሰብአዊ መብት እያያዛቸውም የከፋ መሆኑ እየታወቀ ሁለቱም መንግስታት ሽብርተኝነትን ለመዋጋት ከዩናይትድስቴት ጋር እየሰሩ መሆናቸው ዳይሬክተሩን እንዳሳዘናቸው ሪፖርቱ አስረድቷል።</p>


<p class="align-center"><a href="/Gazettas/Matmino/info/Matmnio.sera.html">ከማትሚኖ ጥር 24 ቀን 1995</a></p>

</body>
</html>	














