<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የጎሹ ወልዴ መድኅን እና ኢዴአፓ ለውህደት ተስማሙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የጎሹ ወልዴ መድኅን እና ኢዴአፓ ለውህደት ተስማሙ</h2>


<p>በዋሽንግተን አሜሪካ በተካሄደው የኢትዮጵያ ተቃዋሚ ሃይሎች ሁሉን አቀፍ ኮንፈረንስ ላይ ለመካፈል ወደ አሜሪካ ያመራው የኢትዮጵያውያን ዴሞክራሲያዊ አንድነት ፓርቲ /ኢዴአፓ/ በኮሎኔል ጐሹ ወልዴ የሚመራው የኢትዮጵያ መድሕን ዲሞክራሲያዊ ፓርቲ ወደ ውሕደት የሚያሸጋግር የግንኙነት ስምምነት ሐምሌ 24 ቀን 1995 በዋሽንግተን ውስጥ ተፈራረሙ።</p>

<p>በኢትዮጵያ ዲሞክራሲያዊ ሃይሎች ህብረት/ኢዴህሕ/ ውስጥ የዋና ፀሐፊነት ሃላፊነትን ያገኙት ዶክተር አድማሱ ገበየሁ ሕብረቱን በመሰረተው ሁሉን አቀፍ የፓርቲዎች ጉባኤ ላይ ባለመሣተፋቸውና እንዲሣተፉ ባለመደረጋቸው በአሜሪካ ባሉ የሬዲዮ ጣቢያዎች አፍራሽ ፕሮፖጋንዳ ሲያካሂዱ ከነበሩት ከኮ/ል ጐሹ ወልዴ ከሚመራው የመድህን ፓርቲ ጋር ለመዋሀድ መስማማታቸውን በብዙዎች ተመልካቾች ዘንድ ትዝብትን ገረሜታን አሳድሯል።</p>

<p>የኢዴአፓ እንዲሁም የኢትዮጵያ መድህን ዲሞክራሲያዊ ፓርቲ ወደ ውሕደት የሚያመራው ስምምነት የተፈራረሙት የኢትዮጵያ ጉዳይ በተመለከተ የሚያራምዱት አላማ ራዕይና ፕሮግራም ተመሣሣይነት ያለው በመሆኑ በተጨማሪም አንድ አይነት ሕብረ ብሄራዊ አደረጃጀትና የትግል ስልታቸውም ሰላማዊ ስለሆነ ነው የፓርቲዎች ውህደት ተግባራዊ እስኪሆን ድረስ በምክክር ለመስራት መስማማታቸውን ከኢዴአፓ የተገኘው ዜና ያስረዳል።</p>

<p>ይህንን የውህደት ጥያቄን ተግባራዊ የሚያደርጉ ከፓርቲዎቹ ስድስት ስድስት አባላት የያዘ ኮሚቴ መዋቀሩን የገለፀው ዜና ውህደቱ ተግባራዊ የሚሆነው የኮሎኔል መድህን ወደ አገር ቤት ገብቶ በምርጫ ቦርድ ተመዝግቦ መንቀሳቀስ ሲጀመር እንደሆነ ታውቋል።</p>

<p>የስምምነት ፊርማውን የፈረሙት በኢዴአፓ በኩል ዶክተር አድማሱ ገበየሁ እንዲሁም በመድህን በኩል ኮሎኔል ጐሹ ወልዴ መሆናቸውን የደረሰን ዜና ያስረዳል።</p>


<p class="align-center"><a href="/Gazettas/Matmino/info/Matmino.sera.html">ከማትሚኖ ነሐሴ 2 ቀን 1995</a></p>

</body>
</html>	














