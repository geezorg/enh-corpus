<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የዳኞች የቅጣት ውሳኔ ተከትሎ ፊዴሬሽኑ ዋንጫውን ለአርባ ምንጭ የሚሰጥበትን ምክንያቶች እያጠናቀረ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የዳኞች የቅጣት ውሳኔ ተከትሎ ፊዴሬሽኑ ዋንጫውን ለአርባ ምንጭ የሚሰጥበትን ምክንያቶች እያጠናቀረ ነው</h2>


<p>የአልቢትር ኮሚቴው በቡናና ጊዮርጊስ ጨዋታ በተፈጠረው የዳኝነት ችግር ውሳኔ ይሰጣል ተብሎ ሲጠበቅ በሐምሌ ወር ሁለት ጊዜ ተሰብስቦ በተለያዩ ምክንያቶች ውሳኔ ሳይሰጥ ቆይቶ የዘገየ ሲሆን በመጨረሻው ባለፈው አርብ ነሐሴ 2 ቀን የመጨረሻ የቅጣት ውሳኔ ማስተላለፉ የታወቀ ነው።</p>

<p>በተላለፈው የቅጣት ውሳኔ ቡናና ጊዮርጊስን ያጫወቱት ዳኞች ማለትም ዋናው ዳኛና ረዳት ዳኛውን አለማየሁ እሸቴና ፍሬው ሀይሉን በአንድ አመት ሲቀጡ ሌሎች 10 የሚሆኑ ዳኞችንና ረዳት ዳኞችን በከባድ ማስጠንቀቂያ መታለፋቸው ይታወቃል።</p>

<p>አልቢትር ኮሚቴው ሁለቱን ዳኞች ለአንድ ዓመት ሲቀጣ የዳኝነት ስህተት ነው በሚል ሳይሆን በወንጀል ነው። አንድ ሰው በሰራው ጥፋት የፍርድ ውሳኔ የሚወሰንበት ስህተት ስለሰራ ነው በሚል ሳይሆን በሰራው ወንጀል በመሆኑ እነዚህም ሁለት ዳኞች እንዲሁ ባጠፉት ጥፋት ለ1 አመት በማንኛውም ነጥብ የሚያሰጥ የሀገር ውስጥና ኢንተርናሽናል ውድድር እንዳይዳኙ የተደረጉት በሰሩት ወንጀል እንደሆነ ነው የተገለፀው።</p>

<p>ቡናና ጊዮርጊስን ያጫወቱት ዳኛውና ረዳቱ የተቀጡት ለ1 አመት ማለት ለሚቀጥለው ለ1996 ዓመት ቢሆንም ሁለቱም ዳኞች በተሠማሩ ለ1997 ውድድርም በኢንተርናሽናል ግጥሚያ ማጫወት እንደማይችሉ ነው። ምክንያቱም በህጉ መሠረት አንድ ዳኛ ኢንተርናሽናል ግጥሚያ ለማጫወት በሐገር ውስጥ በፕሪሚየር ሊግ ውድድር በአመት ውስጥ ቢያንስ 10 ጨዋታዎችን ማጫወት አለበት ይላል።</p>

<p>እነዚህ ሁለት ዳኛውና ረዳት ዳኛው ደግሞ በሚቀጥለው አመት በሐገር ውስጥ የፕሪሚየር ሊግም ሆነ ሌላ ነጥብ በሚያሰጥ ውድድር እንዳያጫውቱ ለአንድ አመት ቅጣት ተጥሎባቸዋል።</p>

<p>በሚቀጥለው አመት ማለት 1996 አመት በሐገር ውስጥ የፕሪሚየር ሊግ ውድድር ካላጫወቱ ደግሞ ከሚቀጥለው አመት በኋላ 1997 እንዳው ቢነሳላቸውም በሐገር ውስጥ ውድድሮች ማጫወት የሚገባቸውን 10 ጨዋታዎች በሚቀጥለው አመት ማጫወት ስለማይችሉና እነዚህን ጨዋታዎች ካላጫወቱ ለኢንተርናሽናል ግጥሚያ ለማጫወት የሚያበቃቸውና ፈተና ማለት ኩፐርቴስት መውሰድ ስለማይችሉና ይህንንም ፈተና ካልወሰዱ ሁለቱም ዳኞች የሚቀጥለውን አመት ብቻ ሳይሆን በተጨማሪ ለ1997 አመትም በኢንተርናሽናል ግጥሚያ ለሁለት አመት በሀገር ውስጥ በፕሪሚየር ሊግ ውድድር ለአንድ አመት ማጫወት እንደማይችሉ ነው።</p>

<p>ከዳኞች የቅጣት ውሳኔ ቀጥሎ የእግር ኳስ ፌዴሬሽኑ ሌሎች ማስረጃዎችን ወደ ማሰባሰቡ ነው የሄደው። ይኸውም በሁለተኛው ዙር ውድድር መብራትና ጊዮርጊስ ባደረጉት ግጥሚያ የመብራት ተጨዋች የሆነው ዳንኤል ከአቅም በታች ተጫውቷል በሚል ኮሚቴው የቀጣበትን ደብዳቤ ግልባጭ እንደዚሁም በተጨማሪ ቡናና ጊዮርጊስ በሁለተኛው ዙር የመጨረሻ ጨዋታ የተሻረው ግብና የተከለከለው ቅጣት ምት የታዛቢ ሪፖርትና የፊልም ማስረጃ ጨምሮ በተጨማሪ ሌሎች ማስረጃዎችን በማሰባሰብ ያለፈውን የቡናና ጊዮርጊስ ውጠት በመቀየር ውጤቱን ገልብጦ ዋንጫውን ለአርባ ምንች ጨርቃ ጨርቅ ለመስጠት ውሳኔውን ሊያስተላልፍ በዝግጅት ላይ እንደሚገኝ ነው የተነገረው።</p>

<p>ይኽንንም ውሳኔ ለመወሰን በቅርቡ በሚደረገው ጠቅላላ ጉባኤ ላይ ከዳኞቹ ውንጀላ ቅጣት በመነሳት ሌሎችንም ከላይ የተጠቀሱትን መረጃዎች አጠናቅሮ በማቅረብ ውጤቱን ለመቀየር በዝግጅት ላይ እንዳለ ነው።</p>

<p>ዳኞች ለአንድ አመት ሲቀጡ ከ12 አመታት በፊት ሲሆን ዘንድሮ ደግሞ እንደገና ለሁለተኛ ጊዜ ከብዙ አመታት በኋላ በድጋሚ የቅጣት ውሳኔ በተመሳሳይ ተደግሟል።</p>

<p>አቶ መላኩ ጴጥሮስ ናዝሬት ላይ ሰሞኑን እየተደረገ ባለው የህፃናት ፕሮጀክት ውድድር ላይ ለመገኘት በሄዱበት ጊዜ የክልል ኮሚሽነሮችን ናዝሬት ላይ እንዲሰባሰቡ አድርገዋል። እንደሚነገረው ከሆነ የዳኞች የቅጣት ውሳኔ ተከትሎ ከላይ የተጠቀሱትን ማስረጃዎች ለኮሚሽነሮቹ በማሳወቅና በነገሩም ላይ ተነጋግረውበት ዋንጫውን ከአርባምንጭ የሚሰጥበትን ዘዴ እያመቻቹ እንደሆነ ነው።</p>

<p>የኢትዮጵያ እግር ኳስ ፌዴሬሽን የዳኞች የቅጣት ውሳኔ ከተወሰነ በኋላ በማስከተል አሁን ያለውን አልቢትር ኮሚቴ አፍርሶ በሌላ ለመተካት እንዳሰበ ነበር የተነገረው። ነገር ግን አልቢትር ኮሚቴው ከዚህ በፊት ከውድድርና ስነስርአት ኮሚቴ ቃል የተገባለት ነገር እንዳለ ነው። ይኸውም በዳኞች ላይ ጠንከር ያለ የቅጣት ውሳኔ ከሰጠ አልቢትር ኮሚቴው እንደማይፈርስና አሁንም እንዳለ እንደሚቀጥል ከውድድርና ስነስርአት ኮሚቴ ቃል እንደተገባለት ነው።</p>

<p>ይሄ ነገር ከተደረገ ፌዴሬሽኑ የተሳሳተ አካሄድ እየተከተለ እንዳለ ነው የሚያመለክተው። ይኸውም በዚህ አሁን ውዝግብ ያስነሳውና በቡናና ጊዮርጊስ ውድድር ላይ ችግር ይፈጠራል በሚል በቅድሚያ በስታዲየሙ ውስጥ ተቃውሞ እየተሰማ ውዝግብ እየተፈጠረ አልቢትር ኮሚቴው የዳኞችን ስም ይፋ በማድረጉ አንድ ስህተት ሲሆን በተጨማሪም አልቢትር ኮሚቴው የዳኝነት ችግር በፕሪሚየር ሊግ ውድድር በተደጋጋሚ ሲፈጠር እርምጃ መውሰድ ሲገባው ይህንን ሳያደርግ በዝምታ አልፏል።</p>

<p>የተወሰኑትን እንኳን ብንጠቅስ አዋሳ ላይ ቡናና አዋሳ ከነማ ሲጫወቱ እንደዚሁም አሰላ ላይ ሙገርና ቡና ሲጫወቱ በአንደኛው ዙር ጊዮርጊስና መብራት ሲጫወቱ የዳኝነት ችግር ተፈጥሮ እያለ አልቢትር ኮሚቴው ዳኞችን የመቅጣት አዝማሚያ እንኳን አላሳየም። ይህን ማድረጉ ደግሞ ዳኞች አድሏዊነት እንዲፈጽሙ የልብ ልብ እንዲሰማቸው አድርጓል።</p>

<p>ይሄ ሆኖ ሳለ አሁንም አሊቢትር ኮሚቴውን ለሚቀጥለው አመት ማስቀጠል ማለት በሚመጣው አመት በሚደረጉ የፕሪሚየር ሊግ ግጥሚያዎች እንደአሁኑ በቡድኖች መካከል የከረረ ፀብ እንዲፈጠርና እንዲሁም ውዝግብ እንዲነሳሳ መጋበዝ ይሆናል።</p>

<p>ፌዴሬሽኑ ዋንጫውን ለአርባምንጭ ከሰጠ ለሚቀጥለው አመት ለሚደረገው ኢንተርናሽናል ውድድር ለአፍሪካ የክለቦች ሻምፒዮና አላፊዎቹ አርባምንጭና ቡና ይሆናሉ ማለት ነው።</p>

<p>ውጤቱ ከተቀየረ አርባምንጭ የዙሩን ቡና ደግሞ የጥሎ ማለፉን በመውሰዳቸው ካሁን በፊት ለአፍሪካ ክለቦች ሻሚፒዮና የሚያልፉትን 3 ቡድኖች መሆኑ ቀርቶ ካፍ ባወጣው አዲስ ህግ የሚያልፉት ሁለት ቡድኖች ስለሆኑ እንደበፊቱ የዙሩ ሁለተኛ ስለማያልፍ ጊዮርጊስ የማለፍ ተስፋው ያበቃለት ይሆናል።</p>

<p>አንዳንድ የእግር ኳስ ተመልካቾች በዳኞች ላይ ያላቸውን አስተያየት ሲሰጡ ያሉት ብዙዎቹ ዳኞች ገቢያቸው አነስተኛ በመሆኑ ዳጐስ ያለ ገንዘብ ከክበቦች አካባቢ ጉቦ ቢመጣላቸውም እንደሚቀበሉ ነው። ስለዚህም መፍትሄ የሚሆነው ገቢያቸው ከፍተኛ የሆነውና በቂ ገንዘብ ያላቸውን ሰዎች አሰልጥኖ የዳኝነቱን ቦታ ቢይዝ ይሻላል ነው የሚሉት።</p>



<p class="align-center"><a href="/Gazettas/Matmino/info/Matmino.sera.html">ከማትሚኖ ነሐሴ 9 ቀን 1995</a></p>

</body>
</html>	














