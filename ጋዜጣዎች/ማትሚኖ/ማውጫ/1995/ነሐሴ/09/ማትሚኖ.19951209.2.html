<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኤርትራ ውስጥ ታጣቂዎች የሮኬት ጥቃት ሰነዘሩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኤርትራ ውስጥ ታጣቂዎች የሮኬት ጥቃት ሰነዘሩ</h2>


<p>በኤርትራ ሰሜናዊ ግዛት ውስጥ ሚርስኮፕስ ኢንተርናሽናል የእርዳታ ድርጅት ሠራተኞች ላይ ታጣቂዎች በሰነዘሩት ጥቃት ሁለት ሠራተኞች እንደሞቱ ገለፁ።</p>

<p>ዋና መ/ቤቱ በአሜሪካ የሚገኘው የሚሪስ ኮፕስ ኢንተርናሽናል የተባለ የእርዳታ ሰጪ ድርጅት እንዳስታወቀው እሁድ እለት አደፋ በተባለ ከተማ ይጓዝ በነበረ የድርጅቱ መኪና ላይ በአውቶማቲክ ጠመንጃና በተወንጫፊ ሮኬት ተኩስ በመክፈት ሁለት ኤርትራዊ የድርጅቱ ሠራተኞች ሲሞቱ ሹፌሩ በከፍተኛ ደረጃ ቆስሏል።</p>

<p>ለጥቃቱ ሃላፊነት የወሰደ ወገን እስካሁን ባለመኖሩ የቀረበም ባለመገኘቱ መንስኤው አልታወቀም ቀደም ሲልም ከአንድ አመት በፊት አንድ የእንግሊዝ ተወላጅ የሆነ ጂሎጂስት በኤርትራ ምዕራባዊ ክፍል ውስጥ መገደሉ ይታወሣል።</p>

<p>ሚርስኮፕስ ኢንተርናሽናል ጥቃቱን ከማስታወቁ በላይ የኤርትራ መንግስት ለጥቃቱ መንስኤ ሃላፊነቱን ያልወሰደው መሠረቱን እኩል ያላደረገ የውሸት ቡድን ነው ሲል ከሷል። ቡድኑ ግን ክሱን አልተቀበለም።</p>

<p>በአፍሪካ ቀንድ ከአስር ዓመት በላይ ሲንቀሳቀስ የቆየው ሚርስኮፕስ ኢንተርናሽናል ለኤርትራዊያን ስደተኞችን እርዳታና ሌሎች አገልግሎቶች በመስጠት የሚታወቅ ግብረ ሠናይ ድርጅት ነው።</p>

<p>በተያያዘ ዜና የኤርትራ ግማሽ ሕዝብ የእለት ደራሽ እርዳታ በመጠባበቅ ላይ ነው። በኤርትራ ከሚኖረው 3 ሚሊዮን ሕዝብ ውስጥ ከአንድ ሚሊዮን ተኩል በላይ የሚሆነው ሕዝብ ርሃብ እያሠቃየው መሆኑና ለእለት ኑሮው ወርሃዊ እርዳታ እየጠበቀ መሆኑ ተጠቆሙ።</p>

<p>በኤርትራ እርዳታ ማስተባበሪያ በኩል እንደተጠበቀው በአገሪቱ የሚያዛና የግንቦት ወር ዝናብ ባለመጣሉ እህል ያልተዘራ ሲሆን በአንዳንድ ስፍራ ዘግይቶ የተዘራ ቢሆንም እርሻው ወድሟል።</p>

<p>ከአስመራ 225 ኪሎ ሜትር ርቀት ባለው የባሬንቱ ከተማ ድርቁ የከፋ ሲሆን በለይ በከረን ከተማ ያለው ትልቁ አልካባ ወንዝ ደርቆ ድልድዩ ጥላ ስር ገበያ ሰፍራል በባሬንቱ የሚገኝ አንድ ከብት በመጠበቅ ላይ ያለ ገበሬ ድርቁን በተመለከተ እንዲህ ብሏል። "እውነት ለመናገር ድርቁ አስከፊ ነው ገበሬው ማታ እህል ሣይበላ በማደር ደክሞት እርሻውን ለማረስ አልቻለም ከብቶች የሚግጡት በማጣታቸው ሞተዋል። መንግስትም ምንም እርዳታ ሊሠጠን አልቻለም እኛም ከተማ ሄደን የከብት ምግብ ለመግዛት አልቻልንም" ብሏል።</p>

<p>በጋሽ ባር በድርቅ ከመጐዳቱ ባሻገር በኢትዮ-ኤርትራ ጦርነት ወቅት የተፈናቀሉ ወይም ከኢትዮጵያ ወደ ኤርትራ ለመፈናቀላቸው የሚነገርላቸው ከ42 ሺ በላይ ተፈናቃዬች የመጠለያ ካንፓች ተጠልለው ይገኛሉ።</p>

<p>ከአስመራ 225 ኪ.ሜ ከባሬንቱ 25 ኪሜ ርቀት ላይ የሚገኘው የአደቀይሽ መንደር ላይ በካንፕ እና ከካንፕ ውጪ እየተረዱ ያሉ እርዳታ ተመፅዋቾች አሉ። በተለይ በጦርነቱ ከትግራይ የተፈናቀሉ ከሱዳን በፍቃደኝነት የተመለሱ እያሉ ሲሆን በአልቀይሽ ካንፕ 18 ሺ በላይ ተፈናቃዮች ይገኛሉ።</p>


<p class="align-center"><a href="/Gazettas/Matmino/info/Matmino.sera.html">ከማትሚኖ ነሐሴ 9 ቀን 1995</a></p>

</body>
</html>	














