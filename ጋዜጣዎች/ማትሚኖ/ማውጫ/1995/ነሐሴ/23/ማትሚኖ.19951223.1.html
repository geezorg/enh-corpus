<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>45 ሚሊዮኑ የኢትዮጵያ ሕዝብ በወባ ወረርሺኝ ሰለባ መሆናቸው ተጠቆመ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">45 ሚሊዮኑ የኢትዮጵያ ሕዝብ በወባ ወረርሺኝ ሰለባ መሆናቸው ተጠቆመ</h2>


<p>ዩኒሴፍና የአውሮፓ ሕብረት የመድኃኒት እርዳታ ለገሱ። ከ67 ሚሊዮን የኢትዮጵያ ሕዝብ ውስጥ ሰባ አስምት በመቶው የወባ ወረርሺኝ ሰለባ ይሆናል ተብሎ እንደሚያሰጋና ይህምም አደጋም ለመቀነስ የአውሮፓ ሕብረት ዩኒሴፍ ለወረርሺኙ መከላከያ መድኃኒቶችን ለኢትዮጵያ ለመለገስ ቃል ገብተው እንቅስቃሴ መጀመራቸው ታውቋል።</p>

<p>በአመታት እየደጋገመ እየመታት ያለው ድርቅና ረሃብ ለመከላከል አጣዳፊው አደጋ ለመከላከል 2 ሚሊዮን ያህል አስቸኳይ እርዳታ የሚያስፈልጋቸው ኢትዮጵያውያንን ለመታደግ 250ሺህ ቶን ያህል የምግብ እርዳታ አቅርቦት እንዲሰጣት ለአለም ሕብረተሰብ የኢትዮጵያ መንግስት ጥሪ አቅርባለች። </p>

<p>የኢትዮጵያ የአደጋ መከላከልና ዝግጁነት ኮሚሽን ባለፈው ሚያዚያ ወደ 10 ሚሊዮን የሚጠጉ ረሃብተኛ ኢትዮጵያውያን 500 ሺህ ቶን የምግብ እርዳታ እንዲቀርብ ያሳሰበ ሲሆን የኢትዮጵያ መንግስት ለዓለም አቀፍ ለጋሾች ለተባበሩት መንግሥታት ድርጅቶች በሚያቀርቡት ግምገማ መሠረት በያዝነው ወር የእርዳታ እህል የሚያስፈልጋቸው ኢትዮጵያዊያን ከ13 ሚሊዮን የበለጠ ሆኖ ነው የሚታየው።</p>

<p>ይህ በእንዲህ እንዳለ የተባበሩት መንግሥታት የሕፃናት መርጃ ድርጅት /ዩኒሴፍ/ በሚያቀርበው ሪፖርት መሠረት እስከ ጥቅምት 1997 ድረስ በአንጻሩ የረሀብ መከላከሉ እርምጃ ካልተጠናከረ በስተቀር ከ60 ሺህ እስከ 80 ሺህ የሚደርሱ ሕፃናት ለረሃብና ለበሽታ እንደሚጋለጡ ነው የሚገልፀው።</p>

<p>ከረሃቡ ችግር በተጨማሪ በኢትዮጵያ ያለው 67 ሚሊዮን ሕዝብ ውስጥ 75 በመቶው ያህሉ የወባ ወረርሺኝ ሰለባ ናቸው ሲል ዩኒሴፍ በቅርቡ ያወጣው መግለጫ ያስረዳል። ይህ ማለት የወባ ወረርሺኝ ስለባ የሆነው ኢትዮጵያዊ ቁጥር ወደ 45 ሚሊዮን ይደርሳል ተብሎ ተገምቷል።</p>

<p>አሁን ተስፋ የሚደረገው ዩኒሴፍ በገባው ቃል መሠረት በሽታውን ለመግታት የሚያስችለውን የመድኃኒት አቅርቦት ዘመቻ ተጠናክሮ እንዲቀጥል ይደረጋል። ከዚሁ ጋርም የአውሮፓ ሕብረት አባል ሀገሮች የወባ ወረርሺኝን ለመከላከል እርዳታ ይለግሳሉ ተብሎ ይጠበቃል።</p>


<p class="align-center"><a href="/Gazettas/Matmino/info/Matmino.sera.html">ከማትሚኖ ነሐሴ 23 ቀን 1995</a></p>

</body>
</html>	














