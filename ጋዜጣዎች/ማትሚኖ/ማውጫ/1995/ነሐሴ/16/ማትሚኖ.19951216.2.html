<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢሕአዴግ የፖሊሲና የአቋም ለውጥ ለማድረግ ተገዷል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢሕአዴግ የፖሊሲና የአቋም ለውጥ ለማድረግ ተገዷል</h2>


<p>የውጭ ጉዳይ ሚ/ር ስዩም መስፍን በጀርመን እያካሄዱት ባለው የሥራ ጉብኝት ከተለያዩ የጀርመን ግዛቶች በኢትዮጵያ ኤንባሲ አማካኝነት ለተሰበሰቡ በ100ዎች የሚቆጠሩ ኢትዮጵያዊያን ባደረጉት ገለፃ አገራችን ኢትዮጵያ ከመጨው ጊዜ በበለጠ በችግርና በአደገኛ ውጥንቅጥ ውስጥ መሆኗን በመግለጽ ኢትዮጵያውያኑ አገራቸውን ለመታደግ ይሠሩ ዘንድ አበክረው መጠየቃቸው ተገለፀ።</p>

<p>ስብሰባውም የተከታተሉ አንዳንድ ወገኖች እንደገለፁት ከሆነ ተቋሚዎችም ሆነ ህዝቡ በመንግሥት ላይ የተጠናከረ ጫና ማድረግ የሚጠበቅበት ወቅት አሁን ነው ምክንያቱም ኢሕአዴግ ከመቼውም ጊዜ በተለየ የሚከተላቸውን የኢኮኖሚና የፖለቲካ አስተሳሰብ ለመቀየር ዝግጁ ለመሆን የተገደደበት ጊዜ አሁን ነው ሲሉ ገልፀዋል። በረሃቡና በልማት ዙሪያ የውጭ ጉዳይ ሚ/ር ስዩም መስፍን ከጀርመን ባለሥልጣናት ጋር ተወያይተዋል። በውይይታቸው በመጪው ሁለት አመት ኢትዮጵያ ከጀርመን ጋር የጀመረችው ግንኙነት 100ኛ አመት የሚከበርበትን ሁኔታ አንስተዋል።</p>

<p>ሚ/ሩ ጀርመን ለሚኖሩ ኢትዮጵያን በተወያዩበት ወቅት ቻይናን ጃፓን ሕንድን እንደምሣሌ አንስተው ተናግረዋል ጃፓን ቴክኒኩን ከጀርመን እንደወሰደች ኢትዮጵያ ከጀርመን ብዙ ትማራለች ብለዋል።</p>

<p>በጀርመን መንግስት ድጋፍ የኢትዮጵያ ወጣቶች የሙያ ትምህርት እየተማሩ ሲሆን 120 የሙያና የቴክኒክ ት/ቤት እስከ አሁን በጀርመን ድጋፍ ተሰርተዋል ያሉት ሚ/ሩ የጀርመንን መንገድ እንከተላለን ካሉ መሬት የግል ሆኖ አይሸጥም አይለወጥም ለምን የግል ባለሀብት አታበረታቱም ተብሎ ለተጠየቁት ጊዜው አይፈቅድም የሚል መልስ ሰጥተዋል። </p>

<p>ሚ/ሩ አያይዘውም የኢትዮጵያውያን ረሃብን ድህነትን ለማስወገድና ለአገሪቱ አንድነት ሁሉም በጋራ መስራት አለበት ሲሉ ለዲሞክራሲ ግንባታውም የሁሉንም ተሳትፎ ጠይቀዋል።</p>

<p>አሜሪካ ትቅደም የሚለውን አባባል እኛም ተጠቅመን ሁሉም በጋራ መካፈል አለበት ብለዋል። ስለሠፈራውም በፈቃደኝነት የተመሠረተ መሆን እንዳለበት ጠቅሰው በአሁኑ ወቅት አብዛኛው ወጣት አገርን ጥሎ የመውጣት ፍላጐት እያየለ መምጣቱን አንስተው ይህም ተስፋ ከመቁረጥና ችግርን ከመሸሽ መሆኑን ጠቅሰዋል</p>

<p>የሠፈራው ጉዳይ ያሣሠባቸው ከዚህ ቀደም እንደነበረው በሕዝብ ዘንድ ጥላቻን እንዳያስነሣ ፍራቻ መኖሩን ያነሱ አካላት ሲኖሩ ልዩ ጥንቃቄ እንዲደረግ አንዳንዶች አስታውሰዋል። በደን ጥበቃና በረሃቡ ላይ ጥንቃቄ እንዲደረግም አሳስበዋል።</p>

<p>በአጠቃላይ በደንብ አልተገፋበትም እንጂ የፖሊሲ ለውጥ ለማድረግ አስተዳደሩን ኢህአዴግን ሳያስገድደውም አልቀረም ሀገሪቱም ከገባችበት ችግር ጐትቶ ለማውጣት በ ውጪ ጉዳይ ሚ/ሩ አባባል የጋር ግንዛቤን ጊዜ ይጠይቃል ብለዋል።</p>


<p class="align-center"><a href="/Gazettas/Matmino/info/Matmino.sera.html">ከማትሚኖ ነሐሴ 16 ቀን 1995</a></p>

</body>
</html>	














