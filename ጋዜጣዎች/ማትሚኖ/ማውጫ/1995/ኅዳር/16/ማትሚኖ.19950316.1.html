<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢዴፓ ህዝባዊ ስብሰባ አደረገ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">>ኢዴፓ ህዝባዊ ስብሰባ አደረገ</h1>


<p>ኢሕሀዴግ የአገሪቷን ችግር የመቅረፍ አቅምም ሆነ በጐ ፍቃድ የለውም በማለት የኢዴፓ ሊቀመንበር ዶ/ር አድማሱ ገበየሁ በትናንትናው ዕለት ፓርቲያቸው በመብራት ሀይል አዳራሽ ባካሄደው ህዝባዊ ስብሰባ ላይ ገለፁ። የአዲስ አበባን ችግር ለመቀነስ ነዋሪዎቹን አስተባብሮ ለመምራት የሚችል መልካም አስተዳድር ወሳኝ እንደሆነ ኢዴፓ ያምናል በማለት ተናግረዋል።</p>

<p>ዶ/ር አድማሱ ኢዲፓ ሰለከተማዋ ከንቲባ አመራረጥ ያለውን አላማ በማስመልከት ሲናገሩ በቻርተሩ ውስጥ መካተት ሰላለባቸው ጉዳዮች አንዱ ሙሉ ሀላፊነትና ስልጣን የሚኖረው በነዋሪዎች በቀጥታ ተመርጦ የሚሾም የከንቲባ ስርዓት መኖርና መረጋገጥ እንዳለበት በንግግራቸው ውስጥ አስቀምጠዋል። </p>

<p>ኢሕሀዴግ አሁን ድክመቱ በራሱ አንደበት ተናግሮታል ያሉት ዶ/ር አድማሱ ኢዴፓ የነበረውን የአዲስ አበባ መስተዳድር መብትን ቅር አያሰኘውም።ችግሩ ያለው ግን አፍርሶ አዲስ እስኪተካ ድረስ የሽግግሩ ሁኔታን መምሰል እንዳለበት ነው በማለት የሽግግሩ ወቅት ከአንድ ዓመት በላይ መፍጀቱ ህገ መንግሥታዊ አይደለም ሲሉ ገልፀዋል።</p>

<p>የፓርቲው ሊቀመንበር በሀገራችን የደረሰውን አስከፊ ረሀብ አስመልክተው ሲናገሩ ድርቅ ከዚህ በፊት በተለያዩ አገሮች ከፍተኛ ጉዳት ያደረስእንደነበር ቢታወስም አሁን ግን በዕድገታቸው ወደ ኋላ ከቀሩ አገሮች በስተቀር ድርቅ ቢከሰትም የሚያደርሰው ጉዳት አነስተኛ ነው። በአሁን ጊዜ ድርቅ ረሀብን አስከትሎ በህይወት ላይ አደጋ የሚያስከትለው እንደ ኢትዮጵያ ያሉ ደሀ አገሮች ብቻ ነው። በማለት በአገራችን የደረሰው ረሀብየአገዛዙ ሥርአት ውጤት ሲሆንም ለተጐዱ ወገኖቻችን ስበብ ሳናበዛ በነፍስ አድን ዘመቻ መሳተፍ ግዴታችን ነው ብለን እናምናለን።</p>

<p>ዶ/ር አድማሱ በንግግራቸው መጨረሻ ላይ እንዳስገነዘቡት የወደፊት እድላችን የሚወሰነው የጠበቀ አገራዊ ስሜት የጠነከረ ትሥሥርና አንድ የተቀራረበ ራዕይ ሊኖረን ብቻ ነው በኢዴፓ እምነት ከተዘፈቅንበት ዘርፈ ብዙ ችግሮች መላቀቅ የምንችለው ሁላችንም በአንድ ላይ ስንቆም ነው ብለዋል። ኢዴፓም ህዳር 29 ቀንም 1995 ዓ.ም በመስቀል አደባባይ በሚያደርገው ሕዝባዊ ስብሰባ ጥሪ አቅርቧል።</p>


<p class="align-center"><a href="/Gazettas/Matmino/info/Matmino.sera.html">ከማትሚኖ ኅዳር 16 ቀን 1995</a></p>

</body>
</html>	














