<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የእንግሊዝ መንግስት ለኢትዮጵያ የረሀብ ተጠቂዎች ዕርዳታ እንደማይለግስ ገለፀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የእንግሊዝ መንግስት ለኢትዮጵያ የረሀብ ተጠቂዎች ዕርዳታ እንደማይለግስ ገለፀ</h2>


<p>የኢትዮጵያ መንግስት የተባበሩት መንግስታት ድርጅት እና የዕርዳታ ድርጅቶች ለኢትዮጵያ አፋጣኝ የምግብ ልገሳ ካልተደረገ አሰከፊ እልቂትእንደሚከሰት እየገለፁ ባሉት ወቅት የእንግሊዝ አለማቀፍ ልማት ሚኒስተር ከሌር ሻርት የምግብ ዕጥረት ለኢትዮጵያ አዲስ እንዳልሆነ እና እንዳልተከሰተ ገለፁ።ሚንስትሯ አያይዘው ለሪፓርተሮች እንደገለፁት የተባበሩት መንግስታት ድርጅት ተወካዮች እና የጠቅላይ ሚኒስተር መለስ ዜናዊ ችግሩን ከሚገባ በላይ በማጋነን ፍፁም ሀላፊነት የጐደለው ተግባር ፈጽመዋል ሲሉ ወንጅለዋል።</p>

<p>ሚኒስትሯ ግብዝነት እና ጠባብነት በታየበት ሁኔታ በኢትዮጵያ በየሣምንቱ አራት ሚሊዮን ሰዎች በዕርዳታ ምግብ ላይ ጥገኛ እንደሆኑ እና አሁን ያለው ቁጥር ዕምብዛም የተለየና አዲስ የሆነ ነገር እንዳልሆነ ተናግረዋል። አያይዘውም ድርቅ የበጐ አስተዳደር አለመኖር የሚመጣና በየጊዜው የምግብ ራሽን ማደል የአካባቢውን የግብርና እንቅስቃሴ እንደሚገታው ገልፀዋል። </p>

<p>በኢትዮጵያ ከተከሰተው ይልቅ በደቡብ አፍሪካ የተከሰተው ረሀብ አሳሳቢ እነደሆነ የተናገሩት ከሌር ሻርት የመንግስታቸው ትኩረትም በዚህ መልኩ እንደሚቃኝ ገልፀዋል። በሌላ በኩል የዕርዳታ ድርጅቶች ተወካዮችበደቡብ አፍሪካ ሀገሮች የተከሰተው ረሃብ 14 ሚሊዮን ሰዎችን ያጠቃ ቢሆንም በአፍሪካ ቀንድ ተመሳሳይ መጠን ያላቸው ሰዎች በአንዲት ሀገር በኢትዮኢጵያ ብቻ የረሀብ ስጋት ላይ መውደቃቸው ዓለም አቀፍ ለጋሾች ትኩረታቸውን ወደ ምስራቅ አፍሪካም ማድረግ እንዳለባቸው አመላካች መሆኑንገልፀዋል።</p>

<p>በኢትዮጵያ በ1977 ዓ.ም ተከስቶ የነበረው ረሀብ 7.9 ሚሊዮን ሰዎችን ያጠቃ ሲሆን በወቅቱ አንድ ሚሊዮን ሰዎች ከረሀብ ጋር በተያያዘ መልኩ መሞታቸው ይተወሳል።</p>


<p class="align-center"><a href="/Gazettas/Matmino/info/Matmino.sera.html">ከማትሚኖ ኀዳር 16 ቀን 1995</a></p>

</body>
</html>	
