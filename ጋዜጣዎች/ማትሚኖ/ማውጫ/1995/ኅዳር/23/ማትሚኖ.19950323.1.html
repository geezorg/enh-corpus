<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"ኦነግ በኢትዮጵያ ፖለቲካ መድረክ ለውጥ ሊያመጣ የሚችል ፓርቲ ነው" ዶ/ር በየነ ጴጥሮስ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኦነግ በኢትዮጵያ ፖለቲካ መድረክ ለውጥ ሊያመጣ የሚችል ፓርቲ ነው" ዶ/ር በየነ ጴጥሮስ</h2>


<p>ኦነግ የሰላማዊ ትግል ውስጥ ገብቶ ለሀገሪቷ ሰላምና መረጋጋት ለማምጣት በሚደረገው ትግል ውስጥ የራሱን ሚና እንዲጫወት እንፈልጋለን ሲሉ የአማራጭ ሀይሎች ም/ቤት ሊቀመንበር የተከበሩ ዶ/ር በየነ ጴጥሮስ ከማትሚኖ ጋዜጣ ጋር ባደረጉት ቃለ ምልልስ ላይ ገለፀ።</p>

<p>ገዢው ፓርቲ ኢህአዴግ በሀገሪቱ የፖለቲካ መድረክ ለውጥ ለማምጣት የሚችሉ ፓርቲዎችን ያልሆነ ስም እየሰጡ ተቃዋሚ ፓርቲዎችን አግልሎ ሀገሪቱን ለብቻው የሚቆጣጠርበትን ስልት ያቁም ያሉት ዶ/ር በየነ ሀገሪቷ ካለችበት የአንድ ፓርቲ አገዛዝ እንድትወጣ ተቃዋሚ ፓርቲዎች ገዥውን ፓርቲ ወደ ብሄራዊ ዕርቅ እንዲመጣ ግፊት ለማድረግ አንድ ሁሉን አቀፍ ብሄራዊ ጉባኤ እንደሚያካሄድ ዶ/ር በየነ ጨምረው ገልፀዋል።</p>

<p>ኦነግ አሸባሪ ነው አይደለም ለማለት በቂ መረጃ ያስፈልጋል ያሉት ዶ/ር በየነ በቅርቡ በኢትዮጵያ ቴሌቪዥን እየተመለከትን ያለውን በኦነግ ላይ ስለሚካሄደው ፕሮፓጋንዳ ሲገልፁ ፍርድ ቤት ጥፋተኛ አድርጐ ያልወሰነበት ሰውን ወንጀለኛ አድርጐ መፈረጅ ኢ-ፍትሃዊ ነው ብለዋል ዶ/ር በየነ ኦነግ አሸባሪ ቢሆን ኖሮ አሸባሪነትን ለማጥፋት በአባልነት እየተንቀሳቀሰች ባለችው ዩናይትስቴትስ ርዕስ ከተማ ላይ ጽ/ቤት ከፍቶ መንቀሳቀስ ባልቻለ ነበር ብለዋል።</p>

<p>ተቃዋሚ ፓርቲዎች በሙሉ ይሳተፋሉ ተብሎ በሚጠበቀው ጉባኤ ላይ ኦነግ በተወካዮቹ አማካኝነት ለመሳተፍ ፍቃደኛ መሆኑን መረጃ ደርሶኛል ያሉት ዶ/ር በየነ በመቀጠል አዲስ ነገር ካልተፈጠረ በስተቀር ኦነግ በጉባኤው ላይ ይሳተፋል በማለት ጨምረው ገልፀዋል። </p>

<p>ከተከበሩ ከዶ/ር በየነ ጴጥሮስ ጋር በተቃዋሚ ፓርቲዎች ዙሪያ በአገሪቷ ወቅታዊ ሁኔታና የረሀብ ችግር ከዝግጅት ክፍሉ ጋር ያካሄዱትን ቃለ ምልልስ በሚቀጥለው ሳምንት እናቀርባለን።</p>


<p class="align-center"><a href="/Gazettas/Matmino/info/Matmino.sera.html">ከማትሚኖ ኅዳር 23 ቀን 1995</a></p>

</body>
</html>	














