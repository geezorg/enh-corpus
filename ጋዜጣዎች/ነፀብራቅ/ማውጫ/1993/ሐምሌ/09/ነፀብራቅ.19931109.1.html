<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>20 ሺ ዶላር እንዲያወራርዱ የተጠየቁት አቶ ዳዊት ዮሐንስ የጽ/ቤት ኃላፊውን ከቢሮ አገዱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">20 ሺ ዶላር እንዲያወራርዱ የተጠየቁት አቶ ዳዊት ዮሐንስ የጽ/ቤት ኃላፊውን ከቢሮ አገዱ</h1>


<p>የሁለት ም/ቤት ጽ/ቤት ኃላፊ የሆኑት አቶ ኃይለ ኃለፎም ከሐሙስ ሐምሌ 5/93 ዓ.ም ጀምሮ ጽ/ቤታቸው እንዳይገቡ በአፈ ጉባዔ አቶ ዳዊት ዮሐንስ ታገዱ።</p>

<p>የዚህ እግድ መነሻ ምን ሊሆን እንደሚችል ምንጮቻችን እስካሁን ባገኙዋቸው መረጃዎች አቶ ኃይለ ኃለፎም አቶ ዳዊት ዮሐንስን ጨምሮ ያልተወራረደ ከፍተኛ ገንዘብ ያለባቸው የፓርላማ አባላት ፓርላማው ከመዘጋቱ በፊት ሂሳባቸውን እንዲያወራርዱ የሚጠይቅ ደብዳቤ ለእያንዳንዳቸው እንደፃፉላቸውና ይህም የአቶ ዳዊትን እንዳስቆጣ ዘገባው ያትታል።</p>

<p>ከዚህ ደብዳቤ በኋላ ነው ይላሉ ምንጮቹ አቶ ዳዊት ይህን የተወካዮች ም/ቤትንና የፌዴሬሽን ም/ቤት በጣም የሚያገልግለውን የፓርላማ አባል በሆኑት በአቶ ኃይለ ኃለፎም የሚመራውን ጽ/ቤት ሁለት ቦታ በየም/ቤቶቹ የሚከፍል አዋጅ ለም/ቤቱ አቅርበው ያፀደቁት። ዘገባው ይህን ያልተወራረደ ሂሳብ አስመልክቶ ከፓርላማው የተገኙ ምንጮችን በመጥቀስ እንደዘገበው ከሆነ በአቶ ዳዊት ዮሐንስ ላይ ብቻ ከ20 ሺህ ዶላር በላይ ያልተወራረደ ሂሳብ እንዳለባቸውና በሌሎችም የፓርላማው አባላት በተመሳሳይ ያልተወራረደ ከፍተኛ የመንግሥት ገንዘብ እንዳለባቸው በዚህም የ1992 ዓ/ም ሂሳብ ሳይወራረድ እንደቀረ ገልፀዋል።</p>

<p>ከዚሁ ጋር በተያያዘ ዜና አቶ ዳዊት ዮሐንስ ዓርብ ሐምሌ 6/1993 ከሰዓት በኋላ የፓርላማው ቋሚ ኮሚቴ አባላትንና የፓርላማው ጽ/ቤት ድጋፍ ሰጪ ሰራተኞችን በጠሩበት ስብሰባ ላይ የጽ/ቤት ኃላፊና የፓርላማው አባል በሆኑት በአቶ ኃይለ ኃለፎምና በአቶ ዳዊት ዮሐንስ መካከል የተፈጠረውን አለመግባባት አስመልክቶ የፓርላማው ቋሚ ኮሚቴ አባላት ተቃውሞአቸውን እንዳቀረቡ ምንጮቹ ጨምረው ገልፀዋል።</p>

<p>እንደምንጮቹ አገላለፅ የፓርላማው ቋሚ ኮሚቴ አንድ አባል ለአቶ ዳዊት ባቀረቡት ተቃውሞ «ከአቶ ኃይለ ኃለፎም ጋር ያለአግባባችሁ ጉዳይ መንስዔው ሂሳብ አወራርዱ አሉን በሚል ነው አካሄዱም ተጠያቂነትና ግልፅነት የሌለው ነው» ሲሉ ኮንነዋቸዋል በማለት የጠቀሰው ዘገባ ምንም እንኳን እንደዚህ የከረረ ተቃውሞ በመኖሩ ስብሰባው ያለምንም መግባባት ያለቀና አቶ ኃይለ ኃለፎምም ረቡዕ እለት ለግል ጉዳያቸው ትግራይ የሄዱ በመሆናቸው ይህ ስብሰባም ሆነ እገዳው በሌሉበት የተፈፀመ ነው ሲሉ ምንጮቹ አትተዋል።</p>


<p class="align-center"><a href="/Gazettas/Nesebrak/info/Nesebrak.sera.html">ከነፀብራቅ ሐምሌ 9 ቀን 1993</a></p>

</body>
</html>	
