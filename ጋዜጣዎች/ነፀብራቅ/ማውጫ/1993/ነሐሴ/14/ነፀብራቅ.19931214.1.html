<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አሜሪካ ለኢትዮጵያ ልትሰጥ ከነበረው ላይ 500 ሚሊዮን ዶላር ቀነሰች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">አሜሪካ ለኢትዮጵያ ልትሰጥ ከነበረው ላይ 500 ሚሊዮን ዶላር ቀነሰች</h1>


<p>የዓለም ባንክን በማስተባበር የአሜሪካ መንግስት ለኢትዮጵያ እንዲሰጥ የፈቀደው የ770 ሚሊዮን ዶላር ቃሉን በማጠፍ ወደ 207 ሚልዮን ዶላር ማውረዱና በዚህም የገዥውን ፓርቲ የኢኮኖሚ ፕላን ምስቅልቅሉን ማውጣቱን ለመንግሥት ቅርበት ያላቸው ምንጮችን በመጥቀስ አንድ ዘገባ ጠቆመ።</p>

<p>ለኢትዮጵያ ባለሥልጣናት ቅርበት ያላቸው እነዚሁ ምንጮች እንደሚሉት ከሆእን የኢትዮጵያ መንግሥት ፖለቲካዊ ለውጥ ከማካሄድ ጀምሮ በሰራዊት ቅነሳ እርምጃ እስከመውሰድ የደረሰ ቢሆንም የዓለም ባንክ በአሜሪካ መሪነት ለኢትዮጵያ ኢኮኖሚ ማሳደጊያ ለሰራዊት ቅነሳና በጦርነቱ ጉዳይ ለደረሰባቸው አካባቢዎች ማቋቋሚያ ይሆን ዘንድ ለኢትዮጵያ መንግስት ለመስጠት ቃል ገብቶት የነበረውን 770 ሚልዮን ዶላር ወደ 207 ሚሊዮን ዶላር በማውረድ ይህም በጣም አነስተኛ ገንዘብ በመሆኑ የታቀዱትን ተግባራት ለማከናወን እንደማያስችል ተገልጿል።</p>

<p>የኢህአዴግ አመራር አባላት መከፋፈልና ስፋት ያለው ፖለቲካዊ አለመረጋጋት የታየው ጠቅላይ ሚኒስትር መለስ ዜናዊ ከኢትዮ ኤርትራ ጦርነት በኋላ ወደአሜሪካ ሄደው በነበረበት ጊዜ ከአሜሪካ ባለሥልጣናት ከዓለም ባንክና ከሌሎችም ጋር ተገናኝተው በአገራቸው ላይ የሥርዓት ለውጥ ለማምጣት ቃል በመግባታቸው በተሰጠው ምላሽ የኢትዮጵያን ኢኮኖሚ ለማሳደግ ሰራዊቱን ለመቀነስና በጦርነቱ የተጐዱ የትግራይና የአፋር ክልሎችን መልሶ ለማቋቋም በሚል ቃል ተገብቶላቸው ከተመለሱ ማግስት ጀምሮ ውስጣዊ ክረት እየጦዘ መምጣቱን አስታውቀዋል። </p>

<p>ከዚህ በኋላ በተከሰተው በርካታ የኢህአዴግ ባለሥልጣናት ከስልጣናቸው መታገዳቸውና ሌሎችም አገር ጥለው መኮብለላቸው እንዲሁም በአዲስ አበባ ዩኒቨርስቲ ተማሪዎች የመብት ጥያቄ ሰበብ የተፈፀመው የሰብዓዊ መብቱ ጥሰትና በሕግ ያለመተዳደር ችግር በገሀድ ከመከሰቱ ባሻገር የኢህአዴግ ተቃዋሚ የሆኑ የፖለቲካ ሰዎች በአሜሪካ ከተለያዩ ባለሥልጣናት ጋር እየተገናኙ ያለውን ችግር በማስረዳታቸውም ጭምር አሜሪካ ይኼን እርምጃ ለመውሰድ እንደቻለች ያላቸውን ግምት በማንተራስ ምንጮቹ አብራርተዋል።</p>


<p class="align-center"><a href="/Gazettas/Nesebrak/info/Nesebrak.sera.html">ከነፀብራቅ ነሐሴ 14 ቀን 1993</a></p>

</body>
</html>	
