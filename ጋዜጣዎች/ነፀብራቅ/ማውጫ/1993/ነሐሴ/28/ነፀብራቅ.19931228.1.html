<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ኤርትራውያንን ማባረራችን በአፈንጋጮቹ የተወሰነ የፀረ ህዝብ ውሳኔ ነበር»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«ኤርትራውያንን ማባረራችን በአፈንጋጮቹ የተወሰነ የፀረ ህዝብ ውሳኔ ነበር»</h1>


<p>በአዲስ አበባ ከተማ እየተካሄደ በቆየው በ10 ዓመታቱ ጉዞ ላይ ያተኮረ የህወሓት አባላትና ካድሬዎች ስብሰባ ላይ በተለይም የኢትዮ ኤርትራን ግንኙነት በተመለከተ በርካታ ጥያቄዎች ተነስተው እንደነበር በስብሰባው ላይ የተሳተፉ ምንጮች ገለፁ።</p>

<p>እንደምንጮቹ አገላለፅ ከኤርትራ ጥያቄ ጋር በተያያዘ የተነሱ ጥያቄዎች በርካታ ቢሆኑም ከእነዚሁ መካከል ዋና ዋና የተባሉት፦ ወታደራዊ ኃይል ማደራጀታቸው የጐረቤት አገሮችን መውረራቸው እየታወቀና ከህዝብ በርካታ መረጃዎች እያሉ የሚወሩን መሆኑ እየታወቀ ያልተዘጋጅነው ለምንድ ነው? የሃገራችንን ጥቕም አሳልፈን ስንሰጥ የነበረው ለምንድን ነው? ቡና፣ ጤፍ ጥጥ፣ ሰሊት፣ ገንዘብ ወዘተ የመሳሰሉት የሃገራችን ሃብት እየተመዘገበ ሣለ በዝምታ እንድንታዘብ የነበረው ለምንድን ነው? ዜግነትን በተመለከተ ኤርትራውያን እንደሌሎች የውጭ ዜጐች የሚኖሩበት ሁኔታ በወቅቱ ያልተደረገው ለምንድንድ ነው? ህዝባችን በኤርትራ እየተሰቃየ ይህን በሚመለከት ተገቢውን ጥበቃም ሆነ እንዲመለሱ ያልተደረገበት ምክንያት ምንድን ነው? ወረራውን ወደመመከት በገባንበት የመጀመሪያ ወቅት ላይ ብዙ ኪሳራ ገጥሞ ነበር ለምንድን ነው? በኋላም በግጭቱ ወቅት እስከ አስመራ ገብቶ ሻዕቢያን መደምሰስ የሚል የነበረው ዕቅድ ለምን ታጠፈ? እስካሁን ድረስ ተጠቃለው ያልሄዱ ኤርትራውያን አሉ። ግማሾቹ ተባረው ግማሾቹ ግን እዚሁ ቀርተው በመንግሥት ሥራ ላይ ያሉ አሉ። ለምን ሆነ? አሁን በምን ሁኔታ ላይ ነው ያለነው? ይህንን ሁኔታ እየተከታተለ ያለውስ ማነው? አሁን ኤርትራውያን እንደማይወሩን ምን ዋስትና አለን? ወዘተ የሚሉ ጥያቄዎች ነበሩ።</p>

<p>ለእነዚህ ጥያቄዎች የተለያዩ መልሶችን በመስጤት በተለይም ትክክለኛ አይደሉም ያሉዋቸውን ከአፈንጋጮቹ ውሳኔ የተወሰኑን እኛም በእነሱ ውሳኔ በመገዛት የተፈፀመ ነው የሚል አስገራሚ መልስ መኖሩን ምንጮቹ ገልፀዋል።</p>

<p>ለጦርነቱ ለምን አልተዘጋጀንም ለሚለው ይወሩናል ብለን ለማሰብ እንደማይቻል አፈንጋጮቹም ሁሉ ሳይቀሩ ድምጽስ የሰጡበት ጉዳይ ነው የሚል ምላሽ ተሰጥቶበታል። ሆኖም ግን ከወረራው በፊት በፖሊት ቢሮ ተነስቶ የነበረውና አባላቱን ያለያየው ጉዳይ ሳይነሳ ማለፉ አብዛኛውን ተሰብሳቢ አስገርሟል።</p>

<p>ኪሳራዎች የበዙበትን ምክንያት በተመለከተ የተሰጠው መልስ በአፈንጋጮቹ ይመራ ስለነበር በጦርነቱ ላይ በተሰጠው አመራር የተፈፀመ ኪሳራ ነው የሚል ነበር። ነገር ግን ቀደም ሲል ባወጧቸው መግለጫዎቻቸው አፈንጋጮቹ በዚህ ጦርነት ምንም አስተዋፅዖ አልነበራቸውም የሚል አባባል በማስታወስ ተሰብሳቢው ግራ ተጋብቷል። ወደሀገራቸው ያልሄዱትና የተለያየ ምክንያት እየተፈለገ የቀሩ ኤርትራውያንን አስመልክቶ ለቀረበው ጥያቄ የተሰጠው መልስ ለተሰብሳቢው እንቆቅልሽ እንደሆነበት ነው የተገለፀው ይኸውም «ኤርትራውያንን ማባረራችን የፀረ ህዝብ ውሳኔ ነበር። ከሻዕቢያ ፄረ ህዝብነት የማይለይ በስም የፀጥታ ችግር በሚል ብቻ ንፁሃን ኤርትራውያን ተባረዋል። ይህም ይ እሆነበት ምክንያት በአፈንጋጮች የተወሰነ ውሳኔ ስለነበርና በውሳኔያቸውም ታስረን ተግባራዊ በማድረጋችን ወያኔያዊ ዴሞክራሲያዊ ባህላችን ተሸርሽሯል» ብለዋል።</p>

<p>በማዕከላዊ ኮሚቴ ሂስ ላይ በተነሳ ጥያቄ በከፍተኛ ሙስናና በፀረ ዴሞክራሲያዊነት በቀጥታም ሆነ ህዝብ የሚለውና የሚጠረጥረው በስልጣን ላይ ያሉትን የማዕከላዊ ኮሚቴ አባላትን ሆኖ እያለ እናንተ ግን እኛ ንፁህ ነን። ከፈለጋችሁ መረጃ አምጡ እያላችሁ በግምገማው ላይ ዳር ዳር ትሉ ነበር ይህ ለምን ሆነ? ለሚለው ጥያቄ መልስ ሲሰጥ በአንዳንዶቹ ላይ ምንም ነገር የለም በተወሰኑት ላይ ጥቃቅን የሙስና ችግሮች ነበሩ። ከፍተኛ የሙስና ችግር የነበረው ግን በአፈንጋጮች ላይ ነበር በተለይም ጉዳያቸው በሕግ ተይዞ ባሉት ሰዎች ላይ የሚል ምላሽ ሰጥተዋል።</p>


<p class="align-center"><a href="/Gazettas/Nesebrak/info/Nesebrak.sera.html">ከነፀብራቅ ነሐሴ 28 ቀን 1993</a></p>

</body>
</html>	
