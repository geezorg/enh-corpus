<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በኢትዮ ኤርትራ ድንበር የጦርነት ስጋት መኖሩ ተገለፀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በኢትዮ ኤርትራ ድንበር የጦርነት ስጋት መኖሩ ተገለፀ</h1>


<p>የተባበሩት መንግሥታት ድርጅት የሰላም አስከባሪ ኃይል /አንሚ/ ልዩ ልዑክ የሆኑት ሚ/ር ሌግዌላ ጆሴፍፍ ባለፈው ቅዳሜ ምሽት ከአሜሪካ ሬዲዮ ጣቢያ የአማርኛ ቋንቋ ዝግጅት ክፍል ጋር ባደረጉት ቃለ ምልልስ በኢትዮጵያና በኤርትራ ድንበር መካከል በተከለለው የፀጥታ ቀጣና አካባቢ የሚታየው እንቅስቃሴ ሁለቱን አገሮች ለዳግም ጦርነት ሊጋብዛቸው የሚችል ሁኔታ እንዳለ በመጠቆም ሥጋታቸውን ገለፁ።</p>

<p>ሚ/ር ማጉዌላ ሁኔታውን ሲያብራሩ ከኢትዮ ኤርትራ ግጭት በህውላ በሁለቱ አገሮች መካከል በፀጥታ ቀጠናነት ተከልሎ የነበረ ሲሆን በጦርነቱ አማካይነት ከስፍራው የተፈናቀሉ ኤርትራውያን እስካሁን ድረስ ወደቀድሞ መኖሪያቸው አልተመለሱም። በአካባቢው በርካታ ያልመከኑ ፈንጂዎች እስካሁን ድረስ በመኖራቸውና እኛም ባለብን የገንዘብ ችግር ምክንያት ሙሉ በሙሉ ከአካባቢው ልናፀዳቸው አልቻልንም። ከዚህም አልፎ በፀጥታ ቀጣናው ውስጥ ስለሚታዩ የተረጋጋ ሰላም አለ ለማለት ያስቸግራል ብለዋል።</p>

<p>በሁለቱ አገሮች መካከል ላሉ ችግሮች መፍትሔ በማፈላለግ ግንኙነታቸው ከጦርነቱ በፊት ወደነበረበት ለመመለስ ያላሰለሰ ጥረት ስናደርግ የቆየን ቢሆንም ወደመፍትሔው እንዳንደርስ የሚያደርጉን የተለያዩ ችግሮች በሁለቱም በኩል ይታያሉ። በዚህም ሁለቱም መንግሥታት መናገር የማይፈልጉትና የሚደብቁት ነገር ስላለ በአካባቢው ዘላቂ ሰላም እንዲመጣ ለማድረግ አላስቻለንም ካሉ በኋላ ከፀጥታ ቀጣናው ውጪ በስተሰሜን በኩል የኤርትራ መንግሥት ሠራዊትና እንዲሁም ከፀጥታ ቀጠናው በስተደቡብ የኢይቶጵያ መንግሥት ሠራዊት በብዛት ሰፍረው ይገኛሉ። እኛ እስከምናውቀው ድረስ በሁለቱም መንግሥታት በኩል ያለው የታጠቀ ሠራዊት በአካባቢ ተሰልፎ እንደሚገኝ ነው ሲሉ አብራርተዋል።</p>

<p>በመቀጠልም ለኢትዮጵያም ሆነ ለኤርትራ መንግሥት ተወካዮች እኒህን ከፍተኛ ቁጥር ያላቸውን የሠራዊት ብዛት በመቀነስ ከግጭቱ በፊት በአካባቢው ወደነበረው የፖሊስና የሚሊሽያ ቁጥር ዝቅ እንዲያደርጉ በተደጋጋሚ ስናደርገው የቆየነው ጥረት ከሁለቱም ወገን ቀና የሆነ ምላሽ በማጣታችን ሊሳካልን አልቻለም። ምክንያቱም ወደጦርነት ከመግባታቸው በፊት በአካባቢው የነበራቸው የፖሊስና የሚሊሺያ ኃይል ምን ያህል እንደነበረ እኛ የምናውቀው ነገር ስለሌለ የሠራዊታችሁን ብዛት ቀንሳችሁ ይህን ያህል አድርጉ ለማለት አልቻልንም። ይህንን በትክክል የሚያውቁት እነሱ ብቻ ናቸው። በዚህም የሁለቱን ሀገሮች መንሥታት ቀና የሆነ ትብብር ለማድረግ ፍላጎቱ ስለሌላቸው በአካባቢው ያለው ሁኔታ አስቸጋሪ እንዲሆን አድርገውታል ሲሉ አስረድተዋል።</p>

<p>በመጨረሻም ኤርትራ የነፃነት ቀኗን ስታከብር 13 ሺ ሠራዊቷ በጦርነቱ የተሰውቧት መሆኗን መግለጿን ያስታወሱት ሚ/ር ሌግዌላ ኢትዮጵያ እስካሁን በጦርነቱ ምን ያህል ሠራዊት መስዋዕት እንደሆኑ አለመግለጿን ጠቅሰውል። ሁለቱም አገራት ዳግም ወደጦርነት ሊመጡ የሚያበቃቸው ምክንያት መኖር አለመኖሩን እንደማያውቁና እንደማይጠቅማቸውም ለሁለቱም መንግሥታት አስገንዝበዋል።</p>


<p class="align-center"><a href="/Gazettas/Nesebrak/info/Nesebrak.sera.html">ከነፀብራቅ መስከረም 28 ቀን 1994</a></p>

</body>
</html>	
