<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በአሜሪካው አደጋ የሞቱት 3 ሲሆኑ ሁለት ኢትዮጵያውያን አረብ ናችሁ ተብለው በጩቤ ተወጉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በአሜሪካው አደጋ የሞቱት 3 ሲሆኑ ሁለት ኢትዮጵያውያን አረብ ናችሁ ተብለው በጩቤ ተወጉ</h1>


<p>በአሸባሪዎቹ የተለጠፈው የመጀመሪያው አውሮፕላን ባወደመው የዓለም ንግድ ማዕከል ህንፃ 98ኛው ፎቅ ላይ ቢሮዋ ውስጥ ተቀምጣ የነበረችው ኢትዮጵያዊቷ እስከዳር መላኩ አንዷ መሆኗን ተገለፀ።</p>

<p>የሕይወት አድን ግብረ ኃይሉ የእስከዳርን እስክሬን ከህንፃው ፍርስራሽ ውስጥ አግኝቶ ሕይወቷ የማለፏን ዘገባ በይፋ የገለፀው አደጋው ከደረሰ ከሁለት ሳምንታት በኋላ ማለትም ባለፈው ሣምንት አጋማሽ ነው። የዜና ዘገባው በሞት የተቀጠፈችው ኢትዮጵያዊት በሰማይ ጠቀሱ ህንፃ 98ኛው ፎቅ ላይ በቢሮ ውስጥ እንደምትገኝ ጠቅሶ የምትሰራው ለየትኛው ካምፓኒ ወይም ድርጅት እንደሆነ አልታወቀም ብሏል።</p>

<p>እስከዳር መላኩ የተወለደችው በ1961 በአዲስ አበባ ከተማ ሲሆን አባቷ ዶክተር መላኩ አስፋው በአዲስ አበባ ዩኒቨርስቲ በሌክቸረርነት ሲያገለግሉ ወላጅ እናቷ ወ/ሮ ሮማን ደምሴ ደግሞ በዋሽንግተን የኢትዮጵያ ኤምባሲ በመስራት ላይ መሆኗቸው ታውቋል።</p>

<p>ከዚሁ ጋር በተያያዘ ዋሽንግተን ዲሲ የሚገኘው የኢትዮጵያ ኤምባሲ የኢትዮጵያ ኮሚኒቲ ጉዳዮች ዋና ክፍል ኃላፊ አቶ ታዬ እቁበስላሴ ከትናንት በስቲያ ከአሜሪካ ድምፅ ጋር ባደረጉት ቃለ ምልልስ በኒውዮርክና በዋሽንግተን በደረሰው አደጋ ሰለባ ስለሆኑት ኢትዮጵያውያን ጉዳይ ማብራሪያ ሰጥተዋል። በአሸባሪዎቹ ጥቃት ለሞትና ለመቁሰል አደጋ ከተጋለጡት የ70 አገር ዜጐች ውስጥ ኢትዮጵያውያኖች እንደሚገኙበት የጠቀሱት ባለሥልጣኑ በዓለም የንግድ ማዕከል ላይ በደረሰው ጥቃት ሁለት ኢትዮጵያውያን ህይወታቸውን ማጣታቸውንና በዚሁ ህንፃ የነበረ ሌላ አንድ የአገራችን ዜጋ የደረሰበት መጥፋቱን ከኤምባሲው ማረጋገጥ ችሏል ብለዋል።</p>

<p>አቶ ታዬ በማከልም በመስከረም 1 ቀን የሽብርተኞች ጥቃት ጋር በተያያዘ በኢትዮጵያውያን ላይ አሜሪካ ውስጥ የደረሰ ጥቃት መኖሩን ይፋ አድርገዋል። እንደእሳቸው አባባል ሴፕቴምበር 21 ቀን በቴክሳስ ዳላው ከተማ ኮተኒካርድ በሚባል ፓርክ በመዝናናት ላይ ከነበሩት አምስት ኢትዮጵያውያን ውስጥ የሁለት መልክ የመካከለኛው ምስራቅ ዜጐች ይሆናል ከሚል ግምት በሴንጢ መወጋታቸውንና ወደሆስፒታል ተወስደው በህክምና ላይ እንደሚገኙም አብራርተዋል። ሁለቱ ኢትዮጵያውያን ሆስፒታል ድረስ በመሄድ እንዳነጋገሯቸውና ጤንነታቸውም በደህና ሁኔታ ላይ እንደሚገኝ ባለሥልጣኑ ገልፀው በኢትዮጵያ ኮሚኒቲ ስም ተቃውሞአቸውን ለአሜሪካ ቀይ መስቀል ማኅበር መግለፃቸውን ጨምረው ተናግረዋል።</p>


<p class="align-center"><a href="/Gazettas/Nesebrak/info/Nesebrak.sera.html">ከነፀብራቅ መስከረም 21 ቀን 1994</a></p>

</body>
</html>	
