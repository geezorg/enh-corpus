<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በዝዋይ ከ700 በላይ እስረኛ ይገኛል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በዝዋይ ከ700 በላይ እስረኛ ይገኛል</h1>


<p>በዝዋይ ወህኒ ቤት ከ700 እስረኞች በላይ አሁንም እንደሚገኙና ተፈተው የመሳፈሪያ ገንዘብ ያጡ እስረኞች ለጎዳና ተዳዳሪነት የተዳረጉ መኖራቸው ሲገለፅ በአ/አበባ ከርቸሌም የባለስልጣናት ግምገማ ተነስቶ ከአመራር አባላቱ ውስጥ በሃብታም እስረኞች ገንዘብ ልጆቻቸው የሚማሩ መኖራቸው እንደተነገረ ቅርበት ያላቸው ምንጮች ገልፁ።</p>

<p>የአዲስ አበባ ዩኒቨርስቲ ተማሪዎች የመብት ጥያቄ ምላሽ ማጣት በተነሳው ሁከት በፖሊስ ተይዘው በዝዋይና ሸዋ ሮቢት ወህኒ ቤቶች በወንጀል ተጠርጥረው ከታሰሩ በርካታ የከተማዋ ነዋሪዎች መካከል ቀደም ሲል ጀምሮ አካልን ነፃ በማውጣት ክስ ተለቀው የነበሩት ተጠርጣሪዎች ፋይል በመከፈቱ በዋሶቻቸው አማካይነት እየቀረቡ ለዳግም እስር እየተዳረጉ እንዳሉና በአሁኑ ሰዓት ምንም የፍቺ እድል ያልገጠማቸውን ጨምሮ ከ700 በላይ እስረኞች በዝዋይ ወህኒ ቤት እንደሚገኙ ምንጮቹ ጠቁመዋል።</p>

<p>በተዘዋዋሪ ችሎት አማካይነት ጉዳያቸው ታይቶ በውሳኔና ነፃ ከተለቀቁት በዝዋይ ወህኒ ቤት ታስረው ከነበሩት ሰዎች የተወሰኑት ወደየቄያቸው የመመለሻ መጓጓዣ ገንዘብ በማጣታቸው በዝዋይ ከተማ ውስጥ ለጎዳና ተዳዳሪነት በመዳረግ ከፍተኛ ጉስቁልና ውስጥ የገቡ መሆናቸውን የአይን እማኞችን የጠቀሰው መረጃ እንደሚለው ከሆነ እነኚህ የጎዳና ተዳዳሪ የሆኑ ሰዎች የድረሱልኝ ጥሪ ለቀይ መስቀልና ሰብአዊ መብት ወገኖች አድርሱልን ማለታቸውን ዘግቧል።</p>

<p>ይህ በእንዲህ እንዳለ በነፀብራቅ ጋዜጣ ሰለ አ/አበባ ወህኒ ቤት ከተዘገበ በኋላ በአመራር አባላት መሃከል በተጀመረው ግምገማ 3 የሚሆኑ የአመራር ሰጪ አባላት ልጆች በሀብታም እስረኞች ገንዘብ እንደሚማሩ ተደርሶቦት ግለሰቦቹም በግምገማ ሂስ የወሰዱ መሆኑን የውስጥ አዋቂዎች መረጃ ጠቁሟል። </p>



<p class="align-center"><a href="/Gazettas/Nesebrak/info/Nesebrak.sera.html">ከነፀብራቅ ታህሳስ 1 ቀን 1994</a></p>

</body>
</html>	














