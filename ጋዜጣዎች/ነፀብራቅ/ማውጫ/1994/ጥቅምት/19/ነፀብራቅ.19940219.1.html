<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በአረቦች ተቋማት የሚማሩ ኢትዮጵያዊያን ችግር ገጠማቸው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">አረቦች ተቋማት የሚማሩ ኢትዮጵያዊያን ችግር ገጠማቸው</h1>


<p>በተለያዩ የአረብ አገሮች በሚገኙ ዩኒቨርሲቲዎች ትምህርታቸውን በመከታተል ላይ በነበሩት ኢትዮጵያኖች ላይ ችግር መድረሱ ታማኝነት ያላቸው ምንጮቻችን ገለፁ።</p>

<p>የችግር ሰለባ ሆኖ ወደ ሀገሩ የተመለሰ አንድ ኢትዮጵያዊ የኩዌት ዩኒቨርስቲ ተማሪ ለምንጮቻችን ከሰጠው መረጃ መረዳት እንደተቻለው ሳውዲ አረቢያ በአሜሪካ የተሰጣትን ትዕዛዝ ተከትላ በኩዌትና በመላ አረብ አለም ለሚገኙ ኢስላም የትምህርት ተቋሞች ስተሰጥ የነበረውን የገንዘብ ድጋፍ በማቋረጧ ምክንያት ነው።</p>

<p>አሜሪካ በእዚህ ማስጠንቀቂያ አዘል ትዕዛዝ እንዳስታወቀችው የመስከረም አንዱ የአሜሪካ የፍንዳታ አደጋ የጥቃት መንስኤ እንደሆኑ ከምትጠረጥራችው አንድኛው በሳኡዲ አረቢያ መንግስት ገንዘብ የሚረዱ የእስልምና የትምርት ተቋማት ሲሆን በእነዚህ የእስልምና የትምህርት ተቋማት ኦሳማ ቢንላደንን ጨምሮ በአሁኑ ሰአት የቅርብ አጋርሆነው የሚያገለግሉት ተከታዮች በእነዚሁ የእስልምና የትምህርት ተቋሞች ትምህርታቸውን ተከታትለው የወጡ መሆናቸው ታውቋል።</p>

<p>ከእነዚሁ ውስጥ የኦላማ ቢንላደን ቃል አቀባይ ሆኖ በተለያዩ ጊዜያቶች በአልጀዚራ ቴሌቪዥን የአልቃይዳን ማስታውቂያዎችና ማሳሰቢያዎችን ሲያነብ የሚታየው የኩዌት ተወላጅ የሆነው አንዱ መሆኑም ይታወቃል።</p>

<p>የኩዌት መንግሥት የእዚህን የኩዌት ዜግነት ያለውን የኦሳማ ቢንላደን ቃል አቀባይ ዜግነት መሰረዟን ለአሜሪካ መግለጫ መስጠቷ ቢታወስም አሜሪካ እነዚህ የእስልምና ትምህርት ተቋሞች እንዲጠፉ አሊያም እንዲዘጉ አጥብቃ የጠየቀችበትን ምክንያት ከእነዚሁ ምንጮች ለመረዳት እንደተቻለው ከሆነከእነዚሁ የእስልምና ትምህርት ተቋሞች ትምህርታችውን ጨርሰው የሚወጡ ተማሪዎች በሃይማኖት ስም እንደ ኦሳም ቢንላደን አለምን ሊያሸብሩ ይችላሉ በሚል የአሜሪካ ስጋት መሆኑ አክሎ አስረድቷል።</p>

<p>በማከልም ከኢትዮጵያ ወደ ኩዌትና ፓኪስታን የሄዱ የእስላም ትምህርት ተቋም ተማሪዎች ት/ቤቶቹ በመዘጋታቸው ሳቢያ ወደ ሃገራቸው እየተመለሱ እንደሆነ ሲያገኙት የነበረው የገንዘብ ድጋፍ በመቋረጡም ወላጆቻቸውን የመመለሻ ገንዘብ ላኩልን በሚል እያደወሉ እንደሆነ ምንጮቹ አስረድትዋል።</p>
<p></p>


<p class="align-center"><a href="/Gazettas/Nesebrak/info/Nesebrak.sera.html">ከነፀብራቅ ጥቅምት 19 ቀን 1994</a></p>

</body>
</html>	














