<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሆሊውድ ጋዜጣ አንደኛ ዓመቱን ያከብራል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ሆሊውድ ጋዜጣ አንደኛ ዓመቱን ያከብራል</h1>

 

<p>ሆሊውድ ጋዜጣ በዚህ ወር አንደኛ ዓመቷን ታከብራለች። የአምላክ ፈቃድ ሆነና እነሆ ከበርካታ መሰናክሎች በኋላ ለዚህ በቅታለች። በጅምሩ የተጠነሰሰችው የሙዚቃና የፊልም ፍቅር ባደረባቸው ሁለት ወጣቶች ልክ የዛሬ ዓመት በገና በዓል ሰሞን ነው። እናም ሆሊውድ ተወለደች። ግና ገበያው ሆሊውድን ለማስተናገድ ሁለት እጁን ዘርግቶ በእቅፍ አበባ አልተቀበላትም። የተለመደችው ቀስ በቀስ ነበር። ዛሬም ሆሊውድ ሰፊ እውቅና ያገኘች የመጀመሪያ የስነጥበብ ጋዜጣ ለመሆኗ ምንም ጥርጥር የለም።</p>

<p>በዚህ አንድ ዓመት ውስጥ አዘጋጆችዋ የተለያዩ ገጠመኞች አሏቸው። ከነዚህም ውስጥ ጉልሆቹ የሚከተሉት ናቸው።</p>

<p>በአስቴር አወቀ የኢምፔሪያል ሆቴሉ ጋዜጣዊ መግለጫ ወቅት... ለጥያቄ እድል የተሰጠው የጋዜጣዋ ባልደረባ ሲጠይቃት ስሜ... ነው ከሆሊውድ ጋዜጣ ብሎ ራሱን ሲያስተዋውቃት በተገላቢጦሽ እሷም ሆሊውድ? በአማርኛ ስለምንድን ነው የምትዘግቡት ብላ በጥያቄ አጣደፈችው። ኦው... የማይረሳ አጋጣሚ ነበር። ሌላው... </p>

<p>በአካፑልኮ ቤይ ፊልም ፍፃሜ ለት ኢየሩሳሌም ሆቴል በቶታል ቀይ ባህር ተባባሪነት በተዘጋጀው የሽልማት አሰጣጥ ስነ ስርዓት በራሱ ትዝታ ነበረው።</p>

<p>ለፊልም ሥራ ወደ ኢትዮጵያ ከመጡት ከእነ ሪቻርድ ሀሪሰን ጋር ያሳለፍነው መልካም ጊዜያት፣ ጎልድ ስታር ቲቪና ዴክ እንዲሸልሙልን ቃል አስገብተን በኛ እሳቤ 700 እስከ 1000 ፊልም ያየ ጥቂት ሰው ብቻ ነው በሚል ታላቅ ውድድር ስናዘጋጅ ሳይታሰብ እስከ 2000 ደብዳቤዎች ደርሰውን ምን እናድርግ ብለን ግራ የተጋባነው።</p>

<p>ሼል ኢትዮጵያ ሊምትድ በኢምፓየር ፊልም ዙሪያ ሲያዘጋጅ በመጨረሻዎቹ ሰዓታት በተፈጠረ ሳንካ ይቅርታ እንድናቀርብ የሆነው... ምኑ ቅጡ የዝግጅት ክፍሉ ባልደረቦች ላይ መልካምና አንፃራዊ ስሜትን አሳርፈው እስከ ቅርብ ጊዜ ድረስ ቆይተዋል። ዛሬ በመንፈስ የጋዜጣዋ አዘጋጅ የሆነው ተወዳጁ አርቲስት ተመስገን መሸኘት በራሱ የማይዘነጋ አጋጣሚ ነበር። ቢሆንም ግን በመላው የአሜሪካን አርቲስቶች የእረፍት ጊዜ ማረፊያ በሆነችው ፓሪስ (ፈረንሳይ) መሆኑ ከስር ከስር በሚልክልን ዜናዎችእንድናስነብባችሁ እያደረገ ነውና ፈጣሪን አመስግነነዋል። እንግዲህ በእስከዛሬው የሆሊውድ ጋዜጣ ህትመት ላይ በተለይ አዘጋጆችዋ በሌሎች የፊልም የትያትርና መሰል ፕሮፌሽን ላይ የሚገኙ በመሆናቸው ካላቸው ጥልቅ የሆነ የስነ ጥበብ ፍቅር የመነጨ በመሆኑ በስራ መደራረብ በሚፈጥርብን ጫና የተከሰቱ ክስተቶችን በእናንተ ውድ አንባቢያን ድጋፍ እያረምን ነው እዚህ የደረስነው።</p>

<p>በተለይ ደግሞ 8 ገፅ ሙሉ ቃላት እያረምን ኮምፕዩተር ላይ ማፍጠጥ የግድ በመሆኑ በየተራ ስለምንሰራ ለዚህ የእርማት ስራ አስቸጋሪነት አንዱ ባልደረባችን... ከጠዋት እስከ ማታ ኮምፕዩተር ላይ አፍጥጬ ይኸውና አይኔን አቀላው ብመረመር መነፅር ታዘዘልኝ... በዚሁ ከቀጠልኩ ያለጥርጥር የጦር ሜዳ መነፅር እንደሚታዘዝልኝ ነው ብሎ ያሳቀን የሚረሳ አይደለም። እንደዛ ሆን ግን የእንግሊዘኛና የአማርኛ ቃላት ግድፈት ይፈጥራሉ። ችግሩ ያለው ኮምፒዩተሩ ላይ መሆኑን ቢያውቁልን ምንኛ ደስ ባለን ምን አልባት ለኮምፒዩተር ቅርበት ያላችሁ ሴቭ ሳይደረግ በመቅረት እና አረምን ያልነውን ቃል ገድፎ ይወጣል ይህንንም ለአምላክ ምስጋና ይግባውና ከአራት እትሞቻችን ወዲህ እያስተካከልን መተናል ወደፊት ደግሞ ሙሉ በሙሉ እንደሚወገድ ልባችንን ሞልተን ብንናገር በሂደት የሚታይ ነውና እናንተም ልትመሰክሩልን ትችላላችሁ። ሌላው በስራችን እንቅፋት የነበረው የቢሮና የስልክ ችግር ነበር ሁለቱም ተሟልተው የአዘጋጆቹ በሌሎች ጥበባዊ ስራዎች መጠመድ አስተያየትና ምክር ከሚሰጡን ወዳጆቻችን ጋር አራርቆን እዚህ ቢደርስም በቅርቡ ይህንን ችግራችንን ከሚፈታልን ከዋቢ ኤሌክትሮኒክስ እቃዎች አስመጪ ድርጅት ጋር በጋራ ለመስራት ተነጋግረን እየፈታነው በመሆኑ በዚህ አጋጣሚ ሳንነግራችሁ አናልፍም።</p>

<p>በተረፈ ለቁጥር የሚታክቱ ደብዳቤዎቻችሁ ይደርሱናል በየተራ ለማስተናገድ ስለምንሞክር ቆየብን ብላችሁ ተስፋ እንዳትቆርጡ ባቻ ነው የምንለማችሁ። ማንዎት የሚለው አምድ ላይ በተለይ ከፎቶ ጋር ፍላጎታቸውን የፃፉልን በርካታ ናቸው በየተራ ስለሚስተናገዱ ደብዳቤዎቻችን አልደረሳቸውም ወይም ትተውት ነው እንዳትሉ። ጊዜውን ጠብቆ እንደሚወጣ በምንወደው በእግዚአብሔር ስም ቃል እንገባላችኋለን። (ታዲያ አንዳንዶች አለፎቶ ልካችኋል... ቅድሚያ የምንሰጠው ለባለ ፎቶዎች ስለሆነ እባካችሁ እንደገና ከፎቶ ጋር ላኩልን... ቢቻል ከፎቶአችሁ በስተጀርባ ስማችሁ አኑሩበት) በተረፈ እድሜን ሰቶ እዚህ ባደረሰን ፈጣሪ ስም እናንተን አንባቢዎቻችንን ከጎናችን ሳትርቁ አይዟችሁ በማለት ስላበረታታችሁን ከልብ እያመሰገንን እኛም እስከዚህ ባዘለቀን አቋመችን ገፍተን... የሚወዱንን ወደን... የሚጠሉንንም ወደን ሀቅ እየዘገብን ያልተበረዘ ያልተከለሰ ወይም ለንግድ ተብሎ በሚፈጠር ልብ ወለድ አንባቢያንን ሳናታልል ተወዳጅ ባደረገን ባማረን ጎዳና ተጉዘን ከቆምንበት አላማ እስከ መጨረሻው ዝንፍ እንደማንል እንደገና ከልብ አፍቃሪያችን ሳይሆን በየዋህነት በስጋዊ ቅናት የሚሰሩትን ለማያውቁት ምን አልባትም ወደፊት ከእነሱ ተሽሎ የተገኘን ሲያዩ አይናቸው ደም ለሚለብሱት እስቲ ጌታ (የሚያምኑት ከሆነ) ልቦና እንዲሰጣቸው ልንፀልይ አስበናል።</p>

<p>በመጨረሻም በቅርቡ ቁጥራቸው እየጨመረ ላሉ የባህር ማዶ ሙዚቃና ፊልም ዘጋቢ ጋዜጦች ሆሊውድ ምክንያት ናት። አንዳንዶ ስራቸው በአንባቢያን ዘንድ ተአሚነት ሲያጣ የሆሊውድ አዘጋጆች ነው የሚያሳትሙት... እያሉ ስማችንን ተጣብተው የሚያቆሽሹትን ያዩ ግራ ገብቶናል... ምንድነው ነገሩ ብለውናል... እርግጥ ነው... የጋዜጣችን ህትመት ኮፒ እያደገ ሲመጣ አንዳንዶች ይህ ነገር ብንሞክረው እያሉ በፊት የሚጓዙበትን ፈር በመልቀቅ የኛን ፈለግ ተከትለው ይሆናል... ዘራችን በመብዛት ሕዝብ እያማረጠ እንዲያነበው በመሆኑ መጀመሪያ ላይ ምነው በርከት ባሉ ብለን ነበር... ነገር ግን የገመትነው ከእኛ አቀራረብ ተነስተው እነሱም አዲስ መንገድ ያሳዩናል ብለን ነበር። ... ግን ሳይሆን ቀረ። ለማንኛውም እስቲ... መላው አንባቢ በገሀድ ያየውን ይህንን ነውር በሆዱ ይዞ ላለመታለል ይሞክር ብቻ ነው የምንለው... እንደቸርነቱ አብሮ አዝልቆ እኛንም ለሁለተኛ አመታችን እሱ ያብቃን አሜን</p>

<class="align-center">እኝ ጝኦዽ ዌ ጥርኡጽጥ 


<p class="align-center"><a href="/Gazettas/Hollywood/info/Hollywood.sera.html">ከሆሊውድ ታህሳስ 29 ቀን 1990</a></p>


</body>
</html>	
