<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአየር ኃይላችን ድብደባ ቀጥሏል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የአየር ኃይላችን ድብደባ ቀጥሏል</h1>


<p>የኢትዮጵያ አየር ኃይል ሚግ 23 ተዋጊ ጄቶች ከትናንት በስቲያ ከማለዳው 12:30 አካባቢ ምፅዋ ወደብን ጨምሮ የባሕር ኃይል ወታደራዊ የጦር ሰፈር እንዲሁም ነዳጅ ማከማቻ ዲፖዎችን በመደብደብ ከፍተኛ ጉዳት ማድረሳቸው ታውቋል።</p>

<p>አየር ኃይላችን እሁድ ግንቦት 8 ቀን 1991 ዓ.ም ያደረገው ድብደባ የድንበር ውዝግቡ ከተነሳ ወዲህ የምፅዋ ወደብን በመደብደብ ጥቃት ሲያደርስ የመጀመሪያው ነው። አየር ኃይላችን በፈፀመው ድብደባ የነዳጅ ማከማቻ ዲፖ፣ የሻዕቢያ ባሕር ኃይል የጦር ሰፈርና ወደቡ ጉዳት ደርሶባቸዋል።</p>

<p>የኢትዮጵያ አየር ኃይል በወረራ የተያዘውን የኢትዮጵያ ግዛት ከጠላት መድፍ ፈልቅቆ ለማውጣት ባለፈው ቅዳሜ በዛላንበሳ ግንባር በሚገኘው የሻዕቢያ ጦር ላይ የአየር ድብደባ በመፈፀመ መጠነ ሰፊ ጉዳት አድርሷል። የአየር ኃይላችን ተዋጊ ጀቶች ያለከልካይ በጠላት ጦር ሰፈር ላይ ተመላልሰው ቅዳሜ ግንቦት 7 ቀን 1991 ዓ.ም ከጠዋቱ 1:25 አካባቢ በፈፀሙት ስልታዊ ድብደባ የሻዕቢያን ስንቅና ትጥቅ የጦር መሣሪያ ማከማቻዎችን ከጥቅም ውጪ በማድረግ መቻሉ ተገልጿል።</p>

<p>በተጨማሪም ከትናንት በስቲያ ምሽት የኢትዮጵያ አየር ኃይል ተዋጊ ጀቶች ለ3ኛ ጊዜ ከወሰን 25 ኪ.ሜ ርቀት ሸምበቆ ከተማ አጠገብ ዲምቢና ተብላ በምትጠራው ቦታ ላይ የሻዕቢያ ጦር መሳሪያ ማከማቻን እንደበደቡ ታውቋል። የአየር ኃይላች በጄቶችና በአንቶኖቭ በመታገዝ በፈፀሙት የቦንብ ድብደባ በሸምበቆ አቅራቢያየሚገኘው የሻዕቢያ የመሳሪያ ማከማቻ መጋዘን መውደሙ ተገልጿል።</p>

<p>በሌላ በኩል የሻዕቢያ የውጭ ጉዳይ ሚ/ር ከትናንት በስቲያ ረፋዱ ላይ ባወጣው መግለጫ የአየር ኃይላችን በፈፀመው የቦንብ ድብደባ ሳቢያ በምፅዋ መጠነኛ ጉዳት ደርሷል፤ በዛላንበሳ ግን ዒላማው ግቡን አልመታም ሲል አመልክቷል። ሻዕቢያ በመግለጫው የኢትዮጵያ ጦር አውሮፕላኖች ግንቦት 8 ቀን 1991 ዓ.ም ከማለዳው 12:20 ላይ ምፅዋን በደበደቡበት ወቅት 1 ሰው ሲሞት ሌሎች 3 ሰዎች በፅኑ ቆስለዋል ብሏል።</p>


<p>የሻዕቢያው አፈቀላጤ የተባለው የቢቢሲ ዘጋቢ አሌክስ ላስት በበኩሉ ወደ ምፅዋ የወረዱ ዘጋቢዎችን ጠቅሶ በተጣለው ቦንብ የጐማ መስሪያ ቦታ ሲወድም አንድ የጥገና ሰራተኛ ሕይወቱ አልፏል። የመለዋወጫ ቢሮዎች ዕቃዎች መጋዘኖችና የወደቡ ማዕከላዊ አውታሮች፣ በእሳት ጋይተዋል። የመርከብ ማቆማሚያዎች የእቃ መጫኛና ማራገፊያ ስፍራዎች ምንም ጉዳት አልደረሰባቸውም ሲል የተለመደ ማስተባበሉን ቀጥሎበታል።</p.

<p>በሌላ በኩል የሻዕቢያ መንግስት ቃል አቀባይ አቶ የማነ ከቢቢሲ ጋር ባደረጉት ቃለ ምልልስ አስገራሚ ምላሽ ሰጥተዋል። ኢትዮጵያ በአየር ኃይል ጄቶቿ እያደረሰች ያለውን ጥቃት ለምን ለመከላከል አልሞከራችሁም በማለት የቢቢሲ ዘጋቢ ላቀረበችው ጥያቄ አቶ የማነ ሲመልሱ «...ኢትዮጵያ እያደረሰች ያለው የሚግ ጀቶች ጥቃት ሰላሙን ለማክሸፍ ካላት ጥረት የተነሳ ነው። ይኼንን መሰል ድርጊት በአፀፋው መመለስ ጠቃሚ ግብ የለውም። ስለዚህ ጠቃሚነት ለሌለው ነገር ተመሳሳይ እርምጃ ለመውሰድ አንፈልግም። እኛ ዋናው ግባችን ችግሩን በሰላም መፍታት ነው» በማለት ገልፀዋል።</p>


<p class="align-center"><a href="/Gazettas/Atkurot/info/Atkurot.sera.html">ከአትኩሮት ግንቦት 10 ቀን 1991</a></p>

</body>
</html>	
