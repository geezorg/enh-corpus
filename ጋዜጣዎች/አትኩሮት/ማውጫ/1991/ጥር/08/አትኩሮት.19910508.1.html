<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያ በጅቡቲ ወደብ ከፍተኛ የጦር መሳሪያ አስገባች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢትዮጵያ በጅቡቲ ወደብ ከፍተኛ የጦር መሳሪያ አስገባች</h2>


<p>የውጭ ጉዳይ ሚ/ር አቶ ስዩም መስፍን የሰላሙ ጊዜ በሻዕቢያ እምቢተኝነት ተጠናቋል ካሉ ማግስት ጀምሮ ዘመናዊ የሆኑ ከፍተኛ የጦር መሳሪያዎችን ኢትዮጵያ በጅቡቲ ወደብ በኩል በማስገባት ላይ መሆኗን አሶሴይትድ ፕሬስ የተባለውን የዜና ወኪል በመጥቀስ የቫቲካን ሬድዮ ዘግቧል።</p>

<p>ኢትዮጵያ በጅቡቲ ወደብ በኩል የጦር መሣሪያዎችን ማስገባቷን ዜናው ጠቅሶ ከቅርብ ቀን በኋላ ግን የኤርትራን ጦር ጥቃት ለማስወገድ መሣሪያው በሱማሌ ላንድ ወደብ በሆነው በበርበራ በኩል ለማስገባት መታቀዱን አንድ ስማቸው እንዳይገለጽ የፈለጉ የጅቡቲ ወደብ ባለስልጣን መናገራቸውን የቫቲካን ሬድዮ የአሶሴይትድ ፕሬስን ጠቅሶ ጥር 5 ቀን 1991 ዓ.ም ገልጿል።</p>

<p>የዜናው አገልግሎቱ የጅቡቲ ወደብ ባለስጣኖችን ጠቅሶ እንዳመለከተው የኢትዮጵያ መንግሥት ባለፉት ሶስት ወራት በዚህ ወደብ በኩል የጦር መሳሪያዎች ማስገባቱን ገልጿል። ሆኖም ግን ኢትዮጵያ በወደቡ በኩል አስገባች የተባለው መሣሪያ ከየት አገር እንደመጣ አይነቱና ብዛቱ አለመጠቀሱ ታውቋል።</p>

<p>የጅቡቲ መንግሥት ተቃዋሚ ኃይሎች አልፎ አልፎ በወደቡ አካባቢና በድሬዳዋ መስመር አካባቢ በመንግሥት ላይ ውጊያ እንደሚከፍቱ መታመኑን ዜናው በመግለፅ በዚሁ ሳቢያ ይኼው ሊቋረጥ ስለሚችል የሱማሌ ላንድ ወደብ የሆነችው በርበራ ለጦር መሣሪያ ማስገቢያነት አመቺ አማራጭ እንደሆነም ዘገባው መግለፁን የቫቲካን ሬድዮ አስረድቷል።</p>

<p>የጅቡቲ መንግሥት የኢትዮጵያና የኤርትራ የድንበር ግጭት ሰላማዊ መፍትሔ እንዲያፈላልጉ በአፍሪካ አንድነት ድርጅት ከተሰየሙት ኮሚሽን አባል መሆኗ ሲታወስ ጅቡቲ የኢትዮጵያን ጦርነት ፈለግ ስለምትከተል ከሸምጋይነቷ እንድትገለል ሲል ሻዕቢያ ሃሳብ ማቅረቡንና ፕሬዝዳንቷንም መዝለፉ ይታወቃል። ኢትዮጵያ በጅቡቲ ወደብ የጦር መሣሪያ ስለማስገባቷ ከሌሎች ነፃ ምንጮች ማረጋገጫ አልተገኘላትም።</p>


<p class="align-center"><a href="/Gazettas/Atkurot/info/Atkurot.sera.html">ከአትኩሮት ጥር 8 ቀን 1991</a></p>

</body>
</html>	
