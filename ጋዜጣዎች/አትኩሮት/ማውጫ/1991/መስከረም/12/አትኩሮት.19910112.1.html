<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአሜሪካንን ጣልቃ ገብነት በመቃወም ሻዕቢያ መግለጫ አወጣ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> የአሜሪካንን ጣልቃ ገብነት በመቃወም ሻዕቢያ መግለጫ አወጣ</h2>


<p>በኤርትራና በኢትዮጵያ መካከል በተፈጠረው የድንበር ግጭት የአሜሪካ መንግሥት ባለስልጣኖች በጉዳዩ ጣልቃ መግባት በተለያዩ አጋጣሚዎችና አገባቦች ግጭቱን ውስብስብ ሁኔታ ውስጥ በማስገባት መፍትሔ እንዲያገኝ በማዘግየቱ ጐጂ ሚና እንደነበራቸው የሻዕቢያ ውጭ ጉዳይ ሚ/ር ባወጣው መግለጫ አስታውቋል።</p>

<p>የሻዕቢያ ውጭ ጉዳይ ሚ/ር መስከረም 8 ቀን 1991 ዓ.ም ባወጣው መግለጫ «ይህ የአሜሪካ ባለስልጣኖች በጉዳዩ ውስጥ መግባት በአ/አ/ድርጅት ዋና ፀሐፊ በኩል የድርጅቱን ቀደምትነት ላይ አሉታዊ ተጽዕኖ አሳድሮ አስተዋጽኦን እንደገታ የማይካድ ነው» ብሏል።</p>

<p>በእንደዚህ ሁኔታ ያለ የአሜሪካ መንግሥት ብሔራዊ ፀጥታ ኃላፊ የነበሩትን አንቶኒ ሊግ ወደ አስመራና አዲስ አበባ ለመላክ እቅድ እንዳላቸው ከፕ/ት ኢሳያስ ጋርም ባደረገው የቴሌፎን ግንኙነት የኤርትራ መንግሥት በዚህ ጉዳይ ላይ መቆጠቡን አስረድቷል ሲል መግለጫው ይገልፃል።</p>

<p>ፕ/ት ኢሳያስ ከአሜሪካን መንግሥት ወኪል ጋር ለመገናኘት ተቃውሞ እንደሌላቸው መግለፃቸውንም መግለጫው ጠቅሷል። የአሜሪካ መንግሥት ረዳት የውጭ ጉዳይ ሚ/ር ሱዛን ራይት በኢትዮጵያና በኤርትራ መካከል የተፈጠረውን የድንበር ግጭት በድርድር እንዲፈታ ለመጣር በግንቦት ወር የሁለቱን አገር መሪዎች አነጋግረው ያለውጤት መመለሳቸው ይታወቃል።</p>

<p>ሁለት ወገኖች ከሰኔ ወር አጋማሽ ወዲህ አቢይ ተብሎ የሚጠቀስ ግጭት እንዳላደረጉ የሚታወቅ ሲሆን ይኼው የኢትዮጵያና ኤርትራ ተዋጊ ኃይሎች ከፍተኛ እልቂት ወደሚያስከትል ጦርነት ከመሸጋገራቸው በፊት እኝሁ የአሜሪካ መንግሥት ረዳት ውጭ ጉዳይ ሚ/ር በቅርቡ ወደ ሁለቱ አገር በመምጣት ችግሩን በሰላም ለመፍታት የሚያስችል ሃሳብ ለማቅረብ ሙከራ እንደሚያደርጉ ተያይዞ የደረሰን ዜና ገልጿል። ወይዘሮዋ ወደ ኢትዮጵያና ኤርትራ መቼ እንደሚመጡ ዜናው ሳይጠቅስ አልፎታል።</p>


<p class="align-center"><a href="/Gazettas/Atkurot/info/Atkurot.sera.html">ከአትኩሮት መስከረም 12 ቀን 1991</a></p>

</body>
</html>	
