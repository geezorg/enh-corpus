<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሱዳን አማፂ ኃይል «ኡሉ»ን ተቆጣጠርኩ ይላል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የሱዳን አማፂ ኃይል «ኡሉ»ን ተቆጣጠርኩ ይላል</h1>


<p>ፕ/ት አልበሽርና ኢሳያስ በኮ/ል ጋዳፊ ሸምጋይነት በሊቢያ ዋና ከተማ በትሪፖሊ ተገናኝተው እጅ ለእጅ በመጨባበጥ ተወያይተው ግንኙነታቸውን በውጭ ጉዳይ ሚ/ር ደረጃ ለመጀመር እንደተስማሙ በተገለፀ በሳምንቱ በሻዕቢያ የሚደገፈው የሱዳን አማፂ ኃይል ጥቃት በመሰንዘር አንዲት ከተማ መቆጣጠሩን ከአስመራ አስታውቋል።</p>

<p>ቃል አቀባዩ ያሲር አርማን እንደገለፁት የሱዳን መንግሥት በኢትዮጵያና በኤርትራ መካከል የተከፈተውን ጦርነት እንደመልካም አጋጣሚ በመጠቀም የሱዳን ዲሞክራሲያዊ ኃይሎች ጥምረትን ለመደምሰስ እ.ኤ.አ ካለፈው ጥቅምት ወር ጀምሮ እስከሚያዝያ ወር ድረስ ጥቃት ሲሰነዝር መቆየቱን አስታውሰዋል።</p>

<p>የሱዳን መንግሥት በአማፂ ኃይሉ ላይ በሰሜንና ምስራቅ ሱዳን ተከታታይ ጥቃት ቢሰነዘርም ሽንፈት ደርሶበታል ያሉት ቃል አቀባዩ በደቡብ ጥቁር አባይ ክልል ተቃዋሚ ኃይሉ የመልሶ ማጥቃት ዘመቻ ከፍቶ «ኡሉ» በሚባሉ ቁልፍ ስፍራ የመሸጉትን የሱዳን መንግሥት ወታደሮችን አሸንፎ አካባቢውን እንደተቆጣጠረ አስረድተዋል።</p>

<p>ሚ/ር ያሲር «ኡሉ» የሚባለው ምሽግ በነዳጅ ሃብት ወደበለፀገችው «ሃጋሪል» ከተማ የሚወስደውን መንገድ ይቆጣጠራል። እ.ኤ.አ ካለፈው መጋቢት 26 ጀምሮ እስከ ሚያዝያ 12 ቀን 1999 ድረስ በአማፂያኑና በሱዳን መንግሥት ወታደሮች መካከል በተካሄደ ውጊያ 640 የአልበሽር ወታደሮች መገደላቸውንና 17 የጦር መኮንኖች መማረካቸውን እንዳስታወቁ ዘጋቢው ገልጿል።</p>

<p>አማጽያኑ በ«ኡሉ» ምሽግ ላይ የሰነዘሩት ጥቃት በድል መጠናቀቁን ቃል አቀባዩ ከአስመራ መግለፃቸውን ዘጋቢው ገልፆ የሱዳን መንግሥት በምዕራብ ላዕላይ አባይ ወንዝ ክልል ዶላር የሚዝቅበትን የነዳጅ ዘይት ማጣሪያ ስፍራ «ባንቲዎ» የሚባለውን አካባቢ በቅርቡ ለመቆጣጠር እቅድ እንዳላቸው አመልክተዋል።</p>


<p class="align-center"><a href="/Gazettas/Atkurot/info/Atkurot.sera.html">ከአትኩሮት ሚያዝያ 19 ቀን 1991</a></p>

</body>
</html>	
