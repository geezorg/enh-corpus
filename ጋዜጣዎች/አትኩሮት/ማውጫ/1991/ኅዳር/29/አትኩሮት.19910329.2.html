<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የተባበሩት መንግሥታት ለኢትዮጵያ 90.2 ሚሊዮን ዶላር ለመስጠት ወሰነ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የተባበሩት መንግሥታት ለኢትዮጵያ 90. ሚሊዮን ዶላር ለመስጠት ወሰነ</h2>


<p>የተባበሩት መንግሥታት የምግብ መርሃ ግብር ለኢትዮጵያ 90.2 የሚያወጣ 215 ሺ 817 ቶን የምግብ እርዳታ እንዲሁም በሚቀጥሉት አምስት ዓመታት ውስጥ በአገሪቱ የመባዕልት አቅርቦት ፕሮዤዎች የሚደገፉበት 4.6 ሚሊዮን ዶላር ዝግጁ እንደሚደረግ አስታወቁ ሲል የጀርመን ድምፅ ኅዳር 25 ቀን 1991 ዘግቧል።</p>

<p>ዜናው የድርጅቱ ጽ/ቤት በርዕሰ መዲናይቱ አዲስ አበባ ሰጠ ባለው መግለጫ በአንድ የትምህርት ቤቶች ምግብ መርሃ ግብር አማካይነት በአፋር፣ በኦሮሞ፣ በአማራና በትግራይ አካባቢዎች አንደ መቶ ሰላሳ ሺህ የአንደኛ ደረጃ ተማሪዎች እንደሚደገፉበት፣ የከተሞችን ደህንነት ለመታገል በሚዘረጉት ፕሮዤዎች ስር ደግሞ 60 ሺህ ሴቶችና ሕፃናት እንደሚረዱ ያመልክታል ብሏል።</p>

<p>የምግቡ እርዳታ በተጨማሪ በገጠሩ አካባቢ ዘላቂውን ልማት ለማነቃቃት «ምግብ ለሥራ» በሚሰኘው መርሃ ግብር ስር የአፈርና የውሃ እንክብካቤ ፕሮዤዎች እንደሚካሄዱ መገለፁን ዜናው አስረድቶ የተባበሩት መንግሥታት ወኪል አ/አበባ ውስጥ እንዳስረዱት በጥሬ ገንዘብ እርዳታ መልክ የሚቀርበው 4.5 ሚሊዮን ዶላር ፕሮዤዎችን ለማንቀሳቀስ የሚረዱትን ባለሙያዎች ለማሰልጠን ይውላል ማለታቸውን አብራርቷል።</p>

<p>ኢትዮጵያ በበኩሏ በተባበሩት መንግሥታት የምግብ መርሃ ግብር ድርጅት መመሪያ ስር በፕሮዤዎች አኳያ የአገር ውስጥ ባለሙያዎችን ዝግጁ ለማድረግና የአስተዳደር ወጪዎችን ለመሸፈና 27.8 ሚሊዮን ዶላር የምትመድብ መሆኗን ዜናው አስረድቷል።</p>

<p>በሌላ በኩል ፈረንሳይ በኢትዮ-ኤርትራ ግጭት ሳቢያ ከቤት ንብረታቸው ለተፈናቀሉ ኢትዮጵያውያን የሚውል እርዳታ 150,00 ፍራንክ /በኢትዮጵያ 190ሺ/ ለመስጠት የወሰነ መሆኑ ታውቋል።</p>

<p>እርዳታው መድሃኒት፣ መጠለያና ምግብ የሚያካትት መሆኑን የደረሰን ዜና ገልፆ ከአሰብ ተፈናቅለው በሰፈራ ጣቢያ ከኤርትራ ለተፈናቀሉ ዜጐች እርዳታውን ለመለገስ የተስማማው በፈረንሣይ መንግሥታዊ ያልሆነው (መደቺንስ ዱ ሞንደ) የተሰኘው ድርጅት መሆኑንም ለማወቅ ተችሏል።</p>

<p>በተባበሩት መንግሥታት ድርጅት ለኢትዮጵያ 90 ሚሊዮን ዶላር የሚያወጣ የምግብ እርዳታ ለመስጠት ኅዳር 24 ቀን 1991 ዓ.ም መወሰኑ አሳፋሪ መሆኑን የአንድ ዓለም አቀፍ የእርዳታ ድርጅት ሰራተኛ ገልጿል ሲል ከዶች ቬሌ የተሰራጨው ዘገባ በማስረዳት ምክንያቱንም ሲያትት ኢትዮጵያ በዚሁ ጊዜ 150 ሚሊዮን የአሜሪካ ዶላር የሚያወጣ የጦር መሣሪያ መግዟቷ ነው ብሏል።</p>


<p class="align-center"><a href="/Gazettas/Atkurot/info/Atkurot.sera.html">ከአትኩሮት ኅዳር 25 ቀን 1991</a></p>

</body>
</html>
