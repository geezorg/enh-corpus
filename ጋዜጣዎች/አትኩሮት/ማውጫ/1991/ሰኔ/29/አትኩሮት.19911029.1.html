<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያ መንግሥት ለ3 ብ/ጄኔራሎችና ለ5 ኮ/ሎች የማዕረግ ዕድገት ሰጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኢትዮጵያ መንግሥት ለ3 ብ/ጄኔራሎችና ለ5 ኮ/ሎች የማዕረግ ዕድገት ሰጠ</h2>


<p>የኢትዮጵያ መንግስት ፕሬዝዳንት ጽ/ቤት በትላንትናው እለት ለሶስት ብርጋዴየር ጄኔራሎችና ለ5 ኮሎኔሎች የማዕረግ ዕድገት መስጠቱ ታውቋል። የፕሬዝዳንቱ ጽ/ቤት እንዳስታወቀው የሜ/ጄኔራልነት ማዕረግ እድገት ያገኙት 1/ ብ/ጄ ሳሞራ የኑስ 2/ ብ/ጄ አበበ ተክለ ሃይማኖት (የኢትዮጵያ አየር ኃይል ዋና አዛዥ) 3/ ብ/ጄ አባዱላ ገመዳ መሆናቸውን ለማወቅ ተችሏል።</p>

<p>በተጨማሪም ከጽ/ቤቱ የወጣው መግለጫ እንዳመለከተው ኮሎኔል ገዛኸኝ አበራ፣ ኮሎኔል ብርሃነ ነጋሽ፣ ኮሎኔል ታደሰ በርሄ፣ ኮሎኔል ታደሰ ወረደና ኮሎኔል ሳእረ መኮንን በበኩላቸው የብርጋዴየር ጄኔራልነት ማዕረግ እንደተሰጣቸው አስታውቋል። የማዕረግ ዕድገት የተሰጣቸው እነዚህ የመከላከያ ከፍተኛ መኮንኖች ሻዕቢያ የኢትዮጵያ ግዛት ከደፈረበት ጊዜ አንስቶ ባሳዩት ወታደራዊ የአመራር ብቃትና ባስመዘገቡት ድል እንደሆነ ታውቋል። ሆኖም ከመንግስት በኩል የማዕረጉን እድገት አስመልክቶ ማብራሪያ አልተሰጠበትም።</p>

<p>ሜ/ጄ ሳሞራ የኑስ የማዕረግ እድገቱን ያገኙት ከሌሎች መኮንኖች ጋር በቅንጅት በተሰለፉበት የባድመ ግንባር ድል በማስመዝገባቸው መሆኑን ከሌሎች ምንጮች ሲጠቆም ሜ/ጄ አበበ ተክለ ሃይማኖት የአየር ኃይሉ ባስገኘው አኩሪ ውጤት እንደሆነ ተገምቷል።</p>

<p>ሜ/ጄ አባዱላ ገመዳና ሌሎች አምስት ብርጋዴየር ጄኔራሎች የማዕረግ እድገት የተሰጣቸው በመረብ ግንባር፣ እንዲሁም በሸምበቆ በኩል ጠላት አስጨንቆ ድባቅ በመምታት ባስመዘገቡት ወታደራዊ ድል ነው ሲሉ ምንጮቻችን ያስረዳሉ።</p>

<p>ይህ በእንዲህ እንዳለ የኢትዮጵያ አየር ኃይል ባሳለፍነው ሳምንት በበረራ ት/ቤት ሰልጥነው ለወጡ አብራሪዎች የበረራ ክንፍና ዲፕሎማ መስጠቱ ታውቋል። ለሰልጣኝ ተመራቂዎቹ የበረራ ክንፍ የሰጡት የኢትዮጵያ አየር ኃይል አዛዥ ሜ/ጄ አበበ ተክለ ሃይማኖት መሆናቸውን ከስፍራው የደረሰን ዜና ገልጿል።</p>


<p class="align-center"><a href="/Gazettas/Atkurot/info/Atkurot.sera.html">ከአትኩሮት ሰኔ 29 ቀን 1991</a></p>

</body>
</html>	
