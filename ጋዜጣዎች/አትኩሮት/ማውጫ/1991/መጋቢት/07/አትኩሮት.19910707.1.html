<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሻዕቢያ አንድ ሚግ 23 ጄት መትቼ ጣልኩ አለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ሻዕቢያ አንድ ሚግ 23 ጄት መትቼ ጣልኩ አለ</h1>


<p>ካለፈው ቅዳሜ ጀምሮ በዛላንበሳ አሊቴና ጾረና ግንባር የተቀሰቀሰውን ውጊያ በተመለከተ የሻዕቢያ ሬድዮ ትናንት ጧት ባሰራጨው ዜና በጦርነቱ እያጠቃ መሆኑን ገልጾ አንድ የኢትዮጵያን ሚግ 23 ጄት በአየር መቃወሚያ መትቼ ጣልኩ አለ።</p>

<p>የአገሩን ሕዝብ ማታለል ልማድ አድርጎ የያዘው ይኸው የሻዕቢያ ሬድዮ ጄቱን መትቼ ጣልኩ ከማለቱ ውጪ 19 ታንክ በማቃጠል 2 መማረኩን ይገልፃል።</p>

<p>ሪፖርተራችን ጉዳዩ ከሚመለከታቸው የኢትዮጵያ ባለሥልጣን ጋር ባደረገው የስልክ አጭር ቃለ ምልልስ የኢትዮጵያን ተዋጊ ጄት በሻዕቢያ ተመትቶ አለመውደቁን አረጋግጠዋል። አያይዘውም የኢሣያስ መንግሥት ይኽንን የውሸት ፕሮጋንዳ ያሰራጨው በሰራዊቱና በሕዝቡ መሀከል የተቀሰቀሰውን ተቃውሞ ለማርገብ እንዲሁም ወራሪውን ጦር ለማነቃቃት መሆኑን አብራርተዋል። ውጊያውን በተመለከተ ስማቸው እንዳይጠቀስ የፈለጉት ባለሥልጣን እንደገለፁት የኢትዮጵያ ሰራዊት በአየርና በምድር እያጠቃ መሆኑን ከመግለፅ ባሻገር ለጊዜው ዝርዝር ሁኔታውን ለመግለፅ እንደማይችሉ ለሪፖርተራችን አስረድተዋል።</p>

<p>የመንግሥት ቃል አቀባይ ኤርትራ የኢትዮጵያ ተዋጊ ጄትን መትቼ ጥያለሁ ማለቷን ጠቅሶ ኤርትራ ጥያለሁ የምትለው ጄት ፍፁም ቅጥፈት የተሞላበት ነው። እውነት መትታ ከጣለች እስቲ ለነፃ ወገን ታሳይ በማለት ሰሎሜ ታደሰ ማስተባበያ መስጠታቸው ታውቋል።</p>

<p>ባድመ ከተለቀቀች በ17ኛው ቀን በፆረና በኢጋላ የኢትዮጵያ መንግስት ጥቃት መክፈቱ ለኤርትራ ከባድ ራስ ምታት ነው የሆነባት። በተለይም ኤርትራ ያስጨነቃት ነገር ኢትዮጵያ ቀድማ ካቀረበችው ድርድር ጨምራ ለጦርነቱ ላደረሰችው ጥፋት ኤርትራ ካሳ መክፈል አለባት ይቅርታ ትጠይቅ» የሚሉ አዳዲስ አቋሞችን ሊዋጡላት አልቻለም።</p>


<p class="align-center"><a href="/Gazettas/Atkurot/info/Atkurot.sera.html">ከአትኩሮት መጋቢት 7 ቀን 1991</a></p>

</body>
</html>	
