<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኦጋዴን ነፃ አውጪ ግምባር በምስራቅ ኢትዮጵያ ሽምቅ ውጊያ ከፈትኩ አለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኦጋዴን ነፃ አውጪ ግምባር በምስራቅ ኢትዮጵያ ሽምቅ ውጊያ ከፈትኩ አለ</h2>


<p>የኦጋዴን ብሔራዊ ነፃ አውጭ ግምባር በምሥራቅ የሀገሪቱ ክልል ሻዕቢያን በማበር ሽምቅ ውጊያ መክፈቱን የድርጅቱ መሪ የካቲት 20 ቀን 1991 ዓ.ም ገለፁ።</p>

<p>የኦጋዴን ብሄራዊ ነፃ አውጭ ግምባር በኢትዮጵያ ውስጥ ከሚንቀሳቀሱ ድጅርቶች ውስጥ አንዱ ነው። ድርጅቱ ባለፈው ጥቅምት ወር አዲስ መሪ መርጧል። ጄኔራል መሐመድ ኡስማን ይባላሉ። በአሁኑ ወቅት በእንግሊዝ አገር ለንደን ውስጥ ይገኛሉ። በቢቢሲ ሬድዮ ስቱዲዮ ውስጥ ተገኝተው በወቅታዊ ሁኔታ ላይ ውይይት አድርገው ነበር።</p>

<p>ቢቢሲ፦ ድርጅትዎ የሚገኝበትን የአሁኑን ሁኔታ ሊነግሩኝ ይችላሉ?</p>

<p>ጄ/ል መሐመድ፦ አዎን አሁን ሰፊ እንቅስቃሴ ላይ ነው። በተለይ ወታደራዊ ክንፋችንን እያጠናከርን እንገኛለን። ከዚሁ በተጓዳኝም ሕዝባችንን እያንቀሳቀስ ነው።</p>

<p>ቢቢሲ፦ ሠራዊታችሁ በአሁኑ ወቅት ምን ያህል ጠንካራ ነው?</p>

<p>ጄ/ል መሐመድ፦ ቀደም ሲል ጀምሮ በሚገባ አልተደራጀንም። ከዚህ የበጠለ ለማጠናከር ሥራዎችን እየሰራን ነው።</p>

<p>ቢቢሲ፦ ከኢትዮጵያ ሠራዊት ጋር ውጊያ ታደርጋላችሁ? ወይም አሁን እያደረጋችሁ ነው።</p>

<p>ጄ/ል መሐመድ፦ አዎ። ከኢትዮጵያ ወታደሮች ጋር እንዋጋለን።</p>

<p>ቢቢሲ፦ መቼ?</p>

<p>ጄ/ል መሐመድ፦ በእኛና በኢትዮጵያ ወታደሮች መካከል በየዕለቱና በየሳምንቱ ውጊያ ይደረጋል። በኛ ግዛት ውስጥ በስምንት አቅጣጫዎች ውጊያ አለ።</p>

<p>ቢቢሲ፦ ከፍተኛ ውጊያ የሚካሄደው የት ነው?</p>

<p>ጄ/ል መሐመድ፦ ከፍተኛ ውጊያዎች የሚካሄዱት በደገሐቡር፣ በቡራሔ፣ በቀላፎ፣ በጎዴና፣ በዶሎ አካባቢዎች ነው።</p>

<p>ቢቢሲ፦ በውጊያ ላይ የሚሳተፈው የሰው ኃይል መጠንስ እንዴት ነው? በአነስተኛ የሰው ኃይል ድጋፍ ወይስ በከፍተኛ የሰው ኃይል ተሳታፊነት የሚካሄድ ውጊያ ነው?</p>

<p>ጄ/ል መሐመድ፦ እኛ አሁን እያካሄድን ያለነው የሽምቅ ውጊያ ነው። በዚህ ውጊያ የሚሳተፈውም አነስተኛ ምድብ ነው።</p>

<p>ቢቢሲ፦ እስካሁን ስንት ሰዎች ገድላችኋል? ስንት የኢትዮጵያ ወታደሮች ገላችኋላል?</p>

<p>ጄ/ል መሐመድ፦ እጅግ በጣም ከፍተኛ ጉዳት አድርሰናል።</p>

<p>ቢቢሲ፦ አሁን ያለውን የኢትዮ ኤርትራ ውዝግብ ወቅታዊ ሁኔታ እንዴት ያዩታል?</p>

<p>ጄ/ል መሐመድ፦ የጠላትህ ጠላት ወዳጅህ ነው። ስለሆነም ኤርትራውያን ወዳጆቻችን ናቸው።</p>

<p>ቢቢሲ፦ ይረዷችኋል ማለት ነው?</p>

<p>ጄ/ል መሐመድ፦ አዎ። አዎ።</p>

<p>ቢቢሲ፦ምን ምን ይረዷችኋል?</p>

<p>ጄ/ል መሐመድ፦ብዙ ነገሮችን ይረዱናል በማለት ገልፀዋል።</p>

<p>በመጨረሻም የነፃ አውጭው ግምባር መሪ ከሻዕቢያ በሚደረግላቸው የገንዘብና የመሳሪያ ድጋፍ ከኢትዮጵያ ሠራዊት ጋር በመዋጋት ኦጋዴንን ነፃ ለማውጣት ዕቅድ እንዳላቸው አስረድተዋል። በዚህ ክልል አልኢትሐድና ኦነግ እንደሚንቀሳቀሱ ሲታወቅ እነዚሁ ኃይሎችንም ኤርትራ እንደምትደግ ይታወቃል።</p>


<p class="align-center"><a href="/Gazettas/Atkurot/info/Atkurot.sera.html">ከአትኩሮት የካቲት 23 ቀን 1991</a></p>

</body>
</html>	
