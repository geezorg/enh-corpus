<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በሕዝብ ተወካዮች ም/ቤትና በክልል 14 ምርጫ ይካሄዳል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በሕዝብ ተወካዮች ም/ቤትና በክልል 14 ምርጫ ይካሄዳል</h1>


<p>በአዲሱ አመት በ1991 ዓ.ም በሕዝብ ተወካዮች ም/ቤት የክልል እና የወረዳ ም/ቤት ተወካዮች አዲስ የምርጫ ሂደት እንደሚከናወን ተገለፀ።</p>

<p>የምርጫ ቦርድ ባወጣው በዚሁ አዲስ ምርጫ ላይ በጎደሉ ምትክ የሚደረገው በሕዝብ ተወካዮች ከፍተኛ ባለሥልጣኖች የምርጫ ሂደት በአዲሱ ዓመት መስከረም ላይ የሚከናወን ቢሆንም ምርጫውን በተመለከተ የሚደረጉ ሌሎች ክንውኖች ግን በያዝነው አመት መጨረሻ ጳጉሜ ውስጥ ይጀመራል። በዚሁ መግለጫ ላይ ተያይዞ እንደተገለፀው በከፍተኛ ባለ ሥልጣናት ላይም ሹምሽር እንደሚካሄድ ለማወቅ ተችሏል።</p>

<p>በአዲስ አበባ መስተዳድር ውስጥ ቀደም ሲል በተከናወኑ ምርጫዎች ቀደም ሲል በሕዝብ ተመርጠው በነበሩ እና በአሁኑ ጊዜ ግን በተለያዩ ምክንያቶች ማለትም በራሳቸው ፍቃድ ከምክር ቤት አባልነት በተገለሉ የተመረጡበትን አካባቢ ወይም ምርጫ ክልል በተመረጡበት ም/ቤት ጉባኤ በተደጋጋሚ ባልተገኙ የስነ ምግባር ጉድለት በተገኘባቸውና በተጓደሉ የሕዝብ ተወካዮች የክልል እና የወረዳ ም/ቤቶችና አባላት ምትክ መስከረም 24/1991 ዓ.ም የማሟያ ምርጫ እንዲደረግ ወስኗል።</p>

<p>በተጠቀሰው መሰረት አንደኛ ከሕዝብ ተወካዮች እና የክልል ም/ቤት በተጓደሉ አባላት ምትክ ለሚካሄደው የማሟያ ምርጫ በእጩነት ተመዝግበው ለመወዳደር የሚፈልጉ ሁሉ በተጠቀሰው የጊዜ ሰሌዳ መሰረት የምርጫ ክልሎች በግንባር ቀርበው መመዝገብ የሚችሉ ሲሆን በወረዳ ም/ቤት አባላት በተጓደሉ አባላት ምትክ ለሚካሄደው የማሟያ ምርጫ በእጩነት ተመዝግበው ለመወዳደር የሚፈልጉ ሁሉ በተጓደሉበት ቀበሌዎች በሚገኙበት በግንባር ቀርበው መመዝገብ የሚችሉ መሆኑን አስታውቋል።</p>


<p class="align-center"><a href="/Gazettas/Atkurot/info/Atkurot.sera.html">ከአትኩሮት ጳጉሜ 3 ቀን 1990</a></p>

</body>
</html>	





