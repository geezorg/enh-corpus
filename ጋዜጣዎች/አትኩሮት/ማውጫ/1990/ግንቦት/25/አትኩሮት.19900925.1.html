<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያ ሰራዊት በአልጌና፣ በዳልጌዳ ወራሪውን ጦር እያጠቃ በመግፋት ላይ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> የኢትዮጵያ ሰራዊት በአልጌና፣ በዳልጌዳ ወራሪውን ጦር እያጠቃ በመግፋት ላይ ነው</h1>
<h2 class="align-center"> ውጊያው በታንክ፣ በመድፍ፣ በላውንቸር መታገዙ ተገለጠ</h2>

 
<p>በድንበሩ ይገባኛል ጥያቄ ኤርትራ የኢትዮጵያን ግዛት በኃይል ከወረረችበት ጊዜ አንስቶ የሁለቱ አገር ወታደራዊ ኃይሎች ኃይላቸውን በማጠናከር ላይ እያሉ ባሉበት ሰዓት ከትንናንት በስቲያ ቃታዎች ተስበው፣ የታንክ የመድፍ የላውንቸር ላንቃዎች ተከፍተው ውጊያው በመፋፋም ላይ መሆኑ ተገለጠ።</p>

<p>የአሜሪካ ድምጽ የአማርኛ ፕሮግራም ክፍል ጋዜጠኛ ሚሚ ስብሃቱ ከስፍራው ባስተላለፈችው ዜና መሰረት ቅዳሜ ለእሁድ አጥቢያ ጐህ ሲቀድ 10፡00 ላይ ውጊያው መጀመሩን ገልጣ በአልጌና፣ በዳልጌዳ የሻዕቢያ ሠራዊት በአካባቢው ሚሊሺያዎች ላይ ጦርነት መክፈቱን አስረድታለች።</p>

<p>በላውንቸር በታንክ፣ በመድፍ እና በሌሎች ከባድ መሳሪያዎች በመታገዝ ጦርነቱን የከፈተው የሻዕቢያ ጦር በአካባቢው የነበሩትን ት/ቤቶችና ክሊኒኮች ከጥቅም ውጪ ማድረጉን ገልጣ ከኢትዮጵያ በኩል በውጊያው የተሰለፉት የተሰነዘረባቸውን ጥቃት ለመመለስ በጀግንነት ሲዋጉ እንደነበር አብራርታለች።</p>

<p>ውጊያው እሁድ እለት ሲፋፋም መቆየቱን ጋዜጠኛዋ ገልፃ በሻእቢያ ጦር በተሰነዘረባቸው ድንገተኛ ጥቃት ከትግራይ ሚሊሺያዎች መሃል የቆሰሉና ሸሽተው በዛፍ ጥላ ስር ተቀምጠው ያገኘቻቸው መኖራቸውን አመልክታለች።</p>

<p>የኢትዮጵያ መደበኛ ሰራዊት አባልት በ100 ኪ.ሜ ርቀት ላይ እንዳሉ ውጊያውን በተመለከተ ጠይቃቸው እልህ እየተናነቃቸውና ወረራው እያንገበገባቸው ትዕዛዝ ባለመድረሱ ብቻ ሊንቀሳቀሱ አለመቻላቸውን ሆኖም ስለጦርነቱ በሬዲዮ መገናኛ መልእክት እንደደረሳቸው እምባ እየተናነቃቸው ገልፀውልኛል ብላለች።</p>

<p>ግንቦት 23/9/90ዓ.ም ረፋዱ ላይ የሻዕቢያ ጦር የሰነዘረውን ጥቃት ሲመክት ለዋለው የአካባቢው ሚሊሺያ መደበኛ ሠራዊቱ በመድረስ በሕብረት ጦርነቱን በማጋጋም በወራሪው ላይ ወታደራዊ የበላይነትን በማሳየት ድል እየተቀዳጀ ወደፊት በመግፋት ላይ እንደሚገኝም አስረድታለች።</p>

<p>ዳልጌዳና አልጌናን ሙሉ በሙሉ እንዳይያዝ የአካባቢው ነዋሪዎች ወንድ ሴት ሳይል ከሰራዊቱና ከሚሊሺያው ጐን በመሰለፍ እምቢኝ ለአገሬ በማለት በውጊያው መሳተፋቸውን ገልፃ ሕፃናቱ ሕይወታቸውን ለማትረፍ በተራራማ አካባቢዎች መሽገው መቀመጣቸውን ሳትገልጽ አላለፈችም።</p>

<p>አገራችንን ለቀን ከመውጣት ሞታችንን ያስቀድመው በማለት ነዋሪዎቹ እንደገለፁላት የአሜሪካ ድምፅ የአማርኛ ፕርግራም ክፍል ጋዜጠኛ ከስፍራው ከትናንት በስቲያ ምሽት በማስረዳት በአይጋ በኩል ሰርጐ የገባውን የኤርትራ ጦር የኢትዮጵያ ሠራዊት በቆራጥነትና በሙሉ የአገር ፍቅር ስሜት ወደመጣበት እየገፋ በማስወጣት ላይ መሆኑን አስታውቃለች።</p>

<p>ውጊያውን በተመለከተ ከኢትዮጵያም ሆነ ከኤርትራ መንግሥት መግለጫ እንዳልተሰጠበት ገልፃ እየተደረገ ባለው ጦርነት ስለደረሰው የሞትና የመቁሰል አደጋ ዜናውን አጠናቅራ እስከላከችበት ሰዓት ድረስ አለመታወቁን ጠቁማለች።</p>


<p class="align-center"><a href="/Gazettas/Atkurot/info/Atkurot.sera.html">ከአትኩሮት ግንቦት 25 ቀን 1990</a></p>




</body>
</html>