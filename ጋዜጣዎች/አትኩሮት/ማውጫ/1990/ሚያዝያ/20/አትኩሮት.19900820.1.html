<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ፋብሪካ፣ ኢንዱስትሪና ድርጅቶች ለግል ባለ ሃብቶች በጨረታ እንደሚቸበቸቡ ተገለጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2><span class="underline"> ከሰላሳ አምስቱ በስተቀር</span></h2>
<h1 class="align-center"> ፋብሪካ፣ ኢንዱስትሪና ድርጅቶች ለግል ባለ ሃብቶች በጨረታ እንደሚቸበቸቡ ተገለጠ</h1>

 
<p>በመንግሥት ቁጥጥር ስር የነበሩ ኩባንያ ድርጅቶችና ፋብሪካዎች ወደ ግል ይዞታነት ለማዞር በቅርቡ የጨረታ ሽያጭ እንደሚከናወን የፕራይቬታይዜሽን ኤጀንሲ ዋና ኃላፊ አቶ አሰፋ አብርሃ ለህዝብ ተወካዮች ም/ቤት ባቀረቡት ሪፖርት ላይ አስታወቁ።</p>

<p>አቶ አሰፋ ለም/ቤቱ ባቀረቡት ሪፖርት ለግብ ባለ ሃብቶች በጨረታ ሽያጭ ከሚዞሩት ፋብሪካ ድርጅቶችና ኩባንያዎች መሃል ሰላሳ አምስቱ መንግስት ላቀደው የአምስት ዓመት መርሃ ግብር ማስፈፀሚያ እንደሚቆዩም ገልፀዋል።</p>

<p>በአምስት ዓመት ውስጥ በመላ አገሪቱ የሚገኙ ድርጅቶች ፋብሪካና ኢንዱስትሪዎች በአጠቃላይ ለግል ባለ ሃብቶች እንደሚሸጥ ያስታወቁት አቶ አሰፋ ለጊዜው ሽያጩ የማይመለከታቸውና ለመንግስት መርሃ ግብር ማስፈፀሚያ የተባሉት ባንክ፣ ብርጭቆና ጠርሙስ ፋብሪካ መሆናቸውን ከም/ቤቱ ባሰሙት ሪፖርት አስታውቀዋል።</p>

<p>የፕራይቬታይዜሽን ኤጀንሲው ኃላፊ ሪፖርት መሰረት በቅድሚያ የሽያጩ ሰለባ የሚሆኑት አንጋፋው የቅዱስ ጊዮርጊስ ቢራ ፋብሪካ ሲሆን በቀጠሮ አክሳሪ ናቸው የተባሉት የጨርቃ ጨርቅ ፋብሪካዎች እንደሆኑም ለማወቅ ተችሏል።</p>

<p>በስም ያልገለፃቸውና አክሳሪ ናቸው ያሏቸው የጨርቃ ጨርቅ ፋብሪካዎች ድርጅቶች 40. ሚሊዮን ከልዩ ልዩ የገንዘብ ምንጮች 2 ቢሊዮን ከመንግሥት ድጎማ የተሰጣቸው መሆኑን ገልፀው ከዚህ ውስጥ አንድ አራተኛውን ብቻ እንደከፈሉ አስረድተዋል።</p>

<p>ከመንግሥት ቁጥር ወደ ግል ባለሃብቶች በጨረታ ሽያጭ የሚዞሩት በአጠቃላይ ለምን አምስት ዓመት እንደሚፈጁ አቶ አሰፋ አብርሃ በግልፅ ያስታወቁት ነገር ካለመኖሩም ባሻገር በአፈፃፀም በኩል ሾላ በድፍን ከማለት በስተቀር በሪፖርቱ ላይ አልተብራራም።</p>

<p>ከዚህ በፊትም ከመንግሥት ቁጥጥር ተላቀው ወደ «ግል» ይዞታነት ተዛውረዋል ስለተባሉት ድርጅቶች ፋብሪካዎች ኩባንያና ኢንዱስትሪ ለማንና ምን ያህል እንደተሸጡ የተገለፀ ነገር አለመኖሩ ሲታወቅ በአሁን ሰዓት የሰራተኛው ደህንነት አጠያያቂ ደረጃ ላይ መድረሱን ካጠናከርነው ሪፖርት መረዳት ተችሏል።</p>

<p>በእስከአሁኑ ፕራይቬታይዜሽን ኤጀንሲው በጨረታ ስም ለሽያጭ ያዋላቸውን በአጠቃላይ ለሰራተኛው ሳያወያይና ሳያነጋግር መሆኑ ሲጠቀስ ከባለ ሃብቱ ጋር እንዴት መጓዝ እንደሚቻል ሳይገልፅ ድርጊቶች ተፈፃሚ እንዲሆኑ መደረጉን ሪፖርቱ ይገልፃል።</p>

<p>አቶ አሰፋ አብርሃ የፕራይቬታይዜሽን ኤጀንሲው ሥራ አስኪያጅ የቀድሞ መከላከያ ሚ/ርና የዛሬው የትግራይ መልሶ ግንባታ ሥራ አስኪያጅ የአቶ ስዬ አብርሃ ወንድም መሆናቸው ይታወቃል። በአቶ ስዬ የሚመራው የትግራይ መልሶ ግንባታ አጋዥ ድርጅት (ኤፈርት) በርካታ በመንግስት ቁጥጥር ስር የነበሩ ድርጅቶች በ«ጨረታ» የገዛ መሆኑ ሲሰማ በአሁኑ ሰዓት መድኃኒት ማምረቻና የሲሚንቶ ፋብሪካ እንዲሁም የጨርቃ ጨርቅ ፋብሪካ ባለቤት መሆኑ ታውቋል። በቅርቡም የወርቅና ማዕድን ማመንጫዎች ጭምር በመቃኘት ላይ መሆኑን ቅርብ የሆኑ ምንጮች የደረሰን ጥቆማ ይገልፃል።</p>


<p class="align-center"><a href="/Gazettas/Atkurot/info/Atkurot.sera.html">ከአትኩሮት ሚያዝያ 20 ቀን 1990</a></p>




</body>
</html>