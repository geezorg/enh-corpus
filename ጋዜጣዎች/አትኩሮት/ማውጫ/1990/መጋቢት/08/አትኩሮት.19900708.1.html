<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢዴኃቅ፣ በነፃው ፕሬስና በጋዜጠኞች ላይ የሚደረገውን ወንጀል በማውገዝ መግለጫ አወጣ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2> ክተት! መክት! በማለት ያስገነዘበው</h2>
<h1 class="align-center"> ኢዴኃቅ፣ በነፃው ፕሬስና በጋዜጠኞች ላይ የሚደረገውን ወንጀል በማውገዝ መግለጫ አወጣ</h1>

 
<p>አሁንም እንደተለመደው፣ የወያኔ ቡድን በነፃው ፕሬስ፣ በጋዜጠኞችና በተቋማቱ ላይ የሚያደርገውን ህገ-ወጥ ድርጊት በሰፊው ተያይዞታል ሲል የኢትዮጵያ ዴሞክራሲያዊ ኃይሎች ቅንጅት መግለጫ አወጣ።</p>

<p>ኢዴኃቅ በነፃው ፕሬስና በጋዜጠኞች ላይ የሚደረገውን ወንጀል ያወግዛል በሚል ርእስ ስር ያወጣውን መግለጫ ሙሉ ቃል ከዚህ የሚከተለው ነው፦</p>

<p>አሁንም እንደተለመደው፣ የወያኔ ቡድን በነፃው ፕሬስ፣ በጋዜጠኞችና በተቋማቱ ላይ የሚያደርገውን ህገ-ወጥ ድርጊት በሰፊው ተያይዞታል።</p>

<p>በጃንዋሪ 16/1998 ከቀኑ 8 ሰዓት ላይ በጦቢያ መጽሔትና ጋዜጣ ድርጅት እንዲሁም በጋዜጠኞች ላይ አሳፋሪ የሆነ ድርጊት ፈጽሟል። በዚሁ ቀንና ሰዓት፤
	1/አቶ ጐሹ ሞገስ
	2/አቶ ታዬ በላቸው
	3/አቶ ብሩ ፀጋዬ
	4/አቶ አንተነህ መርዕድ በጽሕፈት ቤታቸው ተገኝተው በሰላም የዕለት ዕለት ተግባራቸውን በማከናወን ላይ እያሉ የወያኔ ፀጥታ አስከባሪዎች ህገ ወጥ በሆነ መንገድ እያዳፉና እያንገላቱ ስመጥፉ ወደሆነው ማዕከላዊ እስር ቤት ወስደዋቸዋል።</p>

<p>እስከአሁንም እነኚህ ሰላማዊ ጋዜጠኞች በምን ሁኔታ ላይ እንዳሉ አይታወቅም። ይህ ሕገ ወጥ ድርጊት ከተፈፀመ አምስት ሰዓት በኋላ የአጥቢያ ኮከብ የሕትመትና የማስታወቂያ ኩባንያ በእሳት ጋይቷል። በውስጡ የነበሩት ሰነዶችና ንብረት አብረው ተቃጥለዋል።</p>

<p>በብዙ አንባቢያ ዘንድ ታላቅ አመኔታን፤ አክብሮትንና ሞገስን ባተረፈው በዚህ መጽሔትና ጋዜጣ ላይ እንዲሁም በንጹሐን ጋዜጠኞች ላይ የተፈፀመው ወንጀል ሁሉንም የኅብረተሰብ ክፍል አስቆጥቶታል አሳዝኖታልም።</p>

<p>ኢዴኃቅም ይህንን የወያኔን የተለምዶ የወንጀል ድርጊት አጥብቆ እየኮነነ የሰላምና የነፃነት ምልክት የሆኑ ጋዜጠኞች በአስችኳይ እንዲፈቱ ይጠይቃል። ለእሳቱ ቃጠሎ በኃላፊነት የሚጠየቁት ሁሉ ለፍርድ እንዲቀርቡ አምርሮ ያሳስባል ከጋዜጠኞች ጐን በመቆም ይታገላል።</p>

<p>ይህ አገሪ አጥፊ ጠባብ ብሔረተኛ ቡድን በነፃው ፕሬስና በተቋማቱ ላይ የሚያደርገው የጥፋት ዘመቻ እንደ እንግዳ ደራሽ እንደ ውኃ ፈሳሽ ሆኖ በግብታዊነት የሚፈፀም ድርጊት ተብሎ ሊታይ አይገባም። ከአፈጣጠሩ አምሮ ኢትዮጵያን ማጥፋት ስትራቴጂክ ዓላማው አድርጐ የተነሳው ወያኔ ለአለፉት ዓመታት የሃገሪቱን ልዩ ልዩ ታሪካዊ ባሕላዊ ወታደራዊና የትምህርት ተቋማትን አውድሟል።</p>

<p>ወያኔ የግልና የቡድን ጥቅሙን ለማስፋፋት ፍላጐቱን ለማርካት ተነስቷልና አገር ቢጠፋ ሐብት ንብረት ቢወድም ሕዝቡ ቢበደል ሕይወት ቢጠፋ የሚገደው አይደለም። ያሻውን ለማድረግ የሕግ ይሁን የሥነ-ምግባር ገደብ የለበትም።</p>

<p>አሁንም የኢትዮጵያዊነት ምልክትና ምስክር ይሆናሉ ብሎ የሚገምታቸውን ሁሉ ማጥፋቱን በሰፊው ተያይዞታል። የጋዜጠኞች መታሰርም ሆነ የአክፓክ በእሳት መጋየት ከዚህ ተነጥሎ አይታይም። ትላንት የኢትዮጵያን ገዳማትና አድባራት የመዘበረ፣ የደፈረ፣ ያጠፋ ወያኔን ትላንት መስጊዶችን ያዋረደ ምእመናን ያሰረ የገደለ ወያኔ ከዚህ የወንጀል ድርጊት ይቆጠባል ብሎ ማሰብ አይቻልም። ኢትዮጵያን ጨርሶ አጥፍቶ ከመጥፋቱ በፊት አስቸኳይ መፍትሔ ማግኘት የሁሉም አገር ወዳድ ዜጋ ኃላፊነትና ብሔራዊ ግዴታ እንደሆነ አሁንም እንደገና አጠንክረን እናሳስባለን። ከመፍትሔዎቹ ሁሉ በላይ ቅድሚያ ሊሰጠው የሚገባው ለኢትዮጵያ አንድነት ለሕዝቦች እኩልነት፣ ለሃገራዊ ነጻነት፣ ለሰላምና ለዲሞክራሲ የቆሙ ሁሉ በተናጠል የወያኔ ሰለባ ሆነው ከማለቃቸው በፊት ኅብረት ፈጥረው አጥፊያቸውን ሲያጠፉ ብቻ ነው። ክተት...መክት/ብሎ ተባብሮ መነሳት ጊዜው አሁን መሆኑን ሁሉም ዜጋ ሊገነዘበው ያስፈልጋል።</p>

<p>ኢዴኃቅ ይህን አሳዛኝ አጋጣሚ ምክንያት በማድረግ አሁንም እንደተለመደው ሃገር ወዳድ ዜጐች ሰላማዊና ዴሞክራሲያዊ ኃይሎች ተባብረው እንዲሰለፉ የኅብረት፣ ጥሪውን ያቀርባል የጦቢያ መጽሔትና ጋዜጣ የህትመት ሥራቸውን እንደገና እንዲቀጥሉ ለማድረግ ሲባል ለሚደረገው ጥረት ሁሉ ትብብሩን በቅድሚያ ይገልጻል።</p>

<p>ለህዝቦች እኩልነትና ነጻነት፣ ለኢትዮጵያ አንድነት ሰላምና ዴሞክራሲ ትግላችን ይቀጥላል!!</p>

<p>የኢትዮጵያ ዴሞክራሲያዊ ኃይሎች ቅንጅት</p>


<p class="align-center"><a href="/Gazettas/Atkurot/info/Atkurot.sera.html">ከአትኩሮት መጋቢት 8 ቀን 1990</a></p>


</body>
</html>	





