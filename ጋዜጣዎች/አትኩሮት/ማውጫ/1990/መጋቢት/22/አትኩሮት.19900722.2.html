<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ወጣቱ የህዝብ ተወካዮች ምክር ቤት እንደራሴ ፕሬዝዳንቱን ማሳጣታቸው ታወቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2><span class="underline"> «በኢትዮጵያ ደረጃ የፖለቲካ እስረኛ የለም» ያሉት</span></h2>
<h1 class="align-center"> ወጣቱ የህዝብ ተወካዮች ምክር ቤት እንደራሴ ፕሬዝዳንቱን ማሳጣታቸው ታወቀ</h1>

 
<p>የጋምቤላ ክልል ርእሰ መስተዳድር ፕሬዝዳንት በክልሉ የልማት እንቅስቃሴ በተገቢው መንገድ በመንቀሳቀስ ላይ እንደሚገኝ ሲገልፁ ከክልሉ ተመርጠው የህዝብ ተወካዮች ም/ቤት እንደራሴ ለመሆን የበቁት የ23 ዓመት ወጣቶ አቶ ተስሎአች በጋምቤላ የበጀት አጠቃቀም ችግር ያለበትና የልማት ስራዎች በዝቅተኛ ደረጃ እየተሰሩ መሆኑን አስታውቀዋል።</p>

<p>አቶ ተስሎአች ሪፖርተር ለተሰኘው ጋዜጣ መጋቢት 14 ቀን 1990 ዓ/ም በወጣ እትም ላይ በሰጡት መግለጫ በጋምቤላና ምዝበራ የከፋ ነው። ፕሮጄክቶች በህገ ወጥ መንገድ ተጫርተው ለራስ ጥቅም የሚውሉበት ጊዜ አለ። አንዳንድ መንገዶችና ክሊኒኮች ተሰርተዋል ሆኖም እንደተጠበቀው አይደለም። እስከ ሰባት ዓመት ያልተጠናቀቁ ፕሮጀክቶች አሉ በማለት ሲገልጹ የጋምቤላ ፕሬዝዳንት አቶ ኦኬሎ በበኩላቸው ከትናንት በስቲያ እንዳስታወቁት በክልሉ ሰላምና መረጋጋት ሰፍኖ የልማት እንቅስቃሴው ጐልብቶ ፕሮጀክቶች ፈጣን እንቅስቃሴ በማሳየት ላይ ናቸው ብለዋል።</p>

<p>የሰላምና የልማት ኮንፈረንስ በክልሉ ከተከናወነ ወዲህ መስተዳድሩ ፍትሐዊ አሰራሮችን በመስራት ላይ ይገኛል። የበጀት አጠቃቀሙንም በተገቢው መንገድ እንዲውል አድርጓል ሲሉ ፕሬዝዳንቱ አቶ ኦኬሎ ቢገልጹም ወጣቱ እንደራሴ አቶ ተስሎአች ከሰጡት መግለጫ ጋር ከመጋጨቱም ባሻገር ፕሬዝዳንቱን ያሳጣና ትዝብት ላይ የጣለ ሆኗል።</p>

<p>የህዝብ ተወካዮች ም/ቤት እንደራሴ በሰጡት መግለጫ በክልሉ የፍትህ ችግር መኖሩን ብቃት ያላቸው ዳኞች ቢኖሩም ፖለቲካዊ ጫና እንደሚደረግባቸው የክልሉ ም/ቤት ተጽእኖ እንደሚያሳድርባቸው ገልፀው በነሐሴ 1989 ዓ/ም ቀድሞ የነበረው እስር ቤት አልበቃ ብሎ ሌላ ቤት ተሰርቶ ያለፍርድ የታሰሩ በርካታዎች መሆናቸውን አስረድተዋል። በማያያዝም እንደራሴው ሲገልፁ በክልሉ የፖለቲካ እስረኛ አለመኖሩን ሌላው ቢቀር በኢትዮጵያም ደረጃ የፖለቲካ እስረኛ የለም በማለት ነበር የገለፁት።</p>


<p class="align-center"><a href="/Gazettas/Atkurot/info/Atkurot.sera.html">ከአትኩሮት መጋቢት 22 ቀን 1990</a></p>


</body>
</html>	





