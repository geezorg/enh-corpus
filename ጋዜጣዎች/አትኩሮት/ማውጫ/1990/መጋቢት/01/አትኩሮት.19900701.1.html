<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሻዕቢያው መሪ ኢሳያስ አፈወርቂ በሁለቱ አገር ድንበር ግጭት መኖሩን አመኑ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2><span class="underline"> የትግራዩ ሚሊሺያ አይበገሬነቱን እያስመሰከረ ነው</span></h2>
<h1 class="align-center"> የሻዕቢያው መሪ ኢሳያስ አፈወርቂ በሁለቱ አገር ድንበር ግጭት መኖሩን አመኑ</h1>

 
<p>የኢትዮጵያን ኤርትራ ገበያ ልውውጥና ግንኙነት በዶላር እንዲሆን ከተወሰነ ወዲህ በሁለቱ አገር ድንበር ጥበቃው ከመጠናከሩም ባሻገር በኮንትሮባንድነት ወደ ኤርትራ ግዛት ሊሸጋገር የነበረው ግምቱ 1. ሚሊዮን ብር የሚገመት ዕቃ መያዙንና ግለሰቦችም በቁጥጥር ማዋላቸውን ከስፍራው የደረሰን ዜና ገልጿል።</p>

<p>በትግራይና ኤርትራ አዋሳኝ ድንበር መረብ፣ አገልጫላ በተባሉ አካባቢዎች ከተያዘው የኮንትሮባንድ እቃ መሐል 935 ኩንታል ቡናና ሌሎች ሸቀጣ ሸቀጦች እንደሚገኝበት ዜናው ገልጾ የኮንትሮባንድ ነጋዴዎቹ በህገ-ወጥ መንገድ ወደ ኤርትራ እቃውን ሊያስገቡ የሞከሩ በአህያና በግመል እንዲሁም በሰው አማካይነት እንደነበረም አስረድቷል።</p>

<p>ህገ-ወጥ ነጋዴዎቹ ሊያዙ የቻሉት የትግራዩ ሚሊሺያ ድንበሩ ላይ ወደ ኤርትራ በህገ-ወጥ መንገድ የሚጓዙትን የኮንትሮባንድ እቃዎች እንዳያልፍ ወጥሮ በመያዙ መሆኑንም አመልክቷል።</p>

<p>1. ሚሊዮን ብር የተገመተውን እቃ ከአገር ሊያስወጡ ሲሞክሩ የተያዘባቸው ህገ-ወጥ የኮንትሮባንድ ነጋዴዎች ላይ ታስረው በክልሉ ፖሊስ ተገቢም ምረምራ እየተደረገባቸው መሆኑንም ጠቁሞ ምርመራው እንደተጠናቀቀ ክስ እንዲመሰረትባቸው ከደረሰን ዜና ለማወቅ ተችሏል።</p>

<p>ተያይዞ በደረሰን ዜና እንደሚያመለክተው ማንነቱ ያልታወቀ ኃይል በትግራይ ምዕራባዊ ክልል ቃርሳ ወረዳ የሚገኘውንና 5.00 ሄክታር ዙሪያ የሚገኘውን ደን በማቃጠል መሰወሩን ይገልጻል።</p>

<p>በቃርሳ ወረዳ አደባባይ ጣቢያ የሚገኘው ደን የካቲት 22 እና 23 ቀን 1990 ዓ/ም ለሁለት ቀን መጋየቱና በመጨረሻ በአካባቢው ሚሊሺያ ከደረሰ በኋላ መጥፋቱን ገልጾ የክልል ፖሊስ አደጋ ያደረሰውን አካል ለማግኘት በመጣር ላይ መሆኑን አስረድቷል።</p>

<p>በሌላ በኩል የሻዕቢያው መሪ ኢሳያስ አፈወርቂ ባሰሙት ዲስኩር በሁለት አገር ድንበሮች አካባቢ ግጭት መኖሩን አምነው ይኸን ያህል የሚያሳስብ አለመሆኑን ለአገራቸው ህዝብ ከሰጡት መግለጫ ለማወቅ ተችሏል።</p>

<p>ፕሬዚዳንት ኢሳያስ ግጭቱ መለስተኛ ነው ካሉ በኋላ ይበልጥኑ በሁለት አገር መንግሥታት የገበያው ግንኙነት በዶላር እንዲሆን ከተወሰነ ወዲህ አንዳንድ ወሬኞችና ተቃዋሚ ነን የሚሉ አጋነው የሚያናፍሱት ወሬ ፍጹም ሐሰት ነው ሲሉም ገልፀዋል።</p>

<p>ግጭቱ የብር ለውጥ ከተደረገ ወዲህ እንደተፈፀመ ተደርጐ የሁለቱ አገር ህዝቦች እንዲቃረኑ ተደርጐ የሚሰራጨው ወሬ መሰረተ ቢስ ነው ያሉት አቶ ኢሳያስ ቀደም ሲልም በጫካው የትጥቅ ትግል ዘመን በድንበሮች ላይ ግጭቱ እንደነበረና አዲስ የተከሰተ አለመሆኑን አብራርተዋል። ተቃዋሚ ያሏቸውን ግን እነማን እንደሆኑ ሳይገልፁ አልፈዋል።</p>

<p>አቶ ኢሳያስ የሁለቱ አገር የድንበር ወሰንን በተመለከተ ከሰጡት መግለጫ መረዳት እንደሚቻለው ፋሽስት ወራሪ ኢትዮጵያን ሲወር ኤርትራን ገንጥሎ ያሰፈረውን ካርታ ለተነሳው የድንበር ግጭት ለስምምነቱ እንደሚያቀርቡ ለማወቅ ተችሏል።</p>

<p>በአሁኑ ሰዓት ከሁለቱም መንግሥታት የተውጣጣ አካል ድንበሩን ለክቶ በቅርቡ ውሣኔ እንደሚያስተላልፍም የሻዕቢያው መሪ ኢሳያስ አፈወርቂ ገልፀው ቀደም ባሉት ጊዜያቶች የኢትዮጵያው ጠ/ሚ መለስ ዜናዊ በድንበር ላይ ግጭቱ አለመኖሩንና ሰላም መሆኑን መግለጻቸው አይዘነጋም።</p>

<p>የጣሊያን ካርታ ካቀረበችና ስምምነት ደረጃ ላይ ከተደረሰ ከኢትዮጵያ የትግራይ ክልል 9 ወረዳዎች ሊወሰዱ እንደሚችሉ ተገምቷል።</p>


<p class="align-center"><a href="/Gazettas/Atkurot/info/Atkurot.sera.html">ከአትኩሮት መጋቢት 1 ቀን 1990</a></p>


</body>
</html>	
