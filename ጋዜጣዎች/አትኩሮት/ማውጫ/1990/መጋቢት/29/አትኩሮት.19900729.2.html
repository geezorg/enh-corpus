<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በአንድ ሻለቃ የሚመራ የኢህአዴግ ሰላይ በኢትዮጵያ መድን ዲሞክራሲ ንቅናቄ ፓርቲ ውስጥ ሰርጐ መግባቱ ተጠቆመ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> በአንድ ሻለቃ የሚመራ የኢህአዴግ ሰላይ በኢትዮጵያ መድን ዲሞክራሲ ንቅናቄ ፓርቲ ውስጥ ሰርጐ መግባቱ ተጠቆመ</h1>

 
<p>በምሥራቅ አፍሪካ የቀድሞ ሠራዊት መለዮ ለባሾች በኢትዮጵያ መድን ዲሞክራሲ ንቅናቄ ውስጥ የወያኔ/ኢህአዴግ ሰላዮች ሰርገው መግባታቸውን በመግለፁ የፓርቲው መሪ ተገቢውን ትኩረት እንዲሰጡበት መግለጫ መላኩ ታወቀ።</p>

<p>የቀድሞ መለዮ ለባሾች ባወጣው መግለጫ ላይ እንዳመለከተው ለኢትዮጵያ አንድነትና ህልውና መጠበቅ ከወራሪው የሱማሊያ ጦርና ከወያኔ ሻዕቢያ ገንጣይ ቡድኖች ጋር ከ1969 ዓ/ም ጀምሮ ሲፋለም የቆየው ሠራዊት ውስጥ ፀረ-ኢትዮጵያ ሰላዮች ሰርገው መግባታቸውን ያውቁ ኖሯል? በማለት የመድንን ፓርቲ ፕሮፌሰር እጅግ ደምሴን ጠይቋል።</p>

<p>በአሁኑ ሰዓት በአገራችን የጐሳ ፓለቲካ ተቀጣጥሏል። ይኸን የጐሳ ፓለቲካ ማን እንዳቀጣጠለና እሳቱን ተቀብሎ ማን እንዳራገበ ጥያቄዎን ለክብርነትዎ ፕሮፈሰር እጅጉ ደምሴ መግለጽ ለቀባሪው አረዱት አይነት ይሆንብናል በማለት መግለጫው ገልጾ በምሥራቁና በሰሜን አገራችን የመጡ የውስጥና የውጭ ወራሪዎችን መክቶ ለመመለስ ለአገሩ አንድነት ሠራዊቱ ሲፋለም የወያኔ ሻዕቢያ ሰላዮች ሰርገው በመግባት ለዛሬው እሱነቱ እንዳበቁት ዛሬም በተቃዋሚ ውስጥ ሰርገው እንደገቡ ያውቃሉ? ካላወቁ እንንገርዎ ሲል ማብራሪያ ሰጥቶበታል።</p>

<p>መግለጫው በሰጠው ማብራሪያ እንደገለፀው ...የቀድሞው ተራ ወታደርና የ4ኛ ፖሊስ ጣቢያ ባልደረባ ከዚያም ተቀይሮ አልጌና የውቃው እዝ መድፈኛ በኋላም የሰሜን እዝ እቃ ግምጃ ቤት ሠራተኛ በአገልግሎት ዘመኑ የሻለቅነት ማዕረግ ያገኘ በሽፋን የደርግ መኮንን ግን የወያኔ ሻዕቢያ ሰላይ አፋኝ ጓድ የሆነው ሻለቃ ሹመት አስታጥቄ ወርቁ ነው ሲል አጋልጧል።</p>

<p>የድርጅትዎ የመድን ፓርቲ ወኪል ከሆነ ወራትን እያስቆጠረ ነው ያለው ይኸው መግለጫ የሻዕቢያ ወያኔን የስለላና የብተና ሴራ በደም ስሩ የተዋሐደው አዳኝ ቀበሮ በሰሜኑ የአገራችን ክፍል ከእሱ በላይ ከነበሩ የጥቅም ተገዥ መኮንኖች ጋር በመሆኑ ላይ የተጠቀሰውን ሴራ ሲፈፅም ነበር በማለት መግለጫው ያትታል።</p>

<p>ወያኔ የቀድሞ ሠራዊትና መኮንኖች ከተሰሰዱበት የምሥራቅ አፍሪካ አገሮች ውስጥ አፍኖ ለመያዝ ካሰማራቸው ሰላዮች መሐል አንዱና ቀንደኛው ሻለቃ ሹመት መሆኑን በመግለጽ ለተለመደ ወያኔያዊ የጥቁር አንበሳ ቀጥሎ አባል ሆን ሲያገለግል ለጊዜው ሙሉ መረጃ ባላገኘንበት ምክንያት ተባረረ።</p>

<p>በኋላም ፓስፖርቱን ይዞ ወደ ሱዳን በመግባት የመድን ፓርቲ ተወካይ ከመሆኑም በላይ ብተናውንም እያጧጧፈው ነው ሲል ያትታል።</p>


<p class="align-center"><a href="/Gazettas/Atkurot/info/Atkurot.sera.html">ከከአትኩሮት መጋቢት 30 ቀን 1990</a></p>


</body>
</html>	
