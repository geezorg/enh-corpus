<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያ ሠራዊት የወራሪውን ጦር በመረፍረፍ ዛላንበሳን በድል ተቆጣጠረ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center"><span class="underline"> የሻዕቢያ ታንክና መድፎች እንደጧፍ ነደዱ</span></h2>
<h1 class="align-center"> የኢትዮጵያ ሠራዊት የወራሪውን ጦር በመረፍረፍ ዛላንበሳን በድል ተቆጣጠረ</h1>

 
<p>በሁለቱ አገራት መካከል ግጭቱ ከተቀሰቀሰ ጀምሮ እየደረሰ ያለው ጉዳት መጠነ ሰፊ ነው። እብሪተኛው የሻዕቢያ ጦር በቅድሚያ ባድመና ሽራሮን ከተቆጣጠረ በኋላ ባለው የግዛት ማስፋፋት ከንቱ ሕልም የዛላንበሳን ከተማ በታንክና በመድፍ ደብድቦ ከፍተኛ ጉዳት ማድረሱ ይታወቃል።</p>

<p>እብሪተኛው የሻዕቢያ ጦር በፈፀመው ፋሽስታዊ ድርጊት የዛላንበሳን ነዋሪ ቁጥሩ ከ10.00 የማያንስ ሕዝብ ቀዬውን ጥሎ እንዲሸሽ...እንዲሰደድ አድርጓል። በዚህ ሣያበቃ ከ8 ሚሊዮን ብር በላይ ወጪ የተደረገበትን ባንክ በመድፍ ደብድቦ አውድሟል። የጉምሩክን ሕንፃ፣ ዱቄት ፋብሪካ፣ ክሊኒክ፣ ት/ቤት፣ መኖሪያ ቤቶችን እንዳልሆኑ አድርጐ በታንክ በመድፍ ደብድቦ ከጥቅም ውጪ ማድረጉን የደረሰን ዜና አመልክቷል።</p>

<p>ወራሪው ጦር በሽራሮ ወረዳ ዲቸናማ አዲፀር አካባቢ የእብነ በረድ ማምረቻ መሳሪያ ማሽንና ምርቱን ዘርፎ ወስዷል። ከኢጣልያ ፋሽስት ባልተናነሰ ሻዕቢያ በእግረኛ በሜካናይዝድ ኃይሉ ውጊያ ከፍቶ ሕፃናት አረጋውያንና አዛውንቶችን ገድሏል።</p>

<p>ከግንቦት 4 ቀን 1990 ዓ.ም ጀምሮ ኃይሉን በማጠናከር የኢትዮጵያን ግዛት በመውረር ከፍተኛ ውድመትን ያስከተለው ይኸው እብሪተኛ የሻዕቢያ ጦር በአካባቢው ሚሊሺያዎችና የፖሊሲ ታጣቂዎች ላይ ጉዳት አድርሷል። ሆኖም እነዚሁ የትግራይ ሚሊሺያዎችና ታጣቂዎች «ከአገሬ በፊት ሞቴን ያስቀድመው» በማለት ወራሪውን ኅይል ሲመክቱ ሰንብተዋል። በመጨረሻም ባለፈው ሐሙስ ጠ/ሚ መለስ ዜናዊ የአገራችንን አንድነትና ሉዓላዊነት ለማስጠበቅ ወራሪውን ጦር መክቶ መመለስ አስፈላጊ መሆኑን በመግለጽ ወታደራዊ እርምጃ እንዲወስድ ትእዛዝ ካስተላለፉ በኋላ በየአቅጣጫው የተሰማራው የኢትዮጵያ ሰራዊት በእግረኛ በታንክ በመድፍና በቀላልና ከባድ መሣሪያዎች በመታገዝ ጠላቱን መክቶ ለመመለስ መንቀሳቀሱ ይታወቃል።</p>

<p>በዚህም በዛላንበሳ በኩል የተንቀሳቀሰው የኢትዮጵያ ሠራዊት ከ5 ቀን በላይ ሌት ተቀን ባደረገው እልህ አስጨራሽ ውጊያ ከሻዕቢያ ጦር የሚሰነዘርበትን ጥቃት ሲመክት ቆይቶ ግንቦት 30 ቀን 1990 ዓ.ም ማለዳ ላይ በከፍተኛ ወታደራዊ ጀግንነት ወረዳውን ከወራሪው እጅ ፈልቅቆ በማውጣት በቁጥጥር ስር ማዋሉን ከተሰራጨው ዜና መረዳት ተችሏል።</p>

<p>የኢትዮጵያ ሠራዊት በዛላንበሳ ከተሰለፈው የወራሪው አንድ ብርጌድ ጦር ጋር ባደረገው ውጊያ ከትናንት በስቲያ ወታደራዊ የበላይነትን በመጨበጥ ከተሰለፈው አንድ ብርጌድ ወራሪ ጦር የረፈረፈውን ረፍርፎ የማረከውን ማርኳል። በውጊያው የኢትዮጵያ ሠራዊት ድልን ሲያስመዘግብ ጥቂት የማይባሉ የወራሪው ጦር አባላት ወደኋላ ፈርጥጠው መሄዳቸውን ከደረሰን ዘገባ ማወቅ ሲቻል የሻዕቢያ ታንኮች ከባድ መሳሪያና መድፍ ማጋየታቸውንም ተያይዞ የደረሰን ዜና አመልክቷል። በውጊያው ሁለቱም ወገን የሞትና የመቁሰል አደጋ ቢደርስም ይህ ዜና ተጠናክሮ ለህትመት እስከበቃበት ድረስ ከኢትዮጵያም ሆነ ከኤርትራ መንግሥት የተሰጠ አሃዛዊ መግለጫ የለም።</p>


<p class="align-center"><a href="/Gazettas/Atkurot/info/Atkurot.sera.html">ከአትኩሮት ሰኔ 2 ቀን 1990</a></p>


</body>
</html>	
