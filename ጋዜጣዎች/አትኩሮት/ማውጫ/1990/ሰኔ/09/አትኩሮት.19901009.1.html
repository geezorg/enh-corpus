<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ወራሪው የሻዕቢያ ጦር ኢሮብን በመቆጣጠር በርካታ ንብረት መዝረፉ ተገለፀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> ወራሪው የሻዕቢያ ጦር ኢሮብን በመቆጣጠር በርካታ ንብረት መዝረፉ ተገለፀ</h1>

 
<p>በአዲግራት ከተማ ነዳጅ ዘይትና ጋዝ የሚጠራቀምበት ትልቅ ዲፖ እንዲሁም ግዙፍና ዘመናዊ የሆነ የመድሃኒት ቅመማ ፋብሪካ ያለባት ናት። ለኤርትራ ቅርበት ያላት በመሆኗ ሰኔ 4 ቀን 1990 ዓ.ም የኤርትራ ተዋጊ ጄቶች፣ ሄሊኮፕተሮችና ከባድ መሳሪያዎች የሚመቱትና ኢላማ የሚያደርጉት ልማት ነክ ተቋሞችን ትምህርት ቤቶችንና ሆስፒታሎችን ነው። ስለሚባል አቅም በሚፈቅደው መሰረት አስቀድሞ መዘጋጀት ስለሚፈልጉ የሚያጠራጥር አይሆንም ስትል የአሜሪካ ድምፅ ዜና ዘጋቢ ገልፃለች።</p>

<p>ይህን መሰረት በማድረግም ከአካባቢው የጦር ኃይል አዛዦች አንዱ ለሆኑት ኮ/ል ኤፍሬም ባንጌ ጥያቄ ቀርቦ የሚከተለውን መልስ ሰጥተዋል። «...እኔ ከሁሉም አካባቢ የኤርትራ አየር ኃይል የደበደበውን እንዳየሁት ት/ቤት፣ ክሊኒክ፣ አረጋውያንና ሕፃናት ያሉበትን አካባቢ ደብድቧል። አየር ትራፊክን ጥሶ በኃይለኛ ደረጃ ስላደረሰው ድብደባ የጣእረ ሞት ድብደባ ነው የምለው» ሲሉ መግለፃቸውን ለአሜሪካ ድምፅ የአማርኛ ፕሮግራም ጋዜጠኛ አዳነች ፍስሀዬ ከመቀሌ ሰኔ 5 ቀን 1990 ዓ.ም ባስተላለፈችው ዘገባ ገልፃ በማያያዝም እንዲህ ነበር ያስተላለፈችው።</p>

<p>ከአዲግራት ከተማ ድብደባ በኋላ ግን በአዲግራት አካባቢ ከፍተኛ ጥበቃ እየተደረገ ነው። ፀረ አውሮፕላን መሳሪያዎች ከከተማይቱ ወጣ ብሎ በሚገኝ ሰፊ አካባቢ ተተክለዋል።</p>

<p>ወደ ዛላንበሳ ዳር ክልልም ታንኮችና ከባድ መሳሪያዎች ተጠምደው ይታያሉ።</p>

<p>የአዲግራት ሕዝብ ከሌሊቱ 9፡00 ሰአት ገደማ አንስቶ ከከተማይቱ በመውጣት በተገኘው ዛፍ ስር ተጠልሎ ይታይ ነበር በደርግ ጊዜ ያደርግ እንደነበረው ማለት ነው።</p>

<p>የእህል መጋዘኑ ሰፊና ግዙፍ ሲሆን በአንድ ጊዜ ብዙ መኪናዎችን የሚያስገባ ነበር። ከእህሉ ጋር የዘይት ክምችትም ስለነበረ ለእሳቱ መቀጣጠልና መባባስ ምክንያት ሆኗል። በከተማይቱ እየሳት መከላከያ ኃይል ስለ ሌለ ከተማው ሕዝብ እሳቱን ለማጥፋት ከፍተኛ ጥረት አድርጓል።</p>

<p>የእሳቱ ብዛትና ሐይለኛነት አካባቢውን ያበራ ሆኖ ክምችት ተርፎ አይተናል። እሳትና ጭሱ በአነስተኛ ደረጃ ቢሆንም ዛሬም (5/10/90) ቀጥሎ በምዋሉ ምን ያህሉ ለምግብነት እንደሚበቃ የሚታይ ነገር ነው። አንዳንድ የከተማይቱ ነዋሪዎች በድብደባው ምክንያት የተሰማቸውን ቅሬታ ገልፀዋል። በቅርቡ በዛላንበሳ በኩል የተተኮሰ ከባድ መሳሪያ የነዳጅ ዘይት ዲፖ ካለበት የአዲግራት ክልል በ4 ኪ.ሜ ገደማ ርቀት ላይ እንዳረፈ ተገልጿል።</p>

<p>በአሁኑ ወቅት እዳ የሆነችው የዛላንበሳ ከተማ ሲካሄድ የቆየው ውጊያ ጋብ ብሏል። ኢሮብ የተባለው ወረዳ ግን በኤርትራ ኃይሎች ቁጥጥር ሥር እንደዋለ ከዚያው የወጡ በአዲግራት ከተማ የተጠለሉ ሰዎች ይናገራሉ። የኤርትራ ኃይሎች በኢሮብ ወረዳ የነበረውን የእህል ክምችትና በወረዳው ጽ/ቤት የነበሩ ሰነዶችን እንደዘረፉ እንዲሁም ጠቃሚ የመሰሏቸውን ነገሮች እንደሚወስዱ ተገልጿል። የግለሰቦች መኖሪያዎችን ሳይቀር እየፈተሹ የሚፈልጉትን በሰዎቻቸው እያሸከሙ ይወስዳሉ ሲሉ የኢሮብ ተወላጆች ይገልፃሉ።</p>

<p>ወታደራዊ አዛዥ ኮ/ል ኤፍሬም በበኩላቸው በሁለቱ ወዳጆች መካከል የሚካሄድ ውጊያ በመሆኑ ምን ይሰማዎታል ስለተባለው «ወዳጅነት ከአገር በላይ ስለማይሆን ድንበራችንን ለመከላከል አስፈላጊውን እናደርጋለን» ብለዋል ስትል አዳነች ዘገባዋን አጠናቃለች።</p>

<p>በዚሁ እለትም በኢትዮጵያና በኤርትራ የድንበር ውዝግቡና ግጭቱ ቀጥሏል ስትል ከአስመራ የቭ.ኦ.ኣ ዘጋቢ እንዲህ ገልፃለች።</p>

<p>...ዛላንበሳ ፀጥ ብላለች ሁለቱም ወገኖች እስከሚቀጥለው ውጊያ መሽገዋል። ከኤርትራ ምሽግ ሆኖ ወዲያ አሻግረው ሲመለከቱ የኢትዮጵያ ወታደሮች ይታያሉ። ባለፈው ማክሰኞ ጎህ ሲቀድ በዛላንበሳ የተጀመረው ውጊያ ለሁለት ቀናት ተካሂዷል። በአሁኑ ወቅት ዛላንበሳ በኤርትራ ቁጥጥር ስር ትገኛለች። ኢትዮጵያ የማሳሳቻ ወሬ መንዛት ይዛለች ሲል የኤርትራ ዜና ምንጭ ወንጅሏል።</p>

<p>ኢትዮጵያ አምስት የጦር ታንኮች ደምስሻለሁ ትላለች በግንባር ያለው የኤርትራ ጦር ታንኮች ከተደመሰሱብን እንዴት ዛላንበሳን ይዘን ቆየን ሲል ጠይቋል።</p>

<p>ወደ ዛላንበሳ በሚያመራው መንገድ በብዙ ማክ የተጫኑ ወታደሮች አካባቢውን ለቀው ሲወጡ ታይተዋል። ወታደሮቹን ወደ ሌላ ግንባር ነው የምናቀሳቅሰው ሲሉ የኤርትራው ጦር አዛዥ ገልፀዋል።</p>

<p>በከተማዋ ጥቂት ጉዳት ደርሷል። የተደመሰሱትም ቤቶች ጥቂት ሲሆኑ በህይወት ላይም የደረሰው ከአምሳ በታች እንደውም የአካባቢው አዛዥ በሲቪሎች ላይ የደረሰ ጉዳት አልሰማሁም ብለዋል።</p>

<p>ትናንት ሐሙስ ጧት ሰዎች ብዙሀን ኤርትራውያን ወደ ከተማዋ ተመልሰዋል አናጠቃም ከተጠቃን ግን ራሳችንን እንከላከላለን ሲሉ የኤርትራ ወታደሮች ይናገራሉ።</p>

<p>የአካባቢው የኤርትራ ወታደሮች አዛዥ ሰራዊቱ በተጠንቀቅ ላይ መሆኑን ገልፀዋል በድንበር ከተማዋ ዛላንበሳ የድንበር መስመር ጉዳይ በግልፅ ያልተቀመጠ መሆኑን ያሳያል። ዛላንበሳ ከመድረሱ በፊት «አሁን ኤርትራን እየለቀቃችሁ ነው» የሚል የፅሁፍ መልዕክት ይነበባል። ሌላ ምልክት ደግሞ «እንኳን ወደ ኢትዮጵያ መጣችሁ» ይላል በዛላንበሳ ከተማ የኢትዮጵያ ባንክም አለ። ኤርትራውያን ኢትዮጵያ ቀስ በቀስ እየተሳበች ነው ሲሉ ይከሳሉ። ዛላንበሳና ወደ ደቡብ ስር ያለው ቦታ ሁሉ የኤርትራ አካል ነው ይላሉ።</p>

<p>ኢትዮጵያ የወሰን ምልክቱን ያቆመችው በኃይል ነው ሲሉም ያስረዳሉ። የአካባቢው ነዋሪዎች በአንድ በኩል ዶሮ እያረባን እንቁላሉን ወደ ሌላ ቦታ ወስደንእንሸጥ ነበር ብለው መናገራቸውን ከዛላንበሳ ዜና ዘጋቢዋ ሻሮን ቲሮ ገልፃለች።</p>

<p>ሌላው ጋዜጠኛ ስኮክተርሰን ከዛላንበሳ ሰኔ 5/90 ዓ/ም ዘገባ...በሰሜን ትግራይ ደጋማ ተራራ ላይ ሆነው የኢትዮጵያ ወታደሮች ዛላንበሳን ይጠብቃሉ። ከተማዋ በኤርትራ ወታደሮች ከሁለት ሳምንት በፊት ከተያዘችበት ጊዜ ጀምሮ ኢትዮጵያ የኤርትራ ወታደር ከመሸገበት 5 ኪ.ሜ ርቀት ላይ ተጨማሪ ሰራዊት በመላክ እያጠናከረች ነው።</p>

<p>የኢትዮጵያ ታንኮችና የሩቅ መቺ መሳሪያዎች ተጠምደዋል። ወታደሮች ሮኬት አስወንጫፊ መሳሪያዎችን ይወለውላሉ፣ ልጅ ደግሞ እረኛ ፍየሎቹን እየነዳ በአጠገባቸው ሲያልፍ ይመለከታል በደቡብ 35 ኪ.ሜ ርቀት ላይ በአዲግራት ከተማ በኤርትራ ቦንብ 4 ሰው እንደገደለው ሁኔታ እንዳይፈጠር የኢትዮጵያ ፀረ አውሮፕላን መሳሪያዎች ተጠምደው ሰማዩን ይጠብቃሉ። ትናንት በ04/10/90 በክላስተር ቦንብ የተመታው የእህል መጋዘን ዛሬም ሲጨስ ይታያል። ሲቭሎቹም ከቃጠሎው የተረፈ ማሽላ ለማግኘት ይሞክራሉ። ከዚያ የነበረው እህል ከዛላንበሳ የተፈናቀሉትን ከ10.00 በላይ ሰዎችን ለመርዳት ነበር አሁን ግን ሲቪሉ ሕዝብ በሰሜን ኢትዮጵያ ከተስፋፋው ጦርነት እየሸሸ ወደ ደቡብ መጓዝ ጀምሯል በማለት ዘገባውን አጠናቋል።</p>

<p>የውጭ ዜና አውታር ዘጋቢዎች ይህን ሲሉ የኢትዮጵያ ውጭ ጉዳይ ሚ/ር ዛላንበሳን በቁጥጥር ስር እንዳደረገ በርካታ መሳሪያና የሻዕቢያን ሰራዊት እንደማረከ መግለፁ የሚታወቅ ነው።</p>


<p class="align-center"><a href="/Gazettas/Atkurot/info/Atkurot.sera.html">ከአትኩሮት ሰኔ 9 ቀን 1990</a></p>


</body>
</html>	
