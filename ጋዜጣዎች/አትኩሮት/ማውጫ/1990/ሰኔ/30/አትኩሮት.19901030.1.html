<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኮ/ል መንግሥቱ አዲስ መኖሪያ ቤት በመቀየር ልዩ ጥበቃ ተመደበላቸው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center"><span class="underline">ከኤርትራውያኑ የግድያ ሙከራ የተረፉት</span></h2>
<h1 class="align-center">ኮ/ል መንግሥቱ አዲስ መኖሪያ ቤት በመቀየር ልዩ ጥበቃ ተመደበላቸው</h1>

 
<p>ከሰባት ዓመት በፊት ወዲህ ዚምባቡዌ የሚኖሩት የኢትዮጵያ ፕሬዝዳንት ኮ/ል መንግሥቱ ኃ/ማርያም እስከ ቅርብ ጊዜ ከሚኖሩባት መኖሪያ ቤት እንዲለቁ ተደርጐ ወደተሻለ ቪላ ቤት እንዲዛወሩ መደረጉንና ልዩ ጥበቃ የተመደበላቸው መሆኑን የአገሪቱን ጋዜጣ ዋቢ በማድረግ የአሜሪካ ድምጽ የአማርኛ ፕሮግራም ሰኔ 27 ቀን 1990 ዓ.ም ባሰራጨው ዜና ላይ ገልጿል።</p>

<p>በኮ/ል መንግሥቱ ኃ/ማርያም ላይ ከሶስት ዓመት በፊት በሁለት ኤርትራውያን የመግደል ሙከራ ተደርጐ ከከሸፈ በኋላ የግድያውን ሙከራ የፈፀሙት በዚምባቡዌ መንግሥት ፖሊስ ቁጥጥር ስር ውለው ክስ እንዲመሰረትባቸው ተደርጐ ባለፈው ሚያዝያ ወር ባቀረቡት የይግባኝ ጥያቄ መሠረት አሸንፈው እንዲፈቱ መወሰኑ ይታወቃል። በወቅቱ ኤርትራውያኑ የከሸፈውን የግድያ ሙከራ ሲያደርጉ ኮ/ል መንግሥቱ ኃ/ማርያም በጠባቂዎቻቸው ታጅበው በምሽት በግቢያቸው ሲንሸራሸሩ እንደነበረ የሚታወስ ነው።</p>

<p>የዚምባቡዌ መንግሥት ለኮ/ል መንግሥቱ ኃ/ማርያምና ቤተሰቦቻቸው ከግድያው ሙከራ በኋላ ቀደም ሲል ከነበሩበት ጋንሂል ከተባለው ስፍራ ከሚገኘው መኖሪያ ቤታቸው ወደተሻለ ቪላ ቤት እንዲዛወሩ ያደረገው ለደህንነታቸው ዋስትናና ለተሻለ ልዩ ጥበቃ አመቺነቱ ታምኖበት እንደሆነም ተገልጿል።</p>

<p>ኢንዲፐንደንት የተባለው የዚምባቡዌን ጋዜጣ ዋቢ በማድረግ የአሜሪካ ድምፅ እንደገለፀው ኮ/ል መንግሥቱን የማኖሩ ወጪ እጅግ ከፍተኛ የሆነውን የስልክ ሂሳባቸውን ጨምሮ የዚምባቡዌን ግብር ከፋይ ሕዝብ በሚሊዮኖች የሚቆጠር ዶላር እያስወጣው መሆኑን ዜናው አብራርቷል።</p>

<p>በሌላ በኩል በቅርቡ አገር ውስጥ ከሚሰራጭ አንድ የግል ጋዜጣ ጋር ኮ/ል መንግሥቱ ኃ/ማርያም አድርገዋል የተባለው ቃለ-ምልልስ የሻዕቢያንና የወያኔ/ኢሕአዴግን ግጭት በተመለከተ ሰፊ ማብራሪያ የሰጡ ሲሆን የቀድሞ ሰራዊት የሻዕቢያን ወረራ በተመለከተ ለቀረበለት ጥሪ ወደ ውጊያው የሚተም ከሆነ በኢሕአዴግ አዛዦች ሳይሆን ከውስጡ ከሚመርጣቸው ፕሮፌሽናል መኮንኖች እንዲመራ ጥሪ ማስተላለፋቸው ተዘግቧል። የኢፌድሪ ጠ/ሚ መለስ ዜናዊንም በተመለከተ ነቀፌታና ትችትን መሰንዘራቸው በጋዜጣው ሰጡት ከተባለው መግለጫ መረዳት ተችሏል።</p>


<p class="align-center"><a href="/Gazettas/Atkurot/info/Atkurot.sera.html"> ከአትኩሮት ሰኔ 30 ቀን 1990</a></p>

</body>
</html>	





