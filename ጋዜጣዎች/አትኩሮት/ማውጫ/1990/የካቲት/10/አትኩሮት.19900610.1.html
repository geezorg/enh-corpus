<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ፕ/ር መስፍን በዘር፣ በጐሳና በቋንቋ ለመከፋፈል የቋመጠውን የኢህአዴግ ሴራ መበጣጠስ ያስፈልጋል አሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2><span class="underline"> ኢሰመጉ ከፍተኛ ገንዘብ ቃል ተገባለት</span></h2>
<h1 class="align-center"> ፕ/ር መስፍን በዘር፣ በጐሳና በቋንቋ ለመከፋፈል የቋመጠውን የኢህአዴግ ሴራ መበጣጠስ ያስፈልጋል አሉ</h1>

 
<p>ፕሮፌሰር መስፍን ወ/ማሪያም በአመስተርዳም የኢትዮጵያውያን ማህበረሠብ አባላት ባዘጋጁት ስብሰባ ተገኝተው ስለአገሪቱ ተጨባጭ ሁኔታና የሰብአዊ መብት አጠባበቅ ማብራሪያ መስጠታቸውን ከሥፍራው የተሰራጨው ዜና ያስረዳል።</p>

<p>ባለፈው ሳምንት እለተ ቅዳሜ በአመስተርዳም ከተማ ለኢትዮጵያዊያኑ ማህበረሰብ ፕ/ር መስፍን ባደረጉት ገለፃ ገዢው ኃይል ከመቼውም ጊዜ በተለይ የዜጐቹን ሰብአዊ መብት በመጣስ ላይ ይገኛል። በሰላም ከቤት ወጥቶ ለመግባት አሳሳቢ ሆኗል ማለታቸውን ዜናው ገልጿል።</p>

<p>የኢትዮጵያ ሰብአዊ መብት ጉባኤ ሊቀመንበር ፕ/ር መስፍን በማከል እንደገለፁት በቅርቡ ሲቪል ልብስ በለበሱ ታጣቂዎች ስምንት ሰዎች ታፍነው ደብዛቸው መጥፋቱን በማስታወቅ የድርጊቱን ፈጻሚዎች ወንጅለዋል ብሏል።</p>

<p>ገዢው ዜጐችን ደም እያቃባ ነው በቅርቡ አንዲት የ65 ዓመት አረጋዊ ልጅሽ ሸፍቷል ስለዚህ ያለበትን ጠቁሚ ተብለው ከፍተኛ ስቃይ እንደደረሰባቸው የኢሰመጉ ሊቀመንበር በአመስተርዳም ለተገኙ ተሰብሳቢዎች አባርተዋል።</p>

<p>በርካታ ኢትዮጵያዊያን በተገኙበት ስብሰባ ፕሮፌሰሩ ስለአገሪቱ ወቅታዊ ተጨባጭ ሁኔታ ሰብአዊ መብትን በማስመልከት ሰፊ ማብራሪያ መስጠታቸው የተሠራጨው ዜና አመልክቷል።</p>

<p>በዕለቱ የተገኙት ኢትዮጵያዊያንም የኢትዮጵያ ሰብአዊ መብት ጉባኤን በገንዘብ ለመርዳት ቃል መግባታቸውንና በገዥው ኃይል የሚፈፀመውን የሰብአዊ መብት ረገጣ ማጋለጡን እንዲቀጥል ማሳሰቢያ መስጠቱን ዜናው ሳይገልጽ አላለፈም።</p>

<p>በመጨረሻም ፕሮፌሰር መስፍን ወ/ማሪያም በዘር በጐሳ በቋንቋ ለመከፋፈል የቋመጠውን የኢህአዴግ ሴራ መበጣጠስ ያስፈልጋል። ለዚህም ኢትዮጵያዊያን ትግላቸውን በሰላማዊ መንገድ መቀጠል እንዳለባቸው ማስገንዘቢያ እንዲሰጡ አስረድቷል።</p>

<p>በሌላ በኩል በርእሰ መዲናይቱ አ/አበባ በአፍንጮ በር፣ በአብነት ሆቴል፣ 7 ቁጥር ማዞሪያ፣ ፊታውራሪ ኃ/ጊዮርጊስ አካባቢ በርካታ ሰዎች ሲቪል ለባሽ በሆኑ የሥርዓቱ አራማጅ ታጣቂዎች ታፍነው ወደአልታወቀ ሥፍራ መወሰዳቸውን ተያይዞ የደረሰን ዜና ይገልፃል።</p>

<p>ከቤት ወጥቶ መግባት አሳሳቢ ደረጃ ላይ መድረሱን የጠቆመው ይኸው ዜና በፀጥታ ኃይሎች ታፍነው ደብዛቸው ስለጠፋው ዜጐች በተመለከተ ምክንያቱ እስከአሁን አለመታወቁን ጠቁሞ ምናልባትም ከኦነግ ጋር በተያያዘ ሊሆን ይችላል የሚል ግምት ብዙዎች ማሳደሩን አስታውቋል። ታፍነው ወደአልታወቀ ሥፍራ ከተወሰዱት መሐል ደቻሌ ኢሳያስ፣ እና ገረሱ የተባሉት እንደሚገኙበት ሳይገልጽ አላለፈም።</p>

<p>ታፍነው አድራሻቸው ስለሚሰወሩ ዜጐች ከመንግሥት በኩል የማስተባበያም ሆነ ማረጋገጫ መግለጫ ይኼ ዜና ተጠናክሮ ለህትመት እስከበቃበት ሰዓት ድረስ አልተሰጠበትም።</p>


<p class="align-center"><a href="/Gazettas/Atkurot/info/Atkurot.sera.html">ከአትኩሮት የካቲት 10 ቀን 1990</a></p>


</body>
</html>	





