<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አምባገነኑን መንግሥት ለመጣል ህዝባዊ አመጽ መፈጠሩ እንደሚያስፈልግ አስደመጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2><span class="underline"> ጋዜጠኛ ሙሉጌታ ሉሌ</span></h2>
<h1 class="align-center"> አምባገነኑን መንግሥት ለመጣል ህዝባዊ አመጽ መፈጠሩ እንደሚያስፈልግ አስደመጠ</h1>

 
<p>የአክፓክ አሳታሚ ድርጅት ሥራ አስኪያጅ የነበሩት አንጋፋው ጋዜጠኛ አቶ ሙሉጌታ ሉሌ የኢህአዴግ አስተዳደር በነፃ ፕሬስ ጋዜጠኞች እና በሌላው የኢትዮጵያ ህዝብ የሚፈጸመውን ህገ ወጥ ድርጊት በመኰነን መግለጫ መስጠታቸው ተደመጠ።</p>

<p>የካቲት 1 ቀን 1990 ዓ/ም ባህር ማዶ ከሚሰራጭ የአንዲት ኢትዮጵያ ነፃ ድምጽ ሬዲዮ ጣቢያ አቶ ሙሉጌታ ሉሌ እንዳስደመጡት የኢትዮጵያ ህዝብ መብቱን ለማስከበር በህብረትና በአንድነት አመጽ የሚያሰማበት ሁኔታ መፈጠር አለበት ብለዋል።</p>

<p>የኤርትራን ኢኮኖሚ የምንገነባበትና የምንቀልብበት መንገድ የለም ብለው ጠንካራ እርምጃ በመውሰድ ላይ እንዳሉ የትግራይ ህዝብ ሌላው ክልል ይኽንኑ ተመሳሳይ የአመጽ እርምጃ መውሰድ ይጠበቅበታል ሲሉ ዛሬ በስደት ላይ የሚገኙት አቶ ሙሉጌታ ሉሌ ተናግረዋል።</p>

<p>ተቃዋሚ ኃይሎችም ቢሆን የተናጠል ትግላቸውን አቁመው በህብረት በአንድነት የጋራ ግምባር በመፍጠር ወደ ገጠሩ ዘልቀው በመግባት ሰፊ ቅስቀሳ ለድል የሚያበቃን ሙከራ ማድረግ ይጠበቅባችዋል በማለት ገልፀው በወረቀት ብቻ የሚሰማ ተቃውሞ ለገዢው ሶስተኛ ድጋፍ ከመሆኑም ባሻገር ለውጭ ዲፕሎማሲያዊ ግንኙነቱ ጠቀሜታ እንዳለው አብራርተዋል።</p>

<p>በተለያየ ጊዜ ውሱን ሰዎች መፈክር አንግበው የተቃውሞ ሰላማዊ ሰልፍ ይወጣሉ። ይኸ መቆም ያለበት ጉዳይ ነው። መሆን ያለበት በሰላማዊ መንገድ ሕዝባዊ አመጽ ማስነሳትና የስራ ማቆም አድማ መደረግ አለበት። ይኸንንም በውስጥና በውጭ የሚገኙ ኢትዮጵያውያን በተለያየ መንገድ ለአንድነት ድጋፋቸውንሊገልጹ እንደሚገባ አስረድተዋል።</p>

<p>አንጋፋው ጋዜጠኛ አቶ ሙሉጌታ ሉሌ እንደገለፁት የአገር ተቆርቋሪዎችና ተቃዋሚ የአንድነት ኃይሎች በውስጥም ሆነ በውጭ ታላቅ ተጋድሎ በማድረግ ላይ እንደሚገኙ መስማቱን ጠቁሟል። በማያያዝም ተቃውዋሚያኑ ትግላቸውን በአንድ መንገድ ብቻ ሳይሆን ማድረግ ያለባቸው ካለው መንግሥት ጋር ግንኙነት ስላላቸው የገንዘብ እርዳታ ለሚለግሱት አገራት ተጨባጭ መረጃዎችን በመያዝ ሊያጋልጡትና አቋማቸውንም ለማስቀየር መቻል ይጠበቅባቸዋል በማለት አሳስበዋል። አገራችንን አሁን ካለችበት አሳዛኝ ሁኔታ ለማላቀቅ ሁላችንም መታገል ይገባናል ብለዋል። በመጨረሻም አቶ ሙሉጌታ ይኸ ከሆኑ አሉ ይኸ ከሆኑ ትግሉ ከፍተኛ ደረጃ በቅርቡ ሊደርስ ይችላል በማለት አስገንዝበዋል።</p>

<p>በሰብአዊ መብት ረገጣ፣ ነፃ ፕሬሶችን በማሰርና በማንገላታት እንዲሁም ንፁሐን ዜጐችን በማፈንና በመግደል ለበርካታ ጊዜያት አገር አቀፍና ዓለም አቀፍ የመብት ተሟጋች ድርጅቶች ውንጀላ የሚሰነዘሩበትን የኢህአዴግን አስተዳደር በቅርቡ እንደሚጐበኙ የተነገረላቸው የአሜሪካው ፕሬዝዳንት ቢል ክሊንተን ወደ ኢትዮጵያ ለማድረግ ያቀዱትን ጉዞ እንዲሰርዙ ተደጋጋሚ የሆነ የተቃውሞ ሰልፍ በጽ/ቤታቸው ደጃፍ በቅርቡ ለማድረግ መታቀዱን አስታውቀዋል።</p>


<p class="align-center"><a href="/Gazettas/Atkurot/info/Atkurot.sera.html">ከአትኩሮት የካቲት 3 ቀን 1990</a></p>


</body>
</html>	





