<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«አሰብ የኢትዮጵያ ነው የሚሉት ትምህርት የማይለውጣቸው የአማራ ሹመኞች ናቸው»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«አሰብ የኢትዮጵያ ነው የሚሉት ትምህርት የማይለውጣቸው የአማራ ሹመኞች ናቸው»</h2>


<p>የሻዕቢያ ቀንደኛ አባልና የአሥመራ ዩኒቨርስቲ የጂኦግራፊ መምህር የሆኑት ፕሮፌሰር አስመሮም ኪዳኔ ከትናንት በስቲያ ለድምፂ ሐፋሽ ሬዲዮ በሰጡት መግለጫ «አሰብ ወደብ የኢትዮጵያ ነው ብለው በአሁኑ ጊዜ የሚከራከሩት ትምህርት የማይለውጣቸው ጊዜ የማያስተምራቸው የአማራ ባለሥልጣናት የነበሩ ናቸው» በማለት ዘለፋ አሰምተዋል።</p>

<p>ፕሮፌሰር አስመሮም «አሰብ እኢትዮጵያ ነው እያሉ የሚከራከሩት ነፍጠኞች አንዳንድ የወያኔ መሪዎችንም በመስበክ ኢትዮጵያና ኤርትራ ከቁጥጥር ውጭ እንዲሆኑና የትግራይ ልጆች እርስ በእርሳቸው ተናንቀውና ተላልቀው ሲያበቁ የአመራር ክፍተት ስለሚፈጠር ምንም ሳይዋጉ ወደሥልጣናቸው የመመለስ ድብቅ አጀንዳ ያላቸው ናቸው» ሲሉ የኢትዮጵያን ሕዝብ የሚከፋፍል ትግርኛ ተናጋሪው ህዝብ በሌላው ወገኑ ላይ እንዲነሳሳ የሚገፋፋ ዲስኩር ማሰማታቸው ታውቋል።</p>

<p>ፕሮፌሰር አስመሮም ኪዳኔ «አሰብ ወደብ የኢትዮጵያ ነው የሚሉ ወገኖች አሉ» የሚል ጥያቄ ቀርቦላቸው በሰጡት ምላሽ «አሰብ ወደብ በታሪክ የኢትዮጵያ ሆኖ አያውቅም። ይህን ዛሬ በመስበክ ላይ የሚገኙት ትምህርት የማይለውጣቸው እኔ ከሞትኩ ሰርዶ አይብቀል የሚል አስተሳሰ ያላቸው ሰዎች ናቸው። እነዚህ እስከ 1991 እ.ኤ.አ በሥልጣን ላይ ነበሩ። ስልጣናቸው በወያኔ ሲነካ ሞራላቸው የተነካ ወታደራዊ ኃይላቸው ተመትቶ በኤርትራ ነፃ አውጪ ጦር የተሸነፉ ናቸው። ቀደም ብለህ ብታነጋገራቸው የሚያሰሙት አንድ ነገር አለ። ይኼ ደግሞ ምንድን ነው? እነሱና የነሱ ተከታዮች የሆኑት ከ75 በላይ የሆኑትን የኢትዮጵያ ብሔሮች በቁጥጥራቸው አድርገው ረግጠው በኢትዮጵያ ሲኖሩ በአንድ የትግራይ ብሔረሰብ የመቆጣጠር ዕቅዳቸው ራስ ምታት ቢሆንባቸውም ከመናገር ወደኋላ አላሉም። በትግርኛ ተናጋሪዎች ላይ ስር የሰደደ ኢ-ፍትሃዊ የሆነ ጥላቻ አላቸው። በቅርቡ በኢትዮጵያና በኤርትራ የተከፈተው ጦርነት ከወያኔ አመራር ጉድለትና የወያኔ ከታላቁ ትግራይ አጀንዳ ብቻ ሳይሆን እነዚህ ነፍጠኞች አንዳንድ የወያኔ መሪዎችን በመስክበ የኢትዮጵያና የኤርትራ ጦርነት ከቁጥጥር ውጭ እንዲሆን የኤርትራውያንና የትግራይ ተወላጆች እርስ በእርሳቸው ተናንቀው ተላልቀው ሲያበቁ የአመራር ክፍተት ስለሚፈጠር ምንም ሳይዋጉ ወደስልጣናቸው ለመመለስ ድብቅ አጀንዳ ያላቸው ናቸው።»</p>

<p>በመቀጠልም «ከሶስተኛው የወያኔ ወረራ በኋላ የሁለቱ አገሮች ውጊያ ጋብ ሲል ሃሞታቸው የፈሰሰ ጦርነቱ እንዲቀጥል የሚገፋፉ ናቸው። ከ100 ሺህ በላይ ወገኖቻቸው በዚህ በጦርነት መሞት መቁሰላቸው ስሜት አይሰጣቸውም ለስልጣናቸው እንጂ ለተቀረው የኢትዮጵያ ሕዝብ ቅንጣት የምታክል ከበሬታ የሌላቸው ናቸው። በኢትዮጵያ የሚነዙት የውሸት ፕሮግራምና የእነሱ ፍላጎት የሕዝብን መብት የረገጡ ናቸው። እና በጠቅላላው አሰብ የኢትዮጵያና ናት በኃይልም ቢሆን መውሰድ አለብን የሚሉት ኢትዮጵያን አስበው ሳይሆን ድብቅ አጀንዳቸውን ስራ ላይ ለማዋል ነው» ብለዋል።</p>


<p class="align-center"><a href="/Gazettas/Atkurot/info/Atkurot.sera.html">ከአትኩሮት ጥቅምት 14 ቀን 1993</a></p>

</body>
</html>	
