<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ጣሊያን ሄሊኮፕተሮች እንድታዋጣ ተጠየቀች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ጣሊያን ሄሊኮፕተሮች እንድታዋጣ ተጠየቀች</h1>


<p>የተባበሩት መንግስታት ድርጅት ለኢጣሊያ ባቀረበው ጥሪ መሰረት ለሰላም አስከባሪው ኃይል ቁጥራቸው በአኃዝ ያልታወቀ ወታደሮቿን ለመላክ ዝግጁ መሆኗን ስታስታውቅ፤ ሄሊኮፕተር እንድታቀርብ ለቀረበላት ጥያቄ ጄ/ል ኢንዞ ኮልፓይን የተባሉ ኢጣሊያዊ የጦር መኮንን እንዳመለከቱት የሄሊኮፕተሮች እጥረት ስላለብን ጉዳዩ አጠያያቂ ነው አሉ።</p>

<p>ጄኔራሉ «አብዛኛዎቹ የጣሊያን ሄሊኮፕተሮች በባልካን ክልል መስፈራቸውን የተቀሩትም ሄሊኮፕተሮች የኢጣሊያን የባሕር ድንበር በመጠበቅ ላይ መሆናቸውን» ገልፀዋል። በኢጣሊያ የተፈጠረውን የሄሊኮፕተር እጥረት ለመሸፈን ከተፈለገ በሚቀጥሉት 15 ዓመታት ውስጥ አዳዲስ 300 ሄሊኮፕተሮች ያስፈልጓታል» ሲሉ ጄኔራሉ ለተመድ ጨምረው ገልፀዋል።</p>

<p>ይህ በዚህ እንዳለ በቀጣዩ ሕዳር ወር መጨረሻ ገደማ 4200 የተመድ ሰላም አስከባሪ ኃይሎች በኢትዮ ኤርትራ ድንበር ላይ ይሰፍራሉ ተብሎ የሚጠበቅ ሲሆን የተመድ ለሚያሰፍራቸው ሰላም አስከባሪ ኃይሎች የኔዘርላንድ መንግሥት 700 ወታደሮችን ለማዋጣት መዘጋጀቱን በይፋ የገለፀ ሲሆን ካናዳና ሌሎች አገሮችም በቅርቡ ተመሳሳይ እርምጃ ይወስዳሉ ተብሏል።</p>

<p>የሰላም ጥበቃው ታሪካዊ ሁኔታና የተመድ ወደኢትዮጵያና ኤርትራ የሚልከው ልዑክ በሰዎች ላይ ስለሚወስደው ኃላፊነት በተመለከተ ቀድመው ለገቡት ለ20ዎቹ ወታደራዊ ታዛቢዎች ገለፃ ከተደረገላቸው በኋላ ከጥቅምት 12 ቀን ጀምሮ ወደምዕራብ ግንባር እንደሚጓዙ ለማወቅ ተችሏል።</p>

<p>በአሁኑ ሰዓት የወታደራዊ ታዛቢዎችን ቁጥር ቀደም ሲል ወደ50 ከፍ ማድረጉ ታውቋል። በኤርትራም በኩል በተመሳሳይ ሁኔታ 50 ታዛቢዎች የሚኖሩ ሲሆን ጠቅላላ ታዛቢዎች በዚህ ወር ተጠቃለው እንደሚገቡ ቀሪዎቹ 120ዎቹ ደግሞ ከዋናው የሰላም አስከባሪ ኃይል ጋር ተጠቃለው እንደሚመጡ የመከላከያ ምንጮች ዘግበዋል።</p>


<p class="align-center"><a href="/Gazettas/Atkurot/info/Atkurot.sera.html">ከአትኩሮት ጥቅምት 7 ቀን 1993</a></p>

</body>
</html>	
