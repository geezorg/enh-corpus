<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በኤርትራ ያሉ ኢትዮጵያውያን አሁንም በችግር ላይ ናቸው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በኤርትራ ያሉ ኢትዮጵያውያን አሁንም በችግር ላይ ናቸው</h1>


<p>ሻዕቢያ በኤርትራ የተለያዩ አካባቢዎች አስሮ ግፍ የሚፈፅምባቸውን በሺዎች የሚቆጠሩ ኢትዮጵያውያንን ዓለም አቀፍ እውቅና ያላቸው ጋዜጠኞች እንዳይጐበኙዋቸው የእገዳ ትዕዛዝ ማስተላለፉ ተገለፀ። በአስመራ የተለያዩ ካምፖች ታጉረው የስቃይ ሰለባ የሆኑ ኢትዮጵያውያንን በግንባር ለመመልከት ጥያቄ አቅርባ የነበረችው የአሜሪካ ሬዲዮ ጋዜጠኛ አዳነች ፍስሐዬ ተከልክላለች። ጋዜጠኛዋ ቀደም ሲል ሌሎች ዓለም አቀፍ የመገናኛ ብዙሃኖች እስረኞችን እንደሚመለከቱ ይታወቃል የአሁኑ እገዳ መንስዔው ምንድን ነው? ብላ የሻዕቢያን ፕሬዝዳንታዊ ጽ/ቤት ቃል አቀባይ ለአቶ የማነ ገ/መስቀል ጥያቄ አቅርባ ሲመልሱ «መንግሥታችን የፖሊሲ ለውጥ አድርጓል። ለእዚህም መነሻው ጋዜጠኞች በኢትዮጵያ ካምፖች የሚገኙ ኤርትራውያንን አለመጐብኘታቸው ነው» ብለዋል።</p>

<p>ለአሜሪካ ድምፅ የአማርኛው ክፍል ባልደረባ የሆነችው ጋዜጠኛ አዳነች ፍስሃዬ በአስመራ የሚኖሩ ኢትዮጵያውያንን በተመለከተ ጥቅምት 18 ቀን 1993 የሚከተለውን ዘገባ አቅርባለች፦</p>

<p>በአስመራ ከተማ ተዘዋውሬ ባየሁት መሠረት የጉልት አምሳያ ካላቸው የችርቻሮ ክልሎች አንስቶ እስከ ትልቅ የሙዚቃ መደብር ቡና ቤቶችና ምግብ ቤቶች እንዲሁም በወርቅ ስራ ንግዶች ድረስ የሚያካሂዱ የኢትዮጵያ የንግድ መደብሮች ተዘግተው «የአስመራ አስተዳደር ወታደራዊ ክፍል» የሚል ወረቀት ተለጥፎባቸው ታሽገዋል።</p>

<p>የኤርትራ ፕሬዝዳንታዊ ጽ/ቤት ቃል አቀባይ አቶ የማነ ገ/መስቀል ለምን እርምጃው እንደተወሰደ ተጠይቀው «ኤርትራና ኢትዮጵያ ዜጐቻቸውን በሚመለከት ስለነበራቸው የጋራ ውል» በመግለጽ ማብራሪያቸውን ይጀምራሉ «ይኸ ሕጋዊ ርምጃ ነው። እ.ኤ.አ ከ1993 ዓ/ም አንስቶ በኤርትርና ኢትዮጵያ መካከል የተፈረመ ልዩ የጋራ ውል ነበር። ይኸውም ኤርትራ ውስጥ የሚኖሩ ኢትዮጵያውያን የዜጋን ያህል መብት እንዲኖራቸው የሚፈቅድ ውል ነው የነበረው። ኢትዮጵያውያን ወደኤርትራ ሲገቡ ቪዛ ማለትም የይለፍ ፍቃድም ሆነ የስራ ፈቃድ አያስፈልጋቸውም ነበር። በውጭ አገር ተወላጆች ላይ የሚደረገው የመዋዕለ ንዋይ ምደባና የንግድ ሕግም ኢትዮጵያውያኑ እንደማይመለከት ተደርጐ ኢትዮጵያውያኑ ልክ እንደኤርትራ ዜጐች በፈለጉበት የንግድ ዓይነት እንዲሰማሩ የሚፈቅድ ነበር ስምምነቱ። ኢትዮጵያ ውስጥ የነበሩት ኤርትራውያንም ተመሳሳይ እድል ነበራቸው። ይሁንና የኢትዮጵያ መንግሥት እ.ኤ.አ በ1998 ዓ/ም የድንበሩ ግጭት ከተጀመረበት ጊዜ አንስቶ የአንድ ወገን ብቻ እርምጃ በመውሰድ የጋራውን ስምምነት አፍርሶታል። እንደደንቡ ታዲያ አንዱ ወገን የጋራ ውል ስምምነቱን ሲያፈርስ ሌላውም ወገን ሊሰርዝ ይገባል። ሆኖም የኤርትራ መንግሥት የበቀል እርምጃ አልወሰደም» ብለዋል።</p>

<p>አቶ የማነ ቀጥለውም «የኤርትራ መንግሥት ግጭቱ በሰላም ተፈቶ ጥሩ ግንኙነት መመለስ ይኖርበታል የሚል እምነት ስለነበረው የኢትዮጵያ መንግስት በኤርትራውያን ላይ ለወሰደው እርምጃ አፀፋውን ከመመለስ ተቆጥቧል» ሲሉ አስገዝበዋል። የኤርትራ መንግሥት ታዲያ ለምን ፖሊሲውን ቀየረ? ለሚለው ጥያቄም «ትዕግስት ለዓመታት ሊቀጥል አይችልም። ለሁለት ዓመታት ሙሉ መታገሱ ራሱ ቀላል አይደለም። ያስገኘውን ፍሬ የለም። ስለሆነም ኢትዮጵያውያን እንደማንኛውም የውጭ ዜጋ መታየት ያለባቸው ጊዜ ደርሷል» ብለዋል። የኢትዮጵያውያን የንግድ መደብሮች ሲዘጉ ንብረታቸው በምን ሁኔታ ላይ ይገኛል? ለሚለው ጥያቄም «ንብረታቸውን ለመሸጥና ለመሰብሰብ የሚያስችል በቂ ጊዜ ተሰጥቷቸዋል የስራና የመኖሪያ ፈቃድ ከሌላቸው ግን ውሎ አድሮ ወደሀገራቸው መሄዳቸው የማይቀር ቢሆንም አሁን ከአገር ውጡ አልተባሉም» ይላሉ።</p>


<p class="align-center"><a href="/Gazettas/Atkurot/info/Atkurot.sera.html">ከአትኩሮት ጥቅምት 21 ቀን 1993</a></p>

</body>
</html>	
