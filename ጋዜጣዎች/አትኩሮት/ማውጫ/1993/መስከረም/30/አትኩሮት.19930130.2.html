<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያ የዘውድ ካውንስል የተመድን እና የአአድን ትብብር ጠየቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የኢትዮጵያ የዘውድ ካውንስል የተመድን እና የአአድን ትብብር ጠየቀ</h1>


<p>ዋና መቀመጫውን አሜሪካ ያደረገው የኢትዮጵያ የዘውድ ካውንስል የተባበሩት መንግሥታት ድርጅትን (ተመድ)ና የአፍሪካ አንድነት ድርጅት (አአድ)ን እ.ኤ.አ ህዳር 5 ቀን 2001 የሚካሄደውን የቀድሞውን ንጉሠ የአፄ ኃይለ ሥላሴ የቀብር ሥነ ሥርዓት የቀብሩን የአፈፃፀም ሂደት ይፋ የሚያደርግበትን ሁኔታ እንዲያግዙት የተማፅኖ ጥሪ ማቅረቡ ታውቋል።</p>

<p>የኢትዮጵያ የዘውድ ካውንስል ባለፈው ሀሙስ ባወጣው መግለጫ ላይ እንዳመለከተው «የአፄ ኃ/ሥላሴን የቀብር ሁኔታ የኢትዮጵያ ህዝብና ቤተሰቦቻቸው ለዓመታት ሲጠብቁት የነበረ ነው» በማለት አስታውሶ አስፈላጊው ክብር እንዲሰጣቸው ጠይቋል።</p>

<p>ካውንስሉ ያቀረበው ጥያቄ ለተመድ ዋና ፀሐፊ ኮፊ አናንና ለአፍሪካ አንድነት ድርጅት ዋና ፀሐፊ ለሚ/ር ሳሊም አህመድ ሳሊም እንዲሁም ጉዳዩ ለሚመለከታቸው መንግሥታዊ አካላት እንዲደርሳቸው መደረጉን ከመግለጫው መረዳት ተችሏል።</p>

<p>አፄ ኃይለሥላሴ በህይወት በነበረኡበት ዘመን የሊግ ኦፍ ኔሽን አውራ፣ የተመድ መስራችና ደጋፊ፣ የአአድ መስራችና ድርጅቱ መቀመጫውን አዲስ አበባ እንዲያደርግ ያደረጉ መሆናቸውን መግለጫው አትቶ ለአፄ ኃይለ ሥላሴ የቀብር ሥነ ሥርዓት መሳካት የሚቻለውን ሁሉ እንዲያደርጉ ባቀረበው ጥያቄ ላይ አሳስቧል።</p>

<p>ጥቅምት 26 ቀን 1993 ዓ/ም በመንበረ ፓትርያርክ ቅድስት ስላሴ ቤ/ክ ይፈፀማል ተብሎ የሚጠበቀው የቀድሞ ንጉሥ የአፄ ኃ/ሥላሴ የቀብር ሥነ ሥርዓትን ለመፈፀም ከ1 ሚሊዮን ብር በላይ ወጪ እንደሚደረግ አዘጋጅ ኮሚቴውው መግለፁ ሲታወስ ከንጉሣውያኑ ድርጅት ተቃውሞ የደረሰበት መሆኑ ይታወቃል። የአፄ ኃ/ሥላሴ የቀብር ሥነሥርዓትን አፈፃፀም በተመለከተ የተፈጠረው አለመግባባት ይህ ዜና እስከተጠናከረበት ሰዓት ድረስ እልባት አለማግኘቱ ታውቋል።</p>


<p class="align-center"><a href="/Gazettas/Atkurot/info/Atkurot.sera.html">ከአትኩሮት መስከረም 30 ቀን 1993</a></p>

</body>
</html>	
