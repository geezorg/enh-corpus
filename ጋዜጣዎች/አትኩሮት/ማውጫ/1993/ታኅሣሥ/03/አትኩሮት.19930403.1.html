<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በኬንያ የኢትዮጵያና የኤርትራ መኮንኖች ዝግ ስብሰባ አድርገዋል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በኬንያ የኢትዮጵያና የኤርትራ መኮንኖች ዝግ ስብሰባ አድርገዋል</h1>


<p>የኬንያ እውቅ ጋዜጣ ኢስት አፍሪካን ስታንዳርድ ባለፈው እሁድ ባወጣው እትሙ የኢህአዴግና የሻዕቢያ ከፍተኛ የጦር አዛዦችና ባለሥልጣኖች በናይሮቢ ከጦርነቱ ወዲህ ለመጀመሪያ ጊዜ ፊት ለፊት ተገናኝተው በክብ ጠረጴዛ ዙሪያ ዝግ ስብሰባ ማድረጋቸውን ዘግቧል። በሁለቱ አገራት የጦር አዛዦች ባለሥልጣናትና መካከል የተካሄደው ስብሰባ ለጋዜጠኞች ዝግ እንደነበርና በዊንድስተር ጐልፍ ክለብ ውስጥ እንደተካሄደ ጠቅሶ ስብሰባውን የመሩትና በንግግር የከፈቱት የተመድ ዋና ፀሐፊ ኮፊ አናን ልዩ መልዕክተኛ ሉጉዌላ ጆሴፍ ሌግዌላ ናቸው ብሏል።</p>

<p>የናይሮቢው ኢስት አፍሪካን ስታንዳርድ ጋዜጣ ውስጥ አዋቂ ምንጮቻችን ዋቢ በማድረግ ባቀረበው ተጨማሪ ዘገባ በጐልፍ ክለቡ ዝግ ስብሰባ ላይ ኢትዮጵያን በመወከል ሜ/ጄ/ል አለምሸት ደገፉ፣ ኮ/ል ተወልደ ገ/ተንሳይ፣ ኮ/ል ሶሬ ገቢሳና አቶ የማነ ኪዳኔ መገኘታቸውን ጠቅሶ ሻዕቢያን በመወከል ደግሞ ብ/ጄ/ል አብረኻሌ፣ ኮ/ል አብዱ እንደራ፣ ኮሚሽነር አምደብርሃን ወ/ጊዮርጊስ፣ አቶ ዘካሪያስ እቁባጋብርና አቶ ሞገስ ናይዘጊ የተባሉት ሰዎች ናቸው።</p>

<p>በናይሮቢ ባለፈው ሳምንት ቅዳሜ በተካሄደው ስብሰባ ላይ የአአድ፣ የተመድ ተወካዮች ተካፋይ እንደነበሩም ተገልጿል። የስብሰባው ዓለማ ኢህአዴግና ሻዕቢያ ቀደም ሲል በአልጀርስ የተፈራረሙት የሰላም ስምምነት ተፈፃሚ የሚሆንበትን መንገድ ለመሻት እንደነበረ ዜናው ጠቅሶ የሚ/ር ኮፊ አናን ልዩ መልዕክተኛ ከስብሰባው በኋላ ለጋዜጠኞች እንደገለፁት ከሆነ በኢትዮ ኤርትራ ድንበር ለሚሰፍረው የሰላም አስከባሪ ኃይል የኬንያ መንግስት ስለሚልካቸው ወታደሮች ጉዳይና ድርጅቱም እየተጠባበቀ መሆኑን ከመግለፅ ውጭ ስለስብሰባው አንዳችም ነገር ትንፍሽ አለማለታቸውን ከዜናው መረዳት ተችሏል።</p>


<p class="align-center"><a href="/Gazettas/Atkurot/info/Atkurot.sera.html">ከአትኩሮት ታህሳስ 3 ቀን 1993</a></p>

</body>
</html>	
