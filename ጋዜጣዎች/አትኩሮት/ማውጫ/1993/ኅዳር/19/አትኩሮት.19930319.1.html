<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ቢቢሲ ጠ/ሚ መለስና ፕ/ት ኢሳያስ በግንባር ተገናኙ አለ የኢትዮጵያ የውጭ ጉዳይ ሚ/ር አስተባበለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ቢቢሲ ጠ/ሚ መለስና ፕ/ት ኢሳያስ በግንባር ተገናኙ አለ የኢትዮጵያ የውጭ ጉዳይ ሚ/ር አስተባበለ</h2>


<p>የቢቢሲ ዘጋቢ አህመድ ታባን ዓርብ ዕለት ባሰራጨው ዘገባ በካርቱም ለ3 ቀናት ተካሂዶ በተጠናቀቀው የኢጋድ አባል አገሮች የመሪዎች ስብሰባ ላይ ጠ/ሚ መለስ ዜናዊና ፕ/ት ኢሳያስ ግንባር ለግንባር ተገናኝንተው ግጭቱ በሰላማዊ መንገድ ስለሚፈታበት ሁኔታና የመጨረሻ እልባት ስለሚደረስበት ጉዳይ መወያየታቸውን ዘግቧል።</p>

<p>የቢቢሲ ዘጋቢ በካርቱም ባሰራጨው ተጨማሪ ዘገባ ካርቱም ውስጥ በተካሄደውና ከኢጋድ አባል አገሮች ውስጥ የአምስት አገሮች መሪዎች በተሳተፉበት ስብሰባ ላይ ኢትዮጵያንና ኤርትራን ለማስማማት ውይይት መካሄዱን አንድ ስማቸው ያልተጠቀሱ የሱዳን ባለሥልጣንን የዜና ምንጭ በማድረግ ይፋ አድርጓል።</p>

<p>የቢቢሲ ዘጋቢ ያቀረበውን ዘገባ በተመለከተ የኢትዮጵያ የውጭ ጉዳይ ሚ/ር ቅዳሜ ዕለት ባወጣው መግለጫ «በካርቱም የኢጋድ አባል አገሮች የመሪዎች ጉባዔ ላይ በጠ/ሚ መለስ ዜናዊና በኤርትራው ፕሬዝዳንት መካከል ምንም ዓይነት ውይይት አልተካሄደም» ሲል አስተባብሏል። መግለጫው አያይዞ እንደገለፀው «የቢቢሲ ሬዲዮ በጠ/ሚ መለስ ዜናዊና በፕ/ት ኢሳያስ አፈወርቂ መካከል ውይይት ተካሂዷል ሲል ያቀረበው ዘገባ በጭራሽ ከእውነት የራቀ ዘገባ መሆኑን» ጠቅሶ «የቢቢሲ ራዲዮ የካርቱም ወኪል ይህን መሰረተ ቢስ ዘገባ ለምን ዓላማ እንዳስተላለፈ ለኢትዮጵያ ግልፅ አለመሆኑን» አስታውቋል።</p>

<p>«የሬዲዮው ዘጋቢ በስም ያልጠቀሳቸው የሱዳን ባለሥልጣን መግለጫውን አቀብለውት ከሆነም እንኳ ዘገባው ፍፁም ስህተትና አስገራሚ ነው። የአምስት አገር መሪዎች በተካፈሉበት በዚህ ስብሰባ ላይ ጠ/ሚ መለስንና የኤርትራውን ፕ/ት ለማነጋገር የተደሬ አንዳችም ሙከራ አልተደረገም፣ የኢትዮ ኤርትራ ግጭትን በተመለከተም ውይይት አልተካሄደም» በማለት ውጭ ጉዳይ ሚኒስቴር የማስተባበያ መግለጫውን ቋጭቷል።</p>


<p class="align-center"><a href="/Gazettas/Atkurot/info/Atkurot.sera.html">ከአትኩሮት ህዳር 19 ቀን 1993</a></p>

</body>
</html>	
