<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሶማሌ ላንድ ፕሬዝዳንት በአዲስ አበባ ጉብኝት አደረጉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የሶማሌ ላንድ ፕሬዝዳንት በአዲስ አበባ ጉብኝት አደረጉ</h1>


<p>ከሶማልያ ራሷን በመገንጠል የሶማሌ ላንድ ሪፐብሊክ ያሰኘችው አገር ፕሬዝዳንት መሀመድ ኢብራሂም ኢጋል ጠ/ሚ መለስ ዜናዊ ባደረጉላቸው ጥሪ መሰረት ካለፈው ሳምንት አጋማሽ ጀምሮ በአዲስ አበባ ጉብኝት አድርገው ዛሬ ማጠናቀቃቸው ተገልጿል።</p>

<p>የሶማሌላንድ ፕሬዝዳንት በምስጢር አዲስ አበባ ሲገቡ የንግድ፣ የፍትህና የገንዘብ ሚኒስትሮቻቸውን አስከትለው መሆኑን ዜናው ጠቅሶ እኝህን ልዑካን ከሀገር ጌሳ ወደኢትዮጵያ ያጓጓዛቸው የኢትዮጵያ አየር መንገድ መሆኑን ገልጿል።</p>

<p>የሶማሌላንድ ሪፐብሊክ ፕሬዝዳንት በጉብኝታቸው ወቅት ወያኔ የበርበራ ወደብን አጠቃቀም በተመለከተ መነጋገራቸውን ሆኖም ግን ከኢትዮጵያ በኩል እስካሁን ስለ ውይይቱም ሆነ ጉብኝቱ የተሰጠ መግለጫ የለም። የሶማልያ የሽግግር መንግሥት ከጅቡቲው የአርታ ጉባዔ በኋላ የተመሰረተ ቢሆንም የሶማሌላንድ መሪዎች እውቅና ነፍገውታል።</p>

<p>የኢህአዴግ መንግሥት ከአዲሱ የሱማልያ መንግስት ጋር ቅራኔ ውስጥ ያለ የሚመስል ሲሆን የሶማሌላንድ ፕሬዝዳንትን እንደ አንድ አገር መሪ እውቅና በመስጠት አዲስ አበባ ውስጥ ማስተናገዱ ችግሩን ይበልጥ እንደሚያባብሰው ታዛቢዎች ይናገራሉ። የሶማሌ ላንድ ሪፐብሊክ የውጭ ጉዳይ ሚ/ር መሐመድ ሳላህ ኑር ዓርብ ዕለት በአዲስ አበባ በሰጡት መግለጫ አዲሱን የሶማልያ የሽግግር መንግሥት እንደማይቀበሉትና «አንድ ሶማልያ» የሚለውንም ሀሳብ እንደማይደግፉት ገልፀዋል። «አዲሱን የሶማልያ መንግሥት የተመድ የሰበሰባቸው የጦር አበጋዞች ጥርቅም ነው» በማለት ውጭ ጉዳይ ሚ/ሩ መሀመድ ሳላህ ኑር ተችተዋል።</p>

<p>ፕሬዝዳንት ኢብራሂም ኢጋልና የሚመሩት ከፍተኛ የልዑካን ቡድን አዲስ አበባ ሲገቡ የሶማሌ ላንድ ሪፐብሊክ በሚል ፓስፖርት መሆኑን ለማወቅ ተችሏል።</p>


<p class="align-center"><a href="/Gazettas/Atkurot/info/Atkurot.sera.html">ከአትኩሮት ህዳር 5 ቀን 1993</a></p>

</body>
</html>	
