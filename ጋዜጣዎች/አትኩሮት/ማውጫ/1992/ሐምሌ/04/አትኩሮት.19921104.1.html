<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ለኢትዮጵያ የዕዳ ስረዛ አናደርግም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ለኢትዮጵያ የዕዳ ስረዛ አናደርግም</h1>


<p>በተመድ የአሜሪካ አምባሳደር ሪቻርድ ሆልብሩክ የኢትዮ ኤርትራ ግጭትን ጨምሮ በአጠቃላይ በአፍሪካ ስላለው ወቅታዊ ሁኔታ አሜሪካ በአፍሪካ ላይ ስላላት አቋም ባለፈው ቅዳሜ ለአፍሪካ ጋዜጠኞች መግለጫ ሰጥተዋል።</p>

<p>ሪቻርድ ሆልብሩክ በመግለጫቸው በተመድ የዩናይትድ ስቴትስ ሚሽን በአሁኑ ወቅት 75 ከመቶ ጊዜውን የሚያጠፋው የሰላም ጥበቃውን ክፍል ማሻሻልን ጨምሮ በአፍሪካ ጉዳይ ላይ መሆኑን ገልፀው የኢትዮ ኤርትራ ግጭት፣ የሴራሊዮንና የኮንጎ ብጥብጥ ከመነሳቱ በፊት አፍሪካ ለተመድ ድርጅትም ሆነ ለዩናይትድ ስቴትስ ሚሽን ቀዳሚ ትኩረት የሚሰጠው መሆኑን እናውቅ ነበር ሲሉ አስረድተዋል።</p>

<p>በታሪክ እንደ ፕሬዝዳንት ክሊንተን ለአፍሪካ የቆመ ፕሬዝዳንት የለም። ም/ቤቱ በሌላ ፓርቲ ቁጥጥር ስር ያለ ሲሆን ከአንዳንድ ጥያቄዎች በስተቀር ስለ አፍሪካ ያለው አመለካከት የተለየ ነው። ሆኖም አንዳንድ ተደማጭነት ያላቸው ሪፐብሊካንም ለአፍሪካ የሚያስቡ ስላሉ ከጊዜ ብዛት አፍሪካ በአሜሪካ ትኩረትን ታገኛለች በማለት አብራርተዋል።</p>

<p>አፍሪካን በተመለከተ ብዙዎች አሜሪካንና አውሮፓውያንን ሁለት ዓይነት አቋም ነው ያላቸው እያሉ ይነቅፉናል። አውሮፓውያንን ወክዬ መናገር አልችልም። አሜሪካንን በተመለከተ ግን የተሰነዘረው ውንጀላ ሀሰት ነው ሲሉ አምባሳደር ሪቻርድ አስተባብለዋል።</p>

<p>በተመድ የአሜሪካ አምባሳደር ለአፍሪካ ጋዜጠኞች በሰጡት መግለጫ ላይ የኢትዮ ኤርትራን ጉዳይ አንስተዋል። አምባሳደሩ «ሁለቱ አገሮች በአንድ በረሃማ በሆነ ቦታ ጭቅጭቅ ውጊያ ከፈቱ። በብዙ የዓለም ክፍሎች ብዙ ጭቅጭቆችን አወያይቻለሁ። የኢትዮጵያና የኤርትራንም ግጭት ለማስቆም አ/በባና አስመራ ሄጄ መለስና ኢሳያስን አነጋግሬያለሁ። አለመስማማቱ አለ። ነግር ግን ግጭቱ በአንድ ሳምንት ንግግር ሊፈታ የሚችል ነበር። በምትኩ ከዚህ በፊት ጦርነቱን ኤርትራ ናት የጀመረችው በማለት ኢትዮጵያ ውጊያ መጀመሩን መረጠች። በ10 ሺዎች የሚቆጠሩ ሰዎች በጦርነቱ አለቁ በማለት አስረድተዋል።</p>

<p>አምባሳደር ሪቻርድ አያይዘውም «ሁለቱ አገሮች ከዚህ በፊት ውጊያው ከመጀመሩ በፊት ተኩስ አቁም ተፈራርመዋል። ሆኖም ማነው ወጪውን የሚሸፍነው ብለን ብንጠይቅ መልሱ ጃፓንና ዩናይትድ ስቴትስ የሚል ነው። አፍሪካ አንድም የምታወጣው ወጪ የለም። መላው አፍሪካ አገሮች ተጠቃሎ አንድ ከመቶ ያነሰ ነው። በኮንግረስና በጃፓን ም/ቤት ትግል ይኖራል። ቢሆንም ግዴታችን ስለሆነ ለመክፈል ፍቃደኞች ነን። ነገር ግን እዚህ ላይ መገንዘብ ያለበን ለህፃናት ት/በት፣ ለጤና፣ ኤድስን ለመዋጋት ልናውል የምንችለውን በመቶ ሚሊዮን የሚቆጠር ዶላር በዚያ በረሃ (በኤርትራ መሬት) ለሚሰፍሩ የተመድ ሠራዊት እናውላለን» ሲሉ አምባሳደሩ አብራርተዋል።</p>

<p>የአፍሪካ አገሮችን ዕዳ በተመለከተ አሜሪካ ያላትን አቋም በተመለከተ ለቀረበላቸው ጥያቄ አምባሳደሩ ሲመልሱ «የዕዳ ስረዛን በተመለከተ ለኢትዮጵያ አናደርገውም ምክንያቱም በዓለም ውስጥ ከደሀም ድሀ ከተባሉት አገሮች አንዷ ኢትዮጵያ ብትሆንም ገንዘቡን የጦር ኃይላቸውን ለመገንባት ያውሉታል። ከሰጠንም በቅድመ ሁኔታ ነው» በማለት የአሜሪካ መንግስት በኢትዮጵያ ላይ ያለውን አቋም አምባሳደሩ ገልፀዋል።</p>


<p class="align-center"><a href="/Gazettas/Atkurot/info/Atkurot.sera.html">ከአትኩሮት ሐምሌ 4 ቀን 1992</a></p>

</body>
</html>	
