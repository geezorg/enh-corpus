<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በሜጋ ማዕከል በተፈጠረ ግፊያ 14 ተማሪዎች ሞቱ 67 ቆሰሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በሜጋ ማዕከል በተፈጠረ ግፊያ 14 ተማሪዎች ሞቱ 67 ቆሰሉ</h1>


<p>ግንቦት 28/1990 ዓ/ም በዓይደር ት/ቤት ተማሪዎች ላይ ሻዕቢያ በክላስተር ቦንብ የፈፀመውን አሰቃቂ ግድያ ለማሰብ ትናንት ሜጋ ኪነ ጥበባት ማዕከል አምፊ ቲያትር የተገኙ ህፃናት ላይ የሞትና የመቁሰል አደጋ መድረሱን ሪፖርተራችን ከስፍራው ዘግቧል።</p>

<p>ተማሪዎቹ የግፍ ሰለባ የሆኑ ወገኖቻቸውን ለመዘከር አምፊ ቲያትር ትናንት ከቀኑ 6-7 ሰዓት አካባቢ በመሰባሰብ ወደማዕከሉ በመግባት ላይ እንዳሉ ከፍተኛ ዝናብ መጣል ይጀምራል። ተማሪዎቹ ዝናቡን ለመሸሽ ወደማዕከሉ ለመግባት ሲሞክሩ ግፊያ ይፈጠራል። ህፃናት ተማሪዎቹ ከዝናቡ ለመሸሽ በተፈጠረው ከፍተኛ መጨናነቅ ምክንያት እስከትናንት ማምሻው ድረስ 14 ከ6-14 ዓመት የሆናቸው ህፃናት ሲሞቱ ከ67 በላይ ሰዎች ከባድና ቀላል ጉዳት ደርሶባቸዋል።</p>

<p>በጥቁር አንበሳና በየካቲት 12 ሆስፒታል ለህክምና እርዳታ በአምቡላን የተጓዙ ተማሪዎች አብዛኛዎቹ በደረሰባቸው አደጋ ተደናግጠው ማናገር አይችሉም ነበር። የየሆስፒታሉ ነርሶች፣ ዶክተሮችና የጤና ባለሙያዎች እምባ ሲራጩ አይተናል።</p>

<p>የወረዳ 2 ትምርህት ቢሮ አምፊ ቲያትር እንዲፈቀድለት በጠየቀው መሰረት የነፃ አገልግሎት እንዲሰጠው መፈቀዱን አቶ እቁባይ በርሄ የማዕከሉ ስራ አስኪያጅ ገልፀዋል። ተማሪዎቹ ዝናቡን ለመሸሽ ሲሉ ትርምስ ተፈጥሯል። በትርምሱ ሳቢያ ተደራርበው ሊወድቁ በመቻላቸው 67 ተማሪዎች ላይ ጉዳት ደርሷል በማለትም ስራ አስኪያጁ ተናግረዋል። ወደሆስፒታል ለህክምና እርዳታ ከተወሰዱት 67 ተማሪዎች መካከል 14ቱ ወዲያው ህይወታቸው አልፏል። ሶስቱ ዜናው እስከተጠናከረበት ሰዓት ድረስ ለከፍተኛ ጉዳት ተጋልጠው እንደሚገኙና ከቀሪዎቹ የጉዳቱ ሰለባዎች ጋር ከፍተኛ እርዳታ እየተሰጣቸው መሆኑ ታውቋል።</p>

<p>አብዛኛዎቹ ጉዳት የደረሰባቸው ተማሪዎች ዕድሜያቸው ከ6-14 እንደሚደርስ ከሆስፒታል አካባቢ ያገኘነው መረጃ ያመለክታል። ስለአደጋው ይህ ነው ተብሎ የተገለፀ ነገር የለም። ፖሊስ የማጣራት ዘመቻውን አጠናክሮ ቀጥሏል። ትናንት ማምሻውን የአዲስ አበባ መስተዳድር ጉዳዩን የሚያጣራ አንድ ኮሚቴ ማቋቋሙን ገልጿል። የሀገሪቱ ፕሬዝዳንት ነጋሶ ጊዳዳም የሀዘን መልዕክት አስተላልፈዋል።</p>

<p>በአካልና በሕይወት ላይ ከደረሰው አደጋ በተጨማሪ አንዳንድ ተማሪዎች በድንጋጤ የመኖሪያ ቤታቸውን አቅጣጫ በመሳት ከቤተሰቦቻቸው ጋር ሳይገናኙ ቀርተዋል።</p>


<p class="align-center"><a href="/Gazettas/Atkurot/info/Atkurot.sera.html">ከአትኩሮት ግንቦት 29 ቀን 1992</a></p>

</body>
</html>	
