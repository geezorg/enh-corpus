<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በደቡብ በምርጫው ሰበብ ዜጐች በታጣቂዎች ተገደሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በደቡብ በምርጫው ሰበብ ዜጐች በታጣቂዎች ተገደሉ</h1>


<p>በደቡብ ክልል የኢህአዴግ ታጣቂዎች በጥይትና በቦንብ ሰዎች መግለደላቸው የደቡብ ህብረት ሊቀመንበር አስታወቁ።</p>

<p>ኢህአዴግን ከሚቃወሙ ፓርቲዎች መሃል አንዱ የሆነው የደቡብ ኢትዮጵያ ህዝቦች ዴሞክራሲያዊ ህብረት ሊ/መ ለሮይተርስ እንደገለፁት ምርጫው መጭበርበሩን የተቃውሞ ሰባት ሰዎች በፖሊስ ተገድለዋል። አምስት ሰዎች ደግሞ በአንድ የድምፅ መስጫ ጣቢያ ከፖሊሶች በተወረወረ ቦምብ ህይወታቸው ወዲያውኑ ማለፉን አስታውቀዋል።</p>

<p>የደቡብ ህብረት ሊ/መ በማስከተልም በክልሉ አንድ ሌላ የምርጫ ጣቢያ ውስጥ የመንግስት ፖሊሶች ሁለት ሴቶች በጥይት ደብድበው መግለደላቸውን ለሮይተርስ ገልፀዋል።</p>

<p>በሌላ በኩል ከትናንት በስቲያ በመላ አገሪቱ በተካሄደው አገር አቀፍ ምርጫ ላይ በደቡብ ክልል ሃዲያ ዞን የድምፅ አሰጣጡ ሂደት መቋረጡ ታውቋል። በሃዲያ ዞን በቦሸራ ቀበሌ ገ/ማህበር ውስጥ የሃዲያ ብሔር ዲሞክራሲያዊ ድርጅት ተወካዮች የምርጫውን ስነስርዓት እንዳይከታተሉ በምርጫ አስፈፃሚዎች መከልከላቸውን ገልፀዋል። ምርጫው ከተያዘለት የጊዜ ገደብ ዘግይቶ ቢጀምርም በዚሁ ምርጫ ክልል የገዢው ፓርቲ ታዛቢዎች የምስጢር ድምፅ በሚሰጥበት ክልፍ ውስጥ መታየታቸውን ዜናው ገልጿል። በኮሮጆ የተጭበረበረ ካርድ ተጨምሯል የሚል ጠጣር ግምት በማስከተሉም ምርጫው ሳይካሄድ ቀርቶ ነበር። የምርጫ ቦርድ በበኩሉ በድምፅ መስጫው ኮረጆ ላይ የማጭበርበር ወንጀል ፈፅመዋል የተባሉ 10 ሰዎች በፖሊስ ቁጥጥር ስር መዋላቸውን አስታውቋል። በቁጥጥር ስር የዋሉት የፖሊስ አዛዡን ጨምሮ የፖለቲካ ፓርቲና የግል ተወዳዳሪ ታዛቢዎች መሆናቸውን ምርጫ ቦርድ ገልጿል።</p>

<p>በምርጫው አጭበርብረዋል ተብለው በቁጥጥር ስር የዋሉትን ግለሰቦች ጉዳይ በሚመለከተው አካል ተገቢው ምርመራ ተካሂዶባቸው ለፍርድ እንደሚቀርቡም ተገልጿል።</p>

<p>በአጠቃላይ ምርጫው በአዲስ አበባ መስተዳድር በጥሩ ሁኔታ የተካሄደ ሲሆን አንዳንድ የኢህአዴግ ከፍተኛ ባለሥልጣናትም ሽንፈት እየደረሰባቸው መሆኑም እየተወራ ነው። በክልል ግን የተለያዩ ጉምጉምታዎች በመሰማት ላይ ሲሆን እስካሁን የፖለቲካ ፓርቲ ታዛቢዎችም ሆኑ የተለያዩ የሲቪክ ማህበራት ታዛቢዎች ኦፌሲያላዊ የሆነ መግለጫ አልሰጡም።</p>


<p class="align-center"><a href="/Gazettas/Atkurot/info/Atkurot.sera.html">ከአትኩሮት ግንቦት 8 ቀን 1992</a></p>

</body>
</html>	
