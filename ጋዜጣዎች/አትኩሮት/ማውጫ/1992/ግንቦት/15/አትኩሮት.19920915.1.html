<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የለንደን ፖሊሶች ኢትዮጵያውያንን ኤርትራውያንን አሰሩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የለንደን ፖሊሶች ኢትዮጵያውያንን ኤርትራውያንን አሰሩ</h1>


<p>በለንደን የሚኖሩ ኢትዮጵያውያን እንግሊዝ የፀጥታው ምክር ቤት ውስጥ ማዕቀብ እንዲጣል የተጫወተችውን ሚና የሚቃወም ደብዳቤ ለመስጠት ሰላማዊ ሰልፍ ባደረጉበት ወቅትና ኤርትራውያን ሰልፍ ባደረጉበት ጊዜ ግጭት መከሰቱን የአሜሪካ ሬዲዮ ዘገበ። በሁለቱ አገር ሰልፈኞች መካከል በተከሰተው ግጭት ጉዳት የደረሰባቸውና ለእስር የተዳረጉ መኖራቸውንም ሬዲዮው አክሎ ገልጿል።</p>

<p>የኢትዮጵያ ወታደሮች ከኤርትራ እንዲወጡ 300 የሚሆኑ ኤርትራውያን ሰላማዊ ሰልፍ በማድረግ ሲጠይቁ ከኢትዮጵያውያኑ ሰለፈኞች ጋር ተጋጭተዋል። በግጭቱ የለንደን ፖሊሶች ጣልቃ ለመግባት መገደዳቸውን ዘገባው ጠቅሶ በግጭቱ ቢያንስ 3 ሰዎች ተጎድተው ወደለንደን ሆስፒታል ሲወሰዱ በርካታዎች ደግሞ መታሰራቸውን አስታውቋል።</p>

<p>በለንደን የሜትሮፕሊታንት ፖሊስ ኮሚሽነር አንድሬ ፓቨርቲ እንደገለፁት ኤምባሲው ጥሪ ያስተላለፈላቸው ኢትዮጵያውያን አስቀድመው በቦታው ቢደርሱም ከመቅሰት የሻዕቢያ ደጋፊዎች በመምጣታቸው ሁከት ተፈጥሮ ሁለቱም ተቃራኒ ክፍሎችን ለመለያየት ሙከራ ማድረጋቸውን ጠቅሰዋል።</p>

<p>ሁለቱም የተቃውሞ ሰልፈኞች ግጭት ከተከሰተ በኋላ በፖሊስ ኃይል የተበታተኑ መሆኑን ዜናው ጠቅሶ በዕለቱ ኤርትራውያኑ የሻዕቢያ ደጋፊዎች ፀረ ኢትዮጵያ መፈክሮችን ሲያስተጋቡ እንደነበረ አስረድቷል። ግጭቱ ከተከሰተ በኋላ በፖሊስ ቁጥጥር ስር ከዋሉት የየትኛው አገር ዜጐች በቁጥር እንደሚልቁ የታወቀ ነገር የለም።</p> 

<p>ይህ በዚህ እንዳለ በዋሽንግተን ያሉ በርካታ ኢትዮጵያውያን በለንደን ያለውን ግጭት እንደሰሙ በኢትዮጵያ ሰፈር ውርውር የሚሉት ኤርትራውያንን አፈላልገው እንደነበር ወኪላችን በፋክስ ገልፆልናል። ሆኖም ኤትራውያን ከዚያን ዕለት ጀምረው የኢትዮጵያውያን ሰፈር ባለመድረሳቸው ከኢትዮጵያውያን የበቀል እርምጃ አምልጠዋል ብሏል ወኪላችን።</p>


<p class="align-center"><a href="/Gazettas/Atkurot/info/Atkurot.sera.html">ከአትኩሮት ግንቦት 15 ቀን 1992</a></p>

</body>
</html>	
