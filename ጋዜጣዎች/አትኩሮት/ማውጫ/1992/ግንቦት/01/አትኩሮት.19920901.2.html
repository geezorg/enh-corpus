<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የደቡብ ኅብረት ዕጩ ተወዳዳሪ ታፍነው ደብዛቸው መጥፋቱ ተገለፀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የደቡብ ኅብረት ዕጩ ተወዳዳሪ ታፍነው ደብዛቸው መጥፋቱ ተገለፀ</h1>


<p>የደቡብ ኢትዮጵያ ህዝቦች ዴሞክራሲያዊ ህብረት አንድ ዕጩ ተወዳዳሪው በመንግስት ኃይሎች ታፍኖ ደብዛው መጥፋቱን አስታወቀ። አቶ አስፋው ታደሰ ከትናንት በስቲያ የአሜሪካ ሬዲዮ በግዮን ሆቴል ባዛጋጀው የክርክር ፕሮግራም ላይ ተገኝተው እንደገለፁት ህብረቱ ከሚወዳደርባቸው ክልሎች መሀከል አንዱ በሆነው በአ/አ ዕጩ ተወዳዳሪው ፓስተር ለጠፍክ ተብሎ እንደታፈነና በአሁኑ ሰዓትም የት እንደደረሰ አለመታወቁን አስረድተዋል።</p>

<p>አቶ አስፋው ህብረቱ በሚወዳደርባቸው ክልሎች በሙሉ አሸናፊ እንደሚሆን በእርግጠኝነት ተናግረዋል። ሌላው የደቡብ ህብረት እጩ ተወዳዳሪ የሆኑት አምስት ግለሰቦች በሊሙ ወረዳ ታፍነው በእስር በመማቀቅ ላይ እንደሚገኙ ተወካዩ አመልክተዋል። በተለያዩ ክልል የሚገኙ የህብረቱ አባላትና ዕጩ ተወዳዳሪዎች ከፍተኛ እንግልትና ስቃይ በገዢው ፓርቲ ካድሬዎች አማካይነት እንደሚደርስባቸው ህብረቱ በተደጋጋሚ ባወጣው መግለጫዎቹ ላይ መገለፁ ሲታወቅ ወህኒ የወረዱ መኖራቸውም ተመልክቷል።</p>

<p>አቶ አስፋው ታደሰ በህብረቱ አባላትና ዕጩ ተወዳዳሪዎች ላይ የሚደርሰው እንግልትና ከፍተኛ ስቃይ በምርጫው እንደሚያሸንፍ በመረጋገጡ ሳቢያ ነው ብለዋል። የህብረቱ ዕጩ ተወዳዳሪዎችን ማወከቡ ተጠናክሮ መቀጠሉንም ገልፀዋል።</p>

<p>በሌላ ዜና ከተመሰረተ ቅርብ ወራትን ያስቆጠረው ኢዴፓ የተሰኘው ድርጅት በምርጫው ተወዳዳሪ «አዲስ አበባን ከኢህአዴግ ነፃ አወጣለሁ» ብሎ ቢያስታውቅም ከወዲሁ እርስ በእርሱ አባላቱ በሙስና መጠላለፍ መጀመራቸው ታውቋል።</p>

<p>የኢትዮጵያ ዴሞክራሲያዊ ፓርቲ (ኢዴፓ) በማለት የሰየመውና በተቃዋሚነት ራሱን የፈረጀው ፓርቲ ባለፈው ሳምንት ማብቂያ ለምርጫው ማስፈፀሚያ የተገኘውን ገንዘብ አላግባብ ተጠቅመዋል ያላቸው ሁለት አመራር አካላት አስወግዷል።</p>

<p>«ፍየል ከመድረሷ ቅጠል መበጠሷ» እንዲሉ ኢዴፓ የአዲስ አበባ ህዝብ ነፃ አወጣለሁ ከማለቱ ብዙ ፈቅ ሳይል አመራሩ በሙስና ወንጀል ጉሽሚያ መጀመራቸው የፓርቲውን ማንነት ከወዲሁ ያመለከተ ነው ሲሉ የቅርብ ታዛቢዎች አስተያየታቸው ሰጥተዋል።</p>

<p>ለምርጫው ማስፈፀሚያ የሚሆነውን ገንዘብ አላግባብ ተጠቅመዋል ተብለው የተወገዱት አመራር አካላት ውንጀላውን ከእውነት የራቀ ነው በማለት ሲያስተባብሉ አቶ ልደቱ የተሰኙ አመራር በበኩላቸው ፓርቲው የወሰደው እርምጃ ትክክል ነው። እኛን በተመለከተ የቀረበው ውንጀላ ሃሰት ነው። ኦዲተር መጥቶ ሂሳብ ማድረግ ይችላል» ሲሉ ፓርቲው ያስወገዳቸው አባላት «አመራሩ በሙስና ተዘፍቋል» በማለት ያሰሙትን ውንጀላ ውድቅ አድርገዋል።</p>


<p class="align-center"><a href="/Gazettas/Atkurot/info/Atkurot.sera.html">ከአትኩሮት ግንቦት 1 ቀን 1992</a></p>

</body>
</html>	
