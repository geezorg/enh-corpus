<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«በኤርትራ አንድ መንግሥት ብቻ መኖሩ አጠራጥሮናል»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«በኤርትራ አንድ መንግሥት ብቻ መኖሩ አጠራጥሮናል»</h1>

<p class="align-right">የኢትዮጵያ መንግሥት ቃል አቀባይ ጽ/ቤት</p>


<p>የኢትዮጵያ መንግሥት ቃል አቀባይ ጽ/ቤት ትናንት ማምሻውን ባወጣው መግለጫ «በኤርትራ አንድ መንግሥት መኖሩ አጠራጥሮናል» በማለት ገልጿል።</p>

<p>የመንግሥት ቃል አቀባይ ጽ/ቤት ትናንት ማምሻውን ያወጣውን መግለጫ «ከአንድ ሣምንት በፊት የሻዕቢያ መሪ ኢሳያስ አፈወርቂ ከቢቢሲ ሬዲዮና ከሮይተርስ ጋር በአደረጉት ቃለ ምልልስ «የኤርትራ መንግሥት ሠራዊቱን ጦርነቱ ከመጀመሩ በፊት (ማለትም ከሜይ 1998 ወደ ነበረው ይዞታ ለመመለስ የተኩስ ማቆም ስምምነት እስኪፈረም አንጠብቅም። እንዲያውም ሁለቱ ወገኖች አሁን ባሉበት ይዞታ ላይ ሆነው አዋሳኝ ድንበራቸው ኢንተርናሽናል ታዛቢዎች በተገኙበት ለመወሰን ከተቻለ የሰላሙ እቅድ የመጀመሪያ ነጥቦች የሆኑት የተኩስ ማቆም ስምምነትና ሠራዊትን ወደ ቀድሞው ይዞታቸው መመለስ አስፈላጊነታቸው አይታዩኝም ማለታቸውን አስታውሶ። በመቀጠልም የኤርትራው ፕሬዝዳንት ቃል አቀባይ የማነ ገብረመስቀል በበኩላቸው ባለፈው ሐሙስ ለአዣንስ ፍራንስ ፕሬስ በሰጡት መግለጫ የተኩስ ማቆም ስምምነትና ሠራዊትን ወደቀድሞ ይዞታ መመለስ ሊነጣጠሉ የማይችሉ ጉዳዮች ናቸው። የተኩስ ማቆም ስምምነቱን ሁለቱ ወገኖች እስካልፈረሙ ድረስ ሠራዊትን ወደ ቀድሞ ይዞታ መመለስ የማይታሰብ ነው። የኤርትራ መንግስትም ይህንን የማድረግ እቅድ የለውም» በማለት ኢሳያስ አፈወርቂ ከሰጡት ቃለ ምልልስ ጋር የሚፃረር አስተያየት ሰጥተዋል። ከዚህም በተጨማሪ «የተኩስ ማቆሙን ስምምነትና ሠራዊትን ወደቀድሞ ይዞታ መመለስ የሚሉትን ነጥቦች በመዝለል የሁለቱ አገሮችን ድንበር የመወሰን ተግባርን ማካሄድ ቀርቶ ሊታሰብም አይቻልም በማለት ቃል አቀባዩ የፕሬዝዳንቱን አባባል ሙሉ ለሙሉ የሚፃረር አባባል ለፈረንሳዩ የዜና ወኪል ሰጥተዋል ብሏል።</p>

<p>የኢትዮጵያ መንግስት ቃል አቀባይ ቢሮ ኢሳያስ አፈወርቂና ቃል አቀባዩ ለተለያዩ የዜና ምንጮች የሰጡትን እርስ በእርስ የሚቃረንና የሻዕቢያን አቋምን በማስመልከት ትናንት ባወጣው መግለጫ በኤርትራ አንድ መንግስት ብቻ መኖሩን እንድንጠራጠር ያስቻለን ወቅት ላይ ደርሰናል ብሏል።</p>

<p>የኢትዮጵያ መንግስት ቃል አቀባይ ቢሮ መግለጫ ጨምሮ እንዳስገነዘበው የኤርትራ ባለስልጣኖች እንደዚህ ዓይነት እርስ በርሱ የሚጋጭ አቋም ያዘለ መግለጫ መስጠታቸው የተለመደ ነው። በዚህም ሣቢያ ከእንግዲህ የኤርትራ ባለስልጣኖች አባባል ቅጥፈት የተሞላበትና ትክክለኛ አቋማቸውን የሚያንፀባርቅ ነው ብለን እንዳናምን አስገድዶናል። የአገሪቱ ባለስልጣኖች የሚዋዥቅ አቋም እንዳላቸውም በጊዜውም የሚሰጡት እርስ በርሱ የሚቃረን መግለጫቸው ምስክር ነው ሲል የመንግሥት ቃል አቀባይ መግለጫውን ቋጭቷል።</p>


<p class="align-center"><a href="/Gazettas/Atkurot/info/Atkurot.sera.html">ከአትኩሮት ጥቅምት 29 ቀን 1992</a></p>

</body>
</html>	
