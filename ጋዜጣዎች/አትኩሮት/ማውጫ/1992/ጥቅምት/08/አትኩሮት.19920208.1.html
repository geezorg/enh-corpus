<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሻዕቢያ ከ4.000 በላይ ዜጎቹን አልቀበልም ማለቱ ተገለፀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ሻዕቢያ ከ4.000 በላይ ዜጎቹን አልቀበልም ማለቱ ተገለፀ</h2>


<p>በዓለም አቀፉ ቀይ መስቀል ትብብርና በኤርትራውያን ፍላጐት ከ4 ሺህ በላይ የሚሆኑ ኤርትራውያንን ወደ አገራቸው ለመሸኘት ዝግጅቱ ቢጠናቀቅም የሻዕቢያ አስተዳደር ለ«ደህንነቴ ያሰጋኛል» የሚል ሳንካ በመፍጠር ዜጎቹን አልቀበልም ማለቱን የኢትዮጵያ መንግስት ቃል አቀባይ ጽ/ቤት ባወጣው መግለጫ ላይ አስታውቋል።</p>

<p>የመንግስት ቃል አቀባይ ጽ/ቤት ያወጣውን መግለጫ ዋቢ በማድረግ የተላለፈው ዘገባ እንደጠቀሰው ከ4.000 ኤርትራውያን መካከል 1.500 የሚሆኑት ከቀይ መስቀል ጋር በትብብር የመጀመሪያ ጉዞ ዝግጅት የተመቻቸላቸው እነዚህ ባለፈው ዓርብ ከኢትዮጵያ ወደ አገራቸው ሊጓዙ የነበሩ የኤርትራ ተወላጆችን የአገሪቱ መንግስት አልቀበልም ሲል የሰጠው ምክንያት «የደህንነት ጉዳይ» ነው ብሎ መናገሩ ተጠቅሷል።</p>

<p>የቃል አቀባይዋ ጽ/ቤት ባወጣው መግለጫ እንዳመለከተው «ከዚህ በፊት ዜጐቼ እንዳይወጡ ተከለከሉ ሲል የኤርትራ መንግስት ኢትዮጵያን እንደከሰሰ አስታውሷል። እንደሚታወሰው የኤርትራ መንግስት ዜጐቼ እንዳይወጡ ተከለከሉ ሲል ያመለከተው ከቤተሰቦቻቸው ቀደም ሲል ከወጡት የተለዩትንና ባልና ሚስት ልጅን ነበር። እንዳንዶቹም ኢትዮጵያ ውስጥ መኖር ይፈልጉ እንደነበረ ይታወቃል።</p>

<p>የኤርትራ መንግስት ዜጐቼ ታግተውብኛል እያለ ክስ ሲያሰማ ቆይቶ አሁን ደግሞ አይገቡም ብሎ መከልከሉን የቃል አቀባይ ጽ/ቤት በመግለጫ ላይ ኮንኗል። ቀደም ሲልም ሲያሰማ የነበረው ክስ ለዜጐቹ ካለው ፍቅርና ክብር አንፃር አይደለም። የፖለቲካ ጥቅም እንዲያስገኝለት የሰነዘረው ሀሳብ ነው በማለትም የመንግስት ቃል አቀባይ ጽ/ቤት በመግለጫው ተችቷል።</p>

<p>የኤርትራ መንግስት ዜጎቹን ወደ አገራቸው እንዳይገቡ ያገደው ከፀጥታ ችግር ጋር የተቆራኘ መሆኑን መግለጫው ቢገልፅም ስለዝርዝሩ ያብራራው ነገር የለም። ጉዳዩን በተመለከተ አንዳንድ ወገኖች በሰነዘሩት አስተያየት በሻዕቢያ ላይ የተነሱትን ተቃዋሚ ኃይሎች በመፍራቱ ነው ብለዋል። በሌላ መልኩ ኤርትራ ውስጥ ካለው ኢኮኖሚያዊ ችግር አኳያ ከኢትዮጵያ ሊሸኙ የነበረው ከ4ሺ በላይ ዜጐቹ ቁጥር ከተጨመረ የሚከተለውን የምግብ እጥረት ያባብሰዋል ከሚል ስጋት ነው በማለት ጠቁመዋል።</p>

<p>ወደ ኤርትራ ለመግባት የሚፈልጉ ዜጎቹን ሻዕቢያ ያገደው ኤርትራ ውስጥ ከሚገኙ ወገኖቻቸው ጋር እንዳይገናኙ ባለመፈለግ ነው የሚል ግምት እንዳደረበት የቃል አቀባይዋ ጽ/ቤት በመግለጫው ላይ አመልክቷል።</p>

<p>የኤርትራ ተወላጆች ባለፈው ነሐሴ ወር በኢምግሬሽን ምዝገባ ማካሄዳቸው ይታወሳል። በምዝገባው ወቅት አንዳንዶቹ በሰጡት አስተያየት ወደ አገራቸው ለመመለስ ከፍተኛ ፍላጎት እንዳላቸው ገልፀዋል።</p>

<p>በኢምግሬሽን ከተካሄደው የምዝገባ መረጃ ለመረዳት እንደተቻለው ወደ ኤርትራ መግባት የሚሹ ዜጐች ቁጥር ቀላል አለመሆኑን ነው። ከተመዘገቡት መሀል ግማሾቹ ወደ ኤርትራ መጓዝ እንደሚፈልጉ የምዝገባው መረጃ ያመለክታል።</p>

<p>ከዜግነት ጥያቄ ጋር በተያያዘ የኢኮኖሚ መብት ጉዳይ በነበረው ሁኔታ አለመቀጠሉ ተስፋ እንዳስቆረጣቸውና ወደ አገራቸው ለመጓዝም ለመፈለጋቸው ዋነኛ ምክንያት ይኸው እንደሆነ በኢምግሬሽን ጽ/ቤት ሲመዘገቡ የነበሩ ኤርትራውያን መግለፃቸው ይታወሳል።</p>


<p class="align-center"><a href="/Gazettas/Atkurot/info/Atkurot.sera.html">ከአትኩሮት ጥቅምት 8 ቀን 1992</a></p>

</body>
</html>	
