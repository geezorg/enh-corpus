<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያ ወታደሮች ከተሞቼን አወደሙብኝ ሲል የኤርትራው መንግሥት ከሰሰ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኢትዮጵያ ወታደሮች ከተሞቼን አወደሙብኝ ሲል የኤርትራው መንግሥት ከሰሰ</h2>


<p>«የወያኔ መንግስት በወረራ የያዛቸውን የኤርትራ ከተሞች በሠራዊቱ አማካይነት እያፈራረሰ ነው» ሲል ድምፂ ሀፋሽ የተሰኘው የሻዕቢያ ሬዲዮ መስከረም 28 ቀን 1992 ባስተላለፈው ዜና ላይ ገልጿል።</p>

<p>የኢትዮጵያ ሠራዊት በወረራ ይዟል ያላቸውን የኤርትራ ግዛቶች የአልጌና ዓይኒ፣ ዳዕዳ ላዕላይ፣ ዴዳ ታዕታይ አዲ ኃይሌ እና በሌሎች ቦታዎች ንብረት በማውደምና መኖሪያ ቤቶችን በማፍረስ ላይ ይገኛል ብሏል።</p>

<p>የሻዕቢያ ሬድዮ በማከልም «የወያኔው ስርዓት ቀደም ሲል የተጠቀሱትን የኤርትራ መንደሮች በወረራ ከተቆጣጠረ በኋላ በመንደሩ ውስጥ ይኖር የነበረ በ10ሺ የሚቆጠር ሕዝብ በሙሉ ከቤትና ከአካባቢው ተፈናቅሏል ሲልም ክስ አሰምቷል።</p>

<p>ጉዳዩን በማስመልከት የቢቢሲ ሬዲዮ የአስመራ ወኪል አሌክስ ላስት ትናንት ምሽት ባሰራጨው ዘገባ የኤርትራ መንግስት በኢትዮጵያ ጦር ፈራርሰውብኛል በሚላቸው ስድስት መንደሮች ውስጥ ይኖሩ የነበሩ 4 ሺህ ነዋሪዎችንም አካባቢውን ለቀው መሰደዳቸውን ጠቅሰው ማንኛውም ጋዜጠኛ ከአለፈው ሳምንት ጀምሮ ወደ ባድመና ዛላንበሳ ግንባሮች እንዳይጓዝ መመሪያ በመተላለፉ ይህንን የኤርትራ መንግስት ክስ ለማረጋገጥ አለመቻሉን አብራርቷል። የቢቢሲው ጋዜጠኛ አሌክስ ላስት በመቀጠልም በተለይ ሁለቱም አገሮች ካለፈው ሳምንት ጀምሮ የውጭ አገር ጋዜጠኞችን ወደ ሁለቱ ግንባሮች እንዳይጓዙ ማገዳቸውን የተፈራው ግዙፍ ጦርነቱ በቅርብ ቀናት ውስጥ መቀስቀሱ እንደማይቀር አረጋግጦልኛል። የአስመራ ከተማ ነዋሪዎች የተጀመረው የሰላም ጥረት ለጦርነቱ ምንም ዓይነት መፍትሔ እንደማይሰጥና የጊዜው የኤርትራውያን ጥያቄ ውጊያው መቼና በየትኛው ግንባር ይጀመራል የሚል ነው በማለትም ዘገባውን አጠቃልሏል።</p>


<p class="align-center"><a href="/Gazettas/Atkurot/info/Atkurot.sera.html">ከአትኩሮት ጥቅምት 1 ቀን 1992</a></p>

</body>
</html>	
