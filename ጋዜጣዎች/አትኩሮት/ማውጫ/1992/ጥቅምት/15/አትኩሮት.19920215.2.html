<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በመብት ረገጣ ኢትዮጵያና ኤርትራ አሁንም ተከሰሱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በመብት ረገጣ ኢትዮጵያና ኤርትራ አሁንም ተከሰሱ</h1>


<p>አምነስቲ ኢንተርናሽናል በቡድን አዋቅሮ በመላው ዓለም ያሰማራቸው የዓለም አቀፍ ሰብዓዊ መብት መርማሪና አጥኚ ኤክስፐርቶች በየዓመቱ በለንደን ከተማ ላለፉት 12 ወራት ሲያደርጉት የቆዩትን የየአገሩ የሰብዓዊ መብት ሪኮርድ ያዘለ ሪፖርት ከተደመጠ በኋላ የኤክስፐርቶች ቡድን ኃላፊ ሪቻርድ ካቡል ይፋዊ መግለጫ ሰጥተዋል።</p>

<p>የኃላፊው መግለጫ ሙሉ ቃል በእንግሊዙ ሰንደይ ታይምስ ጋዜጣ ላይ ወጥቷል። ሬድዮ ፍራንስ ኢንተርናሽናል ከትናንት በስቲያ ምሽት ዝግጅቱ ጋዜጣውን ዋቢ በማድረግ እንዳስደመጠው በአሁኑ ጊዜ በዓለም በከፍተኛ የሰብዓዊ መብት ረገጣ ስማቸው ከጎደፈው መንግስታት ውስጥ 15ቱ አፍሪካውያን አገሮች ናቸው።</p>

<p>ከነዚህ መካከል የኢትዮጵያና የኤርትራ መንግስታት ዘንድሮም ከግንባር ቀደሞቹ ተወቃሽ አገሮች ዝርዝር ውስጥ ስማቸው አልጠፋም በ1999 ከአፍሪካ አህጉር በሰብዓዊ መብት ረገጣ አቻ ያልተገኘላቸውና የእርስ በእርስ ጦርነትና ሽብር ሰፍኖባቸው የቆዩት «ዲ.ሪ ኮንጎ፣ ሩዋንዳ፣ ብሩንዲ፣ አልጄሪያና ሴራሊዮን መሆናቸውን ጥናቱ ቢያመለክትም ሱዳን፣ ኢትዮጵያና ኤርትራ ከተወቃሽነት የሚያድናቸውን መሻሻል አላሳዩም ብሏል።</p>

<p>ይህ በየዓመቱ የሚቀርበው ሪፖርት የተለያዩ አገሮች መንግስታት በጦር ምርኮኞችና በፖለቲካ እስረኞች እንዲሁም በተመሳሳይ ጉዳዮች ላይ የሚፈፅሙትን በደል ትኩረት በመስጠት ምርምርና ጥናትን የሚያደርግ ሲሆን፤ የኢህአዴግ መንግስት ከሚከሰስባቸው ዓበይት ምክንያቶች ውስጥ የነፃ ፕሬስ ጋዜጠኞችን ማንገላታትና ማሰር፣ የሲቪክ ማኅበራትንና የተቃአዋሚ የፖለቲካ ተጠሪዎችን ማሰር፣ ማፈን፣ መግደል... የሚሉት ተጠቃሾች ናቸው።</p>


<p class="align-center"><a href="/Gazettas/Atkurot/info/Atkurot.sera.html">ከአትኩሮት ጥቅምት 15 ቀን 1992</a></p>

</body>
</html>	
