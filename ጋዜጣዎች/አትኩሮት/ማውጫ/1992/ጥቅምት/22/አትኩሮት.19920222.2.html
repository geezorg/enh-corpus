<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የዓለም መገናኛ ብዙኃን የዓለምን ኅብረተሰብ አመለካከት ማዛባታቸው ተገለፀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የዓለም መገናኛ ብዙኃን የዓለምን ኅብረተሰብ አመለካከት ማዛባታቸው ተገለፀ</h2>


<p>የኢትዮ ኤርትራን ግጭት በተመለከተ ባለፈው ሳምንት በአ/አ ሒልተን በተደረገው የፓናል ውይይት ዓለም አቀፉ የመገናኛ ብዙኃን የአስመራ ገዢዎች የሚያናፍሱትን ፕሮፓጋንዳ በማስተጋባት የጦርነቱን መሠረታዊ ምክንያቶች በማድበስበስ የዓለም ኅብረተሰብ አመለካከት ማዛባታቸው ተገለፀ።</p>

<p>በአ/አ ሒልተን ሆቴል ጥቅምት 18 ቀን 1992 ዓ.ም በተደረገው የፓናል ውይይት ላይ ሚ/ር ሃይኬ በዕለቱ ባቀረቡት ጥናታዊ ጹሑፍ ዓለም አቀፉ ኅብረተሰብ የአምባገነኑ የኢሳያስ መንግስት ወራሪነት ከማውገዝ ይልቅ ወረራ ከተፈፀመባት ከኢትዮጵያ ጋር እኩል መመልከቱ በመርህ ላይ የተመረኮዘ ምላሽ ያልሰጡት መገናኛ ብዙኃን የሻዕቢያ መንግስት ያቀበላቸውን መሠረተ ቢስ መረጃና የሀሰት ወሬ ሳይጣጣም በመዋጣታቸው ነው ብለዋል።</p>

<p>በኤርትራና በአፍሪካ ቀንድ በቂ እውቀት የሌላቸው መገናኛ ብዙኃን ዘጋቢዎች ስለኢሳያስ መንግስት ዲሞክራሲያዊ አመራር ስለመከተሉ የተነገራቸውን መሠረተ ቢስ ወሬ በማመን አስተጋብተዋል። ኢትዮጵያንም ወራሪ አድርገው በማቅረብ ዓለምን አሳስተዋል ሲሉ ተናግረዋል።</p>

<p>ሚ/ር ሃይኬ በዕለቱ በሰጡት ሰፊ ትንተና ዘ-ጋርዲያን የተባለ ጋዜጣ ዘጋቢ ዴቪክ ሄርሲክ፣ ዘ ቺካጎ ትሪቢዮን ጋዜጣ ፀሐፊ ቶም ሳውሎ እና ሌሎችም የወራሪውን የኢሳያስ መንግስት ወታደራዊ አይበገሬነት አምነው ፕሮፓጋንዳቸውን በማስተጋባት ሻዕቢያን ከንቱ ህልሙን እንዲገፋበት አበረታተዋል ብለዋል።</p>

<p>ለዓለም አቀፉ ህግጋት መከበር ቆመናል የሚሉ አገሮች በተሳሳተ የመገናኛ ብዙኃን መረጃ ሳቢያ ወራሪውን የኢሳያስ መንግስት ለማውገዝ አልደፈሩም ያሉት ጥናታዊ ጹሑፍ አቅራቢው ሚ/ር ሃይኬ በቅርቡም ኢትዮጵያ እንድትቀበል የተጠየቀችው የአ/አ/ድ የሰላም ሀሳብ ማስፈፀሚያ ቴክኒካዊ ቅፅ ችግር እንዳለበት አብራርተዋል።</p>

<p>በአ/አ/ድ የቀረበው ቴክኒካዊ ቅፅ ወራሪውንም ሆነ ተወራሪውን አገር የማይለይ ከመሆኑም ባሻገር የኢትዮጵያን ሉዓላዊነት ሙሉ በሙሉ ሊያስከብር እንደማይችል እኝሁ ፀሐፊ ማረጋገጣቸውን ገልፀዋል።</p>


<p class="align-center"><a href="/Gazettas/Atkurot/info/Atkurot.sera.html">ከአትኩሮት ጥቅምት 22 ቀን 1992</a></p>

</body>
</html>	
