<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ፕ/ት ኢሳያስ አፈወርቂ ወራሪ ጦራቸው ከኢትዮጵያ ግዛት እንደሚወጣ አስታወቁ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ፕ/ት ኢሳያስ አፈወርቂ ወራሪ ጦራቸው ከኢትዮጵያ ግዛት እንደሚወጣ አስታወቁ</h2>


<p>ፕ/ት ኢሳያስ አፈወርቂ ለማመን በሚያስቸግር ሁኔታ የአ/አ/ድ ባቀረበው የማስማሚያ ቴክኒካዊ ቅፅ መሰረት ጦራቸው ከኢትዮጵያ ግዛት ለቆ እንደሚወጣ ማስታወቃቸውን ትናንት ማምሻውን ቢቢሲ ዘገበ።</p>

<p>ከአስመራ የቢቢሲ ራዲዮ ዘጋቢ አሌክስ ላስት ትናንት ማምሻውን ባስተላለፈው ዘገባ ኢሳያስ አፈወርቂ «ሁሉም ነገር ተለውጧል» ማለታቸውን ገልጿል። «ሁሉም ነገር ተለውጧል» ያሉት ኢሳያስ ከምን አኳያ እንደሆነ ባይታወቅም ወራሪ ጦራቸውን ከተኩስ አቁም ስምምነት በፊት ያለምንም ቅድመ ሁኔታ አስወጣለሁ ማለታቸውን ዘጋቢው አስታውቋል።</p>

<p>ከተቀሰቀሰ 18 ወራት ያለፈው የኢትዮጵያና የኤርትራን ጦርነት በሰላማዊ መንገድ ለማስቆም ከፍተኛ የዲፕሎማሲ ጥረት ሲያደርግ የቆየው የአፍሪካ አንድነት ድርጅት በአልጀርሱ የመሪዎች ጉባዔ ወቅት ሁለቱ ወገኖች የሰላሙን መንገድ ለመከተል የሚችሉበትን ባለሰባት ነጥቦች የማስማሚያ መርሆችና የማስፈፀሚያ ሀሳቦችን ማውጣቱ ይታወሳል። የማስማሚያ ነጥቦችን የኤርትራ መንግስት ሙሉ ለሙሉ መቀበሉን ወዲያውኑ ሲያስታውቅ ኢትዮጵያ ግን በመጀመሪያው ነጥብ ላይ ቅሬታዋን በመግለፅ ተጨማሪ ማብራሪያ ጠይቃ ነበር።</p>

<p>የኢትዮጵያ ጥያቄ ሁለቱ ወገኖች ጦርነቱ ከመቀስቀሱ በፊት ሜይ 6 ቀን 1998 በፊት ወደነበራቸው ይዞታ ይመለሳሉ በሚለው ጉዳይ ላይ ሆኖ የኤርትራ ጦር ለቆ በመውጣት ወደቀድሞው ይዞታ ለመመለስ የተስማማው ከየትኞቹ ቦታዎች እንደሆነ ማብራሪያ ይሰጥበት የሚል ነው። የኤርትራው መሪ ኢሳያስ አፈወርቂ ባለፈው ሳምንት ውስጥ ኢትዮጵያ እውን ሰላምን የምትፈልግ ከሆነ ከጠቅላይ ሚኒስትር መለስ ዜናዊ ጋር ፊት ለፊት ተገናኝተን ለጦርነቱ እልባት እናስገኝለት ከማለታቸው በተጨማሪ ባለፈው እሁድ ከቢቢሲ ሬድዮ የአስመራ ከተማ ሪፖርተር አሌክስ ላስት ጋር ባደረጉት ቃለ ምልልስ ከላይ የተጠቀሰው የአአድ የማስማሚያ ሀሳብ የኢትዮጵያ መንግስት ችግር ከሆነ አፋጣኝ ምላሽ ለመስጠት ዝግጁ ነን ብለዋል።</p>

<p>ኢሳያስ ይህን አባባላቸውን ሲያብራሩ ሁለቱ ወገኖች ጦርነቱ ከመጀመሩ በፊት ወደቀድሞው ይዞታቸው የሚመለሱት የተኩስ ማቆም ስምምነቱ ከተፈረመ በኋላ መሆኑን የአአድ የሰላም እቅድ ያዛል። ሆኖም ግን የሰላሙ ጥረት እንዳይቀጭ በማሰብ የተኩስ ማቆም ከመደረጉ በፊት ኤርትራ ወደቀድሞዋ ይዞታዋ ለመመለስ ወስናለች ብለዋል።</p>

<p>ኢሳያስ በመቀጠልም ወደቀድሞ ይዞታቸው የሚመለሱት የአአድ የሰላም እቅድ በሚያዘው መሰረት ኢንተርናሽናል ታዛቢዎች በሚገኙበት መሆኑን ጠቅሰው የተኩስ ማቆም ሳይደረግ ግን እነዚህ ታዛቢዎች ተገኝተው ኃላፊነታቸውን ይወጣሉ? የሚለው በአዕምሮአቸው የሚመላለስ ብቸኛው ጥያቄ መሆኑን ለጋዜጠኛው ገልፀውለታል።</p>

<p>ኢሳያስ አፈወርቂ ይህንን ያልተጠበቀ አቋም ቢይዙም የኢትዮጵያ መንግስት አሁንም ቢሆን ሌሎች ምክንያቶች በመደርደር ከሰላሙ መፍትሔ ከማፈንገጥ እንደማይቆጠብ እርግጠኛ ነኝ ካሉ በኋላ በቅርብ ቀናት ውስጥ ከፍተኛ ጦርነት ይቀሰቀሳል የሚል እምነት አለኝ በማለት የተምታታ መግለጫ ሰጥተዋል። ፕሬዝዳንት ኢሳያስ በማስከተልም ለሁለቱ አገሮች ሕዝቦች ደህንነት በማሰብ የሰላሙ ጥረት የተሳካ እንዲሆን እዚህ ያልተጠበቀ ውሳኔ ላይ ለመድረስ ብንገደድም ጦርነቱን ኤርትራ እንዳልጀመረችው አሁንም ቢሆን ለማሳሰብ እወዳለሁ ሲሉም አሳስበዋል።</p>

<p>በእስካሁኑ የሁለቱ አገሮች ውጊያ በርካታ ሕይወት የጠፋው ከየትኛው ወገን ነው? በማለት ጋዜጠኛው ላቀረበላቸው ጥያቄ ኢሳያስ ሲመልሱ ከኤርትራ በኩል በጣም ጥቂት ወታደሮች ተቀጥፈዋል። ከኢትዮጵያ ወገን ግን 70 ሺህ ወታደሮችን ገድለናል በማለት ቅጥፈት የተሞላበት ማብራሪያ ሰጥተዋል።</p>


<p class="align-center"><a href="/Gazettas/Atkurot/info/Atkurot.sera.html">ከአትኩሮት ጥቅምት 22 ቀን 1992</a></p>

</body>
</html>	
