<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢተፖድህ በጋራ እንነሳ ሲል መግለጫ አወጣ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢተፖድህ በጋራ እንነሳ ሲል መግለጫ አወጣ</h1>


<p>የኢትዮጵያ ተቃዋሚ ፖለቲካ ድርጅቶች ህብረት አስተባባሪ ኮሚቴ ሴክቴሪያት «ለሉዓላዊት አገር ሉዓላዊ ህዝብ» በሚል ርዕስ የወቅቱ የአገራችንን ጉዳት የተነተነና 10 ነጥቦችን ያቀፈ መግለጫ አውጥቷል። መብትና ነፃነታችንን ለማስከበርም በጋራ እንነሳ ሲል ለኢትዮጵያ ሕዝብ የትግል ጥሪ አስተላልፏል።</p>

<p>«የኢትዮጵያ ህዝብ ከብረት በጠነከረ ሀገራዊ አንድነቱ በመንሳት በተለያዩ ጊዜያቶች የተነሱበትን የቅርብና የሩቅ ጠላቶችን በመደምሰስ ነፃነቱንና ሀገር ወዳድነቱን ደግሞ ደጋግሞ አስመስክሯል። ይህ ለነፃነቱና ለአንድነቱ ቀናኢ የሆነ ኩሩ ህዝብ በተለያዩ የታሪክ አጋጣሚዎች ወደ ስልጣን የመጡ አምባገነኖች ደሙን ባፈሰሰላትና አጥንቱን በከሰከሰላት ውድ እናት አገሩ የሰላም አየር ተንፍሶ የክብር መስዋዕትነቱ ፍሬ ተጠቃሚ እንዳይሆን አድርገውታል» በማለት መግለጫው አመልክቷል። መግለጫው በማስከተልም «እነዚህ ትናንት የነበሩትም ሆነ ዛሬ ያሉት ጎጠኛ አምባገነኖች በኢትዮጵያችን የህዝብ የበላይነት ተረጋግጦ የዲሞክራሲ ስርዓት ባለቤት እንዲሆን የለውጥ መንገዶችን ሁሉ ጥርቅም አድርገው በመዝጋት በውድ የኢትዮጵያ ልጆች ክቡር መስዋዕትነት ማላገጡን ቀጥለዋል» በማለት ገዢውን ፓርቲ አውግዟል።</p>

<p>የተቃዋሚ ድርጅቶች ህብረት አስተባባሪ ኮሚቴ መግለጫ አያይዞም «...ዛሬም የኢትዮጵያ ልጆች በጦር ሜዳ አኩሪ ገድል ፈፅመው የኢትዮጵያን ጠላቶች እንዲደመሰስ የታገሉትንና የፈፀሙትን ታላቅ ሴራ አክሽፈው «ኢትዮጵያ ክብር ነሽ» ብለው እንዲዘምሩ አስገድዷቸዋል። ነገር ግን ኢትዮጵያ ታላቅ ነሽ ብለው ኢትዮጵያዊነትን ያስተማሩ ውድ የኢትዮጵያ ልጆች በአስር ሺዎች የሚቆጠሩ የህሊናና የፖለቲካ እስረኞች በመሆን በየእስር ቤቱ በመማቀቅ ላይ ይገኛሉ» በማለት ኢህአዴግን ወንጅሏል።</p>

<p>የኢተፖድህ መግለጫ በማጠቃለያው ላይ «የወያኔ ኢህአዴግ መሪዎች በሀገር ሉዓላዊነት ተጋድሎ ስም በእነሱ ፀረ ዲሞክራሲ የአፈና ስርዓት ላይ የሚካሄደውን መብትና የነፃነት ትግል እንዲቀዘቅዝ ለማድረግ የቀየሱትን አዲስ እስራቴጂ ለማክሸፍ እንነሣ» በማለት ለኢትዮጵያ ሰፊ ህዝብና ለዲሞክራሲያን ኃይሎች ጥሪውን አስተላልፏል።</p>


<p class="align-center"><a href="/Gazettas/Atkurot/info/Atkurot.sera.html">ከአትኩሮት ሰኔ 27 ቀን 1992</a></p>

</body>
</html>	
