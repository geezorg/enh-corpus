<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢሳያስ በጀርመን ተቃውሞ ገጠማቸው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢሳያስ በጀርመን ተቃውሞ ገጠማቸው</h1>


<p>የሻዕቢያው መሪ ኢሳያስ አፈወርቂ በጀርመን ተቃውሞ እንደገጠማቸው ትናንት ምሽት የተላለፈው የጀርመን ድምፅ ራዲዮ ዘገበ።</p>

<p>የሻዕቢያው መሪ ኢሳያስ አፈወርቂ ታሕሳስ 9 ቀን 1992 ዓ.ም ፍራንክፈርት ውስጥ ለተሰበሰቡት 5.000 የሚደርሱ ኤርትራውያን እንደተናገሩት ኢትዮጵያ የሠላም ሀሳቡን ባለመቀበሏ ምጣኔ ሀብቷ እየተጎዳ ነው ብለው ቢገልፁም ከፍተኛ ተቃውሞ የደረሰባቸው መሆኑን ዘገባው አስረድቷል።</p>

<p>«ፍራንክፈርት ሲገቡ ለፕሬዝዳንቶች ሁሉ እንደሚደረገው ቀይ ምንጣፍ አልተነጠፈላቸውም እንደደንቡም ብሔራዊ መዝሙራቸው ተሰምቶ የጀርመን ወታደር በክብር ሰላምታ አልተቀበላቸውም። ጉብኝታቸው በግል ነበር» በማለት የዘገበው የጀርመን ድምፅ ራዲዮ ተቃዋሚዎቻቸው በፉጨትና በጩኸት ውድቀትና ሞት ለአምባገኑ ኢሳያስና ለሻዕቢያ ሲሉ አቶ ኢሳያስን ሲያልፉ አዋክበዋቸውዋል። እሳቸውም በፍራንክፈርት አዳራሽ ውስጥ ደጋፊዎቻቸውና ወዳጆቻቸው በሮማ የነሱትን፣ በለንደን ያስፋፉትን ስትክሆልም ላይ የደገሙትን እንደገና በማንሳት የአስመራው ስርዓት ማለትም መንግስታቸው በኢትዮጵያና በኤርትራ መካከል ያለውን የድንበር ውዝግብ በሰላም ለመፍታት ዝግጁ እንደሆነ ደጋግመው ገልፀዋል።</p>

<p>በኢትዮጵያ ሕዝብ ላይ ሻዕቢያ ጥላቻ እንደሌለው ኢሳያስ ለደጋፊዎቻቸው ገልፀውላቸው ውዝግቡ ከተወሰኑ የወያኔ አመራር ጋር እንደሆነ፤ ለውዝግቡ መነሳትም መንስኤ እንደሆነ አብራርተዋል። ይኽ በ1970ዎቹ መጨረሻ ላይ የተከሰተውና እንደ ኢሳያስ ማብራሪያ ቆይቶ የፈነዳው ልዩነት አስመራ በወታደራዊና በኢኮኖሚ ተዳክማለች ከሚለው ከአ/አ አስተዳደር የመነጨ ትምክህት ነው በማለት ከኢህአዴግ ጋር ሻዕቢያ የቆየ ግጭትና አለመስማማት እንደነበረው ለመጀመሪያ ጊዜ ይፋ አድርገዋል።</p>

<p>ኢሳያስ ቀጥለውም «የተነሳብንን የመጣብንን ወራሪ ኃይል መክተን መልሰናል» ሲሉ ከእውነታው ያፈነገጠ ማብራሪያ በመስጠት በጀርመንና በአውሮፓ የሚኖሩ የሻዕቢያ ደጋፊዎችን ሰብስበው በእርዳታ መልክ ያስገቡት ገንዘብ እንደጠቀማቸው ገልፀዋል። ፕ/ት ኢሳያስ «ወደፊት በጦርነቱ ለመግፋት የመዋጮ ገንዘብ መሰብሰብ ብቻ ሳይሆን የባንክ ሂሳባችሁን ወደ አስመራ አስተላልፉ ሲሉ ልመና አቅርበዋል»</p>

<p>የሻዕቢያ ተቃዋሚዎች በበኩላቸው ኢሳያስ የደጋፊዎችን የባንክ ሂሳብ ወደ አስመራ አስተላልፉ ያለበት ምክንያት በኤርትራ የኢኮኖሚና የማኅበራዊ ኑሮ ቀውስ የወታደራዊና የፖለቲካ አመራር ድክመት በመከሰቱ ነው ብለዋል።</p>

<p>በኤርትራው ፕ/ት ኢሳያስ አፈወርቂና በሻዕቢያ ላይ የወረደው ትችት /የዘነበው ማለት ይቻላል/ ቢቆጠር ስፍር ቁጥር የለውም። የተቃውሞ ሰልፈኞቹ እንደሚሉት ከሆነ በአቶ ኢሳያስ የሚመራው ድርጅት ችግሩ ከተባባሰ ተመልሶ ወደጫካ ትግሉ መግባቱ አይቀሬ ነው» ሲል የጀርመን ድምፅ ዘጋቢ በበኩሉ ትናንት ባስተላለፈው ዘገባ ላይ ገልጿል።</p>


<p class="align-center"><a href="/Gazettas/Atkurot/info/Atkurot.sera.html">ከአትኩሮት ታሕሳስ 11 ቀን 1992</a></p>

</body>
</html>	
