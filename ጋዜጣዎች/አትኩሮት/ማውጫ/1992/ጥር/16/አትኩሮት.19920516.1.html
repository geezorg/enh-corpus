<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሻዕቢያ የጦር ጄቶች የተጠናከረ የውጊያ ልምምች እያደረጉ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የሻዕቢያ የጦር ጄቶች የተጠናከረ የውጊያ ልምምች እያደረጉ ነው</h1>


<p>በኢትዮጵያና በሻዕቢያ መካከል እየተባባሰ ለመጣው ጦርነት የሚደረገው ወታደራዊ ዝግጅት በሁለቱም በኩል ውጥረቱ ጨምሯል ሲል «ፍኖተ ዴሞክራሲ የኢትዮጵያ አንድነት ድምፅ» የተባለው ሬዲዮ ጣቢያ ጥር 14 ቀን 1992 ዓ/ም ዘግቧ። ሬዲዮ የዓይን እማኞችና በጦር በግንባር በጦር በግንባር የሚገኙ የመረጃ ምንጮቹን ዋቢ ጠቅሶ እንደዘገበው ፍጥጫው በእግረኛ ሰራዊትና በከባድ መሳሪያ ብቻ ሳይሆን በተዋጊ አውሮፕላኖች ጭምር ነው ብሏል። የኢህአዴግ መንግስት መቀሌ አክሱምና አዲ ሀገራይ ላይ የተከላቸው ራዳሮች ለመዝገብ እንደቻሉት የሻዕቢያ የጦር ጄቶች በኢትዮጵያ ድንበር አካባቢ በሚገኙት በአካለ ጉዛይና በሰራዬ አውራጃ ወታደራዊ ልምምድ በማድረግ ላይ መሆናቸውን ከዘገባው ለመረዳት ተችሏል።</p>

<p>ሻዕቢያ ዳግም ወረራ ለመፈፀም የሚያደርገውን ወታደራዊ ልምምድ አጠናክሮ መቀጠሉን ዜናው ገልጾ የውጊያ ልምምዱ በአየር ኃይል፣ በእግረኛ ጦርና በከባድ መሳሪያ የተደገፈ ነው ተብሏል። የሻዕቢያ ወታደራዊ ልምምድ በውጭ አገር የጦር ባለሙያዎች (አማካሪዎች) ተሳትፎ የታከለበት መሆኑን ሬዲዮው ወታደራዊ ምንጮቹን ዋቢ ጠቅሶ ዘግቧል።</p>

<p>ሻዕቢያ የተጠናከረ ወታደራዊ ልምምድ እያደረገ ባለበት በዚህ ወቅት የኢህአዴግ መንግስት በተለያዩ ምክንያቶች ከውጊያ ግንባሮች ወደመሀል ከተማ መጥተው የነበሩትን የመከላከያ ሰራዊቱን አባላት ወደግንባር በመመለስ ላይ እንደሚገኝ ሬዲዮው አክሎ ገልጿል። ቀደም ሲል ከሻዕቢያ ጦር ጋር በተደረገ ውጊያ ቆስለው በየሆስፒታሉና በየማገገሚያው የነበሩ ወታደሮች በታጠቅ ጦር ሰፈር እየተሰበሰቡ መሆኑን ዜናው ጠቅሶ ባለፈው ሳምንት ብቻ ከ1000 በላይ ወታደሮችና ባለሌላ ማዕረግተኞችና መኮንኖ ከታጠቅ ጦር ሰፈር ወደግንባር ተንቀሳቅሰዋል ብሏል።</p>

<p>«ፍኖተ ዴሞክራሲ የኢትዮጵያ አንድነት ድምፅ» ሬዲዮ ከጎንደር ሆስፒታል ወጥተው በጐንደርከተማ ማገገሚያ ጣቢያ ውስጥ የሚገኙ ከ100 በላይ የሚሆኑ ወታደሮች ወደጦር ግንባር ለመመለስ እንዲዘጋጁ ትዕዛዝ መተላለፉን የዜና ምንጮቹን ጠቅሶ ዘግቧል። እነዚሁ ወታደሮች ባለፈው ሳምንት ከጎንደር ወደትግራይ ሳይጓዙ እንዳልቀረ ተገምቷል። የኢህአዴግ መንግስት የሚያደርገው ዝግጅትና የክተት ዓላማ አስቀድሞ የማጥቃት ውጊያ ለመሰንዘር ከማቀድ ባሻገር በሁለት ምክንያቶች የተመሰረተ የመከላከል ውጊያ ሊሆን እንደሚችል ወታደራዊ ባለሙያዎች ይናገራሉ።</p>


<p class="align-center"><a href="/Gazettas/Atkurot/info/Atkurot.sera.html">ከአትኩሮት ጥር 16 ቀን 1992</a></p>

</body>
</html>	
