<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢህአፓ የአየር መንገድ ሰራተኞች ከስራ መባረራቸውን አወገዘ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢህአፓ የአየር መንገድ ሰራተኞች ከስራ መባረራቸውን አወገዘ</h1>


<p>«የወያኔ መንግስት በኢትዮጵያ አየር መንገድ ሠራተኞች ላይ የመብት ረገጣውን ቀጥሏል» በሚል ርዕስ ኢህአፓ ባወጣው መግለጫ በአየር መንገዱ ሠራተኞች ላይ ማኔጅመንቱ የወሰደውን እርምጃ አውግዟል።</p>

<p>መግለጫው በማስከተልም «ብቃትና ችሎታ ባላቸው ሰራተኞቹና በሚሰጠው የተቀላጠፈ አገልግሎት በዓለም አቀፍ ደረጃ የታወቀውንና ምስጋና ያተረፈውን የኢትዮጵያ አየር መንገድ ለማድከምና ለማፍረስ የተደረገውን ሙከራ የኢትዮጵያ ሕዝብ አይዘነጋውም» በማለት ገልፆ ባለፉት ዓመታት በኢትዮጵያ ሠራተኞችና በአዲስ አበባ ዩኒቨርስቲ መምህራን ወዘተ ላይ ኢህአዴግ ፈጽሟል ያለውን እኩይ ተግባር አስታውሷል።</p>

<p>«የኢትዮጵያ አየር መንገድ ቴክኒክ ሠራተኞች ላቀረቡት የመብት ጥያቄና የደሞዝ ጭማሪ ተገቢ ምላሽ ከመስጠት ፋንታ አባሯል፣ ከስራ አግዷል። በስራ ባልደረቦቻቸው ላይ የተወሰደው ርምጃ ሕጋዊነት የለውም። መብታቸው ተጠብቆ ወደስራቸው ይመለሱ ያሉትንም ሠራተኞች ጭማር እያሳደደ ነው። ገሚሶቹን ካለፍላጎታቸው የዓመት እረፍት ውሰዱ በማለት የጡረታ መብታቸው እንኳ ሊከበር በማይችሉበት መንገድ ለማባረር እየተጣደፈ ነው» ሲል ኢህአፓ በመግለጫው አመልክቷል።</p>

<p>ኢህአፓ «የኢህአዴግ መንግስት በኢትዮጵያ አየር መንገድ ሰራተኞች ላይ እየፈፀመ ያለውን ፈር የለቀቀና ኃላፊነት የጎደለውን ፀረ ሰርቶ አደር ሕዝብ የሆነ የመብት ረገጣ ያወግዛል። ከሥራቸው ካለ አግባብና ካለፍቃዳቸው በግፍ የተባረሩ የአየር መንገድ ሰራተኞች በአፋጣኝ ወደ ምድብ ሥራቸው እንዲመለሱ ይጠይቃል። የተቀረው የኢትዮጵያ ሰራተኞች ላይ እየተፈፀመ ያለው ግፍና በደል በመሠረቱ ፀረ ሠራተኛና ፀረ-ኢትዮጵያ መሆኑን ተገንዝቦ ከአየር መንገድ ሰራተኞች ጎን እንዲቆም ግፍና በደሉን በጋራ እንዲቋቋም ኢህአፓ ጥሪ አስተላልፏል።</p>

<p>መግለጫው በተጨማሪም በውጭ አገር የሚገኙ ኢትዮጵያውያን ይህን ፀረ ሠራተኛ ድርጊት ለተቀረው የዓለም ሕዝብ እንዲያጋልጡና የኢትዮጵያ አየር መንገድ ሠራተኞችን ፍትሀዊ ትግል እንዲደግፉ በማሳሰብ መግለጫውን አጠናቋል።</p>


<p class="align-center"><a href="/Gazettas/Atkurot/info/Atkurot.sera.html">ከአትኩሮት ጥር 23 ቀን 1992</a></p>

</body>
</html>	
