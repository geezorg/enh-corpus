<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ኢትዮጵያ ሌሎች ወገኖችን ለማስደሰት ብላ በክብሯና በሉዓላዊነቷ ላይ አትደራደርም»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«ኢትዮጵያ ሌሎች ወገኖችን ለማስደሰት ብላ በክብሯና በሉዓላዊነቷ ላይ አትደራደርም»</h2>

<p class="align-right">አቶ ስዩም መስፍን</p>


<p>የውጭ ጉዳይ ሚኒስትር ስዩ መስፍን የዩናይትድ ስቴትስ ኮንግረስ አባልና የዓለም አቀፍ ግንኙነት ሊ/መንበር ቤንጃሚን ጊልማን ለጋዜጣው የሰጡትን አስተያየት ኢትዮጵያ እንደግል አስተያየት አትወስደውም በማለት «ኢትዮጵያ ለሰላም የቆመች አገር በመሆኗ ምንም ግፊት አያሻትም» በሚል ርዕስ ግልፅ ደብዳቤ ለዋሽንግተን ፖስት ፅፈዋል።</p>

<p>የውጭ ጉዳይ ሚኒስትር ስዩም መስፍን በፃፉት ደብዳቤ የኮንግረስ አባላ ጊልማን በዋሽንግተን ፖስት ጋዜጣ ያሰፈሩት አስተያየት ፈር የለቀቀ ትችትና ውንጀላ ነው በማለት ገልፀዋል። የተሰነዘረው ትችት የግላቸው አይደለም ያሉት አቶ ስዩም ይኼ ትችት ኢትዮጵያ በግጭቱ ወቅት ስትታዘበው የቆየችው ስር የሰደደ የወገንተኝነት መግለጫ ነው ብለዋል።</p>

<p>የአሜሪካው ሴናተር አስተያየት አድሏዊነት አጠያያቂ አይደለም ለዚህ ማረጋገጫው ሊሆኑ የሚችለው አንዱ ጦርነቱ የኤርትራ መሪዎች የፈፀሙት የወረራ ድርጊት ሳይሆን ተራ የድንበር ውዝግብ ነው ማለታቸው ነው። በጥቂት ዓመታት ውስጥ አራት ወረራዎችን በጎረቤቶችዋ ላይ የፈፀመችው ኤርትራና የመሪዎችዋ ድርጊት ዓለም አያውቀውም ለማለት ነው ወይንስ በኦስማን ቢን ላዲን ጭምር የሚደገፈውን አልኢትሃድ የተባለውን አሸባሪ ቡድን በማሰልጠን በማስታጠቅ ላይ መሆንዋ እየታየ የኤርትራን ገፅታ ለመሸፋፈን መሞከራቸው አሳዛኝ ነው።</p>

<p>የአሜሪካው ባለሥልጣን ለዚህ ውንጀላ ያነሳሳቸው ለኤርትራ መሪዎች ያላቸው ወዳጅነት ከሆነ መብታቸውም በመሆኑ ማንም ከእሳቸው ጋር እንካሰላምታ ለመግጠም አይነሳም። እውነተኛ የኤርትራ ሕዝብ ወዳጅ የሆነ ማንኛውም ወገን ግን አመራሩ በጠብ አጫሪነት ድርጊቱን እንዲገፋበት በማበረታታት ለኤርትራ የሚያስገኘው ጥቅም እንደማይኖር ጠቁማለሁ ብለዋል።</p>

<p>«የኢትዮጵያ ሕዝብ የወረራ ሰለባ ሆኖ ጠባብ ስጋት ያደረበት ነው በሚል የኢትዮጵያ ህዝብ ወረራን የመመከት ታሪኩን ጨዋነት በጎደለው መልክ አጣጥለዋል በማለት አቶ ስዩም መስፍን አክለው ገልፀዋል።</p>


<p class="align-center"><a href="/Gazettas/Atkurot/info/Atkurot.sera.html">ከአትኩሮት ጥር 2 ቀን 1992</a></p>

</body>
</html>	
