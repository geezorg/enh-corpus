<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በኢትዮጵያ 40 ሚሊዮን ሕዝብ ለወባ በሽታ መጋለጡ ተገለፀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በኢትዮጵያ 40 ሚሊዮን ሕዝብ ለወባ በሽታ መጋለጡ ተገለፀ</h1>


<p>የወባ በሽታ በኢትዮጵያ ውስጥ ገዳይ ከሆኑት በሽታዎች መሀል አሁንም ግንባር ቀደምትነቱን ይዞ እንደሚገኝና በኢትዮጵያ ይኖራል ተብሎ ከሚገመተው 60 ሚሊዮን ሕዝብ መሀል አርባ ሚሊዮን ሕዝብ ለወባ በሽታ አስጊ በሆነ ሁኔታ ተጋልጦ እንደሚገኝ ተገለፀ።</p>

<p>ይህ የተገለፀው የወባን በሽታ ለመከላከል የሚቻልበትን መንገድ ለመወያየት አዲስ አበባ በተመድ የአፍሪካ ምጣኔ ሀብት ጉዳይ ድርጅት ለሶስት ቀናት ስብሰባ ማድረግ በተጀመረበት ዕለት ነው።</p>

<p>ይኸው በሽታ አገሪቱ ካላት የቆዳ ስፋት መሀል 75 ከመቶ ተሰራጭቶ ይገኛል። በኢትዮጵያ የዓለም ጤና ጥበቃ ድርጅት ተወካይ ዶ/ር ሚሼል ታንክሎስ በበኩላቸው ድርጅታቸው በጉዳዩ አስቸጋሪነት በመነሳት ከአፍሪካ አገሮች በበለጠ ሁኔታ ለኢትዮጵያ ልዩ ትኩረት መስጠቱን ገልፀዋል። በኢትዮጵያ የታየው የወባ ወረርሽን ዓይነቱ ከክልል ክልል እንደሚለያይ ያብራራው ይኼው ማብራሪያ በአማራው 75% በኦሮሚያ 70% እንዲሁም በትግራይ 75% የቆዳ ስፋት በወባ የተወረረ አካባቢ መሆኑንከየክልሉ የወጡ መረጃዎች እንደሚያስገነዝቡ ዘገባው አመልክቷል።</p>

<p>የዓለም ጤና ጥበቃ የወባ መከላከያ መድኃኒት ለየቀበሌው ሕዝብ በሚተመነው ዋጋ እንዲሸጥ እና የወባ መከላከያ አንጎበር እንዲሸጥ ፕሮግራም ማውጣቱን የበሽታው ግንባር ቀደም ተጠቂ የሆኑትም እናትና ህፃናቶች መሆናቸው የሚገልፀው ዩኒሴፍ በበኩሉ ተመሳሳይ ፕሮግራም መንደፉን ይገልፃል።</p>

<p>የኢትዮጵያ የዓለም ባንክ ተጠሪ ሚ/ር ኒጌል ሮበርት በ1992 በአማራው ክልል ድርጅታቸው በወባ በሽታ ላይ ጥናት ማካሄዱን ገልፀው በአንድ መንደር ውስጥ ሁሉም ሰው በበሽታው ታሞ በመተኛቱ የሚያናግሩት ሰው ማጣታቸውን አስታውሰው በወቅቱ ጥናታቸውን ይዘው ጠ/ሚሩን አነጋግረው እንደነበረ ገልፀዋል።</p>

<p>የዓለም ጤና ጥበቃ እና ዩኒሴፍ በበኩላቸው የወባ ወረርሽኙን ለመዋጋት በየቀበሌው በርካሽ ዋጋ መድኃኒቶቹ እንዲሸጡና ህዝቡ ከአደጋው እንዲተርፍ የሚያስችል ፕሮግራም መንደፋቸውን ግልፅ ቢያደርጉም በጠ/ሚ ፅ/ቤት በሚኒስትርነት ማዕረግ የማህበራዊና አስተዳደር ጉዳይ ዘርፍ ኃላፊ ዶ/ር ከበደ ታደሰ በበኩላቸው የየትኛውም ድርጅት የልማት ትብብር ኢትዮጵያ በነደፈችው የጤና ፕሮግራም እስትራቴጂ መሠረት ብቻ እንደሚካሄድ አስታውቀዋል።</p>


<p class="align-center"><a href="/Gazettas/Atkurot/info/Atkurot.sera.html">ከአትኩሮት ጥር 30 ቀን 1992</a></p>

</body>
</html>	
