<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ከጎንደር ህክምና ሳይንስ ኮሌጅ በርካታ መምህራን ሥራ ለቀቁ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ከጎንደር ህክምና ሳይንስ ኮሌጅ በርካታ መምህራን ሥራ ለቀቁ</h1>


<p>የጎንደር ሕክምና ሳይንስ ኮሌጅ ዲን በርካታ መምህራንን ስራቸውን ሊለቁ በመቻላቸው ኮሌጁ በርካታ የትምህርት ዓይነቶችን ለመዝጋት መገደዱን አስታወቁ።</p>

<p>በ1992 ዓ/ም ብቻ ከኮሌጅ ስራቸውን ለቀው የወጡት 2 ረዳት ፕሮፌሰሮች አንድ ተባባሪ ፕሮፌሰር 2 ሌክቸረሮችና 2 የቴክኒክ ረዳቶች መሆናቸው ሲታወቅ በኮሌጁ ከሚገኙ 2 የማህፀን ሐኪሞች መካከል አንደኛው የስራ መልቀቂያ ማቅረባቸውን ም/ዲኑ ዶ/ር ያሬድ ወንድምኩን አስታውቀዋል።</p>

<p>ዶ/ር ያሬድ እንዳስታወቁት ባለፉት ሶስት ዓመታት 25 ስፔሻሊስቶችና ጠቅላላ ሀኪሞች ስራቸውን እንደለቀቁ በመግለፅ በአሁኑ ጊዜ በስራ ላይ የሚገኙ 90 መምህራን ከሚያስፈልገው የመምህራን መጠን 60 በመቶ ብቻ እንደሆነ አስረድተዋል።</p>

<p>ለመምህራኑ ስራ መልቀቅ ምክንያት ነው ያሉትን ዶ/ር ያሬድ ሲያብራሩ የግል ሕክምና ክሊኒኮች መስፋፋት፣ ኮሌጁ ከመሀል አገር ባለው ርቀት፣ አንዳንድ የአፍሪካ አገሮችም ኢትዮጵያውያን ስፔሻሊስቶችና ዶክተሮችን በከፍተኛ ገንዘብ በመቅጠር ላይ መሆናቸውን በዋነኝነት ይጠቀሳል ብልዋል።</p>

<p>በሌላ ዜና ባለሥልጣናት ለወራት ደብቀውትና ለህዝቡ ይፋ ሳያደርጉ የቆዩት የማጅራት ገትር በሽታ ከርዕሰ መዲናይቱ አዲስ አበባ አልፎ በየክልሎቹ ተንሰራፍቶ በሕዝቡ ላይ ጉዳት ማድረሱን ቢቀጥልም «አለ» የሚብባለው የጤና ጥበቃ ሚ/ርም ሆነ ጉዳዩ የሚመለከታቸው መንግስታዊ አካላት ትኩረት መንፈጋቸው ብዙዎችን በማነጋገር ላይ እንደሚገኝ ተገለፀ።</p>

<p>ከአዲስ አበባ 125 ኪ/ሜ ርቀት ላይ በምትገኘው የአምቦ ከተማ ባለፈው ሣምንት በበሽታው የተለከፉ 17 ሰዎች ብቻ በአምቦ ሆስፒታል ሕክምናቸውን በመከታተል ላይ እንደሚገኙ የገለፀው ይኸው ዘገባ እስካለፈው አርብ ቀን ድረስ አምቦ ሆስፒታል የገቡት በሽተኞችን አስታማሚዎቻቸው በቃሬዛ ተሸክመው የመኪና መጓጓዣ መንገድ ከሌላቸው ቀበሌዎች የሁለት ቀን መንገድ በእግር ተጉዘው መሆኑን ጠቁሟል።</p>

<p>ከአቅም ማጣትና ከሕክምና መስጫ ጣቢያዎቹ ርቀት የተነሳ በርካታ ሰዎች በበሽታው ሕይወታቸውን በማጣት ላይ መሆናቸው ታውቋል። የመንጋጋ ቆልፍ በሽታ በኢሉባቡር፣ በቦረና በአርሲ መስፋፋቱን መንግሥት ቢያውቅም ሕክምና ለመስጠት አንዳችም ሙከራ አለመደረጉ ብዙዎችን ያሳዘነ ሆኗል ተብሏል። </p>

<p>ይህ የማጅራት ገትር በሽታ 16 ሰዎችን ከገደለ በኋላ ዕድሜያቸው ከ30 ዓመት በታች ለሆኑ ሰዎች በቅርቡ ክትባት ከተሰጠ በኋላ የበሽታውን ስርጭት ለመቆጣጠር ተችሏል መባሉ ይታወሳል።</p>


<p class="align-center"><a href="/Gazettas/Atkurot/info/Atkurot.sera.html">ከአትኩሮት ነሐሴ 23 ቀን 1992</a></p>

</body>
</html>	
