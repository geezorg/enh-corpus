<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ከ20.000 በላይ የዱብቲ ነዋሪዎች በውሃ ተጥለቀለቁ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ከ20.000 በላይ የዱብቲ ነዋሪዎች በውሃ ተጥለቀለቁ</h1>


<p>የአዋሽ ወንዝ በመሙላቱ ሳቢያ ከ20ሺ በላይ የዱብቲና አካባቢዋ ነዋሪዎች በውሃ መከበባቸው ሲታወቅ ከ500 በላይ ልማት ሠራተኞችንም ከስራና ኑሮአቸው ያፈናቀለ መሆኑን ሪፖርተራችን ያጠናከረው ዘገባ አመልክቷል። የአዋሽ ወንዝ እስካሁን ባስከተለው አደጋ በአካባቢው የተሰራውን 7 ሜትር ከፍታ ያለውን የጎርፍ መከላከያ መደርመሱ ታውቋል።</p>

<p>በዱብቲ እርሻ ልማት ውስጥ የሚገኘውና በ500 ሺህ ሄክታር ላይ የሚገኘው የጥጥ ምርት ከፍተኛ ጉዳት የደረሰበት መሆኑ ሲታወቅ ለአደጋው ሰለባዎች እስከ ቅዳሜ ድረስ አንድ ሄሊኮፕተር ብቻ ተመድባ ምግብ በማቅረብና ህፃናትንና ሴቶችን በማውጣቱ ተግባር ላይ ተሰማርታ እንደነበር ሪፖርተራችን ዘግቧል።</p>

<p>ከትናንት በስቲያ ከስፍራው የደረሰን ዜና በበኩሉ እንዳመለከተው በአዋሽ ወንዝ ሙላት ሳቢያ 8 ሜትር ከፍታ ባለው ጎርፍ የተጥለቀለቁ ነዋሪዎች በሄሊኮፕተር እገዛ እየወጡ መሆናቸው ተመልክቷል። የአፋር ክልል የአደጋ መከላከልና ዝግጁነት ኮሚሽን እንዳስታወቀው ከሆነ ለአደጋው ስለባዎች እርዳታ እየተከፋፈለ ሲሆን ቢሮው እንደገለፀው በአዋሽ ወንዝ ሙላት ከተከበቡት የዱብቲ ወረዳ ነዋሪዎች መካከል 1400 የሚሆኑት በ2 ሄሊኮፕተሮች እገዛ ወጥተዋል። ለተቀሩትም የምግብና የአልባሳት እርዳታ እየቀረበ ነው በማለት ገልጿል።</p>

<p>የቢሮው ኃላፊ አክለውም ለተረጂዎቹ ተጨማሪ ምግብና አልባሳት ከአመዝኮ ወደአካባቢው በመጓጓዝ ላይ መሆኑን ጠቁመው 15 አባላትን ያቀፈ የህክምና ቡድንም በሄሊኮፕተሮች እየታገዘ የህክምና እርዳታ መጀመሩን አስታውቀዋል። የአዋሽ ወንዝ ሙላት ባደረሰው ተጨማሪ ጉዳት ከ2000 ሄክታር በላይ የግጦሽ መሬት በማጥለቅለቁ ሳቢያ በርካታ ሺህ የቀንድ ከብቶች ለረሀብና ለሞት ተጋልጠዋል ሲሉ የዱብቲ ወረዳ ፀሐፊ አቶ አሳወክ መሀመድ ተናግረዋል።</p>

<p>ዘግይቶ በደረሰን ዜና መሰረት ደግሞ የዋልታ ኢንፎሜሽን ማዕከል ባሰራጨው ዜና ጎርፉን ለመሸሽ የሞከሩ 5 ሰዎች በጎርፉ መወሰዳቸውን የዘገበ ሲሆን የውሃ ሀብት ኮሚሽነሩ ግን እስካሁን የሞት አደጋ መድረሱን የሚያመለክት መረጃ አልደረሰኝም በማለት አስተባለዋል።</p>


<p class="align-center"><a href="/Gazettas/Atkurot/info/Atkurot.sera.html">ከአትኩሮት ነሐሴ 9 ቀን 1992</a></p>

</body>
</html>	
