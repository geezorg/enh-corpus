<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በሸዋ ሮቢት እስረኞች የረሀብ አድማ መቱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በሸዋ ሮቢት እስረኞች የረሀብ አድማ መቱ</h1>


<p>ሚያዝያ 10 በመዲናይቱ የአዲስ አበባ ዩኒቨርስቲ ተማሪዎችን ጥያቄ ተመርኩዞ በተቀሰቀሰው ሁከት የተነሳ በንብረት ላይ ጥፋት ተፈፅሟል በሚል ተጠርጥረው በታጠቅ፣ በዝዋይ፣ በሸዋ ሮቢት ከተማዎች ካሉት በርካታ ወጥኣትና አዛውንት እስረኞች መካከል በሸዋሮቢት የሚገኙ እስረኞች የረሀብ አድማ መምታታቸውን አንድ ከስፍራው የወጣ ዘገባ ገለፀ።</p>

<p>ይኸው ዘገባ እነዚህ በሸዋሮቢት ያሉት እስረኞች የረሀብ አድማውን ከመቱ አምስት ቀን ያስቆጠሩ ከመሆናቸውም በተጨማሪ በረሀብ አድማው ደክመው ራሳቸውን የሳቱ መኖራቸውን አመልክቷል። ዘገባው በሸዋ ሮቢት ያሉ የጥበቃ ኃይሎችም ለሚመለከተው የመንግስት አካል ጉዳዩን ይፋ ከማድረግ ይልቅ እልህ ተያይዘው ከእስረኞቹ ጋር ተፋጠው መቀመጣቸውን ጠቁመዋል።</p>

<p>እስረኞቹ የረሀብ አድማ ለማድረጋቸው ዋናው መንስዔ የሆነው በተደጋጋሚ ፍርድ ቤት ቀርበው የዋስ መብት በመከልከላቸው የተነሳ ሲሆን ጉዳዩን እያየ ያለው የቀወት ወረዳ ፍርድ ቤት የተጠርጣሪዎቹ እስረኞች ጉዳይ በሚገባው ተጣርቶ ስላልቀረበለት የዋስትና መብት ለመፍቀድ መቸገሩን ጠቁሟል። እነዚህ በሸዋ ሮቢት ታስረው ያሉ በርካታ ወጣቶችና አዛውንት እስረኝኦችም በብዛት ተግባሩን ለመፈፀማቸው በመርማሪዎቹ በኩል በፍጥነት መረጃ ለማግኘት ያልተቻለ መሆኑና እነኚሁ ብቻ «ስል አልባ ጥርጣሬ» በሚል ሽፋን ተከሰው እስካሁን በእስር ላይ መሆናቸውን ዘገባው ጨምሮ ገልጿል።</p>

<p>ይህንን የረሀብ አድማ ለመግታትና እልባት ለማምጣት እስካሁን ድረስ ከመሀል ሀገር የተላከ ባለሥልጣን ካለመኖሩም በላይ ጉዳዩን በአደራነት የያዘውም ቀይ መስቀል የተገለፀለት ነገር የለም። በዛው ያሉ አንዳንድ ቤተሰቦች ግን በርሀብ አድማው ተጎድቶ የሞተ ሰው ሳይኖር አይቀርም ብለዋል።</p>


<p class="align-center"><a href="/Gazettas/Nigat/info/Nigat.sera.html">ከንጋት እሁድ ነሐሴ 20 ቀን 1993</a></p>

</body>
</html>	
