<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያና የኤርትራ ባለሥልጣናት ጅቡቲ ላይ ተወዛገቡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢትዮጵያና የኤርትራ ባለሥልጣናት ጅቡቲ ላይ ተወዛገቡ</h1>


<p>የኢትዮ-ኤርትራ የጦር ሹማምንት ጅቡቲ ላይ መወዛገባቸው ተደመጠ።</p>

<p>አንድ የዜና ዘገባ እንደገለፀው ከሆነ የኢትዮ-ኤርትራ የድንበር ኮሚሽን 11ኛ መደበኛ ስብሰባ ከመረብ ወደ ጅቡቲ ተለውጧል። ይህ የሆነበት ምክንያት ባለፈው 10ኛ መደበኛ ስብሰባ ወቅት የተገኙት የኢትዮጵያ የጦር ሹማምንት ሕገወጥ የሆነ ፍተሻና ጫና ተደርጐብናል በማለታቸው ነው።</p>

<p>በዚህ የተነሣ ስብሰባውን በበላይነት የሚመራው የተ.መ.ድ ልዑክ «አንሚ» መደበኛ ስብሰባውን ለማከናወን የሁለቱን አገራት ሹማምንት ሲማፀን ሠንብቶ ከመረብ ድልድይ ወደ ጅቡቲው «ሸራተን» ሊቀየር ችሏል። በዚሁ መሠረት በኢትዮጵያ በኩል ብ/ጄ ዮሐንስ ገ/መስቀል (ጀኒ)፣ በኤርትራ በኩል ደግሞ ብ/ጄ አብረሃ ተገኝተው በአንሚው መሪ ሜ/ጄ ፓትሪካ ካመርት አማካይነት የተወያየ ሲሆን፣ በወቅቱም ከወትሮ የተለየ መወዛገብ ተፈጥሮ እንደነበር ታውቋል።</p>

<p>ይህ የተፈጠረው መወዛገብ ሁለቱ አገራት እርስ በርሳቸው በመወነጃጀላቸው ሲሆን፣ የተወነጃጀሉበትም ነጥብ በፀጥታው ቀጠናው በኩል ሾልኮ እየገባ ዘረፋ የሚፈፅም ማነው? በሚለው ነጥብ እንደነበር ይኸው የዜና ዘገባ ገልጿል። ይሁንና ይህን በተመለከተ መወዛገቡ በመክረሩ የአንሚው ልዑክ ሜ/ጀ ፓትሪክ ካመርት ሁኔታውን እንዲያጣሩና ይፋ እንዲያደርጉ በሚለው ሃሳብ ተስማምተው ተለያይተዋል።</p>

<p>የሁለቱ አገራት የጦር መኮንኖች ወደ መደራደሪያው ሆቴል ባመሩበት ወቅት በአንሚ አባላት መሣሪያ እንዲያስረክብ ተጠይቀው ሁለቱም የጦር ሹማምንትና ጠበቃዎቻቸው ይዘውት የነበረውን ሽጉጥም በማስረከብ ተወያይተዋል። ቀጣዩ 12ኛ መደበኛ ስብሰባ የት እንደሚደረግም ሆነ መቼ እንደሚከናወን ይፋ የተደረገ ነገር አለመኖሩን ይኸው የዜና ዘገባ ጨምሮ ገልጿል።</p>

<p>ከዚሁ ጋር በተያያዘ ደግሞ ባለፈው መረብ ላይ የኢትዮጵያ የጦር ሹማምንት እንዲፈተሹ ያደረገው ጣሊያናዊው የአንሚ ወታደር ወደ አገሩ መባረሩን የኢትዮጵያ መንግሥት ካጣራ በኋላ ነው ስብሰባውን ለመቀጠል የተቀበለው።</p>


<p class="align-center"><a href="/Gazettas/Nigat/info/Nigat.sera.html">ከንጋት የካቲት 1 ቀን 1994</a></p>

</body>
</html>	














