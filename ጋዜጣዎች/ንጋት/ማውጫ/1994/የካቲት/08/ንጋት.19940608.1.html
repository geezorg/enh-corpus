<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ዳዊት ዮሐንስ ማረፍ እፈልጋለሁ አሉ፤ በረከት ስምኦን ከአፈ ጉባኤዎቹ ጋር ተወዛገቡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ዳዊት ዮሐንስ ማረፍ እፈልጋለሁ አሉ፤ በረከት ስምኦን ከአፈ ጉባኤዎቹ ጋር ተወዛገቡ</h2>


<p>ለአራት ቀናት ተብሎ የተጀመረውና የክልል ም/ቤት አፈጉባኤዎችን ያሳተፈው የግምገማ ፕሮግራም በማስታወቂያ ሚኒስትሩ አቶ በረከት ስምኦን መመራት መጀመሩ ተሰማ።</p>

<p>ባላቸው የኢህአዴግ የፕሮፖጋንዳ ክፍል ኃላፊነታቸውን መሠረት በማድረግ ነው። እንደ ዘገባው ከሆነ ግምገማው በጣም ጠንካራ ነው። በተለይ የትግራይ፣ የኦሮሚያ ክልል አፈጉባኤዎች ከአቶ በረከት ጋር ሲጨቃጨቁ ተሰምተዋል።</p>

<p>አቶ በረከት የትግራይ ክልል አፈጉባኤ የሆኑትን ዶ/ር ሰለሞን እንቋይን ድክመት አለብህ በማለት በግልፅ ነግረው ከም/ቤቱ የሚነሳልህን ጥያቄ እዛው ምላሽ ከመስጠት ይልቅ ወደ አዲስ አበባ ደውለህ ምክር ትጠይቃለህ ብለዋል። ዘገባው በመቀጠልም አቶ በረከት ለአፈጉባኤዎቹ ማስጠንቀቂያ የሰጡ ሲሆን፣ የመደብናችሁ ብቃት አላችሁ ብለን ነው፤ ከካድሬው የሚነሱ ጥያቄዎችን ማሳመን ካልቻላችሁና ሁከት ቢፈጠር እናንተን ነው ተጠያቂ የምናደርገው ሲሉ አሳስበዋል።</p>

<p>በዚህ አቶ በረከት አነጋገር ዙሪያ አንድም አፈጉባኤ የተቃውሞ ጥያቄ ያላነሳ ሲሆን፣ ከስብሰባው መጠናቀቅ በኋላም የትግራይ ክልል አፈጉባኤ ዶ/ር ሰለሞን እንቋይ ከአቶ በረከት ጋር ለረጅም ሰዓታት ሲጨቃጨቁ ነበር ሲል ዘገባው ገልጿል።</p>

<p>በተያያዘ ዜና የተወካዮች ም/ቤት አፈጉባኤ የሆኑት አቶ ዳዊት ዮሐንስ «ማረፍ እፈልጋለሁ» ሲሉ መግለፃቸው ተሰምቷል።</p>

<p>አንድ የውስጥ አዋቂ የዜና ምንጭ እንደገለፀው በቀጣይ መጋቢት ወር የህዝብ ተወካዮች ም/ቤት ለ15 ቀናት እረፍት የሚዘጋ ሲሆን፣ ይሁንና ግን ዳዊት ዮሐንስ በ15 ቀን ውስጥ ሌላ ሥራ እንዲሠሩ ከወዲሁ ፕሮግራም ቢያዝላቸውም ማረፍ እፈልጋለሁ አልሠራም ማለታቸውን ይኸው ውስጥ አዋቂ የዜና ምንጭ ገልጿል።</p>

<p>አቶ ዳዊት ከዚህ ደረጃ የደረሱት እንደ ውስጥ አዋቂ ምንጩ ገለፃ ከሆነ ባለፈው ሁለት ወር በኢህአዴግ ውስጥ በነበረው ችግር የተነሳ የእረፍት ጊዜዬን ሳልጠቀም ነው ያለፈው፣ አሁን ግን ይህን አጋጣሚ መጠቀም አለብኝ ብለው በይፋ ገልፀዋል ብሏል።</p>

<p>ይህ የአቶ ዳዊት እርምጃ የሰው ሃይል እየተመናመነበት የመጣውን የህዝብ ተወካዮች ም/ቤትን የሥራ ሂደት የበለጠ የሚጐዳ ሲሆን፣ በዚህ ዙሪያ ግን ሂስ የሰጠ ሌላ ባለስልጣን አለመኖሩ ታውቋል።</p>


<p class="align-center"><a href="/Gazettas/Nigat/info/Nigat.sera.html">ከንጋት የካቲት 8 ቀን 1994</a></p>

</body>
</html>	














