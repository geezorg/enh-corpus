<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በደቡብ ኢትዮጵያ የተፈፀመው የምርጫ ማጭበርበር በማስረጃ ተጋለጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በደቡብ ኢትዮጵያ የተፈፀመው የምርጫ ማጭበርበር በማስረጃ ተጋለጠ</h1>


<p>በደቡብ ኢትዮጵያ ክልል የተካሄደው የወረዳ፣ የቀበሌና የዞን ም/ቤቶች ምርጫ በተመለከተ የተካሄደው ምርጫ ማጭበርበር ይፋ ሆነ።</p>

<p>የኢትዮጵያ ሰብዓዊ መብቶች ጉባኤ (ኢሠመጉ) የየካቲት ወር ሪፖርት በማለት በምርጫው ዙሪያ ያካሄደውን የታዛቢዎችን ሪፖርት ዋቢ በማድረግ ባቀረበው ዘገባ እንደገለፀው ማን የትኛውን ድርጅት ወክሎ እንደሚወዳደር ለነዋሪው ሕዝብ በፓስተርና በተለያየ መልክ የገለፀው በምርጫው ዋዜማ ምሽት ላይ ነበር። በዚህ ምክንያት እጩዎቹን ቀደም ብሎ በማወቅ ማንን መምረጥ እንዳለበት ሕዝቡ ራሱን ለመዘጋጀት አልቻለም። በዋዜማው በበርካታ የምርጫ ጣቢያዎች የተሠራው ፖስተር የገዥው ፖርቲ እጩዎች ብቻ ነበር። በሌላ አንፃር የምርጫው ዕለት ከመድረሱ ቀደም ብሎ የገዥው ፓርቲ በርካታ ካድሬዎች ወደ ተለያዩ የገጠር ቀበሌ ገበሬ ማኅበራት በመሄድ ሕዝቡ ማንን መምረጥ እንዳለበት የተጠናከረ ቅስቀሳ ያደርጉ ነበር። በዚህ እንቅስቃሴያቸውም ኗሪው ሕዝብ የገዥውን ፖርቲ ካልመረጠ በመንግሥት ላይ እንዳመፀ ተቆጥሮ እርምጃ እንደሚወሰድበት በግልፅ የተነገረው መሆኑን ሕዝቡ ይናገራል። </p>

<p>ይህ በገዥው ፓርቲ ካድሬዎች የተወሰደው እርምጃ ሕገ ወጥ መሆኑንና ሕዝቡም የፈለገውን የመምረጥ መብት ያለው መሆኑን ነዋሪዎቹ ያውቃሉ። ይሁንና ካለፉት ምርጫዎች ተመክሮ እንደታየው ከምርጫው በኋላ ከሚደርስባቸው በደል ለመዳን የማይፈልጉትን ለማድረግ ይገደዳሉ ብሎ፤ በደል የደረሰባቸው በማለት በሠንጠረዥ ካቀረባቸው መካከል በቁጥር 1 ሦስት ግለሰቦች የግል ተወዳዳሪዎቹ የነበሩት በአዋሳ ከተማ ውስጥ ነዋሪዎች ሲሆኑ፣ በሕዝቡ ዘንድ የታወቁና ተቀባይነት የነበራቸው ስለሆኑ ብዙ ድምፅ ሊጋሩ ይችላሉ በሚል የገዥው ፓርቲ ካድሬዎች ዛቻና ማስፈራሪያ ስለሰነዘሩባቸው ከምርጫው ሊገለሉ ችለዋል።</p>

<p>2ተኛ አቶ ሱልጣን ሲራጅና አቶ ተስፋዬ በርሄ የተባሉ የግል ተወዳዳሪዎች በግል መወዳደር የምትችሉት የገዥው ፖርቲ ደጋፊዎች ከሆናችሁ ብቻ ነው በማለት ስላስፈራሩዋቸው እንደግፋለን ብለው ቃላቸውን ከሰጡ በኋላ በውድድሩ ሊሳተፉ ችለዋል። 3ተኛ አቶ ገብሬ ቶት፣ አቶ ሠለሞን ሶርሣ፣ አቶ የሱዬ ወ/ፃዲቅ፣ አቶ እሸቱ በቀለ፣ አቶ ማሞ ወ/ሰንበት፣ ወ/ሮ እማዋይሽ መኮንን የተባሉ የኢ.ዴ.ፓ ተወካዮች የክልሉ የሥራ ቋንቋ አማርኛ ከመሆኑም በላይ በአዋሳ ከተማ ከሚኖረው 72366 ሕዝብ መካከል 32% አማራ፣ 24% ወላይታ፣ 10% ሲዳማ እና 34% ሌሎች በርካታ ብሔረሰቦች በሚኖሩበት ከተማ የእጩነት መታወቂያ ካርድ ከተሰጣቸው በኋላ የሲዳምኛ ቋንቋ አትችሉም በሚል ከውድድሩ እንዲወጡ ተደርገዋል በማለት ገልጿል።</p>

<p>በመቀጠልም ታፍነው ቆይተው የተለቀቁ በማለት እንደገለፀው ደግሞ የዶ/ር በየነ ጴጥሮስ ፓርቲ የሆነው የደኢህዴሕ ደጋፊዎች 236 ግለሰቦችን ስም ያሠፈረ ሲሆን፣ የድምፅ አሠጣጡ ላይ የነበረውን አሻጥር እንደገለፀው ልዩ ሁኔታ ካልተፈጠረ በስተቀር የድምፅ አሠጣጥ ጊዜ ከጠዋቱ 12:00 ሰዓት እስከ ማታ 12:00 ሰዓት ድረስ እንደሚሆን ተገልጾ ነበር። ነገር ግን በበርካታ ቦታዎች ለግማሽ ቀን ያህል በምርጫ ጣቢያዎች ላይ በርካታ መራጮች ሳይታዩ ቆይተዋል። ከምሳ ሰዓት በኋላ በቅስቀሳ ለመምረጥ ሲንቀሳቀሱ ታይተዋል። በምርጫ ዕለት የተመዝጋቢዎች ፊርማ የሌላቸውን በርካታ የመራጮች ምዝገባ መታወቂያዎች የያዙ መራጮች መኖራቸውንና ዕድሜያቸው ለመምረጥ ላልደረሱ ቤተሰቦች በመራጭ መፈረሚያ ላይ እየፈረሙ ካርዱን አድለዋል ሲል ኢሰመጉ በስፋት ባወጣው ሪፖርት ላይ በምርጫው ዙሪያ የተፈፀመውን ደባ ይፋ አድርጓል።</p>


<p class="align-center"><a href="/Gazettas/Nigat/info/Nigat.sera.html">ከንጋት የካቲት 29 ቀን 1994</a></p>

</body>
</html>	














