<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢሳያስ የመለስን መመረጥ ደገፉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢሳያስ የመለስን መመረጥ ደገፉ</h1>



<p>በሱዳን መዲና ካርቱም የምስራቅ አፍሪካ መሪዎች የፀረ-ሽብር ጉባዔ ባለፉት ሁለት ቀናት ያካሂዱት ሰባት አገሮች በአሜሪካ ላይ የተካሄደውን ጥቃት ካወገዙ በኋላ ሽብርተኝነትን ለመዋጋት በሚካሄደው ተጨባጭ እርምጃ ላይ ሳይስማሙ ተለያይተዋል ሲል አንድ የዜና ዘገባ ገለፀ።</p>

<p>ይኸው የዜና ዘገባ እንዳለው ከሆነ የሶማሊያ፣ የኢትዮጵያ፣ የኤርትራ፣ የኬንያ፣ የዩጋንዳና የጅቡቲ መሪዎች ሱዳን ያቀረበችውንና በክልሉ ሊንቀሳቀሱ የሚችሉት አሸባሪዎችን በተመለከተ አገሮቹ መረጃ እንዲጋሩ ስብሰባዎች የማካሄዱን ሃሳብ ውድቅ ያደረጉት የልማት በይነ መንግስታት ባለስልጣን ማለትም ኢጋድ የተባለው ክልላዊ አካል አባላት የሆኑት ሰባት አገሮች እ.ኤ.አ በ1986 ኢጋድን የመሰረቱት የክልሉን የልማት ጥረቶችን ለማቀናጀት ነው በሚል ነው።</p>

<p>አርብ ዕለት ስብሰባው ሲጠናቀቅ ቃል ገብተው የተለያዩት በቀጣዩ ስብሰባቸው ማለትም እ.ኤ.አ በ2003 ዓ.ም ዮጋንዳ ውስጥ ሲገናኙ ፀረ-ሽብር ጦርነቱን በውይይት ለመቀጠል ነው። ታዛቢዎች ሲናገሩ የምስራቅ አፍሪካ አገሮች በመካከላቸው ባለው ውጥረት ምክንያት ነው በፀጥታው በሽብር በመሳሰሉት ጉዳዮች ላይ በትብብር ለመሥራት አስቸጋሪ የሚሆንባቸው።</p>

<p>በሳምንቱ መግቢያ ላይ ሶማሊያ በጐረቤቷ ኢትዮጵያ ላይ ክስ አሰምታለች። ይህም በመቶዎች የሚቆጠሩ የኢትዮጵያ ወታደሮች በግዛቷ ፑንት ላንድ ባይደዋ ሰፍረዋል የሚል ነው። በአንፃሩ ደግሞ የኢትዮጵያ መሪዎች ሞቃዲሾ ያለው የሶማሊያ አስተዳደር የቢን ላደን ደጋፊ ነው የሚል መግለጫ እየሰጡ ነው። ይሁንና ግን በጉባዔው የሶማሊያ የሽግግር መንግስት ሽብርን በየትኛውም ገፅታው እንደሚዋጋው ጥሪ አድርጓል።</p>

<p>መግለጫው በተጨማሪም ኬንያ ኢትዮጵያና ጁቢቲ ጥረታቸውን አቀናጅተው ለዛች አገር ሰላም ለማምጣት እንዲተጉ ያሳስባል። በወቅቱ ለሶማሊያ ጉዳይ የሚወከሉትና የሚሸመግሉት አገራት በተመረጡበት ወቅት በድምፅ ብልጫ ያለፉ ሲሆን፣ ያስገረመው ጉዳይ የኢትዮጵያን መንግሥት ወክለው የተገኙት ጠ/ሚ መለስ ለዚህ ጉዳይ ሲታጩ በድምፅ ምርጫው ተቀናቃኛቸው የሆኑት የኤርትራው ፕ/ት ኢሳያስ አፈወርቂም ደግፈው መምረጣቸው ነበር ሲል ይኸው የዜና ዘገባ ጨምሮ ገልጿል።</p>


<p class="align-center"><a href="/Gazettas/Nigat/info/Nigat.sera.html">ከንጋት ጥር 6 ቀን 1994</a></p>

</body>
</html>	














