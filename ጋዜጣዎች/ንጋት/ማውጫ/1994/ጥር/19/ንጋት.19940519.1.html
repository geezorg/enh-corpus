<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ቤተ መንግስቱን የሚጠብቁት ኮማንዶዎች በመለስ ትዕዛዝ ሊነሱ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ቤተ መንግስቱን የሚጠብቁት ኮማንዶዎች በመለስ ትዕዛዝ ሊነሱ ነው</h1>


<p>በምንም ነገር ላይ እምነት እንደሌላቸው በየጊዜው የሚናገሩት ጠ/ሚ መለስ ቤተ-መንግስቱን የሚጠብቀውን የኮማንዶ ጦር እንዲቀየር መጠየቃቸው ተሰማ።</p>

<p>አንድ ውስጥ አዋቂ የዜና ምንጭ እንደገለፀው ከሆነ ከወደ ቤተመንግስት አካባቢ ሰላም የለም። ይህ ሰላም ደግሞ ቤተመንግስቱን ከሚጠብቁት የኮማንዶ አባላት ጋርና ከመለስ ጠባቂዎች ጋር የተፈጠረው ቅራኔ ያመጣው ነው።</p>

<p>በዚህም የተነሳ በቦታው ያለው ሁኔታ ስጋት እየጫረ በመምጣቱ እራሳቸው ጠ/ሚ መለስ ይህ የአግኣዚ የኮማንዶ ጦር ከቤተመንግስት ጥበቃ እንዲቀየር አዘዋል።</p>

<p>ይኸው ውስጥ አዋቂ የዜና ምንጭ አያያዞ እንደገለፀው የመለስ ጠባቂዎችና የኮማንዶ ጦሩ መካከል የተፈጠረው አለመግባባት የመለስ ጠባቂዎች ግቢውን የሚጠብቀውን የኮማንዶ አባላት በጥርጣሬ ዓይን እየተመለከቱ ወደ መለስ መኖሪያ አካባቢ ፈፅሞ አትጠጉ እናንተ ጥበቃችሁ በር ላይ ነው እያሉ በየጊዜው በማስጠንቀቃቸው ነው። በዚህም የተነሳ የመለስ ጥበቃ መሪ የሆኑት «ዓለሙ» ከኮማዶ አባላቱ ጋር ሽጉጥ እስከመማዘዝ ደርሰው የነበረ ሲሆን፣ ይህም ግጭት ጠ/ሚ መለስ ጋር በመድረሱ ከፊታችን ረቡዕ ጀምሮ የመለስ መኖሪያ ግቢ የሚጠብቀው የኮማንዶ ጦር እስከ አዛዡ ኮ/ል ወዲ ነጮ ጨምሮ ግቢውን እንዲለቁ የታዘዘ መሆኑንና ለጊዜውም ደብረዘይት ወይም ቆሬ ያለው ካምፕ ላይ እንዲሠፈሩ መታዝዙ ታውቋል። ይህ ትዕዛዝ ጠ/ሚ መለስ ለመከላከያ ኤታማዦር ሹሙ ሌ/ጄ ሣሞራ የነሱ መተላለፉንና የሚሠፍርበትንም ቦታ እየመረጡ መሆኑ ተሰምቷል።</p>

<p>ይህ በእንዲህ እንዳለ እነዚህ ቤተመንግስቱን የሚጠብቁ የኮማንዶ አባላት ከቤተመንግስት እንዲቀየሩ መታዘዙን በሰሙበት ዕለት የምግብ ማቆም አድማ መተው የነበረ መሆኑንና በነጋታውም ምግብ መብላት መጀመራቸውን ይኸው ውስጥ አዋቂ የዜና ምንጭ ጨምሮ ገልጿል።</p>

<p>እንደሚታወቀው ይህ አግኣዚ የተባለው የኮማንዶ ጦር በህወሓት/ኢህአዴግ ክፍፍል ሰሞን የመለስ ታማኝ ተብሎ ከብላቴን ነበር የመጣው።</p>


<p class="align-center"><a href="/Gazettas/Nigat/info/Nigat.sera.html">ከንጋት ጥር 19 ቀን 1994</a></p>

</body>
</html>	














