<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሐዲያ ምርጫ ሊደገም ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የሐዲያ ምርጫ ሊደገም ነው</h1>


<p>የደቡብ ኢትዮጵያ ብሔር ብሔረሰቦች ብሔራዊ ክልል የተካሄዱት የወረዳና የቀበሌ ምክር ቤት ምርጫ ውጤቶች ይፋ ሆነዋል።</p>

<p>የኢትዮጵያ ብሔራዊ የምርጫ ቦርድ አርብ ዕለት በሰጠው ይፋዊ መግለጫ የአብዛኞቹን የምርጫ ጣቢያ ውጤቶች ሙሉ በሙሉ ያፀደቀ ሲሆን፣ በሰባት ወረዳዎችና በአርባምንጭ ከተማ ብቻ ምርጫው የሚደገምባቸው ሁኔታዎች አሉ ተብሏል።</p>

<p>የኢትዮጵያ ብሔራዊ የምርመራ ቦርድ አርብ ዕለት በሰጠው ይፋዊ መግለጫ ታህሳስ 14 በተካሄደው የዞን ምክር ቤቶች ምርጫ የኢህአዴግ እጮዎች በሙሉ አሸንፈዋል። በዚህ ቀን በተደረገው የወረዳ ምክር ቤቶች ምርጫ ግን ተቃዋሚ ፓርቲዎች የግል ተወዳዳሪዎችም ወንበር አግኝተዋል። መግለጫው የአምስት ልዩ ወረዳዎችን ጨምሮ በአጠቃላይ የወረዳ ምርጫ የመቀመጫ ብዛት 1659 መሆኑን ጠቁሞ፣ ከዚህ ውስጥ ደቡብ ሕብረት 178፣ የደንጣ ደበም ችንችል ህዝቦች ዴሞክራሲያዊ አንድነት ድርጅት 49፣ የሲዳማ አርነት ንቅናቄ 6፣ የኮንሶ ህዝቦች እጮዎች ማሸነፋቸውን ታውቋል። የተቀረው ወንበር ሙሉ በሙሉ የተያዘው ግን በኢህአዴግ እጮዎች ነው።</p>

<p>ታህሳስ 21 በተደረገው የቀበሌ ምክር ቤቶች ምርጫ እንደዚሁ ጥቂት የተቃዋሚ ፓርቲዎችን የግል እጮዎች ያሸነፉ ሲሆን፣ ከአጠቃላይ መቀመጫዎች አንፃር ሲታይ ግን በምርጫው የኢህአዴግ እጩዎች የበላይነት የታየበት ነው።</p>

<p>ቦርዱ ምርጫው ሙሉ በሙሉና በከፊል እንዲደገም የወሰነባቸው ወረዳዎች 7 ናቸው። በሐዲያ ዞን ወረዳ ምርጫው በበርካታ ቦታዎች በመቋረጡ በወረዳናየዞን የወረዳና የቀበሌ ምርጫ ሙሉ በሙሉ እንዲደገም የተወሰነ ሲሆን በዚያው በሐዲያ ዞን ሶሮ፣ በዲናና፣ በሲሙ ወረዳዎች በ6 ቀበሌዎች ምርጫው በመቋረጡ የወረዳው ምርጫ እንዲደገም ተወስኗል።</p>

<p>የኢህአዴግ የደቡብ ህብረት እጩዎች እኩል ነጥብ አምጥተው ሶስተኛ በወጡበት የሐዲያ ዞን ሊሙ ወረዳ ምክር ቤት ምርጫው ለአንድ መቀመጫ ብቻ በድጋሚ የሚካሄድ ሲሆን፣ ቀበሌ ምርጫ ላይ እኩል ነጥብ ያመጡ እጩዎች ባሉበት ለኮንሶ ልዩ ወረዳ ምርጫው የሚደገምባቸው ቦታዎች አሉ። በተጨማሪም በአርባምንጭ ከተማ የቀበሌ 03 የምርጫ ሂደት ነፃና ፍትሐዊ ስላልነበረ የወረዳ ምክር ቤት አባላት ምርጫ ይደገማል ያለው መግለጫው የሸኮ የምርጫ ክልል ጽ/ቤት በሸኮ መዠንገር ህዝቦች ዴሞክራሲያዊ ድርጅት ላይ የሰጠውን ውሳኔ ውድቅ በማድረግ የምርጫውን ውጤት አፅድቆ የቀበሌ ምርጫ ባልተዳሄደባቸው በወረዳው በሚገኙ የቀበሌ ም/ቤት አባላት ምርጫ እንዲካሄድ መወሰኑን አስታውቋል።</p>

<p>በምርጫው ላይ ከተሳተፉት ተቃዋሚ ፓርቲዎች ውስጥ ኢ.ዴ.ፓ አንድም እጩ ያላለፈለት ሲሆን፣ ፓርቲው ጥር 5 ቀን 1994 ዓ.ም ባወጣው መግለጫ ምርጫው ፍትሐዊ እንዳልነበረና በሲዳማ ዞን ያቀረባቸው እጩዎቹ የሲዳምኛ ቋንቋ ባለማወቃቸው ብቻ መሰረዛቸውን ገልጿል። በዚህ ምርጫ ዙሪያ የቦርዱን መግለጫ በመተላለፍ የመከላከያ ሠራዊት አባላትን በጥበቃ ላይ ለማሰማራት የተፃፈና በአንድ የምርጫ ጣቢያ ተወሰደ የተባለውን ማጭበርበር የቦርዱ የምርጫ ኤክስፐርት ማስተባበያ ሰጥተውበታል።</p>

<p>ይሁንና ግን ይህ ምርጫ በአጠቃላይ ኢ-ፍትሐዊ ነበር በማለት ውግዘት እየተሰማበት ነው።</p>


<p class="align-center"><a href="/Gazettas/Nigat/info/Nigat.sera.html">ከንጋት ጥር 13 ቀን 1994</a></p>

</body>
</html>	














