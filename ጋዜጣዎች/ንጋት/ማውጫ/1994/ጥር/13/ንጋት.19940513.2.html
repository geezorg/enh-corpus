<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የድንበር የሽምግልና ውጤት ለኤርትራ ሳያደላ አይቀርም እነ ጠ/ሚ መለስ ቀኑን ሙሉ ሲሰብኩ ዋሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የድንበር የሽምግልና ውጤት ለኤርትራ ሳያደላ አይቀርም እነ ጠ/ሚ መለስ ቀኑን ሙሉ ሲሰብኩ ዋሉ</h2>


<p>በመጪው የካቲት 28 ቀን 1994 ዓ.ም ይፋ ይደረጋል የተባለው የኢትዮ-ኤርትራ የድንበር ላይ ውዝግብ የመጨረሻ ውጤት ከወዲሁ ስጋት እየጫረ መምጣቱን አንድ ውስጥ አዋቂ የዜና ምንጭ ገለፀ።</p>

<p>ይኸው የዜና ምንጭ እንዳለው ከሆነ ዘሄግ ሆላንድ ላይ የሁለቱ አገር ጠበቆች ይከራከራሉ። ነገር ግን ከወዲሁ አንዳንድ ውስጥ አዋቂዎች እንደሚሉት ሁኔታው ለኤርትራ ሳያደላ አይቀርም ብሏል። ምክንያቱንም ሊገለጽ በኢትዮጵያና በኤርትራ በቀረበው የመከላከያ ካርታ ላይ ኤርትራ ከጣሊያን ጊዜ ጀምሮ ያቀረበችው ካርታ የተወሳሰበና በኢትዮጵያ በስልጣን ላይ ያለው ኢህአደግ ያልተዘጋጀበት ነው ብሏል። በዚህም የተነሳ ፈፅሞ ኤርትራ ማግኘት የማይገባት አካባቢዎችን ሳታገኝ አትቀር ብሎ፣ ይህንንም ተመድም ሆነ ምዕራባዊያን አገራት ቁልጭ አድርገው ያወቁት ይመስላል ሲል ገልጿል።</p>

<p>በዚህም መሠረት በመጪው የካቲት 28 የሚወሰነው ውሳኔ ግጭት እንዳይቀሰቀስ በሚል ሽማግሌ የመጀመሪያ ወደ ኢትዮጵያ ለመላክ አዋቅረዋል። ከዚህም ሌላ የተመድ ዋና ፀሐፊ ኮፊ አናን በፀጥታው ምክር ቤት ተማፅኖ ከማሰማታቸውም በላይ ለጠ/ሚ የተለያየ የማስተባበያ ደብዳቤዎች ልከዋል።</p>

<p>እነዚህ ሁሉ ሁኔታዎች ከወዲሁ ኤርትራ በየመኑ ሐኒሽ የቀናት አይነት የማጭበርበር ድል በተመሳሳይ በዚህኛውም ሳይቀናት አልቀረም ሲሉ ውስጥ አዋቂዎች ተናግረው፣ ሁኔታውም ዳግም ወደ ጦርነት እንዳይለውጥ ሰፊ ርብርብ በመደረግ ላይ መሆኑን ገልፀዋል።</p>

<p>በሌላ በኩል ደግሞ ኢትዮጵያን ወክለው ዘሄግ ሆላንድ ላይ እየተከራከሩ ያሉት ሁለት አዛውንት እንግሊዛዊ ጠበቆች ጠ/ሚ መለስን ጨምሮ በርካታ ሚኒስትሮችን ሲሰብኩ መዋላቸው ተሰምቷል። አንድ ውስጥ አዋቂ የዜና ምንጭ እንደገለፀው ከሆነ ኢትዮጵያን በመወከል የሚከራከሩት የሕግ ጠበቆች አርብ ዕለት ከጠ/ሚ መለስ ጀምሮ ለከፍተኛ ባለስልጣናት በሰጡት ማብራሪያ ኢትዮጵያ ለድንበር ኮሚሽኑ ያቀረበችውም የመከራከሪያ ሃሳብ አግባብ ያላቸው አለም አቀፍ ሕጐችንና ውሎች መሠረት ያደረገ በመሆኑ ኢትዮጵያ ጥሩ ጐን ይዛ እንድትገኝ ያደረገ መሆኑን አብራርተው፣ በቀረበው መከራከሪያ ሃሳብ መሠረት በኢትዮጵያ በኩል የቀረቡት መከራከሪያዎት በቂ ዝግጅት የተደረገባቸውና የውጭ አገር ከፍተኛ የሕግ ባለሙያዎች ሰፊ የሕግ እውቀትና የዲፕሎማሲ ሥራ ልምድ ያላቸው ታዋቂ የታሪክ ምሁራን ኢትዮጵያዊያን የተሳተፉበት እንደሆነ መግለጫው አመልክቷል። ይሁንና ግን የሁሉም ጥረት ማለትም የመጨረሻው ውሳኔ የሚታይበት የካቲት 28 ቀን 1994 ዓ.ም በጉጉት እየተጠበቀ ነው።</p>


<p class="align-center"><a href="/Gazettas/Nigat/info/Nigat.sera.html">ከንጋት ጥር 13 ቀን 1994</a></p>

</body>
</html>	














