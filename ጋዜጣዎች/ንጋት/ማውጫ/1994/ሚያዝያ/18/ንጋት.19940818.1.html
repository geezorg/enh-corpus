<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"አሰብ መቼም ቢሆን አይጠየቅም" አቶ በረከት ስምዖን</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">"አሰብ መቼም ቢሆን አይጠየቅም" አቶ በረከት ስምዖን</h1>


<p>የማስታወቂያ ሚኒስትርና የኢህአዴግ የፕሮፖጋንዳ ክፍል ኃላፊ የሆኑት አቶ በረከት ስምኦን ለንደን ላይ እያስተባበሉ መሆኑ ተሰማ።</p>

<p>አቶ በረከት ወደ ለንደን የተጓዙበት አብይ ምክንያት በኦፊሴል ያልታወቀ ሲሆን፣ ባለፈው ሣምንት የኢትዮ-ኤርትራ የድንበር ግልግልን ተከትሎ ባድመ ለኤርትራ መሠጠቱን በመዘገቡ ከኢህአዴግ ሹማምንት ከፍተኛ ተቃውሞ ከተሰነዘረበት ከቢ.ቢ.ሲ ሬዲዮ ጋር ቃለመጠይቅ አድርገዋል። አቶ በረከት አሰብን በተመለከተ ለቀረበላቸው ጥያቄ በሰጡት ምላሽ "...ስለ አሰብ ብዙ ሊባል ይችላል፤ ነገር ግን በኛ በኩል አሰብን የሚመለከት ጥያቄ አናቀርብም።ምክንያቱም ለሁለት ዓመት ከኤርትራ ጋር ባደረግነው ውጊያ ማብቂያ ወቅት አልጀርስ ላይ በተደረሰው የሠላም ስምምነት ላይለሽምግልና ያስያዝናቸው ነጥቦች የጦርነቱ መንስኤ የሆኑትን አካባቢዎች እንጂ አሰብን ባለመሆኑ ነው። አሰብ በአሁኑ ሰዓት ለኢትዮጵያ አንገብጋቢ ነገር አይደለም። ምክንያቱም በርካታ አማራጭ ወደቦች በመኖራቸውነው። ስለዚህ አሰብን መቼም ቢሆን አንጠይቅም...." ብለው መልሰዋል።</p>

<p>ከሰሞኑ እያወዛገበ ባለው የባድመ ጉዳይ ዙሪያ በሰጡት ምላሽ ደግሞ "... ባድመ የተወሰነው ለኢትዮጵያ ነው። ይሁንና ለሄጉ የድንበር ኮሚሽን በተሰጠው ካርታ ላይ ባድመ የለም። ይህም ባድመ አልተካተተም ማለት ሳይሆን በውሳኔው ባድመ ለኢትዮጵያ ሲወሰን ባድመ በሚለው ስያሜ ሳይሆንበባድመ ስር ያሉትን አካባቢዎች በመጥቀስ ነው። ይህ ስለሆነና ባድመበስሙ ስላልተጠራ ደግሞ ባድመ ለኤርትራ ተወሰነ ማለት አይደለም። የኤርትራ መንግሥት ባድመ ለኔ ተወሰነ የሚለው ለራሱ ፕሮፖጋንዳ ነው" ሲሉ ገልፀዋል።</p>

<p>የቢቢሲው ጋዜጠኛ አቶ በረከትን አሰብን ብዙ ኢትዮጵያዊ ይፈልጋል ቢላቸውም "አሰብን ፈፅሞ አንጠይቅም።ምክንያቱም የኛ ስላልሆነ" ሲሉ መልሰዋል።</p>


<p class="align-center"><a href="/Gazettas/Nigat/info/Nigat.sera.html">ከንጋት ሚያዝያ 18 ቀን 1994</a></p>

</body>
</html>	














