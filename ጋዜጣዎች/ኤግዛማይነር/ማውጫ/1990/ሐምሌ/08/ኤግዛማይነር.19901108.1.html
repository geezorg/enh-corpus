<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ከአገር የሚባረሩ ኤርትራውያን የውሃ፣ የመብራትና የስልክ ሂሳብ እንዲዘጉ ተጠየቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center">ከአገር የሚባረሩ ኤርትራውያን የውሃ፣ የመብራትና የስልክ ሂሳብ እንዲዘጉ ተጠየቀ</h2>



<p>የኢትዮጵያ መንግስት ለብሔራዊ ፀጥታና ደህንነቴ ያሰጉኛል ያላቸውን ኤርትራውያን ከሀገር እያስወጣ ባለበት በአሁኑ ወቅት ከሀገር የሚባረሩ ኤርትራውያን በኢትዮጵያ በነበሩ ወቅት አገልግሎት ያገኙበት የነበሩ የአገልግሎት አውታሮችን የኪራይና የአገልግሎት ሒሳብ እንዲከፍሉ ለማድረግ በአገልግሎት ሰጪ ድርጅቶች ለውሃና ፍሳሽ አገልግሎት፣ ለመብራት ኃይል ባለሥልጣን ለኢትዮጵያ ቴሌኮሚኒኬሽን ኮርፖሬሽን ውዝፍ ሂሳባቸውን እንዲከፍሉ በተላለፈው ሰርኩላር መሰረት የአገልግሎት ሰጪ ድርጅቶቹ ሂሳባቸውን ለማወቅ በዘመቻ ላይ መሆናቸውን ታማኝ የሆኑ ምንቾች ለኤግዛማይነር ጋዜጣ ገልፀዋል።</p>

<p>ባለፈው ሳምንት መገበዳጃ ላይ ከኢትዮጵያ ቁጥራቸው 1045 የሚሆኑ ኤርትራውያን እንዲሁም በሕቡዕ በኢትዮጵያ ውስጥ ሲንቀሳቀስ የነበረው የሕዝባዊ ግንባር ዲሞክራሲያዊ ፍትህ አባላት የነበሩ ሁለተኛ ዙር ተባራሪ ኤርትራውያን ወደ አገራቸው እንዲሄዱ ያደረገ ሲሆን ይህ እርምጃም ሰብዓዊ መብትን ያልተጋፋና የአለም አቀፍ ቀይ መስቀል ማሕበር አባላት በታዛቢነት በተገኙበት እንደሆነ የደረሰን ዜና ያስረዳል። በተያያዘ ዜና ኤርትራም ቁጥራቸው 4400 ኢትዮጵያውያንን ወደ ኢትዮጵያ ያባረረ መሆኑን ለማውቅ ተችሏል። በአሁኑ ወቅት በርካታ ኢትዮጵያውያን በሻዕቢያ ወታደሮች ግፍ እየደርረሰባቸው መሆኑን ወደ ኢትዮጵያ የተመለሱ ለዜና ሰዎች በሰጡት ቃል ያስረዱ ሲሆን ይህንን የኢትዮጵያውያንን ክስ በጅቡቲ የኤርትራ አምባሳደር የሆኑት አቶ ዳንኤል ዮሐንስ ለሮይተር ሲናገር አስተባብለዋል። አምባሳደሩ በጉዳዩ ላይ አስተያየት ሲሰጡ በሮይተር ዜና አገልግሎት ተጠይቀው ሲመልሱ በአሰብ ኢትዮጵያውያን ለመኖር ነፃ ናቸው መብትም አላቸው ሲሉ ተናግረዋል። በተያያዘ ዜናም ሁለቱ በኤርትራ ወደቦች ላይ ተከማችተው የሚገኙ የኢትዮጵያውያን ንብረት አሁንም በኤርትራውያን ቁጥጥር ስር እየተዘረፈ ወደ ምፅዋ እየሸሸ መሆኑን ከአካባቢው የተገኙ ምንጮች የዜና ዘገባ ያስረዳል።</p>

<p>ይህ በእንዲህ እንዳለ የኢትዮጵያ መንግስት ሰብዓዊነት በተሞላበት አካሄድ በግዛቱ ሻዕቢያ ባዋቀረው የሕዝባዊ ግንባር ዲሞክራሲያዊ ለፍትህ በተባለ ፓርቲ ውስጥ ተካፋይ በመሆን በተለያዩ መዋቅር ውስጥ በመሆን ለሻዕቢያ ጦርነት ገንዘብ ሲያሰባስቡ የነበሩ ኤርትራውያንን ባለፍው እሁድ ሐምሌ 5/1990 ከአገር ወጥተው ወደ አገራቸው እንዲመለሱ አድርጓል። ቀደም ሲል ለብሔራዊ ፀጥታና ደህንነት አስጊ የሆነ ሚና ይጫወታሉ ተብሎ የተጠረጠሩ ኤርትራውያን ከአገር እንዲወጡ ከተደረገ በኋላ ቀሪዎቹ ቤተሰቦቻቸው ኢትዮጵያ ውስጥ የነበሩ ሲሆን እስከ ሐምሌ 17/1990 ድረስ እቃቸውን ሸጠው እንዲወጡ ታዘዋል ሲሉ የዜና ምንጮቻችን ገልፀዋል።</p>


<p class="align-center"><a href="/Gazettas/Examiner/info/Examiner.sera.html">ከኤግዛማይነር ሐምሌ 8 ቀን 1990</a></p>

</body>
</html>
