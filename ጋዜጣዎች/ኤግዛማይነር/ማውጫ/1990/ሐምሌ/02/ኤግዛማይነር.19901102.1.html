<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያ ጦር ከመከላከል ወደ ማጥቃት እንደሚሸጋገር ጠቅላይ ሚኒስትር መለስ አረጋገጡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h3 class="align-center"><span class="underline">ኢህአዴግ አገርና ሕዝብ ከመንዳት ወደ መምራት</span></h3>
<h1 class="align-center">የኢትዮጵያ ጦር ከመከላከል ወደ ማጥቃት እንደሚሸጋገር ጠቅላይ ሚኒስትር መለስ አረጋገጡ</h1>
<h3 class="align-center">የኢህአዴግ መንግስት ብሔራዊ እርቅ ለማውረድ ፍንጭ አሳየ</h3>


የኢትዮጵያ ፌዴራላዊት ዲሞክራሲያዊ ሪፐብሊክ መንግስት ጠቅላይ ሚኒስትር መለስ ዜናዊ የ1990 ዓመታዊ የስራ ጊዜውን ያጠናቀቀውን የሕዝብ እንደራሴዎች ምክር ቤትን የመጨረሻ ስብሰባ ላይ ተገኝተው ባቀረቡት ዓመታዊ ሪፖርት ላይ ተገኝተው ባቀረቡት ዓመታዊ ሪፖርት ላይ የኢትዮጵያ መከላከያ ሠራዊት በኤርትራ ወራሪ ኃይል በኃይል የተያዙትን ግዛቶች ለማስለቀቅ የኃይል እርምጃ ለመውሰድ ዝግጁ መሆኑን ገልፀው ሕዝቡ እንዲሁም መከላከያ ሠራዊቱ ለእርምጃው ስኬታማነት ዝግጁ እንዲሆን ጠይቀዋል።</p>

<p>ጠቅላይ ሚኒስትር መለስ ለመጅመሪያ ጊዜ ተቃዋሚዎችን በተመለከተ በጐ የሆነ ንግግር ያደረጉ ሲሆን የኢትዮጵያ ተቃዋሚ ኃይሎች ለረዥም ጊዜ በራሳቸው ምክንያት ከኢትዮጵያ የፖለቲካ መድረክ ራሳቸውን አግልለው እንደነበረ ገልፀው ወራሪው የሻዕቢያ መንግስት የግዛት አንድነት በመድፈር የፈፀመው ወረራ ገና ከጠዋቱ የአመለካከት ልዩነትን ወደጐን በመተው በጋራ ጠላትን የመመከት ከመንግስት ጐን መቆማቸው በጐ ጅምር እንደሆነና የኢፌድሪ መንግስት ተቃዋሚ ኃይሎችን ያሳዩትን አቋም በከፍተኛ አድናቆት ይመለከተዋል ይደግፈዋል። ይህ በጋራ ጠላትን በመመከት ተቃዋሚዎች ያሳዩት በጐ ጅምር ተጠናክሮ እንዲቀጥል መንግስት አስፈላጊውን ሁሉ እንደሚያደርግ ላረጋግጥ እወዳለሁ ሲሉ ጠቅላይ ሚኒስትሩ ተናግረዋል።</p>

<p>ጠቅላይ ሚኒስትር መልስ መንግስት የበኩሉን እንደሚያደርግ አረጋግጣለሁ ሲሉ በእስር ላይ የሚገኙ የተቃዋሚ ፓርቲ መሪዎችን ደጋፊዎችን እንዲሁም ጋዜጠኞችን የፖለቲካ እስረኞች በምህረት እንደሚፈቱና በነፃ የመንቀሳቀስና የመደራጀት መብትን ያለገደብ ለማረጋገጥ መንግስታቸው ከተቃዋሚዎች ጋር ለመስራት ዝግጁ መሆኑን በውስጠ ታዋቂ መግለፁ ነው ሲሉ በጠቅላይ ሚኒስትሩ ንግግር ዙሪያ ያነጋገርናቸው የመላው አማራ ሕዝብ ድድርጅት አባል የሆኑ አንድ ስማቸውን መግለጽ ያልፈለጉ ኢትዮጵያዊ አስተያየታቸውን ገልፀዋል።</p>

<p>ይህ በእንዲህ እንዳለ ኢህአዴግ ሕዝብ ከመንዳት ወደ መምራት እየተሸጋገረ ነው ሲሉ የጠቅላይ ሚኒስትሩን ንግግር የተከተታሉ አንድ የኮምፒውተር ባለሙያ መንግስት ተቃዋሚዎችን ግማሽ መንገድ በመሄድ እቀበላለሁ ያለውን ቃሉን ተግባራዊ አድርጓል ብለው እንደሚገምቱ አስተያየታቸውን ሰጥተዋል።</p>

<p>ጠቅላይ ሚኒስትር መለስ ለእረፍት የሚዘጋውን የሕዝብ እንደራሴዎች ም/ቤት መዝጊያ ንግግራቸው ላይ እንደገለፁት የኢትዮጵያ መንግስት በኃይል ሉዓላዊነታችንን የደፈረው ወራሪ ኃይል ከያዘው ግዛት እንዲወጣ አስፈላጊውን እርምጃ እንደሚወስድ ችግሩን በሰላም ለመፍታት ካልተቻለ በኃይል ሉዓላዊነታችንን ለማስከበር እንደምንገደድ ለመላው የኢትዮጵያ ሕዝብና ለም/ቤቱ እገልፃለሁ ሲሉ የተናገሩ ሲሆን በአሁኑ ጊዜ ከመላው የኢትዮጵያ ሕዝብ ለጦርነቱ መንግስትና መከላከያ ሠራዊት የሚያስፈልገው ወጪውን መሸፈኛ ይሆን ዘንድ ያዋጣው ገንዘብ መቶ ሚሊዮን ብር ድርሷል ሲል የገለፁ ሲሆን በአስር ሺዎች የሚቆጠሩ በአስር ሺዎች ወዶ ዘማቾች አስፈላጊውን ስልጠና በመውሰድ ወራሪውን ጦር ከግዛት ለማባረር ያስችል ዘንድ ወደ ማሰልጠኛ ካምፖች መግባታቸውን ገልፀው የዚህ ሕዝብ መሪዎችና አስተዳዳሪዎች በመሆናችን ልንኮራ ይገባናል ሲሉ የተናገሩ መሆኑን የደረሰን ዜና አስረድቷል።</p>


<p class="align-center"><a href="/Gazettas/Examiner/info/Examiner.sera.html">ከኤግዛማይነር ሐምሌ 2 ቀን 1990</a></p>

</body>
</html>
