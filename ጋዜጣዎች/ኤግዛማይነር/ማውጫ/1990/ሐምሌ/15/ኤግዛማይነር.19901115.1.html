<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በአሰብ ኢትዮጵያውያንን ከፍተኛ ሰላማዊ ሰልፍ አደረጉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በአሰብ ኢትዮጵያውያንን ከፍተኛ ሰላማዊ ሰልፍ አደረጉ</h1>

 
<p>ቁጥራቸው ከ300 በላይ የሆኑ በአሰብ ይኖሩ የነበሩ ኢትዮጵያውያን በአለፈው አርብ በአሰብ ባደረጉት ሰልፍ እንዳስታወቁ በአለፈው ሦስት ወር ያለምንም ስራና ገቢ በአሰብ እየኖሩ እንደሆነ ገልፀው በረሃብ ከማለቃችን በፊት ዳቦ ወይንም ስራ እንሻለን ሲሉ በሰላማዊ ሰልፍ ላይ መጠየቃቸውን ለማወቅ ተችሏል።</p>

<p>ባለፈው ሐሙስ ዕለት የቀይ መስቀል ከፍተኛ ልዑካን በአሰብ ተገኝተው የስራ ጉብኝት ባደረጉ በንጋታው በተደረገው በዚሁ በመቶዎች የሚቆጠሩ ኢትዮጵያውያን ተካፋይ በሆኑበት ሠላማዊ ሰልፍ ላይ ቀይ መስቀል ወደ አገራቸው እንዲመለሱ እርዳታውንና ድጋፉን እንዲያደርግ አበክረው ጠይቀዋል።</p>

<p>«እጅግ ከባድ በሆነ ችግር ላይ ነን ምግብና ስራ እንፈልጋለን ወደ አገራችን ወደ ኢትዮጵያ መመለስም እንፈልጋለን ሲል ለሮይተር የተናገረው የቀድሞው የወደብ ሰራተኛ ሲሆን ላለፉት ሦስት ወራት በከባድ ችግር እንዳሳለፉትም ገልፀዋል።</p>

<p>በአሰብ ካለው ነዋሪ ስድሳ ከመቶው የሚሆነው ኢትዮጵያዊ ዜግነት ያለው መሆኑን የገለፀው ሮይተር እንደዘገበው ከአስመራ 450 ኪ/ሜ ርቀት ላይ የምትገኘው የአሰብ ወደብ በአሁኑ ወቅት ምንም የሥራ እንቅስቃሴ እንደማይታይባት ያስረዳል።</p>

<p>የአሰብ ማዘጋጃ ቤት ባለሥልጣናት በሰላማዊ ሰልፉ ላይ የተገኙ ኢትዮጵያውያንን ካነጋገረ በኋላ በቅርቡ የከተማዋ ክፍሎች በሚቋቋሙ የእርዳታ መስጫ ጣቢያዎች በመገኘት እርዳታ ለሚሹ ኢትዮጵያውያን እርዳታ እንደሚሰጡ ወይንም ወደየሃገራቸው የመመለሱ ፍላጐት ያላቸውንም እንዲመለሱ የሚያደርግ መሆኑንንና ለዚህም ምዝገባ መጀመሩ ከሥፍራው ሮይተር ያስተላለፈው ዘገባ ያስረዳል።</p>

<p>በአሰብ በርካታ ኢትዮጵያውያን ወደ አገራቸው ለመመለስ ያላቸውን ፍላጐት እየገለፁ እንደሆነ የገለፀው ሌላ ዘገባ እንዳስረዳው ከሆነ ይህን የኢትዮጵያውያን ፍላጐት የኤርትራ መንግሥት ባለሥልጣናት ቢያውቁም ተግባራዊ ለማድረግ ግን ፍላጐቱም ሆነ ሃሳቡ እንደሌላቸው በተለያዩ አጋጣሚዎች እየገለፁ ነው ሲሉ በአሰብ በከፍተኛ ችግር ላይ ያሉትን ኢትዮጵያውያንን በመጥቀስ ባስተላለፍው ዘገባ አስታውቋል።</p>

<p>ይህ በእንዲህ እንዳለ የኢትዮጵያ ውጭ ጉዳይ ሚኒስቴር በትላንትናው ቀን ባወጣው መግለጫ እንዳሳወቀው ከሆነ ከኤርትራ ወደ አገራቸው ወደ ኢትዮጵያ ለመሄድ ጉዞ የጀመሩ 1070 ኢትዮጵያውያን በሻዕቢያ ወታደሮች ከልካይነት ከጉዲቁላ ከተማ አካባቢ ሲደርሱ ተሰባስበው ወደ አስመራ እንዲሄዱ የተደረገ መሆኑና እነዚሁ 1070 ኢትዮጵያውያን በሻዕቢያ ሠራዊት አማካይነት በአስመራ በሚገኘው የኢትዮጵያ ኤምባሲ ቅጥር ግቢ ውስጥ ተከማችተቸው እንደሚገኙና በከፍተኛ ችግር ላይ እንደሚገኙም ከውጭ ጉዳይ ሚኒስቴር የተሰጠው መግለጫ አስታውቋል።</p>


<p class="align-center"><a href="/Gazettas/Examiner/info/Examiner.sera.html">ከኤግዛማይነር ሐምሌ 15 ቀን 1990</a></p>

</body>
</html>	
