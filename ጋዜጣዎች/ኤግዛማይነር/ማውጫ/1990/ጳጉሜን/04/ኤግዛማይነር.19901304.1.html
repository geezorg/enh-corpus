<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ስዩም መስፍን ስር ነቀል ፓለቲካዊ ለውጥ ሊያደርጉ ነው ለተቃዋሚዎች አዲስ ጥሪ አቀረቡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ስዩም መስፍን ስር ነቀል ፓለቲካዊ ለውጥ ሊያደርጉ ነው ለተቃዋሚዎች አዲስ ጥሪ አቀረቡ</h2>


<p>የውጭ ጉዳይ ሚኒስትር ስዩም መስፍን ልዩነቶቻችን እንዳለ ይዘን በጋራ ለመንቀሳቀስ የእብሪተኛውን የሻዕቢያን ወረራ ካላከሸፍን በቀር ዘላቂ ሰላም የሉም ሲሉ ከአውሮፓ፣ ከሳዑዲ አረቢያ፤ ከጅቡቲ፤ ከኬንያ በእብሪተኛው የሻዕቢያ ወራሪ ጦር ለተደፈረው የሉዓላዊነት ማስጠበቂያ መረጃና ገንዘብ አሰባሳቢ ኮሚቴ ሆነው የመጡ የኢትዮጵያውያን ተወካዮችን ተቀብለው በትላትናው ዕለት ማነጋገራቸው ተገለፀ።</p>

<p>እንደ ኤግዛማይነር ልዩ ሪፖርተር ዘገባ የውጭ ጉዳይ ሚኒስትሩ በውጭ አገር የሚኖሩ ኢትዮጵያውያን በገንዘብን በቁሳቁስ ለአገራቸው እየሰጡት ካሉት ድጋፍ በተጨማሪ መረጃ የማስፋፋት ተግባር ይጠበቅባቸዋል።</p>

<p>ሁላችንም ተረባርበን የየራሳችንን ድርሻ በመወጣት የዕብሪተኛውን ወራሪ ኃይል አላማ ማክሸፍ ይጠበቅብናል። ልዩነታችንን እንዳለ ይዘን በመጓዝ የወራሪውን ክንድ መስበር ይኖርብናል ብለዋል። የጋዜጣው ሪፖርተር ዘገባ እንዳስረዳው ከሆነ ከልዑካን ቡድኑ አባላት ጋር ሰፊ የሆነ ውይይት ያደረጉት ስዩም መስፍን በኢትዮጵያ ካለው ዲሞክራሲያዊ ስርአትን የማስፈን አኳያ በርካታ ችግሮች በሒደት ሊፈቱ የማይችሉበት ምክንያት ንደሌለና ተቃዋሚዎች ከመንግስት ጋር ለመስራት ፍቃደኛ እስከሆኑ ምንም ዓይነት ችግር አይኖርም። እንዲሁም አኩራፊ መሆናቸው የነበረ ሲሆን ተቃዋሚዎች ኩርፊያቸውን ትተው ከመንግስት ጋር እንዲሰሩ ጠይቀዋል።</p>

<p>በሻዕቢያ የእብሪት ወረራ ዙሪያ ከልዑካን ቡድኑ አባላት የቀረቡላቸውን ጥያቄ የመለሱት ውጭ ጉዳይ ሚኒስትሩ የወረራው መንስኤ በኤርትራ ያለው ሕግ የማይገባው አምባገነን ስርአት የሚያራምደው አቋም እንደሆነ ገልፀዋል።</p>

<p>የኢትዮጵያ መንግስት የዜጐችን ጥቅም አሳልፎ የመስጠት አንድም ጊዜ አለመኖሩን ገልፀው ባለፉት ሰባት ዓመታት መግንስት የኢትዮጵያን ጥቅም በተመለከተ ጠንካራ አቋም እንዳለው ጠቁመዋል።</p>

<p>ምንም ዓይነት የፖለቲካ ልዩነት ቢኖረንም በብዙ የሐገርና የሕዝብ ጥቅም አኳያ የጋራ አቋም ስላለን አብረን ለመስራት አዳጋች አይሆንም ሲሉ አስረድተዋል። ከመንግስት ጋር አብሮ ለመስራት እንቅፋት የሆነው የተቃዋሚዎቹ አኩራፊነት ነው ሲሉ ይህን አኩራፊነት በመተውም አብሮ ለመስራት መዘጋጀት እንዳለባቸውም በብርቱ አስገንዝበዋል።</p>


<p class="align-center"><a href="/Gazettas/Examiner/info/Examiner.sera.html">ከኤግዛማይነር ጳጉሜ 4 ቀን 1990</a></p>

</body>
</html>	
