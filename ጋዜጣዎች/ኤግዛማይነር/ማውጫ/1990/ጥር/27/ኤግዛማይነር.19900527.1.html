<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በኢትዮጵያ የሚኖሩ ኤርትራውያን የዜግነት መብትን በተመለከተ መንግስት ሕጋዊ እርምጃ ሊወስድ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> በኢትዮጵያ የሚኖሩ ኤርትራውያን የዜግነት መብትን በተመለከተ መንግስት ሕጋዊ እርምጃ ሊወስድ ነው</h1>
<h2> ኤርትራውያን እንደውጭ ዜጋ መቆጠር ሊጀምሩ ነው</h2>
 
<p>በኢትዮጵያ በሚኖሩ የጐረቤት ሀገር ዜጐች ላይ ከፍተኛ የሆነ ቁጥጥር ለማድረግ እየተዘጋጀ እንደሆነ የስደተኞች ጉዳይና የኢምግሬሽን መምሪያ ማስታወቁን የገለፁ ውስጥ አዋቂ ምንጮች በኢትዮጵያ የሚኖሩ ኤርትራዊያንንም በተመለከቱ እንደማንኛውም የውጭ ዜጋ የሚታዩበት መንገድ እንደሚፈጠርና ለዚህም ደንብ እንደሚወጣ ገለፀ።</p>

<p>እንደእነዚህ ምንጮች ገለፃ ከሆነ እነዚህ በሀገሪቱ ውስጥ ያሉ ስደተኖችንም ሆነ በሕጋዊ መልኩ በሀገር ውስጥ የሚኖሩ የውጭ ዜጐችን ለመቆጣጠርና ስርዓት ለማስያዝ ያስችል ዘንድ መምርያው ከመቼውም ጊዜ በበለጠ በመንቀሳቀስ ላይ እንደሆነና ለዚህም ሲል ለሚወስዳቸው እርምጃዎች ከወዲሁ እንቅስቃሴ ለመጀመር የሚያስችለውን ቅድመ ዝግጅት እያጠናቀቀ መሆኑንና የዚሁ እርምጃ የሆነውን ከስደተኛ ካምፕ በመውጣት ወደ አዲስ አበባ በመምጣት ቤት በመከራየት ይኖሩ የነበሩ የሱዳን ተወላጆችን ወደ መጠለያ ካምፖች መመለስ የዚህ እርምጃ አንዱ አካል ነው ሲሉ መግለፃቸውን የጋዜጣው ሪፖርተር ዘግቧል።</p>

<p>በዚህም መሠረት በሁለቱ ሀገሮች መካከል በተደረገው ስምምነት መሠረት ኤርትራውያን በኢትዮጵያ እንደማንኛውም ዜጋ የሚገልፁ አንዳንድ አስተያየት ሰጪዎች በበኩላቸው ይህን መሰሉ እንቅስቃሴ ምናልባትም በሱማሌዎችና በተለያዩ በሀገሪቱ ያለፍቃድ በሚኖሩ የውጭ ሀገር ዜጐች ላይም ቁጥጥር ማድረግ ተገቢ ነው እና መምሪያው እርምጃውን መውሰድ ይገባዋል ሲሉ ተደምጠዋል።</p>

<p>በአሁኑ ወቅት በስልጣን ብልግናና ሙስና ተወንጅለው እስር ቤት የሚገኙት አቶ ታምራት ላይኔ በ1988 የግንቦት 20 በዓል አከባበርን አስመልከተው በሰጡት መግለጫ ከሚቀጥለው ዓመት ጀምሮ ኤርትራውያን እንደማንኛውም የውጭ ዜጋ መኖር ይጀምራሉ ሲሉ የተናገሩትን ያስታወሱ አንድ አስተያየት ሰጭም በበኩላቸው ኤርትራውያንም ሆኑ የሌሎች ሀገር ዜጐች በኢትዮጵያ ውስጥ ልክ እንደዜጋ እየተቆጠሩ የሚኖሩበት ምክንያት እንደሌለ ገልፀው አስፈላጊ የሆነ እርምጃ ነው ሲሉ በቅርቡ ተግባራዊ ይሆናል ያሉትን እርምጃ እንደሚደግፉ ገልፀዋል።</p>


<p class="align-center"><a href="/Gazettas/Egzamainer/info/Egzamainer.sera.html">ከኤግዛማይነር ጥር 27 ቀን 1990</a></p>


</body>
</html>	





