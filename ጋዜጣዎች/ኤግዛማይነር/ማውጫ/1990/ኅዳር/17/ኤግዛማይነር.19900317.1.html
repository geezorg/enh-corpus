<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያ አየር መንገድ ከሌላ አየር መንገድ ጋር ሳይቆራኝ አይቀርም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

 
<h1 class="align-center">የኢትዮጵያ አየር መንገድ ከሌላ አየር መንገድ ጋር ሳይቆራኝ አይቀርም</h1>


<p class="align-center"><span class="bold">በ45 ሚሊዮን ዶላር አውሮፕላን ይገዛል ተብሎ ይጠበቃል</span></p>

<p>በአህጉሪቱ የ50 ዓመት ስመ ጥር አገልግሎት የሰጠው የኢትዮጵያ አየር መንገድ በአሁኑ ወቅት በበረራ ስራ ላይ ብቻውን የሚያደርገው ውድድር እንዳቃተው ዘኢንዲያን ኦሽን ሌተር ውስጥ አዋቂ ምንጮችን በመግለፅ ይፋ አደረገ።</p>

<p>በርካታ የአፍሪካ አየር መንገዶች ከአውሮፓ አየር መንገዶች ጋር በመቀናጀት በአየር ትራንስፖርቱ መስክ በመንቀሳቀስ መጀመራቸውን የገለፀው የኢኒድያን ኦሽን ሌተር ዘገባ እንደሚለው ከሆነ የሩዋንዳ አየር መንገድ ሙሉ ለሙሉ ለአንድ የአውሮፓ አየር መንገድ የተሸጠ ሲሆን የኬንያ አየር መንገድም 47 በመቶ የሆነ ድርሻውን ለአውሮፓ አየር መንገድ በመሸጥ በጋራ እየሠሩ መሆኑን ገልጿል።</p>

<p>የኢትዮጵያ አየር መንገድ በአህጉሪቱም ሆነ በዓለም አቀፍ ደረጃ ስመጥር ከሆኑ የአየር መንገዶች ጋራ የሚወዳደር ቢሆንም ውድድሩን ብቻውን ሊወጣው እንዳልቻለ የአየር መንገዱ ባለሥልጣናት እያመኑበት እንደመጡ የኒውስ ሌትሩ ታማኝ ናቸው ያላቸውን ምንጮች በመግለፅ ያቀረበው ዘገባ ያስረዳል።</p>

<p>ይኸው ከነፃ ምንጭ ለማረጋገጥ ያልተቻለውን የአየር መንገድ ከሌላ አየር መንገድ ጋራ የውህደት ጉዳይ እንዳለ ሆኖ የአውሮፓው የአውሮፕላን ማምረቻ ኢንዱስትሪ ኤር ባስ የምርት ውጤቱ የሆኑ ተስፋ ከጣለባቸው የተመረጡ 17 የአረብ ሀገር አየር መንገዶች በበለጠ በኢትዮጵያ አየር መንገድ ላይ ተስፋ እንዳለው ከካምፓኒው የተገኘ ምንጭ ያስረዳል።</p>

<p>45 ቢሊዮን ዶላር የሚያወጥ አይሮፕላኖችን ለገበያ አቀርባለሁ የሚለው ይኸው የአውሮፕላን ፋብሪካ የኢትዮጵያ አየር መንገድ የምርቱ ውጤት የሆነውን አይሮፕላን ይገዛኛል ብሎ ከፍተኛ እምነት እንዳለው ከኤር ባስ ካምፓኒ የተገኘው ዜና ያስረዳል።</p>

<p>በአሁኑ ወቅት ከ90 ፐርሰንት በላይ የሆነውን ከመካከለኛው ምስራቅ የሚቀርበውን የአይሮፕላን ግዢ ትዕዛዝ የሚቀርብለት ኢንዱስትሪ መሆኑን የገለፀው ኤር ባስ ካምፓኒ ባለፈው ዓመት ሁለት አይሮፕላኖችን ለመግዛት የኢትዮጵያ አየር መንገድ አቅርቦት የነበረውን ጨረታ መሳተፉንና በጨረታው ካሸነፈም ሃምሳ አመት በቦይንግ የተያዘውን የግማሽ ምዕተ ዓመተ እድሜ ያለውን የኢትዮጵያ አየር መንገድ ጋራ በመዋዋል የመጀመሪያው አውሮፓዊ ድርጅት እንደሚሆን ለመረዳት ተችሏል።</p>


<p class="align-center"><a href="/Gazettas/Examiner/info/Examiner.sera.html">ከኤግዛማይነር ኅዳር 17 ቀን 1990</a></p>


</body>
</html>	
