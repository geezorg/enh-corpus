<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢሕአዴግ ከፍተኛ ሹም ሽር ያካሂዳል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center"> ጉዳዩ ከኢትዮ ኤርትራ ግጭት ጋር የተያያዘ ነው</h2>
<h1 class="align-center"> ኢሕአዴግ ከፍተኛ ሹም ሽር ያካሂዳል</h1>

 
<p>ለረዥም ወራት ሲጠና የቆየውና በኢሕአዴግ በኩል ልዩ ትኩረት ተሰጥቶ በምክትል ጠ/ሚኒስትር ዶ/ር ካሱ ኢላላ የቅርብ ክትትል ሲነደፍ የነበረው አዲስ የሰራተኛ አወቃቀር ወይንም ቢሮክራሲውን በአዲስ መልክ ለማዋቀር ቀድሞ የነበረውን የቢሮክራሲ መዋቅር በአዲስ አባላት ለማደራጀት በርካታ የመስሪያ ቤት ባለስልጣናት እንዲሁም የመምሪያ ኃላፊዎችን ከስራ ሊያስወግድ የሚችለው አዲስ አሰራር በቅርቡ ተግባራዊ ይሆናል ሲሉ በተለይ ለኤግዛማይነር ጋዜጣ ቅርብ የሆኑ የዜና ምንጮች ገለፁ።</p>

<p>አዲሱ እቅድ ተግባራዊ እንዲሆን ያስፈለገበት ዋና ምክንያት በኢትዮጵያና በኤርትራ መካከል የተፈጠረው ውዝግብ ዋናውን የፖሊሲ ለውጥ ለማዳበር ምክንያት ሆኗል። ይህም የሆነው በዜግነታቸው ኤርትራውያን የሆኑ መንግስት ባለስልጣናት የስራ መሪዎች ከኃላፊነታቸው በመነሳት የአንድ ወር የግዳጅ የአመት ፈቃድ ከወጡ በኋላ የሆነው በነዚያ ኤርትራውያን ምትክ አዲስና ኢትዮጵያዊ የሆነ የስራ ኃላፊ እንዲሾም ለማድረግ እንደሆነና በቅርቡም በአዲሱ በመጪው ከሐምሌ 1 ቀን ጀምሮ በሚያዘው የበጀት ዓመት ተግባራዊ እንደሚሆን ይነገራል። ይህ በእንዲህ እንዳለም ቢሮክራሲው ሰራተኛው እንዲሁም ያለ ምንም የስልጣን ተዋረድ በእኩል ዓይን እንዲታይና በእያንዳንዱ ውሳኔ ሀሳቦችን የአሰራር ሂደቶች ላይ የእኩል መብት ማራመድ ያለበት መሆኑን ያንፀባርቃል የተባለው አዲሱ የቢሮክራሲያው አደረጃጀት ዋና አላማው የኢህአዴግ አባላትንና ደጋፊዎችን ለስልጣን ለማብቃት የታቀደ ነው የሚል አስተያየት የሰጡ በርካታ አስተያየት የሰጡ ታዛቢዎች ይህ በም/ጠ/ሚኒስትር ካሱ ኢላላ የተጠናው የቢሮክራሲ አዲስ አደረጃጀት በቅርቡ ሌላ ማሻሸያ ተደርጐበታል ይላሉ። ይኸው ማሻሸያ በማንኛቸውም የመንግስት ተቋማት ውስጥ የኃላፊነት ቦታ ላይ መቀመጥ ያለበት ግለሰብ በዜግነት ኢትዮጵያዊ መሆን እንዳለበት ብቻ ሣይሆን በጥበቃ በተላላኪነትም ቢሆን መሰማራት ያለበት ኢትዮጵያዊ እንጂ ኤርትራዊ መሆን የለበትም የሚልም የሚገኝበት መሆኑንም እነዚሁ ቅርበት ያላቸው የዜና ምንጮች ይፋ አድርገዋል።</p>

<p>በታህሳስ ወር መጨረሻ ቀናት ላይ በጅማ ከተማ በተደረገው የኢህአዴግ ጠቅላላ ድርጅታዊ ስብሰባ ላይ በስፋት እንደተነጋገሩበት በተነገረበት በዚሁ አዲሱ የሠራተኛ አደረጃጀት መሰረት የመንግስት ባለስልጣናትም ሆነ በኃላፊነት ቦታ ላይ ያሉ ሹሞች በከፍተኛ ደረጃ እያካሔዱ ያሉትን ምዝበራና በስልጣን መባለግን ለመከላከል እንዲያስችል የተቀየሰ እንደሆነና ይህ አሰራርም ሆነ አዲስ ተሞክሮ ስኬታማ እንደሆነ ቅርበት ያላቸው ወገኖች ለኤግዛማይነር ጋዜጣ ገልፀዋል።</p>



<p class="align-center"><a href="/Gazettas/Examainer/info/Examainer.sera.html"> ከኤግዛማይነር ሰኔ 24 ቀን 1990 ዓ.ም</a></p>

</body>
</html>	





