<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሰባ አምስት ሺህ የስልክ መስመሮች በሁለት ሳምንት ውስጥ መዘርጋታቸው ተገለፀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> ሰባ አምስት ሺህ የስልክ መስመሮች በሁለት ሳምንት ውስጥ መዘርጋታቸው ተገለፀ</h1>

 
<p>የትራንስፖርትና መገናኛ ሚኒስትር ዶ/ር አብዱል መጅድ ሁሴን ባለፈው ሳምንት በተከፈተው አለም አቀፍ የቴሌኮሚኬሽን ቴክሎኖጂን በተመለከተ በአፍሪካ ኢኮኖሚ ኮሚሽን የስብሰባ ማዕከል ለሁለት ቀናት በሚካሄድ ዓለም አቀፍ ኮንፍራንስ ላይ ባደረጉት ንግግር ባለፉት ሁለት ሳምንታት ብቻ 75 ሺህ አዲስ የስልክ መስመሮች በመላው ኢትዮጵያ የተዘረጉ መሆኑን የገለፁ ሲሆን በሚቀጥሉት ሁለት ዓመታት ለ400 ትናንሽ ከተሞች ተጨማሪ 650 ሺህ አዳዲስ መስመሮች ለመዘርጋት እቅድ ያለው መሆኑን ገልፀዋል።</p>

<p>በዚሁ አለም አቀፍ ጉባኤ ላይ ንግግር ያደረጉት ሌላው የክብር እንግዳ ሚ/ር ኬዋይ አሞኮ በተባበሩት መንግስታት የአፍሪካ ኢኮኖሚ ኮሚሽን ዋና ፀሐፊ በአሁኑ ወቅት የበርካታ አፍሪካውያን ትልቁ መነጋገሪያ አጀንዳ የቴሌኮሙኒኬሽን ኢንፍራ ስትራክቸር አለመኖርና የፈላጊውን ቁጥር ሊስተካከል የሚችል የስልክ መስመሮች አለመኖርና የዘመናዊ ቴክኖሎጂ ውጤቶች የሆኑ የቴሌኮሚኒኬሽን መገልገያ እቃዎች እጥረት አፍሪካ በተለያዩ የኢኮኖሚና የቴክኖሎጂ ዘርፎች እንዳታገኝ አድርጓታል ሲሉ የተናገሩ ሲሆን በ2000 ዘመን የቴሌኮሚኒኬሽን እድገት በተለያዩ የዘመኑ ቴክኖሎጂ ውጤቶች በመታገዝ አፍሪካን ወደ አንድ ቤተሰብነት እንቀይራታለን የሚል ተስፋ እንዳላቸው በጉባኤው ላይ የተደመጡ በርካታ አስተያየቶች ተደምጠዋል።</p>

<p>ይህ በእንዲህ እንዳለ የኢትዮጵያ ቴሌኮሚኒኬሽን ባለስልጣን የስልክ መስመር ጠያቂዎችን አፋጣኝ ምላሽ ለመስጠት በተደጋጋሚ በሚኒስትሩ ዶክተር አብዱል መጅድ ሁሴን ቃል የተገባ ቢሆንም ሕዝቡ ግን የተገባለት ቃል የውሃ ሽታ ሆኖ በመቅረቱ ከፍተኛ ቅሬታ እየተሰማው መሆኑን አንዳንድ ከጋዜጣ ዘጋቢ ጋር ቃለ ምልልስ ያደረጉ የአዲስ አበባ ነዋሪዎች በሰጡት አስተያያት ለመረዳት ተችሏል።</p>


<p class="align-center"><a href="/Gazettas/Examiner/info/Examiner.sera.html">ከኤግዛማይነር ሰኔ 3 ቀን 1990</a></p>


</body>
</html>	
