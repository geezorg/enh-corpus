<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የተወገረውን ፓይለት ቤተሠቦች ጠ/ሚኒስትር መለስ አፅኗኗቸው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የተወገረውን ፓይለት ቤተሠቦች ጠ/ሚኒስትር መለስ አፅኗኗቸው</h1>

 
<p>ግንቦት 28 1990 የኤርትራ መንግስት በአየር አይሮፕላኖችየኢትዮጵያን አየር ክልል ጥሰው በመግባት በመቀሌ ከተማ በንፁሃን ኢትዮጵያዊያን ላይ ለፈፀመው ምላሽ ለመስጠትና የፈፀመው ፋሽስታዊ ቦንብ ድብደባ አፀፋዊ ምላሽ ለመስጠትና የፈፀመውን ፋሽስታዊ ድርጊት በጀመረው ሁኔታ እንዳይፈፀም ለማድረግ ያስችል ዘንድ የኤርትራ አየር ኃይል አውሮፕላኖችና ወታደራዊ ምድቦችን በአሉበት ማውደም ተንቀሣቅሰው ግዳቸውን ሲፈፅሙ በኤርትራ መንግስት ወታደሮች ተዋጊ አውሮፕላናቸው ተመቶ የተማረኩት ኮ/ል በዛብህ ጴጥሮስን ቤተሰቦች ጠ/ሚኒስትር መለስና የአየር ኃይል ባለስልጣናት በመኖሪያ ቤታቸው በመገኘት እንዳፅኗኗቸው ስማቸውን መግለፅ ያልፈለጉ ምንጮች ለኤግዛማይነር ጋዜጣ አስታወቁ።</p>

<p>በግንቦት 28 የኢትዮጵያ አየር ኃይል በአስመራ ባለው የኤርትራ አየር ኃይል ምድብ ተዋጊ አውሮፕላኖች ላይ በአደረሰው ጥቃት የኤርትራ አየር ኃይል አየር ማረፊያንና በስፍራው ተከልኩለውው የነበሩትን የኤርትራ የር ኃይል ተዋጊ አውሮፕላኖችና ሒሊኮፕተሮችን በአጠቃላይም ዘጠና በመቶ የሚገመተውን የኤርትራ አየር ኃይልን ከጥቅም ውጭ እንዲሆን ያደረጉት ኢትዮጵያዊው አየር ኃይል ተዋጊ አይሮፕላን አብራሪ አኩሪ ገድል ማንንም ኢትዮጵያዊ የሚያኮራ ነው በማለት የኮ/ል በዛብህ ጴጥሮስን ቤተሰቦችን ያፅናኑ መሆናቸውንም እነዚሁ የዜና ምንጭች ለኤግዛማይነር ተናግረዋል።</p>

<p>አለም አቀፍ የሰብአዊ መብት ተሟጋች የአምነስቲ ኢንተርናሽናል በአለፈው ሳምንት መገባደጃ ላይ በኤርትራ መንግሥትና ሳይወድም ሆነ በግድ ለኤርትራ መንግሥት ኢሠብአዊ አካሔድ ተግባር ኤርትራውያን ኢትዮጵያዊያን ከፍተኛ እንግልት እየደረሰባቸው መሆኑን በመግለፅ አውጥቶአል።</p>

<p>በአምነስቲ ኢንተርናሽናል መግለጫ እንደገለፀው በኤርትራ ያሉ ኢትዮጵያውያን ንብረታቸውን እየተቀሙ ከኤርትራ እንዲባረሩ እንደተደረጉና በኤርትራ ወራሪ ጦር የተያዙ ባድመና ሽራሮ አካባቢዎች የሚኖሩ ኢትዮጵያውያንም የደረሱበት እንደማይታወቅ ገልፆ በግንቦት 28 1990 በአስመራ የር ኃይል ምድብ ላይ የአየር ጥቃት ፈፅመው ወደ ምድብ ጣቢያቸው ለመመለስ እየተንቀሣቀሱ እያለ በፀረ አውሮፕላን ከተመታችው የኢትዮጵያ አየር ኃይል ጄት አብራሪ የሆኑት በኮ/ል በዛብህ ጴጥሮስ በኤርትራ መንግስት ወታደሮች ከተማረኩ በኋላ የፊጥኝ ታስረው ፕሬዝዳንት ኢሣያስ አፈወርቂ በተገኙበት በአደባባይ ላይ እንዲዘዋወር መደረጉና የአስመራ ሕዝብ በአብራሪው ኮ/ል ላይ ምራቁን እየተፋ ድንጋይ እንዲወረወርበት በማድረግ የዓለም ጦር ምርኮኞችን ሰብአዊ ክብካቤን በተመለከተ የተደረገውን ድንጋጌ የተፃረረና ኢሞራላዊ ተግባርን አጋልጦ ኮ/ል በዛብህ ጴጥሮስ ደህነት እንደአሰጋውም በአወጣው መግለጫ አስታውቋል።</p>


<p class="align-center"><a href="/Gazettas/Examainer/info/Examainer.sera.html">ከኤሻማይነር ሰኔ 10 ቀን 1990</a></p>


</body>
</html>	
