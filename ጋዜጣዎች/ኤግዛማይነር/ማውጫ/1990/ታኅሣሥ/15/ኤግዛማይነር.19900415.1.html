<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የቤዛ አሽሙረኛ ወደ ኤግዛማይነር ጋዜጣ መዘዋወሩ ተገለፀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

 
<h1 class="align-center">የቤዛ አሽሙረኛ ወደ ኤግዛማይነር ጋዜጣ መዘዋወሩ ተገለፀ</h1>


<p>ላለፉት 208 ሳምንታት በገነት ኢንተርፕራይዝ ስር ይታተም የነበረው የቤዛ ጋዜጣ ቋሚ አምደኛ የነበረው አሽሙረኛ ከጋዜጣውና ከኢንተርፕራይዙ ጋር ያለውን ግንኙነት ማቆሙን ለጋዜጣው ዝግጅት ክፍል ገለፀ።</p>

<p>በተለያዩ ጉዳዮች ላይ እያዋዛና አስተማሪ የሆኑ አዝናኝ መልዕክቶችን ያቀርብ የነበረው አሽሙረኛው ሸማቂው ፍልጡ ከዚህ ሳምንት ጀምሮ በቤዛ ጋዜጣ ላይ ያቀርቡት የነበረውን ዝግጅት ማቅረብ ማቆማቸውን አንባቢዎቻቸው እንዲያውቁና ከሚቀጥለው ሣምንት ጀምሮ በኤግዛማይነር ጋዜጣ ላይ አሽሙራቸውን በተከታታይ ለማቅረብ ከጋዜጣው ዝግጅት ክፍል ጋራ መስማማታቸውን አስታውቀዋል።</p>

<p>የቤዛ ጋዜጣ ላይ አሽሙር የተባለውን አምድ በማቅረብ የሚታወቁትና በብዕር ስም «ሸማቂው ፍልጡ» በመባል የሚታወቁት እኚሁ ፀሐፊ በኤግዛማይነር ጋዜጣ ላይ ከሚቀጥለው ሳምንት ጀምሮ ይህንኑ ዝግጅታቸውን በተከታታይ ለማቅረብ መስማማታቸውን በመግለፅ የዝግጅታቸው ተከታታዮች ኤግዛማይነር ጋዜጣን እንዲመለከቱ በዚህ አጋጣሚ አሳስበዋል።</p>

<p>የእሳቸውን ዝግጅት በማስመሰል የሚቀርቡ ስራዎችም በኤግዛማይነር ጋዜጣ ላይ የሚወጣው ካልሆነ በቀር የእሳቸው እንዳልሆነ በመግለፅ አንባቢያን እንዳይታለሉ በዚህ አጋጣሚ አሳስበዋል።</p>

<p>ላለፉት 208 ሣምንታት በቤዛ ጋዜጣ ላይ ቋሚ አምደኛ በመሆን ፅሁፋቸውን ያቀርቡ የነበሩት አሽሙረኛው ከኤግዛማይነር ጋዜጣ ጋራ ባደረጉት ስምምነት መሰረት ከሚቀጥለው ሣምንት ጀምሮ በኤግዛማይነር ጋዜጣ ላይ ዝግጅታቸውን እንደሚያቀርቡ የኤግዛማይነር ጋዜጣ ዝግጅት ክፍል ቃል አቀባይ ለጋዜጣው ሪፖርተር ገልጿል።</p>

<p>በዚህ መሠረት ኤግዛማይነር ጋዜጣ ቀደም ሲል ለንባብ የሚበቃው ረቡዕ ረቡዕ ዕለት የነበረ ሲሆን ከሚቀጥለው ሣምንት ጀምሮ ከአሽሙረኛው ዝግጅት ጋር በመሆን ማክሰኞ ማክሰኞ ለንባብ እንደሚበቃ የኤግዛማይነር አሳታሚ ድርጅት ቃል አቀባይ ገልፀዋል።</p>


<p class="align-center"><a href="/Gazettas/Examiner/info/Examiner.sera.html">ከኤግዛማይነር ታህሳስ 15 ቀን 1990</a></p>


</body>
</html>	
