<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ዳዊት ዮሐንስ በእንግሊዝ ጉብኝታቸው በታቃዋሚዎች ቁጣ ንግግር ሣያደርጉ ሾልከው ወጡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

 
<h2 class="align-center">«ሌባ... አገር ሻጭ... ሌባ...&ራቁኦ፤</h2>
<h1 class="align-center">ዳዊት ዮሐንስ በእንግሊዝ ጉብኝታቸው በታቃዋሚዎች ቁጣ ንግግር ሣያደርጉ ሾልከው ወጡ </h1>
<h3 class="align-left">የኢህአዴጉን ደጋፊ የለንደን ፖሊስ ቀፈደደ</h3>


<p>አፈ ጉባዔ ዳዊት ዮሐንስ የእንግሊዝ ፓርላማ አባላትን ለመጋበዝና ልምድ ለመለዋወጥ ወደ እንግሊዝ አምርተው የነበረ መሆኑ አይዘነጋም። በእንግሊዝ የኢትዮጵያ ኤምባሲ አዘጋጅቶት በነበረው ስለኢትዮጵያ ተጨባጭ ሁኔታ የሚያስረዳ ስብሰባ ለመገኘት ወደ ስፍራው ያመሩት አቶ ዳዊት ዮሐንስ ከፍተኛ የሆነ ተቃውሞ እንደገጠማቸው በተሰብሳቢውና በስብሰባው አዘጋጆች መካከል የተፈጠረው አለመግባባት በእንግሊዝ ፖሊሶች ጣልቃ ገብነት መክሸፉን የጀርመን ድምፅ ሬዲዮ ባላፈው ሰኞ ባስተላለፈው ዘገባው ገልጧል።</p>

<p>የሕዝብ ተወካዮች ም/ቤት አፈ ጉባዔ አቶ ዳዊት ዮሐንስ የመሩት የልዑካን ቡድን በእንግሊዝ ለሚገኙት ኢትዮጵያዊያን ስለ ኢትዮጵያ ተጨባጭ ሁኔታ ለማስረዳት በስፍራው ላይ በተገኘበት ወቅት ተሰብሳቢው ኢትዮጵያዊ «ሌባ ሀገር ሻጭ ባንዳ» የሚሉ ስድቦችና መፈክር በማሰማት ባፈ ጉባዔው ላይ ተቃውሞ ማቅረቡን ሬዲዮው አስታውቋል።</p>

<p>ከስብሰባው አዳራሽ ውጭ የነበሩ በብዙ መቶዎች የሚቆጠሩ ኢትዮጵያዊያን ያሰሙትን ተቃውሞ ግምት ባለመስጠት ወደ አዳራሹ የገቡት አፈ ጉባዔ በተመሳሳይ ሁኔታ አዳራሹን ከአፍ እስከገደፉ ሞልቶ በነበረው ኢትዮጵያዊ «ሌባ ሀገር ሻጭ ባንዳ» በሚል ስድብ ተቀብሏቸዋል።</p>

<p>ሬድዮው በዜና ዘገባው አክሎ እንደገለጠው አፈጉባዔው የገጠማቸውን ተቃውሞ ግራ እጃቸውን በማንሳት «አሸንፈናችኋል ወደዳችሁም ጠላችሁም አሸንፈናችኋል» በማለት ከአንድ የምክር ቤት አፈጉባዔ መናገራቸው ታውቋል። ይሁንና የአፈጉባዔው ንግግር ከመጤፍ ያልቆጠረው ተሰብሳቢ ከፍተኛ የጩኸት ድምፅ በማሰማትና «ሌባ ሀገር ሻጭ ባንዳ» በማለት ተቃዎሞውን የቀጠለ ሲሆን የተፈጠረውን ረብሻ ለመግታት የእንግሊዝ ፖሊስ ጣልቃ ቢገባም ውዝግቡ በመካረሩ በኢህአዴግ ደጋፊዎችና በተቃዋሚዎች መካከል በተደረገው ግብ ግብ አንድ የቪዲዮ ካሜራ የያዘ ፎቶ ግራፍ አንሺ የተደበደበ ሲሆን ካሜራው ተሰብሯል። ጉዳዩን በቅርብ የተመለከቱት የእንግሊዝ ፖሊሶች የፎቶግራፍ አንሺውን የቪዲዮ ካሜራ የሰበረውን ኢትዮጵያዊ በቁጥጥር ስር በማዋል ፍ/ቤት ያቀረቡት መሆኑን ከሬዲዮ ዘገባ ለመረዳት ተችሏል።</p>


<p class="align-center"><a href="/Gazettas/Examiner/info/Examiner.sera.html">ከኤግዛማይነር ታህሳስ 1 ቀን 1990</a></p>


</body>
</html>	
