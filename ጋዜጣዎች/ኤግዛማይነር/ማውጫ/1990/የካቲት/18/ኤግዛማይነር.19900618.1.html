<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ግብፅ ኢትዮጵያ በሱማሊያ ጉዳይ ላይ ብቸኛ ሚና እንደሌላት ገለፀች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> ግብፅ ኢትዮጵያ በሱማሊያ ጉዳይ ላይ ብቸኛ ሚና እንደሌላት ገለፀች</h1>

 
<p>አንድ የግብፅ የውጭ ጉዳይ ሚኒስቴር ቃል አቀባይ ይፋ እንዳደረገው ኢብራሂም ኤጋል ግብፅ በሶማሌ የውስጥ ጉዳይ ላይ ጣልቃ የገባች አስመስለው አቀረቡት ያሉትን ክስ አስተባበለ። </p>

<p>ባለፈው ሳምንት እዚሁ አዲስ አበባ ከሚገኘው የግብፅ ኤምባሲ የተደመጠው ይኸው ማስተባበያ እንደገለፀው በዲሴምበር 22/97 ካይሮ ላይ የመሪዎች ስምምነት ላይ የሶማሌ ላንድ መሪዎች እንዲገኙና የእርቅ ጉባኤውን እንዲሳተፉ በግብፅ በኩል ጥያቄ ቀርቦ እንደነበር ይፋ አድርጓል። ለሶማሌ ላንድ ብዛት ያለው መቀመጫ በብሔራዊ ኮንፍረንሱም ሆነ በኮንፍረንሱ ለሚመረጠው ፕሬዚዳንታዊ ምክር ቤት ተሰጥቶ እንደነበርም ተገልጿል። ቃል አቀባዩ እንደገለፁት ኢብራሂም ኤጋል ለኢጋድና የተባበሩት መንግሥታ ጽህፈት ቤት ባቀረቡት መልዕክት ግብፅ በሶማሌ የውስጥ ጉዳይ ላይ ጣልቃ የገባች አስመስለዋል። እንደ ቃል አቀባዩ ግብፅ ካይሮ ላይ የተፈረመውን ስምምነት ለውይይት ከማቅረቧ አስቀድሞ የሶማሌ ጥያቄ ጥያቄያችን ነው ከሚሉ መንግሥታት ጋር የተማከረችና በህብረትም በመሆን ያቀናጀች መሆኗን ገልፀዋል።</p>

<p>ቃል አቀባዩ ግብፅ የሶማሌን የእርቅ ሂደት አደናቅፋለች የሚለውን የኤጋልን ክስ ውድቅ አድርጎታል። ግብፅ ካይሮ ላይ ያደረገችው ጥረት አስቀድሞ በየመን፣ ኢትዮጵያ፣ ኬንያና ጅቡቲ የተጀመረው አካል እንደሆነ ተናግረዋል። በተጨማሪም ኢትዮጵያ በአፍሪካ አንድነት ድርጅት አማካይነት የአስማሚነት ሃላፊነቱን በወሰደችበት ጊዜ ግብፅ የድርጅቱን ፕሬዝዳንትነት የያዘችበት ወቅት እንደነበር ቃል አቀባዩ አስታውቀዋል።</p>

<p>ቃል አቀባዩ በተጨማሪ እንዳብራሩት ኢትዮጵያ የተሰጣትን ኃላፊነት ለመጋፋትም ሆነ ለመቃወም ግብፅ ፍላጎት የሌላት መሆኑን ገልፀው የግብፅ ሃላፊነት ለ1994 ዓ.ም የአረብ መንግሥት ሊግ የሶማሌን ብሔራዊ እርቅ ለማምጣት የሰየመው 7 አባላት ያሉት ሚኒስቴሪያል ኮሚቴ አባል አገር በመሆኗ ለእርቅ ሂደቱ የራሷን ጥረት ለማድረግ የተገደደች መሆኑን ተናግረዋል። ወንድም ለሆነው የሶማሌ ሕዝብ በአሁን ሰዓት ካለበት አስከፊ ህይወት እንዲወጣ ለማድረግ ግብፅ የምታድርገውን ድጋፍ የምትገፋበት መሆኑን ቃል አቀባዩ ተናግረዋል።</p>

<p class="align-center"><a href="/Gazettas/Examiner/info/Examiner.sera.html">ከኤግዛማይነር የካቲት 18 ቀን 1990</a></p>


</body>
</html>	
