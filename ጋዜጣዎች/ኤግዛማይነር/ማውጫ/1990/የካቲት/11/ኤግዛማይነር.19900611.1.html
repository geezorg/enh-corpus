<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በኢትዮጵያ ቅንጭር /ቬተራል ሌሽሜንያሲስ/ የተባለ በሽታ ገብቶ ጥቃት እያደረሰ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2><span class="underline"> አዲስ ገዳይ በሽታ ኢትዮጵያ ገብቷል</span></h2>
<h1 class="align-center"> በኢትዮጵያ ቅንጭር /ቬተራል ሌሽሜንያሲስ/ የተባለ በሽታ ገብቶ ጥቃት እያደረሰ ነው</h1>

 
<p>በምስራቅ አፍሪካ በከፍተኛ ደረጃ እየተዛመተ ያለውንና ለብዙ ሺህ ሰዎች እልቂት ምክንያት የሆነውን ቅንጭር /ቬተራል ሌሽሜንያሲስ/ የተባለ በሽታን ለመከላከል የኢትዮጵያንና የኤርትራ እንዲሁም የሱዳን መንግሥት እርዳታ ጠየቁ።</p>

<p>ከቅርብ ጊዜ ወዲህ በኢትዮጵያ በኤርትራና በሱዳን ለብዙ ሺህ ሰዎች ሕይወት መጥፋት ምክንያት የሆነውንና አሁንም የጥቃት አድማሱን እያሰፋ ያለው ይኸው ቅንጭር /ቬተራል ሌሽሜንያሲስ/ የተባለው በሽታ ሳቢያ የሞቱና የተለከፉ ሰዎችን ቁጥር ለማወቅ ባይቻልም ካለፉት ዓመታት ጋር ሲታይ ቁጥሩ እጅግ እያሻቀበ መምጣቱን የዓለም በሽታ ተከታታይ ቡድን መሪ ዶክተር ፊልፕ ዲዚ እንደሚሉት በእነዚህ ሀገሮች በበሽታው የተለከፉ ሰዎች በሙሉ ሟቾች እንደሆኑ ገልፀዋል። ዶክተር ፊሊፕ ለዚህም ምክንያቱ ሕክምና ባለመኖሩ እና በተለይ በሽታው በሕፃናት ላይ መበርታት የተመጣጠነ ምግብ ባለማግኘትና በሳንባና በወባ በሽታ የተጐዱ በመሆናቸውና የሰውነት መከላከያ አቅማቸው የተዳከመ በመሆኑ በበሽታው ሲለከፉ ወዲያውኑ ይሞታሉ ሲሉ ተናግረዋል።</p>

<p>ዶክተር ፊሊፕ ዲዚ እንደሚያምኑት እስካሁን በምስራቅ አፍሪካ ሀገሮች በኢትዮጵያና በሱዳን እንዲሁም በኤርትራ እስካሁን በ10 ሺዎች የሚቆጠር ሕዝብ በበሽታው ሳይለከፍ እንደማይቀርና በበሽታው ወረርሽን ደረጃ ላይ ደርሷል የሚል ስጋት የዓለም ጤና ድርጅትን እያስጨነቀ በመሆኑንና በሽታው በአካባባዊ ሀገሮች በምን ያህል ደረጃ ላይ እንደሚገኝ ለመገምገም በሚቀጥለው ሣምንት ወደ ሀገሮቹ እንደሚመጡ ገልፀዋል።</p>

<p>የዓለም ጤና ድርጅትና ድንበር የለሽ ሀኪሞች የተባለው ድርጅት በበሽታው የተለከፉ ሰዎች አሉባቸው በሚሏቸው ሀገሮች ወደ እያንዳንዱ መንደር በመግባር በበሽታው የተያዙትን ሰዎች ቁጥር ይመዘግባሉ ሲሉ የዓለም ጤና ድርጅት ውስጥ የቅንጭር /ቬተራል ሌሽሜንያሲስ/ በሽታ ቡድን መሪ ፊሊፕ ዲዚ መናገራቸውን ለማወቅ ተችሏል።</p>

<p>የበሽታውን መዛመት ያባባሰው በየወቅቱ በኢትዮጵያ በኤርትራ በሱዳን ድንበሮች መካከል ሠራተኞች በብዛት ከአንዱ ሀገር ወደ አንዱ ሀገር መፍለሳቸው ነው ሲሉ ተናግረዋል። በሽታውን ለመቋቋም አቅሙ የሌላቸው ሰዎች ከአንዱ ሀገር ወደ ሌላው ሀገር ለንግድና ለሌሎች ተግባራት ሲዘዋውወሩ ነው የበሽታውን መስፋፋት የሚያፋጥኑት ብለዋል።</p>

<p>በዚሁ በሽታ የተለከፉ ሰዎች ወዲያውኑ የሚሞቱትና ሊድኑ የማይችሉት ለዚህ በሽታ መፈወሻ እንዲሆን የተዘጋጀው መድኃኒት ዋጋ እጅግ ውድ ስለሆነ ነው ይላሉ። ለዚህ በሽታ ታማሚ መድኃኒት የሚሆነው ዋጋ አንድ መቶ የዩናይትድ ስቴትስ ዶላር ወይንም በኢትዮጵያ ብር 700 እንደሆነ በዓለም ጤና ድርጅት ቅንጭር /ቬተራል ሌሽሜንያሲስ/ በሽታ ቡድን መሪ ፊሊፕ ዲዚ ገልፀዋል።</p>

<p>እንደ መግለጫው ከሆነ ካለፈው ጥቅምት ወር እስከ ታህሳስ ወር ድረስ በአንድ የምስራቅ ሱዳን የሚገኝ ጤና ጣቢያ በተደረገ ሕክምና ሁለት ሺህ አምስት መቶ ሰዎች በበሽታው የተለከፉ መሆናቸውን ለመረዳት መቻሉን ገልጿል።</p>


<p class="align-center"><a href="/Gazettas/Egzamainer/info/Egzamainer.sera.html">ከኤግዛማይነር የካቲት 11 ቀን 1990</a></p>


</body>
</html>	





