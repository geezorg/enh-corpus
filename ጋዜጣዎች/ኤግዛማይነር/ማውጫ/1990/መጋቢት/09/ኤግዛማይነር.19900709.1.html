<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያ መንግስት ኢኮኖሚያዊ መዋቅሩን ለባዕዳን አሳልፎ እንዲሰጥ ግፊት ተደረገበት</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2> የንግድ ባንክ የካፒታል አቅም በዓለም በታወቁ ኦዲተሮች እንዲመረመር ተጠየቀ</h2>
<h1 class="align-center"> የኢትዮጵያ መንግስት ኢኮኖሚያዊ መዋቅሩን ለባዕዳን አሳልፎ እንዲሰጥ ግፊት ተደረገበት</h1>

 
<p>የዓለም የገንዘብ ድርጅት ለኢትዮጵያ የወሰነውን የገንዘብ እርዳታ በተግባር ለማዋል ካቀረባቸው ቅድመ ሁኔታዎች መሃል የኢትዮጵያ ንግድ ባንክን ወደ አራት የተለያዩ ራሳቸው የቻሉ ባንኮች መከፋፈል እንደሚገኝበት ታወቀ። ባለፈው የካቲት ወር በድርጅቱና በኢትዮጵያ መንግስት መሃል በተደረገው ያልተሳካ ድርድር ይፋ ያደረገው ይሄው እቅድ በተግባር ካልዋለ በሁለቱ ወገኖች መሃል ስምምነት ላይ ሊደርስ አይችልም። የባንኩ መከፋፈል በባንኩ ገበያ ላይ ሊደርስ አይችልም። የባንኩ መከፋፈል በባንኩ ገበያ መንፈስ ያሳድራል የሚለው የአይ.ኤም.ኤፍ አቋም ድርጅቱን የወከሉ ከፍተኛ ባለሥልጣናት ከኢትዮጵያ አቶ ንዋይ ገብረአብ በሚኒስትርነት ማዕረግ የጠ/ሚኒስትር ልዩ አማካሪና ሌሎችም ባለሥልጣናት ተገኝተውበታል።</p>

<p>እንደ አይ.ኤም.ኤፍ እቅድ እነዚህ የተለያዩ ባንኮች ራሳቸው በዓለም አቀፍ ተቆጣጣሪዎች ኦዲት የሚደረጉ ናቸው። የተቆጣጣሪዎች አስፈላጊነትም የባንኩን የካፒታል ብቃት ለመመዘንና የአሠራር ክህሎቱን የተቀላጠፈና ዘመናዊ ለማድረግ የሚያመቹ ናቸው።</p>

<p>የዓለም ገንዘብ ድርጅት የአገሮቹን በራሳቸው ኢኮኖሚያዊ አቅም ላይ የመወሰን ብሔራዊ መብት በእርዳታ ሰበብ ይጋርዳል የሚል እምነት ከጊዜ ወደ ጊዜ በማየል ላይ እንደሚገኝና በብሔራዊ ባንክም የተወከሉ ከፍተኛ ባለሥልጣናት ተገኝተዋል። የዓለም የገንዘብ ድርጅት ስምንት አባላት ያሉትን ልዑካን ወክሏል።</p>

<p>በአጀንዳነት የተያዘው የኢትዮጵያ መንግስት በቅደመ ሁኔታነት ድርጅቱ ያስቀመጣቸውን ማሻሻያ ለውጦች እንዲተገብርና ለሦስት ዓመታት የታቀደው የመዋቅር ማስተካከያ የሚያጐራብቱ ሁኔታዎች በአገሪቱ ውስጥ ለመቀጠል የሚያስችል መሠረት በሚጣልበት ሁኔታ ላይ የተመሠረተ ነበር። እንደ ሪፖርተሮቹ ከሆነ የአይ.ኤም.ኤፍ ጥያቄዎች የተራዘሙ ሲሆን እነዚህ ዋና ዋና አጀንዳዎች የውጭ ምንዛሪ ገበያ የወለድ መጠን ነፃ መሆን የመንግስትን ተቋማት ወደ ግል የማዛወር ፈጣን እንቅስቃሴ ተጨማሪ የጉምሩክና ታክስ ማስተካከያ ይገኙበታል። ድርጅቱ በቅድመ ሁኔታነት ካስቀመጣቸው መሀልም የሚከተሉበት ይገኙበታል። ድርጅቱ በቅድመ ሁኔታነት ካስቀመጣቸው መሀልም የሚከተሉት ይገኙበታል
 -የውጭ ምንዛሪ መጠንን መጨመር<br/>
 -የግል ኦፕሬተሮች የፎሬክስ ቢሮ እንዲከፍቱ ማገዝ<br/>
 -የኢትይጵያ ንግድ ባንክን ራሳቸውን ወደቻሉ ሌሎች አራት ባንኮች መከፋፈል በዚህም በባንኩ ዘርፍ ያለውን የውድድር መንፈስ ማጠናከር<br/>
 -የኢትዮጵያ ንግድ ባንክን ያለውን የካፒታል አቅምና የሥራ ሂደት ለማፋጣንና ለመቆጣጠር በዓለም አቀፍ የታወቀ ኦዲተሮች ሂሳቡን እንዲቆጣጠሩት<br/>
 -በጉምሩክ ባለሥልጣን ውስጥ ያለውን ውስጥ ያለውን በሙስና የተዘፈቀና ኋላ ቀር አሰራር ማስወገድ<br/>
 -የአገር ውስጥና የጉምሩክ ቀረጦችን መቀነስ<br/>
 -ለውጭ አገር ባለሀብቶች የባንክና የኢንሹራንስ ኩባንያዎች እንዲከፍቱ መፍቀድ</p>

<p>በኢትዮጵያ በኩል የዓለም ገንዘብ ድርጅት ያስቀመጣቸውን ቅድመ ሁኔታዎች በአፅንኦት ለመርመር ተጨማሪ ጊዜ ተጠይቋል። በዚህም መሠረት ሁለቱም ወገኖች በግንቦት 98 ተገኛንተው ለመደራደር ተስማምተዋል። ሌላው አስገራሚ የሆነው የአይ.ኤም.ኤፍ አንዳንድ ወሳኝ ጥያቄዎቹን አለማንሳቱ ነው። የመሬት መሸጥ መለወጥ የተወረሱ የግል ንብረቶችንና የመሳሰሉትን የኢትዮጵያን ወቅታዊ ማህበራዊ ችግሮች መባባስ የደህንነት ሁኔታ የህብረተሰቡ ከወንጀለኞች መፅዳት አለመቻልና የመሳሰሉት ሁሉ ለኢኮኖሚው ከጊዜ ወደ ጊዜ መውደቅ ዓይነተኛ ምሳሌዎች ናቸው።</p>

<p>አይ.ኤም.ኤፍም ሆነ የዓለም ባንክ የሚደጉማቸው የኢኮኖሚ ለውጦች ማደግም ሆነ ማሽቆልቆል በጠቅላላው ከላይ ያለው ተጨባጭ የኢትዮጵያ ሁኔታ መቀየርና አለመቀየር የሚወስነው እንጂ በተወሰኑ የገንዘብ ተቋማት ላይ ብቻ የሚደረግ ለውጥ የሚያልቅለት አይሆንም።</p>

<p>በእርግጥ የዓለም ባንክ ለኢትዮጵያ መንግስት የ50 ሚሊዮን ዶላር እርዳታ መፍቀዱ አይ ኤም ኤፍ አል የገባውን የገንዘብ እርዳታ ለመስጠት ከማዘግየቱ ጋር ብዙዎችን ግራ አጋብቷል።</p>

<p>በእርግጥ ኢትዮጵያ ከዓለም ገንዘብ ድርጅት ጋር የገባችውን ቃል በማስታወስና እንደሌላው አገር ሁሉ ከለጋሽ ድርጅቶች ጋር መተባበር አለባት የሚሉ ወገኖች ቅድመ ሁኔታዎቹን ማሟላት ይገባል ይላሉ። የሚታየው ስጋት ግን እነዚህ ሁኔታዎች መሟላት አሁንም ኢኮኖሚውን ወደታሰበው እድገት ያመጣል ወይ የሚለው ነው። ከዚህ በታች ያሉትም ቅድመ ሁኔታዎች አይ ኤም ኤፍ ለኢትዮጵያ መንግስት ያቀረባቸው ናቸው።</p>

<p>-መሬት በግለሰብ ባለ ይዞታዎች ስር እንዲሆን ግለሰቦች የመሸጥና መለወጥ እንዲኖራቸው<br/> 
-አስቀድሞ የተወረሱ የግል ንብረቶች ለባለቤቶቻቸው ወይንም ህጋዊ ወኪሎቻቸው ወይንም ህጋዊ ወኪሎቻቸው /ወራሾቻቸው/ እንዲመለሱ<br/>
-አንዳንድ ተግባራዊና ቴክኒካዊ ችግሮች የግለሰብ ንብረቶችን ለመመለስ የሚያዳግት ከሆነ ተገቢውን የማካካሻ ክፍያ መፈፀም<br/>
-አንዳንድ የገዢው ፓርቲ ጣልቃ ገብነት የሚታይባቸው የኢኮኖሚ ተቋማትን በነፃ ሁኔታ መፈተሽና መቆጣጠር<br/>
-በአንዳንድ ከፍተኛና ቁልፍ የሆነ የመንግስት ሚኒስቴር መስሪያ ቤቶችና ሌሎችም ተቋማት ውስጥ በሙያ የተካኑ ሰዎችን መመደብ<br/>
-በኢትዮጵያ ውስጥ ላለው የነፃ ፕሬስ እንቅስቃሴ የቴክኒክ እርዳታዎችን ማድረግ</p>


<p class="align-center"><a href="/Gazettas/Egzamainer/info/Egzamainer.sera.html">ከኤግዛማይነር መጋቢት 9 ቀን 1990</a></p>


</body>
</html>	





