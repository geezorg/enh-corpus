<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የመብራት ዋጋ በሚቀጥሉት ሳምንታት ከእጥፍ በላይ ሊጨምር ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የመብራት ዋጋ በሚቀጥሉት ሳምንታት ከእጥፍ በላይ ሊጨምር ነው</h1>
<h2 class="align-center">የመብራት ኃይል ሠራተኞች ቅነሳና ብወዛ ይጠብቃቸዋል</h2>

<p>ቀድሞ የኢትዮጵያ ኤሌክትሪክ መብራት ኃይል ባለሥልጣን በመባል ይታወቅ የነበረውና በአሁኑ ወቅት የኢትዮጵያ ኤሌክትሪክ ኃይል ኮርፖሬሽን በውስጡ ከፍተኛ የሆነ የአደረጃጀትና የመዋቅር ለውጥ በማድረግ ላይ መሆኑንና ይኸውም የመዋቅር ለውጥ ኮርፕሬሽኑ ለሕብረተሰቡ ሲያቀርብ ከነበረው የኤሌክትሪክ ፍጆታ ታሪፍ ዋጋን በአንድ ኪሎዋት ሀወር ቀድሞ ከነበረው የታሪፍ ዋጋ ግማሽ በግማሽ ጭማሪ እንዳደረገ ከድርጅቱ አካባቢ የደረሰን ዜና ያስረዳል።</p>

<p>ቀደም ሲል በመንግሥት በሚደረግለት ድጐማ እየተንቀሳቀሰ ያለው የኢትዮጵያ መብራት ኃይል ራሱን የቻለ የልማት ድርጅት ይሆን ዘንድ በቅርቡ ተግባራዊ ይሆናል ተብሎ ከሚጠበቀው ቀድሞ ከነበረው የአንድ ኪሎ ዋት ሀወር የኤሌክትሪክ ፍጆታ ዋጋ በግማሽ የተደረገው ጭማሪ በተጨማሪ በተከታታይ የሚደረጉ የታሪፍ ጭማሪዎች እንደሚኖሩ የገለፁት እነዚሁ የዜና ምንጮቻችን ይህም የኤሌክትሪክ ተጠቃሚ የሆነው ሕብረተሰብ ላይ ከፍተኛ የሆነ የአገልግሎት ዋጋ ክፍያን ስለሚያስጠይቅ ከፍተኛ የሆነ የኑሮ ውድነት ሊፈጥር እንደሚችል ያላቸውን ስጋት ለጋዜጣው ዘጋቢ ገልፀዋል።</p>

<p>ባለፉት ዓመታት በኤሌክትሪክ ፍጆታ ዋጋ ላይ የተደረጉ የታሪፍ ለውጦች መስሪያ ቤቱን ራሱን እንዲችል ስላስቻሉት ተጨማሪ የታሪፍ ለውጦች እንዲኖሩ ማድረጉ የግድ ነው ያሉት አንድ ስማቸውን መግለፅ ያልፈለጉ የመብራት ኃይል ሠራተኛ ቀደም ሲል የተደረጉ የታሪፍ ለውጦች በሙሉ የመስሪያ ቤቱን የአስተዳደር ወጪ እንዲሸፍን ብቻ ነው ያስቻሉት ሲሉ ለጋዜጣው ሪፖርተር ገልፀዋል።</p>

<p>ይህ በእንዲህ እንዳለ የመብራት ኃይል ኮርፕሬሽን ቀደም ሲል የነበረውን አደረጃጀትና የሰው ኃይል አመዳደብ እንዲሁም በአጠቃላይ የድርጅቱን መዋቅር የገለፁት እነዚሁ ለኮርፕሬሽኑ ቅርብ የሆኑ ምንጮች በኮርፕሬሽኑ ሠራተኞች ላይም የብወዛና የቅነሳ እና የሽግሽግ እርምጃ ሊኖር እንደሚችል ይናገራሉ።</p>

<p>ይኸው የመዋቅርና የአደረጃጀት ለውጥ ተጠናቆ ይፋ ሲሆን ለበርካታ ሠራተኞች መፈናቀል ምክንያት ሳይሆን እንደማይቀር የገለፁት እነዚሁ የኮርፕሬሽኑ ቅርብ ነን የሚሉ ሠራተኞች እንደሚሉት ከሆነ የኢትዮጵያ ኤሌክትሪክ ኃይል ኮርፕሬሽን ቀደም ሲል ከመንግሥት በነፃ ይመደብለት የነበረው በጀት ከሚቀጥለው 1991 ዓ.ም ጀምሮ ስለሚቋረጥ በመስሪያ ቤቱ የመዋቅር ለውጥ እና የሠራተኛ ቅነሳ መደረጉ አይቀሬ መሆኑን ያሰምሩበታል።</p>

በአሁኑ ወቅት በመስሪያ ቤቱ ያለው አሠራርና አደረጃጀት እንዲለወጥ የሚያስችል ጥናት እየተካሄደ እንደሆነና ይኸውም ጥናት እንደተጠናቀቀ በኮርፕሬሽኑ የሚደረገው የመዋቅር ለውጥና የሠራተኛ ብወዛ ይፋ እንደሚሆን የሚናገሩት የድርጅቱ ሠራተኞች ከስራ እንቀነሳለን በሚል ስጋት ውስጥ እንዳሉ ለጋዜጣው ሪፖርተር መግለፃቸውን የጋዜጣው ሪፖርተር ዘገባ ያስረዳል።

ኢህአዴግ ባለፈው ታህሳስ ወር ማብቂያ በጅማ ከተማ አድርጐት በነበረው ሶስተና መደበኛ ጉባዔው ላይ የግል ባለሀብቶች በኤሌክትሪክ ኃይል በቴሌኮምኒኬሽን በመከላከያ ኢንዱስትሪዎች የአክሲዮን ድርሻ እንዲኖራቸው ከፈቀደ ወዲህ የመብራት ኃይል ኮርፕሬሽን ራሱን እንዲችል ለማድረግ የሚደረገው ጥረት ከፍተኛ የሆነ መሰናክል አጋጥሞት እንደቆየ የተለያዩ ምንጮች ይናገራሉ።

በቅርቡ ጠ/ሚኒስትር መለስ ዜናዊ ለሕዝብ ተወካዮች ምክር ቤት ባቀረቡት የግማሽ ዓመት የሥራ ሪፖርት ላይ የመብራት ፍጆታ ታሪፍ ዋጋ ቀድሞ ከነበረበት 4 የአሜሪካ ሣንቲም ወደ 6 የአሜሪካ ሣንቲም ከፍ እንዲል የሚያደርግ ሲሆን ይኸውም በአሁኑ ጊዜ ካለው የውጭ ምንዛሪ ዋጋ አኳያ አንድ የአሜሪካ ዶላር 6.0 ሣንቲም የሚመነዘር ሲሆን ይኸው 6 የአሜሪካ ሣንቲም በኢትዮጵያ የምንዛሪ ደረጃ 45 ሣንቲም አካባቢ እንደሚሆን ይፋ የሚወጡ ዘገባዎች ያስረዳሉ።


<p class="align-center"><a href="/Gazettas/Egzamainer/info/Egzamainer.sera.html">ከኤግዛማይነር መጋቢት 2 ቀን 1990</a></p>


</body>
</html>	





