<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የዓለም ባንክ 100 ሚሊዮን ዶላር ብድር ለኢትዮጵያ መንግስት ፈቀደ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> የዓለም ባንክ 100 ሚሊዮን ዶላር ብድር ለኢትዮጵያ መንግስት ፈቀደ</h1>

 
<p>በዚህ አመት ከፍተኛ የሆነ የብድር ገንዘብ ለኢትዮጵያ በመስጠት ከሌሎች የአፍሪካ ሃገሮች በግዙፍነቱ በመጀመሪያው ረድፍ ላይ እንድትቀመጥ ያደረጋትን የዓለም ባንክን በረዥም ጊዜ የሚከፈል ብድር ማግኘቷ የሚዘነጋ አይደለም። ባለፈው ሣምንት ከዋሽንግተን የተደመጠውን ዘገባ እንደሚያስረዳው ለኢትዮጵያ የትምህርትና የስልጠና ዘርፍን ለማሳደግ በኢትዮጵያ መንግስት ለተያዘው ፕሮግራም ማስፈፀሚያ ይሆን ዘንድ የመቶ ሚሊዮን ዶላር የብድር ስምምነት ለኢትዮጵያ መንግስት መፍቀዱን ባንኩ ይፋ አድርጓል። ባንኩ ባወጣው መግለጫ እንዳስረዳው የመቶ ሚሊዮን ዶላሩ የብድር ስምምነት የኢትዮጵያ መንግስት ለሚቀጥሉት ሃያ አመታት ሊያካሄዳቸው ያቀዳቸውንና የአምስቱን አመት እቅድ በስራ ላይ ይውል ዘንድ ያቀረበውን የትምህርት እቅድ ማስፈፀሚያነት እንደሚውል ገልጿል። በዚህም መሰረት ባረቀቃቸው በትምህርትና የሰለጠነ የሰው ኃይል ለማፍራት በሚያስችሉ የስልጠና መስኮች ላይ ሊወስደው የሚገባውን እርምጃ ለማስፈፀም የሚያስችለውን የአንድ መቶ ሚሊዮን ዶላር ብድር ለኢትዮጵያ መንግስት መፍቀዱን ገልጿል።</p>

<p>በዚሁ ከዓለም ባንክ የሚገኘውን የአንድ መቶ ሚሊዮን ዶላር ብድር ከመዋዕለ ሕፃናት- ከፍተኛ ትምህርት ተቋማት ድረስ ባሉ ልዩ ድጋፍና ያቅም ግንባታ ትምህርት በሚያስተምሩ ተቋማት ድረስ በኢትዮጵያ መንግስት በኩል በታቀዱት እቅዶች ማስፈፀሚያ እንደሚውል የዓለም ባንክ ያወጣው መግለጫ ያስረዳል።</p>

<p>ይህ የብድር ስምምነት በዓለም ባንክ ስር የሚመራውን በሰብ ሰሀራ አፍሪካ ለሚደረጉ የልማትና ባሕላዊ መዋዕለ ንዋይን የማፍሰስ ተግባር የሚያስፈፅሙ ፕርጀክቶችን በተመለከተ በሚያደርገው እንቅስቃሴ የኢትዮጵያ መንግስት የመጀመሪያ ተጠቃሚ እንዲሆን ያደረገው ነው ሲሉ የዓለም ባንክ ቅርብ የዜና ምንጮች ዘገባ ያስረዳል።</p>


<p class="align-center"><a href="/Gazettas/Examiner/info/Examiner.sera.html">ከኤግዛማይነር ግንቦት 26 ቀን 1990</a></p>


</body>
</html>	
