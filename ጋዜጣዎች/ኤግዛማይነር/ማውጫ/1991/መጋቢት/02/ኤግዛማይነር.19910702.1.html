<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሲአን ከሻዕቢያ ጋር አላበርኩም ይላል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ሲአን ከሻዕቢያ ጋር አላበርኩም ይላል</h1>


<p>የሲዳማ አርነት ንቅናቄ ለሲዳማ ሕዝብ የራስን ዕድል በራስ የመወሰን መብት እየታገልኩ ነው ሲል የሲዳማ አርነት ንቅናቄ መሪ የሆኑት አቶ ወልደአማኑኤል ዱባለ የኤግዛማይነር ጋዜጣ ዝግጅት ክፍል ሐምሌ 20 ቀን 1991 ለሕትመት ባበቃው ጋዜጣ ላይ ሻዕቢያ ኢትዮጵያን ለማመስ ከኦነግ ጋርና ከሲአን ጋር አብሮ ቅጥረኞቹን ላከ በሚል ርዕስ ለንባብ በበቃው የዘና ዘገባ መሰረት የሌለው ነው። ሲአን ከሻዕቢያ ጋር አላበረም ወደፊትም አናብርም ሲሉ ማስተባበላቸው ተገለፀ።</p>

<p>በእንግሊዝ ሀገር አሁን በስደት የሚገኙት አቶ ወልደ አማኑኤል ዱባለ ከትናንት በስቲያ ለንባብ የበቃው የጦቢያ መፅሔት በታተመው ቃለ ምልልሳቸው ላይ በሲዳማ ክፍለ ሀገር በቦረና የጉርጂ ኦሮሞዎች ጋር ተቀስቅሶ በነበረው የእርስ በእስር ግጭትላይ ሲአን ከኦነግ ጋር በሕብረት ተንቀሳቅሷል የሚል ዘገባ የቀረበ መሆኑን በዚያ የዜና ዘገባ ላይ የቀረበው ክስ መሰረተ ቢስና ከስሜታዊነት ያልፀዳ ነው ሲሉ በዜና ዘገባው አቅራቢ የኤግዛማይነር ጋዜጣ ላይ የሰላ ሂስ የሰነዘሩ መሆኑ ታውቋል።</p>

<p>የሲአን አመራርን በብቸኝነት እንደያዙት በስደት የሚገኙት አቶ ወልደ አማኑኤል ዱባለ በወቅቱ ለኤግዛማይነር ጋዜጣም ሆነ ለሌሎች ጋዜጦች ዘገባውን በማስመልከት ማስተባበያ መላካቸውን ገልፀዋል።</p>

<p>ሲአን አሁንም ቢሆን በእንቅስቃሴ ላይ ነው ያሉት በንጉስ ዘመነ መንግስት የሕግ መወሰኛ ምክር ቤት አባል በመሆን የሰሩትና በ1970 በሀገረ ሰላምና በሌሎች አካባቢዎች የትጥቅ ትግል ሲያካሂድ የነበረውን ሲአንን ሲመሩ እንደነበርና ከ1983 የመንግስት ለውጥ ወቅት የሲዳማ ሕዝብን በመወከል በሰኔ 24 የሰላምና የዲሞክራሲ ኮንፍረንስ ላይ በመገኘት የሽግግር መንግስቱን የመሠረቱት አቶ ወልደ አማኑኤል ዱባለ በ1985 ወደ እንግሊዝ በመሄድ ከዚያን ጊዜ ጀምሮ በስደት ላይ የሚገኙ ፖለቲከኛ ሲሆን ከሻዕቢያ ጋር አላበርንም አሁንም ቢሆን ለሲዳማ ሕዝብ ነፃነት የራስን ዕድል በራስ የመወሰን መብት እንደሚታገሉ ገልፀዋል።</p>


<p class="align-center"><a href="/Gazettas/Examiner/info/Examiner.sera.html">ከኤግዛማይነር መጋቢት 2 ቀን 1991</a></p>

</body>
</html>	
