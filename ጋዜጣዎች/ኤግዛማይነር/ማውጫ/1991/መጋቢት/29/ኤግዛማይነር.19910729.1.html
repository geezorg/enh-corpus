<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ዶ/ር ነጋሶ ጊዳዳ የኢሳያስ ጦር ከኢትዮጵያ ለቆ ካልወጣ ጦርነቱ አይቆምም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ዶ/ር ነጋሶ ጊዳዳ የኢሳያስ ጦር ከኢትዮጵያ ለቆ ካልወጣ ጦርነቱ አይቆምም</h2>


<p>በኢትዮጵያና በኤርትራ መካከል የተቀሰቀሰው ጦርነት በሰላማዊ መንገድ ይፈታ ዘንድ የኤርትራ መንግስት በኃይል ከያዛቸው የኢትዮጵያ ግዛቶች ያለምንም ቅድመ ሁኔታ መውጣት እንዳለበት ይህ ካልሆነ ግን የድንበር ውዝግቡ በምንም ዓይነት ሁኔታ በሰላማዊ መንገድ ይፈታል የሚል አቋም እንደሌለ ዶ/ር ነጋሶ ጊዳዳ ለሩዋንዳ መንግስት መልዕክተኛ በትላንትናው ዕለት ገለፁ።</p>

<p>ይህ የፌዴራል መንግስቱ ፕሬዝዳንት ገለፃ የኢትዮጵያ መንግስት ቀደም ሲል የድንበር ውዝግቡ በተቀሰቀሰ ወቅት ውዝግቡን በሰላም ለመፍታት የሚንቀሳቀሱትን የአሜሪካ የሩዋንዳ መንግስት ሸምጋዮችን የሰላም ሃሳብ ከመሰረቱም ቢሆን ያለቀቀ መሆኑን ገልፀዋል።</p>

<p>የሩዋንዳ መንግስት ከአሜሪካ መንግስት ባለስልጣናት ጋር በመሆን የድንበር ውዝግቡ በተቀሰቀሰበት ሰሞን ከአስመራ አዲስ አበባ በመመላለስ ለድንበር ውዝግቡ ሰላማዊ መፍትሔ ለማምጣት ከምክትል ፕሬዝዳንት ፖልካጋሜ ጋር በመሆን ይንቀሳቀስ እንደነበርና በአፍሪካ አንድነት ድርጅትም የተቋቋመው የሁለቱ አገሮችን ውዝግብ በሰላማዊ መንገድ ለመፍታት ይንቀሳቀስ የነበረው አካል አባል በመሆን ሲንቀሳቀስ እንደነበር አይዘነጋም።</p>

<p>ይህ የሩዋንዳ መንግስት የሰላም ኃሳቡን ተግባራዊ ለማድረግ የጀመረውን ጥረት በማቋረጥ ከእንቅስቃሴው ራሱን ያገለለው በፕሬዝዳንት ፓስተር ቢዚሙንጉ እንዲሁም በፖልካጋሜ ላይ ተደጋጋሚ ዛቻና ዝልፊያ በማቅረብ ፕሬዝዳንት ኢሳያስ አፈወርቂ በፈፀሙት ተግባር እንደሆነ አንዳንድ የዲፕሎማቲክ ምንጮች ያስታውሳሉ።</p>


<p class="align-center"><a href="/Gazettas/Examiner/info/Examiner.sera.html">ከኤግዛማይነር መጋቢት 29 ቀን 1991</a></p>

</body>
</html>	
