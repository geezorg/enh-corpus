<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>2500 ኢትዮጵያውያን ትናንት ከኤርትራ ተባረሩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">2500 ኢትዮጵያውያን ትናንት ከኤርትራ ተባረሩ</h1>


<p>ከትላንት በስቲያ ጀምሮ በሁመራ በኩል የኤርትራ መንግስት የዓለም ቀይ መስቀል ማህበር ሳያውቅ ከ2500 በላይ ኢትዮጵያውያንን ማባረሩ ታወቀ።</p>

<p>በሁመራ ግንባር በኩል ወደ ኢትዮጵያ የተባረሩት 2500 በላይ ኢትዮጵያውያንን በተለመከተ የኤርትራ መንግስት ከዓለም አቀፉ ቀይ መስቀል እውቅና ውጭ ማባረሩናና ማከናወኑ የዓለም አቀፉን ቀይ መስቀል ማህበር ማስደንገጡን የዜና ምንጮች አስታውቀዋል።</p>

<p>የዓለም አቀፉ ቀይ መስቀል ማህበር የድንበር ውዝግቡ ከተቀሰቀሰ ጊዜ አንስቶ ሁለቱ መንግስታት ከየሀገሮቻቸው የሚያባርሯቸውን ዜጐች ሁኔታን በቅርብ በመከታተልና የትራንስፖርት የሕክምና አገልግሎት በመስጠትና የጠፉና የተለያዩ ቤተሰብ አባላትን በማገናኘት ተግባር ላይ ተሰማርቶ እንደነበር አይዘነጋም።</p>

<p>ይህ በእንዲህ እንዳለ በዓለም አቀፉ ቀይ መስቀል ስር የሚገኘው ቀይ ጨረቃና ቀይ መስቀል ማሕበር የሰብዓዊ መብት ሕጐች እንዳይጣሱ ከቆመበት አላማ አኳያ የሚያወጣቸውን መግለጫዎች የኤርትራ ውጭ ጉዳይ ሚ/ር ለፕሮፓጋንዳ ጠቀሜታ መዋሉን በጥብቅ በመንቀፍ መግለጫ አውጥተዋል።</p>

<p>ማሕበሩ ከትላንት ወዲያ ሰኞ እ.ኤ.አ ማርች 22/1999 በቁጥር 99/12 በሰጠው በዚህ የፕሬስ መግለጫ የኤርትራ የውጭ ጉዳይ ሚ/ር በማርች 18/99 መግለጫው በብላቴ ካምፕ በቁጥጥር ስር የሚገኝ አንድ ኤርትራዊ መሞቱንና የሞተውም በደረሰበት አካላዊና አዕምሮዋዊ ስቃይ መሆኑን ማሕበሩ እንደገለፀ አስመስሎ ማውጣቱ ተገቢ አለመሆኑን ገልጿል። ግጭቱ ከተከሰተ ወዲህ አንስቶ ማሕበሩ ከቆመለት ዓላማ አኳያ ግዴታውን ለመወጣት መግለጫ ሲያወጣ የመጀመሪያ ጊዜ አለመሆኑንና በብላቴ ስለሞተው ኤርትራዊም ከዚህ መርህ አኳያ መግለጫ ቢሰጥም ያሟሟቱን ምክንያት እንደማያውቀው ገልጿል። ይህ ሆኖ ሳለ የኤርትራ ውጭ ጉዳይ ሚ/ር ሰውየው «በቶርቸር» መሞቱን ቀይ መስቀል እንደገለፀው በማስመሰል ማቅረቡ እንዳሳዘነው ገልጾ እርምጃውን በጥብቅ ኮንኗል።</p>


<p class="align-center"><a href="/Gazettas/Examiner/info/Examiner.sera.html">ከኤግዛማይነር መጋቢት 15 ቀን 1991</a></p>

</body>
</html>	
