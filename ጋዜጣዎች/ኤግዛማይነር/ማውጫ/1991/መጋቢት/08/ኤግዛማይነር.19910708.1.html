<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በአዲስ አበባ ፀረ አመፃ ሠራዊት ይሰማራል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በአዲስ አበባ ፀረ አመፃ ሠራዊት ይሰማራል</h1>


<p>በአዲስ አበባ ውስጥ ሕዝቡ ያገኛቸውን መብቶችና ጥቅሞች በአመፅ ለመንጠቅ የሚድረገውን ማንኛውንም እንቅስቃሴ ለመከላከል የሚንቀሳቀስ ከሩብ ሚልዮን በላይ የሚገመት ሚሊሺያ ኃይል ለመመልመልና የመስተዳድሩን ሚሊሺያ ጽ/ቤት ለማቋቋም መወሰኑን ከአዲስ አበባ መስተዳድር የተገኘ ዜና አስረዳ።</p>

<p>በአዲስ አበባ ውስጥ ህዝቡ ያገኛቸውን መብቶችና ጥቅሞችን በአመፅ ለመንጠቅ የሚደረገውን ማንኛውንም ዓይነት እንቅስቃሴ ለመከላከል ከመስተዳድሩ የፍትህ አካላት ጋር ተጋግዞ የሚሰራ የሚሊሺያ ኃይል በሕዝብ ተሳትፎ ማደራጀት በማስፈለጉ ሰራዊቱን ማቋቋም ማስፈለጉ ተገልጧል።</p>


<p>ይኸው የሚቋቋመው ሚሊሺያ ሚሊሺያነቱን የሚያረጋግጥ መታወቂያ ወረቀት እንደሚኖረውና ያከናውነዋል ተብሎ በሚጠበቀው ተግባራት በማከናወን ላይ እያለ ለሚቀርብለት ጥያቄም መታወቂያውን ሊያሳይ እንደሚችልና ወንጀል ሲፈጽስም የተገኘውን ሰው በህግ መሠረት የመያዝ ለፖሊስ ጣቢያ የማስረከብ ኃላፊነት እንዳለው ከም/ቤቱ አካባቢ የተገኘው የዜና ዘገባ ያስረዳል።</p>

<p>የአዲስ አበባ ከተማ መስተዳድርም ም/ቤት ለሦስት ቀናት ሲያካሂደው የነበረውን 12ኛ መደበኛ ጉባዔ ላይ ተወያይቶ በወሰነው በዚሁ ውሳኔ መሰረት ከየቀበሌው 50 ምልምል ሚሊሺያዎችን በማቅረብ ከሩብ ሚሊዮን በላይ የሚሊሺያ አባል በአዲስ አበባ እንደሚንቀሳቀስ የገለፁ የዜና ምንጮች የመስተዳድሩን ሚልሺያ ጽ/ቤት ለማቋቋም በአስቸኳይ እንቅስቃሴው እንዲጀመርም የመስተዳድሩ ም/ቤት ባሳለፈው ውሳኔ ያሰፈረ መሆኑም ታውቋል።</p>


<p class="align-center"><a href="/Gazettas/Examiner/info/Examiner.sera.html">ከኤግዛማይነር መጋቢት 8 ቀን 1991</a></p>

</body>
</html>	
