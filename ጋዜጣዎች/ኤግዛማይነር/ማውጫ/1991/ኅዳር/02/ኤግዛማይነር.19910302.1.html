<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኳታር ሱዳንና ኤርትራን ለማስታረቅ ሩጫ ጀምራለች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኳታር ሱዳንና ኤርትራን ለማስታረቅ ሩጫ ጀምራለች</h1>


<p>በኳታር መንግሥት ባለሥልጣናት በአስመራ አድርገውት በነበረው ጉብኝት ወቅት ከኢትዮጵያ መንግስት ጋር ሻክሮ የነበረውን ግንኙነት በማደስ ላይ ያላቸው የሱዳንን መንግስት ከኢትዮጵያ ጋራ አብራ ትወጋኛለች ብላ የሠጋችው ኤርትራ ከሱዳን መንግስት ጋር የእርቅ ድርድር እንዲያደርጉ የኳታር መንግስት በሸምጋይነት እንዲያነጋግራቸው በተማፀነው መሠረት በኤርትራ የውጪ ጉዳይ ሚኒስትር የተመራ ልዑክ ወደ ኳታር መጓዙ ተገለፀ።</p>

<p>የኳታር የውጭ ጉዳይ ሚኒስትር ሼክ መሐመድ አቢድ ያሲን ጀባር አደራዳሪነት በሱዳንና በኤርትራ መንግስታት መካከል እርቅ ለማውረድ በሚደረገው ጥረት ላይ የኤርትራ መንግስት ባለሥልጣናት ከሱዳን ጋር እርቅ ለማምጣት የማናደርገው ጥረት የለም እያሉ መሆናቸውን የገለፀው የዜና ምንጭ በቅርቡ የኢትዮጵያ መንግስት ከፍተኛ ልዑካን ቡድን ወደ ካርቱም አምርቶ ከሱዳን መንግስት ባለሥልጣናት ጋር ባደረገው ድርድር ከሱዳን ጋር ሻክሮ የነበረው ጉብኝት መታደሱን ይህን የኢትዮጵያን የኃይል ሚዛን እንዲጠናከር ያስችላል በሚል ስጋት የመነጨ የኤርትራ መንግስት አቋም ሳቢያ ሳይውል ሳያድር በአስቸኳይ እንዲፈፀም የኳታር መንግሥት ባለሥልጣናትን ኢሳያስ አፈወርቂ በመማፀናቸው የተደረገ እንደሆነ ይናገራሉ።</p>

<p>የሱዳን የልዑካን ቡድን በውጭ ጉዳይ ሚኒስትሩ በሚስተር ኡስማን እስማኤልም በበኩላቸው የልዑካን ቡድኑን በመምራት ወደ ኳታር ሲያመሩ የኤርትራ መንግስት ከሱዳን መንግስት ተቃዋሚዎች ቢሮ ይሆን ዘንድ የሰጠው የሱዳን ኤምባሲ ጉዳይ አንስቶ በቀድሞው የሱዳን ጠ/ሚኒስትር በሳዲቅ አልማሐዲ የሚመራው የሱዳን መንግስት ተቃዋሚዎች ሕብረት ቢሮ እንዲዘጋ የሕብረቱ አመራሮችና የሕብረቱ ሰራዊት ኤርትራን ለቆ እንዲወጣ ለመጠየቅ በሁለቱ ሀገሮች መካከል የተፈጠረውን ልዩነት ለማጥበብ እንደሚያስችል በመግለፅ ለውይይቱ ለመቅረብ ፍላጐት እንዳላቸው አቋማቸውን ይፋ አድርገዋል።</p>


<p class="align-center"><a href="/Gazettas/Examiner/info/Examiner.sera.html">ከኤግዛማይነር ኅዳር 2 ቀን 1991</a></p>

</body>
</html>	
