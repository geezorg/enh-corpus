<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ከትናንት ወዲያ ባድመ በሻዕቢያ መድፎች መደብደብዋን መንግስት አመነ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ከትናንት ወዲያ ባድመ በሻዕቢያ መድፎች መደብደብዋን መንግስት አመነ</h2>


<p>ባለፈው ሰኞ ሕዳር 7 ቀን 1991 ሻዕቢያ የባድመ አካባቢን በመድፍ መደብደብዋን የሻዕቢያ ሠራዊት በዚህ በሰኞ ዕለቱ የመድፍ ድብደባ ዒላማ ያደረገው የሰላማዊ የአካባቢ ነዋሪዎችን መኖሪያ ሠፈሮችን አዝመራቸው የደረሰ የእርሻ ማሳዎችን መሆኑን የሮይተር ዜና አገልግሎት የኢትዮጵያ መንግስትን ቃል አቀባይ በመጥቀስ መዘገቡን የጀርመን ድምፅ ሬዲዮ ዘገበ።</p>

<p>የሮይተር ዜና ወኪል እንደዘገበ ከሆነ በአለፈው ሰኞ በባድመ በኩል ከአለፈው ጥቂት ሳምንታት ወዲህ ሁለቱም ወገኖች ጥቃት ማድረሣቸውን ገልጿል። ይህን መሰሉ ጥቃት በሻዕቢያ በኩል በአለፈው ሣምንትም በሽራሮ በኩል የተፈፀመ ሲሆን ለዚህ ጥቃት ምላሽም የኢትዮጵያ መከላከያ ሠራዊት በወሰደው የአፀፋ እርምጃ ዛላንበሣና ከዚያ ባሻገር ያለችውን ሰናፊ አካባቢን በመድፍ መደብደባቸው ይታወቃል።</p>

<p>ይህ በእንዲህ እንዳለ ሰኞ ዕለት በቡሬ ግንባር በኩል ስድስት መቶ የሚጠጉ ኤርትራውያን ወደ ሃገራቸው ተሸኝተዋል። በተያያዘ ዜና ሻዕቢያ ሰላማዊ ሰዎችን ዒላማ በአደረገው የመድፍ ድብደባ ሳቢያ ቁጥራቸው ወደ 30 የሚጠጉ ሰዎች ቁጥራቸው በርካታ የሆኑ የቀንድ ከብቶች እንደሞቱ ከትግራይ አካባቢ የሚመጡ ዘገባዎች ያስረዳሉ። እንደዘገባዎቹ ከሆነ በተለያዩ ቀናት የሻዕቢያ ሠራዊት አባላት የሆኑ ወታደሮች በተለያዩ ግንባሮች ለክልሉ የኢትዮጵያ መከላከያ ሠራዊት እጃቸውን እየሰጡ መሆኑንና ሠራዊት ውስጥ ከፍተኛ የሆነ የአቋም ልዩነት እንደሚንፀባረቅ የተማራኪ ወታደሮች ቃልን ዋቢ ያደረጉ ዘገባዎች ያስረዳሉ።</p>


<p class="align-center"><a href="/Gazettas/Examiner/info/Examiner.sera.html">ከኤግዛማይነር ኅዳር 9 ቀን 1991</a></p>

</body>
</html>
