<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የተወረሱ ቤቶች ለባለቤቶቻቸው እንዲመለሱ ወይንም ተመጣጣኝ ካሳ እንዲከፈል የሚወስን ፖሊሲ ሊፀድቅ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የተወረሱ ቤቶች ለባለቤቶቻቸው እንዲመለሱ ወይንም ተመጣጣኝ ካሳ እንዲከፈል የሚወስን ፖሊሲ ሊፀድቅ ነው</h2>

<h3 class="align-center">አይኤምኤፍ አዲስ ለሶስት ዓመት የሚፈፀም የመዋቅር ማስተካከያ ከኢትዮጵያ መንግሥት ጋር ተፈራረመ</h3>


<p>ለአለፉት ሰባት ዓመታት ለስምምነት አዳጋች ሆነው የነበሩ ዓለም አቀፍ የገንዘብ ድርጅት በኢትዮጵያ ሊካሄዱ ይገባቸዋል ያላቸው የመዋቅር ማስተካከያ የፖሊሲ ሃሳቦችን ተግባራዊ ለማድረግ የሚያስችል ሁለተኛው ዙር የብድር ስምምነት የሶስት ዓመት ፕሮግራም መፅደቁን የገለፁ አንድ በኢኮኖሚስትነት ሙያ የተሰማሩ ኢትዮጵያዊ ምሁር ይኸው አርብ ጥቅምት 13 ቀን የተደረሰው ስምምነት በደርግ መንግሥት የተወረሱ የግል ቤቶችን ተቋማትን ለባለቤታቸው ስለመመለስ ወይንም ካሳ ስለመክፈል የሚመለከተውን የፖሊስ ሃሳብን በተመለከተ ለቀድሞ ባለቤታቸው ይመለሱ የሚለውን የአይ.ኤም.ኤፍን የፖሊሲ ሃሳብ በኢትዮጵያ መንግሥት ሳይቀበል እንዳልቀረ ከአይ.ኤም.ኤፍ አካባቢ ያገኙትን ምንጭ በመጥቀስ ለጋዜጣው ሪፖርተር ጠቅሰዋል።</p>

<p>እንደ እኝሁ ምሁር ገለፃ የኢትዮጵያ መንግሥት ከአለም የገንዘብ ድርጅት እንዲሁም ከዓለም ባንክ ጋር ሊደርስባቸው በሚገቡ የስምምነት ሃሳቦች ላይ የራሱን አቋም በመያዝ እየቀረበ በድርድር ሂደቱ ላይ አድካሚ የሆነ ውጣ ውረድ እንደፈጠረባቸው የሚናገሩት የአለም የገንዘብ ኤክስፐርቶች ድርጅቱ በአፋጣኝ መልስ ያገኙ ዘንድ ከሶስት ዓመታት በፊት ጀምሮ ሲያቀርባቸው የነበሩት የደርግ መንግሥት የወረሳቸውን ቤቶችና ተቋማትን ለቀድሞ ባለቤታቸው የመመለስን ጥያቄ የኢትዮጵያ መንግሥት አይመለሱም በሚል አቋሙ በመጽናት ለበጀት ማስተካከያ ድጎማ ይሰጠው የነበረውን 125 ሚሊዮን ዶላር እንዲታገድበት እንዳደረገና በቅርቡም ይህን የድጎማ በጀት ለመልቀቅ የዓለም የገንዘብ ድርጅት ከኢትዮጵያ መንግሥት ጋር ከስምምነት ላይ ደርሶ ነበር በማለት ይናገራሉ።</p>

<p>የዓለም የገንዘብ ድርጅት አንደኛው አካል የሆነው ኦብጭ የተባለ አሜሪካዊ ተቋምም በበኩሉ በግንቦቱ ወር የኢትዮጵያ መንግሥትና የአለም ገንዘብ ድርጅት መካከል የተካሄደው ድርድር ከስምምነት ላይ በመድረስ እንደተጠናቀቀ በመግለጽ ለዜና ሰዎች መግለጫ መስጠታቸው አይዘነጋም።</p>

<p>የኢትዮጵያ መንግሥት ከአለም የገንዘብ ድርጅት የቀረቡትን የመዋቅር ማስተካከያ ሃሳቦች መካከል የብሔራዊ ባንክን የንግድ ባንክን አራት የግል ባንኮች እንዲከፋፈል የሚለውን እንዲሁም በዓለም አቀፍ የኦዲተር ሂሳቡ እንዲመረመር ያቀረበውን ሀሳብ የተወረሱ ቤቶችና ተቋማትን ለቀድሞ ባለቤቶቻቸው ይመለሱ የሚለውን አቋም የኢትዮጵያ መንግሥት ላለመቀበል አሻፈረኝ ብሎ እንደነበር ገልፀው እሳቸው እምነት የኢትዮጵያ መንግሥትና የዓለም ገንዘብ ድርጅት ከ1998-2000 እ.ኤ.አ የሚተገበር የመዋቅር ማሻሻያ ውስጥ የኢትዮጵያ መንግሥት በድርጅቱ የቀረቡትን የማሻሻያ ሀሳቦችን በሙሉ እንዲቀበል ጫና ተደርጎበታል የሚል ጭምጭምታዎች እንደተደመጡ ይናገራሉ።</p>

<p>የጋዜጣው ሪፖርተር እንደዘገበው ከሆነ ግን የኢትዮጵያ መንግሥት 42 ሚሊዮን የአሜሪካ ዶላር የሚጠጋ የብድር ስምምነት የተፈራረመውና አይ.ኤም.ኤፍ ያፀደቀለትም በዓለም አቀፍ የገንዘብ ድርጅት ፍላጎት ሳይሆን የኢትዮጵያ መንግሥት ፍላጎት መካከል ባደረገ መልኩ እንደሆነ የደረሰው ዘገባ ያስረዳል።</p>
 
<p>ከኦክቶበር 11 ቀን 1996 እ.ኤ.አ ጀምሮ ለሶስት ዓመታት የሚቆይ የመዋቅር ማሻሻያ ፕሮግራም ፀድቆ እንደነበር ከ1998-2001 እ.ኤ.አ የሚደርስ የብድር ስምምነትም እንደተካሄደ ገልፆ ይህ በቅርቡ የተደረገው የመዋቅር ማስተካከያ መሠረታዊ ስምምነቱን ዝርዝር በቅርቡ የኢትዮጵያ መንግሥት ለሕዝቡ አትሞ ይፋ ለማድረግ ከአይ.ኤም.ኤፍ የዳይሬክተሮች ቦርድ ጋር መስማማቱን የዜና ምንጮቻችን ይናገራሉ።</p>


<p class="align-center"><a href="/Gazettas/Examiner/info/Examiner.sera.html">ኤግዛማይነር ጥቅምት 18 ቀን 1991</a></p>

</body>
</html>	
