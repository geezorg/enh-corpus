<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአድዋ ድል በዓል በታላቅ ድምቀት ትናንት ተከበረ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የአድዋ ድል በዓል በታላቅ ድምቀት ትናንት ተከበረ</h1>


<p>103ኛው የአድዋ ድል በዓል ትናንት የካቲት 23 ቀን 1991 ዓ.ም በከፍተኛ ድምቀት በመላው ኢትዮጵያ ተከበረ። የዘንድሮው የአድዋ ድል በዓልን ሁሉም ኢትዮጵያ በአንድ ልብ በመሆን በከፍተኛ ወኔ መከበሩንም ከየማዕዘናቱ የሚመጡ ዜናዎች በማስታወቅ ላይ ናቸው።</p>

<p>ዘመቻ ግብዓተ ፀሃይ በሚል ስያሜ የኢትዮጵያ የመከላከያ ሠራዊት በባድመ የጦር አውደ ግንባር የሻዕቢያን መደመሰስ የድል ብስራቱን ለኢትዮጵያውያኑ ባደረሰበት ሰሞን የተከበረው የአድዋ ድል በዓል የኢትዮጵያን የጀግንነትና የአሸናፊነት ባህል ለማንፀባረቅ መቻሉም ለበዓሉ የተለየ ድምቀት እንዲሰጠው የዝግጅት ክፍላችን በአዲስ አበባ የተለያዩ ቦታዎች በመዘዋወር ካሰባሰበው የሕዝብ አስተያየት ሊታወቅ ችሏል።</p>

<p>በመስቀል አደባባይ በሚሊዮን የሚቆጠሩ ኢትዮጵያውያን ባንዲራና የተለያዩ መፈክሮችን ይዘው በደመቀ ሁኔታ ሲከበር ታክሲዎች አውቶብሶችና የተለያዩ መኪኖችም በባንዲራ አሸብርቀው በዓሉን በድምቀት አክብረውታል። በበዓሉ ላይ ተማሪዎች መንፈሳውያን አባቶችና መላው ሕዝብ በመገኘት ደስታውን በመግለፅ የኤርትራን መንግሥትን ሲያወግዙ መታየታቸውና በኢሳያስ አፈወርቂ ተምሳሌት የተሰራ የሬሳ ሳጥን ይዘው በመምጣት ለማቃጠል የሞከሩ ኢትዮጵያውያን ሐሳባቸው ተግባራዊ እንዳይሆን በፖሊስ መከልከላቸው ታውቋል።</p>

<p>በትንትናው ስብሰባ ላይ ተገኝተው ከሚሊዮን በላይ ለሚገመት ለአዲስ አበባና አካባቢዋ ነዋሪ ሕዝብ ንግግር ያደረጉት አቶ ዓሊ አብዶ ውጊያው ሊቀጥል እንደሚችል ተናግረዋል።</p>


<p class="align-center"><a href="/Gazettas/Examiner/info/Examiner.sera.html">ከኤግዛማይነር የካቲት 24 ቀን 1991</a></p>

</body>
</html>	
