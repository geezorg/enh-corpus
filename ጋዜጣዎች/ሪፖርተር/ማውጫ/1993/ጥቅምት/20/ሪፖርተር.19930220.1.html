<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በአልጀርሱ ውይይት ኢትዮጵያና ኤርትራ ሁለት የተለያዩ አቋሞች ይዘዋል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በአልጀርሱ ውይይት ኢትዮጵያና ኤርትራ ሁለት የተለያዩ አቋሞች ይዘዋል</h2>


<p>ኢትዮጵያና ኤርትራ ካለፈው ሰኞ ጥቅምት 13/1993 ጀምሮ በውጭ ጉዳይ ሚኒስትሮቻቸው በመወከል በአልጀርስ በአአድ ስፖንሰርነት የተዘጋጀውን ውይይት ቀጥለዋል። ከአአድ ተወካዮች ሌላ በኢትዮጵያና በኤርትራ የፕሬዝዳንት ክሊንተን ልዩ ወኪል የሆኑት የቀድሞው የብሔራዊ ደህንነት አማካሪ አንቶኒ ሌክ ውይይቱን እየመሩት ነው። ውይይቱ ለኢትዮጵያና ለኤርትራ የድንበር ግጭት ሰላማዊ መፍትሔ ለመሻት የሚካሄድ መሆኑ ይታወቃል።</p>

<p>አሜሪካ ውይይቱ በአጭር ጊዜ ተቋጭቶ እልባት እንዲያገኝ እንደምትፈልግ አንዳንድ ምንጮች ይገልፃሉ። በማዕሪካ የሚካሄደው ዴሞክራሲያዊ ምርጫ በመጭው ህዳር ወር መጨረሻ ተጠናቆ ፕሬዝዳንት ክሊንተን ስልጣናቸውን በታህሳስ ወር ስለሚያስረክቡ አገሪቱ ከጅምሩ ተነሳሽነት ያሳየችበት ውዝግብ ፕሬዝዳንቱ ከስልጣን ከመውረዳቸው በፊት እንዲገባደድ እንደምትፈልግ እነዚሁ ምንጮች ይገልፃሉ። የቴክሳሹ ገዥ ጆርጅ ቡሽ በመጭው የአሜሪካ ፕሬዝዳንት ምርጫ ቢያሸንፉ ኮንዶ ለዛ ራይስ የደህንነት አማካሪያቸው ሊሆኑ እንደሚችሉ መገናኛ ብዙኃን ዘግበዋል። በምክትል ውጭ ጉዳይ ሚኒስትርነት ማዕረግ የአፍሪካ ጉዳዮች ኃላፊ ሱዛን ራይስ ጨምሮ በአሜሪካ የአፍሪካ ፖሊሲ ሚና የነበራቸው ባለሥልጣናት ሊቀየሩ እንደሚችሉ እነዚህ ምንጮች ይጠቅሳሉ። አዲሱ አስተዳደር ስልጣኑን እስኪረከብ ድረስ አሜሪካ የአፍሪካ ፖሊሲ እንዳለ ስለሚቆይ በዚሁ ጊዜ የኢትዮጵያ የድንበር ግጭት እንዲገባደድ የወቅቱ አስተዳደር ፍላጐት እንደሆነ እነዚሁ ምንጮች ያስረዳሉ።</p>

<p>ይህ በእንዲህ እንዳለ ካለፈው ሰኞ ጀምሮ በመካሄድ ላይ ስላለው ውይይት ይፋ መግለጫ ባይሰጥም ኢትዮጵያና ኤርትራ የተለያዩ አቋሞች ይዘው ስለቀረቡ በአጭር የመቋጨቱ ተስፋ ከወዲሁ መጨለሙን ሌሎች ምንጮች ገልፀዋል። የኢትዮጵያ አቋም የድንበር ግጭት በአጭር ጊዜ ሰላማዊ መፍትሔ ያገኝ ዘንድ ጉዳዩን መርምሮ ሊዳኝ ወደሚችል ዓለም አቀፋዊ አካል (እንተርናቲኦናል ኣርቢትራቲኦን) አሁኑኑ ይመራ የሚል ሲሆን ይኸውም ኤርትራ ቀደም ሲል በሐኒሽ ደሴቶች ከየመን ጋር በተጋጨችበት ወቅት የተከተለችው መንገድ ነው። ኤርትራ በአንፃሩ ይህን የኢትዮጵያ አቋም አልስማማበትም ባይ ናት። የኤርትራ አቋም የተመድ የካርታ ሥራ ባለሙያዎች ድንበሩን እንዲአካልሉ (ደማርቻቲኦን) ባለሙያዎቹ በከለሉት መሠረት ተወስኖ ጉዳዩ ይብቃ የሚል ነው።</p>

<p>ኢትዮጵያ ተመሳሳይ ውዝግቦች በተፈቱበት ልምድ መሠረት የካርታ ባለሙያዎች ቢያካልሉትም በውሳኔዎቻቸው ላይ ልዩነት ቢፈጠር ዞሮ ዞሮ ወደዓለም አቀፉ ዳኝነት አካል መመራቱ ስለማይቀር የካርታ ባለሙያዎች ውሳኔን ብቻ ሳይሆን ጉዳዩን በአጠቃላይ መርምሮ ዳኝነት ወደሚሰጠው አካል ቢመራ አገሮቹ በአጭር ጊዜ ውዝግባችውን ፈትተው ፊታቸውን ወደልማት እንዲያዞሩ ዕድል ይሰጣል በሚለው አቋማ በመወያየት ላይ እንደምትገኝ እነዚሁ ምንጮች ያስረዳሉ።</p>

<p>ኢትዮጵያና ኤርትራ ሌሎች በርካታ የአቋም ልዩነቶች ቢኖራቸውም ግልፅ ውይይቱ በአአድና በአሜሪካ አደራዳሪነት ከጀመረበት ጊዜ ጀምሮ ቁልፍ ነጥብ ሆኖ ያለው ጉዳይ ይኸ መሆኑ ታውቋል። አ.አ.ድና የአልጄሪያ መንግስት ባለፈው ሰኔ እንዲፈረም በድርድሩ ወቅት ስላደረጉት አስተዋፅዖ አሜሪካ አመስግናለች። አሜሪካ ኢትዮጵያና ኤርትራ የአልጀርሱን ስብሰባ «የመጨረሻ አጠቃላይና ዘላቂ የሰላም ስምምነት» ለማግኘት እንዲጠቀሙበት እንደምታበረታታ የውጭ ጉዳይ ሚኒስቴርዋ ቃል አቀባይ ፊሊፕ ቲ.ሪከር ገልፀዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ጥቅምት 20 ቀን 1993</a></p>

</body>
</html>	
