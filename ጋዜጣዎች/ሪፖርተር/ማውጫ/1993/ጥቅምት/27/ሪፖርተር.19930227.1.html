<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የመምህራን መባረር ዩኒቨርስቲውን እንደጐዳው ተገለፀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የመምህራን መባረር ዩኒቨርስቲውን እንደጐዳው ተገለፀ</h1>


<p>ከአዲስ አበባ ዮኒቨርስቲ 42 መምህራን መባረር በዮኒቨርስቲው ላይ ጉዳት ማድረሱንና እንዲህ ያለው አጋጣሚም አሳዛኝ መሆኑን የዩኒቨርስቲው አካዳሚክ ምክትል ፕሬዝዳንት ዶ/ር ኢንጂነር ኃይሉ አየለ ገለፁ።</p>

<p>ዶ/ር ኢንጂነር ኃይሉ የአዲስ አበባ ዩኒቨርስቲን 50ኛ ዓመት የወርቅ ኢዮቤልዮ አከባበርና የ14ኛው ዓለም አቀፍ የኢትዮጵያ ጥናት ጉባዔን አስመልክቶ ረቡዕ ጥቅምት 15 ቀን በሰጡት ጋዜጣዊ መግለጫ በ1985 ዓ.ም መምህራን እንዲባረሩ መደረጉ ዩኒቨርስቲውን እንደጐዳው አረጋግጠዋል።</p>

<p>ዶ/ር ኢንጂነር ኃይሉ በዚሁ መግለጫቸው በ1960ዎቹ አጋማሽ ላይ የነበረው የመምህራን ስብጥር 30 ከመቶ ዶክተሮች (ጵህ.ዽ.)፣ 50 ከመቶ ሁለተኛ ዲግሪ (ምኣ/ምጽች) ያላቸውና 20 በመቶ ከዚያ በታች ስሆኑ በ1970ዎቹና 80ዎቹ ውስጥ ይኼ ስብጥር በጣም ቀንሶ 20 ከመቶ ዶክተሮች፣ ከ38-40 ከመቶ ሁለተኛ ዲግሪ ያላቸውና የተቀሩት ከዚያ በታች መሆናቸውን ገልፀዋል። ይህን ስብጥር ዛሬም ለማሳደግ እንዳልተቻለ የገለፁት ዶ/ር ኃይሉ «ብቃት ያላቸውን መምህራን የማግኘትና ያሉትንም የመጠበቅ እንቅስቃሴ መጀመሩን» ገልፀዋል።</p>

<p>ወደውጭ ሀገርና ከዩኒቨርስቲው ወደሌሎች ተቋማት ያለውን ፍልሰት አስመልክቶ ለቀረበው ጥያቄም ሲመልሱ ባለፉት 20 ዓመታት ለከፍተኛ ትምህርት ወደውጭ ከተላኩት 600 መምህራን ውስጥ ወደሀገር የተመለሱት 1/3 ኛዎቹ ብቻ (200 ያህል) መሆናቸውን ገልፀዋል። ከነዚህም ውስጥ ደግሞ 1/3ኛዎቹ (68 ያህሉ) ዩኒቨርስቲውን ለቀው በሌሎች ድርጅቶችና ተቋሞች ውስጥ እየሰሩ መሆናቸውን አልደበቁም።</p>

<p>የዩኒቨርስቲው ፕሬዝዳንት ፕሮፌሰር ሞገሴ አሸናፊ በ1992 ዓ.ም የምረቃ በዓል ላይ ባደረጉት ንግግር ዩኒቨርስቲው አንድ መምህር ቢለቅ ለዘጉ የሚችሉ የትምህርት ክፍሎች እንዳሉት መግለፃቸው ይታወሳል።</p>

<p>ይህ በእንዲህ እንዳለም የ14ኛው ዓለም አቀፍ የኢትዮጵያ ጥናት ጉባዔ ከጥቅምት 27 ቀን እስከ ህዳር 2 ቀን 1993 ዓ.ም ድረስ በአዲስ አበባ ዩኒቨርስቲ እንደሚካሄድና 200 ያህል የኢትዮጵያን ማህበራዊ፣ ፖለቲካዊና ሌሎች ጉዳዮች የሚመለከቱ ጥናቶች በሀገር ውስጥና በውጭ ሀገር ተመራማሪዎች እንደሚቀርቡ ታውቋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ጥቅምት 27 ቀን 1993</a></p>

</body>
</html>	
