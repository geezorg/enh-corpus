<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሻዕቢያ ደጋፊ የነበሩ ምሁራን የግለሰብ አምባገነንነት እንዲቆም በማኒፌስቶ ጠየቁ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የሻዕቢያ ደጋፊ የነበሩ ምሁራን የግለሰብ አምባገነንነት እንዲቆም በማኒፌስቶ ጠየቁ</h2>


<p>የሻዕቢያ ደጋፊ የነበሩ ከፍተኛ ባለሙያዎች የኤርትራ መንግሥት ዲሞክራሲያዊ ተቋማትን እስካሁን ባለመገንባቱ የሚያወገዝና የግለሰብ አምባገነንነት እንዲቆም የሚጠይቅ ማኒፌስቶ በማውጣት መስከረም 21 ለፕሬዝዳንት ኢሳያስ መስጠታቸው ታወቀ።</p>

<p>13 አባላት ባሉት በዚህ የከፍተኛ ምሁራን ቡድን ዶ/ር በረከት ኃ/ሥላሴ፣ አቶ ካሣሁን ቸኮልና፣ አቶ ርዕሶም ኃይለ ይገኙበታል። የሻዕቢያ ደጋፊ የነበሩ እነዚህ ምሁራን የ«በርሊን ማኒፌስቶ» ብለው በጠሩት በዚህ ሰነድ የሃገር ውስጥም ሆነ የውጭ ጉዳዮች በተመለከተ የኤርትራ መንግሥት አመራር ባሕርይና ስልት በእጅጉ እንዳሳሰባቸው ገልፀዋል። በኤርትራ ሃሳብን በነፃ የመግለፅ መብት ጨርሶ እንደሌለና በብሔራዊ ጉዳዮች ላይ የግለሰብ አምባገንነት መንገሱን በመጥቀስም የቡድኑ አባላት እስካሁን ድረስ በጦርነት ምክንያት ኢትዮጵያ እንዳትጠቀምበት ሲሉ በራሳቸው ላይ ሳንሱር ጥለው እንደቆዩ አትተዋል።</p>

<p>ቡድኑ ለፕሬዝዳንቱ የሰጠው ይህ ሰነድ የኢትዮጵያ ሰራዊት ወደ ኤርትራ እንዴት ዘልቆ ሊገባ እንደቻለ ማብራሪያ የሚጠይቅ ጭምር ነው። ከዚህም በላይ የኤርትራ መንግስት የዓለም አቀፍ ሕግንና ተቀባይነት ያላቸውን አሰራሮች የሚንቅ መሆኑን አጋልጧል።</p>

<p>ይህ በእንዲህ እንዳለ በሰሜን አሜሪካ የሚኖሩ የሚኖሩ ኤርትራውያን ከመስከረም 27-28 በዋሽንግተን ባደረጉት «የኤርትራ ነፃነት ዴሞክራሲያዊ እንቅስቃሴ» የተሰኘ ተቃዋሚ ድርጅት ማቋቋማቸውን አሳውቀዋል። እንቅስቃሴው ባወጣው ጋዜጣዊ መግለጫ የኤርትራን አምባገነናዊ ሥርዓት ለመጣል እንደሚታገልና ሁሉንም የሚያቅፍ የመድበለ ፓርቲ ዴሞክራሲ ለማራመድ እንደሚጥር አሳውቋል። ከጐረቤት አገሮች ጋር በሰላም አብሮ የመኖር ፖሊሲ ለመከተል ቆርጦ መነሳቱን በመግለፅ መቋቋሙን ይፋ ያወጣው መነሳቱን በመግለፅ መቋቋሙን ይፋ ያወጣው ይህ እንቅስቃሴ ሰባት አባላት ያሉት ጊዜያዊ ስራ አስፈፃሚ ኮሚቴ መሰጠሙ በተጨማሪ ታውቋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ጥቅምት 6 ቀን 1993</a></p>

</body>
</html>	
