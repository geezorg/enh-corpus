<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የመከላከያ ሚኒስቴር ወደ ትራንስፖርት ንግድ ለመግባት ማቀዱ ቅሬታ ፈጥሯል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የመከላከያ ሚኒስቴር ወደ ትራንስፖርት ንግድ ለመግባት ማቀዱ ቅሬታ ፈጥሯል</h1>


<p>የመከላከያ ሚኒስቴር ወደትራንስፓርት ንግድ ለመግባት ማቀዱ አላስፈላጊና ጎጂ ነው የሚል ቅሬታ በአንዳንድ የኢኮኖሚና የቢዚነስ ባለሙያዎች ዘንድ ፈጥሯል። ከፕራይቬታይዜሽን ፖሊስም ጋር የሚቃረን መሆኑ ተገልጿል።</p>

<p>የመከላከያ ሚኒስቴር በትራንስፖርት ንግድ የተሰማራው በሻዕቢያ ወረራ ምክንያት የበርካታ ተሽከርካሪዎች ባለቤት ለመሆኑ በመቻሉ አሁን ጦርነቱ ሲቆም ተሽከርካሪዎቹ ሥራ እንዳይፈቱ ሲባል የተደርገ እቅድ መሆኑ ታውቋል። ስለዚህም ለሚኒስቴሩ «ባጀት መደጎሚያ ለገቢ ማስገኛነት እንዲጠቅሙ» ድል ትራንስፖርት በሚል ስያሜ ወደደረቅ ጭነት ትራንስፖርት ንግድ ለመግባት አስፈላጊውን ዝግጅት ማጠናቀቁ ይነገራል።</p>

<p>የትራንስፖርቱ ዘርፍ ከመንግሥት ወደግል ንብረትነት እንዲዛወር መንግሥት ከወሰነባቸው ውስጥ አንዱ ዘርፍ በመሆኑ ያሉትን የመንግሥት ትራንስፖርት ድርጅቶች በባጀትም ሆነ በተሽከርካሪዎች ሳይጠናክራቸው ቆይቷል። በሌላ በኩል ግን መከላከያ ሚኒስቴር ወደ ትራንስፖርት ንግድ መሰማራቱ ከመንግሥት የፕራይቬታይዜሽን ፖሊሲ ጋር የሚጣረስ ተግባር መሆኑ ተመልክቷል።</p>

<p>የሚኒስቴሩ በትራንስፖርት ንግድ መሰማራት እስካሁን በትራንስፖርት ንግድ ላይ የሚንቀሳቀሱትን እጅጉን የሚያዳክም መሆኑን ባለሙያዎች ጠቅሰዋል። መከላከያ ሚኒስቴር ያሉት ተሽከርካሪዎች በርካታ በመሆናቸው ቀረጥ ያለመክፈል ጥቅሙና መንግሥታዊ አካልነቱ ተደምሮ በመስኩ የተሰማሩትን የግል ባለሀብቶች ለመወዳደር በከፍተኛ ደረጃ እንደሚያስቸግራቸው እነዚሁ ባለሙያዎች አክለው ገልፀዋል።</p>

<p>አሁን ባለንበት ሁኔታ የትራንስፖርት እጥረት እንደችግር ሆኖ በማይገለፅበት የመከላከያ ሚኒስቴር ወደትራንስፖርት ንግድ መግባቱ የማያስፈልግና ሌሎችን ክፉኛ የሚጎዳ ነው የሚሉት ባለሙያዎች ሚኒስቴሩ እቅዱን እንደገና እንዲመረምርና ውሳኔውን እንዲገታ አስተያየታቸውን ሰጥተዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር መስከረም 15 ቀን 1993</a></p>

</body>
</html>	
