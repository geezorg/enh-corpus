<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኦሮሞ ነፃነት ግንባሮች የጋራ ግንባር "~አንግ ኡልፍኦ"~አምህ ን አቋቋሙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የኦሮሞ ነፃነት ግንባሮች የጋራ ግንባር "ኡልፍኦ"ን አቋቋሙ</h1>


<p>የኦሮሞ ነፃነት ግንባሮችን በአንድ ጥላ ስር የሚያሰባስብ «የተባበሩት የኦሮሞ ነፃነት ግንባር (ኡልፍኦ)» የተባለ የጋራ ግንባር አቋቋሙ። ዋቆ ጉቶንም በሊቀመንበርነት መረጡ።</p>

<p>ግንባሮቹ መስከረም 10 ቀን 1992 ዓ.ም ባወጡት መግለጫ «የተባበሩት የኦሮሞ ነፃነት ግንባር (ኡልፍኦ)» የተሰኘውን ድርጅት ለማቋቋም የኦሮሞ ነፃነት እስላማዊ ግንባር፣ የኦሮሞ ነፃነት ካውንስል፣ የኦሮሞ ነፃነት ግንባር፣ የኦሮሞ ሕዝቦች ነፃነት ድርጅት፣ እና የተባበረው የኦሮሞ ህዝብ ነፃነት ግንባር የተባሉ ግንባሮች በማሳተፍ በአንድ ጥላ ስር በማሰባሰብ የጋራ ግንባር መፈጠሩን ገልጿል።</p>

<p>ጋዜጣዊ መግለጫው አያይዞም ስድስቱ ድርጅቶች ከመስከረም 6 ቀን እስከ መስከረም 10 ቀን 1992 ዓ.ም ባደረጉት ስብሰባ በአዲስ መልክ ተዋቅረው «የተባበሩት የኦሮሞ ነፃነት ግንባር (ኡልፍኦ) የመስራች ጉባዔ የመጨረሻ ውሳኔ» በማፅደቅ ይመሩኛል ያሏቸውን የአመራር አካላት መርጧል።</p>

<p>በዚህ መሰረት ዋቆ ጉቱን በሊቀመንበርነት፣ ጃራ አባገዳንና ዳዊድ ኢብሣን በምክትል ሊቀመንበርነት፣ ገለሣ ዲልቦን በፀሐፊነት፣ ጀማል ሐጂ ኢብራሂምን በተቀዳሚ ምክትል ፀሐፊነትና አባ ጊዲ አባ መጋልን ደግሞ በምክትል ፀሐፊነት እንደመረጡ መረጃዎች ይጠቁማሉ።</p>

<p>የተባበሩት የኦሮሞ ነፃነት ግንባሮች የመስራች ጉባዔ የመጨረሻ ውሳኔ ላይ እለምድረስ የተፈለገበት ዋነኛ ምክንያት በነፃነት ግንባሮች መካከል አለመተባበር በመፈጠሩ እንደሆነና በተለይም «ኦሮሚያ በጭቆና ሥር እንድትቆይ እንዳደረጋት» እና «የኦሮሞ ህዝቦች እስካሁን ድረስ ፍትህ ሣያገኙ ነፃነታቸው ሳይረጋገጥ ዓመታትን እንዳስቆጠሩ» አትቷል። በተጨማሪም መስራች ጉባዔው ወደፊት በመተማመን ላይ የተመሰረተ አንድነት በመፍጠር «የጋራ እንቅስቃሴ በማድረግ አንድ ወጥ የሆነ ብሔራዊ ነፃነትን የሚያረጋግጥ የመከላከያ ሠራዊትና አሃዳዊ የፖለቲካ አመራር መፍጠር» እንደሚገባ ገልጿል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር መስከረም 22 ቀን 1993</a></p>

</body>
</html>	
