<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ልዩነታችን በአመራር ደረጃ የሚታይ እራስን ወደአዲስ ገዥ መደብነት የመቀየርና የዝቅጠት አደጋ መሆኑን አለመቀበል ነው»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«ልዩነታችን በአመራር ደረጃ የሚታይ እራስን ወደአዲስ ገዥ መደብነት የመቀየርና የዝቅጠት አደጋ መሆኑን አለመቀበል ነው»</h2>

<p class="align-right">ቀሪው ማዕከላዊ ኮሚቴ</p>

<h2 class="align-center">«ከቤተ መንግስቱ የማዕከላዊ ቡድን የምንለያይበት መሰረታዊው ጉዳይ በሉዓላዊነት ላይ ነው»</h2>

<p class="align-right">የታገደው ማዕከላዊ ኮሚቴ</p>


<p>ሰሞኑን በኢህአዴግ በተለይም በሕወሓት ዘንድ የተከሰተው ሁኔታ አብዛኛው ዜና የሚነጋገርበት ሆኗል። ክስተቱ ከአነጋጋሪነቱም አልፎ አስደንጋጭ፣ አሳዛኝ፣ አስገራሚና እንዲያም ሲል አሳፋሪ እየሆነ መምጣቱን ጉዳዩን የሚከታተሉ ዜጐች ይናገራሉ። ለአስር ዓመታት ያህል የኢትዮጵያ ሕዝብ የመሪዎቹን ስም ማንነታቸውን ለማወቅና ሌላው ቀርቶ ምን እንደሚመስሉ ለማየት እየጓጓ ግልፅነት የጎድለው አሰራር በመከተላቸው ድብቅና ምስጢራዊ ሆኖ ቆይቷል። ይሁን እንጂ ታፍኖ የቆየ ነገር ሁሉ የሚገትመው በሰሞኑ «ፍንዳታ» ምክንያት ሊገለጥና ሊታወቅ ችሏል። ፍንዳታው በአንድ ሳምንት ውስጥ የመሪዎቻችንን ስም አንጥረት ከማወቅ አልፈን ስለማንነታቸው የተለያዩ አስተያየቶች መስማት ጀምረናል። እንዲያውም መነጋገሪያ ከመሆኑ ብዛት የተነሳ አሉባልታና ሃሜት እየተደባለቀው እውነቱን እያጠየመው ያልነበሩ «ታሪኮች» እስከመወራት ደርሰዋል ነው ይ እሚባለው ተደብቆ የሚፈነዳ ነገር ውጤቱ ከቁጥጥር ውጭ የሆነ የተደበላለቀ መረጃንና ያልተጠበቀ ድርጊትን ማስከተሉ የማይቀር በመሆኑ ስለሕወሓት አመራር አባላት ብዙ ቅርንጫፍ ያወጡ መረጃዎች እየተሰሙ እንው። በየጊዜው ሁሉምነገር ቢገለጥ መልካምና ቀን አየነበረው ጉዳይ ተደብቆ የቆየ በመሆኑ ምክንያት ወደአላስፈላጊ ውጥረት፣ የማዕከላዊ ኮሚቴ አባላቱም መነቃቀፍና አለመግባባት ነግሶ ከቁጥጥራቸው ውጭ ለመሆን በቅተዋል። የሕወሓት ማዕከላዊ ኮሚተ አባላት መጠላለፍና መጐሻሸም፣ መነቃቀፍና አለመግባባት በአብዛኛው ሕዝብ ጆሮ በደረሰበት ባለፈው ሳምንት የተጀመረ ሳይሆን ቀደም ብሎ መብቀል መጀመሩን የተለያዩ ፍንጮች እያረጋገጡ እነው። ይህንኑ የሰሞኑ ፖለቲካዊ ሁኔታ የተለያዩ መረጃዎችን አሰባሰንና አጠናቅረን ዘግበናል።</p>

<p><span class="underline">ለመሆኑ ልዩነቱ መቼ ተጀመረ?</span></p>

<p>በሕወሃት አመራር መካከል ልዩነት ማቆንጎል የጀመረው ቀደብ ብሎ ለመሆኑ አሁን የተከሰተው ሁኔታ እያረጋገጠ ነው። አንዳንዶች እንደሚሉት ከ1987 ዓ.ም ጀምሮ ውስጡን እየተብላላ የቆየ ልዩነት መኖሩን ሲጠቁሙ ሌሎች ደግሞ ከ1990 ዓ.ም ወዲህ መጀመሩን ያምኑበታል። ከነዚህ የተለዩት ደግሞ በዚህ ዓመት ጥር ወር ውይይት ወደዚህ ነው የከፋ ልዩነት መታየት የጀመረው ባዮች ናቸው። አብዛኛዎቹ መረጃዎች ግን ማዕከላዊ ኮሚቴው በልዩነቱ መከፈልና መሰንጠቅ የጀመረው ከጦርነቱ በፊት መሆኑን ያመለክታሉ።</p>


<p><span class="underline">ከኢትዮጵያ ኤርትራ ጦርነት በፊት ልዩነት ነበረ?</span></p>

<p>የሕወሓት እርምጃ በተለያዩ መስኮች መዳከም እየታየበት ሲመጣ ድክመቱ ምን ላይ እንደሆነ ጉዞውን መገምገም እንደሚያስፈልግ በአመራሩ መካከል ንግግር ይደረግበት እንደነበር አሁን አሁን ይፋ ወጥቷል። አሁን ከሕዝባዊ ወያኔ ሓርነት ትግራይ ከማዕከላዊ ኮሚቴ አባልነታቸው የታገዱት 12ቱ አመራር አባላት ልዩነቱ እየጎላ የመጣው ከቶርነቱ በፊትም እንደነበረ እየገለፁ ነው።</p>

<p>ሻዕቢያ ሃኒሽን ከወረረ ጊዜ ጀምሮ በሕወሓት ሥራ አስፈፃሚ መካከል ክርክር ያላስታረቀው ልዩነት ነበር ይላሉ። የልዩነቱን መነሻ ሲገልፁም አንዱ ወገን ሻዕቢያ የመንን መውረሩ ጠብ አጫሪነት ነው ሲሉ ሌላው ወገን አይደለም የሚል ልዩነት ነበረው። አንዱ ወገን ኢትዮጵያ ከጠብ አጫሪው የኤርትራ መንግሥት ጋር አላት ወታደራዊ ስምምነት አግባብ ስላልሆነ ይሰረዝ በሚልበት ወቅት ሌላው ወገን የመንግሥት ሥራ አስፈጻሚዎች ያዩታል እያሌ የሌሎችን አስተያየት ያንጓልል እንደነበር ይገልፃሉ።</p>

<p>መረጃዎቻችን እንደሚጠቁሙት በዘጠኙ የሕወሓት ሥራ አስፈፃሚ አባላት መካከል ይ እነበረው ልዩነት ይህ ብቻ አለመሆኑን ያመለክታሉ። ኤርትራ ኢትዮጵያን ከመውረሯ ሦስት ወር በፊት የወራሪዋ ዝግጅት መረጃ ደርሶ በፖሊት ቢሮ ውይይት ተደርጎበት «ሻዕቢያ እብድ አይደለም ኢትዮጵያን አይወርም፤ ኢትዮጵያን መውረር ማለት ራስን እንደመግደል ያለ እብደት ነው» የሚል መልስ ይሰጣቸው እንደነበር ይገልፃሉ። እንዲህ ዓይነቱ የሻዕቢያን ወረራ ያለመቀበል መንፈስ የሚመጣውም በጠቅላይ ሚኒስትር መለስ ከሚመራው ወገን መሆኑንና አምስት ለአራት በሆነ ድምጽስ ይኸው ቡድን ኤርትራ ኢትዮጵያን አትወርም በሚለው እምነቱ አሸንፎ እንደነበር ይገልፃሉ። በዚህም እምነት ሳቢያ ምንም ዝግጅት ሳይደረግ ቆይቶ ኤርትራ ኢትዮጵያን አይወርም የሚለው ድምፅ ባሸነፈ በሦስት ወሩ ሻዕቢያ ኢትዮጵያን መውረሩን ገልፀዋል። ስለዚህ በነዚህ በ12 አመራር አባላት አባባል ከጦርነቱ በፊት ልዩነት የተፈጠረ እንደነበረ ሰሞኑን ከተሰራጩት ወረቆት ግልፅ ሆኗል።</p>

<p>አሁንም እንደሕወሓት ማዕከላዊ ኮሚቴ አባል ሆኖ እየሰራ ነው የሚባለው በጠቅላይ ሚኒስትር መለስ የሚመራው ወገን ከሻዕቢያ ጋር በተያያዘ በጦርነቱ ዝግጅትና ክንውን ላይ ስለነበረው ልዩነት አስተያየት ምን እንደሆነ እስካሁን አልታወቀም። ይኸው ወገን በቀጥታም ሆነ በተደጋጋሚ የሚገልፄው የታገደው የአመራር ወገን የመታገዱ መንስዔ የድርጅቱን ዲስፒሊን ባለማክበሩ እንጂ የተለየ ሃሳብ ስለያዘ አለመሆኑን ነው። እንዲያውም የሁለቱ ወገኖች ልዩነትና «ዋነኛ አደጋ በአመራር ደረጃ የሚታይ እራስን ወደአዲስ ገዥ መደብነት የመቀየርና የዝቅጠር አደጋ ነው። ውህዳኑን (የተገለሉት አባላት) ችግሩን ውጪያዊ ማድረግ የተራመደ ልዩነት» መሆኑን በሰጠው መግለጫ አመልክተዋል።</p>

<p><span class="underline">ልዩነት በጦርነቱ ወቅት</span></p>

<p>ወረራው ከተካሄደ በኋላ ዘመቻ ፀሀይ ግባት ተጠናቅቆ ሻዕቢያ ከባድመ ከተባረረ በኋላ ሽንፈቱን አሜን ብሎ ሳይቀበል ባድመን ለማስመለስ በሰኔ ወር ዘመቻ አካሂዶ ነበር። በዚያም ጦርነት ሻዕቢያ ክፉኛ ከተሸነፈ በኋላ በአአድ የቀረበውን ቴክኒካል አሬንጅመንት እቀበላለሁ ብሎ ነበር።</p> 

<p>በዚያን ጊዜ ከፍተኛ ውጥረትን ያስከተለ ክርክርና ውይይት በሕወሓት አመራር ውስጥ ተፈጥሯል። እንዲያውም ይኸ ልዩነት የሕወሃት አመራርን ብቻ ሳይሆን በሁሉም የኢህአዴግ አባል ድርጅቶች አመራር ዘንድ ከፍተኛ ክርክር ያስከተለ እንደነበር ይነገራል።</p>

<p>የታገዱት ወገኖች ያሰራጩት ጹሑፍ እንደሚያመልክተው ከሆነ አከራካሪ ነጥብ የሆእንው በዚያም ወቅት ቀርቦኦ የነበረው «የአአድና የተመድ ሰነድ ሉዓላዊነታችንን ስለሚያስከብር እንቀበለውና እንፈርም፤ ያለበለዚያም አሜሪካ ማዕቀብ ትጥላለች» የሚል መከራከሪያ በያዘው በአቶ መለስ ዜናዊ ወገንና። «ሰነዱን ሉዓላዊነታችንን ስለሚጋፋ መቀበል የለብንም፤ ለአሜሪካ ተፅዕኖና ማስፈራሪያ መንበርከክ የለብንም» የሚል መከራከሪያ በያዘው በእነ አቶ ተወልደ ወልደማርያም ወገን መካከል የጦፈር ክርክር ሲፈጥር ልዩነትንም አስከተለ። ይህ ክርክር ከፍተኛ ውጥረት ከፈጤረ በኋላ ያገኘውን በድምፅ ነው። የሕወሓት ማዕከላዊ ኮሚቴ አባላት በጠቅላላ 3 ሲሆኑ 17ቱ መፈረም የለብንም ሲሉ 13ቱ መፈረም አለብን ብለዋል።</p>

<p>በዚህ ምክንያት የተገለሉት የአመራር አባላት ከጦርነቱ በፊትም ሆነ በጦርነቱ ወቅት ጠቅላይ ሚኒስትር መለስ ለኢትዮጵያ ሉዓላዊነት በፅናት እንዳልቆሙና ሃገሪቱም አሳልፈውም የሰጡ ናቸው በማለት በልዩእንቱ ብቻ ሳይሆን በሃገር ክህደትም ይወነጅሏቸዋል።</p>

<p>ሌላው በጠቅላይ ሚኒስትር መለስ የሚመራው የማዕከላዊ ኮሚቴ ወገን በጦርነቱ ወቅት የተከሰተውን ሁኔታ ለየት ባለ መንገድ የሚያየው ይመስላል። ቀደም ብለን እንደጠቅሰውን ይዘቱ በኋላ የሚታይ ነው ቢልም በመጠኑም ቢሆን አቋሙን ገልጿል። በወቅቱ እንፈርም የሚለውን አቋም ይዞ የነበረ መሆኑን አኖ በክህደት ወይም በሃገር ሉዓላዊነት ላይ ከመላላት የመነጨ ነገር እንደሌለው ይገልጻል።</p>

<p>የሻዕቢያ መዳከም ሌላ ጦርነት ሳይነሳ ከቀሩት ከእነዛላንበሳ አካባቢዎች ሊያደርገው የሚችል በመሆኑ የሰላሙን ሰነድ እስከመጨረሻው ተደራድረን ዳር ካደረስነው ተጨማሪ ደም መፋሰስ ሳያስከትል አላስፈላጊ ዓለም አቀፍ ጫና በኢትዮጵያ ላይ ሳይደርስ ሉዓላዊነታችንን ለማስከበር እንችላለን ከሚል እምነት መሆኑን ይናገራል። አቋሙ ይህ ሆኖ በድምፅ ቢሸነፍም ተሸንፌያለሁ ብሎ ሳያኮርፍ ለብዙሃኑ ድምፅ ተገዥ ሆኖ ለተግባራዊነቱ ሙሉ ተሳትፎ አድርጐ እንደሌላው ወገን ለድል ማብቃቱን ይጠቅሳል። እንዲያውም የእነ አቶ ተወልደን ወገን «ጥቂቶች ለዚያውም ከኢህአዴግ አብዮታዊ ስነ ምግባር ውጪ ይጓዙ እንደነበሩ የሚነገርላቸው አንዳንድ የቡድኑ አባላት የዚህ ድል ብቸኛ መሐንዲሶች ሆነው ለመቅረብ የሚያደርጉት ከንቱ ጥረት» በማለት አናንቆታል። «ፊልድ ጃኬት ለብሶ በአየአደባባዩ መንጎማለልና ጦርነትን መርቶ ለድል ማብቃት የተለያዩ» መሆናቸው በመግለፅ የቡድኑን አባላት ወርፏቸዋል።</p>

<p>ይህ ሁኔታ ሌሎች ሦስት የኢህአዴግ አባል ድርጅቶች (ብአዴን፣ ኦህዴድ፣ ደኢህዴድ) አመራር አባላት አንፈርም ወይም አንፈርም የሚለውን ሃሳብ ተከራክረውበት ከአንድ ሁለት ድምፅ በስተቀር አብዛኛው አሁን ከተገለሉት የሕወሓት የፖሊት ቢሮና የማዕከላዊ ኮሚቴ አባላት ጋር አንድነቱን አሳይተዋል። ይህ ከፍተኛ ክርክርን ያስከተለ ልዩነት የጦርነት ወቅት በመሆኑ ታፍኖና ተሸፍኖ ቢቆይም ውስጥ ለውስጥ ግን መቆሳሰል፣ መቀያየም መራራቅ እያስከተለ አስፈሪ ሁኔታ ሲፈጥር ቆይቷል። ካድሬውም ታጋዮም ሕዝቡም ጦርነት ላይ ነን እየተባባለ የድርጅቱ ውስጥ ለውስጥ ቅንቅን እንደበላው እንጨት እየተበላ መምጣት ሳይነገረውና ሳያውቅ መቆየቱም ታውቋል። አልፎ ተርፎም መኮራረፍ፣ መወራረፍና፣ መናናቅ ሥር እየሰደደ ጎልብቶ እንደነበረ ይሰማል። ይህን ሁኔታ ግን በፊትም ጦርነቱ በኋላም ድሉን ሸፍነውት ቆይተዋል።</p>


<p><span class="underline">ልዩነቱ ከጦርነቱ በኋላ</span></p>

<p>ጦርነቱ ካለፈ በኋላ የመቆሳሰሉ ደረጃ የድርጅቱን አጠቃላይ አቋም አደገኛ ሁኔታ ላይ ጥሎት ስለነበር ዝም ቢባልም አደገኛ፤ ካልተገመገምም አደገኛ ወደአንድ አመለካከትም ለመምጣት አስቸጋሪ ሆኖ በአጉል ሁኔታ ላይ ተንጠለጠለ። ሆኖም ግን በጦርነቱ ምክንያት ተቋርጦ የነበረውን ግምገማ ለመቀጠል የሕወሓት አመራር እንደገና ተገናኘ።</p>

<p>የሁኔታው አስቸጋሪነት ገና ከመጀመሪያው እንዴት እንወያይ የሚለውን ጥያቄ አስነሳ። የኢህአዴግና የሕወሓት ሊቀመንበር አቶ መለስ አንድ የማሳያ (ፐርስፐችቲቨ) ሊያስቀምጠን በዚያ ዓይን የአስር ዓመት ጉዞውን እንድገምግም በማለት «ከቦናፓርቲዝም ጋር የተያያዘ ሁኔታ ኢትዮጵያ ውስጥ አለ» የሚለውን ግንዛቤ የሚሰጥ ማሳያ ያለው ጹሑፍ አቀረቡ።</p>

<p>የእነ አቶ ተወልደ ወገን ደግሞ አቶ መለስ ያቀረቡትን ማሳያ በኢትይኦጵያ ተጨባጭ ችግር ጋር የሚያያዝ ስላልሆነ አስፈላጊ አይደለም ሆኑ። እነአቶ ተወልደ፣ አቶ አባይ፣ አቶ ዓለም ሰገድና ሌሎችም መነሻ የሚሆን ጹሑፍ እንደሚያቀርቡና በዚያ መሰረት ግምገማ እንዲካሄድ ሃሳብ አቀረቡ።</p>

<p>የእነአቶ ተወልደ ወገን ደግሞ አቶ መለስ ያቀረቡትን ማሳያ በኢትዮጵያ ተጨባጭ ችግር ጋር የሚያያዝ ስላልሆነ አስፈላጊ አይደለም የሚል ሆኑ። እነ አቶ ተወልደ፣ አቶ አባይ፣ አቶ ዓለም ሰገድና ሌሎችም መነሻ የሚሆን ጹሑፍ እንደሚያቀርቡና በዚያ መሰረት ግምገማ እንዲካሄድ ሃሳብ አቀረቡ።</p>

<p>በአጠቃላይ በዚህ ጊዜ ሁሉ ያለው መንፈስ የመቆሳሰል የመናቆር የመጠላላት ስሜት ነበር። በመጨረሻ በአቶ መለስ ጹሑፍ ውይይቱ ሊጀመር እንደሚችል ቀትሎም የሌሎቹ ጹሑፎች በየተራ ውይይት እንደሚደረግባቸው ስምምነት ተደረሰ። ይሁንና አጠቃላይ የውይይቱ መንፈስና አካሄድ ያልጣማቸው የማ/ኮሚዕት አባላትም ነበሩ። በወቅቱ የነበረው ውይይት የሚያቀራርብና ጥሩ መንፈስ የተከተለ አይደለም በሚል እምነት ሌላ የተሻለ ወቅት መርጦ መቀጠሉ ለድርጅቱ ደህንነት የተሻለ ነው ብለው አቶ ክንፈና አቶ ሙሌጌታ (ጫልቱ) በስብሰባው ከመሳተፍ ራሳቸውን አገለሉ። በዚህ እርምጃቸውም ድርጅቱ የሚጥልባቸውን ቅጣት እንደሚቀበሉ አስታውቀው ከስብሰባው መቅረታቸውን መረጃዎቻችን ያመለክታሉ።</p>

<p>በ28 ማ/ኮ አባላት ተሳትፎ የተካሄደው ስብሰባው ለአንድ ወር ከቀጠለ በኋላ ከአጀንዳው የመጀመሪያ የሆነው በአቶ መለስ ጹሑፍ ላይ ድምፅ ተሰጤ በዚህም የአቶ መለስ ወገን 15 የእነት አቶ ተወልደ ወገን ደግሞ 13 በሆነ የሁለት ድምፅ ልዩነት ተለያዩ።</p>

<p>በዚህኛው የድምፅ አሰጣጥ ቀድሞ ከነበሩበት ቦታ የቀየሩም ነበሩ። ወይዘሮ ቅዱሳን ነጋ የማዕከላዊ ኮሚቴ አባላትና በትግራይ የሴቶች ጉዳይ ኃላፊ፣ አቶ ፀጋዬ በርሔ የማ/ኮ አባላና የትግራይ ክልል ም/ፕሬዝዳንት፣ አቶ አባይ ወልዱ የማ/ኮ አባልና የትግራይ ክልል ፀሀፊ፣ ወይዘሮ ትርፉ ኪዳነ ማርያም የትግራይ ምሥራቃዊ ዞን ኃላፊ፣ ወደነአቶ መለስ ሃሳብ በመታደማቸው ነበር። 15 ድምፅ የተገኘው የፖሊት ቢሮ አባልና ከነዚህ በተጨማሪ በአቶ መለስ ወገን የቆሙት የፖሊት ቢሮ አባላትና የማዕከላዊ ኮሚቴ አባላት፦</p>

<p>አቶ ስዩም መስፍን- የውጭ ጉዳይ ሚኒስትር</p>
<p>አቶ ስብሐት ነጋ- የሕወሓት የኢኮኖሚ ዘርፍ ኃላፊ</p>
<p>አቶ አርከበ ዕቁአይ፣ የኢፌርት ቦርድ አባልና የመስፍን ኢንጂነሪን ሊቀመንበር</p>
<p>አቶ አባዲ ዘሙ- ኤፈርት</p>
<p>አቶ ቴዎድሮስ ሃጎስ- የኢኮኖሚ ዘርፍ</p>
<p>አቶ ብርሃነ ገብረክርስቶስ- በአሜሪካ የኢትዮጵያ አምባሳደር</p>
<p>አቶ አዲስ ዓለም ባሌማ- በቻይና የኢትዮጵያ አምባሳደር</p>
<p>አቶ ሙሉጌታ ዓለምሰገድ- በጠቅላይ ሚኒስትር ቢሮ የጽ/ቤት ኃላፊ</p>
<p>አቶ ጌታቸው አሰፋ- ፌዴራል ፖሊስ</p>
<p>አቶ ጐበዛይ- የትግራይ የደቡብ ዞን ኃላፊ ናቸው።</p>

<p>በሌላ ወገን በተለየ ሃሳብ የቆሙት 12 የሕወሓት የፖሊት ቢሮና የማዕከላዊ ኮሚቴ አባላት</p>

<p>አቶ ተወልደ ወልደማርያም- የሕወሓትና የኢህአዴግ ም/ሊቀመንበር</p>
<p>አቶ ስዬ አብርሃ- የኤፈርት ሊቀመንበር</p>
<p>አቶ ዓለም ሰገድ ገ/አምላክ- የፕሮፓጋንዳ ኃላፊ</p>
<p>አቶ አባይ ፀሐዬ- የጠቅላይ ሚኒስትሩ የፖለቲካ አማካሪ</p>
<p>አቶ ገብሩ አሥራት- የትግራይ ክልል ፕሬዝዳንት</p>
<p>ወ/ት አረጋሽ አዳነ- በጠቅላይ ሚኒስትር ቢሮ የማህበራዊ ጉዳይ ዳይሬክተር</p>
<p>አዎ አውአሎም ወልዱ- በኤርትራ የኢትዮጵያ አምባሳደር የነበሩ</p>
<p>አቶ ቢተው በላይ- የክልል ዘርፍ ኃላፊ</p>
<p>አቶ ሰለሞን ተስፋዬ- የድርጅትና ፕሮፓጋንዳ ሰራተኛ</p>
<p>አቶ አብርሃ ካህሳይ-</p>
<p>አቶ ሃሰን ሽፋ- የፌዴሬሽን ምክር ቤት አባል</p>
<p>አቶ ገብረመስቀል ኃይሉ- የድምፀ ወያኔ ትግራይ ኃላፊ ናቸው</p>

<p>የፖሊት ቢሮ አባል የሆኑትና አቶ ክንፈ ገ/መድህንና የማዕከላዊ ኮሚቴ አባል አቶ ሙሉጌታ ገ/ህይወት (ጫልቱ) ፊት እንደገለፅነት ከስብሰባው ስላልተሳተፉ በዚህ ድምፅ አሰጣጥ አልተካተቱም።</p>

<p>አቶ ኪሮስ ቢተው የማ/ኮ አባልና የምዕራባዊ ዞን ኃላፊ በድምፅ አሰጣጥ ላይ ከእነአቶ ተወልደ ጋር ሆነው 13ኛ ይሆናሉ። በፔቲሽን አፈራረም ላይ ግን ከእነ አቶ ተወልደ ጋር አላበሩ። ለዚህ ነው የእነአቶ ተወልደ ወገን 12 የሆነው። ምንም እንኳ በድምፃቸው ከእነ አቶ ተወልደ ወገን ቢሆኑም ከሥራቸውም አልታገዱም።</p>

<p>በዚህ 15-ለ13 በሆነ ድምጽስ ከተለያዩ በኋላ ከፍ ብለን የጠቅሰናቸው 12 የማ/ኮ አባላት ለቀሩት የማ/ኮ አባላት ፔቲሽን ያቀርባሉ። የፔቲሽኑ አንደኛው ይዘት የማ/ኮ ውይይት ሲካሄድ ለሁለት እየተሰነጠ በመሄዱና ለመግባባት አስቸጋሪ ስለሆነ ይ እቀረው አጀንዳም ከዚህ የተለየ ዕጣ ስለማይኖረው አጀንዳውን ከመቀጠል ይልቅ አስቸኳይ ጉባዔ ተጠርቶ አጀንዳው እዚያው ይታይ የሚል ነው።</p>

<p>ሁለተኛው ይዘት ደግሞ ሙስናን በሚመለከት ሰላሳውም የማዕከላዊ ኮሚቴ አባል እያንዳንዱ ከነቤተሰቡ የገንዘብ ምንጩ ያለው ሃብት ሁሉንም ነገር አጣርቶ የሚያቀርብ ኮሚቴ ይቋቋም የሚል ንው። ይህንን ሃሳብ እንዲቀበኡ ነው ቀሪውን የማዕከላዊ ኮሚቴ አባላት የጠየቁት።</p>

<p>ቀሪው የማዕከላዊ ኮሚቴ የተነደፈውን አጀንዳ ለመጨረስና ጉባዔውም በምን ዓይነት መንገድ መካሄድ እንዳለበት አስቀድመን ተስማምተንበታል የሚለውን በመጥቀስ አስቸኳይ ጉባዔ ሊጠራ እንደማይችል ያስታውቃል። ሁለት ሁለት ሆነው ጉዳዩ ጠቦ እንዲታይ በኢነ አቶ ተወልደ ወገን የቀረበውንም ሃሳብ እንደማይቀበል ያስታውቃል። እንዲያውም በእነአቶ መለስ አመለካከት ሙስናን ማጣራት የሚቻለው ሕዝባዊ እንቅስቃሴ ሲፈጤር እንጂ በአጣሪ ኮሚቴ እንዳልሆነና የሰላሳዎ የማዕከላዊ ኮሚቴ አባላት ይጣራ ከተባልው ረጅም ጊዜ ሊወስድ ስለሚችል አስቸኳይ ከሚለው ጋር አይጣጣምም በማለት ያለው አማራጭ ማዕከላዊ ኮሚቴው ስብሰባው መቀጠል ብቻ እንደሆነነ አቋም ይይዛል። ይህ በሆነ በሦስተኛ ቀኑም ስብሰባው እንዲቀትል አባላቱ ይጠራሉ። በተጠራው ስብሰባ የእነአቶ ተወልደ ወገን ፔቲሽናቸውን እንዲቀበሏቸው በመፈለግ በስብሰባው ላይ ሳይገኝ ይቀራል። በዚህ ወቅት አቶ መለስ ከስብስባው ለቀሩት የማዕከላዊ ኮሚቴ አባላት የማገጃ ደብዳቤ ይጹፉላቸዋል። የሕወሓት ሊ/መንበር የማገጃ ደብዳቤ ከደረሳቸው በኋላ የታገዱት የማዕከላዊ ኮሚቴ አባላት ፊርማቸውን ያሰፈሩበትን አቤቱታ ለቁጥጥር ኮሚሽን ያቀርባሉ።</p>

<p><span class="underline">ልዩነቱና የኦዲት ኮሚቴ</span></p>


<p>በሕወሓት አደረጃጀት ኦዲት ኮሚቴ ማለት ከማዕከላዊ ኮሚቴ ቁጥጥር ነፃ ሆኖ ተጠሪነቱ ለጉባዔ የሆነ አካል ነው።</p>

<p>ለኦዲት ኮሚቴው የቀረበው የእነአቶ ተወልደ አቤቱታ ዋናው ይዘት የሕወሓት የማዕከላዊ ኮሚቴ አባላቱን ሊያግድ የሚችለው በሁለት ሦስተኛ ድምፅ ሲታገዝ በመሆኑ ከጠቅላላው 30 ማዕከላዊ ኮሚቴ አባላት ቁጥር 20ውን ድምፅ ማግኘት አለበት። ስለዚህ የተካሄደበት አግባብ ከሕወሓት ደንብ ውጭ ነው የሚል ነው። ቀሪው የማዕከላዊ ኮሚቴ በበኩሉ 2/3ኛ ድምፅ ያግዳል የሚለውን ሕግ እንደሚያውቀው ይገልፅና ግን በማዕከላዊ ኮሚቴው ስብሰባ 15 ለ13 በሆነ ድምጽስ የተሸነፈው ወገን ውሳኔ ተገዥ መሆን እንዳለበት ይከራከራል። ባለው የድርጅቱ አሰራርም ጥቂቶች ለብዙሃን ተገዥ ሊሆን ሲገባቸው ሌሎች የማዕከላዊ ኮሚቴ አባላት ግን ይህን አሰራር ጥሰዋል። ስለዚህም እገዳ ካልተጣለባቸው ሁለት ማዕከላዊ ኮሚቴ ሁለት አመራት እንዲኖር ስለሚያደርገው ድርጅቱን ከሁለት ሰንጥቆ ሊያፈርስ እንደሚችል ያምናሉ። ስለዚህ ምንም እንኳ ሁለት ሦስተኛ ድምፅ ባይኖርም ድርጅቱን ለማዳን ሲባል ይህን እርምጃ መውሰዱን ፍትሀዊ አድርጎ ያቀርባል። የሚያስጠይቅም ከሆነ በጉባኤእ ላይ እንደሚጠየቅበት ይናገራል።</p>

<p>ሰባት አባኦች ያሉት የቁጥጥር ኮሚሽን በእነአቶ ተወልደ የቀረበውን አቤቱታ ተመልክቶ ስብሰባ ሲጠሩ አለመገኘታቸው እንደጥፋት አስቀምጦ ነገር ግን ሁለት ሦስተኛ ድምፅ ሳይገኝ እገዳ መካሄዱ ሕገወጥ ድርጊት ነው ሲል ይበይናል። በኢዝህም የአቶ መለስን እገዳ ሕገወጥ መሆኑን ከሰባቱ የኦዲት ኮሚሽን አባላቱ 5ቱ ይስማሙበታል።</p>

<p>ሁኔታው በዚህ ሁኔታ በሚካሄድበት ወቅት የእነአቶ ተወልደ ወገን ለሦስቱ የኢህአዴግ አባል ድርጅቶች የእገዳው ሕገወጥ መሆኑን በድብዳቤ ያሳውቃል።</p>

<p>ምንጮቻችን እንዳረጋገጡ ኦህዴድ ሙሉ ድጋፍ ለእነአቶ ተወልደ ሲሰጣቸው ክደቡብ ሕዝቦች ደግሞ ከአቶ ካሱ ኢላላ በስተቀር ሌሎቹ ድጋፋቸው ወደእነአቶ ተወልደ ያዘነበለ ነበር። ብአዴን ቆይቶ ባሳወቀው አቋሙ ለእነ አቶ መለስ ወገን ድጋፉን ሰጥቷል። ስለዚህ በሕወሓት የታየው መሰነጣጠቅ በኢህአዴግም መንፀባረቁ በግልፅ ታየ።</p>

<p><span class="underline">ልዩነቱና የመቀሌ ካድሬዎች</span></p>

<p>በዚህ ሁኔታ ውስጥ እንዳሉ አቶ መለስ ዜናዊ ትግራይ ውስጥ ተገኝተው ካድሬዎችን ለስብሰባ ይጠራሉ። አቶ መለስ ስብሰባውን እንደከፈቱ አቶ ቸኮል የተባሉ የኦዲት ኮሚሽን አባል ተነስተው ኦዲት ኮሚሽኑ አቶ መለስ በፖሊት ቢሮና በማዕከላዊ ኮሚቴ አባላት ላይ የጣሉት እገዳ ሕገወጥ መሆኑንና ችግሩን ለመፍታት መንገድ ስለቀየሰ ስብሰባው ሕገወጥ ነው በማእልት እንዲቆም ይናገራሉ የኦዲት ኮሚቴ አባላት ከሰባቱ መሀከል ቀድመው የወጡት ሁለቱ የኮሚቴው አባላት ግን አቶ መለስ ስብሰባውን እንዲቀጥሉ ተናገሩ። ካድሬውም ተስማማ። ነገር ግን 12ቱም ዓላት እንዲገኑ ካድሬዎቹ ይጠይቃሉ። ተነግሯቸዋል ግን አልመጡም በመባሉ ለስብሰባው እንዲቀርብ ጥረት ይደረግ ይባላል። ከ12ቱ አባላት መካከል የተወሰኑት መቀሌ ስለነበሩ ከካድሬዎቹ የተወጣጣ ቡድን ወደስብሰባው እንዲመጡ እንዲነገራቸው ተወስኖ ቡድን ይላካል። በመቀሌ የተገኙ የማዕከላዊ ኮሚቴ አባላት እዚያ ያሉት ጥቂቶቹ ብቻ በመሆናቸው ከሌሎቹ ጋር ተነጋግረው በነጋታው መልስ እንደሚሰጡ የካድረ ልዑክ ይናገራሉ። በነጋታው አዲስ አበባ የነበሩት የፖሊትና የማዕከላዊ ኮሚቴ አባላት መቀሌ ይገባሉ። የካድሬው የተወጣጣ ቡድንም ስለሁኔታው ይነገራቸዋል።</p>

<p>የ12ቱ አቋም ስብሰባውን አቶ መለስ ሊጠሩ እንደማይችሉ ኦዲት ኮሚቴውም ሕገወጥ ናቸው ስላለ ለኦዲት ኮሚሽን መገዛት እንዳለባቸው ያሳስባሉ ካድሬው አቋማቸውን ማወቅ ከፈለገ ለማስረዳት እንደሚችሉና ነገር ግን አቶ መለስ በጠሩት አጀንዳ እንደማይሳተፉ ይገልፃሉ። የእነአቶ ተወልደ ወገኖች እንደሚሉት ከሆነ አጀንዳው የአቶ መለስ ስላልሆነ ለመናገር ቅድሚያ እንዲሰጣቸው በመጠየቃቸው አቶ ተወልደ ለአስር ደቂቃ ያህል እንደተናገሩ አቶ ስዩም መስፍን «ተራ ቅስቀሳ እያካሄደ ነው» በማለት አቶ ተወልደ እንዲታገዱ ለሊቀመንበሩ የሥነ ሥርዓት ጥያቄ ያቀርባሉ። በዚህ ጊዜ አቶ ተወልደ በሽርደዳ መልክ «ቀስቅሼም አላውቅ» በማለት መልሰዋል። አቶ መለስ «በጀመሩት መንገድ እንዲቀጥሩ ካድሬውን ጠይቀው እንዲቀጥሉ ፈቀደላቸው።</p>

<p>እነአቶ ተወልደም ስዩም በጠየቁት መንገድ ተናገር የሚባሉ ከሆነ መናገር እንደማይፈልጉ ገልፀው ከስብሰባው ለመውጣት ይነሳሉ። ታጋዩ ድርጅቱን ስለሚወድ በድርጅቱ ላ ያንዣበበው አደጋ ስላስጨነቀው ብዙም ዋጋም የከፈለበት ድርጅት በመሆኑና ችግሩን ለመፍታት ውይይቱን ማካሄድ ብቸኛ አማራጭ ብሎ ስላመነ ስብሰባውን ጥለው ሊወጡ የተዘጋጁትን እነአቶ ተወልደን ተመልሰው እንዲቀመጡ ይለምናቸዋል። ልመናም ለቅሶም በተሰውት ስም መማፀንም ነበረበት በዚሂ ወቅት ግማሾቹ ከአዳራሹ ይወጡ ሲሆን ገና ያልወጡት ግን ተመልሰው ይቀመጣሉ። እንደተቀመጡ በአቶ መለስ የተያዘው አጀንዳ መቀጠል ሲጀምር ድሮም ለዚህ አልመጣንም በማለት ቀሪዎቹም አድራሹን ለቀው መውጣታቸውን ምንጮቻችን ይናገራሉ።</p>

<p>እንደ12ቱ አመለካከት ከሆነም የመቀሌውን ስብሰባ በቁጥጥር ኮሚሽን ማካሄድ አይቻልም እየተባለ ስብሰባውን ማካሄድ አይችሉም ተብለው አቶ መለስ ተነግሯቸው እያለ የቁጥጥር ኮሚሽኑን ብይን ጥሰው እግዱን ሳያነሱ ለመቀጠል መሞከራቸው ሕጋዊ አሰራር አይደለም ባይ ናቸው። የካድሬውን ጥሪ አክብረው የመጡት አቶ መለስ በሊቀመንበርነት የማይመሩት ከሁለቱም ወገን ነፃ የሆነ ሊቀመንበር በሚመራው ስብሰባ እንሳተፋለን ብለውም እንደሆነንና ነገር ግን ሁኔታው የጠበቁት አለመሆኑን ይናገራሉ። አቶ መለስ «ስብሰባውን እኔ ካልመራሁት አይሆንም ብለው በመክረራቸው ስብሰባው በትክክል እንደተቀነባበረና የእነ አቶ መለስ ቡድን ተመሳጥፎ የካድሬውን ቅንነት ለግል የፖለቲካ ጥቅም ለማዋል የሞከረ በመሆኑ አባሪ ተባባሪ ለመሆን ስላልፈለግን ወጥተናል» በማለት ይናገራሉ።</p>

<p>በእነ አቶ መለስ ወገን ያለው አመለካከት ግን ከዚህ የተለየ ነው። እነአቶ ተወልደ ካድሬው የሚያግዛቸው መስሏቸው ተስፋ አድርገው እንደነበርና እንደማይደግፏቸው ሲያውቁ አንሳተፍም ብለው መሄዳቸውን ይጠቅሳሉ። ምንም አሳማኝ የሆነ ሃሳብ የሌላቸው በመሆኑም የማይሆን ሃሳብ አቅርበው ከሚሸነፉ በእንቢተኝነት ተደብቀው መሸሹን በመምረጣቸው እንጂ መድረኩ ዲሞክራሲያዊም ፍትሐዊም ነበር ይላሉ።</p>

<p>ከዚህ ስብሰባ በኋላ በአዲስ አበባ የሚገኙ የሕወሓት ካድሬዎች ስብሰባ አካሂደዋል። በተመሳሳይ ምክንያት «ሕገወጥ ስብስባ ነው» በማለት 12ቱ የሕወሓት የማዕከላዊ ኮሚቴ አባላት አልተካፈሉም። የአዲስ አበባ የሕወሓት ካድሬ እንደትግራዩ በተመሳሳይ ሁኔታ ለነአቶ መለስ ድጋፍ በመስጠት ተጠናቋል።</p>

<p><span class="underline">ልዩነቱና የኢህአዴግ ምክር ቤት</span></p>

<p>ቀጥሎ የመጣው የኢህአዴግ ምክር ቤት ስብሰባ ነበር። በሕወሓት አመራር ውስጥ የተፈጠረው ሁኔታ በኢህአዴግ ሥራ አስፈፃሚ ኮሚቴ ሕወሓትን አስቸጋሪ ሁኔታ ውስጥ አላስቀመጠውም ማለት አይቻልም። የኢህአዴግ ሥራ አስፈፃሚ ከየድርጅቱ አምስት አምስት አባላት የተወጣጡበት 20 አባላትን የሚያካትት ነው። ከህወሓት የተወከሉት አራቱ ስለቀሩ አቶ መለስ ብቻ ሊሆኑ ነው። የኢህአዴግ ምክር ቤት ደግሞ ከእያንዳንዱ ድርጅት አስራ አምስት፣ አስራ አምስት ተወጣጥተው 60 አባላትን ያካትታል። ከሕወሓቱ 15 አባላት 8ቱ ቀርተዋል። ስለዚህ በምክር ቤቱ ከግማሽ በታች በሥራ አስፈፃሚ ድረጃ አቶ መለስ ብቻ ይሆናሉ። ስለዚህ 12ቱ ታግደዋል ከተባለ ዘንድ ህወሓት/ኢህአዴግ ውስጥ ቦታ ሊኖረው የሚችለው ሌሎችን መተካት ብቻ ሲሆን ነው። ወይም እስከጉባዔው ትርጉም በሌለው ውክልና መቀጠል ነው። ወይም እገዳውን ማንሳት ነው።</p>

<p>በዚህ ስብሰባ ወቅት እነአቶ ተወልደ ተጠርተው ነበር። እንደነሱ አባባል ከሆነ ስብሰባው የተጠራው በብአዴን ሆኖ ሳለ ግን የተጠሩበት ምክንያት ሲጠይቁ መልስ የሚሰጧጨው አቶ መለስ በመሆናቸው ጥያቄ ለማንሳት መገደዳቸውን ያመልክታል። ስብሰባው ሲጀመር አቶ ተወልደ ሦስት ጥያቄዎችን አንስተው እንደነበር ተነግሯል።</p>

<p>በምክር ቤቱ ስብሰባ ላይ የሚካፈሉት በምን ደረጃ እንደሆነ እገዳ ተጥሎባቸው በሌላ በኩል ስብሰባ ተካፈሉ ቢባሉ በምን ደረጃ ስብሰባውን እንደሚካፈሉ፤ የጥሪው ወረቀት ዘግይቶ ስለደረሰ እነ አቶ ገብሩ አሥራት ከመቀሌ መምጣት አለመቻላቸውና በዚያ መድረክ ላይ ለመነጋገር የሚያስችላቸውን ሰነድ በቢሯቸው ስለታሸገ ተከፍቶ እንዲያመጡ እንዲፈቀድላቸው ጥያቄ አቀረቡ።</p>

<p>እነአቶ መለስ በበኩላቸው ከማዕከላዊ ኮሚቴ ስለታገዳችሁ እንድ የኢህአዴግ አባል ድርጅትም በኢህአዴግ ም/ቤት የሚሳተፉ አባላትን ብቻውን መሰረት፣ ማስወጣትም ሆነ ማስገባት እንደሚችልና የተጠሩበትም ደረጃ አስረጅነት ብቻ መሆኑን ገለፁላቸው ጉዳዩን ለማስረዳት ደግሞ ልዩ ዶክሜንት እንደማያስፈልግና እነአቶ ገብሩም ቀስ ብለው እንደሚደርሱ መልስ ሰጥተዋቸዋል።</p>

<p>«ሕገወጥ በሆእን መንገድ ከሕወሓትም ከኢህአዴግም አመራር የታገድን ስለሆነ ይህን የምትወያዩ ከሆነ እንቀጥላለን። ለአስረጅነት ከሆነ ደግሞ መካፈሉ ትሩም የለውም» ብለው አቶ ተወልደ፣ አቶ ስዬና አቶ ዓለምሰገድ ከስብሰባው ሲወጡ አቶ አባይ ፀሐዬ፣ አቶ አውአሎምና አቶ ቢተው በስብሰባው ቆይተዋል። ለአስረጅነት የቆዩት እና አቶ አባይ ስለመቀሌው ስብሰባ ሁኔታ የተናገሩ ቢሆንም አቶ መለስ ግን እነ አቶ አባይ የተናገሩትን እውነቱን የማይገልጽስ በመሆኑ ከነበሩት ካድሬዎች መጥተው ያስረዱ ብለው በጠየቁት መሰረት በመቀሌ ከተሳተፉት ካድሬዎች መካከል አቶ ተክለ ወይኔ አሰፋ፣ የማረት ኃላፊ፣ አቶ ዘሚካኤል፣ ዶ/ር ሰለሞን ፅንቋይ፣ ወይዘሮ ዕዋህና አቶ በርናባስ ቀርበው ነው። እነዚህ ተሰብሳቢዎች እነአቶ መለስን በመደገፍ ስብሰባውን ዴሞክራሲያዊና ፍትሐዋኢ እንደነበር ቃላቸውን ሰጡ። ከዚህም በኋላ እነአቶ አባይ አስረጅነታቸው ስለተሰማ ከስብሰባው እንዲወጡ ተደርገዋል።</p>

<p>የኢህአዴግ ምክር ቤት ንግግሩን ጀምሮ በጦርነቱ ወቅት ከእነአቶ ተወልደ ጋር ቆመው የነበሩ የብአዴን አባላት ሙሉ በሙሉ ከእነአቶ መለስ ጋር ቆመዋል። ኦህዴድ (ኦሮሞ ሕዝቦች ዴሞክራሲያዊ ድርጅት) ደአሕዴድ (ደቡብ ሕዝቦች ዴሞክራሲያዊ ድርጅት) ወደእነ አቶ ተወልደ ሃሳብ አዘንብሎ ቢቆዩም ቀስ በቀስ በሦስት ቀን ውይይት እነአቶ መለስን ሊደግፍ ችሏል።</p>

<p>የኢህአዴግ ምክር ቤት ሁለት ቀን ተኩል ከፈጀ ስብሰባ በኋላ የአቋም መግለጫ አውጥቷል። 12ቱን የህወሓት የማዕከላዊ ኮሚቴ አባላት አፈንጋጮች ሲል አወገዛቸው። በእጃቸው ያለውን የኢህአዴግ ንብረትና ሰነድ እንዲያስረክቡም ሲያሳስብ በልባቸው ተመልሰው ግለሂስ ካደረጉም በሩ ዝግ አለመሆኑን መግለጫ አወጣ።</p>

<p>በቀጣዩም ቀን 12ቱን ማዕከላዊ ኮሚቴ አባላት የሚያወግዝና የሚወርፍ መግለጫ በመንግሥት መገናኛ ብዙሃን ተላልፏል። መግለጫ ከወጣ በኋላ ህወሓት የጎደሉትን የኢህአዴግ ምክር ቤት አባላት የሚተካበትና ሌሎች ድልድሎችን የሚያስተካክልበት ስብሰባ እያካሄደ መሆኑ ምንጮቻችን ዘግበዋል። ሁኔታዎች በዚህ ሁኔታ እየሄዱ እያሉ ህወሓት በትግራይም በአዲስ አበባም ላሉ ታጋዮችና ሌሎች የማህበረሰብ ክፍሎች ሁኔታውን ለማስረዳት ስብሰባ እያካሄደ ነው።</p>

<p>በአጠቃላይ ስናየው በሕወሓት ውስጥ ሁለት ዓይነት ችግሮች ጎልተው ይታያሉ። አንዳንዱ ከደንብ ከሥነ ሥርዓት አኳያ «ሕገወጥ ነህ» «አይደለሁም» የሚል ችግር ነው። በዚህ ዓይነት ይመጣል የተባለው አደጋ ጋብ ያለ ሲመልስ አቶ መለስም የበላየንት የያዙ መሆናቸው ይታመናል።</p>

<p>12ቱ ማዕከላዊ ኮሚቴ አባላት ደግሞ ታግደዋል፣ ቢሮአቸው ታሽጓል፣ የመንቀሳቀስ አቅማቸው ተገድቧል። ግለሂስ ካደረጋችሁ ትመለሳላችሁ ቢባሉም በጉባዔም ሃሳባችሁን ማቅረብ ትችላላችሁ የተባሉ ቢሆንም እነዚህ አባላት ግለሂሱን ያደርጋሉ የኢያስብል ፍንጭ እስካሁን አልታየም። ምን ጊዜ እንደሚፈጅ አይታወቅም እንጂ ጉባዔው ይካሄዳል ተብሏል።</p>

<p>ሁኔታዎች በፍጥነት በሚራመዱበት ወቅት ተከታታይ ሁኔታዎች ምን ሊሆን እንደሚችሉና እንደሚመስሉ ካሁኑ መገመት ቀላል አልሆነም።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር መጋቢት 17 ቀን 1993</a></p>

</body>
</html>	
