<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የተገለሉት የማዕከላዊ ኮሚቴ አባላት ለካድሬዎች ያስተላለፉት መልዕክት</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የተገለሉት የማዕከላዊ ኮሚቴ አባላት ለካድሬዎች ያስተላለፉት መልዕክት</h1>


<p><span class="underline">ለህወሓት ካድሬዎች፤ ጓዶች፦</span></p>

<p>በመቀሌ ከተማ ውስጥ መጋቢት 3 ቀን የተጀመረውና እናንተንም የተገኛችሁበት መለስ በሚመራው የቤተመንግሥት ማዕከላዊ ኮሚቴ ቡድን የተመራው ድራማ 3ኛ ሳምንቱን ይዟል። በነዚህ ጥቂት ቀናት ውስጥ ብዙ መድረኮች እጠርተው ብዙ ተውኔቶች ታይተዋል። ከመቀሌው የካድሬዎች ስብሰባና ውሳኔ በኋላ በአዲስ አበባም ተመሳሳይ የካድሬዎች ስብሰባ ተጠርቶ በመቀሌ የተላለፈውን ውሳኔ እንቀበላለን የሚል ውሳኔ አሳልፈዋል ተብሎ ተለፈፈ። የኢህአዴግ ምክር ቤት ስብሰባም ተጠርቶ እዚያም ወኪሎ የሚባሉት ወደም/ቤቱ ስብሰባ ገብተው ስለመቀሌው ውሳኔ እንዲብራራላቸው ተደርጐ የኢህአዴግ ምክር ቤትም ውሳኔ አሳለፈ፣ የካድሬዎች ውሳኔ ደገፈ ተባለ በሚዲያ በተሰጠው ጋዜጣዊ መግለጫ ደግሞ አቶ የህወሓትና የኢህአዴግ ሊቀመንበር ድራማው ተዘግቷል ሲል ድራማው እንዳበቃ ገልጾልናል።</p>

<p>ድራማው ግን አላበቃም ነበር። የመቀሌ ካድሬዎች ስብሰባ አሳለፈው የተባለውን ውሳኔ ወደህዝብ እንዲቀርብና ህዝቡም ተቀብዬዋለሁ እንዲል ያላሰለሰ ርብርብ ሲካሄድ ሰንብትዋል። በትግራይ፣ በአዲስ አበባ፣ በአሜሪካና በአውሮፓ ሰፋፊ የህዝብ ስብሰባዎች ተጠርተው በታኞች የተባለውን የማዕከላዊ ኮሚቴ አባላት «ተግባርና ጉድ» ይጋለጥ ተብሎ ይህንኑ የሚያሰርፁ መለስ የሚመራው ቡድን ካድሬዎች ተመርጠው ቪዲዮ ካሴቶች በመያዝ ህዝቡ በተሰበሰባቸው አዳራሾች እንዲታዩ ተደርጓል። የድራማው ሁለተኛ ምዕራፍ ይህ ነበር። የቡድኑ ተስፋና ምኞች ልክ እንደካድሬዎቹ መድረክ ህዝቡን የአንዱን ወገን አቋም ሰምቶ በታኞች የተባልነውን እንዲኮንን የካድሬውን ውሳኔ ተቀብለነዋል እንዲል፣ መለስ የሚመራው የቤተመንግሥት የማ/ኮ ቡድንም ድርጅታችንን አዳናችሁልን ብሎ እንዲመርቅና እንዲያሞግስ ነበር።</p>

<p>በድራማው ሁለተኛ ምዕራፍ የተጠበቀው ነገርና የተገኘው ውጤት በእጅጉ የተራራቁ ነበሩ። ህዝባችን ነገሩን አልተቀበለውም የአንድ ወገን ብቻ ሰምተን አቋም አንወስድም ማሳሰቢያ ያቀረቡት የማ/ኮ አባላት ሀሳብም ሊቀርብልን ይገባል አላቸው። ስብሰባው ረግጠው ወጡ ብቻ ነው በማለት ላይ ያላችሁት ለምን ስብሰባ ረግጠው ለመውጣት እንደተገደዱ ለማወቅ እንፈልጋለን፣ ያንድ ወገን ንግግር በቴሌቪዥን በሬዲዮና በጋዜጣ እንዲሁም በስብሰባዎች እየተነገረን ነው። ማሳሰቢያ ያቀረቡት ለምን እንደዚህ ዓይነት ዕድል ተሰጥቷቸው እንድንሰማቸው አይደረግም? አላቸው። እኛ የምናውቀው እነዚህ ሰዎች ሲመሩ የቆዩ ታላቅ አስተዋፅዖ ያደረጉ ሰዎች መሆናቸውን ነው። ከመሬት ተነስቶ እነዚህ እንደዚህ ናቸው በማለት የሚነገረው ነገር አይዋጥልንም ብሏቸአል። ከአሁን በኋላ ስብሰባ ረገጡ! ረገጡ! እይሚል ይዘት ብቻ ያለው ንግግር በመያዝ የተሰማሩት ለምን ስብሰባ ረግጤው ወጡ ለምትለዋ ጥያቄ እንኳ መልስ መስጠት የማይችሉ ስብሰባዎች ቪዲዮና ካሴት ታጥቀው ወደህዝብ መድረክ የመጡት ተዋንያን እንደተመኙት እንደመቀሌው የካድሬዎች ስብሰባ ዓይነትና ጭብጨባና ጩከት የተሞላበት ስብሰባ አላገኙ። ይልቁንም እራሳቸውን ይበልጥ የሚያቀል ሆኖባቸው ነው ከስብሰባው የወጡት።</p>

<p>ስብሰባ ረገጡ መድረክ ረገጡ ይባላል ሀሳብ ስለሌላቸው ነው መድረክ የረገጡት እስከማለትም ተደርሷል። ወደስብሰባና መድረክ ሳይገቡ ስብስባና መድረክ ረገጡ የሚል ንግግር ሊመጣ አይችልም። እኛ በተቃራኒው ሀሳባችንን ለመግለጽ እየፈለግን ነው፤ መድረክ እየፈለግን፣ ባንፈልግ ኖሮ ታዲያ ለምን ወደመቀሌው የካድሬዎች ስብሰባ ገባን? ካድሬ ጥሪ አድርጓል ስለተባልን የካድሬውን ጥያቄ አክብረን እኮ ነው ተሰባስበን የመጣነው። መድረክ የምንፈራና የማንፈልግ ቢሆን ኖሮ ለምን ወደዚያ ሁሉ መሳሳብ እንገባለን? ለምን ከካድሬው ጋር ወደመቃቃር እንገባለን? ተስፋ አድርገን ነበር ይልቁንም የመጣነው፤ እድሏን እንጠቀምባት ብለን ነበር የመጣነው፣ ከገባን በኋላ ግን «ሂድ አትበለው እንዲሄድ አድርገው» ዓይነት ያልጠበቅነው ነገር አጋጠመን። የመለስ ቡድን የጤራውን ህገወጥ ስብሰባ ተቀብላችሁ እሱም የነደፈውን አጀንዳና አካሄድ ተከትላችሁ ሂድቱ ተባልን እራሱ ጋብዞ ወደመድረክ እንድንመጣ የጠየቀው ካድሬም ይህን ተቀብላችሁ ሂዱ አለን። ተቀበሉት የተባልነውን አካሄድ የህግና የመርህ ችግር እናስረዳ እባካችሁ ስሙን በማለት ንግግራችንን ጀምረን መጨረስ አልቻልንም»</p>

<p>ከፍተኛው የህወሓት መድረክ ጉባዔ ነው። ጉባዔ ከሁሉም የህወሓት አባላት በምርጫ ተወክለው የሚመጡ ተሳታፊዎች የሚሰበሰቡት መድረክ ነው። የህወሓት ከፍተኛው ውሳኔ አካልም ነው። የህወሓት ፕሮግራምና ዓላማዎችን የሚያፀድቅ የሚቀየሩ ከሆነም የሚቀይር ጉባዔው ነው። የድርጅቱ ከፍተኛው ህግ (የድርጅት ህግ) የሚያፀደቀውም እርሱ ነው። ከዚህም አልፎ በሁለት ጉባዔዎች መካከል ባለው ጊዜ የድርጅቱ ፕሮግራም ተርጓሚ የሆነውን አካል የህወሓት ማ/ኮ የሚመርጥ የህግ ድርጅቱን ተግባራዊነት የሚቆጣጠረውን አካል የህወሓት ኦዲት ኮሚሽንን የሚመርጠው ጉባዔው ነው። ከዚህ ውጭ የተለያዩ መድረኮች ሊኖሩ ይችላሉ። የተሳታፊዎች ቁጥር ይብዛም ይነስ ሁሉ ከጉባዔ በታች ናቸው። የህወሓት ማ/ኮ የመቀሌው የካድሬዎች ስብሰባ የአዲስ አበባው የካድሬዎች ስብሰባ ሁሉም ከጉባዔ በታች ናቸው። በምንም ዓይነት መንገድ በጉባዔ የተተከለውን ነገር ማነቃነቅ አይችሉም። ሊቃጡም አይገባቸውም። ድርጅቱ ችግር ውስጥ ሲገባ ማዳን የሚቻለውም እነዚህን ምሰሶዎች ይዞ እንጂ እነሱን በማፍረስ አይደለም።</p>

<p>እኛ አስቸኳይ ጉባዔ ይጠራ የሚል ማሳሰቢያ ያቀረብነው ከመቀሌውም ከኢህአዴግ ምክር ቤት ስብሰባ ለመውጣት የተገደድነው የህወሓት አባላት በወኪሎቻቸውን በኩል የተከሏቸው ታላላቅ የህወሓት ምሰሶዎች የሚያነቃንቁ ብሎም የድርጅታችንን ህይወትና ቀጣይነት አደጋ ላይ የሚትሉሀሳቦችና ተግባራት ስለታዩ ነው። ይህ ችግር እንዲፈታ አስቸኳይ ስብሰባ እንዲቴራ ነው በበኩላችን ያሳስብነው ለዚህ የተሰጠን ምላሽ እገዳ ከሆእን በኋላ ደግሞ ክሳችንን ያቀረብነው ለኦዲት ኮሚሽን ነው። ምሰሶዎችን አክብረን ነበር መፍትሔ የጠየቅነው። ባንጻሩ መለስ የሚመራው ቡድን ህገ ድርጅት የለ፣ ማ/ኮ የለ፣ ኦዲት ኮሚሽን የለ፣ ሁሉንም እየረጋገጠ መሄድ መርቷል። ድርጅት ፈረሰች፣ ተበተነች ብሎ በናንተ ላይ ታላቅ ድንጋጤኤና ጭንቀት ከፈጠረ በኋላ የተፈጠረውን ድንጋጤና ጭንቀፈት በፊናው ለፀረ ዴሞክራሲያዊ ተግባራቱ እንደመሸፈኛ ተጠቅሞበታል። በማዕከላዊው ኮሚቴው ስብሰባ ከአንድ ወር በላይ ቁጭ ብለን ተወያየተናል። የህወሓት ፕሮግራም ምሰሶዎችን የሚገዘግዙ ትንታኔዎች ሲቀርቡልን በማየታችን የሚለያዩን ጉዳዮች የፕሮግራም ጥያቄዎች ወደሚያስነሱበት ደረጃ ስለተደረሰና ተግባብተን ወደነበረበት የምንመልሰው ነገር ወደማይኖርበት ደረጃ በመድረሳችን ወደጉባዔ እንሂድ በማለት አስቸኳይ ጉባዔ እንዲጠራ አሳሰብን። ከዚያ በኋላ ማሳሰቢያ ላቀረብነው የህወሓት ማ/ኮ አባላት ታግዳችኋል የሚል ውሳኔ ተላከልን። ህገ ድርጅት ተጣሰ በማለት ወደኦዲት ኮሚሽን ክስ አቅርበን የኦዲት ኮሚሽኑን ውሳኔ የሚሰማ ጆሮ ጠፋ፣ ከዚያ በኋላ ህጋዊ ያልሆኑ ስብሰባዎች መጥራት ተከተለ። ፕሮግራም ህንፃ ወይም ህገ ድርጅት፣ ማ/ኮ ኦዲት ኮሚሽን ከልካይ በሌለው ኃይል ሲፈርሱና ሲጣሱ ማየቱ እንዳይበቃን ይህንኑ ተቀብላችሁ እዚህ ተካለሉ እዚህ ተሳተፉ ተባልን። ይህንኑ ለመቀበል ስላለፈለግን ከመቀሌው የካድሬዎች ስብሰባ ወጣን፣ ያን በማድረጋችን በካድሬው ላይ ትዕቢትና ንቀት ስላላቸው ነው ተብሏል። ከጓዶቻችን ጋር የቆየ ግንኙነታችን በትዕቢትና በንቀት የሚገለጽ ስለመሆኑ ያለፈውን ትግላችንና የጋራ ጉዟችንን በማየት መገምገም ይቻላል እንጂ አንድ ስብሰባ ለዚያውም ህገ ድርጅቱን በመጣስ የተጠራ ስብሰባ በማየት ሊሆን አይችልም። በስመ ሰማዕታት ጥለው ሄዱ ለሰማዕቶቻችን ከበሬታ እንደሌላቸው ያመለክታልም ተብሏል። በኛ አስተያየት በጉባዔ የተተከሉት ምሰሶዎች ማክበር የሰማዕቶቻንን አደራ የማክበር ከፍተኛ መግለጫ ነው። ሰማዕታትን ማክበር ወይም አለማክበር እነዚህን ምሶሶዎች ማክበር ወይም አለማክበር ነው። እነዚህን መገዝገዝ መጥኣስ እና መድፈር ከፍተኛው ክህደት ነው እንላለን። ድርጅታችንን ህያው ሆኖ መቀጠል አለመቀጠሉ የሚወሰነው ለነዚህ ምሰሶዎች ባለን ታማኝነት ነው ባዮች ነን። የጓዶቻቸውን ጭንቀት እያየንና እየተረዳን ከስብሰባው ለመውጣት የተገደድነው የትኛውን እንምረጥ በማለት በጉባዔ የተተከሉ ምሰሶዎችን ማክበርን ቅድሚያ እንስጥ ስላልን እንጂ ታብየን፣ ንቀን ወይም ለሰማዕታት ያለን አክብሮት በመጓደሉ አይደለም ፈጽሞ ሊሆንም አይችልም።</p>

<p>ጓዶች!!</p>

<p>ይህን የጥቂት ቀናት ድራማ በቅርቡ ተከታትላችሁታል፤ አንዳንዳችሁም ተዋንያን በመሆን ተሳትፋችኋል። ምን ፍሬ አስገኘ ትላላችሁ? መለስና የሚመራው ቡድን ድርጅት ልትፈርስ ነው። ኑና አድኑብ እማለት ከየተመደባችሁበት ሥራ ወደየስብሰባው ጠሯችሁ። ከአዳራሹ ብዙ ንግግሮች ቀረቡላችሁ። በአንዳንድ የቡድን አጫፋሪ ካድሬዎችም ብዙ ተጨማሪ አስተያየቶችና ማሳሰቢያዎች ቀረቡላችሁ። መድረኩ በነዚህ በብቸኝነት ተይዞ ሃሳብ እንዲሰጥ ያልተፈለገ ካድሬ እድል ተነፍጐት እንደመለስ የፈለጉት ውሳኔ የሁሉም ውሳኔ ሆኖ እንዲያልፍ ተደርጓል። ይህንን ይዛችሁ ወደህዝብ ስትወርዱ ከህዝብ የተገኘው ምላሽ ከላይ የገለጽነው እንደሆነ እናንተም የምትክዱት አይደለም።</p>

<p>በመጨረሻ የተገኘው ውጤት ሃዘን፣ ተስፋ መቁረጥና ውዥንብር ውስጥ መግባት ነው። የትግራይ ህዝብ በ26 ዓመቱ ትግል ያፈራውና በአስር ሺዎች የሚቆጠሩ ልጆቹን ገብሮ ያገኘው ክብር መብትና አቅም በጥቂት ቀናት ውስጥ በተቀላጠፈ ሁኔታ ሲፈርስ እየታየ ነው። ያልፍልናል። የተከታታይ ጦርነቶችና ድርቅ ጠባሳ ይሽርልናል የሚለው ተስፋው ጨልሟል። እኛም በራችን ላገራችንና ለህዝባችን የበኩላችንን እናበርክት በማለት ይተሻለ ኑሯቸውንና የሥራ እድላቸውን በመተው ትግራይ የከተቱ ምሁራን ተስፋ ቆርጠው ውዥንብር ውስጥ ይገኛሉ። የትግራይ ተወላጅ በእጅጉ አዝኖ እንባውን ወደውስጥ እያፈሰሰ ይገኛል። ሁለት ሦስት ልጆቻቸውን ወደትግል ልከው ጧሪ ያቱት የሰማዕታት ቤተሰቦች ምን ሊሰማቸው እንደሚችል መገመት ያዳግታችኋል አንልም። «ድርጅት ለማዳን» በማለት ማሳሰቢያ ያቀረብነውን የህወሓት ማ/ኮ አባላት በማገድ የደህንነትና የፖሊስ አውታሮችን ተጠቅሞ ጽ/ቤቶቻችንን ማሸግ የጀመረው መለስ የሚመራው የቤተመንግሥት ማ/ኮ ቡድን በአጭር ጊዜ ውስጥ ዘርቶ ያሳፈሰን ምርት ሀዘንና እንባ ነው። የትግራይን ህዝብና ድርጅት እየጐዳና እያቆሰለ እንጂ አላዳነውም። እናንተ ራሳችሁም ቢሆን ሀዘንተኞች እንጂ የተረጋጋችሁ አይደላችሁም። ማሳሰቢያ ያቀረበው ወገን ሀሳብ ሳይወጣ ሳናውቀው እየተዳፈነ ሊቀር ነውን? የሚል ጥያቄ ጭንቀት እንዳላሁ የማይካድ ነው።</p>

<p>መለስ የሚመራቸው «ብዙሃን» ነን የሚሉት የማ/ኮ ቡድን አባላት ባሳለፉት ውሳኔ ውስጥ ዋነኛው የመደባዊ ትግል መድረክ በድርጅት ስጥ የሚካሄድ መደባዊ ትግል ነው የሚል አንቀጽ አለው። ፖለቲካዊ ትግል የሚደረግባቸው ፖለቲካዊ ጉዳዮች የሀገር የህዝብቾና የመደቦች መሰረታዊ ጥቅሞችን የሚመለከቱ ጉዳዮች ናቸው። ባለቤት የሆነው ህዝብ ሊያውቀው ሊሳተፍባቸው ሊታገልላቸው ይገባል። ከዚህ አንጻር ደግሞ ወሳኙ መድረክ ህብረተሰቡ በቀጥታ የሚሳተፍበት መድረክ ሊሆን ይገባል። የነመለስ አቋም የዚህ ግልባጭ ነው። የዚህን አመለካከታቸውን ቀጣይነት የሚያሳዩ እርምጃዎች ነው በማየት ላይ ያለነው። የአፍራሹና የተንበርካኪው መንገዳቸው ተቃዋሚዎች የሆንነውን የህወሓት የማ/ኮ አባላት ታግዳችኋል ብለው ከመድረክና ከእንቅስቃሴ ባጠቃላይ የፈጠረውን ብጥብጥም እያያችሁት ነው። ትግል የሚል መጠሪያ የተሰጠው ድራማ በዚህ ላይ አያቆምም። የመለስን መስመርና አካሄድ የማይቀበሉትን አባላትን የማስፈራራትና የመንቀስ ሥራ ይኖራል። ከአሁኑም ተጀምሯል። የመደባዊው ትግል ዋነኛው መድረክ በድርጅቱ ውስጥ የሚደረግ መደባዊ ትግል ነው የሚለው የዚህ ቡድን አቋም ድርጅት በማዳከምና በማረድ መልኩ ሲገለጽ እያያችሁት ነው። ህዝብ ደግሞ እኛ ያልንህን ስማ እየተባለ ነው። ያጉረመረመ እንደሆነ ከፖሊስና ከፀጥታ አውታሮች የማስፈራራት ተግባራት እየመጡበት ነው።</p>

<p>እነመለስ የያዙት የይድረስ ይድረስ ሩጫ መሸረሻ ምን እንደሚሆን መገመቱ የሚያዳግታችሁ አይመስለንም። የእነአሜሪካን እጅ እያየ ድምፅ የሚሰጥ መንግሥት እንዲኖር፣ አይ.ኤም.ኤፍ ጽፎ የሰጤው የኢኮኖሚም ሆነ የፖለቲካ ተሀድሶ ፕሮግራም (ኤቾኖሚች አንድ ፖሊቲቻል ረፎርም ፕሮግራም) ያለአንዳች ጥያቄ የሚፈርም መንግሥት በኢትዮጵያ እንዲኖር በቅድሚያ መምሟላት የሚገባው አንድ ቅድመ ሁኔታ መለስ ያቀረበለትን መንገድ ብቻ ተከትሎ የሚሄድ ካለአንዳች የድምፅ ልዩነት የሚወስን የህወሓት ማ/ኮ መፍጠር ነው። መለስ ባላት የምትሄድ ወለም ዘለም የማትል ህወሓት መፍጠር ነው። ይህ በሽታ ወደኢህአዴግ እንደሚሸጋገርም አያጠራጥርም። ወደህብረተሰቡ ማፈትለክ የጀመረውን የኛን ንግግር ብቻ ሰምታችሁ ደግፉ የሚለው በሽታም ከዚሁ የመጣ ነው።</p>

<p>ጓዶች!!</p>

<p>ይህ ብዙ አስደናቂ ነገሮችን የሰራው የአርበኞች ድርጅት መጨረሻው ይህ መሆን አለበት ትላላችሁ? ካለፉት ጥቂት ቀናት የይድረሱ ይድረስ ሩጫ ድርጅት ወደገደል እየገባና የህዝባችን መስዋዕትነት ከንቱ እየቀረ የህዝባችንን ብርሃንና ተስፋ እየጨለመ እንደሚገኝ ማየት አልቻላችሁምን?</p>

<p>በድርጅታችንና በህዝባችን ላይ ያጠላው አደጋ በፖለቲካዊ ትንታኔ የሚደረስበትና የሚለካ መሆኑ አብቅቷል። በተግባር የሚታይ ተጨባጭ አደጋ ወደመሆን ተሸጋግሯል። ከነመለስ የተለየ ሀሳብ መያዝ ለፖሊስና ለፀጥታ አውታሮች ማስፈራሪያ የሚዳርግ ወንጀል ሆኗል። ከሥራ የሚያሳግድ በኑሮ ጉስቁልና የሚያስከትል «መዘዝ» ሆኗል። ለሂሳዊ ድብደባ የሚያጋልጥ አሸማቃቂ አማራጭ ሆኗል። ይህ የፖለቲካ ሁኔታ የብዙዎችን የመታገል ቅስም የሚሰብር ሆኗል።</p>

<p>እስካሁን ድረስ የተካሄደው ርቀት በጣም ረጅም ነው። ያለቀለትና ሊመለስ የማይችል ነው። በማለት ግን የሚዘጋ አይደለም። እኛ የማረም እድሉ እስኪሟጠጥ እስከመጨረሻው እንታገላለን። በዚህም መሰረት ለጉባዔው በበኩላችን ዝግጅት እንደምናደርግ ገልጸናል። እስከ ጉባዔው ደጎ ሁለቱንም ወገኖች በእኩልነት ለሚያስተናግዱ የህዝብም ሆነ የአባላት መድረኮች ላይ የዝግጅት ዕድሉ ካለ ሀሳባችንን ለመግለጽ ዝግጁ መሆናችንን ገልጸናል። የድርጅትም ሆኑ የመንግሥት የሚዲያ አውታሮች የኛን ሃሳብ የሚያስተናግዱበት እድል ካለ ሃሳባችንን ለመግለጽ መለስ ከሚመራው ቡድን ጋርም በቀጥታ በሚተላለፍ ክርክር ለመሳተፍ ዝግጁነታችንን ገልጸናል።</p>

<p>ዓላማችን አንድና አንድ ብቻ ነው። ድርጅቱ በትግል እያፈራውና እያጠራው የመጣው መስመር ጠብቆ ወደፊት እንዲመርሽ ማድረግ። ይህ ሊረጋገጥ የሚችለው ደግሞ አባላቱና ህዝቡ የሚሳተፍባችው ሰፋፊና ሁሉንም በእኩልነት የሚያስተናግዱ መድረኮች በመክፈት ነው። በአሁኑ ጊዜ በህዝባችንና በአባላት የተፈጠረው ሰቆቃና ሀዘን መፍትሄ አግኝቶ ነገሮች ወደነበሩበት ተመልሰው ፈውስ እንዲገኝ ህዝቡና አባላት የሚሳተፍበት ግልጽ መድረኮች ከማካሄድ ሌላ አማራጭ የለም። በህዝባችን ላይ የደረሰው የህሊና ቁስል እንዲድን ህዝባችን የሚሳተፍባቸውና የሚያምንባቸው ፍትሃዊ መድረኮች እንጂ አንድ ጠባብ አዳራሽ ውስጥ ተዘግቶ በሚካሄድ የ30 የማ/ኮ አባላት ክርክር እንዳልሆነ ሂደቱ አረጋግጧል።</p>

<p>እንደኛ አስተያየት ከሆነ የህወሓት ካድሬ መሰንበቻውን የታየውን የይድረስ ይድረስ ሩጫ ቆም ብሎ መገምገም መቻል አለበት። ከአንድ አፍራሽ ድራማ ወደሌላ አፍራሽ ድራማ እየተሸጋገረ የመጣውን ሁኔታ መግታት መቻል አለበት እንላለን። የኛን ሃሳቦችንም የሚያውቅበትና የሚሰማበት መለስ ክሚመራው ቡድን ቁጥጥርና ተፅዕኖ ነፃ የሆነ መድረክ እንዲገኝ መታገል አለበት እንላለን። ይህ ዕድል በካድሬና ከአባላት አልፎ በተመሳሳይ መንገድ ለመላው ህዝብ መመቻቸት ያለበት መሆኑን አምኖ መታገል አለበት።</p>

<p>እኛ እንደሆእን አሁንም በእምነታችን ላይ እንገኛለን። በኑሮአችን ላይ የሚፈጠረው ጫና ከእምነታችን ዝንፍ ያደርገናል ማለት ዘበት ነው። የሚታሰሩ እጆች፣ የሚደርቁ ጉሮሮዎች አሉን። በዚህም የፈለጉትን ሊያደርጉ ይችላሉ። የመጣውን ሁሉ በፅናት እየተቃወም መታገል እንቀጥላለን። ሰማዕቶቻችን የተውልንን አደራ ለማክበር የኛ የጥቂቶች መስዋዕትነት ከፍተኛ ዋጋ አይደለም። እነሱ ይበዛሉና።</p>

<p>መሥመራችን ኃያል ነው፤ ፈጽሞ አንበረከክም!</p>
<p>መሥመራችን ህያው ነው፤ ፈጽሞ አንበረረክም!</p>
<p>ዘለዓለማዊ ክብር ለሰማዕቶቻችን!!</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሚያዝያ 8 ቀን 1993</a></p>

</body>
</html>	
