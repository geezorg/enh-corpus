<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«አብዮታችንን በማደስና በማብከት መካከል የተፈጠረው ወሳኝ ልዩነት»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">«አብዮታችንን በማደስና በማብከት መካከል የተፈጠረው ወሳኝ ልዩነት»</h1>

<p>የሕወሓት ማዕከላዊ ኮሚቴ</p>


<p>የህወሓት ማዕከላዊ ኮሚቴ «አብዮታችንን በማደስና በማብከት መካከል የተፈጠረው ወሳኝ ልዩነት» በሚል ርዕስ ስር ባለ 55 ገዕ ዕሑፍ በቅርቡ አውጥቷል። ይህ ዕሑፍ 1. የአብዮታችን ማዕከላዊ ጉዞ ተመክሮ የሰጠን ትምህርት 2. የአብዮታችን ጉዞ ከደርግ ውድቀት በኋላ 3. ታሪክ እራሱን መልሶ ሲደግም 4. ከእኔ በኋላ ሰርዶ አይብቀል የሚል መርህ የያዘው ቡድን 5. ድርጅታችንን ለማደስ ተነስ ዝመት በሚሉ ንዑሳን ርዕሶች የተከፋፈለ ነው። ከዚህ ዕሑፍ አጠቃላይ ይዘት ውስጥ በአብዛኛው በተለይ የታገዱ የማዕከላዊ ኮሚቴ አባላትን የሚመለከተውንና «ከኔ በኋላ ሰርዶ አይብቀል የሚል መርህ የያዘው ቡድን» የሚለውን ክፍል ተርጉመን አቅርበናል።</p>


<h3 class="align-center">አብዮታችንን በማደስና በማብከት መካከል የተፈጠረው ወሳኝ ልዩነት</h3>

<h3>1. የአብዮታችን ማእበላዊ ጉዞ የሰጠን ተመክሮ</h3>


<p>የአለም አብዮቶች ተመክሮ እንደሚያረጋግጠው የአብዮት ጉዞ ቀጥ ያለ መስመር የሚከተል አይደለም። ብዙ ጠመዝማዛ አቀበትና ቁልቁለት ያለው ጉዞ ነው። የአብዮት ጉዞ ከመጠማዘዝ ብቻ ሳይሆን የመቆም የማዝገምና ፍጥነት የመጨመር እድገት መድረኮች የሚፈራረቁበት ጉዞ ጭምር ነው። በአስደናቂ ፍጥነት የሚወነጨፉ መድረኮች የሚፈራረቁበት ጉዞም ነው። በአስደናቂ ፍጥነት የሚወነጨፉ መድረኮች የሚታዩበት ጊዜ ይኖራል። አብዮቱ የመድረኩን ጥያቄዎች በሚገባ መመለስ አቅቶት ከአዲስ መድረክ ጋር አብሮ መራመድ አዳግቶት የመቆም ወይም በአንድ አዙሪት ውስጥ ተዘፍቆ የሚበሰብስበት ጊዜም ያጋጥማል። አንዳንዱ አብዮት በመቆምና ባዙሪት ውስጥ ተዘፍቆ ሲሸነፍ አንዳንዱ ደግሞ ይህንኑ በመጣስ ታግሎ እንደገና ለአዲስ መድረክ በቅቶ ወደተቀላጠፈ እድገት በመሸጋገር ይድናል፤ ያሸንፋልም።</p>

<p>አንድ መድረክ ወደሌላ መድረክ እየተሸጋገረ በሄደ ቁጥር ከከታጋዮቹ ላይ አዳዲስ አመለካከቶች፣ አዳዲስ አደረጃጀቶችና አሰራሮች እንዲሁም ከመድረኩ ጋር የሚሄድ ብቃት የሚጠይቅ ይሆናል። ከታጋዮቹ ውስጥ አንዳንዶቹ ቀደም ሲል በነበረው መድረክ ቁልፍ ሚና ለመጫወት የሚያስችላቸው አመለካከትና የግል ባህሪ ቢኖራቸውም፤ ከአዲሱ መድረክ ጋር የሚሄድ አመለካከት ሳይዙ ባለፈው ተቸክለው ይቀራሉ። ሌሎች ከአዲሱ መድረክ ጋር የሚጣጣም የአመለካከት ማስተካከያ አድርገው ወደገት ይገሰግሳሉ። መድረኩ የፈጠራቸው አዳዲስ መሪዎችም ይፈጠራሉ። አንድ መድረክ ታልፎ በሌላ መድረክ ሲተካ ጐን ለጐን ከሱ ጋር የሚጣጣም የሰዎች ሽግሽግ የግድ ይኖራል። ከመድረኩ ጋር ሙሉ በሙሉ መራመድ የቻሉት አብረው ይወነጨፋሉ። አንዳንዶች ደግሞ ለመድረኩ እንቅፋት ሳይሆኑ፣ ግን ደግሞ የሚመሰገን ሚና ሳይጫወቱ ያዘግማሉ። ሌሎች ሙሉ በሙሉ ከመድረኩ ጋር መራመድ አቅቷቸው ባሉበት ይዘፈቃሉ። አብዮቱ ግን የቻለ ይሩጥ ያልቻለ ያዝግም የተዘፈቀው ግን ይወገድ፤ ብሎ መድረኩ የሚጠይቀውን ሽግሽግ በማድረግ ወደገት ይጓዛል።</p>

<p>አሮጌ መድረክ አልፎ አዲስ መድረክ ሲተካ የሰዎች መሸጋሸግ መኖሩ ባህሪያዊ ቢሆንም እንኳ ማን እንደሚሮጥ ማን እንደሚያዘግም ማንስ እንደሚዘፈቅ አስቀድሞ መወሰን አይቻልም። ሰዎች ያላቸው ግለሰባዊ ባህሪ፤ ያላቸው ጠንካራና ደካማ ጐን ከመድረኩ ጋር አብረው የሚጓዙና የማይጓዙ መሆናቸውን በመወሰኑ ላይ የራሱ ዓብይ ሚና ይጫወታል። መድረኩ አንዳንድ ልዩ ባህሪ ያላቸውን ሰዎች የሚጠይቅ መሆኑ አይቀሬ ነው። ይህን ባህሪ የያዙ ሰዎች ባህሪያቸው በመድረኩ በበለጠ ጐልቶ እንዲወነጨፉ መልካም እድል ይፈጥርላቸዋል። የዚህ ባህሪ ተፃራሪ የሆነ ፀባይ ያላቸው ሰዎች ደግሞ ከመድረኩ ጋር ተፃራሪ የሆነው ባህሪያቸው ጐልቶ ይወጣና የማንነታቸው የበላይ መገለጫ ሆኖ ያስፈርጃቸዋል። ስለሆነም የእያንዳንዱ ግለሰብ ባህሪ፤ የእያንዳንዱ ግለሰብ ጠንካራና ደካማ ጐን ግለሰቡ ከመድረኩ ጋር አብሮ ሊጓዝ የሚችልና የማይችል መሆኑን በመወሰኑ ላይ የራሳቸውን ሚና ይጫወታሉ።</p>


<p>ምንም እንኳ የግለሰብ ባህሪያት የራሳቸው ሚና የሚጫወቱ ቢሆንም ወሳኙ ነገር ግን የግለሰቡ አመለካከት ነው። ግለሰቡ ባለፉት አመለካከቶች ተቸክሎ፣ አመለካከቶቹን ከመድረኩ ጋር አጣጥሞ መጓዝ የማይችል ከሆነ ግለሰባዊ ጥንካሬውና ድክመቱ ግምት ውስጥ ሳይገባ በአዲሱ መድረክ ላይ መቸከሉ የግድ ነው። ግለሰቡ አመለካከቱን ከመድረኩ ጋር ለማስተካከል ዝግጁ ከሆነ ግለሳባዊ ጥንካሬውና ድክመቱ ግምት ውስጥ ሳይገባ በአዲሱ መድረክ እንዲመርሽ፤ ቢያንስ ደግሞ እንዲያዘግም የሰፋ እድል ይኖረዋል። ስለሆነም አንድ መድረክ በአዲስ መድረክ ሲተካ አይቀሬው የሰዎች ሽግሽግ እንዳለ ሆኖ ማን ይራመዳል? ማንስ ይቸከላል? የሚለውን ነገር የሚወስነው ማን ከመድረኩ ጋር የሚሄድ አመለካከት ያዘ? ማንስ ከዚህ ውጭ ሆነ? የሚለው ጉዳይ ነው። ወሳኙ ጉዳይ የአመለካከት ጉዳይ ሆኖ የግለሰቡ ባህሪያት፣ ጠንካራና ደካማ ጐኖች ደግሞ በሁለተኛ ደረጃ ጠቃሚ ሚና ይጫወታሉ። ይህ የአብዮት ሂደት ከሌሎች ሃገሮች አብዮቶች በጥልቀት የምናረጋግጠው አጠቃላይ ስነ ሃሳብ ብቻ አይደለም። በራሳችንንና በአብዮታችን ላይ በጣም ስእላዊ በሆነ መንገድ የተረጋገጠና አሁንም በመረጋገጥ ላይ ያለ ሕያው ተሞክሮ ነው።</p>

<p>ድርጅታችን ህውሓት ከተመሰረተበት ጊዜ ጀምሮ በመሰረቱ ትክክለኛ የሆኑ አብዮታዊና ዲሞክራሲያዊ መስመሮች፣ በመሰረቱ ብቁ የሆኑ የዲሞክራሲያዊ ማዕከላዊነት አሰራሮች ይዞ ነበር የተጓዘው። በሂደት ደግሞ እነዚህኑ ጥልቅ እያደረገና እያሰፋ ተጉዟል። ቀስ በቀስ እየተካበተ የመጣው የአመለካከትና የአሰራር ጥራት እያጐለበተ ነበር የሄደው። ስለሆነም ከተመሰረተበት ጊዜ ጀምሮ ብዙ ችግሮችን በማለፍ ታላላቅ ድሎችን ተጐናዕፎ ህልውናውን በብዙ ኃያላን ጠላቶች ገት ማረጋገጥ ችሏል። ሕልውናውን ከማረጋገጥ አልፎ ግን ኃያላን ጠላቶቹንም ሰባብሮ በትግራይ ደረጃ ብቻ ሳይሆን በአገር ደረጃ ድሉን ለማረጋገጥ የሚያስችለው የአመለካከት፣ የአሰራርና የአደረጃጀት ብቃት ከመጀመሪያው ይዞ አልተነሳም። ስለሆነም አብዮታችን በሰባዎቹ አጋማሽ ወደ መቆምና ወደ አዙሪት ተዘፈቀ። በወሳኝ የህልውና ማረጋገጥ ጥረቱ በአዙሪት ውስጥ ከመሽከርከር አልፎ አዙሪቱን በመበጣጠስ ወደሙሉ ድል መሸጋገር አልቻለም። ...በሪሁና ግደይ እንዲቸከሉ የግድ ያደረገው ግለሰባዊ ባህርያቸው አልነበረም። ግለሰብዓዊነታቸው፣ ለመታየት መፈለጋቸውና ትዕቢታቸው ወዘተ። የራሱን አስተዋጽዖ ማድረጉ መገመት አያዳግትም። ግን ደግሞ ይህ ባህሪ ከነሱ በስተቀር በሌሎች መድረኩን ባለፉት ሰዎች ላይ ፈጽሞ የማይታይ ነበር ለማለት አይቻልም። ወሳኙ ጉዳይ ይህ አልነበረም። ወሳኙ ጉዳይ እነዚህ ሰዎች አብዮቱ ከአዙሪት የሚወጣበት አዲስ አመለካከትና አሠራር ወዘተ። ሊቀበሉና ሊያምኑ አለመቻላቸው ነበር። ድርጅቱ እነዚህን ይዞ ከመብከት እወጣለሁ ሲል እነሱ ግን ተጻረሩ። በተጨባጭ የአብዮታችን መብከት እንዲቀጥል የሚያደርግ አመለካከትና አሰላለፍ ያዙ። ከአዙሪቱ ጥሶ ለመውጣት በመረባረብ ላይ ከነበረው ድርጅታችን ጋር ገት ለገት ተላተሙ። ድርጅታችን አንድም እነዚህን ሰዎች ትቶ አዲስ አመለካከቱን በማንገት የመብከት አዙሪትን መሻገር አለያም እነዚህን ሰዎች እሽኮኮ ብሎ በአዙሪቱ ውስጥ መበስበስና በመጨረሻም ለሽንፈት መዳረግ ብቻ ነበር አማራጩ። ድርጅታችን እነዚህን ሰዎች ተሻግሮ መመረሽ ብቻ ነበር መምረጥ የሚችለው። መላ ድርጅቱ ደግሞ ወለም ዘለም ሳይል ስናከብራቸውና ስንወዳቸው የነበሩ መሪዎችን እሽኮኮ ከማለት ደማችንን የገበርንለትን አብዮት ከመብከት ማዳኑ ይሻለናል በማለት በጽናት ወሰነ። እንደዚህ በማድረጉ አብዮታችን ወደ ፍፁምና አጠቃላይ ድል ተሸጋገረ...</p>

<p>...ይህም ሆኖ ባለፉት 10 ዓመታት የሚመሰገን የልማት ሥራዎች አካሂደናል። ግን ደግሞ 10 ዓመት አጭር ጊዜ አይደለም። ከ10 ዓመት በኋላ ዛሬም ከስንዴ ልመና አልተላቀቅንም። ከ10 ዓመት በኋላ አንዲት ትንሽ ክሊኒክ ለመሥራት የተወሰኑ የመድሃኒት ክኒኖችን ለመግዛት ብድርና እርዳታ ከማፈላለግ አልተቆጠብንም። የቡትቶ አስተሳሰቦችና ተራ የሥነ ሀሳብ መጥራትና ያለመጥራት ጉዳይ አይደለም። ዞሮ ዞሮ በህዝቦች ድንቁርና ረሃብና በሽታ ሂሳብ የሚመነዘር ጉዳይ ነው። ከልመናና ካራጣ የመላቀቅና ያለመላቀቅ ሚዛን የሚመነዘር ጉዳይ ነው። እዚህ ላይ ነው የመንገዳገድ የመደናበርና አዙሪት ውስጥ የተዘፈቅነው።</p>

<p>ባጭሩ ድርጅታችን እየበከተ፣ ሥርዓታችንና አመራራችን ባህርይውን እየቀየረ ሙስናና ፀረዴሞክራሲ ቡትቶ አስተሳሰብ እያዳለጠን ወደአዙሪት ወደቁልቁለትና ወደፈታናቸው ቅራኔዎች እንደገና መመለስ ጀምረናል። መጨረሻውም የሶማሊያ መንገድ፣ የመበታተንና እርስ በርስ የመበላላት መንገድ እየሆነ መጥቷል። ዳግማዊ 77 የሚጠይቅ ሁኔታ እየተፈጠረ መጥቷል። ለ2ኛ ጊዜ ጥልቅ የ10 ዓመት ግምገማ አድርገን ራሳችንን ያለአንዳች ምህረት በመንቀፍ አደጋዎችን ለይተን በማወቅና መፍትሄዎችን አንጥረን መድረክ ያለፈበት የሚብከነከን አመለካከት አራግፈን የጠራና የነጠረ መስመር ይዘን እንደገና ያዙሪቱን አጥር የመስበር ዘመቻ እንድናካሂድ የሚጠይቅ ሁኔታ ተፈጥሯል። ጉድለቶቻችን የአብዮታችንን ችቦ ነበልባል ሸፍኖ ያለውን አመድ አራግፈን ወደ አዲስ ቀልጣፋ የዕድገት መድረክ እንድንሸጋገር የሚጠይቅ ሁኔታ ተፈጥሯል። ይህን ለማድረግ የሚያስችል ጉባዔ ለማካሄድ እንዲቻል ነው የድርጅታችን ማ/ኮ ያለፉት የ10 ዓመታት ጉዞውን ወደመገምገም የገባው።</p>


<h3>4.ከኔ በኋላ ሰርዶ አይብቀል የሚል መርህ የያዘ ቡድን</h3>

<p>የህወሓት ማእከላዊ ኮሚቴ ያለፉት አስር አመታት ጉዞ የመገምገም ሂደት በመጀመር የውስጣችንና የስርአታችን፣ የድርጅታችንና የአብዮታችን ቁልፍ አደጋ ምንድ ነው? የሚለውን ጥያቄ በመመለስ ለመጀመር መረጠ። በዚህ ጉዳይ ላይ የተለያዩ አመለካከቶች የቀረቡ ሲሆን በመጀመሪያ የቀረበውና ማእከላዊ ኮሚቴው ከአንድ ወር በላይ የተከራከረበት ሃሳብ ዋነኛው ውስጣዊ አደጋችን የአመራራችን ወደጥገኛ ገዥ መደብ መሸጋገርና መብከት ነው። ቦናፓርቲስት መብከት ተብሎ ሊጠራ የሚችል መበስበስ ነው የሚል ነበር።</p>

<p>ሃሳቡ አብዮታዊ ሁኔታዎች በተቀዛቀዙበት ካፒታሊዝምን ለመገንባት በዘመትንበት ጊዜ ቁልፍ የአመራር ቦታ የያዘውና ከንኡስ ቡርዣ የበቀለው አመራራችን ስልጣኑን በመጠቀም ወደ ዓብይ ቡርዣ ለመሸጋገር ፍላጐት እንዲያሳድር የሚያደርግ ነው። አብዮታዊ እንቅስቃሴ በሚጋጋልበት ጊዜ አብዮታዊ የነበረና መሆን የሚችል ኃይል በተጠቀሰው ሁኔታ ስልጣኑን ተጠቅሞ እራሱን ወደጥገኛ ገዥ መደብ የመቀየር፣ ግምት ውስጥ የሚገባ የልማት አስተዋዕኦ ሳያደርግ ቁጭ ብሎ ሃብት የሚያካብት መጣጭ ገዢ መደብ የመሆን ፍላጐት ያሳድራል። ስልጣኑን ተጠቅሞ በቀጥታና በተዘዋዋሪ መንገድ ሚሊዮኖች ዘርፎ የመጠናከር ፍላጐት ይኖረዋል። በእንደዚህ አይነቱ ዘረፋ ያልገባውም የስልጣን ኑሮ ጣፍጣው፣ ይችኑ ዘላለማዊት ርስት ለማድረግ የሚፈልግ ነው። እራሱን በአንዱ ወይም በሌላው መንገድ ወደጥገኛ ገዥ መደብ እንዲሸጋገር ደግሞ ፀረ ዲሞክራሲ እንዲሰፍን ማድረግ አለበት። በድርጅት ውስጥና በህብረተሰቡ ውስጥ ዴሞክራሲ የተጋጋለ ፖለቲካዊ ህይወት በሚኖረው ጊዜ በውስጡ ያለው ሰውም ከመብከት ይተርፋል። መበስበስ የጀመረው ሰውም በአስቸኳይ ይነቀላል። ዲሞክራሲና የተጋጋለ እንቅስቃሴ በሚኖርበት ጊዜ ይሉኝታ የሌለው ዝርገያ ሊፈፀም አይችልም። ስልጣንን ዘላቂ ርስት ማድረግም አይቻልም። ስለዚህ ድርጅታችንና ስርአታችንን በማለስለስ ላይ የሚገኙት። ፀረ ዴሞክራሲ ሙስናና የአመለካከት መሸርሸር ተደራርበው ነው። በዚህ በኩል ነው እራሳችንን ወደጥገኛ ገዥ መደብ የምናሸጋግረው የድርጅታችንና የመንግሥታችን ባህሪ የሚቀየረውና የጥፋት መንገድ ይዘን የምንጓዘው በዚህ ምክንያት ነው የሚል አመለካከት ነበር በማዕከላዊ ኮሊቴ የቀረበው።</p>

<p>ከዚህ አደጋ ለመዳን ከምንም በላይና በገት ድርጅታችንን በማስተካከል ከመብከት እናድን፤ ጥልቅና ሰገ ዲሞክራሲያዊ አሰራር በድርጅታችን እንዲሰፍን እናድርግ፤ የነጠረና ግልዕ ህግና አሰራር በመያዝ በእርሱና በእርሱ ብቻ እየሰራን ድርጅታችንን እንጠግን፤ ሰገና ጥልቅ የፖለቲካ ግንባታ ሥራዎች እናካሂድ፤ የተጋጋለ ፖለቲካዊ ህይወት ይኑረን፤ የካድሪዎቻችንን አብዮታዊ ዲሞክራሲያዊ ብቃትና ጥንካሬም ወደከፍተኛ ደረጃ እናድርስ፤ የተዳፈነውንም የድርጅታችንን ውስጣዊ አብዮታዊ ረመጥ እናቀጣጥለው፤ ይህ ነው ሙስናንና ፀረ ዲሞክራሲን በማያወላዳ መልኩ እንዲተንና እንዲጠፋ ብሎም ዳግም እንዳይነሳ ሆኖ እንዲነቀል የሚያደርገው፤ የሚል ሃሳብ ነበር የቀረበው።</p>

<p>ይህን መነሻ በማድረግ በህዝባችን ውስጥ ሰገ ዲሞክራሲያዊና አብዮታዊ እንቅስቃሴ እናቀጣጥል ተባለ። ህዝብ ባወጣው ሕግና በእሱሱ ብቻ እንመራ፤ ማን አለብኝነትና እከከኝ ልከክህ፤ እንደዚሁም የህዝብ መብት መጋፋት ሳናሰልስ እንታገል ነበር የተባለው። በነፃና በሃቀኛ ህዝባዊ እምነት ላይ የተመሰረተ ህዝባዊ ተሳትፎ ብቻ ይኑረን፤ ህዝቡ የድርጅቱን ቃል እንዳናጥፍ በሚል ብቻ የማያምንበትን መሰራት የለበትም። የመሰለውን ተናግሮ በነፃነት ተደራጅቶ ተኝቶ የሚያድርበት ሁኔታ ይፈጠር ነበር የተባለው። ይህን አይነቱ ሰገና ጥልቅ ዲሞክራሲ ይዘን የነጠረ የልማት መስመርና ስትራቴጂ አንግበን የተቀላጠፈና ሰገው ህዝብ በየደረጃው ተጠቃሚ የሚሆንበት፣ አገራችን ኢኮኖሚያዊ ነፃነት የሚያጐለብት ልማት ለማምጣት እንረባረብ። ዞሮ ዞሮ ወሳኝ የሚሆነው ይህ ነው የሚል አስተያየት ነበር የቀረበው። ይህን በማድረግ የአብዮታችንን ካምፕ በማጠናከርና በመጠገን ነው የኢምፔርያሊዝምንና የጥገኝነትን እንቅፋት መመከት የምንችለው። በዚህ ሂደት የድርጅታችንና የስርአታችን አብዮታዊ ዲሞክራሲያዊ ባህሪ በመጠበቅ ትግል በኩል ብቻ ነው ጠላቶቻችንን ልናታግልና ልናሸንፍ የምንችለው ነበር የተባለው።</p>

<p>ይህንኑ የሚተነትኑ በርከት ያሉ ዕሁፎችም ቀርበዋል። እንዴት እንሂድበት? መድረኩን እንዴት እንሻገር? በሚለው መጭው ጉዟችንን በሚያቅደው ጉዳይም ሦስት ዕሁፎች ቀርበዋል። የዲሞክራሲ ጉዳይ፣ የድርጅት ውስጣዊ አሰራር ጉዳይ፣ የልማት ስትራቴጂና መስመር ጉዳይ በተነፃፃሪ ሰፋ ባለ ትንታኔ ታጅበው የቀረቡ ዕሁፎች ነበሩ። ያለፈውን የሚተነትን አደጋውን የሚያመላክት ብቻ ሳይሆን ለወደገቱ እንዴት እንሂድበት የሚሉ ሃሳቦችም ቀርበው ነበር።</p>

<p>ማእከላዊ ኮሚቴው ወደውሳኔ የደረሰው ከአንድ ወር ክርክር በኋላ ነበር። ብዙሃኑ የማእከላዊ ኮሚቴ አባላት የተጋረጠብን አደጋ እራሳችንን በሙስና፣ ፀረ-ዲሞክራሲና የአመለካከት መሸርሸር በኩል ወደጥገኛ ገዥ መደብ በመሸጋገር የሚመጣ መብከት ነው። መፍትሄውም ቀደም ሲል የተዘረዘረው ድርጅታችንንና አብዮታችንን የሚያድስ እንቅስቃሴ ማቀጣጠል፣ በዚህ እንቅስቃሴ ውስጥም የቻለው እንዲሮጥ ያልቻለው እንዲያዘግም የተቸከለው ደግሞ እንዲወገድ ማድረግ ነው የሚለውን ሃሳብ ደገፉ። ቆይቶም የማእከላዊው ኮሚቴውን ስብሰባ አልፈልግም ያለው ቡድን ይህንን ሃሳብ በጥብቅ ተቃውሞታል። ድርጅታችንን ወደመበታተን አደጋ የሚያመራ በጣሙን መጥፎ የሆነ ውሳኔ ነው ሲልም በጥብቅ ኮንኖታል። ይሄ ውሳኔ እንዳያልፍ ለወር ያህል ነበር ሳያሰልስ የተሟገተው። መጨረሻ በድምጽ ከተሸነፈ በኋላ መሬቷ ጨለመችበት፣ ቡድኑ ከዚህ በኋላ የወሰዳቸው አርምጃዎችም ሆኑ የቡድኑን ማንነት ከዚህ ውሳኔ ለይቶ ማየትና መረዳት ፈዕሞ አይቻልም።</p>

<p>ብዙሃኑ የማእከላዊ ኮሚቴ አባላት ይህንን ውሳኔ ለምን ደገፉ? ከማንኛውም አይነት ሙስናና የስነ ምግባር ጉድለት ፍፁም ነፃ የሆኑ፣ በማንኛውም አይነት ፀረ ዲሞክራሲ ተግባር፣ በማንኛውም አይነት መንገድ ተሳትፈው የማያውቁ፣ በድርጅቱ መብከት ሂደት ቅንጣት ያህል ሚና ያልነበራቸው የጠሩ መላእክቶች ስብስብ ስለነበሩ አይደለም ብዙሃኑ ይህንን ሃሳብ የደገፉት። እንዲህ አይነቱ ሰው በህውሓት ማእከላዊ ኮሚቴ ውስጥ የለም። ሁሉም የየራሱ ጠንካራና ደካማ ጐን ያለው ነው። ማእከላዊ ኮሚቴ በጋራና ግለሰብ አባላቱ በድርጅቱ ውስጥ ለተከተለው የመበስበስ ጉዞ የየራሳቸው ሚናና ሸክም ሊኖራቸው የግድ ነው። ብዙሃኑ የማእከላዊ ኮሚቴ አባላት ይህንን ውሳኔ የደገፉት ብቸኛው የአብዮታችን የመዳን መንገድ፣ ድርጅታችንን የማደስ ከመቆምና በአዙሪት ውስጥ ከመሽከርከር የማውጣት መንገድ፣ ፍፁም መበስበስንና ጥፋትን የማሰወገድ መንገድ እርሱና እርሱ ብቻ ነው ብለው ስላመኑ ብቻ ነው። ድርጅታችንን የማዳንና የማገዝ እንቅስቃሴ ይቀጣጠል፤ በዚህ ሂደት እንደ አካልና እንደግለሰብ ሂስና ግለ ሂስን እንቀበል፤ የቻለው ይሩጥ፤ ያልቻለው ያዝግም፤ የተቸከለው ደግሞ ይወገድ የሚለውን እምነት ስለያዙ ብቻ ነው። ከመድረኩ ጋር የሚጣጣም ድርጅታችንን ከመበስበስና ከመፈራረስ የሚያድን ብቸኛው አመለካከት ይህ በመሆኑና አምኖ ስለተቀበለውም በአመለካከት ደረጃ ድርጅትን ከማደስ ጐን የድርጅትና የስርአታችን አብዮታዊ ዲሞክራሲያዊ ባህሪ ከመጠበቅ ጐን ስለቆሙ ነው።</p>

<p>ከቡድኑ ይህንን ሃሳብ በመፃረር የቆመው ለምንድነው? በእርግጥ አንዳንድ የዚያ ቡድን አባላት ከአሁኑ እራሳቸውን ወደጥገኛ ገዥ መደብ አሸጋግረው፣ በቀጥታና በተዘዋዋሪ መንገድ ወደጥገኛ ቡርስነት ለውጠዋል ሊባሉ የሚችሉ ናቸው። እነዚህኞቹ ሃሳቡን በመቃወም አዲስ መደባዊ ጥቅማቸውን የሚወክሉ ነበሩ። እነዚህ ሌቦች ተብለው ጆሮአቸውን ተቆንጥጠው ከሚወረወሩ፣ የፖለቲካ ልዩነት አላቸው ተብለው በ«ክብር» ከድርጅቱ መለየትን ቢመርጡ የሚያስገርም ነገር አይደለም። አንዳንዶቹ ደግሞ በጣሙን ስር የሰደደ ፀረ ዴሞክራሲያዊ ተግባር የያዙ ስለሆነ ይችን ፀረ ዴሞክራሲ የሚያናውጥ ማእበል ሲመጣ አይናቸውን ጨፍነው መቃወማቸው ባህሪያዊ ነበር። ይህ አንዳንድ የቡድኑ ቁልፍ አባላትን የሚገልዕ ነገር ነው። ቡድኑን እንደቡድን በጋራ አጣምሮ የሚገልፀው ነገር ግን ይህ አይደለም። በአለም አብዮቶች ታሪክ ጭምር እንደሚታየው፣ በራሳችን ተሞክሮም በግልዕ እንዳለፈው ወሳኙ ነገር የግል ባህሪ አይደለም። ወሳኙ ነገር ከመድረኩ ጋር የሚጣጣም ወይም የማይጣጣም አመለካከት መያዝ ነው። ከመድረኩ ጋር የሚጣጣም አመለካከት የያዘ ሰው የግል ጠንካራና ደካማ ጐኑ ግምት ውስጥ ሳይገባ የአብዮታዊ ማእበል አካል ይሆናል። መደባዊ አሰላለፉ በአብዮቱ ካምፕ ውስጥ ይሆናል። ከመድረኩ ጋር የማይጣጣም አመለካከት የያዘውና ባለፈው አመለካከቶች የተቸከለው ደግሞ የግል ጠንካራና ደካማ ጐኖቹ ግምት ውስጥ ሳያገቡ የአብዮታዊው ማእበል እንቅፋት ይሆናል። በመደባዊ አሰላለፉም በፀረ አብዮት ካምፕ ውስጥ ይአደባል። ይህንን ቡድን በጋራ አጣምሮ የሚገልፀው ነገርም መድረኩ የሚጠይቀው አመለካከት መያዝ አለመቻሉ፣ ድርጅታችንን የማደስ ጉዞን የሚፃረር አመለካከት መያዙ፣ ድርጅታችን በያዘችው የመበስበስ ሂደት እንድትቀጥል የሚያደርግ አመለካከት በመያዝ በዕናት በመቆሙ፣ በተጨባጭ የድርጅታችን መብከትና ወደጥገኛ ገዢ መደብ በመሸጋገር የሚመጣ የመበስበስ ሃይል አካል መሆኑና በተጨባጭ ፀረ-አብዮታዊ መደባዊ አሰላለፍ መያዙ ነው።</p>

<p>በብዙሃኑ የማእከላዊ ኮሚቴ አባልና በቡድኑ መካከል ያለው ልዩነት መሰረታዊ ይዘት ከአንድ ወር በላይ በተካሄደው ስብሰባና ከእዛ በይፋ በድምዕ ከተገለፀው ልዩነት በመነሳት ከሊባል የሚችለው ነገር አብዮታችንን በማደስና በማብከት መካከል ያለው ልዩነት መሆኑን፣ በድርጅታችንና በስርአታችን አብዮታዊ ዲሞክራሲያዊ ባህሪ በመጠበቅና እራስን ወደጥገኛ ገዢ መደብ በማሸጋገር በኩል፣ የድርጅታችን ባህሪ በመቀየር መካከል ያለ መሰረታዊ ልዩነት መሆኑ ነው። በአብዮትና በፀረ አብዮት መካከል ያለ ልዩነት ነው። በአብዮታችንም ሆነ በሌሎች አብዮቶች በተደጋጋሚ የታየው የሰዎች ሽግሽግ አዲሱ መድረክ የግድ የሚለው ነው። ልዩነቱ እንደዚህ አይነት ልዩነት መሆኑ ብዙሃኑ የማእከላዊ ኮሚቴ አባላት በጥብቅ ያምናሉ። ቡድኑም በጥብቅ ያምናል።</p>

<p>ቡድኑ ይህንን ልዩነት በህገወጥ መንገድ በዘረጋቸው የተለያዩ ዕሁፎቹ እንዴት እንደሚያየው በግልዕ አስቀምጧል። በአብዮትና በፀረ አብዮት መካከል ያለ ልዩነት ነው። በራሱ አገላለዕ አገርን በከዱ ከሃዲዎችና ለአገር ደህንነት በቆሙ ታጋዮች መካከል ያለ ልዩነት ነው ብሎታል። የህዝብና የታጋይን ስሜት ይኮረኩራል ያለውንና ገና ውይይት ያልተደረገበትን ጉዳይ አንስቶ ልዩነቱን የከሃዲዎችና የታጋዮች አድርጐ ማቅረቡ፣ ልዩነቱን ውይይት በተደረገበትና ድምዕ ተሰጥቶበት በተወሰነ ነገር ተመስርቶ አለማቅረቡ የቡድኑን የማደናገር ስልት ያመለክታል። ዞሮ ዞሮ ልዩነቱ በአብዮትና በፀረ አብዮት ያለ ልዩነት አብዮቱን በማደስና በማበስበስ መካከል ያለ ልዩነት፣ መሆኑ ግን ቡድኑም የተገነዘበው ነገር ነው።</p>

<p>ልዩነቱ እስከዚህ ድረስ ስር ነቀልና መሰረታዊ መሆኑ ስንረዳ ብቻ ነው ማዕከላዊ ኮሚቴውና ቡድኑ የተከተሉት አካሄድ በጥልቀትና በምልአት ሊገባን የሚችለው።</p>

<p>ብዙሃኑ የማዕከላዊ ኮሚቴ የተጠቀሰው የመጀመሪያ አርእስት በድምዕ ከተወሰነ በኋላ ውይይታችንን ወደሚቀጥሉት አርእስቶች በማሸጋገር እንቀጥል፤ እንገምግም ከዛ በኋላ ለካድሬዎቻችን ነገሩን በስፋት አሰረድተን ወደጉባኤ እንግባ የሚል ሃሳብ ነበረን። ውሳኔውን የተፃረሩ ሰዎች በሙሉ ሊመለሱ የማይችሉ መድረኩ የጠፋቸው ሰዎች ናቸው ብሎ መደምደም አልተፈለገም። እንደዚህ የተባለው ይህ ሽግሽግ ነገሮች በዝርዝር ታይተው ከተብራሩ በኋላ በድርጅታችን ውስጥ ይህንን መሰረት ያደረገ ሰገ እንቅስቃሴ ተደርጐ በአንቅስቃሴው ባህሪያዊና የማያሳስት መንገድ ተከትሎ ቢመጣ ነው የሚሻለው የሚል አመለካከት ስለነበረው ነው። ከበዚህ አይነቱ ሽግሽግ በአብዮትና በፀረ አብዮት መካከል የሚወላውሉ ሁለቱንም የሚያገናኙ የሰው ድልድዮች መኖራቸው የማይቀር ነው። እንደዚህ አይነቶቹ ወላዋዮች ወደ አንዱ ከተው፣ በአብዮትና በፀረ አብዮት መካከል ያለው የወላዋዮች ድልድይ ተሰብሮ፣ አብዮትና ፀረ አብዮት የሚቆራረጡበት የተሻለ ሂደት የሚኖረ ይህን ግልዕ አመለካከት በመያዝ በሚደረግ የሰገው ህዝብ እንቅስቃሴ ነው የሚል እምነት ስለነበረ ነው። ቡድኑ ሁሉንም ውይይት አቋርጠን ወደ ጉባኤ እንግባ ያለውም ይህ አይነቱ ባህሪያዊ የሽግሽግ ሂደት፣ በነጠረና ትክክለኛ አመለካከት ተመስርቶ እንዳይካሄድ ለመግታት-፣ በብዙሃኑ የማዕከላዊ ኮሚቴ የተወሰነው ውሳኔ ታሪካዊ ውጤት እንዳያመጣ ለማገት ነው። በአንፃሩ በጥብቅ የኮነነውን አይኑን ጨፍኖ ከወር በላይ የታገለውን ውሳኔ ለማኮላሸት የሚያስችለው ስልት ነበር የነደፈው። በሁሉም አጀንዳዎች ላይ በዝርዝር ውይይት ሳይደረግ፣ ግምገማ ሳይደረግ፣ ባስቸኳይ ወደሚጠራ ጉባኤ ገብተን እንድንደነጋገር፣ እንቅስቃሴው እንዳይጀመር ለማገድ ፀረ ሙስና የሚደረገውን ትግል በአጭሩ ለመቅጨት እንችላለን የሚል ተስፋ ስለነበረው ነው። በአብዮትና በፀረ አብዮት መካከል ድልድይ የሚሆኑት ወላዋዮችና ወደ አንዱ ካምፕ ሳይፈቱ ቀርተው ፀረ አብዮት በነርሱ ሽፋን በድርጅቱ ውስጥ የሚቀጥልበት እድል ለመፍጠር ነበር። ከይህን ማድረግ ካልተቻለም ወሳኝ የድርጅቱን ክፍል በመግመስ መውሰድ እንችላለን የሚል ተስፋ ነበረው።</p>

<p>ይህን ለማድረግ ነበር የማዕከላዊ ኮሚቴውን ስብሰባ አሻፈረኝ በማለት ፀረ ዲሞክራሲ ይህን ሰነድ ወደማዘጋጀት የገባው በታኝ ቡድናዊ ፀረ ሙስና ትግል የሚያሽመደምደውን ሰነድ አቤቱታ ስም ያቀረበው። ድርጅታችንን ለማደስ ተብሎ በብዙሃኑ የማእከላዊ ኮሚቴ የፀደቀውን ውሳኔ ከጥልቅ ጥላቻው ተነስቶ ለማኮላሸት ነበር።</p>

<p>ድርጅታችንን በመበስበስ ጉዞ እንድትቀጥል ከሚያደርገው አመለካከት ሊላቀቅ ባለመቻሉ ይችን መድረኩ የተፋት አመለካከቱን በማንኛውም መንገድ ከሽንፈት ለማዳን ቆርጦ በመነሳቱ ወደዚህ አይነት እርምጃ ገባ። ጉዳዩን ከመደባዊ ትግል መቆራረጥ አንፃር ስላየው የድርጅቱን ዴሞክራሲያዊ ማእከላዊነትና አሰራር ጨምሮ ሁሉንም ነገር ለዚህ ዓላማው ተገዢ አድርጐ ወሰደው። ቡድኑም በማእከላዊ ኮሚቴ ስብሰባ በድምዕ ብልጫ ከተሸነፈ በኋላ የወሰዳቸውና በመውሰድ ላይ ያለው እርምጃዎች የልዩነቱ ጥልቅ መደባዊ ባህሪ መገለጫና ተጨማሪ ማረጋገጫ መሆኑና ቡድኑም የመበስበስ ሃይል መሆኑን ስንገነዘብ ብቻ ነው ጉዳዩ በትክክል ሊገባን የሚችለው። እስኪ ሂደቱን በየምእራፉ ከፋፍለን እንየው።</p>

<p>የመጀመሪያው ምዕራፍ ቡድኑ ከማዕከላዊ ኮሚቴ እስከታገደበት ጊዜ ድረስ የነበረው ሂደት አድርገን ለማየት እንችላለን። ቡድኑም የማሳሰቢያ ሰነዱም ካቀረበ በኋላ ስብሰባ እናቋርጥ የሚለው ሃሳቡን በብዙሃኑ ማእከላዊ ኮሚቴ ጠንካራ ተቃውሞ አጋጥሞታል። ይህን ከታዘበ በኋላ «ይደርልን ነገ እንወያይበት» አለ። በነጋታው እንደቡድን ከስብሰባ ቀርቶ «እኛ ያልናችሁን ካልተቀበላችሁ ምልአተ ጉባኤ ስላልተሟላ ስብሰባ ልትቀጥሉ አትችሉም» በማለት ማእከላዊ ኮሚቴውን ለማንበርከክ ተንቀሳቀሰ። ብዙሃኑ ማዕከላዊ ኮሚቴ «ስብሰባ ቀጥለን የሚያስማሙና የሚያለያዩን ነጥቦች ለይተን ለካድሬዎች አስረድተን አዲስ እንቅስቃሴ እንዳናቀጣጥል የሚያደገን አካሄድ፣ በድምዕ ብልጫ የተወሰነውንና ቁልፍን ታሪካዊ ውሳኔውን የሚበትን አካሄድ ፈዕሞ አንቀበልም» አሉ። «ኑ ወደስብሰባው ተመለሱ» በማለትም መልስ ሰጣቸው። «አሻፈረን አንሳተፍም» ካሉ በኋላ «እንግዲያውስ ውጭ ሁናችሁ አትነዱንም፤ ታግዳችኋል፤ እኛ ግን ለአባሎቻችንና ለእህት ድርጅቶቻችን አስረድተን ስብሰባችንን እንድንቀጥል፣ በሂደት ደግሞ ድርጅታችንን የማደስ እንቅስቃሴ እናቀጣጥላለን» ብሎ በዕናት ቆመ። ይህ ዕኑ ውሳኔ የቡድኑ እኔ ከሞትኩ ሰርዶ አይብቀል መርህ እንዲተን በማድረጉ ላይ አብይ ሚና የነበረው ውሳኔ ነው።</p>

<p>በዚህ ጊዜ ማእከላዊ ኮሚቴው ቡድኑ ፍፁም ፀረ ዲሞክራሲያዊና በታኝ፣ አንጃዊ፣ ፀረ ሙስና ትግሉን የሚያሽመደምድ ቡድን መሆኑን፣ ደምድሞ ሲያበቃ አንጃዊነት ከድርጅት የሚያባርር ወንጀል መሆኑን ጭምር እየተረዳ፣ በቀጥታ ወደማባረሩ አልገባም። በአንድ በኩል ቡድኑም ድርጅቱን እንዳይበትን በመከላከል በሌላው ግን ቢቻል ወደስብሰባው ተመልሶ እንዲገባ ሁሉም ነገር በዝርዝር ታይቶ በአመለካከት ብሩህነት የተመሰረተ ድርጅት የማደስ እንቅስቃሴ እንዲያቀጣጥል፣ ካልተቻለ ደግሞ ጥጉን ይዞ በመቆየት በጉባኤው ሃሳቦቹን አቅርቦ እንዲጋለጥ ለማድረግ የሚያስችል ስልት መከተልን መረጠ። ይህን ለማድረግ በአንድ በኩል በእገዳ ብቻ ሲወሰን በሌላ በኩል ደግሞ ካድሬዎችና እህት ድርጅቶች ድርጅታችን እንዳይበተን በመከላከል ላይ የበኩላቸውን ሚና እንዲጫወቱ፣ ቡድኑ ወደስብሰባ እንዲመለስ ወይንም ደግሞ ጥጉን ይዞ በመቆየት ወደጉባኤው እንዲቀርብ ለማድረግ የበኩላቸውን ሚና እንዲጫወቱ ጥሪ ያደርገ ነበር።</p>

<p>በዚህ መሰረትም ሁኔታውን ለእህት ድርጅቶች ገልጦ በቡድኑ ፍላጐት አስቸኳይ የኢህአዴግ የስራ አስፈፃሚ ኮሚቴ ስብሰባ እንደሚካሄድ ካረጋገጠ በኋላ ወደካድሬዎች ስብሰባ ገባ። ካድሬዎቹ የሁለቱንም ሃሳብ ሰምተው ድርጅት የማዳን እርምጃ እንዲወሰድ በቡድኑ ላይ ጫና ይፈጥራሉ በሚል እምነት ከካድሬዎች ጋር በመሆን ጣረ። ቡድኑ ግን አደፍራሽ አመለካከቱን ተናግሮ ለመውጣትና ስብሰባውን ለመበተን እንጂ ድርጅት የመበተን ተግባሩ ትክክለኛ ነው ብሎ ለማሳመን እንደማይችል ስለሚያምን የመቀሌውን የካድሬዎች ስብሰባ ረግጦ ወጣ። ካድሬው በዚህ ጊዜ የወሰደው ዕኑ መርህን የተከተለ አቋም በሂደቱ ቁልፍ ነጥበ - መቀየር -ትጭረነፀነገ ፐጸፀነተ? ነበር። ከዛ በኋላ ድርጅት የመበተኑ አደጋ በማያዳግም መልኩ ተወግዷል። በአዲስ አበባ የተካሂደው ተመሳሳይ የካድሬዎች ስብሰባ ደግሞ ይህንኑ በማያዳግም መልኩ አረጋግጦታል። ይህ የሁለተኛው ምእራፍ ወሳኝ ሂደት ነበር ለማለት ይቻላል።</p>

<p>የመበስበሱ ሂደት ጠበቃ የሆነው ቡድን የካድሬዎችን ስብሰባ ረግጦ ከወጣና በሁሉም ካድሬ ገት ተከራክሮ የሚያሳምንበትን መአድ ረግጦ ከወጣ በኋላ ጨለማን ተገን በማድረግ በህገወጥ መንገድ ሃሳቤን ይገልፁልኛል የሚላቸውን አደናጋሪ ዕሁፎች በአዲስ አበባና በመቀሌ መዘርጋት ጀምሯል። በአንድ በኩል ለመበተን ሞክሮ ያልተሳካለትን የካድሬዎች መድረክ ረግጦ እየወጣ፣ የህወሓት ካድሬ ስሜታዊና ተጐታች ሆኗል እያለ በሌላ በኩል ዋነኛ ትኩረቱን ሃሳቦቹን በህገወጥ መንገድ በመዘርጋትና ኢህአዴግን ከለሁለት በመሰንጠቁ ላይ አድርጓል።</p>

<p>አንዳንድ የኦህዴድና የደኢህዴግ መሪዎችን ሰብኬ ከጐኔ ካሰለፍኩ በፓርላማው የብዙሃን ድምዕ ይኖረኛል፤ ይህን መነሻ በማድረግም በፓርላማዊ መፈንቅለ መንግሥት ስልጣን ይዤ ስልጣኑን በመጠቀም ህወሓትን መግመስ እችላለሁ ብሎ በዚህ ላይ ተረባርቧል። ከኢህአዴግ አልፎ እንደ አፋር ያሉ ድርጅቶች በማግኘት ከጐኑ እንዲሰለፉና የመፈንቅለ መንግሥቱ መሣሪያዎች እንዲሆኑ አስቦም ነበር። በዚህ ላይም አስተማማኝ ውጤት አገኛለሁ የሚል እምነት ነበረው። የህወሓት ካድሬ በአንድና በማያወላዳ ድምዕ ድርጅታችን ህወሓት አትበተንም፤ አትገመስም፤ እህት የኢህአዴግ ድርጅቶች ከጐናችን ተሰለፉ ማለቱ የመፈንቅለ መንግሥቱን ሙከራ በማክሸፉ ላይ አብይ ሚና ተጫውቷል። የኦህዴድና የደኤህዴግ ማእከላዊ ኮሚቴ አባላት ከዚህ ወጥመድ በትግል ከወጡ በኋላ የኢህአዴግ ምክር ቤት ስብሰባ ተጠርቶ ቡድኑ አስቦት የነበረውን ኢህአዴግን የመሰንጠቅና ፓርላማዊ መፈንቅለ መንግሥት የማካሄድ ሻጥር ተጋልጦ ከከሸፈና ከተኮነነ በኋላ ኢህአዴግን የመበተን ሙከራው ሙሉ በሙሉ መከነ።</p>

<p>ከዚህ አንፃር ሁለተኛው ምዕራፍ ቡድኑ የተለያዩ መድረኮችን እየረገጠ የወጣበት፣ ህወሓትን የመበተን፣ ኢህአዴግን የመሰንጠቅ ሙከራ አድርጐ ሙሉ በሙሉ የከሸፈበት የቡድኑ ከኔ በኋላ ሰርዶ አይብቀል መርህ የተጋለጠበትና የከሸፈበት ወሳኝ ምእራፍ ነበር ለማለት ይቻላል። በዚህ ሂደት ነበር ቡድኑ ወደሦስተኛውና ምን ያህል እንደበከተ ወደአረጋገጠበት ምዕራፍ የተሻጋገረው።</p>

<p>በሦስተኛው ምዕራፍ ቡድኑ የተከተለውን ስልት በሁለት ከፍሎ ማየት ይቻላል። በአንድ በኩል ሁሉንም የኢህአዴግና የህወሓት ዴሞክራሲያዊና ህጋዊ መድረኮችን አሻፈረኝ በማለት እየረገጠ የተሻለ መታገያ መድረክ አድርጐ የወሰደው የትምክህተኞች ጋዜጣ እነጦማርና የእነ በሪሁ የኢንተርኔት አውታሮችን ነበር። ወደ ሃቀኛ ካምፑ ገብቶ በሃቀኛው ካምፑ መድረክ ላይ ተዋናይ ሆነና የዚህ ካምፕ የበከተ አስተሳሰብ ማናፈስ ጀመረ። በክብር በህወሃት ካድሬዎች ተጠርቶ አልናገርም ያለው ቡድን፣ በሰማዕታት ተገዝቶ ረግጠህ እንዳትወጣ እየተባለ ሃሳብህን ተራህን ጠብቀህ ታቀርባለህ እየተባለ አሻፈረኝ ብሎ ረግጦ የወጣው ቡድን፣ የጦማር ጋዜጣን የተሻለ መታገያ መድረክ አድርጐ በመውሰድ ወደዚህ ደረጃ ለመውረድ መምረጡ ምን ያህል እንደተጨማለቀ ለሁሉም ገሀድ አደረገ።</p>

<p>ድርጅታችን ህወሓትና ኢህአዴግ መበተንና መሰንጠቅ እንደማይችል፣ ፓርላማዊ መፈንቅለ መንግሥት የሚባለው ነገር ከንቱ ህልም መሆኑን ከተረዳ በኋላ፣ በሰገው ህዝብና በካድሬዎች እንደተተፋ፣ ለማእከላዊነት ተገዛ እንደተባለ ከተረዳ በኋላ ግለ ሂስ በማድረግ ወደመድረክ መመለስ አብይ ውርደት ነው። እነዚህን ታላላቅ ሰዎች አዋርደን፣ እነሱን አጥተን መቀጠል አንችልም፣ ስለዚህ እናስታርቃቸው የሚል እንቅስቃሴ በአንዳንድ ከፍተኛ ምሁራንና ነጋዴዎች እንዲጀመር እየተንቀሳቀሰ ነው። ከስህተት ተምሮ ነዕቶ ግለሂስን አስተማሪ በሆነ መንገድ አቅርቦ መታገል በድርጅታችን ውስጥ ክብር እንጂ ውርደት አይደለም። ቡድኑ ግን ይህንን ሊቀበል አልቻለም። አሁንም በእርቅ ስም ጉዞውን ለማሰናከል ድርጅታችንን የማደስ ትግል እንዲተን በሌላ በኩል ደግሞ መድረኮቻችንን ረግጦና አሻፈረኝ ብሎ በነጦማር ክርክርና ሙግት እንድንገባ መጣሩና፤ እነዚህን እንደዋነኛ መድረኮች መውሰዱ ስራዬ ብሎ ተያይዞታል። ቡድኑ መሰረታዊ የዲሞክራሲያዊ ማዕከላዊነት ምሰሶዎች ጥሶ ብዙሃኑ ማዕከላዊ ኮሚቴ ለውህዳኑ ይንበርከኩ ማለቱ፣ በአንጃነት መንቀሳቀሱ ፍፁም ፀረ ህግ ፍፁም ፀረ ዲሞክራሲ መሆኑ ጠፍቶታልን? ይህ ቡድን የህውሓትን መድረኮች በተደጋጋሚ ረግጦ የኢህአዴግ መድረክን በተደጋጋሚ ረግጦ መውጣቱ በነዚህ መድረኮች ሃሳቦቹን በግልዕ ለማቅረብ የሚችልበት እድል ስለተዘጋበት ነውን? እነዚህ መድረኮች ከነጦማርና ከእነ በሪሁ ኢንተርኔት ያነሰ ክብርና ዴሞክራሲያዊነት ስላላቸው ነውን? ይህ ቡድን ድርጅታዊ አሰራራችንን ሽማግሌ በመምረጥና ታቦት በማውጣት በሚደረግ እርቅ ቅራኔውን ለመፍታት ይቻላል ብሎ ስላመነ ይሆን ይህን መንገድ በመከተል ላይ ያለው። ይህ ቡድን አስተማሪ ግለ ሂስ በማድረግ ወደ ቀና መንገድ መመለስ በአንድ ታጋይ ላይ ሊጫን የሚችል ሸክምና ውርደት ነው ብሎ በእውነት አምኗልን? ለነዚህ ጥያቄዎች በሙሉ መልሳቸው አንድና አንድ ብቻ ነው። አይደለምኧ ሊሆንም አይችልምኧኧ ብቻ ነው መልሳቸው።</p>

<p>ይህ ቡድን ሁሉንም የዲሞክራሲያዊ መድረኮች መርሆዎችና አሰራሮች ጥሶ የተጓዘው ስህተት መሆኑ ስለማያውቀው አይደለም። ከአሰራሩ በላይ የሚያየው ጉዳይ ስላለ ነው። ጉዳዩም አብዮታችንን በማደስና በማበስበስ መካከል ወሳኝ መደባዊ ግብግብ ስለሆነ ነው። ጉዳዩ የድርጅታችን አብዮታዊ ዲሞክራሲያዊ አብዮት በመጠበቅና ወደጥገኛ ገዢ መደብ በመሻጋገር መካከል የሚገኝ ወሳኝ መደባዊ ግብግብ ስለሆነ ነው። በእንደዚህ አይነቱ ወሳኝ መደባዊ ግብግብ ደግሞ ማንኛውም መርህ ወይም አሰራር ማንኛውም የድርጅታዊ ባህል በሁለተኛ ደረጃ የሚታይ ነው። የሚጣሰውን ጥሶ የረገጠውን ረግጦ የአመለካከት ብሩህነትና ግለዕነት መሰረት ያደረገ የድርጅታችን የማደስ እንቅስቃሴ እንዳይፋፋም ማድረግ ተገቢ ነው ብሎ ስላመነ ነው። እንደዚህ ማለቱ ደግሞ ባንድ በኩል አይፈረድበትም። እኛም ከደርግ ጋር ስናደርገው በነበረው የሞትና የሽረት መደባዊ ግብግብ ለማንኛውም አይነት ዲሞክራሲያዊ ማእከላዊነት ተገዢ አልሆንም። ከደርግ ጋር የሚያጣምረን ዲሞክራሲ ስለሌለ ባለን አቅም አይናችንን ጨፍነን ጥርሳችንን ነክሰን ነው የተረባረብነው። ቡድኑም ድርጅታችንን ለማደስ ከሚደረገው ትግል ጋር በተፃራሪነት በመቆም ይህንን እንቅስቃሴ ለማትነንና አይኑን ጨፍኖ መረባረቡ ሁሉንም አሰራሮችና መርሆዎች ጥሶ መጓዙ የመራራው መደባዊ ትግልነቱ መገለጫና ማረጋገጫ እንጂ የሚያስገርም ነገር አይሆንም።</p>

<p>በሁለቱም አሰላለፎች የተፈጠረው መቆራረጥ ፀጥ ብለን እንስማ ያልተብራራልን ነገር እንጠይቅ፤ በመጨረሻ ደግሞ የመሰለንን አቋም እንውሰድ ሜዳውም ይኸው ፈረሱም ይኸው ብለው ያስተናገዱትን ካድሬዎችና የኢህአዴግ ምክር ቤት ተረግጠው የቀሩት፤ የሚለያዩንና የሚያስማሙን ነጥቦች ለይተን ስራችንን በመገምገም ወደካድሬዎችና ብሎም ወደጉባኤ እንግባ ያለው ማዕከላዊ ኮሚቴ የተረገጠው፣ መድረኮቹ ከነጦማር በታች የሆነ ዲሞክራሲያዊነት ኖሯቸው አይደለም። የካድሬው የአመለካከት ጥራት ሂደቱ በነጠሩ ሃሳቦች ተመርኩዞ ማለት የመበስበስ አመለካከቱ ለዘላለም ተቀበረ ማለት መሆኑን ስለተረዳና አብርሆትን ለሚፈጥሩ መድረኮች በሙሉ አሻፈረኝ ማለት ስለላለበት ነው። ዓለማው በካድሬዎችና በድርጅት አባላት ያለውን የሚከነክን አመለካከትና ለነባር መሪዎቹ ያለው ክብርና ፍቅር እንደዚሁም በአንዳንድ ጉዳዮች ላይ ያሳደራቸውን ስሜቶች በመመርኮዝ እንቅስቃሴውን ለማትነን ካልተቻለ ደግሞ ከድርጅቱ የተቻለውን ያህል ቦጭቆ ለመሄድ ነው። ወደዚህ የሚያመራ አቋራጭ መንገድ ስለፈለገም ነው መድረኮቻችንን የረገጠ። ወደዚህ የሚወስድ መንገድ ስለፈለገ የተለመደው የጉባኤ ዝግጅት ሂደት በመሻገር በአቋራጭ ወደግርግርና መደናገር ጉባኤ እንግባ አለ። ይችን እድል ካጣ በኋላ ነው በነጦማር በኩል ማደናገር ወደመፍጠር ትግል የገባው። ድርጅታችንን የማደሱን ትግል ለማትነን ካለው ጥልቅ ፍላጐት የተነሳ ይህንኑ ለመፈፀም ከማደናገርና ከማድበስበስ በስተቀር ሌላ ትጥቅ ስለሌለው ነው ህጋዊ መድረኮችን የጣሰው። ብዙሃኑ ማእከላዊ ኮሚቴ ደግሞ ከአስተሳሰብ ግልዕነትና ብሩህነት በቀር ድርጅታችንን የማደስ ትግሉን ግብ ላይ የሚያደርስበት ሌላ ትጥቅ ስለሌለው ነው ግልዕነትና አብርሆትን የሚፈጥር አካሂድ ብቻ ነው የምንከተለው በማለት የፀናው። በአጭሩ ቡድኑ በማዕከላዊ ኮሚቴው ድርጅታችንን ለማደስ የሚያስችለው አቅጣጫ ከነጠረ በኋላና ውሳኔው ከተላለፈበት ከእለት ጀምሮ ይህንን መደባዊ ግብግብ ወሳኝ መደባዊ ፍልሚያ አድርጐ ወሰደ። የሞትና የሽረት ትግል መሆኑ ስለገባው ሁሉም ነገር፣ ሁሉም የድርጅት አሰራር ሁሉም ድርጅታዊ ባህል በሁለተኛ ደረጃ ወስዶታል።</p>

<p>ሁሉንም ነገር ይህንን እንቅስቃሴ ለማትነን ለሚደረገው ርብርብ ተገዢ እንዲሆን አድርጐ ጥሶታል። መሰረታዊው ነገር ይህ መሆኑን በመረዳት ብቻ ነው ቡድኑ በየጊዜው የሚወስዳቸው ፍፁም ፀረ ዲሞክራሲያዊ የእኔ ከሞትኩ ሰርዶ አይብቀል ተግባራቱን በትክክልና በጥልቀት መረዳት የሚቻለው።</p>

<p>ይህ ተግባር ቡድኑ እንደ ቡድን ምን ያህል እንደበሰበሰና እንደበከተ የሚያሳይ ጭምር ነው። አመለካከቱ ምን ያህል ፀረ ዴሞክራሲያዊና የተበላሸ መሆኑን እራሱም ምን ያህል ፀረ ዴሞክራሲያዊ ሃይል መሆኑን ያመላክታል።</p>

<p>ይህ ቡድን «ብዙሃኑ ውህዳኑን ያልነውን ካልተቀበላችሁ ምልአተ ጉባኤ አታሟሉም በማለት እንዳትሰበሰቡ አድርገን ድርጅቱን ሽባ እናደርገዋለን። ያላችሁ ብቸኛ አማራጭ እኛ ያልነውን መከተል ነው» በማለት ለስብሰባው አሻፈረኝ ማለቱ ፀረ ዴሞክራሲያዊ አመለካከቱ ምን ያህል ወደ አጥንቱ ዘልቆ እንደገባ ያሳያል። መላ የትግራይ ካድሬ አንድ ላይ ተሰብስቦ ድርጅታችን አትበተንም በማእከላዊ ኮሚቴው ሊቀመንበርነት ስብሰባችንን እንቀጥል፤ አስቀድመን የብዙሃኑን ማእከላዊ ኮሚቴ ሪፖርት እንስማ ከዛ በኋላ የናንተን እንሰማለን። ጥያቄዎች አንስተን የመሰለንን አቋም እንወስዳለን። በማለት በአንድ ድምዕ ወስኖ እያለ ይህንን የአንድ ሺ ያህል ካድሬዎች ውሳኔ ግምት ውስጥ ሳያስገባ ስብሰባው እኛ ባልነው ካልተካሄደ አንሳተፍም በማለት ረግጠው መውጣታቸው ፀረ ዴሞክራሲ በደማቸው ውስጥ ምን ያህል መስረፁን ያመለክታል። የቡድኑ አባላት ይህ ድርጅት እኛን ያክል ታላላቅ ሰዎች አጥቶ ሊቀጥል አይችልም ብለው ማሰባቸው ግለ ሂስ አድርጉ መባሉ እንደ ትልቅ ውርደት መቁጠራቸው- ምን ያህል በትእቢት ተወጥረው ራሳቸውን ከድርጅታዊ አሰራርና ከሰገው ህዝብ በላይ አድርገው በመቁጠር ላይ እንደሚገኙና የጥገኛው ገዢ መደብ ባህልና አስተሳሰብ እንደወረሱ ያሳያል።</p>

<p>በድርጅቱ ውስጥ የሚታየው ልዩነት በሃያ ስድስት አመታት የትግል ተመክሮ የበለፀገው አሰራራችንን ወደጐን በመተው የሰገው ካድሬ መድረክ ረግጠው ከወጡ በኋላ አሉ የተባሉ ታላላቅ ምሁራንና ነጋዴዎች ወዘተ። በሽምግልና ያነጋግሩን፣ የእርቅ መንገድ ይታይ ብሎ ማሰባቸውና አንዳንድ የሚቀርቧቸውን ሰዎች በዚህ መንፈስ እንዲንቀሳቀሱ መገፋፋታቸው ምን ያህል ከዴሞክራሲያዊ አሰራራችንና ባህላችን ወጥተው ወደ ጥገኛ የገዢ መደብ ባህልና አመለካከት እንደሰጠሙ ያረጋግጣል። የህወሓትና የኢህአዴግ ዴሞክራሲያዊ መድረክ ረግጠውና አሻፈረኝ ብለው በነጦማር መድረክ የነጦማር ዘረኛ መፈክርና ፕሮፓጋንዳ ይዘው ተወያይተን አቋም የያዝንበትና ልዩነት የታየበትን ጉዳይ በሙሉ በመደበቅ ጨርሶ ያልተነሳ ውይይት ያልተደረገበት ጉዳይ በማንሳት ስሜትን ይኮረኩራል ብለው ባሰቡት መንገድ ወደ ውሸትና አሉባልታ መግባታቸው ምን ያህል ከአብዮታዊ ዴሞክራሲያዊ መስመር ትግል ወጥተው ወደጥገኛው የገዢ መደብ የማደናገርና የውሸት ሰልፍ ውስጥ መግባታቸው ያረጋግጣል።</p>

<p>ይህ ቡድን አስቸኳይ ድርጅታዊ ጉባኤ የጠራበት አንጃዊና በታኝ ሰነድ ከብዙሃኑ የማዕከላዊ ኮሚቴና ከቡድኑ በእኩልነት የተውጣጣ ሙስናን የሚያጣራ ኮሚቴ ተቋቁሞ የሰላሳ የማዕከላዊ ኮሚቴ አባላት ፋይል በማጣራት ወደጉባኤ ያቅርብ የሚል ሃሳብ አቅርቦ እንደነበር ይታወሳል። ይህ ቡድን ይህን ሃሳብ ያቀረበው ሙስና ከሁሉም በገት እንደህጋዊ ጉዳይ ሳይሆን እንደፖለቲካዊ ጉዳይ መታየት አለበት። በድርጅት መድረኮች ሰፋገ ግምገማዎች መመርመርና መፈተሽ አለበት። ከዛ በኋላ በህግ የሚታይ ክፍል ካለው በህግ ይታያል የሚለውን የብዙሃኑ የማዕከላዊ ኮሚቴ ሃሳብ በጥብቅ ከተቃወመ በኋላ ነው። ይህ ቡድን ይህንን ሃሳብ ያቀረበው ሙስናን በማያዳግም መልኩ ከስሩ ለመንቀል የምንችለው በድርጅቱ ውስጥ ሰገና ጥልቅ ዴሞክራሲ የሚያኮራ አብዮታዊ ዴሞክራሲያዊ ብስለትና ጥንሬ በመፍጠር በኩል በምናደርገው እንቅስቃሴ ነው የሚለውን ሃሳብ በጭፍን ከተቃወመ በኋላ ነው። ይህ ቡድን ሙስናን በሰገው ህዝብ ተሳትፎ፣ በፖለቲካ መንገድ ሙስናና ፀረ ዴሞክራሲን የሚያቀልጥ ረመጥ በመፍጠር በኩል በማያዳግም መልኩ ለማሸነፍ የሚያስችለውን ውሳኔ አይኑን ጨፍኖ እየተዋጋ እያለ በሽተኛውና ጤነኛው የተደበላለቀበት አጣሪ ኮሚቴ ተቋቋመ ወደ አስቸኳይ ጉባኤ ሪፖርት ያቅርብ የሚል የጥድገያ ሃሳብ ማቅረቡ ቡድኑ ፀረ ዴሞክራሲ ብቻ ሳይሆን የሙስና ቡድን መሆኑም የሚያረጋግጥ ነው። ከአባላቱ አንዳንዶቹ ይሉኝታ የሌላቸው መልቲዎችና ዘራገዎች- አንዳንዶቹ ደግሞ በአመለካከት ለሌብነትና ለዝርገያ ጥብቅና የቆሙ መሆኑን ያመለክታል። ቡድኑ እንደቡድን በአመለካከት ደረጃ ስር ነቀል በሆነ መንገድ መታገል የሚያስችለውን አመለካከት በጥብቅ እየተቃወመ ይህንን ትግል የሚያዳፍንና የሚድበሰበስ አመለካከት አንደያዘ በማያወላዳ መልኩ ያረጋገጠ ነው። አንዳንዶቹ በተግባርና በአመለካከት አንዳንዶቹ ደግሞ በአመለካከት ደረጃ ከሙስና ጐን የቆሙ መሆኑን ያሳያል።</p>

<p>በድርጅታችን ውስጥ ያለው ዴሞክራሲያዊ አሰራር ጥልቀት እንዲኖረውና እንዲስፋፋ ፍትሃዊ አካሄድ አስፍነን- ሰገና ጥልቅ የፖለቲካ ስራ ሰርተን የተጧጧፈ ፖለቲካዊ ህይወት እንዲኖር አድርገን ፀረ ዴሞክራሲንና ሙስናን ፈዕሞ የማይሸከም ሁኔታ እንፍጠር፣ የህዝባችን ሰገና ሃቀኛ ዴሞክራሲያዊ ተሳትፎ እንዲኖር አድርገን ቡቱቶ አመለካከቶችን አስወግደን ህዝባችን ተጠቃሚ የሚሆንበት ኢኰኖሚያዊ ነፃነታችን በዘላቂነት የሚያጐለብትና በእጅጉ የሚያፋጥን ልማት እናካሂድ፣ ይህንን መሰረት በማድረግ ጥገኝነትንና ኢንፔርያሊዝም የሚፈጥሩትን ተፃብኦ እንመክት፣ ይህን ለማድረግ የሚያስችለን ሰገ እንቅስቃሴ አጧጡፈን በእንቅስቃሴው ውስጥ እያንዳንዱ ሰው የሚገባውን ቦታ ይያዝ የሚል ውሳኔ ማዕከላዊ ኮሚቴው ከወሰነ በኋላ ይህንን ውሳኔ ለማትነንና ህወሓትን ሽባ በማድረግ ለመበተንና ለመግመስ ቅንጣት ሳያፍሩ መስራታቸው- ኢህአዴግን ለሁለት ለመሰንጠቅ መንቀሳቀሳቸው ምን ያህል አንደጥገኛው ገዢ መደብ ስስታም አመለካከት፣ ከኔ በኋላ ሰርዶ አይብቀል የሚል አመለካከት እንዳሰረፁ፣ ድርጅታችን የማደሱን እንቅስቃሴ ምን ያህል አምርረው እንደጠሉት የሚያመለክትና የሚያረጋግጥ ነው።</p>

<p>በአጠቃላይ ሲታይ በማዕከላዊ ኮሚቴና በዚህ ቡድን መካከል ያለው ልዩነት አብዮታችንን በማደስና በማብከት መካከል ያለ መሰረታዊ መደባዊ ልዩነት ነው። በአብዮታዊ ዴሞክራሲ የድርጅታችንንና የስርአታችን ዴሞክራሲያዊ ባህሪ ለመጠበቅ የሚደረገውን እንቅስቃሴ በአንድ በኩል በጥገኛ ገዢ መደብና እራስን ወደጥገኛ ገዢ መደብ በማሸጋገር የሚመጣው መበስበስ በሌላ በኩል ሆነው የሚያደርጉት የሞትና የሽረት ግብግብ ነው። ይህ ነው የተፈጠረው ልዩነትና ቡድኑ በመከተል ላይ ያለው የብተናና የፀረ ዴሞክራሲያዊ ተግባራት ምንጭኧ የማደስ እንቅስቃሴውን ለማትነን ያላቸው አማራጭም ማደናገርና አንዳንድ የተብከነከነና የቆየ የካድሬና የአባላት አመለካከት መበዝበዝ ነው። ይህን ለማድረግ ግልዕ መድረክ እንደ ሲኦል በመፍራት በግል የሚደረግ ሰብከት ጨለማን ተገን አድርጐ የሚበተን ወረቀትና የነጦማር ያሉባልታ መድረክ አንደሁነኛ ስልት መውሰዳቸው ባህሪያዊ ነው። ይህ ሳይሳካ ሲቀር ከህወሓትና ከኢህአዴግ የቻልነውን ያህል ቆርጠንና ሰንጥቀን እንውሰድ ማለታቸውም ባህሪያዊ ነው።</p>

<p>እነዚህ ሰዎች ወደ እንደዚህ አይነቱ ጭፍን ትግል እንዲገቡ ያደረጋቸው ጥልቅ ፀረ ዴሞክራሲና የሙስና አመለካከት ነው። ወሳኙ ነገር ይህ ሆኖ እያለ አንዳንድ የቡድኑ ቁልፍ አባላት ደግሞ የሞት ሞታቸውን በመታገል ላይ የሚገኙት። እራሳቸውን ወደ ገዢ መደብ ያሸጋገሩ ስለሆነ ለዚህ አዲስ መደባዊ ጥቅማቸው ሲሉ ነው።</p>


<h3>5. ድርጅታችን ለማደስ ተነስ፣ ዝመት</h3>


<p>የመድረካችን ዋነኛ ጉዳይ ይህ ቡድን የሚፈጥረው ጥፋት አይደለም። የመድረካችን ዋናው ጉዳይ ያለፈው የአስር አመታት ጉዞአችንን በዝርዝር ገምግመንና ነቅፈን አመለካከታችንን በማንጠር ድርጅታችንንና አብዮታችንን በማደስ የመቆምና የመበስበስ አዙሪት ጥሰን ወደ ተቀላጠፈ የእድገት መድረክ መሸጋገር፣ በአጭሩ ዳግማዊ ከ' 77 ከን ማምጣት ነው። ከቡድኑ ጋር ያለን ልዩነት፣ ቡድኑ በመፍጠር ላይ ያለው እንቅፋት ትርጉም የሚኖረው ይህን የእድሳት እንቅስቃሴያችንን ለማትነን የሞትና የሽረት ትግል በማድረግ ላይ ስለሚገኝ ብቻ ነው። ስለሆነም ፀረ ቡድኑ የሚደረገው እንቅስቃሴ ሊሳካ የሚችለው ድርጅታችን የማደሱ እንቅስቃሴ በጠራ ከአመለካከት ተመስርተን ማጧጧፍ ስንችል ብቻ ነው። ይህ ነው መድረኩ የሚጠይቀው ስራ። ቀጣይ ስራዎቻችንም በዚህ የተቃኙ ይሆናሉ።</p>

<p>ስለዚህ ከሁሉም በላይና ከሁሉም በገት የአመለካከት ጥራት ሊኖረን ይገባል። በሃገራችን ሃቀኛና የሰገው ህዝብ ተሳትፎ መሰረት ያደረገ ዴሞክራሲና ፍትሃዊ መስተዳድር እንዲኖር መከተል የሚገቡን አቅጣጫዎችና አሰራሮች ምን እንደሆኑ በነጠረ ሁኔታ ማስቀመጥ አለብን። ይህ ስለሆነም ይህን ለማድረግ የሚያስችል አስቀድሞ ተዘጋጅቶ የቆየ የመወያያ ዕሁፍ ወደካድሬዎች እየወረደ ነው። በድርጅታችን ውስጥ ፍትሃዊና ዴሞክራሲያዊ አሰራር ለማጐልበት የአባላትና የካድሬዎች አብዮታዊ ዴሞክራሲያዊ ብቃት ጥንካሬ ለማጐልበት ምን ማድረግ እንዳለብን የሚያመላክት የነጠረ አመለካከት መያዝ አለብን። ይህን ለማድረግ ያግዛል ተብሎ የታመነበት የጥናትና የውይይት ዕሁፍም ተዘጋጅቷል። ምን አይነት ልማት? እንዴት አድርገን እናረጋግጣለን? የሚለው ጉዳይም በዝርዝር ልናውቀውና ልንረዳው ይገባል። ለዚህ አስተዋዕኦ የሚያደርግ ዕሁፍም ተዘጋጅቷል። ካድሬው እነዚህን ውይይቶች ሊወያይባቸው ይገባል። ካለፈው ተሞክሮው ጋር እያዛመደ ሃሳቦቹን መፈተሽ ከመከራከርና መሟገት አለበት። ከያዘው አመለካከት አንፃር እየመዘነ ስህተቱን እያጣራ አውጥቶ በመጣል ትክክለኛውንና ብቸኛውን አመለካከቱን እንዲይዝ የሚያደረግ እንቅስቃሴ መሆኑን ተረድቶ በዚህ መንፈስ የሚሳተፍበት ውይይት መሆን አለበት። አብዮታችን ወዴትና እንዴት እየተጓዘ እንደሚገኝ የነጠረ ስዕል መያዝ የድርጅታችን መታደስ አንደኛውና ቁልፉ እርምጃ ነው። ስለዚህ ሁሉም ካድሬ ስሜቶቹንና አመለካከቶቹን እያወጣ የተጧጧፈ ተሳትፎ ሊያደርግበት ይገባል። ...የተደፉ አንገቶች ይቅኑ፣ መሬት መጫሩን ትተው መጪው ጉዟችንን አማትረው ይመልከቱኧ ያሸለቡ አይኖች ይከፈቱ። መጪው ጉዞአችንን አፍጥጠው ይመልከቱ፣ በሰቀቀንና በስጋት ተጠቅልለው የነበሩ ምላሶች ይፈቱ። ይጥቀምም አይጥቀምም ትክክል ይሁን አይሁን ከየመሰላቸውን ይናገሩ። ድርጅታችንን የማደሱ እንቅስቃሴ በሰገና በነፃ የክርክር ተሳትፎ እንጀምር። በነዚህ የውይይት ዕሁፎች በኩል ለድርጅታችን ተሃድሶ ተነስ ዝመትኧ በማለት እንወያይ።</p>

<p>ጐን ለጐን ቡድኑ በጉባኤ ቀርቦ ሃሳቡን እንዲያሰማ እድል መሰጠት አለበት። ይህ ጉዳይ ህገ ድርጅታችን የሚጠይቀው ነገር ብቻ ሳይሆን የቡድኑ አብዮቱን የማበስበስ አመለካከት በማያዳግም መልኩ የሚጋለጥበት እና ድርጅታችንን በማደስና በማበስበስ መካከል የመጨረሻው የአመለካከት ግብግብ የሚደረግበት መድረክ እንዲሆን ጭምር ነው። ከዚህ አንፃር ሲታይ የህወሓት ማዕከላዊ ኮሚቴ ሃሳባቸውን ወደጉባኤ ሊያቀርቡ ይችላሉ በማለት የወሰነውና የህወሓት አባልና ካድሬ የደገፈው ውሳኔ ትክክለኛ ይሆናል። ይህ አካሄድ ከመወላወል፣ ከቡድኑ ጋር የመሸነጋገል ወይንም ደግሞ ከቡድኑ ጋር መቆራረጥ ያለመፈለግ ተደርጐ መወሰድ የለበትም። ቡድኑን የሚወክለው አመለካከት ለመጨረሻ ጊዜ የሚጋለጥበት፣ የመጨረሻው የአመለካከት መደባዊ ፍልሚያ መድረክ የማዘጋጀት፣ የቡድኑ ብልሹና ፀረ ዴሞክራሲያዊ አመለካከት ለአንዴና ለመጨረሻ ጊዜ ከየሚቀበርበት፣ ጠንካራና ምህረት የለሽ የአመለካከት ግጥሚያ የሚደረግበት መድረክ የማዘጋጀት ጉዳይ ነው። የመደባዊው ትግል ስልታዊ አገባብ ተደርጐ መወሰድ ያለበትም ነው።</p>

<p>ስለሆነም በአንድ በኩል ሃሳቦቹን በጉባኤ የምንገልዕበት፣ ያለቦታቸው የተሰለፉ የቡድኑ አባላት ካሉ ወደ ሃቀኛው ሰልፋቸው ተመልሰው የመበስበስ ቡድኑ ሃቀኛና ቁልፍ አባላቱን ብቻ ይዞ የሚቀርበት እንቅስቃሴ በድርጅታችን አሰራርና መርህ ላይ ፀንተን እያካሄድን፣ በሌላ በኩል ይህ ቡድን ድርጅታችንንን ለመበተን የሚያደርገውን እንቅስቃሴ ሽባ ለማድረግ ጠንካራና የማያቋርጥ ትግል ማድረግ አለብን። በህወሓት ስም ከያዛቸው መንግሥታዊ ሃላገነቶች ማስወገድ አለብን፣ ድርጅታችንን ለመበተን የሚያደርጋቸው ህገወጥ እንቅስቃሴዎች እየተከታተልን ማጋለጥ መመከትና ህጋዊ እርምጃዎች መውሰድ አለብን። ከህልውናችንና ድርጅታችንን ከማደስ በላይ የምናየው ነገር ስለሌለ በዚህ መስክም ያላሰለሰ ትግል መደረግ አለበት። በዚህ ትግል የወላዋይነት ባህሪይ የሚያሳዩ አንዳንድ የህብረተሰብ ክፍሎች በተለይ ደግሞ ምሁራንና ሽማግሌዎች ከወላዋይነት የሚላቀቁበት ትግል ማካሄድ አለብን። የመበስበስ ቡድኑን ዱካ የሚከተሉ ሰዎች አብረን ልናጋልጣቸውና ልንታገላቸው ይገባል።</p>

<p>የድርጅታችን የመበተን አደጋ በታየበት ጊዜ ካድሬዎቻችንና አባሎቻችን ጠንካራ መርህ የተከተለ አቋም ብቻ አይደለም የወሰዱት። ድርጅታችን አትበተንም የሚለውን ዕኑና የማያወላውል አቋም ብቻ ከአይደለም የያዙት። ካድሬው ለረዥም ጊዜ ጠውልጐ የነበረ ተነሳሽነት በአጭር ጊዜ በማሳደስ ዝርዝር መመሪያ ሳይጠብቅ በያለበት በተነሳሽነት ተወናጭግል። በአጭር ጊዜ ውስጥ ይህን ያህል የጠነከረ የመላ አባልና የሰገው ህዝባችን አንድነትና ጥንካሬ ሊታይ የቻለውም ጠውልጐ የቆየው የአባላትና የካድሬዎች ተነሳሽነት እንደገና ስለተጧጧፈ ነው። በቀጣዩ ድርጅታችንን የማደስና በታኙን ፀረ ዴሞክራሲያዊ ቡድን የማሽመድመድና የመመከት ትግልም ይህ የተጧጧፈ የካድሬዎችና የአባላት ተነሳሽነት ወደከፍተኛ ደረጃ መድረስ አለበት። የተቀመጠውን መሰረታዊ አቅጣጫ ይዞ የራሱን ተነሳሽነትና ፈጠራ በመጨመር ካድሬውና አባሉ በመላ መረባረብ አለበት። ጊዜው ተነስ ዝመት ይላል (ውፈር ተበገስ) ለድርጅታችን ተሃድሶ ተነስና ዝመት የሚባልበት መድረክ ነው። በሃቀኛ ዴሞክራሲያዊ ውይይት ለጠራ የአመለካከት ትጥቅ ተነስኧ ፀረ የመብከት ቡድኑ ለሚደረገው ጠንካራ መደባዊ ትግል ተነስ ዝመት የሚባልበት ሰዓት ነው። ስለሆነም በህወሓታዊ ወኔና ጥንካሬ ተነስ ዝመት ይላል።</p>
<p>የህወሓት ማዕከላዊ ኮሚቴ።</p>

<p>ድርጅታችንን ለማደስ እንነሳ እንዝመት!!</p>


</body>
</html>
