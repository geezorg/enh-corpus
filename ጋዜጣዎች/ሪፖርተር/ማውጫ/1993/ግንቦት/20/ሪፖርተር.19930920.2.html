<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>እነአቶ ተወልደም ከፓርላማ አባልነት ተሰረዙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">እነአቶ ተወልደም ከፓርላማ አባልነት ተሰረዙ</h1>


<p>ከታገዱት የህወሓት ማዕከላዊ ኮሚቴ አባላት መካከል አቶ አባይ ፀሐዬን ጨምሮ ዘጠኝ ሰዎች ከምክር ቤት አባልነታቸው ተሰረዙ። የተሰረዙት አባላት ውሳኔውን «ሕገወጥ» ሲሉ አውግዘውታል።</p>

<p>ዘጠኙ አባላት ግንቦት 13 ቀን 1993 በህዝብ ተወካዮች ምክር ቤት አፈጉባዔ አቶ ዳዊት ዮሐንስ በተጻፈ ደብዳቤ «ከምክር ቤት አባልነታቸው የተሰረዙ» መሆናቸውን እና ከምርጫ ቦርድ የተሰጣቸው «የተወካይነት መታወቂያ ሕጋዊነት ማክተሙ» ተገልጾላቸዋል። በአቶ ዳዊት የተጻፈው ይህ ደብዳቤ ዘጠኙ የወረዳ ም/ቤቶች በሚያዝያ ወር 1993 የይውረዱልን ጥያቄውን ተቀብለው ግንቦት 10 ቀን ውሳኔውን ለሕዝብ ተወካዮች ም/ቤት ማስተላለፋቸውን ይጠቅሳል። የተወካዮቹ አባልነትና የመታወቂያቸው ሕጋዊነት የተሰረዘውም በዚሁ ምክንያት መሆኑን ያስረዳል።</p>

<p>በሌላም በኩል አቤቱታ ያላቀረቡትን አቶ አባይ ፀሐዬ ሳይጨምር ከግንቦት 3 ቀን ጀምሮ የሌሎቹምን አመልካቾች አቤቱታ የቃል ማብራሪያና ክርክር ሲያዳምጥ የቆየው የምርጫ ቦርድ ግንቦት 12 ቀን በሰጠው ውሳኔ «የአመልካቾቹን ጥያቄ ባለመቀበል» ከየመርጫ ክልሎቻቸው ተመራጮቹ ተመልሰው እንዲጠሩ የየወረዳዎቹ ምክር ቤቶች ያሳለፉት ውሳኔ ተፈጻሚ መሆን እንደሚገባው ገልጽውል። የማጣሪያ ምርጫውም ሐምሌ 15 ቀን እንዲካሄድ ወስኖ የቦርዱ ጽ/ቤትም የጊዜ ሰሌዳውም እንዲያወጣ ባዘዘው መሰረት ጽ/ቤቱ እስከ ሐምሌ 15 ቀን የሚዘልቅ ዝርዝር የሟሟያ ምርጫ የጊዜ ሰሌዳ አውጥቷል።</p>

<p>በተያያዘም ከተመራጭነታቸው የተወገዱት ስምንቱ ተወካዮች «የሕግ ያለህ ይግባኝ ለኢትዮጵያ ሕዝብ» በሚል ርዕስ ባወጡት መግለጫ የምርጫ ቦርዱም ሆነ የአፈ ጉባዔው ፊርማ የተጻፈው ደብዳቤ የሚገልጹት ውሳኔ «ሕዝቡ በተወካዮች ላይ አመኔታ በሚያጣበት ጊዜ ተፈጻሚነት የሚሆኑትን ሕጎች ሁሉ የሚጥስ ነው» በማለት ኮንነውታል። በተለይም አቤቱታቸውን ሲሰማ የነበረው የምርጫ ቦርድ ውሳኔ አልወሰነም» በማለት ቅሬታቸውን ገልጸዋል።</p>

<p>ከሕዝብ ተወካዮች ምክር ቤት አባልነታቸው ከተሰረዙት ውስጥ አቶ አባይ ፀሐዬ ግለ ሂስ አድርገው ወደህወሓት ማዕከላዊ ኮሚቴ መመለሳቸው የተገለጸ መሆኑ የሚታወስ ሲሆን ለምርጫ ቦርዱም አቤቱታ አለማቅረባቸው ታውቋል።</p>


<p class="align-center"><a href="/Gazettas/Reporter/info/Reporter.sera.html">ክሪፖርተር ግንቦት 20 ቀን 1993</a></p>

</body>
</html>	
