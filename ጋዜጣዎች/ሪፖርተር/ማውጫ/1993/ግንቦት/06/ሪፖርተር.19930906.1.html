<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የታገዱት የህወሓት ማ/ኮሚቴ አባላት ለምርጫ ቦርድ አቤቱታ አቀረቡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የታገዱት የህወሓት ማ/ኮሚቴ አባላት ለምርጫ ቦርድ አቤቱታ አቀረቡ</h1>


<p>የወከላቸው ህዝብ በአሁኑ ወቅት አመኔታ አጥቶባቸዋል ተብሎ የሚካሄደው እንቅስቃሴ በደንቡና በሕጉ መሰረት የተፈፀመ ስላልሆነ የኢትዮጵያ ብሔራዊ የምርጫ ቦርድ ይህንን ተገንዝቦ እንዲያስተካክል የታገዱት የማዕከላዊ ኮሚቴ አባላት ዓርብ ግንቦት 3 ቀን 1993 ዓ.ም ጠይቀዋል በጹሑፉ ላቀረቡት አቤቱታም የቃል ማብራሪያ ሰጥተዋል።</p>

<p>ለብሔራዊ ምርጫ ቦርድ ጽ/ቤት ያቀረቡትን አቤቱታ አስመልክቶ አቶ ስዬ አብርሃ በወቅቱ በምርጫ ቦርድ ጽ/ቤት ቅጥር ግቢ ሪፖርተር ጋዜጣ ዝግጅት ክፍል ላቀረበላቸው ጥያቄ ሲመልሱ «እኛ ባላወቅንበት ሁኔታ «ፔቲስሽን» ተፈርሞ እዚህ ምርጫ ቦርድ ድረስ መምጣቱን ሰምተናል። ህዝብ በእኛ ላይ አመኔታ ካጣ በዚያ ላይ (ቫሉአ ጁድግመንት) ብይን የመስጠት ስልጣን የለንም። የመራጩ ህዝብ መብት ነው። በትክክለኛ መንገድ በህጉ መሰረት ከተፈፀመ እንቀበላለን። ነገር ግን ይሕ ነገር በደንቡና በሕግ መሰረት አልተፈፀመም። ደንቡ ውስጥ ያሉ ነገሮች ተግባራዊ አልሆኑም። በመሆኑም የኢትዮጵያ ምርጫ ቦርድ ይህንን ተገንዝቦ ነገሩን እንዲያስተካክል በደንቡና በህጉ መሰረት እንዲፈፀም ነው ማመልከቻ ያቀረብነው» ብለዋል።</p>

<p>አንድ የህዝብ ተወካይ የመረጠው ህዝብ እምነት ሲያጣበት የሚያነሳበት የኢትዮጵያ ብሔራዊ የምርጫ ቦርድ ደንብ ቁጥር 2 መኖሩን አቶ ስዬ ጠቁመው «በመጀመሪያ ደረጃ አንድ መቶ የሚሆኑ መራጮች የይውረድልን ጥያቄያቸው በሚኖሩበት ወረዳ ለሚገኘው የወረዳ ምርጫ ጽ/ቤት ኃላፊ ፈርመው ያቀርባሉ። እነዚህ ሰዎች ሲያቀርቡ አስፈላጊው ሂደት ተሟልቶ ለምርጫ ቦርድ ይቀርባል። አንድ ተወካይ አመኔታ ታጣበት የተባለበት ምክንያት ብቁ ሆኖ ካገኘው ቦርዱ መወሰድ ያለባቸው እርምጃዎችን ይወስዳል። እንደምርጫው ሁሉ የይውረድልን ጥያቄ አቀራረብም ሥርዓት አለው። የህዝብ ተወካዮች እንዲያውቁት ይደረጋል፣ ይፋ ይሆናል። ከዚያ በኋላ ሕዝቡ በምርጫ ጣቢያው ተገኝቶ እምነት አጥተናል ያሉ ሰዎች ፔቲሽን ቀርቦለት ተገንዝቦና አምኖበት ይፈርማል። የምርጫ ታዛቢዎች ይገኛሉ። የሚመለከታቸው የህዝብ ተወካዮች በቦታው ይገኛሉ። ህገወጥ የሆነ አካሄድ ካለም አቤቱታ እያቀረቡ እንዲታረም ያደርጋሉ» ብለዋል።</p>

<p>ለምርጫ ቦርድ የጹሑፍ አቤቱታ ሲያቀርብም ሆነ ላቀረቡት አቤቱታ የሰጡት የቃል ማብራሪያ በመግባባት ላይ የተመሰረተ እንደነበር ምርጫ ቦርድ ይህን ዕድል መስጠቱና ጉዳያቸውንም በማዳመጡ አቶ ስዬ አመስግነው ቀጣዩ ተግባር በሚመለከትም ምርጫ ቦርድ የራሱ ስራ እንደሚኖረውና ጥሪ ሲደረግላቸው ሂደቱ እንደሚቀጥል አስረድተዋል።</p>

<p>ግንቦት 3 ቀን 1993 ዓ.ም ለምርጫ ቦርድ አቤቱታ ያቀረቡት አቶ ስዬ አብርሃ፣ አቶ ተወልደ ወልደማርያም፣ አቶ ዓለም ሰገድ ገ/አምላክ፣ አቶ ሰለሞን ተስፋዬ፣ አቶ ቢተው በላይ፣ አቶ አብርሃም ካህሣይ፣ ሲሆኑ ወ/ሮ አረጋሽ አዳነ በዕለቱ ባይገኙም የእሳቸውም ጉዳይ ለምርጫ ቦርድ በቀረበው አቤቱታ ላይ ተካተዋል።</p>

<p>ይህ በዚህ እንዳለ የመቀሌ ልዩ ዞን ምክር ቤት በምርጫ ክልሉ ተወዳድረው የተወካዮች ም/ቤት አባል በሆኑት በወ/ሮ አረጋሽ አዳነ ላይ በትግራይ ደቡባዊ ዞን የእንዳመሆኒ ወረዳ ም/ቤት መስራች ጉባዔ ደግሞ አቶ ሰለሞን ተስፋዬ ከህዝብ የቀረበባቸውን የእምነት ማጣት ጥያቄ ማጽደቃቸው የመንግሥት ዜና ማሰራጫዎች መግለፃቸው ይታወቃል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ግንቦት 6 ቀን 1993</a></p>

</body>
</html>	
