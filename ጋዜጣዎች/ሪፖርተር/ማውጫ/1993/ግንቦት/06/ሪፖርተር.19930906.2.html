<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢሰመጉ ጽ/ቤት ፍተሻ ውዝግብ አስነሳ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የኢሰመጉ ጽ/ቤት ፍተሻ ውዝግብ አስነሳ</h1>


<p>ፕሮፌሰር መስፍን ወልደማርያምና ዶ/ር ብርሃኑ ነጋ በፖሊስ በቁጥጥር ስር ከዋሉ በኋላ የኢሰመጉ ጽ/ቤትና የዶ/ር ብርሃኑ ቢሮ እንዲፈተሽ ፍ/ቤት በሰጠው ትዕዛዝ መሰረት ባለፈው ዓርብ ሚያዝያ 3 1993 በኢሰመጉ ጽ/ቤት ፖሊስ ያደረገው ፍተሻ ውዝግብ ማስነሳቱ ታወቀ። ባለፈው ሐሙስ ከሰዓት በኋላና በማግስቱ ዓርብ ኢሰመጉ ጽ/ቤት ሲፈተሽ ከዋለ በኋላ ፍተሻው በውዝግቡ ምክንያት ዓርብ ከሰዓት በኋላ ቆሟል። ፍተሻው ቆሞ ጽ/ቤቱ እንደገና ታሽጐ በቀጠሮ እንዲያደር የተደረገውም የኢሰመጉ ጽ/ቤት በፍተሻው አካሄድ ቅር በመሰኘት የብርበራ ትዕዛዝ ለሰጠው ከፍተኛ ፍ/ቤት አመልክቶ ፍ/ቤቱ የሰጠውን የማብራሪያ ትዕዛዝ በመያዝ ለፖሊስ እንዲደርስ ካደረጉ በኋላ መሆኑን ምንጮቻችን ይገልፃሉ።</p>

<p>የኢሰመጉ ጽ/ቤት ለፍ/ቤቱ ሊያመለክት የቻለውና ፍ/ቤቱን የፍተሻውን ወሰን አሰመልክቶ የማብራሪያ ትዕዛዝ የሰጠው በፈታሽ ፖሊስና ባስፈታሹ ጽ/ቤት መካከል የዓርብ ፍተሻ አለመግባባት በመፍጠሩ ነበር። ኢሰመጉ የፍርድ ቤቱ ትዕዛዝ «ቅስቀሳ» የተባለውን ጉዳይ ብቻ የሚመለከት ነው። ሲሉ ፖሊስ ደግሞ ከ1984 ጀምሮ ያሉትን ሰነዶች ሁሉ እፈትሻለሁ ባይ ነበር።</p>

<p>ኢሰመጉ ባቀረበው አቤቱታ መነሻነት የከፍተኛው ፍ/ቤት የሰጠው ትዕዛዝ የሚከተለው «የምርመራ ክፍሉ ከዚህ በፊት የቴፕ ካሴትና የኮምፒውተር ዲስኬቶችን በተመለከተ ተመርማሪው የአዲስ አበባ ዩኒቨርስቲ ተማሪዎችን ለአመጽ እንዲነሳሱ ቀስቅሰውበታል የተባለውን ብቻ የኢሰመጉ ተወካዮችና ሌሎች በቀድሞው ትዕዛዝ የተጠቀሱ ታዛቢዎች ባሉበት 2ኛ በራሪ ወረቀቶችን በተመለከተም ተጠርጣሪው በአዲስ አበባ ዩኒቨርስቲ ተማሪዎችን ለቅስቀሳ የተጠቀሙበት ብቻ በርብሮ እንዲይዝ ታዟል።</p>

<p>ኢሰመጉ እላይ በተጠቀሰው ትዕዛዝ መሰረት ለፍተሻ መካሄድ አለበት ቢልም ፖሊስ ትዕዛዝ ከበላይ አካል አልደረሰንም በማለቱ ውዝግብ ተፈጥሮ የኢሰመጉ ጽ/ቤት «የፍርድ ቤት ትዕዛዝ ይዘናል። ትዕዛዙም ፖሊስ አድርሰናል ደረሰኝም ይዘናል። ከዚህ ውጭ አናስፈትሽም» በማለቱ አስቀድሞ ለምርመራ የተመረጡ ጹሑፎች እዚያ ሆነው ጽ/ቤቱ ታሽጐ እንዲቆም በመስማማታቸው ጉዳዩ በቀጠሮ ማደሩን ምንጮቻችን በተጨማሪ ገልፀዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ግንቦት 6 ቀን 1993</a></p>

</body>
</html>	
