<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኤርትራዊው ካፒቴን ሲሰልል ተያዘ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኤርትራዊው ካፒቴን ሲሰልል ተያዘ</h1>


<p>ሙሉጌታ ገብረህይወት የተባለ ኤርትራዊ በኤርትራ የማሪታይም ባለሥልጣን የመርከብ ካፒቴን መሆኑን የሚያረጋግጥ በትግሪኛና በዐረብኛ የተፃፈ መታወቂያ የአራት የአፍሪካ አገሮች መታወቂያዎችን ይዞ በሶማሌ ክልል ጅጅጋ ከተማ 02 ቀበሌ በአንዲት ግለሰብ ቤት በመከራየት ከዚያም ወደሰሜን ሶማሊያ በማቅናት በሶማሌ ላንድ የሀርጌሳ መታወቂያ ማውጣቱንና የካፒቴንነት ሥራውን እያከናወነ እንደሚገኝ የሚያረጋግጡ የመታወቂያ ካርዶችና ሰነዶች በእጅጉ ላይ መገኘታቸውን ምንጮቻችን ጠቁመዋል። በተጨማሪም በጅዳ የመንገድ ትራንስፖርት የተሰጠ ዓለም አቀፍ የአሽከርካሪነት መንጃ ፈቃድና የነዋሪነት መታወቂያም ይዞ ተገኝቷል።</p>

<p>ከሐርጌሳ ወደኢትዮጵያ ለመግባት የአንድ ቀን ጉዞ የሚፈጅ በመሆኑ በየብስ ትራንስፖርት ተጠቅሶ ወደሶማሌ ክልል ከገባ በኋላ «የወሎ ሰው ነኝ» በማለት ከጅጅጋ ማዘጋጃ ቤት መታወቂያ አውጥቶ ሲንቀሳቀስ እንደነበረም ለማወቅ ተችሏል። ግለሰቡ በፖሊስና በመከላከያ ሠራዊት (በ17ኛ ክፍለ ጦር) በተያዘበት ወቅት በዝርዝር ያልታወቁ የአራት የአፍሪካ አገሮችን መታወቂያና ዓለም አቀፍ ሞባይል ቴሌፎን ይዞ መረጃ ሲያቀብል እንደነበርና ባለፈው ሣምንት ለምርመራ ወደአዲስ አበባ መላኩን ምንጮቻችን አረጋግጠዋል።</p>

<p>ካፒቴን ሙሉጌታ የስለላ ተግባር መፈፀም ብቻ ሳይሆን ለኦነግ ሠራዊት ወጣቶችን እየመለመለ በሐርጌሳ በኩል ወደኤርትራ ያሸጋግር ነበርም ተብሏል። ቤቱን ያከራዩት ወለዬዋ ወይዘሮም ነዋሪ ነው ብለው በዋስትና የኢትዮጵያን የዜግነትና የነዋሪነት መታወቂያ እንዲያገኝ በማድረጋቸውና የቀበሌ አመራሮች «ተደልለው ነዋሪነቱን አረጋግጠው ማዘጋጃ ቤቱን አሳስተዋል» በማለታቸው በፖሊስ ቁጥጥር ስር ውለዋል። እንዲሁም ከግለሰቡ ጋር ግንኙነት አላቸው የተባሉ ሁለት የኩናማ እና አንድ የኦሮሞ ተወላጅ ለምርመራ መያዛቸውን ከምንጮቻችን ዘገባ ለመረዳት ተችሏል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ግንቦት 13 ቀን 1993</a></p>

</body>
</html>	
