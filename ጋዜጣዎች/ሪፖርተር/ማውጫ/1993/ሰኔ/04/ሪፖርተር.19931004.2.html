<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአሜሪካ መንግሥት ኢትዮጵያን በሚመለከት የሚከተለውን ፖሊሲ ሊቀይር ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የአሜሪካ መንግሥት ኢትዮጵያን በሚመለከት የሚከተለውን ፖሊሲ ሊቀይር ነው</h1>


<p>አዲሱ የቡሽ አስተዳደር አሜሪካ በኢትዮጵያ ላይ የምትከተለውን ፖሊሲ ለመቀየር ከሚያበቁ ድምዳሜዎች ላይ መድረሱን «ዘ ኢንዲያን ኦሽን ኒውስሌተር» ዘገበ።</p>

<p>በአሜሪካ የውጭ ጉዳይ መስሪያ ቤት በአፍሪካ ጉዳዮች ዴስክ የሚገኙትን ምንጮቹን ጠቅሶ «ዘ ኢንዲያን ኦሽን ኒውስሌተር» እንደዘገበው ከሆነ የሪፐብሊካኑ የቡሽ አስተዳደር ኢትዮጵያን በተመለከተ ከድምዳሜ የደረሰባቸው ነጥቦች ሶስት ናቸው። የመጀመሪያው ነጥብ የቡሽ አስተዳደር በኢህአዴግ መሪነት በኢትዮጵያ በመተግበር ላይ ያለው በብሔር ላይ የተመሰረተ ክልላዊ አስተዳደር ፖሊሲ «በበርካታ ሁኔታዎች አደገኛ መሆኑን» መገንዘቡን የሚያስረዳ ነው። ሁለተኛው ድምዳሜ ደግሞ በኢትዮጵያ ዘላቂ ሰላም እንዲሰፍን ገዢው ፓርቲ (ኢህአዴግ) «ሕገወጥ» የሚላቸውን ጨምሮ ከተቃዋሚ ቡድኖች ጋር መነጋገርና ከስምምነት መድረስ እንዳለበት የሚያሳስብ ነው። የኢትዮጵያንና የኤርትራን ግንኙነት የሚመለከተው ሦስተኛው ነጥብ ኤርትራ እንደአገር ህልውናዋ እንዲቀጥል ከኢትዮጵያ ጋር ኢኮኖሚያዊና ፖለቲካዊ ትስስር ሊኖራት እንደሚገባ ያስገነዝባል።</p>

<p>እነዚህን ሶስት ድምዳሜዎች መሰረት ያደረገው «ዘ ኢንዲያን ኦሽን ኒውስሌተር» የቡሽ አስተዳደር ኢትዮጵያን በተመለከተ የሚያራምደው ፖሊሲ በስልጣን ላይ ካሉ ካሉት የኢትዮጵያ የዴሞክራቶቹ (ክሊንተን) አስተዳደር ከተከተለው በእጅጉ የተለየ መሆኑ ታምኖበታል በማለት ዘግበዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሰኔ 4 ቀን 1993</a></p>

</body>
</html>	
