<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ማክሰኞ በኢትዮ ኤርትራ ድንበር የየብስ መንገድ ለተመድ ይከፈታል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ማክሰኞ በኢትዮ ኤርትራ ድንበር የየብስ መንገድ ለተመድ ይከፈታል</h1>


<p>በኢትዮ ኤርትራ ድንበር የየብስ መንገድ ለተመድ ተልዕኮ ወታደራዊ ታዛቢዎች ለመጀመሪያ ጊዜ ማክሰኞ ሕዳር 19 ቀን 1993 እንደሚከፈት ታወቀ። ማክሰኝኦ በድንበሩ የመሀል ግንባር አካባቢ ከዓዲ ቀይሕ (ኤርትራ) እስከ ዓዲግራት (ኢትዮጵያ) ለወታደራዊ ታዛቢዎች ከተከፈተ በኋላ ትክክለኛ የጊዜ ሰሌዳው ባይታወቅም በምስራቅ የዓሰብ መንገድ በምዕራብ ደግሞ የሽራሮና የሁመራ መንገዶች ለወታደራዊ ታዛቢዎች በየተራ ክፍት እንደሚሆኑ ምንጮቻችን ገልፀዋል።</p>

<p>ተመድ ከሚያሰማራችው 4200 የሰላም ጠባቂዎች በተጨማሪ 100 ወታደራዊ ታዛቢዎች በኤርትራ፣ 100 ታዛቢዎች በኢትዮጵያ በኩል እንደሚሰፍሩ ታውቋል። በኢትዮጵያ በኩል እነዚህ ወታደራዊ ታዛቢዎች የሚሰፍሩባቸው ከተማዎች በቡሬ በኩል ማንዳ፣ በመሀል ግንባር ዓዲግራት፣ በምእራብ አክሱም ሽራሮና ሁመራ እንደሚሆኑ በተጨማሪ ታውቋል።</p>

<p>ይህ በእንዲህ እንዳለ በኢትዮጵያ ኤርትራ የተመድ ተልዕኮ አንሚ (ኡኝሜኤ) የሚመሩት አምባሳደር ሌግዋላ በአዲስ አበባና በአስመራ የስራ ጉብኝት ካደረጉ በኋላ በሰጡት ጋዜጣዊ መግለጫ «የኢትዮጵያ መንግሥት ሠራዊቱን ከኤርትራ መቼ እንደሚያወጣ አመላክቷል ወይ?» ተብሎ የቀረበላቸውን ጥያቄ ሲመልሱ አንሚ (ኡኝሜኤ) ሠራዊቱን ሲያሰማራ ኢትዮጵያውያን ሠራዊታቸውን እንደሚያወጡ በስምምነቱ ላይ ተገልጿል» በማለት በግልፅ ባለመመለሳቸው «ስምምነቱ አንሚ (ኡኝሜኤ) 4200 ወታደሮቹን በሙሉ ካሰማራ በኋላ ነው ኢትዮጵያ ሠራዊቷን የምታወጣው?» ተብሎ በድጋሚ ጥያቄ ቀርቦላቸው እንዲህ ሲሉ መልሰዋል። «ስምምነቱ እንደዚህ አይልም ኢትዮጵያ ሠራዊቷን የምታወጣበት መቼ እንደሆነ በትክክል በቃላት አልሰፈረም። አንሚ (ኡኝሜኤ) ሲሰማራ ኢትዮጵያ ሠራዊቷን ታወጣለች ብቻ ነው የሚለው» ብለዋል።</p>

<p>የአንሚ (ኡኝሜኤ) ስምሪትና ሥልጣን በተመለከተ በተደረገው ስምምነት የኢትዮጵያ ሠራዊት ከኤርትራ ለቆ የሚወጣው 4200 የሰላም ጠባቂዎቹ ሙሉ በሙሉካሰማራ ከሁለት ሳምንታት በኋላ መሆኑን በግልፅ የሰፈረ መሆኑን የዲፕሎማቲክ ምንጮቻችን ያስረዳሉ። እንዳውም ኢትዮጵያ ለሰላም በምታደርገው ያላሰለሰ ጥረት የአንሚ (ኡኝሜኤ) ወታደራዊ ታዛቢዎች ተንጠባጥበውም ቢሆን እንዲሰማሩ የየብስና የአየር መንገድ ደረጃ በደረጃ እንዲከፈት ፈቀደች እንጂ በስምምነቱ መሠረት በአንድ ጊዜ መደረግ እንዳለበት ተጠቅሶ እንደነበር እነዚሁ ምንጮች ያስታውሳሉ።</p>

<p>የተመድ የፀጥታው ምክር ቤት የጦር ምርኮኞች ልውውጥ ፈንጂ የተቀበረባቸው ቦታዎች ካርታ፣ ኧየየር የየብስ ኮርደር መክፈት እርምጃዎች በተመለከተ ስላቀረበው ሐሳብ አምባሳደር ሌግዋላ ምን አስተያየት እንዳላቸው ተጠይቀው ሲመልሱም «ሁለቱም አገሮች የጦር ምርኮኞች ሊለዋወጡ ይችላሉ የተባረሩ ዜጐች ሊለዋወጡ ይችላሉ ብዙ ነገሮችን ሊያደርጉ ይችላሉ» በማለት መልሰዋል።</p>

<p>ኢትዮጵያ በመርህ ደረጃ የጦር ምርኮኞች ልውውጥ የምታምንበት ቢሆንም ይህን አስመልክቶ ማንኛውም ዓይነት ድርድር ከመደረጉ በፊት የሲቪል እስረኞች ጉዳይ ቅድሚያ ሊሰጠው ይገባል የሚል ፅኑ እምነት እንዳላት ምንጮቻችን ይገልፃሉ። በሳዋ ወታደራዊ ማሰልጠኛ ተመርቀው በኢትዮጵያ ይኖሩ የነበሩ ኤርትራውያን ሲቪሎች ካልተባሉ በስተቀር በኢትዮጵያ የታሰሩ ኤርትራውያን ሲቪሎች እንደሌሉ የሚገልፁት እነዚሁ ምንጮች ወታደራዊ ስልጠና ተሰጥቶት ጠብመንጃ አንግቦ ለመዋጋት በመሰማራቱ ከተማረከ ወታደር በፊት ሰላማዊ ኑሮአቸውን በማካሄድ ላይ ስለነበሩት ሲቪሎች በቅድሚያ መታሰብ አለበት የምትለዋ ኢትዮጵያ በቀጣዮቹ ድርድሮች አቋማን እንደምትገፋበት ይጠበቃል። በሺህ የሚቆጠሩ ኢትዮጵያውያን ሲቪሎች አሁንም በኤርትራ እስር ቤቶች በመሰቃየት ላይ እንደሚገኙ ይታወቃል። የአየር ኮሪደሩን በተመለከተ በስምምነቱ መሰረት የወታደራዊ አስተባባሪ ኮሚሽኑ መጭው ቅዳሜ ሕዳር 23 1993 ኬንያ ላይ ይሰባሰባል። ስብሰባው ለአንሚ (ኡኝሜኤ) የተግባራት መሰረት የሚጥል መሆኑ አምባሳደር ሌግዋላ ገልፀዋል። የአየር ኮሪደሩ ለተመድ ሠራተኞች ብቻ እንጂ ለሲቪሎች የማይፈቀድ መሆኑን አምባሳደሩ አያይዘው ጠቅሰዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ህዳር 18 ቀን 1993</a></p>

</body>
</html>	
