<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ኃያሉ እግዚአብሔር ራሱ ታዛቢና ተቆጣጣሪ ከሚሆንባቸው የተኩስ አቁም ስምምነቶች አንዱ ነው»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«ኃያሉ እግዚአብሔር ራሱ ታዛቢና ተቆጣጣሪ ከሚሆንባቸው የተኩስ አቁም ስምምነቶች አንዱ ነው»</h2>


<p>የተመድ ተልዕኮ ለኢትዮጵያና ለኤርትራ ኡኝሜኤ ኃላፊ የሆኑት ሚስተር ሌግዋይላ «ኃያሉ እግዚአብሔር ራሱ ታዛቢና ተቆጣጣሪ ከሚሆንባቸው የተኩስ አቁም ስምምነቶች አንዱ ነው» በማለት ባለፈው ሰኔ የተኩስ አቁም ስምምነት ከተደረሰ በኋላ ላለፉት 5 ወራት ሁለቱ ወገኖች የተኩስ ልውውጥ ባለማድረጋቸው አደነቁ።</p>

<p>ሚስተር ሌግዋይላ ባለፈው ረቡዕ አዲስ አበባ ለጋዜጠኞች በሰጡት መግለጫ «ሁለት እርስ በእርስ ተፋጠው የተቀመጡ ሠራተኞች እስከዚህ ድረስ ለዲስፒሊን መገዛታቸው አስደንቆኛል። ቢያንስ ለኛ ሪፖርት የተደረገ አንድም የተኩስ ልውውጥ አጋጣሚ የለም» በማለት ምስክርነታቸውን ሰጥተዋል።</p>

<p>ኃላፊው የሰጡት አስተያየት ከዲፕሎማት የሚጠበቅ ቢሆንም የኤርትራ መንግሥት ባለፉት አምስት ወራት በኢትዮጵያውያን ዜጐች ላይ ግፍና በደል እያደረሰ ሉዓላዊነቱን ያስከበረው ሠራዊት ለሁለቱም ሕዝቦች ጥቅም ሲባል በትዕግስ የጠበቀ በመሆኑ አንዳቆት ሊቸረው የሚገባው የኢትዮጵያ ሠራዊትና ሕዝብ ነው የሚሉ ወገኖች አሉ። እነዚህ ወገኖች ተመድ ሁሌ አብሮ መኮነንና አብሮ ማውገዝ የለበትም ይላሉ።</p>

<p>የተመድ የሰላም ጥበቃ ተልዕኮ ኃላፊው አያይዘው የአልጀርሱ የሰላም ውይይት ከሽፏል ማለት እንደማይቻል ገልፀዋል። «በቅርቡ በአአድ ሸምጋይነት በአልጀርስ የተደረገው ውይይት ዓላማ የሰኔውን የተኩስ አቁም ስምምነት ወደአጠቃላይ የሰላም ውል (ፐአቸ አችቾርድ) ለመቀየር ነበር» ያሉት ኃላፊው «አሁንም ውይይቱ አልከሸፈም። አጣብቂኝ ውስጥ አልገባም (ደአድ ሎችክ) ለትንሽ ጊዜ ቆሞ (ፓኡሰ) ነበር። ውይይቱ ይቀጥላል። በቅርቡም ስምምነት ይኖራል? በማለት በሰላም ሂደቱ ያላቸውን ብሩህ ተስፋ አስረድተዋል።</p>

<p>የተመድ ልዑኩ ፖለቲካዊና ወታደራዊ ሁኔታ ለመገምገም በሳምንቱ መጨረሻ ወደኤርትራ ተጉዘዋል። ይህ በእንዲህ እንዳለ የሰላም ጠባቂ ኃይል ስምሪት ሂደት ቀጥሎ 21 ወታደሮችን ያካተተ የጠቅላይ ጦር ሰፈር ቡድንና 48 የኢጣልያ የአየር ኃይል አባላት በሳምንቱ መጨረሻ አስመራ ገብተዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ህዳር 4 ቀን 1993</a></p>

</body>
</html>	
