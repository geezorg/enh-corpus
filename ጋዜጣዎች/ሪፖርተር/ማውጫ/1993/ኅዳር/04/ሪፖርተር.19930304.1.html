<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ከአይ ኤም ኤፍ የተጠበቀው ርዳታ ዘገየ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ከአይ ኤም ኤፍ የተጠበቀው ርዳታ ዘገየ</h1>


<p>የድህነት ቅነሳ ስትራቴጂ (ጶቨርትይ ረዱችቲኦን ጽትራተግይ) በዝርዝር ባለመዘጋጀቱ ከዓለም አቀፉ የገንዘብ ድርጅትና (አይ ኤም ኤፍ) ከዓለም ባንክ ይገኝ የነበረው ርዳታ ዘገየ።</p>

<p>ኢትዮጵያ በአይ ኤም ኤፍና ከዓለም ባንክ የምታገኘው ርዳታ እንዲለቀቅላት ስምምነት ላይ ተደርሶ እያለ «በቅድሚያ ስትራቴጂያችሁን በዝርዝር አቅርቡ» በሚለው የአይ ኤም ኤፍ ጥያቄ ምክንያት ከተጠበቀው በላይ ሊዘገይ መቻሉን ከምንጮቻችን የተገኘው ዜና ያመለክታል።</p>

<p>ከስድስት ወር በፊት የአይ ኤም ኤፍ ልዑክ ወደኢትዮጵያ መጥቶ ብድሩ እንዲለቀቅለት ስምምነት ተደርሶ የነበረ ሲሆን ጠቅላይ ሚኒስትር መለስ ዜናዊ ወደአሜሪካ ሄደው በነበረበት ወቅትም ስምምነቱ የሚቀላጠፍበትን መንገድ አመቻችተው መመለሳቸው ተዘግቦ ነበር። ከጠቅላይ ሚኒስትሩ የአሜሪካ ጉብኝት በኋላም የአይ ኤም ኤፍ ልዑክ ወደኢትዮጵያ መጥቶ የተሻለ ስምምነት ተፈጥሮ እንደነበርና የኢትዮጵያ መንግሥት ከፍተኛ ልዑካን ቡድንም በፕራግና በአሜሪካ ከአይ ኤም ኤፍ ጋር ተነጋግሮ ስምምነቱን አጠናክሮ እንደነበረ ለማወቅ ተችሏል። በንግግሩም ላይ ኢትዮጵያ ድህነትን ለመቀነስ ያወጣችውን ስትራቴጂ ተቀብሎ ነገር ግን ዝርዝር ጉዳዮችን አቅርቡ በማለቱ እስከ ኦክቶበር 30/2000 ድረስ ይለቀቃል የተባለው ገንዘብ እስካሁን አልተለቀቀም።</p>

<p>ስለጉዳዩ ያነጋገርናቸው ባለሙያዎች እንደሚሉት ዝርዝር አቅርቡ የሚለውን ምክንያት እርዳታውን ለማዘግየት ምክንያት ሊሆን ይበቃል ብለው ለመገመት እንደሚያስቸግራቸው ገልፀዋል። ድህነትን የመቀነስ ስትራቴጂ ለኢትዮጵያ አዲስ ሳይሆን ከረጅም ዓመት ጀምሮ ስትጠቀምበት መቆየቷን አስታውሰው የዝርዝር ማቅረቡን ምክንያትነት አጣጥለውታል። «ከዚያ ይልቅ» ይላሉ የኢኮኖሚ ባለሙያዎቹ «ከዚያ ይልቅ አይ ኤም ኤፍ የሚፈልገው እስካሁን ያልተሰካላትን ፕራይቬታይዝ ማድረግን፣ ባንክ መበተንን፣ ባጀት መቀነስን ምክንያቱ ሊሆን እንደሚችልና ነገር ግን የስትራቴጂው ዝርዝር መጠየቁ ለሰበብ የተጠቀመበት ዘዴ ሊሆን እንደሚችል ሙያዊ ግምታቸውን ሰጥተዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ህዳር 4 ቀን 1993</a></p>

</body>
</html>	
