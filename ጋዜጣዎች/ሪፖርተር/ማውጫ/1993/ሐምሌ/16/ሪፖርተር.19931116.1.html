<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያ ንግድ ባንክ ለኤርትራ ንግድ ባንክ ያበደረውን 1.2 ቢልዮን ብር አላስመለሰም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የኢትዮጵያ ንግድ ባንክ ለኤርትራ ንግድ ባንክ ያበደረውን 1.2 ቢልዮን ብር አላስመለሰም</h1>


<p>የኢትዮጵያ ንግድ ባንክ ከኤርትራ ባንክ በቼክ ተፅፎለት ለኤርትራ ነጋዴዎች የከፈለውን 1.2 ቢልዮን ብር የኤርትራ ባንክ ያልከፈለው መሆኑ ተገለፄ።</p>

<p>ከጦርነቱ በፊት ኢትዮጵያና ኤርትራ ያደርጉት በነበረው የንግድ ልውውጥ የኤርትራ ባንክ በቼክ እየፃፈ የኢትዮጵያ ንግድ ባንክ እንዲከፍላቸው ሲያደርግ ቆይተዋል። ይህ አሰራር በባንኮች የተለመደ ቢሆንም ከፋዩ ባንክ በወቅቱ ገንዘቡን ይሰበስባል። የውጭ ሃገር ባንክ ያዘዘውን ክፍያ ቀርቶ የያዙት የሀገር ውስጥ ባንክና የራሱ ቅርንጫፎች ቢሆኑ እንኳ ከተወሰነ ጊዜ በኋላ ይሰበሰባል።</p>

<p>የኢትዮጵያ ንግድ ባንክ ይህንን ቋሚ አሰራር ሳይጥስና ከተወሰነ ሚሊዮን ብር ክፍያ በላይ ሳያልፍ መሰብሰብ ሲችል ይህንን ባለማድረጉ በቢሊዮን የሚቆጠር ብር እንዲባክን መደረጉን የባንክ ባለሙያዎች ገልፀዋል። ይህ ያልተመለሰ ገንዘብ የኢትዮጵያ መንግሥት ለኤርትራ የሰጠውን መደጎሚያ አይጨምርም።</p>

<p>በወቅቱ ያለው የባንክ ማኔጅመንትና ቦርዱ ባንኩ በወቅቱና በተገቢው መንገድ ሥራውን እንዲያከናውን ባለማድረጋቸው ለደረሰው ጥፋት በኃላፊነት ሊጠየቁበት እንደሚገባ ባለሙያዎች አስተያየታቸውን ሰጥተዋል።</p>

<p>በመንግሥት አሰራርና ፖሊሲ ምክንያት የተፈፀመ ነው ከተባለም ቦርዱና ማኔጅመንቱ ለህዝብ ግልፅ ማድረግ ነበረባቸው ተብሏል። በኤርትራ ባንክ ትዕዛዝ እንደወጣ የቀረው የኢትዮጵያ ገንዘብ በአሰብ እንደተወረሰው ንብረት መመለስ አለበት ተብሎ በሰነድ ላይ ስለመቅረቡ ወይም አለመቅረቡ መረጃ አላገኘንም። የኢትዮጵያ መንግሥት ከኤርትራ ጋር በነበረው ግንኙነት ጥቅሙን አላስከበረም እየተባለ ከጦርነቱ በፊትም ተቃውሞ ሲቀርብበት እንደነበረ አይዘነጋም።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሐምሌ 16 ቀን 1993</a></p>

</body>
</html>	
