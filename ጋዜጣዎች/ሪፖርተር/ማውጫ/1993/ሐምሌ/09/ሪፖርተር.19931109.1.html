<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኦህዴድ አመራር ልዩነት እየሰፋ መጥቷል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የኦህዴድ አመራር ልዩነት እየሰፋ መጥቷል</h1>


<p>ዶ/ር ነጋሶ ከኢህአዴግ ም/ቤት ስብሰባ ትተው ከወጡ በኋላ በኦህዴድ አመራር ውስጥ አንድነት ያለ ለማስመሰል ቢሞከርም ቢሸፍኑት የማይሸፈን ሆኖ የኦህዴድ አመራር ልዩነት እየሰፋ ማስቸገሩ ታውቋል።</p>

<p>በአንድ በኩል እነአቶ ኩማን በሚደግፍ ኃይልና በሌላ በኩል ደግሞ በቅርቡ የፖለቲ ቢሮ አባል የሆኑትና በኢህአዴግ ውስጥ የአቶ መለስ ግንባር ቀደም ደጋፊ ናቸው ተብሎ በሚነገርላቸው በአቶ ግርማ ብሩ በሚመራው ኃይል መካከል ልዩነቱ እየሰፋ መምጣቱን ምንጮቻችን አስረድተዋል። ይህ ልዩነት ኦህዴድ ራሱ ቀደም ብሎ ለ27 ቀናት ግምገማውን ሲያካሂድ ጀምሮ የቆየ ሲሆን አንዱ ወገን በሌላኛው ላይ ሙሉ በሙሉ የበላይነቱን ሳያረጋግጥ እስካሁን መቆየቱ ይታወቃል።</p>

<p>በሁለቱ መካከል ያለውን ልዩነት በግልፅና በትክክል እንዲህ ነው ብሎ ማስቀመጥ አስደባሪ መሆኑን ቢጠቁሙም የእነአቶ ግርማ ቡድን እነአቶ ኩማን ለለውጥ እንቅፋት የሆኑ አብዮታዊ ዲሞክራሲያዊ አመለካከትን በሚገባ ያልጨበጡ ለተሐድሶ ያልተዘጋጁ ሲሉዋቸው እነአቶ ኩማ ደግሞ እነአቶ ግርማ ብሩን በተሐድሶና በለውጥ ስም ኦህዴድን ለግለሰቦች መሳሪያ ለማድረግና ለመሸጥ የተዘጋጁ በኦህዴድ ነፃ ድርጅትነት የማያምኑ እንደሚላቸው ለመረዳት ተችሏል።</p>

<p>ያለው ሁኔታ በኦህዴድ ውስጥ የረጋ አመራር እንዳይኖር ከማድረጉም በላይ እስከታች ድረስ በካድሬና በሌሎችም ደረጃ ይህ ልዩነት እየወረደ እንደሆነ ይነገራል። እንደሚባለው ከሆነ ይህ መለያየት በአንድ አዳራሽ ውስጥ በጋራ ሲገናኙ ከመንፀባረቅ አልፎ ውስጥ ለውስጥም አልፎ አልፎ በገሃድም ለየብቻ መሰብሰብን ማስከተል እንደጀመረ ምንጮቻችን ጠቁመዋል። አንዱ ወገን በሌሎቹ የኢህአዴግ አባል ድርጅቶች አመራር ድጋፍና መበረታታት ሲያገኝ ሌላው እንዲገፋና እንዲገለል እንደሚደረግ ምንጮቻችን ሲገልጹ አንዱ ካልለየለት በዚህ ሁኔታ መቀጠል እንደማይቻል አብሮ የደረሰን መረጃ ገልጿል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሐምሌ 9 ቀን 1993</a></p>

</body>
</html>	
