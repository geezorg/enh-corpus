<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ምርጫ ቦርድና የተወካዮች ም/ቤት ተከሰሱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ምርጫ ቦርድና የተወካዮች ም/ቤት ተከሰሱ</h1>


<p>በቅርቡ ከሕዝብ ተወካዮች ም/ቤት አባልነታቸው የተወገዱት እነአቶ ተወልደ ወ/ማርያም በኢትዮጵያ ብሔራዊ የምርጫ ቦርድና በሕዝብ ተወካዮች ም/ቤት ላይ ክስ መሰረቱ።</p>

<p>ከእነአቶ ተወልደ ክስ መረዳት እንደተቻለው ያቀረቡት ክስ ከም/ቤት አባልነታቸው ተመልሰው እንዲጠሩ እና የየወረዳዎቹ ም/ቤቶች የሰጡት ውሳኔ ተፈፃሚ እንዲሆን እንዲሁም የማሟያ ምርጫ ሐምሌ 15/1993 ዓ.ም እንዲካሄድ የምርጫ ቦርድ የሰጤው ውሳኔ እንዲሻር የሚጠይቅ ሲሆን አመልካቾች በተጨማሪም የሕዝብ ተወካዮች ም/ቤት አባልነታቸውን ይዘው የተወካይነት ሥራቸውን እንዲቀጥሉ ፍ/ቤቱ ትዕዛዝ እንዲሰጥ የሚጠይቅ መሆኑን ለማወቅ ተችሏል።</p>

<p>አመልካቾቹ ከዚህ በተጨማሪ ባቀረቡት ማመልከቻ የህዝብ ተወካዮች ም/ቤት አፈጉባዔ ከ13/9/93 ጀምሮ ከም/ቤት አባልነት መወገዳቸውን ገልፀው ለእያንዳንዳቸው የፃፉት ደብዳቤ ሕገወጥ ነው ተብሎ እንዲወሰንላቸውና ውሳኔው እስኪሰጥ ድረስም ሐምሌ 15/1993 ዓ.ም ሊደረግ የታቀደው የማሟያ ምርጫ ሂደት ታግዶ እንዲቆይ ጠይቀዋል። አመልካቾች እነ አቶ ተወልደ 1ኛ ተጠሪ ምርጫ ቦርድን 2ኛ ተጠሪ የህዝብ ተወካዮች ም/ቤትን አድርገው በፍትሐብሔር መዝገብ ቁጥር 1297/93 የመሰረቱት ክስ የተመራው ለፈዴራል የመጀመሪያ ደረጃ በፍ/ቤት (ልደታ) ዘጠነኛ ፍትሐብሔር ችሎት ነው።</p>

<p>ይህ በዚህ እንዳለ እነአቶ ተወልደ ወልደማርያም (አስር ሰዎች በምርጫ ቦርድና በተወካዮች ም/ቤት ላይ ክስ የመሰረቱትን ስምንት ሰዎችንና ሁለቱንየክልል ም/ቤት አባላት ጨምሮ) በህወሓት ላይ ያቀረቡትና ህወሓት ለሰኔ 2793 ዓ.ም መልስ ይዞ እንዲቀርብ ፍ/ቤት ትዕዛዝ ሰጥቶበት የነበረው ክስ በህወሓት ጠበቆች ጥያቄ መሰረት ለሐምሌ 18/93 ተቀጠረ።</p>

<p>አመልካቾቹ በተጠራው ህወሓት ላይ ያቀረቡትና በፌዴራል የመጀመሪያ ደረጃ ፍ/ቤት ዘጠነኛ ፍትሐብሔር ችሎት በመዝገብ ቁጥር 1153/93 በመታየት ላይ ያለው ክስ የአመልካቾችን ከህወሓት ማ/ኮ አባልነት መታገድ አስመልክቶ የቀረበ ነው። ፍርድ ቤቱ በኢትዮጵያ የፖርቲ ሕግ መሰረት አቤቱታቸውን ሰምቶ ለመወሰን የዳኝነት ስልጣን እንዳለው ገልጸው በድርጅቱ ሕገ ደንብ መሰረት የማዕከላዊ ኮሚቴ አባላት ምልዓተ ጉባዔ ሳይኖር የተወሰደው የእግድ እርምጃ ሕገወጥ ነው ብዙሃን ነን የሚሉት የማ/ኮ አባላት በፓርቲው ስም የሚወስዱት እርምጃ ሕጋዊ አይደለም ብዙሃን ነን ባዮች በተወገዱት ላይ የሚያከናወኗቸው ስምና ዝናን በመገናኛ ብዙሃን የማጥፋት የአገር መከላከያ ሠራዊትን ለግል ጉዳይ የመጠቀም አሰራር የአገሪቱን ህግ የሚጥስ ነው ብለዋል።</p>

<p>ካድሬ ብቻ የያዘ የህወሓት አካል የሌለና ካድሬ የሚያስተላልፈው ውሳኔ ሕጋዊ አለመሆኑን የድርጅቱ የኦዲት ኮሚሽን ውሳኔ ሕጋዊ አለመሆኑን የድርጅቱ የኦዲት ኮሚሽን ውሳኔ መጣሱን ክሳቸው ላይ የገለፁት አመልካቾች ምልዓተ ጉባዔ ሳይሟላ የተካሄደው ውይይትና የተሰጠው ውሳኔ ሕገወጥ ነው ተብሎ እንዲወሰን ሕገወት ውሳኔውና ውጤቱ ተቀባይነት የለውም እንዲባል ፍ/ቤቱን ጠይቀው ስማቸው በጠፋበት መድረክ ሁሉ በዚያው መድረክ ሁሉ በዚያው መድረክ የጠፋ ስማቸውን የሚመልስ እርምጃ እንዲወሰድና ተጠሪውም ይቅርታ እንዲጠይቅ እንዲታዘዝላቸው የፍ/ቤቱን ዳኝነት ጠይቀዋል።</p>

<p>ግንቦት 28/93 የተጻፈው የአመልካቾች ክስ ደርሶት በ13/10/93 በተሰጠ መጥሪያ ህወሓት መልሱን ይዞ እንዲቀርብ የሰኔ 27/93 ዓ.ምን ቀጠሮ የያዘው ፍ/ቤት በቀነቀጠሮው የተጠሪው የህወሓት ጠበቆችና የህግ አማካሪዎች ጽፈው ያቀረቡትን ማመልከቻ ከመዝገቡ ጋር አያይዟል። </p>

<p>መጥሪያው በተጠሪው አድራሻ ማለትም ህወሓት መቀሌ ጽ/ቤት የደረሰው ሰኔ 22/93 ዓ.ም በ9:30 መሆኑን እንደተነገራቸው ለፍርድ ቤቱ የገለጹት የህወሓት ጠበቃ የተጠሪው ድርጅት ሊቀመንበር የሚገኙት አዲስ አበባ መሆኑ ስለሚታወቅ መጥሪያው አዲስ አበባ የደረሰው ግንቦት 25/93 በመሆኑ «ህግ በሚያዘው መሰረት ያልደረሰን ስለሆነና መልሳችንን አዘጋጅተን ለመቅረብ በቂ ጊዜ ስላላገኘን የተከበረው ፍ/ቤት መልሳችንን በሚያዘው መሰረት ያልደረሰን ስለሆነና መልሳችንን አዘጋጅተን ለመቅረብ በቂ ጊዜ ስላላገኘን የተከበረው ፍ/ቤት መልሳችንን አዘጋጅተን ለመቅረብ የሚያስችለን ጊዜ ፈቅዶልን ተለዋጭ ቀጠሮ እንዲሰጠን» ሲሉ ጠይቀዋል። ፍ/ቤቱም ህወሓት ለክሱ ሙሉ መልስ ይዞ እንዲቀርብ መዝገቡን ለሐምሌ 18/93 ቀጥሮታል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሐምሌ 2 ቀን 1993</a></p>

</body>
</html>	
