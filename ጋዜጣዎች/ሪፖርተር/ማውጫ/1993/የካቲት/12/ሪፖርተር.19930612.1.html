<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ከሥልጣኔ በግዴታ ተባርሬያለሁ»- መሐመድ ሸሪፎ የኤርትራ የሀገር ግዛት ሚኒስትር</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«ከሥልጣኔ በግዴታ ተባርሬያለሁ»- መሐመድ ሸሪፎ የኤርትራ የሀገር ግዛት ሚኒስትር</h1>


<p>የኤርትራ የአገር ግዛት ሚኒስትር መሐመድ ሸሪፎ በፕሬዝዳንት ኢሳያስ ትዕዛዝ ከሥራቸው መባረራቸውን አመኑ። በኤርትራ የሥልጣን ተዋረድ ከፕሬዝዳንቱ ቀጥሎ ሁለተኛ ሰው መሆናቸው የሚነገርላቸው መሐመድ ሸሪፎ የህግዴፍ የሕግ አርቃቂ ኮሚቴ ሊቀመንበር በመሆን በብሔራዊ ሸንጐው ከተሰየሙ በኋላ የሕጉን ረቂቅ በማዘጋጀት ለሸንጐው ባለፈው ሣምንት አቅርበው ነበር።</p>

<p>ከፕሬዝዳንት ኢሳያስ ጋር የነበራቸው ግንኙነት መሻከር ደረጃም የደረሰው ከዚህ በህውላ እንደሆነ ሲታወቅ በተለይም ሚኒስትር መሐመድ ፕሬዝዳንቱን ሳያሳውቁ ረቂቁን ለሸንጐው ማሰራጨታቸውና ጋዜጣዊ መግለጫም ለመስጠት ጋዜጠኞችን መጥራታቸው ፕሬዝዳንት ኢሳያስን ያበሳጨና ሚኒስትሩን ከሥራ ለመባረርም ያበቃ ስለመሆኑ ምንጮች ይናገራሉ።</p>

<p>መሐመድ ሸሪሮ ከሥልጣናቸው ከተባረሩ በኋላ ቪዥ አፍሪክ ለተባለው የኤርትራ የመረጃ መረብ በሰጡት መግለጫ ከሥልጣን ለመባረራቸው የተሰጣቸው ምክንያትም ሆነ የቅድሚያ ማስጠንቀቂያ አለመኖሩን ሳይሸሽጉ ገልፀዋል። «ከሥልጣኔ ብባረርም በፓርቲው ውስጥ ባለኝ የማዕከላዊ ኮሚቴ አባልነትና በብሄራዊ ሸንጐም ውስጥ ባለኝ መቀመጫ የተሻለች ኤርትራን ለማምጣት የበኩሌን እጥራለሁ» ያሉት መሐመድ ሸርፎ በፓርቲው የሕግ አርቃቂ ኮሚቴ ውስጥ በነበራቸው ኃላፊነት ሌሎች የፖለቲካ ፓርቲዎች በኤርትራ ይፈጠሩ ዘንድ መንገድ የጠረገ ሥራ መሥራታቸውና ይህም በፕሬዝዳንቱ ዘንድ ጥርጣሬና አልፎም ብስጭት በማስከተሉ መሐመድ ሸሪፎን ከሥልጣን በማባረር አስቀድሞ ተጠሪነታቸው ለሚኒስትሩ የነበሩት ባለሥልጣናትና መ/ቤት በሙሉ በቀጥታ ለፕሬዝዳንቱ ቢሮ ሪፖርት እንዲያቀርቡ በኢሳያስ መታዘዙን ለማወቅ ተችሏል።</p>

<p>መሐመድ ሸሪፊ ለጋዜጠኞች ሊሰጡት የነበረው መግለጫም በኢሳያስ ትዕዛዝ መሰረዙ ሲታወቅ ቦታቸውም እስካሁን ለማንም አልተሰጠም።</p>

<p>መሐመድ ሸሪፊ በሻዕቢያ የነፃነት ግል ነባር ታጋይና በሻዕቢያ ታጋዮችም ዘንድ ተወዳጅ እንደነበሩ ለማወቅ ተችሏል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር የካቲት 12 ቀን 1993</a></p>

</body>
</html>	
