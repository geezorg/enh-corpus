<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ለትምህርት ውጭ ሀገር የሚሄድ ኤርትራዊ 15 ሺህ ዶላር እንዲያስዝ ይጠየቃል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ለትምህርት ውጭ ሀገር የሚሄድ ኤርትራዊ 15 ሺህ ዶላር እንዲያስዝ ይጠየቃል</h1>


<p>ወደውጭ ሀገር ለከፍተኛ ትምህርት ለመሄድ የተዘጋጁ ኤርትራውያን ምሁራን ለጉዞ ከመንቀሳቀሳቸው በፊት 15 ሺህ ዶላር እንዲያስዙ የኤርትራ መንግሥት ማዘዙን ለማወቅ ተቻለ። ይህን ያህል ከፍተኛ ገንዘብ እንዲያስዙ የሻዕቢያ መንግሥት የወሰነበር ምክንያት «ከሀገራቸው ከወቱ ስለማይመለሱ መያዣ ነው» በሚል ምክንያት ሲሆን ይኸው እጅግ ከፍተኛ የሆነ የገንዘብ መጠን በመያዣነት መጠየቃቸው ያስደነገጣቸው ቁጥራቸው ከፍተኛ የሆኑ ተማሪዎች ጉዟቸውን መሰረዛቸውም ለማወቅ ተችሏል።</p>

<p>የቢቢሲ ዜና ወኪል ከአሥመራ እንዳስተላለፈው እንደፈረንጆቹ አቆጣጠር እስከ 1998 ድረስ ሀገር ወዳድነታቸውን ወደኤርትራ በመመለስ ለመግለፅ የሞከሩት ኤርትራውያን ምሁራን ከሦስት ዓመት በፊት ጀምሮ ግን በሀገራቸው መንግሥት ላይ ያላቸው ጥርጣሬ በማየሉና በተለይም መንግሥታቸው ከኢትዮጵያ ጋር ባደረገው ጦርነትና በደረሰበት ሽንፈት እጅግ የተበሳጩና ተስፋ የቆረጡ በመሆናችው ለትምህርት ከወጡ በኋላ ወደኤርትራ የመመለሱ ነገር በእጅጉ ከመቀነስ ደረጃ አልፎ ከወጡ የማይመለሱበት ምድር መሆኗም እየታየ ያለበት ሁኔታ ተፈጥሯል።</p>

<p>ይህ የገንዘብ መያዣ ወደውጭ ለከፍተኛ ትምህርት ለመንቀሳቀስ ዝግጅት ላይ የነበሩትን ኤርትራውያን ምሁራንን ተስፋ ካስቆረጠና ካበሳጨም በኋላ የአሥመራ ዩኒቨርስቲ ፕሬዝዳንት ወልደአብ ይስሐቅ «ይህ ካልተቻለ ሌላ አማራጭ» በማለት ያቀረቡት ደግሞ «አንድ ኤርትራዊ ውጭ ሀገር ሄዶ ከተማረበት ዩኒቨርስቲ የሚያገኘው የምስክር ወረቀት በቀጥታ ለኤርትራ መንግሥት የሚሰጥና ግለሰቡ ወደሀገሩ ተመልሶ መንግስታቸው የሚፈልግበትን ግዴታ በሚወስንለት ዓመታት ከተወጣ በኋላ የምስክር ወረቀቱን ከመንግሥታቸው የሚቀበልበትን መንገድ ለማመቻቸት ይሞክራል» ብለዋል።</p>

<p>በማንኛውም መንገድ ይሁን አሁን ያለው ከኤርትራ ምድር የመሰደድ ሁኔታ ግን በከፍተኛ ቁጥር እየጨመረ እንደመጣ በገሃድ እየታየ ነው በማለት የቢቢሲው ዘጋቢ ሀተታውን አጠቃሏል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር የካቲት 12 ቀን 1993</a></p>

</body>
</html>	
