<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያ ንግድ ባንክ አስተዳደር ጨረታ ትኩረት አልሳበም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የኢትዮጵያ ንግድ ባንክ አስተዳደር ጨረታ ትኩረት አልሳበም</h1>


<p>የኢትዮጵያ ንግድ ባንክ ሥራ አመራር በውጭ የማኔጅመንት ኃይሎች በጨረታ እንዲሰጥ ከተወሰነና ዓለም አቀፍ ስርጭት ባላቸው የመገናኛ ብዙኃን ማስታወቂያው ከወጣበት ጊዜ ጀምሮ እስካሁን በዓይነትም በመጠንም አጥጋቢ ተጫራቾች ሊገኙ ባለመቻላቸው የጨረታው የጊዜ ገደብ እንደተላለፈ ለጉዳዩ ቅርበት ያላቸው ምንጮች ገለፁ።</p>

<p>ምንጮቹ የኢትዮጵያ ንግድ ባንክ ለማስተዳደር ጨረታውን የሚያሸንፈው የውጭ ማኔጅመንት ኃይል በዓመት የሚከፈለው 2 ሚሊዮን ዶላርና ጥቅማ ጥቅሞች መሆኑን በተጨማሪ ገልፀዋል። የባንኩ ማኔጅመንት በውጭ ኃይሎች እንዲያዝ የወጣው ጨረታ ውጤታማ ያልሆነበትና በመጠንም ሆነ በዓይነት በተያዘለት የጊዜ ገደብ አጥጋቢ ተጫራች ያልተገኘበት ምክንያት እንዲያብራሩልን የጠየቅናቸው የባንክ ባለሙያዎች ሦስት ምክንያቶችን አበክረው አስቀምጠዋል።</p>

<p>«የጨረታው ሰነድ ተጫራቾችን በደመወዝ መልክ የ2 ሚልዮን ዶላር ክፍያና አንዳንድ ጥቅማጥቅሞችን እንዲያገኙ የሚፈቅድ እንጂ የባለቤትነት ድርሻ በአክሲዮን መልክ የሚያስገኝ አይደለም። የ2 ሚልዮን ዶላር ክፍያ በባንክ ማኔጅመነት ዘርፍ በቂ አለመሆኑና የማኔጅመንት ኃይል የባለቤትነት ድርሻ የማያገኝ ከሆነ ደግሞ በባለቤትነት ስሜት ድርጅቱን ለማስተዳደር የማያስችለው በመሆኑ የተጫራቾችን ትኩረት የሚስብ አይደለም»</p>

<p>«ሁለተኛ ሰነዱ ንግድ ባንኩን ለማስተዳደር በጨረታ አሸንፎ የሚሳተፍ ማንኛውም የማኔጅመንት ኃይል ወደፊት የውጭ ኢንቬስተሮች በብሔራዊ የባንክ ዘርፍ እንዲሳተፉ የሚፈቅድ ህግ ቢወጣ እንኳ ለተወሰነ ጊዜ እንዳይሳተፍ የሚከለክል ነው። የውጭ ኢንቨስተሮች በባንክ ዘርፍ እንዲሳተፉ የሚፈቅድ ሕግ በቅርቡ ይወጣል የሚል ግምት ስላለም ተጫራቾች ሁለት ሚሊዮን ዶላር በዓመት ለማግኘት ሲሉ ብቻ ይህን ዕድል ለተወሰነ ጊዜም ቢሆን እንዲያጡት አይፈልጉም።»</p>

<p>«ሦስተኛ በጨረታው ሰነድ መሰረት ከውጭ የሚመጣው የማኔጅመንት ኃይል አምስት ቁልፍ የማኔጅመንት መምሪያዎችንና ምድብ ቦታዎች የሚይዝ እንጂ አሁን በስራ ላይ ያለውን የማኔጅመንት ኃይል በጠቅላላ የሚተካ ባለመሆኑንና ከቀድሞው ማኔጅመንት ጋር ተዳቅሎ የሚሰራ በመሆኑ ተጫራቾቹን ገሸሽ እንዲሉ ሊያደርግ ይችላል» በማለት ባለሙያዎቹ እስካሁን የጨረታ ሰነዱን የገዙ ቢኖሩም በተጨባጭ በጨረታው የመሳተፍ ጉዳይ አጥጋቢ ያልሆነበትን ምክንያቶች ጠቅሰዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር የካቲት 5 ቀን 1993</a></p>

</body>
</html>	
