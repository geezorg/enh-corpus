<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የዓለም ባንክ ለኢትዮጵያ 470 ለኤርትራ 90ሚ ዶላር ፈቀደ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የዓለም ባንክ ለኢትዮጵያ 470 ለኤርትራ 90ሚ ዶላር ፈቀደ</h1>


<p>ባለፈው ሳምንት አዲስ አበባ የገቡት የዓለም ባንክ ልዑካን ከኢትዮጵያ ባለሥልጣናት ጋር ሰሞኑን አስፈላጊ ውይይትና ግምገማ ካድረጉ በኋላ በጦርነት ለፈራረሰው መሰረተ ልማት ግንባታ፣ ለሰራዊት አአባላት ቅነሳ (ዸሞቢሊዛቲኦን) እንዲሁም በጦርነቱ ለተጐዱ ዜጐች መልሶ ማቋቋሚያ የሚውል 470 ሚሊዮን ዶላር በሚቀጥለው ሳምንት ለመልቀቅ መስማማታቸውን ለጉዳዩ ቅርበት ያላቸው ምንጮች አስታወቁ።</p>

<p>የዓለም ባንክ ገንዘቡን ለመልቀቅ የቻለው የባንኩና የኢትዮጵያ ባለሙያዎች በሁለት ወር ውስጥ የጋራ ጥናት በማካሄድ ከጦርነቱ አሉታዊ ውጤቶች ማገገምያ ዘላቂና ተቀባይነት ያለው ፕሮጀክት ለማቅረብ በመቻላቸው መሆኑን የገለፁት እነዚሁ ምንጮች ከጦርነት በተላቀቁ በአጭር ጊዜ ውስጥ ዘላቂነትና ተቀባይነት ያለው ፕሮጀክት በመንደፍ ወደመልሶ ግምባታ ትኩረትን ማቅናት መቻሉ የሚደነቅ ፍጥነት እንደሆነ ይገልፃሉ።</p>

<p>ባንኩ ለኢትዮጵያ የሚለቀው ይህ 470 ሚሊዮን ዶላር ከጦርነቱ ጋር የተያያዙ አሉታዊ ውጤቶችን ለመቅረፍና በጦርነቱ የፈራረሰውን መሰረተ ልማት ለመገንባት ብቻ የሚውል እንጂ ባንኩ እንደተለመደው ለአጠቃላይ የመሰረተ ልማት ግምባታ የሚሰጠውን ብድር የማይመለከት ነው። ለአጠቃላይ የመሰረተ ልማት ግምባታ ከባንኩ የሚገኘውን የተለመደ ብድር በተመለከተ በሌላ በኩል ጥረቱ የቀጠለ መሆኑ ታውቋል።</p>

<p>ኤርትራ ከጦርነት ጋር ለተያያዘ ተመሳሳይ የመልሶ ግምባታና ማቋቋሚያ የሚውል ከዓለም ባንክ 90 ሚሊዮን ዶላር እንደሚለቀቅላት በተጨማሪ ታውቋል።</p>

<p>ይህ በእንዲህ እንዳለ ኢትዮጵያ ከአይ.ኤም.ኤፍ ጋር ያላት ግንኙነትና ፈንድ የማግኘት ጥረትዋን የቀጠለች መሆኑንና ዓለም አቀፍ የገንዘብ ድርጅቱ ለኢትዮጵያ ገንዘብ የመልቀቁ ጉዳይ በያዝነው የካቲት ወር ለቦርዱ በማቅረብ እንደሚያስወስን ምንጮቹ በተጨማሪ ጠቁመዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር የካቲት 5 ቀን 1993</a></p>

</body>
</html>	
