<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ከመረብ እስከ ተከዜ የነበረው ጠላት ተደመሰሰ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ከመረብ እስከ ተከዜ የነበረው ጠላት ተደመሰሰ</h1>


<p>ሐሙስ ግንቦት 4/1992 ከሌሊቱ 6 ሰዓት ጀምሮ ከመረብ እስከ ተከዜ የነበረው የሻዕቢያ ምሽግና ፈንጂ በመጣስ ለሁለት ቀናት ሲካሄድ የነበረው ውጊያ ተጠናቀቀ። በግንባር የነበረው የሻዕቢያ ሠራዊትም ተደመሰሰ።</p>

<p>በአንድ በኩል በተከዜ በሌላ በኩል በመረብ ሁለት አቅጣጫ ወደጠላት ቀጠና ከበስተጀርባ በመግባት ሻዕቢያን ከምሽግ ውጭ ሲቀጠቅጥ የነበረው የመከላከያ ሰራዊታችን በሸንበቆና በቶኾምቢያ አካባቢ የነበረውን የጠላት ጦር ደምስሶ አካባቢውን ተቆጣጥሯል።</p>

<p>በዚህ ግንባር የነበረው የሻዕቢያ ጦር በዘመቻ ፀሀግ ግባት እንደነበረው በከፍተኛ ምሽግና በሚሊዮኖች የሚቆጠሩ ፈንጂዎች ታጥሮ ነበር። ሆኖም ግን በዘመቻ ፀሀይ ግባት የነበረውን ጠላት ለመደምሰስ አራት ቀን መፍጀቱ ሲታወስ በአሁኑ ጊዜ ግን ሁለት ቀን ብቻ ፈጅቷል። ሻዕቢያ በዚያን ጊዜ ከአራት ቀን በኋላ አጋዥና ተጠባባቂ ሲያመጣ ውጊያው ተጠናቆ ጠብቆታል። በአሁኑ ጊዜ ሪከርዱን በማሻሻል በሁለት ቀናት ውስጥ አጋዥ ኃይል ቢያመጣም ባልገመተው ፍጥነት በሁለት ቀናት ተጠናቆ ጠብቆታል። አጋዥ ለውጥ ሊያመጣ አለመቻል ብቻ ሳይሆን ለራሱ በመንገድ ቀርቷል።</p>

<p>ባለፈው ዓመት የዘመቻ ፀሐይ ግባት ወቅት በመንደፍራና ከአስመራ አካባቢ 30 ካሚዮኖች ሙሉ ለእገዛ የመጣው ሰራዊት በአየር ኃይላችን መደምሰሱ ይታወሳል። በአሁኑ ጊዜ ለእገዛ ተመሳሳይ ኃይል ቢመጣም በከባድ መሳሪያና በእግረኛ ሰራዊታችን ወደውጊያው አካባቢ ሳይደርስ በአረዛ ሸምበቆ መንገድ ተደምስሶ ቀርቷል።</p>

<p>ሻዕቢያ ባልጠበቀው ፍጥነትና ሁኔታ የተካሄደው ጦርነት በረቀቀና በተቀናጀ መልክ እግረኛ ሰራዊት አየር ኃይልና ሜካናይዝ ኃይል በጋራ ያስመዘገቡት ድል ሲሆን በርካታ የሻዕቢያ ሰራውቲ ሙት፣ ምርኮኛና ቁስለኛ ሲሆኑ በርካታ ከባድና ቀላል የጦር መሳሪያዎችም ተማርከዋል። በወገን የደረሰ ጉዳት እጅግ አነስተኛ እንደነበር ምንጮች ሲጠቁሙ በአሁኑ ጊዜ የመከላከያ ሰራዊቱ በቶኾምቢያ አካባቢና በሸምበቆ በስተቀኝ በሚገኘው ስትራቴጂካዊ ቦታ እንደሚገኙ ታውቋል። በዚህ ጦርነት ሻዕቢያ ለማስመሰልም ቢሆን የሆነ ድል ተቀዳጀሁ ብሎ ለመናገር ሳይችል የግንባሩ ውጊያ ተጠናቋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ግንቦት 7 ቀን 1992</a></p>

</body>
</html>	
