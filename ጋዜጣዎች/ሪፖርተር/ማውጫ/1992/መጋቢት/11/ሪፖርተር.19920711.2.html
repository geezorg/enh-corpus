<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በ«አፍሪካን ክሬድል» በህፃናት ላይ የወሲብ ሁከት የፈፀሙ ተጋለጡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በ«አፍሪካን ክሬድል» በህፃናት ላይ የወሲብ ሁከት የፈፀሙ ተጋለጡ</h1>


<p>በወረዳ 20 ቀበሌ 29 የቤት ቁ.141 የሚገኘው «አፍሪካን ክሬድል» በተሰኘ መንግሥታዊ ያልሆነ የህፃናት ተንከባካቢ ድርጅት ሀኪም የሆኑት ዶ/ር አማኑኤል ገብረኪዳን በህፃናት ላይ የወሲብ ሁከት መፈፀማቸውን ከሰራተኛና ማኅበራዊ ጉዳይ ሚኒስቴር የተወከለ አንድ ቡድን ባቀረበው ሪፖርት አጋለጠ። «አፍሪካን ክሬድል» በአሁኑ ጊዜ 51 ህፃናትን የሚያስተዳድር ሲሆን ዓላማው ውጭ አገር ያሉ ቤተሰቦች በጉዲፈቻነት ህፃናቱን እንዲያሳድጓቸው ሁኔታዎችን ማመቻቸት መሆኑ ታውቋል። ድርጅቱ በኢንተርኔት የህፃናቱ የሕይወት ታሪክ በፎቶግራፍ አስደግፎ በማሰራጨት አሳዳጊ ወላጆች ሲያፈላልግ መቆየቱንና በቅርቡ የሰራተኛ ማህበራዊ ጉዳይ ሚኒስቴር በኢንተርኔት ሲወጡ የነበሩትን ማስታወቂያዎች በተጠቀሰው ምክንያት ማገዱ በተጨማሪ ታውቋል።</p>

<p>«ፋሚሊ ኮኔክሽን» ተብሎ የሚጠራው መቀመጫው አሜሪካ የሆነ የጉዲፈቻ ድርጅት ነው። የድርጅቱ ወኪል ወ/ሮ ዓለም ፀሐይ ወሴ በደብረታቦር ከተማ ተወልደው በህፃነታቸው በደረሰባቸው የፈንጂ አደጋ በ«ቼሻይር ሆም» እያሉ ከ8-10 ዕድሜያቸው ጀምሮ አሜሪካዊ ቤተሰብ ያሳደጋቸው ኢትዮጵያዊት ናቸው። ወይዘሮ ዓለም ፀሐይ ከ8 ዓመታት በፊት ወደ ኢትዮጵያ ተመልሰው መቀመጫው አሜሪካ የሆነው የ«ፋሚሊ ኮኔክሽን» ድርጅት ተወካይ በመሆን እንቅስቃሴ ጀመሩ። «ፋሚሊ ኮኔክሽን»የሚባለው እሳቸው የሚወክሉት ድርጅት «አፍሪካን ክሬድል» በሚል አዲስ መጠሪያ በ1990 ዓ.ም በፍትሕ ሚኒስቴር የተመዘገበ ድርጅት መሆኑ ምንጮቻችን ያስረዳሉ።</p>

<p>ወ/ሮ ዓለም ፀሐይ ራሳቸው ስማቸውን መቀየራቸውንና አሁን አምበር ስትሜ ካሣ ተብለው እንደሚጠሩ እነዚሁ ምንጮች ያረጋግጣሉ። «አፍሪካን ክሬድል» ለአደጋ መከላከልና ዝግጁነት ኮሚሽን ያቀረበው ፕሮጀክት «በፋሚሊ ኮኔክሽን» የንግድ ፈቃድ እንዲያመጡ ቢጠይቃቸው እስካሁን አለማምጣታቸውንና ይህን ሰነድ ሳያመጡ ስራቸውን በመስራት ላይ እንደነበሩ በተጨማሪ ታውቋል።</p>

<p>በቅርቡ «አፍሪካን ክሬድል» በተሰኘው ድርጅት የወሲብ ቅሌት በሕፃናት ላይ እንደሚፈፀም ጭምጭምታ በመሰማቱ ከሰራተኛና ማህበራዊ ጉዳይ ሚኒስቴር አንድ ቡድን ተቋቁሞ ምርመራውን በማካሄድ ለሕፃናት፣ ወጣቶችና ቤተሰብ መምሪያ ሪፖርት እንዲያቀርብ ተወሰነ። ወዲያውኑ ወደ ምርመራው የገባው ይህ ቡድን በድርጅቱ ውስጥ ያሉትን 5 ሴቶችና ሶስት ወንዶች በድምሩ ለስምንት ህፃናት ቃለ መጠይቅ በማቅረብ የሚከተለውን ሪፖርት አጠናቅሯል። (የተበዳይ ህፃናቱን ስም ከማውጣት ታቅበናል)።</p>

<p>«ህፃናቱ በማሳደጊያው ስፍራ የደረሰባቸው በደል እንዳለ ተጠይቀው ሲመልሱ ዶ/ር አማኑዔል ገብረኪዳን የተባሉ የድርጅቱ ሐኪም ህፃናቱ ለሕክምና ወደ ክሊኒክ ሲሄዱ ሴቶችን እርቃናቸውን እንዲወጡ በማዘዝ ጡቶቻቸውን በማሻሸት ይስማሉ። በተለይ አንዲት የ16 ዓመት ታዳጊ ወጣትን አፍቅሬሻለሁ በማለት እያስገደዱ ያስቸግራሉ። ታዳጊ ወጣቷ በድርጅቱ ሠራተኛ በወይዘሮ አስናቀች ገላዬ በኩል ኬክ እየላኩ እንደሚያስቸግሯትና ካለፍላጐቷ የወሲብ ቅሌትን ለመፈፀም ሲሉም ጆሮዋን እንዳስበሷት ገልፃለች። ቃለመጠይቁን የመለሱ ሁሉም ሴት ህፃናት ዶክተሩ በክሊኒኩ ውስጥ ብቻ ሳይሆን በህፃናት ማሳደጊያው ግቢም በተደጋጋሚ እያስገደዱ የወሲብ ሁከት እንደሚፈጥሩባቸው እንባቸውን እያፈሰሱ ለአጣሪው ቡድን አስረድተዋል።</p>

<p>ዶ/ር አማኑኤል የወሲብ ቅሌት የሚያሳይ (ጵርኖግራፕሂች) ፊልም በማምጣት ህፃናቱን ለማሳየት መሞከራቸውንም ህፃናቱ አጋልጠዋል። ዶ/ር አማኑኤል ይህን በደል በህፃናቱ ላይ እንደሚፈፅሙ ያውቃሉ የተባሉት ሌሎች የድርጅቱ ሰራተኞች የዶክተሩን የወሲብ ቅሌት ባያረጋግጡም የወሲብ ፊልሙን ከማሳየት ግን እንደከለከሏቸው ገልፀዋል።</p>

<p>የድርጅቱ ዘበኛ አቶ ልባሴ ሌሊት ሰክረው እየመጡ የህፃናቱን ስም እየጠሩ እንደሚያስፈራሩዋቸውም ህፃናቱ አክለው አስረድተዋል። ዶ/ር ህሊና ህሩይ የተባሉ የአንድ ህፃን ተበዳይ ዘመድ ተጠይቀው ልጆቹ ላይ የወሲብ ሁከት እንደተፈፀመ በተመሳሳይ መንገድ ገልፀዋል። በሰራተኛና ማህበራዊ ጉዳይ የተወከለው አጣሪ ቡድን «በአፍሪካ ክሬድል» የተፈፀመውን ሁከት ኢሰብአዊና ከአንድ የሕክምና ባለሙያ የማይጠበቅ ነውር ድርጊት መሆኑን በመግለፅ ወደከፋ ሁኔታ ከመሸጋገሩ በፊት እርምጃ እንዲወሰድ አሳስቧል።</p>

<p>ህፃናቱ በማሳደጊያው የተጠጉት እንደዚህ ዓነት በደሎች እንዳይደርስባቸው ቢሆንም መብቶቻቸው እየተረገጡ ለከፋ ችግር መዳረጋቸውን የጠቀሰው የቡድኑ ሪፖርት የሚከተሉት እርምጃዎች እንዲወሰዱ ሃሳብ አቅርቧል።</p>

<p>1.ድርጊቱ የህፃናት መብቶች ኮንቬንሽንን የሚፃረር በመሆኑን በደሉን ፈፀሙ የተባሉት ግለሰቦች በአስቸኳይ ለፍርድ እንዲቀርቡ፤</p>

<p>2. የሰራተኛና ማህበራዊ ጉዳይ «አፍሪካን ክሬድልን» ጨምሮ በሌሎች ተመሳሳይ የሕፃናት ማሳደጊያዎች በደል እንዳይፈፀም ለመከላከል ከፍተኛ ቁጥጥር እንዲያደርግ፤</p>

<p>3. ቃለመጠይቅ ከተደረገላቸው ህፃናት አንዲት የ13 ዓመት ህፃን በደረሰባት በደል ጭንቀት ላይ ስለምትገኝ የስነ- አዕምሮ ሕክምና እንዲደረግላት፤</p>

<p>4. በ«አፍሪካን ክሬድል» በሕፃንት ላይ በደረሰው የወሲብ ሁከት ወደከፋ ሁኔታ ከመሸጋገሩ በፊት በቀላሉ ሳይታይ በአስቸኳይ መፍትሔ እንዲሰጠው። በድርጅቱ የሚገኙት ህፃናት ወደሌላ የህፃናት ማሳደጊያ እንዲዛወሩ እንዲደረግ፤</p>

<p>ሪፖርተራችን ዶ/ር አማኑኤልን አግኝቶ ስለ ሁኔታው በጠየቃቸው ጊዜ «እኔ ክሱም አላምንበትም፣ አልክደውምም የድርጅቱን ኃላፊዎች አነጋግሩ» ካሉ በኋላ በነገታው ሪፖርተራችን እንደገና ጠይቋቸው «በደሉን ፈፅመሃል የሚል ካለ በፍርድ ቤት ይክሰሰኝ፤ እኔ የማውቀው ነገር ስለሌለ የምናገረው ነገር የለም» ብለዋል።</p>

<p>ወሮ አምበር ስቲሜ ካሣ በአሁኑ ወቅት በሴንትራል ቬኑ ሆቴል የሚኖሩ ሲሆን ሪፖርተራችን ስለሁኔታው አስተያየት እንዲሰጡ ጠይቋቸው «የማውቀው ነገር የለም፤ ከእናንተ ጋር ለመገናኘት አልፈልግም፤ አላናግርም» ብለዋል።</p>

<p>የወ/ሮ አምበር ባለቤት ዶ/ር ወንድ ወሰን ካሣ የአፍሪካ ክሬድል ዋና ዲሬክተር በመሆን ይሠሩ እንደነበርና ኤርትራዊ በመሆናቸው ከግጭቱ በኋላ አገሪቷን ለቀው ወደ አሜሪካ እንደተጓዙ ምንጮቻችን ያስረዳሉ። የዶ/ር ወንድወሰን ካሣ ወንድም አቶ ቴዎድሮስ ካሣ ድርጅቱን በወንድማቸው ምትክ ለጥቂት ጊዜያት ከመሩ በኋላ ወደ አሜሪካ ሄደዋል። አቶ ቴዎድሮስ ወደ አሜሪካ ከመሄዳቸው በፊት የጋብቻ የምስክር ወረቀት በማጭበረር ሲቀበሉ እጅ ከፍንጅ ተይዘው ነበር።</p>

<p>በአሁኑ ወቅት የማሕበራዊ ጉዳይ ምንጮች ህፃናቱ ይህን መረጃ በመስጠታቸው በሠራተኞች ላይ ማስፈራሪያ እየደረሰባቸው መሆኑን ያስረዳሉ። በህፃናቱ ላይ የደረሰው የወሲብ ሁከት በኢትዮጵያ ወንጀለኛ መቅጫ ሕግ አንቀፅ 594/2 መሰረት እስከ 5 ዓመት ድረስ የሚያስቀጣ ወንጀል ነው። ወንጀሉ በአሳዳጊ ተንከባካቢ ሲሆን ደግሞ ቅጣቱን እንደሚያከብድ የሕግ ባለሙያዎች ያስረዳሉ። ጉዳዩ በሰራተኛና ማህበራዊ ጉዳይ ሚኒስቴር ውሳኔ እንዲሰጠው ሪፖርቱ ተጣርቶ መቅረቡን ምንጮቻችን ያስረዳሉ።</p>

<p>ይህ በእንዲህ እንዳለ ቀደም ሲል በውጭ ዜጐች አፍቃሪ ሕፃናት (ጳአዶፕሂለስ) በአንዳንድ ህፃናት ላይ የወሲብ ሁከት በመፈፀሙ የተጋለጠ ሌላው የህፃናት አሳዳጊ ድርጅት «ቴር ዴ ዞም» በሪፖርተር ከዛም በኋላ በዓለም አቀፍ ፕሬስ ድርጊቱ በመዘገቡ ከፍተኛ የ«ፈንድ» እጥረት ስላጋጠመው ራሳቸውን የማያስችል የኪስ ገንዘብ ብቻ በመስጠት ህፃናቱን እየበተነ መሆኑ ታውቋል። በድርጅቱ ውስጥ ያደጉ አስነዋሪው ድርጊት በጥቂት ህፃናት ላይ መድረሱን የሚያውቁ ስማቸውን መጥቀስ ያልፈለጉ ወጣቶች የወሲብ ሁከቱ በጋዜጦች ላይ በመዘገቡና አንድም ዓይነት እርምጃ ባለመወሰዱ በሰለጠኑበት ሞያ ንፁሃን ቢሆኑም ስራ ለማግኘት መቸገራቸውን ለሪፖርተራችን ገልፀዋል። ድርጊቱ በዓለም አቀፍ ፕሬስ ጭምር በመዘገቡ ዋነኞቹ የድርጅቱ ደጋፊዎች እርዳታ መስጠት አቋርጠዋል በማለት ራሳቸውን የማያስችል የኪስ ገንዘብ ብቻ በመስጠት ልጆቹን እየበተነ መሆኑን እነዚህ ወጣቶች በምሬት ገልፀዋል።</p>

<p>በጃሮ በደሴና በአዲስ አበባ ወጣቶቹን ሲረዳ የቆየው «ቴር ዴ ዞም» በደረሰበት የኢኮኖሚ ቀውስ የህፃናት ማሳደጊያውን በመዝጋት ንብረቱን ለመተሳሳይ አገር በቀል ድርጅት ለማስተላለፍ እንደወሰነ ስማቸውን ለመጥቀስ ያልፈለጉ የድርጅቱ ሠራተኛ ገልፀዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር መጋቢት 11 ቀን 1992</a></p>

</body>
</html>	
