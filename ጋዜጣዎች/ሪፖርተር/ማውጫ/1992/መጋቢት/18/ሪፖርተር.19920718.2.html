<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኦሮሚያ ጠቅላይ ፍርድ ቤት ዳኛ ወደኬንያ ሲኮበልሉ ተያዙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የኦሮሚያ ጠቅላይ ፍርድ ቤት ዳኛ ወደኬንያ ሲኮበልሉ ተያዙ</h1>


<p>ከኦሮሚያ ጠቅላይ ፍርድ ቤት ፕሬዝዳንት ጋር በቅርቡ ከስራቸው እንዲባረሩ የተወሰነባቸው የኦሮሚያ ጠቅላይ ፍርድ ቤት ዳኛ አቶ ተካ ዳባ ነገዎ ወደኬንያ ሲኮበልሉ ሞያሌ ሸዋበር የተባለ ሥፍራ ላይ መያዛቸው ታወቀ።</p>

<p>በአዲስ አበባ በወረዳ 8 ቀበሌ 35 ነዋሪ የሆኑት አቶ ተካ ዳባ የኦሮሚያ ምክር ቤት ጅማ ላይ ባካሄደው 8ኛ መደበኛ ስብሰባው በሙስናና በሌሎች ሕገ ወጥ ድርጊቶቻቸው ከስራ እንዲባረሩና ለፍርድ እንዲቀርቡ እንደወሰነባቸው አይዘነጋም። የክልሉ ጠቅላይ ፍርድ ቤት ፕሬዝዳንት የነበሩት አቶ አህመዲን ኢብራሂም «አጃቢዎች» አንዱ ነበሩ የሚባሉት አቶ ተካ ዳባ በአሁኑ ሰዓት እዚያው ሞያሌ በእስር ላይ የሚገኙ መሆናቸው ታውቋል።</p>

<p>ይህ በእንዲህ እንዳለ ቀደም ሲል የሞያሌ ፍርድ ቤት ዳኛ የነበሩትና በኋላ ወደቦረና ተዛውረው ሲሰሩ የነበሩት አቶ ዓለሙ ጉያ ከሶስት ሳምንት በፊት ወደ ኬንያ መኮብለላቸውን ምንጮቻችን አክለው ጠቁመዋል።</p>

<p>በሌላ በኩል በሙስናና በሌሎች ሕገወጥ ድርጊቶቻቸው ከሥራ የተወገዱት የኦሮሚያ ክልል 5 የጠቅላይ፣ 1 የከፍተኛና፣ 4 የወረዳ ፍርድ ቤት ዳኞች ለፈፀሙት ወንጀል ጉዳያቸው በሕግ ተጣርቶ የመጨረሻ ውሳኔ እስኪያገኙ ድረስ ከየትኛውም አካል የጥብቅና ፈቃድ እንዳይሰጣቸው መወሰኑንና ይህም ውሳኔ ተግባራዊ እንዲሆን የኦሮሚያ ክልላዊ መንግሥት ምክር ቤት ለኢፌዴሪ ክልላዊ መንግሥት ምክር ቤት ለኢፌዴሪ የፍትህ ሚኒስቴር በ13/07/92 ዓ.ም በቁጥር ጭ07/180/ጽ1 ከፃፈው ደብዳቤ ማስታወቁን ለማወቅ ተችሏል።</p>

<p> በሌላ በኩል የኦሮሚያ ክልላዊ መ/ም/ቤት ለኢፌዴሪ የፍትሕ ሚኒስትር በ13/07/92 በቁጥር ጭ07/180/ጽ1 በፃፈው ደብዳቤ አቶ ረታ በቀለና አቶ ዳምጠው ጉድሬ ከክልሉ ም/ቤት እውቅና ውጪ በገዛ ፈቃዳቸው ሥራቸውን ለቀናል በማለታቸው ብቻ የፈጸሙት በደል በጥልቀት ሳይታይ ሥራቸውን እንደለቀቁ ተቆጥረው የተሰጣቸውን የስንብት ደብዳቤ አላግባብ መሆኑ ስለተረጋገጠ የኦሮሚያ ም/ቤት በ8ኛ መደበኛ ስብሰባው ለእነዚህ ግለሰቦች የተሰጠው የጥብቅና ፈቃድ እንዲሰረዝና ከታገዱት ዳኞችም ጋር በሕግ እንዲጠየቁ መወሰኑን አስታውቋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር መጋቢት 18 ቀን 1992</a></p>

</body>
</html>	
