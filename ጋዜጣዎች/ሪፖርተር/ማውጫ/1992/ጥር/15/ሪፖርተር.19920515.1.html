<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አንቶኒ ሌክና ሱዛን ራይስ ከአውሮፓ ወኪል ሬኖ ሳሪ ጋር ተገናኙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">አንቶኒ ሌክና ሱዛን ራይስ ከአውሮፓ ወኪል ሬኖ ሳሪ ጋር ተገናኙ</h1>


<p>በኢትዮ ኤርትራ ግጭት የዩናይትድ ስቴትስ ልዩ መልዕክተኛ የሆኑት ሚ/ር አንቶኒ ሌካ እንዲሁም የዩናይትድ ስቴትስ ውጭ ጉዳይ መ/ቤት የአፍሪካ ጉዳዮች ኃላፊ የሆኑት ሚስስ ሱዛን ራይስ በኢትዮ ኤርትራ ግጭት የአውሮፓ ሕብረት ተወካይ ሆነው ከተመደቡት ሬኖ ሳሪ ጋር ባሳለፍነው ሳምንት ጣሊያን ውስጥ ተገናኝተው ተወያዩ።</p>

<p>አንቶኒ ሌክ ሱዛን ራይስና ሬኖ ሳሪ ምን እንደተወያዩ እስካሁን በቃልም ሆነ በጹሑፍ የተሰጠ መግለጫ የለም። አንዳንድ ወገኖች ኢትዮጵያን በሚደግፍ መልኩ ሳይነጋገሩ እንዳልቀሩ ይናገራሉ። እንደነዚህ ወገኖች አባባል ከመጀመሪያው በአ.አ.ድ በኩል ሰላማዊ መፍትሔ ለማስገኘት ይደረግ የነበረው ጥረት በአሁኑ ሰዓት መልኩን እየቀያየረ የመጣ ስለሆነ በተጀመረው የአ.አ.ድ የመፍትሔ ሐሳብ ችግሩ ቢፈታ ጥሩ ነው የሚል ውይይት እንደሆነ ይገልፃሉ። ለዚህም ምክንያቱ አሁን የተያዘው ማስፈራራት ኢትዮጵያን ሊያንበረክክ አልቻለም። ውጤትም አላስገኘም፤ ይልቁንም ከዚያ በላይ ተቃዋሚ ቡድኖችን አጠናክሯቸዋል የሚል እምነት በማሳደሩ እንደሆነ ያስረዳሉ።</p>

<p>ሌሎች ምንጮች ደግሞ ዩናይትድ ስቴትስ በኢትዮጵያ ላይ የምታደርገውን ጫና እስከአሁን ድረስ የአውሮፓ ህብረት ስላልደገፈውና ሊሳካ ስላልቻለ የአውሮፓ ኅብረት ከዩናይትድ ስቴትስ ጐን እንዲቆም ለመቀስቀስ ጥሪ የሚያደርግ ስብሰባ እንደነበር ይጠቁማሉ።</p>

<p>ትክክለኛው የትኛው እንደሆነ ማረጋገጥ ባይቻልም የአውሮፓ ሕብረት የሩቅ ተመልካች ከመሆን ይልቅ የራሱ ሰው የሆነ ጣሊያናዊ ሬኖ ሳሪን ወኪል ማድረጉን አምኖበታል። ጣሊያናዊ ሬኖ ሳሪ የጣሊያን ሶሻሊስት ፓርቲ አባል ናቸው።</p>

<p>ጣሊያናዊ ሬኖ ሳሪ የኢትዮ ኤርትራ ግጭትን እንዲመለከቱ ኢትዮጵያ በአውሮፓ ኅብረት መመደባቸው ኢትዮጵያ ላይ መቀለድ ነው በማለት አንዳንድ ምንጮች ይገልፃሉ። ምንጮቹ ለዚህ ምክንያት የሚያቀርቡት የኤርትራው ፕሬዝዳንት ኢሳያስ አፈወርቂ ከሬኖ ሳሪ ጋር ልዩ ወዳጅነት ያላቸውና ወደጣሊያን ሲሄዱም ሬኖ ሳሪ ቤት የሚያርፉ መሆናቸውን ነው።</p>

<p>ኢትዮጵያን ለማግባባት ችግር የሌለ በመሆኑ ፕሬዝዳንት ኢሳያስ ግን ገታራና ለማግባባት አመቺ ባለመሆናቸው ጣሊያናዊው ሬኖ ሳሪ በወዳጅነታቸው ሊያግቧቧቸው ይችላሉ በሚል ግምት የተመደቡ መሆናቸው ቢነገርም በጦርነት ላይ ባሉ ሃገሮች መሃከል የአንዱን ሃገር መሪ ምስጢራዊ ወዳጅ አስታራቂ አደርጎ መመደብ ቅንነት የጎደለው ሥራ ነው በማለት የሚተቹ ወገኖች በርካታ ናቸው። በኢትዮ ኤርትራ ግጭት የአውሮፓ ኅብረት ጣሊያንን የወከለው ሁለቱም ሃገሮች ቀድሞ የጣሊያን ቅኝ ግዛት ስለነበሩ ምቹ የቀረበ ሁኔታ ይኖራል በሚል ምክንያት እንደሆነ ቢነገርም ይህ ውክልና በኢትዮጵያውያኖች ዘንድ እምነት የሌለው መሆኑ ይታወቃል።</p>

<p>በኢትዮ ኤርትራ ግጭት የዩናይትድ ስቴትስ መልዕክተኛ የሆኑት አንቶኒ ሌክና ሱዛን ራይስ ወደኢትዮጵያ መምጣት ያቆሙት ከአልጀርሱ ስብሰባ በኋላ ኢትዮጵያ ሉዓላዊነቷን በሚፃረር መልኩ እንድትቀበለው የተፈለገው የቴክኒክ አፈፃፀምን እንደማትቀበል በፅኑ አቋም ካረጋገጠች በኋላ ነው።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ጥር 15 ቀን 1992</a></p>

</body>
</html>	
