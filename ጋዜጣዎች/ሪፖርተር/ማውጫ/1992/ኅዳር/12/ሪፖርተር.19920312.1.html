<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአሜሪካ ማሪን ኤክስፐርቶች ኤርትራ ውስጥ እየተንቀሳቀሱ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የአሜሪካ ማሪን ኤክስፐርቶች ኤርትራ ውስጥ እየተንቀሳቀሱ ነው</h1>


<p>የዩናይትድ ስቴትስ ማሪን ኤክስፐርቶች ለኢትዮ ኤርትራ ጦርነት መፍትሔ ፍለጋ በሚል ኤርትራ ውስጥ እየተንቀሳቀሱ መሆናቸውን ታማኝ የዲፕሎማቲክ ምንጮች ገለፁ። እነዚሁ የዩናይትድ ስቴትስ ማሪን ኤክስፐርቶች በኤርትራ የሚያደርጉት እንቅስቃሴ ለህትመት በገባንበት ወቅት አንደኛ ወሩን እንደሚያገባድድ ታውቋል።</p>

<p>ማሪን ኤክስፐርቶቹ በኤርትራ ውስጥ እንቅስቃሴ እያደረጉ ያሉት የኤርትራ ሠራዊት ከያዛቸው የኢትዮጵያ ግዛቶች ወደፊት ለቆ በሚወጣበት ወቅት ወደኋላ የሚመለስባቸውን ቦታዎች ለመምረጥና ለማጥናት በሚል መሆኑ ታውቋል።</p>

<p>ማሪን ኤክስፐርቶች እንቅስቃሴ እያደረጉ ያሉት በሳተላይት በሚደገፍ ጝጵጽ /ጘኦግራፕሂቻል ጶሲቲኦኒንግ ጽይስተም/ በሚል ስያሜ በሚታወቅ ዘመናዊ መሣሪያ አማካኝነት መሆኑን ታማኝ ምንጮች ይገልፃሉ።</p>

<p>ጝጵጽ የተሰኘው ዘመናዊ መሣሪያ በመልክዓ ምድር ላይ ያለው የሠራዊት አሰላለፍና ይዞታ ምን መልክ እንዳለው በሳተላይት በመደገፍ የሚያሣይ መሣሪያ መሆኑ ታውቋል።</p>

<p>የዩናይትድ ስቴትስ ማሪን ኤክስፐርቶች በአሁኑ ሰዓት በኤርትራ ውስጥ እያደረጉ ያሉት እንቅስቃሴ የሁለቱን አገሮች የድንበር ውዝግብ ለመፍታት አህጉራዊው ድርጅት አአድ ካሳለፈው ውሳኔ ውጪ የሚከናወን ነው።</p>

<p>የዩናይትድ ስቴትስ ማሪን ኤክስፐርቶች ከጥቂት ወራት በፊት አዲስ አበባ መጥተው የነበረ ሲሆን በወቅቱ ከአአድ ባለሥልጣናት ጋር ባደረጉት ውይይት የአሁኑ እንቅስቃሴያቸውን አስመልክቶ የፀደቀ አንዳችም ነገር እንደሌለ ይታወቃል።</p>

<p>በአሁኑ ወቅት ማሪን ኤክስፐርቶቹ በኤርትራ እያደረጉ ያለው እንቅስቃሴ በአልጀርስ የአአድ መሪዎች ስብሰባም በተመሣሣይ ኃላፊነት ያልተሰጠውሲሆን በራሳቸው ተነሣሽነት ብቻ የሚያከናውኑት መሆኑ ታውቋል።</p>

<p>የዩናይትድ ስቴትስ ማሪን ኤክስፐርቶች የአሁኑ እንቅስቃሴ ቀደም ሲል በፖለቲካ ተንታኝኞች በኢትዮ ኤርትራ ጦርነት የአአድ ሽምግልና ሂደት በአሜሪካ ተነጥቋል የሚለውን አባባል ይበልጥ የሚያጎለብተው መሆኑን ታማኝ ምንጮቹ ይገልፃሉ።</p>

<p>እስካሁን ማሪን ኤክስፐርቶቹ እያደረጉ ያለው እንቅስቃሴ የኤርትራ ጦር ወደኋላ ተመልሶ ስለሚሰፍርበት ቦታ አጠቃላይ ጥናት ለማካሄድ መሆኑ ይገለፅ እንጂ ከዚህ ውጪ ምን ተጨማሪ ተግባር እያከናወኑ እንደሆነ አይታወቅም።</p>

<p>ማሪን ኤክስፐርቶቹ በአሁኑ ሰዓት በአበይት የሚንቀሳቀሱት ለመናኸሪያነት በተመረጠችው ደቀመሃሪና በተጠባባቂነት በታሰበችው አዲኳላ አካባቢ መሆኑን ምንጮቹ ገልፀዋል።</p>

<p>የዩናይትድ ስቴትስ ማሪን ኤክስፐርቶች በኤርትራ ምድር በአሁኑ ወቅት እያደረጉ ያለውን እንቅስቃሴ የሻዕቢያ መሪዎች የሠራዊታቸውንና የህብረተሰባቸውን የወደቀ ሞራል መልሶ ለመገንባት እየተጠቀሙበት መሆኑ ታውቋል።</p>

<p>ከአሥር ቀናት በፊት የኤርትራው መከላከያ ሚኒስትር ጄኔራል ስብሐት ኤፍሬም ወታደራዊ አዛዦችን ሰብስበው የሚያሰጋን ነገር የለም፤ አሜሪካኖች እየረዱን ስለሆነ እየተጠናከርን ነው። በማለት መናገራቸውን ምንጮቹ አስረድተዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ኅዳር 12 ቀን 1992</a></p>

</body>
</html>	
