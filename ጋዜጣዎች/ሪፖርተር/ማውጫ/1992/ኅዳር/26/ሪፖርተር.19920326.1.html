<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በኢትዮጵያ በሲኮር መካከል የ1.4 ቢሊዮን ዶላር የተፈጥሮ ጋዝ ማልማት ስምምነት ተፈረመ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በኢትዮጵያ በሲኮር መካከል የ1.4 ቢሊዮን ዶላር የተፈጥሮ ጋዝ ማልማት ስምምነት ተፈረመ</h2>


<p>የኢትዮጵያ መንግስትና አሜሪካ /ቴክሳስ/ ሆስተን የሚገኘው ሲኮር ኮርፖሬሽን በ1965 ዓ.ም በቴኔኮ ኮርፖሬሽን አማካይነት ኢትዮጵያ ውስጥ የተገኘውን የተፈጥሮ ጋዝና ተጓዳኝ ፈሳሾችን ለማልማት የመጀመሪያ ደረጃ የመግባባት ስምምነት ምኦኡ መፈረረማቸውን ታማኝ የውጭ ምንጮች አመለከቱ።</p>

<p>ይህን የአንድ ነጥብ አራት ቢሊዮን የአሜሪካ ዶላር ሁለገብ የኢነርጂ ፕሮጀክት በኢትዮጵያ በኩል የፈረሙት አቶ አሰፋ አብርሃ፣ በሚኒስትር ማዕረግ የመንግስት የልማት ድርጅቶች ተቆጣጣሪ ባለሥልጣን ሲሆኑ በሲኮር ኮርፖሬሽን በኩል ደግሞ የኮርፖሬሽኑ የቦርድ ሊቀመንበር ሮኒ ኤፍ ሞንክ አማካይነት ህዳር 13/92 አዲስ አበባ ላይ እንደሆነ ታውቋል። ይህ የተፈጥሮ ጋዝ ከተገኘበት ጊዜ ጀምሮ እስከ አሁን ድረስ በገበያ እጦት ምክንያት ተዘግቶ የቆየ መሆኑንም የተያየዘው ዜና አመልክቷል።</p>

<p>«ጋዝ ኦይል ኢትዮጵያ ፕሮጀክት» ጜጵ ተብሎ የሚጠራው ይህ ፕሮጀክት በኦጋዴንና በደቡብ ኢትዮጵያ በሚገኙት በካሉብና በሂላላ ቦታዎች ላይ የተወሰነ ጊዜ በስምምነት (ኮንስሊዮን) በጋዝ ኦይል ኢትዮጵያ ፕሮጀክት እንዲያዙ በመጀመሪያ ደረጃ የመግባባት ስምምነቱ ላይ የተጠቀሰ ሲሆን አራት ትሪሊዮን ኩብ ጫማ ጋዝና 13.6 ሚሊዮን በርሜል ተዓዳኝ ፈሳሾችን የሚይዝ መሆኑም ታውቋል። እንደምንጮቻችን ዘገባ በካሉብ አካባቢ እስከ አሁን 10 ጉድጓዶች የተቆፈሩ ሲሆን የስምንቱ ስራ ሲጠናቀቅ በሂላላ ደግሞ አራት ጉድጓዶች ተቆፍረው ስራቸው በመጠናቀቅ ላይ ይገኛል።</p>

<p>ምንጮቹ እንዳመለከቱት ጋዝ ኦይል ኢትዮጵያ ፕሮጀክት ከዚህ በተጨማሪ በፌዴራል ኢትዮጵያ የፕራይቬታይዜሽን ሕግ መሠረት 14 ሚሊዮን ዶላር በመክፈል እንዲሁም ተጨማሪ 97 ሚሊዮን ዶላር ለፌዴራል መንግስቱ በመስጠት የካሉብ ጋዝ አክሲዮን ኩባንያ 95 መቶኛ ባለንብረት ይሆናል። ክፍያው እስካሁን ድረስ የተደረገውን የፍለጋና የማልማት ወጪ የሚሸፍን ይሆናል። የካሉብ ጋዝ አክስዮን ኩባንያ እስካሁን የተካሄዱትን ስራዎች ሲያከናውን የቆየ ሲሆን የምርት አድማሱን በማስፋት የጋዝ ኦይል ኢትዮጵያ ፕሮጀክትን ቀጣይ ስራ ለማከናወን ጋዝ ኦይል ኢትዮጵያ አክሲዮን ኩባንያ ተብሎ ይጠራል።</p>

<p>በተጠቀሱት ቦታዎች በቂ መንገዶች ስለሌሉ ጋዝ ኦይል ኢትዮጵያ ፕሮጀክት በ600 ኪ.ሜ መንገድ የ24 ኢንች የጋዝ ቧንቧ በመገንባት ጋዙንና ተጓዳን ፈሳሾችን ወደ አዋሽ አካባቢ እንደሚያደርስ ከአዋሽ ወደ አዲስ አበባ ከድሬድዋ ወደ ጅቡቲ ምርቶችን በመኪና ለማጓጓዝ የሚያስችል በቂ መንገድ ስላለ የሚዘረጋው ቧንቧ ጅምላ ሻጮችና አከፋፋዮች ሊከፍሉት የሚገባውን የመጓጓዣ ወጪ እንደሚቀንስ ታውቋል።</p>

<p>ጋዝ ኦይል ኢትዮጵያ ፕሮጀክት የኤል.ፒ.ጂ (ጵሮፓነ ቡታነ) የተባለውን ቡታ ጋዝ ለማጣራት የሚያስችል ፋብሪካም በአዋሽ ይገነባል። ደረቅ ጋዙን በማጥለልም በጂ.ቲ.ኤል (ጛስ ቶ ሊቁኢድ) ቴክኖሎጂ ፈሳሽ ነዳጅ ያመርታል።</p>

<p>በቀን የሚጣራው የጋዝ መጠን 200 ሚሊዮን ኩብ ጫማ ሊደርስ እንደሚችልና ከዚህም 20.000 በርሜል ፈሳሽ ነዳጅ (ዲዝልና ናፍታ) ሌሎች የፔትሮ ኬሚካል ውጤቶች እንዲሁም በቀን 168 ሜጋ ዋት የኤሌትሪክ ኃይልና በቀን 20.000 በርሜል የሚጠጣ ውሃ ማመንጨት እንደሚቻል ታምኗል።</p>

<p>ፕሮጀክቱ ሌላ የነዳጅ ማጣሪያ (ሪፋይኔሪ) በአዋሽ በመገንባት ጂ.ቲ.ኤል ፈሳሽ ነዳጅና ናፍታን ወደ ቤንዚን ላምባና ለወታደራዊና ሲቪል ጄቶች የሚያገለግሉ ነዳጆችን ያጣራል።</p>

<p>በዚህ ሁለገብ ፕሮጀክት በቀን 500 ቶን አሞኒያ ተረፈ ምርት በማምረት ለሚገነባው ለዩሪያ ማዳበሪያ ፋብሪካ ያውላል። ይህ የ1.4 ቢሊዮን የጋራ ፕሮጀክት በፍጥነት በስራ ላይ ውሎ በመስከረም 1995 ዓ.ም ሙሉ በሙሉ በስራ ላይ እንደሚውል ምንጮቹ ይገልፃሉ።</p>

<p>ሲኮር የተሰኘው የሰይንክሩድ ኢንተርናሽናል ኮርፖሬሽን ኃላፊነቱ የተወሰነ የኦፕሬሽን ቅርንጫፍ የሆነ ድርጅት የአንድ ዓመት የቅድመ ልማት ምዕራፍ እንቅስቃሴውን የካቲት 1992 ዓ.ም እንደሚጀመር ታውቋል። ይህም የፕሮጀክቱ ኮንትራቶችና ኮንሰሲዮች በሙሉ በሁለቱ ወገኖች መካከል ከተፈረመ በኋላ የሚከናወን ይሆናል።</p>

<p>የጋዝ ኦይል ኢትዮጵያ ፕሮጀክት ባለቤትነት ድርሻ ስምንት መቶኛው በፌዴራል መንግስት የሚያዝ እንደሆነ ፕሮጀክቱ ወጪውን እንደሸፈነ የመንግስት ድርሻ ወደ 13 መቶኛ እንደሚያድግ የፌዴራል መንግስት ተጨማሪ ሰባት መቶኛ የባለቤትነት ድርሻ በኮንስትራክሽን ወቅት የማግኘት መብት እንደሚኖረውና ቀሪው ድርሻ ደግሞ በሲኮርና ድርጅቱ ሊጋብዛቸው በሚችሉ የኢነርጂ ኩባንያዎችን ለፕሮጀክቱ ፋይናንስ በሚያቀርቡት መጠን እንደሚያዝም ታውቋል። በሌላ በኩል ፕሮጀክቱ የሚያገኘውን ገንዘብ አንድ መቶኛውን በካሉም፣ በሂላላና በአዋሽ አካባቢ ለዱር አራዊት ጥበቃ፣ ለዔኮሎጂና ለሰብዓዊ ፕሮጀክቶች እንደሚያውልም የተገኘው መረጃ አመልክቷል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ኅዳር 26 ቀን 1992</a></p>

</body>
</html>	
