<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኬንያ ፈርማ የተቀበለችውን የስደተኞች መመለስ ካደች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኬንያ ፈርማ የተቀበለችውን የስደተኞች መመለስ ካደች</h1>


<p>ቀደም ሲል በተደረሰው መግባባት ኢትዮጵያ ውስጥ የሚገኙ ስደተኛ ዜጐቿን ለመቀበል ፈርማ የነበረችው ኬንያ ባሳለፍነው ሳምንት በተመድ ስደተኛ ኮሚሽን አማካኝነት ወደ ግዛቷ ሊገቡ ሲሉ ፈቃደኛ አለመሆኗን ገለፀች። በተባበሩት መንግሥታት ከፍተኛ የስደተኞች ኮሚሽን አማካኝነት ከኢትዮጵያ ወደ ኬንያ ድንበር ይጓዙ የነበሩ ስደተኞችን ኬንያ አልቀበልም ማለቷን የዘገበው ፓና የተሰኘው የዜና አውታር ነው።</p>

<p>ወደ ሃገራቸው ለመመለስ ያቀረቡት ጥያቄ ውድቅ የሆነባቸው እነዚህ ስደተኞች በአሁኑ ወቅት በኢትዮጵያና ኬንያ ድንበር ከተማ ተኮልኩለው እየተጠባበቁ መሆናቸውን ፓና ዘግቧል።</p>

<p>የሰሜን ምሥራቅ ኬንያ ግዛት ኮሚሽነር የሆኑት ሚስተር ሞሪስ ማክሃኑ 4 700 ስደተኞች የኬንያ ዜጐች እንዳልሆኑ ተናግረዋል። ከግዛታቸው ዋና ከተማ ጋሪስ ሆነው በስልክ ሚስተር ሞሪስ ስደተኞቹ ከኬንያ የመጡ ናቸው ብላ ኢትዮጵያ መግለጿ እንዳስገረማቸው ገልፀዋል።</p>

<p>ሚስተር ሞሪስ በስልክ ይህን ይግለፁ እንጂ ከጥቂት ወራት በፊት ኢትዮጵያ ውስጥ ናዝሬት ከተማ ላይ በተካሄደ የሁለቱ ሃገሮች የጋራ ስብሰባ ላይ 930 የዲጎድያን፣ 3000 የፉጂራ ጐሳ ስደተኞች በኢትዮጵያ መኖራቸውን አምነው ስደተኞቹ ወደ ሃገራቸው እንዲመለሱ በፊርማ ስምምነት ማድረጋቸውን ጉዳዩን በቅርብ የሚከታተሉ ወገኖች ይገልፃሉ።</p>

<p>ባለሥልጣኑ ግን በሁለቱ ሃገሮች መካከል በተካሄደው ንግግር ስለአሁኖቹ ስደተኞች ምንም ነገር በጊዜው እንዳልተነሳ በስልክ አስረድተዋል። ሚስተር ሞሪስ እ.ኤ.አ በ1992 ዓ.ም በኬንያ በዲያጎንና በአኡራን ሶማሌዎች መካከል በተነሣ የጎሣ ግጭት 10 ሺህ የሚጠጉ ስደተኞች ከነቤትእንስሶቻቸው ወደ ኢትዮጵያ መምጣታቸውን ቢያምኑም ቀደም ብለው ወደ ኬንያ ተመልሰዋል በማለት አስተባብለዋል።</p>

<p>በተመድ ከፍተኛ የስደተኞች ኮሚሽነርና በኢትዮጵያ መንግሥት ባሳለፍነው ሳምንት ወደሞያሌ የመጡት ስደተኞች ግን ምንም ዓይነት የቤት እንስሳ እንደሌላቸው አስረድተው ባለፈው ጥቅምት በሞያሌ የሁለቱ ሃገሮች ንግግር በተደረገበት ወቅት የኬንያ ባለሥልጣናት ስደተኞቹ ያሉበትን ካምፕ ለመጎብኘት ጠይቀው መከልከላቸውን አስረድተዋል።</p>

<p>የኬንያ የአገር ውስጥ ጉዳይ ሚኒስትር ሜጀር ማርሰዲን ማዶካ በበኩላቸው ስደተኞቹ የኬንያ መታወቂያ ስሌላቸው ወደ ኬንያ እንዲገቡ አይፈቀድላቸውም ማለታቸውን ፓና ዘግቧል። ስደተኞቹ በበኩላቸው የኢትዮጵያ ባለሥልጣናት የኬንያ መታወቂያቸውን እንደቀሟቸው ይናገራሉ።</p>

<p>የተባበሩት መንግሥታት ከፍተኛ ስደተኞች ኮሚሽን ተወካይ ሚሊሴንት ቱሊ በበኩላቸው ስደተኞቹ የሚሰጣቸው ቀለብ እጥረት ስላለ፣ በሞያሌ መጠለያ የሚያቆያቸውን የተለየ ፈንድ ስለሌለ ፈጣን መፍትሔ እንዲወሰድ ማሳሰባቸውን ፓና ዘግቧል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ኅዳር 5 ቀን 1992</a></p>

</body>
</html>	
