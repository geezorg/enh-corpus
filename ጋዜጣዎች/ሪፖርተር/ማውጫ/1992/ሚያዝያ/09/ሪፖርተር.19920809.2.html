<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሻዕቢያ 12ኛ ዙር ምልመላ አካሄደ፤ ሁለት ትውልድ ምሽግ ውስጥ ታጭቋል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ሻዕቢያ 12ኛ ዙር ምልመላ አካሄደ፤ ሁለት ትውልድ ምሽግ ውስጥ ታጭቋል</h1>


<p>ሻዕቢያ ባለፉት ሳምንታት 12ና ዙር የብሔራዊ ውትድርና ምልመላ በማካሄድ ወጣቶችንና ጐልማሶችን በማፈስ ማሰልጠና አስገባ። በአሁኑ ጊዜ ወደ ምሽግ ያልገባ ይህን ያህል ወጣትና ጐልማሳ በኤርትራ አለ ባይባልም ህፃናትና ሽማግሌዎች ሳይቀሩ በሻዕቢያ እየታፈኑ ወደ ማሰልጠኛ እንደገቡ ለማወቅ ተችሏል።</p>

<p>በኤርትራ ከሚገኙ ዲፕሎማቲክ ምንጮች የደረሱን መረጃዎች እንደሚጠቁሙት ከሳውዲ ዓረቢያ ከግብፅና ከኳታር የምግብ እርዳታ እየገባ፣ ወተትና ዱቄትም እየታደለ ስለሆነ የምግብ ጥያቄ ዋነኛ የኤርትራ ህዝብ ጥያቄ ባይሆንም ከእያንዳንዱ ቤተሰብ ሁለት ሶስት ወጣቶች የሞቱ ስለሆነ አፈናው ከፍተኛ ተቃውሞ እያጋጠመው ነው።</p>

<p>እንደ ዲፕሎማቲክ ምንቾቹ አባባል ከሆነ በአሁኑ ጊዜ ለጦርነት አደጋ ተጋልጦ በምሽግ የሚገኝ ኤርትራዊ አንድ ትውልድ ሳይሆን ሁለት ትውልድ ነው። ጦርነት ከተነሳና ሻዕቢያ ሽንፈት ካጋጠመው ኤርትራ በአንድ ጊዜ ሁለት ትውልድ ልታጣ እንደምትችል ምንጮች ይጠቁማሉ።</p>

<p>ባንድ በኩል ወደ አልጀርስ አንሄድም የሚል በሌላ በኩል ደግሞ እንሄዳለን ነገር ግን የራሳችን መፍትሔ ሃሳብ ልናቀርብ ነው የሚል የሻዕቢያ የተምታታ አባባል በኤርትራውያን ዘንድ መደናገር እንደፈጠረ ምንጮቹ ጠቁመው ለጦርነት እየተደረገ ያለው ዝግጅት ግን ከምንጊዜውም የላቀ ነው ይላሉ።</p>

<p>የኤርትራ የውጭ ጉዳይ ሚኒስትር ኃይሌ ወልደተንሳይ በጅቡቲ የኤርትራውያን ስብሰባ ላይ ባደረጉት መግለጫ መቶ መቶ ዶላር ኤርትራዊ ሁሉ ከላከ ድል የኤርትራ እንደሚሆን ገልፀዋል። በኢትዮጵያ በኩል ያለው ዝግጅትም በተመሳሳይ መንገድ ከፍተኛ መሆኑ ተጠቁሟል። ከእንግዲህ ጦርነት የሚነሳ ከሆነ ከአሁኑ በፊት ከነበረው በላይ ውድመት ሊያስከትል እንደሚችል ባለሙያዎች ያብራራሉ።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሚያዝያ 9 ቀን 1992</a></p>

</body>
</html>	
