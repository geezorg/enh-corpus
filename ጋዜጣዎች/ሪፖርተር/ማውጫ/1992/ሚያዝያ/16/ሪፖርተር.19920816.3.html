<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያዊው በሪያድ አንገታቸው ተቀላ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢትዮጵያዊው በሪያድ አንገታቸው ተቀላ</h1>


<p>በሳዑዲዓረቢያ ከተማ ይኖሩ የነበሩት አቶ ኃይለሥላሴ ግርማይ «የአልኮል መጠጥ በመኪና ይዘው ሲዘዋወሩ ተገኝተዋል» በሚል ከሚያዝያ 1989 እስከ መጋቢት 1992 ዓ.ም በእስር ቆይተው በመጋቢት ወር መጨረሻ አካባቢ አንገታቸውን በመቀላት መገደላቸውን ከሥፍራው የደረሰን ዘገባ ያስረዳል።</p>

<p>የሟች ባለቤት ወ/ሮ ፀጋ ሐጐስ የባለቤታቸውን ጉዳይ በሳዑዲዓረቢያ የኢትዮጵያ ኤምባሲ እንዲከታተለውና መፍትሔም እንዲያስገኝ ነሐሴ 6 ቀን 1991 ዓ.ም ለኢትዮጵያ ፌዴራላዊ ዴሞክራሲያዊ ሪፐብሊክ የውጭ ጉዳይ ሚኒስቴር ባቀረቡት ማመልከቻ ጠይቀው እንደነበር መረጃዎቹ ጠቁመዋል። ባለትዳርና የልጆች አባት የነበሩት አቶ ኃይለሥላሴ ነፃ ቪዛ አግኝተው የተለያዩ ሥራዎችን በመሥራት ይተዳደሩ እንደነበርም ታውቋል።</p>

<p>በሳዑዲዓረቢያ የሚኖሩ ኢትዮጵያውያንን በማስመልከት በሌሎች ዜጐች ላይ የማይደርስ በኢትዮጵያውያን ላይ እንደሚደርስ ጠቅሰው፣ አቶ ኃይለሥላሴ ግርማይ የክርስትና እምነት ተከታይ ስለሆኑ አገታቸው በሰይፍ ከመቆረጡ በፊት መፍትሔ እንዲሻ የኢትዮጵያ ፌዴራላዊ ዲሞክራሲያዊ ሪፐብሊክ የውጭ ጉዳይ ሚኒስቴርን በማመልከቻ ቢጠይቁም ኤምባሲው ግን ሊከታተል እንዳልቻለ አስታውቀዋል። በዚህ ምክንያት በሳዑዲዓረቢያ የሚኖሩ ኢትዮጵያውያን በከፍተኛ ሐዘንና ድንጋጤ ላይ እንደሚገኙ አብራርተዋል። የመኖሪያ ፈቃድ ያላቸው የሟች እህት ወ/ሮ ንግስቲ ግርማይ ወንድማቸው በእስር ላይ በነበሩበት ወቅት ለመጠየቅ ሄደው የሳዑዲ መንግስት ለእስር ዳርጓቸው በከፍተኛ እንግልት ላይ እንደሚገኙ ዘገባው ጨምሮ ገልጿል።</p>

<p>መጠጥ ሲያዘዋውሩ መገኘት በሳዑዲዓረቢያ ህግ ቢያሳስር እንጂ አንገትን እንደማያስቀላ ታዛቢዎች ይናገራሉ።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሚያዝያ 16 ቀን 1992</a></p>

</body>
</html>	
