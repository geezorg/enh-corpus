<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የዋሽንግተን የኢትዮ ኤርትራ ኤክስፐርቶች ስብሰባ ውጤት አልባ ሆነ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የዋሽንግተን የኢትዮ ኤርትራ ኤክስፐርቶች ስብሰባ ውጤት አልባ ሆነ</h1>


<p>ሰኞ ሰኔ 26 በዋሽንግተን የተጀመረውና ሁለቱ አገሮች በቅርቡ የፈረሙትን የግጭት ማገድ ስምምነት ለማጠናቀቅ የሚበጅ ቀጥተኛ ያልህነ የኤክስፐርቶች ውይይት ውጤት አልባ ሆኖ በሳምንቱ መጨረሻ መገባደዱ ታወቀ። ማክሰኞ ሰኔ 27 በአሜሪካ የነፃነት ቀን ምክንያት ተቋርጦ ረቡዕ ቀጥሎ የነበረውና በአሜሪካ ሸምጋይነት የተካሄደው ውይይት የተሰናከለው የሁለቱ አገሮች ኤክስፐርቶች የተለያዩ አቋሞች በመውሰዳቸው ነው።</p>

<p>የኤርትራ ኤክስፐርቶች በዚህ ውይይት የወሰዱት አቋም አሁኑኑ የካርታ ስራ ባለሙያዎች ከተመድ ወደ ቦታው ይላኩ የሚል ሲሆን የኢትዮጵያ ኤክሰርፕቶች አቋም ግን ከተመድ የሚላኩ ባለሙያዎች ጥናት ከመውሰድ አልፈው የሚሰጡት ብይን ስለማይኖርና አለመግባባት ቢፈጠርም ወደዓለም አቀፍ የግልግል ፍርድ ቤት መመለሱ የማይቀር ስለሆነ አሁኑኑ ጉዳዩ ወደዓለም አቀፍ ግልግል ፍ/ቤት ተመርቶ ካርቶግራፈሮች በፍ/ቤቱ የመደቡ የሚል እንደነበር ታውቋል። ኢትዮጵያ የወሰደችው አቋም ነገርን ከማጓተት ጉዳዩን በአጭር ለመቋጨት የሚያስችል በመሆኑ በአአድ በተመድና በአሜሪካ ባለሥልጣኖች ድጋፍ እንዳገኘ ዲፕሎማቲክ ምንጮች ያስረዳሉ።</p>

<p>ይህ በእንዲህ እንዳለ የአሜሪካ የውጭ ጉዳይ ሚኒስቴር ቃል አቀባይ ሪቻርድ ቡሽር ቀጥተኛ ያልሆነው የሁለቱ አገሮች ኤክስፐርቶች ውይይት ገንቢ እንደንበር መግለፅኣቸውን አጃንስ ፍራንስ ፕሬስ ዘግቧል። ሪቻርድ ቡሽር ውይይቱ ገንቢ እንደነበረ ቢገልፁም ዝርዝር ጉዳዮችን ከማስረዳት ተቆጥበዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሐምሌ 3 ቀን 1992</a></p>

</body>
</html>	
