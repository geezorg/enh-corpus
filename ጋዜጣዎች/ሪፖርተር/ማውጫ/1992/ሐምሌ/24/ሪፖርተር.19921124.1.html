<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አይ.ኤም.ኤፍ ሊመጣ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">አይ.ኤም.ኤፍ ሊመጣ ነው</h1>


<p>የዓለም አቀፉ የገንዘብ ድርጅት (እምፍ) ልዑካን ቡድን ሐምሌ 30/1992 ዓ.ም አዲስ አበባ እንደሚገቡ ታወቀ። ልዑኩ ወደአዲስ አበባ የሚመጣው ለሁለት ዓላማ ሲሆን የመጀመሪያው የኢትዮጵያን ኢኮኖሚ ያለበትን ሁኔታ ለመመርመር ሲሆን ሁለተኛው ከአሁኑ በፊት አይ.ኤም.ኤፍ የመዋቅር ማሻሻያ (ጽትሩችትሩአል ኣድጁስትመንት ጵሮግራምመ) በማለት ያካሂድ የነበርውን ፕሮግራም ሰርዞ ድህነትን መቀነስና ልማትን ማፋጠን የሚል በጋራ ከዓለም ባንክ ጋር አዲስ ፕሮጀክት ስለያዝ ስለዚሁ አዲስ ፕሮጀክት ከኢትዮጵያ ፖሊሲ አውጭዎች ጋር ለመነጋገር ነው።</p>

<p>ከአሁን በፊት አይ.ኤም.ኤፍ ዋሽንግተን ሆኖ ይከተለው የነበረውን «የመዋቅር ማሻሻያ» መርህ ገምግሞ በመተው «ድህነትን መቀነስና ልማትን ማፋጠን» የሚለውን አዲስ ፕሮጀክት ከዓለም ባንክ ጋር በጋራ ለመከተል እንደወሰነ ለማወቅ ተችሏል። ይሁንና ኢትዮጵያ ከኤርትራ ጋር በጦርነት ላይ ነች በሚል ምክንያት እስካሁን አይ.ኤም.ኤፍ ከኢትዮጵያ ጋር ንግግር ማቋረጡና እርዳታውንም መከልከሉ የሚታወስ ነው።</p>

<p>አንዳንድ ኢኮኖሚስቶችን አይ.ኤም.ኤፍ አሁን መከተል ስለጀመረው የድህነት ቅነሳ ፖሊሲ አነጋግረናቸው አዲሱ ፕሮጀክት የስም እንጂ ሌላ ለውጥ የለውም ብለዋል። ኢኮኖሚስቶቹ አይ.ኤም.ኤፍ ስሙን ቀየረ እንጂ ድህነትን ስለመቀነስ ጉዳዬ ብለው ሊይዙ የሚችሉ ሰዎችና አመለካከቱም ያላቸው ባለሙያዎች የሉትም በማለት ነቅፈዋል።</p>

<p>ሆኖም ግን በአሁኑ ወቅት የኢትዮጵያ የውጭ ምንዛሬ እያሽቆለቆለ በመሄድ ላይ ስለሚገኝ በተወሰነ ደረጃም ቢሆን ከአይ.ኤም.ኤፍ ጋር የሚደረገው ግንኙነት ሀገሪቱን ሊረዳ ስለሚችል አስፈላጊ ዝግጅት አድርጐ መጠበቅ ይኖርብናል ብለዋል።</p>

<p>ኢኮኖሚስቶቹ አክለውም በተለይ ድህነትን የመቀነስ ጉዳይ በዋነኛነት የሚመለከተው የውጭ ኢኮኖሚ ልማትና ትብብር ሚኒስቴርን ስለሆነ አስፈላጊውን ዝግጅት በበኩሉ ከአሁኑ ሊያደርግ ይጠበቅበታል በማለት ጠቁመዋል። ልዑካኑ በኢትዮጵያ ቆይታቸው ከተለያዩ ፖሊሲ አውጪ አካላት ጋር ተገናኝተው እንደሚወያዩ ታውቋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሐምሌ 24 ቀን 1992</a></p>

</body>
</html>	
