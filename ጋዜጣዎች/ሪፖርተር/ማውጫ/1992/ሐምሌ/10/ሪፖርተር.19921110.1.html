<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በኤርትራ የአመፅ ፍንጮች እየታዩ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በኤርትራ የአመፅ ፍንጮች እየታዩ ነው</h1>


<p>ወደሱዳን ከሸሹት ኤርትራውያን ውስጥ 5000 ያህሉ ወታደሮች መሆናቸው ተረጋገጠ። የሻዕቢያ ሰራዊት በጦርነት ሽንፈት ከተከናነበ በኋላ ወደሱዳን ለመሸሽ ከተገደዱት ከእነዚህ ወታደሮች ውስጥ አብዛኛዎቹ ዋርሳይ (ወራሾቹ) እያለ ሻዕቢያ ሲያሞካሻቸው የነበሩና በኤርትራ የነፃነት ትግል ያልተሳተ ወጣት ምልምሎች መሆናቸው ታውቋል።</p>

<p>በሻዕቢያ ሰራዊት ውስጥ የሚገኙት ቀሪዎቹ የዋርሳይ አባላትም ተደጋጋሚ ተቃውሞዎች በማሰማት ላይ እንደሚገኙና በዚህም ምክንያት የወታደራዊ አመፅ ፍንጮች እንደሚታዩ ምንጮቻችን ያስረዳሉ። የሁኔታው አደገኝነት ያሳሰባቸው የጦር አዛዦች በአስመራ የሰዓት እላፊ መታወጅ አለበት እስከማለት መድረሳቸው በተጨማሪ ታውቋል።</p>

<p>ወደጦር ግንባር ዘምተው የነበሩ ተማሪዎችም ተስፋ በመቁረጣቸው የአመፅ ፍንጮች በማሳየት ላይ ናቸው። በዚህ ምክንያት ወደ ዩኒቨርስቲ ካምፓሶቻቸው እንዲመለሱ ቢደረግም አንዳንዶቹ የሻዕቢያን መንግሥት በመቃወማቸው እንደገና ገጠር ወደሚገኙት ወታደራዊ ካምፖች እንደተመለሱ ታውቋል።</p>

<p>ይህ በእንዲህ እንዳለ በአንዳንድ የኤርትራ ከተማዎች የሲቪል አስተዳደሩ የቀን ተቀን ስራውን ለማካሄድ መቸገሩ ታውቋል። በኢትዮጵያ ወታደሮች ቁጥጥር ስር ውለው በነበሩት ከተማዎች ኗሪዎች አስቀድመው የሸሹትን መሪዎች አንቀበልም በማለት እያመፁ ነው። የኤርትራ ተቃዋሚዎች ቡድኖች በተለይም የቀይ ባህር አፋሮች ከኢትዮያ አፋሮች ጋር በመተባበር ፀረ ሻዕቢያ እንቅስቃሴያቸውን በማጧጧፍ ላይ ይገኛሉ። ሌሎች ተቃዋሚ ድርጅቶችም ከሕዝብ ጋር የነበራቸው ግንኙነቶች በማስፋት ላይ እንደሚገኙና አሁኑኑ ህዝብ የሰለቸውን ጦርነት ከማካሄድ ይልቅ አመፁ እራሱ በቅርቡ ይፈነዳል በማለት እየተጠባበቁ መሆኑን ምንጮቻችን ያስረዳሉ።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሐምሌ 10 ቀን 1992</a></p>

</body>
</html>	
