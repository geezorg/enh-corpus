<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የቀይ ሽብር ወንጀል ምስክር በተካሳሾች ዘመዶች ተደበደቡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የቀይ ሽብር ወንጀል ምስክር በተካሳሾች ዘመዶች ተደበደቡ</h1>


<p>በወረዳ 16 የቀበሌ 01 ነዋሪ የሆኑት የ72 ዓመት አዛውንት አቶ ከተማ ባዩ ባለፈው ስርዓት በእራሳቸውና በልጆቻቸው በእነ ሰሎሞን ከተማ የደረሰውን እስራትና ግርፊያ የቀይ ሽብር ወንጀል ጉዳይ ለሚያየው የፌዴራል ከፍተኛ ፍ/ቤ ምስክርነት በመስጠታቸው በቀይ ሽብር ወንጀል ጉዳይ ለሚያየው የፌዴራል ከፍተኛ ፍ/ቤት ምስክርነት በመስጠታቸው በቀይ ሽብር ወንጀል ተጠርጥረው በታሰሩ የተከሳሾች ዘመዶች ተደበደቡ።</p>

<p>አዛውንቱ አቶ ከተማ ባዬ ጥር 21/1992 ዓ.ም በግምት በ5:00 ሰዓት ከመኖሪያ ቤታቸው ወጥተው ወደከተማ ሲያመሩ በወረዳ 16 ቀበሌ 01 ወ/ከተማ ሲያመሩ በወረዳ 16 ቀበሌ 01 ወ/ሮ ቀለሟ ዋሴ የተባሉ የቀበሌው ኗሪ ምራቃቸውን ከተፋባቸው በኋላ ከስድስት ሌሎች ግብረአበሮቻቸው ጋር እንደደበደቧቸው በዕለቱ ለወረዳው ፖሊስ አመልክተዋል። ወ/ሮ ቀለሟ ዋሴ በቀይ ሽብር ወንጀል ተጠርጥረው በእስር የሚገኙ የጌትነት መኮንን ቸኮልና የአበራ መኮንን ቸኮል እናት መሆናቸውንና ስማቸውን ከማያውቋቸው ሌሎች ልጆችና የልጅ ልጆች ጋር በመሆን የደበደቧቸው በተጠቀሱት የቀይ ሽብር ተከሳሶች በመመስከራቸው መሆኑን አቶ ከተማ ባዩ ለሪፖርተራችን ገልፀዋል። አቶ ከተማ ባዩ በግንባራቸው በስርናቸውና በደረታቸው አካባቢ በደረሰባቸው ጉዳት ምክንያት በዕለቱ ወደሆስፒታል ሄደው እስካሁን ድረስ በተመላላሽ እየታከሙ መሆኑን አስረድተዋል። አቶ ከተማ በደላቸውን ለመንግሥት አካላት አመልክተውና ምስክሮች አሰምተው ወ/ሮ ቀለሟ ዋሴ ጋር በግብረአበርነት ድብደባውን ፈፅመዋል የተባሉት ሌሎች ግለሰቦች በቁጥጥር ስር መዋል አለመዋላቸውን ከፖሊስ ለመረዳት ያደረግነው ሙከራ አልተሳካልንም።</p>

<p>ወ/ሮ ቀለሟ ዋሴ በወረዳ 16 ቀበሌ 01 ነዋሪ በሆኑትና ባለቤታቸው በቀይ ሽብር በሞተባቸው በወ/ሮ ወርቄ ደነቀም ፍ/ቤት ቀርበው በመመስከራቸው ስድብና ዛቻ ሲያሰሙ እንደነበር አቶ ከተማ ባዩ በተጨማሪ ገልፀዋል። የወ/ሮ ቀለሟ ዋሴ ልጆች በሆኑት በቀይ ሽብር ወንጀል በተከሰሱት በጌትነት መኮንን ቸኮልና በአበራ መኮንን ቸኮል ላይ ሌሎች የቀበሌውና የወረዳው ኗሪዎችም እንደመሰከሩባቸው ታውቋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር የካቲት 6 ቀን 1992</a></p>

</body>
</html>	
