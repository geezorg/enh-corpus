<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያ አልቀበልም ያለችው የአልጀርሱ ዶክሜንት የመለወጥ ሁኔታ እያሳየ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢትዮጵያ አልቀበልም ያለችው የአልጀርሱ ዶክሜንት የመለወጥ ሁኔታ እያሳየ ነው</h2>


<p>ላለፉት ስድስት ወራት ኢትዮጵያ ሉዓላዊነቴን አያስከብርም አልቀበለውም ብላ ማብራሪያ ስትጠይቅበት የነበረው የአልጀርስ የኢትዮ- ኤርትራ ግጭት የቴክኒክ አፈፃፀም ዶክሜንት አንዳንድ ነገሮች እየተለወጡ ነው።</p>

<p>በቅርቡ የአሜሪካው ልዑክ አንቶኒ ሌክ ኢትዮጵያ መጥተው ከኢትዮጵያ ጠቅላይ ሚኒስትር መለስ ዜናዊ ጋር በዝግ ስብሰባ ከተነጋገሩ በኋላ በአልጀርሱ ዶክሜንት ላይ ኢትዮጵያ ስታቀርባቸው የነበሩ ማብራሪያዎችና ተቃውሞዎች ሁሉም ባይሆኑ መልስ እየተሰጠባቸው መሆኑን ዲፕሎማቲክ ምንጮች ይገልፃሉ።</p>

<p>ኢትዮጵያ እንደፈለገችው ለሁሉም አዎንታዊ መልስ ባታገኝም አይቀነስም፣ አይጨመርም ተቀበሉ የተባለው የአልጀርስ ዶክሜንት ተለውጧል። የሰላም አስከባሪ ኃይል ተብሎ የነበረውም በቃሉም በመንፈስም ተሰርዟል። የተወሰነ ታዛቢ ኃይል በሁለቱም ወገን እንዲኖር ቁጥሩ በሁለቱም ሊወሰን የሚችል ቢበዛ ከ200 የማይበልጥ በሚል እንደተተካ ታውቋል። መጀመሪያ ተፈራረሙና በመቀጠል ከየት ከየት አካባቢ እንደሚወጣ ትነጋገራላችሁ ሲባል የነበረውም ኢትዮጵያ ከየት እንደሚወጣ ሳይታወቅ መፈራረም አይኖርም በማለት ማብራሪያ ስትጠይቅበት የቆየችው ጉዳይ ኢትዮጵያ ባለችው መሠረት ዶክሜንቱ ተቀይሮ ከፊርማው በፊት ከየት አካባቢ መውጣት እንዳለበት መወሰን አለበት በሚለው ተቀይሯል።</p>

<p>በአስተዳደር አካባቢም ስለሚሊሺያው ጠመንጃ መያዝና የተለያዩ ተግባራቱ ቀርበው የነበሩ አንቀፆች ተሰርዘው መስተካከላቸው ታውቋል። አይለወጥም የተባለው ዶክሜንት በዚህ ዓይነት መለወጡ ቢረጋገጥም ኢትዮጵያ አሁንም ቢሆን ግልፅ ያልሆነ ሊያሻማ የሚችል ሙሉ በሙሉ የኢትዮጵያን ሉዓላዊነት ያስከብራል ብሎ ማመን የሚያስችል ጎዶሎ ነገሮች ስላሉበት ወደቀድሞ ሁኔታ መመለስ የሚያስችል የሚያረጋግጥ ነጥቦች እስኪሟሉ ድረስ ልትቀበለው እንደማትችል ገልፃለች።</p>

<p>አንቶኒ ሌክ ከኢትዮጵያ መሪዎች ጋር ከተነጋገሩ በኋላ የሄዱት ወደ አሥመራ ሲሆን ፕሬዝዳንት ኢሳያስ የተቀበሏቸው በኩርፊያ እንደነበረ የአሥመራ ዲፕሎማቶች ይጠቁማሉ። የመጨረሻው የአንቶኒ ሌክና የፕሬዝዳንት ኢሳያስ ንግግር ውጤት ለሕትመት እስከገባንበት ድረስ ማወቅ ባንችልም ከፍተኛ ጭቅጭቅ አተካራ እንደነበረበት ዲፕሎማቶቹ ያስረዳሉ።</p>

<p>ኢትዮጵያ የአልጀርስ ዶክሜንትን ገለበጠችው ብለው ስሞታ የሻዕቢያ ባለሥልጣናት እንዳቀረቡ ሲታወቅ በዚሁ ጉዳይ የአውሮፓ ህብረት ተጠሪ ሪኖ ሴሪና የዩናይትድ ስቴትስ መልዕክተኛ አንቶኒ ሌክ አዲሱን ለውጥ መቀበል ወይም ኢትዮጵያ በምትከፍተው ጦርነት የሚደርሰውን አደጋ ኤርትራ መቀበል ግዴታዋ መሆኑን እንዳስረዷቸው ምንጮቹ ይገልፃሉ።</p>

<p>ይህ በእንዲህ እንዳለ ሌሎች ዲፕሎማቲክ ምንጮች ከጦርነት ወይንም ከሰላም መንገድ አንዱ ሰሞኑን ሊታወቅ እንደሚችል ይጠቁማሉ። ሠራዊቱ በግንባር ተፋጧል፣ አስታራቂዎቹም የመጨረሻ ዕድላቸውን እየሞከሩ ነው።</p>

<p>ይየሰላም ሀሳቡን መሻሻል አስመልክቶ በትናትናው ዕለት የኢትዮጵያ ውጭ ጉዳይ ሚኒስቴር መግለጫ ያወጣ ሲሆን የሰላሙ ሁኔታ በጎ አዝማሚያ እየያዘ ቢመጣም የኢሳያስ መንግሥት አሁንም ለሰላም ደንቃራ እየሆነ መምጣቱን እንደቀጠለበት ገልጿል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር የካቲት 27 ቀን 1992</a></p>

</body>
</html>	
