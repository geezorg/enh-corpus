<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የዳኞች አስተዳደር ጉባዔ አቶ ደሳለኝ ዓለሙ ከሥራ እንዲሰናበቱ ወሰነ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የዳኞች አስተዳደር ጉባዔ አቶ ደሳለኝ ዓለሙ ከሥራ እንዲሰናበቱ ወሰነ</h2>


<p>የእነኮሎኔል መንግሥቱ ኃይለማርያምን የዘር ማጥፋትና ቀይሽብር ወንጀል ክስ የሚመለከተው ችሎት መሀል ዳኛና የፌዴራሉ ከፍተኛ ፍርድ ቤት ፕሬዝዳንት የነበሩት አቶ ደሳለኝ ዓለሙ ከሥራቸው እንዲሰናበቱ የፌዴራሉ የዳኞች አስተዳደር ጉባዔ ወሰነ።</p>

<p>የፌዴራሉ የዳኞች አስተዳደር ጉባዔ ይህን ውሳኔ የወሰነው ጥቅምት 22/1992 ዓ.ም አቶ ደሳለኝ ዓለሙ በፈቃዳቸው ሥራውን ለመልቀቅ ያቀረቡትን ጥያቄ መሰረት በማድረግ ነው። የፌዴራሉ የዳኞች አስተዳደር ጉባዔ ታሕሳስ 19 ቀን 1992 ዓ.ም ባደረገው ስብሰባ በፈቃዳቸው ለመልቀቅ የጠየቁትን መሠረት በማድረግ ከታህሳስ 20 ቀን 1992 ዓ.ም ጀምሮ እንዲሰናበቱ መወሰኑን አስታውቆ ላደረጉት አስተዋፅዖ ምሥጋና በማቅረብ ለወደፊቱ መልካም ዕድል እንዲገጥማቸው ተመኝቷል።</p>

<p>የፌዴራሉ ከ/ፍ/ቤት ም/ፕሬዝዳንት የሆኑት አቶ ሃጎስ ወልዱ ከታህሳስ 20 ቀን 1992 ዓ.ም ጀምሮ እንዲሰናበቱ መወሰኑን አስታውቆ ላደረጉት አስተዋፅዖ ምሥጋና በማቅረብ ለወደፊቱ መልካም ዕድል እንዲገጥማቸው ተመኝቷል።</p>

<p>አቶ ደሳለኝ ዓለሙ ከሥራቸው በፈቃደኝነት ለመልቀቅ በወቅቱ ያቀረቡት ምክንያት ከአንድ ዓመት በፊት በህዳር 22 ቀን 1991 ዓ.ም የፀናው የፌዴራል ፍ/ቤቶች ማሻሻያ አዋጅ ቁ። 138/91 «ሥራዬን ሊያሰራኝ አልቻለም» የሚል እንደነበር በጥቅምት ወር የጋዜጣችን ዕትም መዘገባችን ይታወሳል።</p>

<p>አቶ ደሳለኝ ዓለሙ በኢህዲሪ ጠቅላይ ፍ/ቤት በዳኝነት፣ በአቃቤ ሕግ ሹምነት ያገለገሉ ሲሆን በሽግግሩ ወቅት የማዕከላዊ ጠቅላይ ፍ/ቤት ዳኛ በኋላም የማዕከላዊ ከፍተኛ ፍ/ቤት ፕሬዝዳንት፣ ከኢፌዴሪ ምሥረታ በኋላ ደግሞ የፌዴራሉ ከፍተኛ ፍርድ ቤት ፕሬዝዳንት ሆነው በመሥራት ሲያገለግሉ ቆይተዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ታሕሳስ 24 ቀን 1992</a></p>

</body>
</html>	
