<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«በኤርትራ የግለሰብ ሥርዓት የመሪው የዞረ ድምር ስሜት ጦርነት ለማወጅ በቂ ነው»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«በኤርትራ የግለሰብ ሥርዓት የመሪው የዞረ ድምር ስሜት ጦርነት ለማወጅ በቂ ነው»</h2>

<p class="align-right">ጠ/ሚ መለስ ዜናዊ</p>


<p>ጠ/ሚኒስትር መለስ ዜናዊ ባለፈው ሳምንት ለዲፕሎማቶች በሰጡት መግለጫ የተኩስ ማቆም ስምምነት ላይ ለመድረስ ከ10 ቀናት በላይ የወሰደበት ምክንያት ሲያስረዱ በኤርትራ የግለሰብ ስርዓት የመሪው የዞረ ድምር ስሜት ጦርነት ለማወጅ በቂ በመሆኑ ምክንያት እንደሆነ ገለፁ።</p>

<p>ጠቅላይ ሚኒስትሩ ለዲፕሎማቶች በሰጡት በዚህ መግለጫ የአልጀርስ ውይይትና በኤርትራ ምሬት ሲካሄዱ የነበሩትን ውጊያዎች መዛመድ እንዲህ ሲሉ አስረድተዋል። «የመከላከያ ሠራዊታችን አንዱ ክፍል ከባሬንቱ በተሰነይ በኩል የኋላ ተጠባባቂ ኃይል ብቻ መቅረቱን እንዳወቀ የኤርትራ ሠራዊት ወታደሮቻችንን መተንኮስ ጀመረ። በመጨረሻም ኦፊሴላዊና ኦፊሲያላዊ ያልሆኑ ቃል አቀባዮቻቸው በተሰነይ አስደናቂ ድል መቀዳጀታቸውን ማወጅ ጀመሩ። በሌሎች ግንባሮችም ተመሳሳይ ትንኮሳዎች አካሄዱ። ማንኛውም ትንኮሳ ሲደረግ በወኔ ምላሹን እንደምንሰጥ ቃል ገብተን የነበረ ቢሆንም በአልጄርስ ድርድር ወቅት ይህንኑ ማድረግ ሌላ ትርጉም ይሰጠዋል በማለት ታቀብን።</p>

<p>«የአልጀርሱ ውይይት የትም እንደማይደርስ ማክሰኞና ረቡዕ ግልፅ ከሆነ በኋላ ሂደቱን ከኤርትራ ምሬት በኩል ማፋጠን እንደሚያስፈልግ ወሰንን። ለትንኮሳዎቹ ምላሽ መስጠት ጀመርን። ከሐሙስ ሌሊት ጀምሮ የኤርትራ መሪዎች በአሰብ ያላቸው አቋም ከፍተኛ አደጋ ላይ መውደቁን ተረዱ። በሑመራ አካባቢ የነበሩትን ኃይሎቻችንም መጠናከር እንደጀመሩና ዒላማቸውን የት ሊኦን እንደሚችል ገመቱ።</p>

<p>ዓርብ እኩለ ቀን ላይ በኤርትራ መሬትም በአልጀርስም ነገሮች ሁሉ ተለሳለሱ። እኛ ድርድሩ ረዥም ጊዜ የፈጀው በዚህ ምክንያት ነው ብለን እናምናለን። ድርድሩ በመጨረሻ ሊሳካ የቻለውም በዚሁ ምክንያት ነው። እነዚህ ሁለት ክስተቶች በተመሳሳይ ጊዜ የተፈፀሙ ናቸው። በሁለቱም መካከል ምክንያታዊ ዝምድና አለ። ግን ደግሞ በተመሳሳይ ጊዜ መፈፀማቸው ብቻ ምክንያታዊ ዝምድና እንዳላቸው በማያሻማ መንገድ አያረጋግጥም። ምናላባት የአስመራ ቁልፍ መሪዎች ሰኞ፣ ማክሰኞና ረቡዕ እራስ ምታት ይዟቸው ኖሮ አርብ ስለተደሰቱ የስምምነት ፓኬጁን ለመቀበል ወስነው ሊሆን ችይላል። ፕሬዝዳንቱ ከሐሙስ በፊት ከልጃቸው ጋር ችግር ኖሮባቸው ዓርብ ችግራቸውን ፈተው ሊሆንም ይችላል። በአስመራ ሥርዓት አሠራር የቤተሰብ ሽኩቻም በአገር ጦርነትና ሰላም ጉዳይ ላይ መሰረታዊ ትርጉም ሊኖረው ይችላል።</p>

<p>ስለዚህ በአልጄርስ የኤርትራን አቋም ያላሰላሰው ሁኔታ በእርግጠኝነት ማወቅ አይቻልም። በአስመራ ሁሉም ነገር ይቻላል። የአንድ ግለሰብ ቴይንት ነውና ጥዋት ሰውየው እንዳይቆጣ መፀለይ የግድ ነው። ጥዋት ደስ ካላለው ማታ ጦርነት ሊያውጅ ይችላል። ስለዚህ የአልጀርስ ውይይት የዘገየበትን ምክንያትና በመጨረሻም የተሳካበት ምክንያት በተመለከተ ያቀረብነው ግምገማ እርግጠኛ ነው ለማለት አልደፍርም። በለላ አጋጣሚ በሌሎች አገሮች በሚሰጥ ግምገማ እርግጠኛ መሆን ይቻላል። በኤርትራ የግለሰብ ሥርዓት የመሪው የዞረ ድምር ስሜትም ጦርነት ለማወጅ በቂ ነው»</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሰኔ 12 ቀን 1992</a></p>

</body>
</html>	
