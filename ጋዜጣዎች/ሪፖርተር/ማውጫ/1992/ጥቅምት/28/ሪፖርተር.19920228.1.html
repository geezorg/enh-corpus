<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«የኤርትራውያን በቅርቡ በቡሬ በኩል መባረር የጄኔቫ ኮንቬንሽን የሚጥስ ነው አላልኩም»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«የኤርትራውያን በቅርቡ በቡሬ በኩል መባረር የጄኔቫ ኮንቬንሽን የሚጥስ ነው አላልኩም»</h2>

<p class="align-right">ዓለም አቀፍ ቀይ መስቀል ኮሚቴ</p>


<p>በቅርቡ በፈቃዳቸው ከኢትዮጵያ ወደ ሃገራቸው በቡሬ በኩል የተመለሱት ኤርትራውያን አካሄድ የጄኔቫ ኮንቬንሽንን የጣሰ ነው ሲል ቀይ መስቀል ዓለም አቀፉ ኮሚቴ ገልጿል በማለት አንድ የዓለም አቀፍ ዜና ወኪል የዘገበውን ዜና ዓለም አቀፍ ኮሚቴው (እጭርጭ) አስተባበለ። ዓርብ ጥቅምት 25//1992 ዓ.ም ዓለም አቀፍ ሰብዓዊ ተቋሙን በመወከል የማስተባበያ መግለጫ የሰጡት ሚስተር ይቬስ ጆቫኒ በአዲስ አበባና በአአድ የዓለም አቀፍ ቀይ መስቀል ኮሚቴ ቋሚ መልዕክተኛ ናቸው።</p>

<p>ሚስተር ጆቫኒ ኮሚቴያቸውን በሚመለከት የኤርትራ ዜና ወኪል ዓለም አቀፋዊ የዜና ወኪልን በመጥቀስ ያሰራጨው የተሳሳተ ዜና መሆኑን አስታውቀዋል። ዓለም አቀፋዊ የዜና ወኪልም የዓለም አቀፍ ቀይ መስቀል ኮሚቴ የአፍሪካ ቃል አቀባይ እንደተናገረው በማስመሰል መዘገቡንና የተላለፈው ዘገባም መሠረተ ቢስ መሆኑንም አስረድተዋል።</p>

<p>«በኤርትራ ዜና ወኪል የተሰራጨው ዘገባ በሌሎች ዓለም አቀፍ ዜና ወኪሎችም ተደጋግሞ በመነገሩ አንዳንድ አለመግባባቶችን ፈጥሯል። የዓለም አቀፍ ቀይ መስቀል ኮሚቴ ጥቅምት 13፣ 14፣ እና 15 በቡሬ በኩል ወደ አገራቸው የተላኩ ኤርትራውያን አካሄድ በይፋ አውግዟል የሚል ስሜትን አጠናክሯል» በማለት ቋሚ መልዕክተኛው ገልፀዋል። በብዙ የኢትዮጵያ ጋዜጦች ከፍተኛ የቁጣ ስሜትን ከማነሣሣቱ ባሻገር ዓለም አቀፍ ቀይ መስቀል ኮሚቴው ሻዕቢያን በመወገን በስለላ ላይ ተሰማርቷል ተብሎ በአንድ ጋዜጣ እስከ መከሰስ መድረሱን መልዕክተኛው አውስተዋል።</p>

<p>ሚስተር ጆቫኒ በጉዳዩ ላይ ጄኔቭ ከሚገኘው ዋና ጽ/ቤት ጋር ተመካክረው እንደተመለሱ ዓርብ ጥቅምት 25/1992 ዓ.ም ለኢትዮጵያ የውጭ ጉዳይ ሚኒስቴር የተፈጠረውን አለመግባባት አስመልክተው ማብራሪያ መስጠታቸውን አስታውቀዋል።</p>

<p>በትጥቅ ግጭት ጊዜ ባላቸው ገለልተኛ ሚና መሰረት ከ60 ጊዜ በላይ በቅርንጫፎቻቸው አማካኝነት ኢትዮጵያውያንና ኤርትራውያን ደህንነታቸው ተጠብቆ ድንበሩን እንዲሻገሩ ኮሚቴያቸውን ማስተባበሩን ከነዚህ ውስጥ 43ቱ የተካሄዱት በቡሬ በኩል መሆኑንም ገልፀዋል። የዓለም አቀፍ ቀይ መስቀል ኮሚቴ ካሉት ወቅታዊ ሁኔታዎች አንፃር ሊከሰቱ የሚችሉ አደጋዎችን ለባለሥልጣናት የማስታወቅ ግዴታ እንደነበረው የገለፁት መልዕክተኛው አንዱ ወገን የደህንነት ምክንያቶችን በማቅረብ ጉዛውን ተቃውሞ እንደነበር አስረድተዋል። የኮሚቴው ተወካዮች በገለልተኝነት ሊያሳትፏቸው የሚችሉ ሁኔታዎች ባለመሟላታቸው ተጓዦቹን ሊሸኑ አለመቻላቸውን የገለፁት ሚስተር ጆቫኒ ሰዎችን ለአደጋ የሚያጋልጥ ሁኔታ እንዳያጋጥም በማሰብ በቡሬ በኩል ኤርትራውያንን ወደ አገራቸው የመመለስ ውሳኔ እንደገና እንዲታይ የኢትዮጵያ ባለሥልጣናትን ጠይቆ እንደነበር አውስተዋል። በተመሳሳይ ከሁለቱም ወገን በፈቃዳቸው ወደ አገራቸው ለመመለስ እንደሚፈልጉ መኖራቸውን ስለሚያውቁ ኮሚቴያቸውን የአየር ጉዞን ጨምሮ ለሁለቱም መንግስታት አስፈላጊ የሎጅስቲክ እገዛ እንደሚያደርግ አስታውቆ እንደነበርም ገልፀዋል።</p>

<p>ሚስተር ጆቫኒ ጉዳዩን የዘገበው ጋዜጠኛ የየትኛው ዓለም አቀፍ የዜና ወኪል አባል እንደሆነና የት ሆኖ እንደዘገበ ከጋዜጠኞች ለቀረበላቸው ጥያቄ የኤ.ኤፍ.ፒ የዜና ወኪል ጋዜጠኛ ከአስመራ መሆኑን አጋልጠዋል። ዜናውን ለማስተባበል ለምን ረዥም ጊዜ እንደፈጀባቸው ተጠይቀው ጉዳዩን ተከታትለውን ለማጣራት ስንል ነው ከማለታቸውም በላይ እርሳቸው በወቅቱ ለስራ ጉዳይ በሶማሌ ብሔራዊ ክልል እንደነበሩ ጉዳዩን ጄኔቭ ድረስ ሄደው ተመካክረው የተጣራ ጋዜጣዊ መግለጫ ለመስጠት ሲሉ መሆኑን አስረድተዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ጥቅምት 28 ቀን 1992</a></p>

</body>
</html>	
