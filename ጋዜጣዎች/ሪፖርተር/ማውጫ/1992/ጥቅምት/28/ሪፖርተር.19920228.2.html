<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>30 ኢትዮጵያውያንን አሜሪካውያን ኢንቨስተሮች አዲስ አበባ ይገባሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">30 ኢትዮጵያውያንን አሜሪካውያን ኢንቨስተሮች አዲስ አበባ ይገባሉ</h2>


<p>በኢትዮ አሜሪካን የንግድና ኢንቨስትመንት ካውንስል ስር የተደራጁ 30 የሆኑ ኢትዮጵያውያንና አሜሪካውያን ኢንቨስተሮች ያካተተ የንግድ ልዑክ እሁድ ጥቅምት 27 ቀን አዲስ አበባ እንደገባ የልዑኩ አባላት የሆኑት አቶ ገዣኸን ከበደና አቶ መሐመድ ያሕያ ጋራድ ገለፁ። የኢትዮ አሜሪካን የንግድና የኢንቨስትመንት ካውንስል የኢትዮጵያን የንግድና የኢንቨስትመንት እንቅስቃሴ ለማበረታታት አሜሪካውያንና አሜሪካ ነዋሪ የሆኑ ኢትዮጵያውያን ወደ ኢትዮጵያ በመምጣት ኢንቨስት እንዲያደርጉ የሚቀሰቅስ ማሕበር ነው።</p>

<p>ጥቅምት 25/1992 ዓ.ም የአዲስ አበባ ንግድ ምክር ቤት የግልግል (ኣርቢትራቲኦን) ተቋም ለማቋቋም በሂልተን ሆቴል መድረክ ባዘጋጀበት ወቅት በተጋባዥነት የተገኙት የካውንስሉ አባላት የአሁኑ የንግድ ልዑክ ቀደም ሲል አሜሪካ ኮርፖሬት ካውንስል ኦን አፍሪካ ከተሰኘ ማሕበር ከመጡት ኢንቨስተሮች የበለጠ ውጤት ተስፋ እንደሚያደርጉ በስብሰባው ለተገኙ የንግድ ማሕበረሰብ አባላትና የሕግ ባለሙያዎች ገልፀዋል።</p>

<p>አቶ ገዣኸን ከበደ ለብዙ ዓመታት ከአገራቸው ከተለዩ በኋላ የአዲስ አበባ ንግድ ማሕበረሰብ ባዘጋጀው መድረክ መገኘታቸውን አውስተው በአሜሪካ የሚገኙ ኢንቨስተሮች ካፒታላቸውን በኢትዮጵያ ለማዋል ሲያስቡ ከሚጠይቋቸው ዓበይት ጉዳዮች ዋነኛው የስቶክ የአክሲዮን ገበያና የግልግል (ኣርቢትራቲኦን) ተቋም መኖርን እንደሆነ ጠቅሰዋል። በዚህ ረገድ የአ.አ ንግድ ምክር ቤት በማድረግ ላይ ያለውን እንቅስቃሴም አድንቀዋል።</p>

<p>አቶ መሐመድ ያሕያ ጋራድ በአሜሪካ የኢትዮጵያ ኤምባሲ የንግድና ኢንቨስትመንት ካንውስለር ኢትዮ አሜሪካን የንግድና ኢንቨስትመንት ካውንስል የኢትዮጵያን ኢንቨስትመንት ለማሳደግ በቁርጠኝነት የተነሡ በአሜሪካ የሚኖሩ ኢትዮጵያውያን ዜጐችን ያቀፈ ማህበር መሆኑን አስረድተዋል። አቶ መሐመድ የሩቅ ምስራቅ እስያ ሀገሮች ኢንቨስትመንታቸው ያደገው አሜሪካ የነበሩ መካከለኛና አነስተኛ ደረጃ ያላቸው ዜጐቻቸው ወደ አገራቸው ተመልሰው ኢንቨስት በማድረጋቸው መሆኑን አስታውሰዋል</p>

<p>ጥቅምት 27 አዲስ አበባ ከገቡት 30 መካከለኛና አነስተኛ ኢንቨስተሮች ሌሎች ኢትዮጵያውያንም በተመሳሳይ ወደ አገራቸው ተመልሰው በሃገራቸው ልማት አስተዋፅኦ እንዲያደርጉ ካውንስሉ ቀጣይ ጥረት እንደሚያደርግ ገልፀዋል። በተመሳሳይ ከኢትዮጵያ የንግድ ማሕበረሰብ አባላት የተወጣጡ ልዑካንም ይህንኑ ለማጠናከር ወደ አሜሪካ በቅርቡ ጉዞ እንደሚያደርግ ካውንስለሩ አስረድተዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ጥቅምት 28 ቀን 1992</a></p>

</body>
</html>	
