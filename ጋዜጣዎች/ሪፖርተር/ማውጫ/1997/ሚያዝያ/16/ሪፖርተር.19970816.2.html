<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ምርጫ ቦርድ በጥቂቱ እንኳን ገለልተኛ ይሁንልን ሲሉ ተቃዋሚ ፓርቲዎች ተማፀኑ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center">ምርጫ ቦርድ በጥቂቱ እንኳንን ገለልተኛ ይሁንልን ሲሉ ተቃዋሚ ፓርቲዎች ተማፀኑ</h2>


<p>የብሔራዊ ምርጫ ቦርድ ገለልተኛ ባለመሆን ለገዢው ፓርቲ አድሎ ማሳየቱ የታወቀ ቢሆንም ቢያንስ አቤቱታቸውን እንዲፈፅምላቸው ተቃዋሚ ፓርቲዎች ተማፀኑ።</p>

<p>ከሚያዝያ 14 ቀን 1997 ዓ.ም. የፖለቲካ ፓርቲዎች የጋራ መድረክ ስብሰባ በተካሄደበት እለት ቦርዱ ከፓርቲዎች አቤቱታ ቢቀርብለትም የማስፈፀም ስልጣኑ የሚጠቁመው ከገዥው ፓርቲ ለሚቀርብለት አቤቱታዎች ብቻ ነው ሲሉ ፓርቲዎቹ ቅሬታቸውን ገልጠዋል።</p>

<p>የፖለቲካ ፓርቲዎች የጋ ራ መድረክ ከተቋቋመ በኋላላ በተደጋጋሚ ፓርቲዎች አቤቱታቸውን ለምርጫ ቦርድ ቢያቀርቡም የምርጫው ቀን ለመድረሱ 25 ቀናት እስኪቀሩት ድረስ «ድርጊቶቹን አጣርተን ያቅርብ» ሲል ትዕዛዝ አስተላለፈ። በሌላ ጊዜ ገዥው ፓርቲ የአገር ውስጥ ታዛቢዎች ላይ ቅሬታ አለኝ ብሎ በጋራ መድረክ ላይ በተወካዩ በአቶ በረከት ስምዖን በኩል አቤቱታ አቀረበ። በዚህም አዋጅ ያለ ትርጉሙ ተሰንጥቆ የአገር ውስጥ ታዛቢዎች እንዳይሳተፉ የሚያደርግ መመሪያ ወጣለት በማለት ተቃዋሚ ፓርቲዎች ቦርዱን ወቅሰዋል።</p>

<p>አያይዘውም በዚሁ የጋራ መድረክ ላይ ገዥው ፓርቲ በገበያ ቦታ መቀስቀስ ሰላም ያደፈርሳል በማለቱ ምርጫ ቦርድ የገዥውን ፓርቲ ጥያቄ ተግባራዊ ለማድረግ በማሰብ ከገበያ ቦታ 200 ሜትር ርቆ እንዲንቀሳቀስ የሚል ህግ በማውጣቱ ቦርዱ ገለልተኛ አለመሆኑን በተግባር አስመስከሯል በማለት ተናግረዋል።</p>

<p>ፓርቲዎቹ ገዥው ፓርቲ ቅሬታ ባቀረበ ቁጥር መመሪያ እየወጣ ተፈፂሚ ከሆነ ፓርቲዎቹ ካቀረቡት በርካታ አቤቱታዎች ውስጥ ቢያንስ አንድ እንኳን ውሳኔ ያለመሰጠቱን ገልጸዋል።</p>

<p>የብሔራዊ ምርጫ ቦርድ ሰብሳቢ አቶ ከማል በድሪ ለጥያቄው ሲመልሱ «ጥያቄዎቹን ማንም ሊጠይቃቸው ይችላል። ነገር ግን መረጃ ሳይዙ ተሰብስበው የሚመጡ ጥያቄዎች ማጣሪያ ሳይደረግባቸው መልስ ሊሰጥ አይችልም። ቦርዱ መልስ ሊሰጥ የሚችለው አጣርቶ ነው» ብለዋል።</p>

<p>ፓርቲዎቹ በበኩላቸው ምርጫን የሚያደናቅፉ ሁኔታዎች ምርጫ አስፈፂሚዎች ባለፈው ምርጫ ላይ የተሳተፉ ገዢው ፓርቲ አካል መሆናቸውን አፈና እስራት ግድያ እና የግድያ ሙከራዎች በማስረጃ አያየዘው ቢያቀርቡም ቦርዱ ምንም ዓይነት መፍትሔ እንዳላመጣላቸው ተናግረዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሚያዝያ 16 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ሪፖርተር/ማውጫ/1997/ሚያዝያ/16/ሪፖርተር2.160897.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
