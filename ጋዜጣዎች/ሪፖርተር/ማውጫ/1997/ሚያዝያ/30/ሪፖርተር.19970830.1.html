<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ጠቅላይ ሚኒስትሩ ለመጀመሪያ ጊዜ ለምርጫ ቅስቀሳ አደባባይ ወጡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ጠቅላይ ሚኒስትሩ ለመጀመሪያ ጊዜ ለምርጫ ቅስቀሳ አደባባይ ወጡ</h2>


<p>የኢትዮጵያ ሕዝቦች አብዮታዊ ዲሞክራሲያዊ ግንባር (ኢህአዴግ) ሊቀመንበር ጠቅላይ ሚኒስትር መለስ ዜናዊ ትላንት ለህዝባዊ ሰልፍ በመስቀል አደባባይ የወጣውን ህዝብ «ህዝባዊ ማዕበል» በማለት ከማዕበሉ ጋር ያለማጭበርበር ምርጫን ማሸነፍ እንደሚችሉ ገለፁ።</p>

<p>አቶ መለስ ይኽን የገለፁት የኢህአዴግ የደጋፊዎች ስብሰባ በተደረገበት በመስቀል አደባባይ ተገኝተው ነው።</p>

<p>ትላንት ከጠዋቱ 1፡00 ሰዓት ጀምሮ ከየወረዳው እና ከየቀበሌው በማህበር የተደራጁ የኢህአዴግ ደጋፊዎች የሆኑ ሴቶች እና ወጣቶች በተዘጋጁላችው አንበሳና የክፍለ ሀገር አውቶብሶች የንብ ምስል የሰፈረበትን የኢህአደግ አርማ የያዙ ቲሸርቶች ለብሰው በቡድን በመሆን ከስድስቱም አቅጣጫዎች ለግንቦት ሰባቱ ሶስተኛ አገር አቀፍ ምርጫ የኢትዮጵያ ህዝባዊ አብዮታዊ ዴሞክራሲያዊ (ኢህአደግ) በመስቀል አደባባይ በአዘጋጀው ህዝባዊ ሰልፍ ላይ ተገኝተዋል።</p>

<p>የፓርቲው ሊቀመንበር ጠቅላይ ሚኒስትር መለስ ዜናዊም በዕለቱ የፓርቲያቸውን ምልክት የያዘ ቲሸርት ለብሰው ለመጀመሪያ ጊዜ ለምርጫ ቅስቀሳ ወጥተዋል።</p>

<p>ትላንት በተደረገው ሰልፍ በመስቀል አደባባይ የተገኘው ሕዝብ ከመድረኩ በሚዘፈኑት ዘፈኖች በመጨፈር የኢህአዴግን አርማ ሲያውለበልብ እንደነበር ለመመልከት ችለናል።</p>

<p>ህዝቡ ኢህአዴግን እንዲመርጥ የአዲስ አበባ ከተማ ከንቲባ አቶ አርከበ እቁባይም ለተሳታፊዎቹ ንግግር አድርገዋል። </p>

<p>በስፍራው ያገኘናቸው የኢህአዴግ ደጋፊዎች ነን ያሉ ግለሰቦች እንደገልጹት «ኢህአዴግ ቤት አልባዎች ዘመናዊ ቤት እንዲኖራቸው ከማድረጉ በላይ በአገሪቱ ላይ ሰላምን በማስፈን ረገድ የተዋጣ ስራ ሰርቷል። ስለዚህ ድምጻችንን ለሱ ነው የምንሰጠው ብለዋል።</p>

<p>ከየካ ክፍለ ከተማ መጣታቸውን የገለፁልን አንድ እናት ከተደራጁበት የአነስተኛ ንግድ ማህበር ውስጥ በአለቃቸው ቀስቃሽነት ቲሸርቱን ለብሰው እንዲገኙ በታዘዙት መሰረት እንደተገኙ ገልፀዋል።</p>

<p>የፕሮግራሙ መጠናቀቅ ከተገለፀ በኋላ አስተባባሪዎቹ መስቀል አደባባይ የንብ ደጋፊዎች እንዳይወጡ ተናግረዋል። እሁድ ዕለት የቅንጅት አንድነትና ዴሞክራሲ ደጋፊዎቹን ለሰልፍ መጥራቱ ይታወቃል።እሁድ የንብ ደጋፊዎች በስራ ስለሚጠመዱ ህዝቡም ስራ ስላለበት ወደ መስቀል አደባባይ እንዳይመጣ ቅስቀሳ ተካሂዷል።</p>

<p>በተያያዘ ዜና በዚህ ኢሕአዴግ ስብሰባ የወጣው ሕዝብ በአበል በተለያየ ግዳጅ እንደወጣም የተገለፀ ሲሆን፤ ብድር እንድታገኙ፣ ኮንዶሚኒየም ቤት እንዲሰጣችሁ፣ በሚል መደለያ የወጣ ህዝብ እንደነበር ተገልጿል። ለአዋቂዎች 25 ብር ለወጣት 10 ብር እንደተከፈለም አንዳንድ ምንጮች ይናገራሉ። በዚህ ስብሰባ ላይ የከተማ አውቶብሶች፣ የዋልያ ትንራንስፖርት የተለያዩ የመንግስት መሥሪያ ቤቶች መኪናዎች ተሰማርተው እንደነበረ ተገልጿል።</p>

<p>በሌላ ዜናበትናንትናው ዕለት ቅንጅት ለአንድነትና ለዲሞክራሲ ታላቅ ሕዝባዊ ስብሰባ አድርጓል። በብዙ መሰናክሎች ተፈጥረውበት በነበረው በዚህ ስብሰባ ለ8 ሰዓት ስብሰባ ከጠዋቱ 4 ሰአት ጀምሮ መጉረፍ የጀመረው የቅንጅት ደጋፊዎች ስብሰባውን አድምቀውታል። ወደ 3 ሚሊዮን ሕዝብ በላይ ወጥቶ ድጋፉን ለቅንጅት ለአንድነትና ለዲሞክራሲ ሰጥቷል። የኢህአዴግ መንግስት ይህንን ሕዝባዊ ስብሰባ ለማሰናከል ያላደረገው ነገር አልነበረም ከዚህም ውስጥ በስብሰባው ሰዓት የኮንዶሚኒየም ቤት ጉብኝት ብሎ ሕዝቡን ጠርቶ መውሰጃ አውቶቡሶችን አዘጋጅቶ ነበር፣ በስብሰባው ሰዓት መብራት ማቋረጥ፣ የከተማ አውቶቡሶች አገልግሎት ሥራቸውን እንዲያቋርጡ በማድረግ፣ ቅዳሜ ይካሄድ የነበረው የአትሌቲክስ ሻምፒዮና ለእሁድ በማዛወር የሰውን ቁጥር ለመቀነስ ያላደገው ነገር ባይኖርም ሕዝቡ ግን በራሱ አነሳሽነት የራሱን የመቀስቀሳ ቁሳቁሶች በማዘጋጀት ታክሲዎች ነፃ የማመላለሻ አገልግሎት በመስጠት ሕዝባዊ ስብሰባው ደማቅና በኢትዮጵያ ውስጥ ታይቶ የማይታወቅ ድጋፍ በማሳየት ጊዜው በሰላምና በፀጥታ እንዲያልፍ አድርጓል። ኢህአዴግም በዚህ የተደናገጠ መሆኑን ሲገልፅ በዜና ላይ ከኢህአዴግ እኩል ሰው እንደተገኘና የአደገኛ ቦዘኔ ነው ለማለት ያቀረበው ዜና የተወናበደ ነበር። </p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሚያዝያ 30 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ሪፖርተር/ማውጫ/1997/ሚያዝያ/30/ሪፖርተር1.300897.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
