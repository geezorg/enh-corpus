<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሼህ አልአሙዲንን ንግግር ተቃዋሚዎች ተቹ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የሼህ አልአሙዲንን ንግግር ተቃዋሚዎች ተቹ</h2>


<p>የሼህ መሐመድ አልአሙዲንን ንግግር በተመለከተ የኢትዮጵያ ዴሞክራሲያዊ ኃይሎች ኅብረት ምክትል ሊቀመንበር ዶክተር በየነ ጴጥሮስ «ሼህ መሐመድ ኢንቨስትመንታቸውን እንፈልገዋለን፤ ምናልባት ያሳሳታቸው ወገን ሊኖር ይችላል። ነገር ግን ገለልተኛ ሚና ቢጫወቱ ጥሩ ነበር፤ የሚያምርባቸውም ይኼው ነው» ሲሉ አስተያየት ሰጥተዋል።</p>

<p>አቶ ልደቱ አያሌው የቅንጅት ለአንድነትና ለዴሞክራሲ የሕዝብ ግንኙነት ኃላፊ በበኩላቸው «ሼህ መሐመድ አልአሙዲ ለብዙ ኢትዮጵያዊያን የሥራ ዕድል ፈጥረዋል። ለሳቸው ያለን ክብር ከፍተኛ ነው። ነገር ግን ለስፖርት በተጠራ ስብሰባ ምርጫ ቅስቀሳ ማድረጋቸው በቴሌቪዥን ሳይ ማመን ነው ያቃተኝ። አምነውበት ያደረጉት መሆኑን ከሳቸው አፍ ደግመን መስማት እንፈልጋለን። የተለያዩ አመለካከት ያላቸው ደጋፊዎች በተጠሩበት የስፖርት ስብሰባ የዚህ ዓይነቱ ድርጊት ከሕግም አኳያ ተገቢ አይደለም» ብለዋል።</p>

<p>አያይዘውም «ስለ ጉዳዩ ለመነጋገር በቅርብ የሚገኙ የድርጅታቸውን ሰዎች ለማግኘት ሞክሬ ለጊዜው ስብሰባ ላይ በመሆናቸው አልተሳካም። በትውልድ ኢትዮጵያዊ፣ በዜግነት የውጪ ዜጋ መሆናቸውን እናውቃለን።» በዚህ ሁኔታ የምርጫ ቅስቀሳ ማድረግ ይቻላል ወይ የሚለው አጠያያቂ ጉዳይ መሆኑን ተናግረዋል።</p>

<p>የቪ ምልክትን በተመለከተ «ተመሳሳይ ነው ቢባል እንኳን እነሱ ስፖርት፣ እኛ የፖለቲካ ምርጫ ጉዳይ ስለሆነ ግንኙነት የለውም። ምልክቱም ቢሆን የጊዮርጊስ ሺ ፊደል ሲሆን የኛ ሁለት የእጅ ጣት በመሆኑ ልዩነት አለው» ሲሉ አስረድተዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሚያዝያ 19 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ሪፖርተር/ማውጫ/1997/ሚያዝያ/19/ሪፖርተር1.190897.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
