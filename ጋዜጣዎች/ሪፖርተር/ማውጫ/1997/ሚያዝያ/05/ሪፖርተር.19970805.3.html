<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የጋምቤላና የደቡብ ክልል ነዋሪዎች በድንበር ተጋጩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የጋምቤላና የደቡብ ክልል ነዋሪዎች በድንበር ተጋጩ</h2>


<p>የጋምቤላና የደቡብ ክልል ነዋሪዎች በድንበር ምክንያት መጋጨታቸውን ከአካባቢው የተገኙ መረጃዎች አመለከቱ። የተጋጩት በሁለቱ ክልሎችየተከፈሉት የሽኮች ሕዝቦች ናቸው።</p>

<p>በጋምቤላና በደቡብ ክልል አዋሳኝ ወረዳዎች በተቀሰቀሰው በዚሁ ግጭት በደቡብ ክልል የሚኖሩት የሽክቾ ሕዝቦች ቀያቸውን ጥለው ሸሽተዋል።፡ግጭቱ የተቀሰቀሰው በጋምቤላ ክልል የጐደረ ወረዳ ጐማረ ቀበሌ ነዋሪዎች መጋቢት 23/1997 ዓ.ም የደቡብ ክልል የኪ ወረዳ አርሚጭ ቀበሌ ነዋሪዎችን «ድንበራችንን አልፋችኋል፤ መሬታችንን ልቀቁ» በማለት በፈጠሩ ወረራና ተኩስ መሆኑን ከክልሎቹ ያገኘነው መረጃ ይጠቁማል።</p>

<p>በዕለቱ ከ200 በላይ የሚሆኑ የጉማሬ ቀበሌ ነዋሪዎች በኤርሚጭ ቀበሌ ላይ ተኩስ ይከፍታሉ። ሁኔታውን ያልተዘጋጁበት የኤርሚጭ ቀበሌ ነዋሪዎችም ወደ አጐራባች ቀበሌ ሸሽተዋል።</p>

<p>በጋምቤላና በደቡብ ክልል አዋሳኝ ቀበሌዎች የሚገኙት የሸክቾ ሕዝቦች ሲሆኑ ሕዝቦቹ በሁለት ክልል መከፈላቸው ለተፈጠረው ግጭት መንስኤ እንደሆነ ተገልጿል።</p>

<p>የኤርሚጭ ቀበሌ ነዋሪዎች ከጋምቤላ ክልል የተሰነዘረባቸውን ጥቃት አመልክትው ቱፒ ለሚገኘው የወረዳው አስተዳደር አመልክተዋል።</p>

<p>ጉዳዩን አሰመልክቶ ያነጋገርናቸው የዋኪ ወረዳ ፍትሕ ጽ/ቤት ኃላፊ አቶ አበበ ትኩ ከኤርሚጭ ቀበሌ ነዋሪዎች ጥቃት ተሰነዘረብን ብለው የጉማሬ ቀበሌ ነዋሪዎች አመልክተዋል። ነገር ግን በአካባቢው ያለው ደረቅ ጣቢያ ፖሊስ ምንም ያቀረበው ሪፖርት የለም ብለዋል። አቶ አበበ በአካባቢው የድንበር ችግር መኖሩ እንደሚታወቅና መቼ ችግሩ ይፈታል የሚለውን አሁን መናገር ባልችልም የድንበሩን ችግር ለመፍታት ሁለቱም ክልሎች ዝግጁ ናቸው ሲሉ ተናግረዋል።</p>

<p>የሸክቾ ሕዝቦች በሁለቱ ክልል መክፈላቸው ግጭቱን ፈጥሯል ይባላል ለሚለውም አቶ አበበ የተሻለ ትብብርና አብሮ የመሥራት መንፈስ ፈጥሯል ይባላል ለሚለውም አቶ አበበ የተሻለ ትብብርና አብሮ የመሥራት መንፈስ ፈጥሯል እንጂ የችግሩ መንስኤ አይደለም ብለው እንደሚያምኑም አስረድተዋል።</p>

<p>በግጭቱ የሞተ ሰው ባይኖርም ጥቂት ሰዎች ቀላልና ከባድ የመቁሰል አደጋ እንደደረሰባቸውም የአካባቢው ምንጮች ገልጸዋል። ስለ ጉዳዩ የጋምቤላ ክልል ያለውን አስተያየት ለማቅረብ በተደጋጋሚ ስልክ ብንደውልም ግጭቱ የተፈጠረበት ወረዳ የስልክ አገልግሎት ተጠቃሚ ባለመሆኑ መረጃ እንደሌላቸው የክልሉ ኃላፊዎች ገልፀዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሚያዝያ 05 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ሪፖርተር/ማውጫ/1997/ሚያዝያ/05/ሪፖርተር3.050897.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
