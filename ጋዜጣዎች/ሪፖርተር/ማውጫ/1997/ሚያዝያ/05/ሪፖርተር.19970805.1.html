<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>መከላከያ ከቶታል የተጠቀመበትን ነዳጅ ተፈርዶበትም አልከፈለም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">መከላከያ ከቶታል የተጠቀመበትን ነዳጅ ተፈርዶበትም አልከፈለም</h2>


<p>የኢትዮጵያ ፌዴራላዊ ዴሞክራሲያዊ ረፐብሊክ አገር መከላከያ ሚኒስቴር ከቶታል ኢትዮጵያ አክስዮን ማኅበር ላይ በተለያዩ ጊዜያት የወሰዳቸውን የነዳጅ ቅባትና ዘይቶች ዕዳ እንዲከፍል በፍርድ ቤት ቢወሰንበትም ለመክፈል ፈቃደኛ አልሆነም።</p>

<p>በፌዴራል ከፍተኛ ፍርድ ቤት 1ኛ ፍትሐብሄር ችሎት መከላከያ ሚኒስተር በቶታል ኢትዮጵያ ለተመሰረተበት የ1 ሚሊዮን 139 ሺ 158 ብር ከ48 ሳንቲም የነዳጅ ዕዳ ክስ እንዲከፍል ፍርድ ቤቱ ውሳኔ ከሰጠበት እለት ጀምሮ ለአንድ ዓመት ያህል እንዲከፍል ቢጠየቅም ለመክፈል ፈቃደኛ አልሆነም ሲል በዚሁ ችሎት ቶታል የአፈጻጸም መዝገብ ከፍቷል።</p>

<p>ቶታል ኢትዮጵያ መጋቢት 30 ቀን 1997 ዓ.ም የከፈተው የአፈጻጸም መዝገብ እንደሚያስረዳው መከላከያ ሚኒስትር ያለበትን ዕዳ እንዲከፍል በፍድርድ ቤት በተወሰነበት መሰረት ቶታል በጽሑፍ ጭምር ቢጠይቀውም ሚኒስቴር መስሪያ ቤቱ የፍርድ ቤቱን ውሳኔ ለመፈጸም ፈቃደኛ አለሆነም ሲል ቶታል በድጋሚ አቤቱታ አሰምቷል።</p>

<p>በቶታል ኢትዮጵያ ጥቅምት 13 ቀን 1994 ዓ.ም በመከላከያ ሚኒስቴር ላይ የተመሰረተው ክስ ከሁለት ዓመታት በላይ ሲያከራክር ቆይቶ ውሳኔ ማግኘቱም በማመልከቻው ተጠቅሷል።</p>

<p>የክስ ማመልከቻው እንደሚያስረዳው መከላከያ ሚኒስቴር በቶታል ኢትዮጵያ ለተመሰረተበት ክስ የቀረበው የመከላከያ ማስረጃ «ለተመሰረተው ክስ ኃላፊ አይደለሁም ምክንያቱም ቶታል ነዳጁን ያቀርብ የነበረው ግለሰቦች ባደረጉለት የስልክ ትዕዛዝ መሠረት ነው እንጂ በወረቀት በደረሰው የግዥ ትዕዛዝ አይደለም» የሚል ነው።</p>

<p>ቶታል ኢትዮጵያ በበኩሉ «በመከላከያ ሚኒስቴሩ እዳው ታምኖ በመረጋገጡ ሰነዱ ለክፍያ ከቀረበ በኋላየሚኒስቴሩ ዋና ፋይናንስ ክፍል በሐምሌ 24 ቀን 1993 ዓ.ም ክፍያን የማያስተናግድ መሆኑን በመግለጽ የተያያዙትን 78 ገፅ የክፍያ ሰነዶቹን ጨምሮ መልሶልኛል» ሲል በክሱ ላይ አስፍሯል።</p>

<p>ፍርድ ቤቱም የግራ ቀኙን ክርክር አዳምጦ መከላከያ ሚኒስተር ትዕዛዙን አልሰጠሁም ቢልም ነዳጁ ሲቀርብለት አልቀበልም ማለት መብት እያለው ነዳጁ ሲቀርብለት ሲረከብ ከቆየና ነዳጁን መረከቡን ካመነ በኋላ «ኃላፊ አይደለሁም» በማለት ያቀረበውን ክርክር ውድቅ አድርጎ የተጠቀሰውን ገንዘብ ተከፍሎ እስካለቀበት ጊዜ ድረስ ከመቶ ዘጠኝ ወለድ ጋር እንዲከፍል በየካቲት 26 ቀን 1996 ዓ.ም ውሳኔ ተሰጥቶበታል።</p>

<p>ከዚህ ውሳኔ በኋላ መከላከያ ሚኒስቴር የተወሰነበትን ብር ለመክፈል ፈቃደኛ ባለመሆኑ ፍርድ ቤቱ ገንዘብ እንዲከፈለው እንዲያስፈጽምለት ቶታል ኢትዮጵያ ጠይቋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሚያዝያ 05 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ሪፖርተር/ማውጫ/1997/ሚያዝያ/05/ሪፖርተር1.050897.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
