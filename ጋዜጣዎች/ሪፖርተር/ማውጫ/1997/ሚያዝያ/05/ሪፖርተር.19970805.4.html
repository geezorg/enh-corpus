<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በአዲስ አበባ የጎዳና ተዳዳሪነት ተባብሷል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በአዲስ አበባ የጎዳና ተዳዳሪነት ተባብሷል</h2>


<p>በአዲስ አበባ የጎዳና ተዳዳሪነት ተስፋፍቶ ችግር አሳሳቢ ደረጃ ደርሷል ሲሉ አንዳንድ ነዋሪዎች ገለጹ። አስተዳደሩ ቁጥራቸው እየጨመረ መምጣቱን ደርሼበታለሁ ይላል።</p>

<p>አንዳንድ ያነጋገርናቸው የከተማዋ ነዋሪዎች በከተማዋ ዋና ዋና መንገዶች ብቻ ይታይ የነበረው የጎዳና ተዳዳሪነት ችግር በመባባሱ የየመንደሩ መተላለፊያዎች እየተቀጥለቀለቁ ነው።</p>

<p>የጎዳና ተዳዳሪዎቹ ከአምስት ዓመት እስከ አዛውንቱ የዕድሜ ክልል የሚገኙ ሲሆን ለወትሮ መሀል አዲስ አበባ ይታዩ የነበሩት በሁኑ ሰዓት አቃቂ እና ቃሊቲ አካባቢዎች በብዛት መታየት መጀመራቸው ችግሩ እየሰፋ መምጣቱን ያሳያል ሲሉ አስተያየት ሰጪዎቹ ተናግረዋል።</p>

<p>በከተማዋ ዋና ዋና ጎዳናዎች ተዘዋውረን ካነጋገርናቸው መካከል መላኩ እንግዳ አንዱ ነው። ከጎጃም የመጣ ሲሆን ዕድሜውን መናገር ባይችልም ካሥር ዓመት በታች መሆኑን መገመት ይቻላል። ለምን ወደ አዲስ አበባ እንደመጣ ሲገልጽም ቤተሰቦቼ እኔንና እህት ወንድሞቼን ማሳደግ ባለመቻላቸው እኔ እና የተቸገሩ ጓደኞቼ ሆነን አዲስ አበባ እየሠራን እንማራለን ብለን መጣን ይላል።</p>

<p>የአዲስ አበባ ኑሮ እጅግ አስቸጋሪ መሆኑን፣ የሚበሉትና የሚጠጡት ስለማያገኙ ከገንዳ ላይ እየለቀሙ እንደሚመገቡ፣ ለዚሁም የፖሊስና የደንብ አስከባሪዎች እንደሚያባርሯቸው መላኩ ያስረዳል። የማኅበራዊ ኑሮዋቸውንም አስመልክቶ ከጓደኞቻቸው ጋር ተፋቅረው እንደሚኖሩ የሌሊቱን ቁርና ብድር ለመቋቋም ተቃቅፈውና ተደራርበው እንደሚተኙ መላኩ ይገልፃል።</p>

<p>ለወደፊት ምን ለመሆን ታስባለህ ብለን ለጠየቅነው ጥያቄ መልኩ መልስ ለመስጠት ትንሽ ተቸግሮ አስተማሪ መሆን እፈልጋለሁ። አስተማሪ መሆን የምፈልገው ትምህርት ስለምወድ ነው ሲል ተናግሯል።</p>

<p>የአዲስ አበባ ከተማ አስተዳደር የማኅበራዊና ሲቪል ጉዳዮች ቢሮ ስለ ጉዳዩ ያነጋገርናቸው አቶ መሰለ ትኩዬ አስተዳደሩ ችግሩ የከተማዋ ቁልፍ ችግር መሆኑን ለይቶ እየሠራ ነው ብለዋል።</p>

<p>የጎዳና ተዳዳሪዎቹን ቁጥር አስመልክቶ በቅርቡ የተካሄደ ጥናት አለመኖሩን ከ11 ዓመታት በፊት በተካሄደ ጥናት ከ60 ሺህ በላይ የጎዳና ተዳዳሪዎች መኖራቸውንና ቁጥሩም በየዓመቱ በ5 በመቶ ይጨምራል የሚል ግምት እንዳለ ገልጸዋል።</p>

<p>በአሁኑ ወቅት የጎዳና ተዳዳሪዎች ቁጥር በከፍተኛ ሁኔታ እየጨመረ መምጣቱን አስተዳደሩ መረዳቱንና ከከተማ ውጭ የሚመጡት ህፃናት በየአካባቢውያቸው ሁኔታዎች ተመቻችቶላቸው እንዲረዱ ለማድረግ አስተዳደሩ ይሠራል ሲሉ አቶ መለስ ይናገራሉ።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሚያዝያ 05 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ሪፖርተር/ማውጫ/1997/ሚያዝያ/05/ሪፖርተር4.050897.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
