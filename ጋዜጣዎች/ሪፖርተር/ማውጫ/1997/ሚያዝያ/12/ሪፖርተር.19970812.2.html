<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የ80 ሚሊዮን ብሩ የግብር ዕዳ ምህረት በነጋዴዎች ተቃውሞ ገጠመው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የ80 ሚሊዮን ብሩ የግብር ዕዳ ምህረት በነጋዴዎች ተቃውሞ ገጠመው</h2>


<p>የአዲስ አበባ ከተማ ጊዜያዊ አስተዳደር ባለፈው ሣምንት ያደረገው በድምሩ የ80 ሚሊዮን ብር የግብር ዕዳ ምህረት እኛንም ሊያካትት ይገባል በሚሉ እና የግብር ጫና ይቀነስልን ባሉ ወገኖች ተቃውሞ ገጠመው። ከንቲባ አርከበ ዕቁባይ ቅሬታውን ሳይቀበሉት ቀርተዋል።</p>

<p>የአስተዳደሩ የገቢዎች ኤጀንሲ ሰኞ ዕለት በሀገር ፍቅር ቲያትር ቤት አዳራሽ የግብር ምህረቱ ላይ ማብራሪያ ለመስጠት በጠሩት ስብሰባ ላይ የተገኙ ነጋዴዎች ምህረቱ የተደረገው እስከ 10 ሺህ ብር ዕዳ ኖሮባቸው በፍ/ቤት ክርክር ላይ ላሉ ነጋዴዎች ብቻ ነው ካሉ በኋላ የግብር ምህረት ለማግኘት የግድ መከሰስ አለብን ወይ ሲሉ ጠይቀዋል። ከ10 ሺህ ብር በላይ ተጨማሪ አንድ ሳንቲም ዕዳ ያለበት ነጋዴ በምህረቱ እንዲካተት አለመደረጉም እንዳሳዘናቸው ገልፀዋል።</p>

<p>አቶ ኤፍሬም ዓለሙ የገቢዎች ኤጀንሲ ዋና ሥራ አስኪያጅ በሰጡት ማብራሪያ የግብር ምህረቱ የተደረገው በፍ/ቤቶች ያለው የክርክር መዛግብት ለማቃለል ታስቦ ነው ብለዋል።</p>

<p>ለግብር ከፋዮች የሚጨነቅ አስተዳደር ቢኖር ውዝፍ ዕዳው እንዴት ሊፈጠር ቻለ የሚለውን ጥያቄ ይመልስ ነበር ያሉት አስተያየት ሰጪዎች ዕዳ ሊከማችብን የቻለው አቅምን ያላገናዘበ የግብር ትመና በመካሄዱ ነው ሲሉ ምሬታቸውን ገልፀዋል።</p>

<p>አንዳንድ ግብር ከፋዮች የውዝፍ ግብር ጫናው የፈጠረባቸውን የኑሮ ቀውስ ለመቋቋም እንዳልቻሉ በእንባና በምሬት በመግለፃቸው የአዳራሹ ድባብ በሃዘን ተለውጧል። በዚህ የሃዘን ስሜት ለመቀጠል ባለመቻላቸውም ስብሰባውን ረግጠው ወጥተዋል።</p>

<p>ስብሰባውን ረግጠው የወጡት ግብር ከፋዮች በቲያትር ቤቱ ግቢ ውስጥ አንድነት ፈጥረው ወደ አስተዳደሩ ከንቲባ ቢሮ በመሄድ ቅሬታቸውን ለማሰማት ቢሞክሩም ከንቲባው ፈቃደኛ ሳይሆኑ ቀርተዋል።</p>

<p>ይልቁንም በፀሐፊያቸው በኩል «ውሳኔው የካቢኔ ውሳኔ በመሆኑ የመጨረሻና የፀና ነው፤ በተሰጣችሁ ዕድል የማትጠቀሙ ከሆነ የትም ቦታ ሄዳችሁ መከራከር ትችላላችሁ ንብረታችሁ ይሸጣል» የሚል መልስ ሰጥተዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሚያዝያ 12 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ሪፖርተር/ማውጫ/1997/ሚያዝያ/12/ሪፖርተር2.120897.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
