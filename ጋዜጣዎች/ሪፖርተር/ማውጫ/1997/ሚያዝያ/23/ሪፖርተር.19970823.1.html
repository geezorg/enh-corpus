<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በፌዴራል ፍርድ ቤቶች በሦስት ዳኞች የሚታዩ ጉዳዮች በአንድ፣ በአምስት ይታዩ የነበሩ በሦስት እንዲታዩ ሊደረግ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በፌዴራል ፍርድ ቤቶች በሦስት ዳኞች የሚታዩ ጉዳዮች በአንድ፣ በአምስት ይታዩ የነበሩ በሦስት እንዲታዩ ሊደረግ ነው</h2>


<p>በፌዴራል ከፍተኛ ፍርድ ቤት ከ15 ዓመት ጽኑ እስራት በላይ ሊያስቀጡ የማይችሉ የወንጀል ጉዳዮች በሦስት ዳኞች መታየታቸው ቀርቶ በአንድ ዳኛ እንዲሁም በፌዴራል ጠቅላይ ፍርድ ቤት የመጀመሪያ ደረጃ የሚታዩትን ጉዳዮች አምስት ዳኞች በተሰየሙበት መታየቱ ቀርቶ በሦስት ዳኞች እንዲታይ የሚያደርግ ማሻሻያ ሊወጣ ነው።</p>

<p>የፌዴራል ፍርድ ቤቶች አዋጅ ቁጥር 25/88ን እንደገና ለማሻሻል የተዘጋጀውን ረቂቅ የሕግ ኃሳብ ጠቅሰው ምንጮች ለሪፖርተር እንደገለጹት የፌዴራል ፍርድ ቤቶች በሦስት ዳኞች እየተመለከቷቸው ከሚገኘው የወንጀል ጉዳዮች መካከል ከፍተኛ ቁጥር ያላቸው እጅግ ቢበዛ ከ15 ዓመት የማይበልጥ የጽኑ እስራት ቅጣት የሚያስከትሉ በመሆናቸው እነዚህን ጉዳዮች በሙሉ በአንድ ዳኛ እንዲታዩ ቢደረግ ጉዳዮቹ በአጭር ጊዜ እልባት እንዲያገኙ ያደርጋቸዋል።</p>

<p>ፍርድ ቤቱ ካሉት ስድስት የወንጀል ችሎቶች መካከል በአራቱ የወንጀል ችሎቶች እያንዳንዳቸው 2750 መዛግብትን ይመለከታሉ። ይህ ቁጥር ሦስት ዳኞች ላሉበት አንድ ችሎት እጅግ ከፍተኛ የመዛግብት ቁጥር በመሆኑ ችሎቶች ለጉዳዮች ከአንድ ዓመት በላይ የረዘመ ቀጠሮ በመስጠት ላይ በመሆናቸው በማሕበረሰቡ ለሚደርስበት ጉዳት መፍትሔ ሊሰጠው እንደሚገባ በማሻሻያ ኃሳቡ ውስጥ ተጠቅሷል።</p>

<p>በተጨማሪም የፌዴራል ጠቅላይ ፍርድ ቤት በመጀመሪያ ደረጃ በሚያያቸው ጉዳዮች አምስት ዳኞች እንዲሰየሙ በአዋጅ ስለተደነገገ ከአምስቱ ዳኖች አንድ ዳኛ በሚጓደልበት ጊዜ ችሎቱ አልተሟላም እየተባለ ተደጋጋሚ ቀጠሮ እንዲሰጥ ምክንያት በመሆኑ ሦስት ዳኞች በተሰየሙበት ችሎት እንዲታይ ማድረጉ ጠቃሚ እንደሆነ እንደማሻሻያ ተገልጿል።</p>

<p>ማሻሻያው አያይዞም ለበር ሰሚ ችሎት የተለያዩ ትርጉም ለሚሰጣቸው የህግ ድንጋጌዎች የሚሰጠው አተረጓጐም ወደ ጐን ተትቶ ፍርድ ቤቶች የራሳቸውን ትርጉም እየሰጡ መጠቀማቸው ዜጐች በሕግ ፊት በእኩል እንዳይታዩና በሕገመንግሥታዊ መብታቸው ላይ መጣስ በማስከተሉ የሰበር ችሎቱ ውሳኔዎች በየትኛውም ደረጃ ላይ በሚገኝ ፍርድ ቤቶች ላይ አስገዳጅ ማድረግ አስፈላጊ መሆኑን አሳማኝ ነው ይላል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሚያዝያ 23 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ሪፖርተር/ማውጫ/1997/ሚያዝያ/23/ሪፖርተር1.230897.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
