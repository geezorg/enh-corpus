<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ውድድሩም ሆነ የአየር ጸባዩ ጥሩ ስለሆነልኝ የዓለምን ክብረወሰን ሰበርኩት» ቀነኒሳ በቀለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«ውድድሩም ሆነ የአየር ጸባዩ ጥሩ ስለሆነልኝ የዓለምን ክብረወሰን ሰበርኩት» ቀነኒሳ በቀለ </h2>


<p>የኦሊምፒክ፣ የዓለም ሻምፒዮና፣ የአለም አገር አቋራጭ ድርብርብ ባለ ድል፣ ቀነኒሳ በቀለ፣ በራሱ ተይዞ የነበረውን የአስር ሺ ሜትር ክብረወሰን በመስበር ከፍተኛ ሽልማት አገኘ። መሠረት ደፋር በበኩሏ በ5000 ሜትር የአፍሪካን ሪከርድ በማሻሻል አሸናፊ ሆናለች።</p>

<p>ቀነኒሳ ይህንን ድል የተጎናፀፈው ብራሰልስ ውስጥ ጎልደን ሊግ ሩጫ በተካሄደበትና 47000 ህዝብ በተሰበሰበት ራይ ባውዲየው ስታዲየም ውስጥ ነው።</p>

<p>ቀነኒሳ በወንድሙ ታሪኩ በቀለ አሯሯጭነት ያደረገው የአስር ሺ ሜትር ሩጫ በየዙሩ በታሰበው ፍጥነት እንዲሄድ አስችሎታል። በመጨረሻም 5 ሺ ሜትሩን ብቻውን በመምራት ቀደም ሲል በራሱ ተይዞ የነበረውን 26፡20፡31 ሰዓት 26፡17፡53 በመሮጥ አሻሽሎ አዲስ የዓለም ክብረ ወሰን ባለቤት አድርጐታል።</p>

<p>ቀነኒሳ ውድድሩን መቶ ሺ ዶላር ለመግቢያ፣ ሁለት መቶ ሺ ዶላር ሰዓት ያሻሻለበት እና አንድ ዘመናዊ መኪና ተሸልሟል።</p>
 
<p>ቀነኒሳ የ10ሺ ሜትሩን ሩጫ ካጠናቀቀ በኋላ ለዓለም አቀፍ የአትሌቲክስ ፌዴሬሽኖች ማህበር (IAAF) ጋዜጠኛ የሚከተለውን ተናግሯል።</p>

<p>«የምሽቱ ውድድር ድንቅ ነበር። የዓለምን ክብረወሰን በማሻሻሌም በእጅጉ ተደስቻለሁ።</p>

<p>«ለንደን ላይ የ5000 ሜትር ክብረሰውን ለማሻሻል አስቤ ነበር። ግን አሯሯጮቹ ጥሩ አልነበሩም። ሄንግሎ ላይ 10 ሺ ሜትር ለማሻሻል ብሞክርም የአየሩ ጸባይ መጥፎ ሆነብኝ። ዛሬ ግን ወንድሜ ታሪኩ በቀለ እስከ 5000 ሜትር ድረስ ከእኔ ጋር በመሆን ጥሩ ርቀት መሮጥ ቀላል አልነበረም። ውድድሩም ሆነ የአየር ጸባዩ ጥሩ ስለሆነልኝ የዓለምን ክብረወሰን ለመስበር በቃሁ....»</p>

<p>«ተቆራጠንም ቢሆን ለመሮጥ አቅደን ነበር። የመጀመሪያውን ግማሽ ሳልፈጥንም፣ ሳልዘገይም ለመሮጥ አቀድኩ፡፡ ይህ ደግሞ ትክክል ነበር። በርግጥ በሁለተኛው ክፍል ላይ ብቻዬን ስለነበርኩ ትንሽ ከበድ ብሎ ነበር።</p>

<p>«ይህ ሪከርድ ኦስትራቫ ላይ ካሻሻልኩት በጣም የተለየ ነው። ኦስትራቫ አየሩ ነፋሳማና ተወዳዳሪዎቹ ጥሩ አልነበሩም። ግን በጊዜው ደስተኛ፣ በራሴ የምተማመንና ክብረወሰን ለማሻሻል የተዘጋጀሁ ነበርኩ። በዚህ ዓመት ግን ደስተኛ አይደለሁም። ሙሉ ለሙሉ በራሴ አልተማመንም። ልዩነቱ ይሄ ነው።</p>

<p>«ይህ ዓመት ለእኔ ግጥሜ አይደለም። እጮኛዬ ስለሞተችብኝ ልቤ ደስተኛ ሊሆን አልቻለም። እርግጥ ባለፈ ነገር ላይ ምንም ማድረግ እንደማይችል ይገባኛል።</p>

<p>«ወደፊት ይህን ሰዓት ለማሻሻል እሞክራለሁ። የዓለም ክብረወሰን መስበር እንዲህ ቀላል ባይሆንም ግን ሙከራዬን አላቋርጥም። መሞከር አለብኝ፤ ማሻሻል እፈልጋለሁ። ገና ወጣት እንደመሆኔ ረጅም ጊዜ መሥራት እፈልጋለሁ። ምናልባት በ27 እና በ28 ዓመቱ በግማሽ ማራቶን የጎዳና ውድድር ከተወዳደርኩ በኋላ ማራቶንን እሞክራለሁ።</p>

<p>«አንዳንድ ቀን ውድድርና ልምምድ በሚገጥሙበት ጊዜ ቀላል አይሆኑም። አንዳንድ ጊዜ የአየር ጸባዩ መጥፎ ይሆናል፤ ወይም ዝም ብሎ ደባሪ ቀን ይሆናል። ሁልጊዜም ደስ ሊያሰኝ አይችልም። ያም ሆነ ይህ ሩጫ ሥራዬ ነው። ሕይወቴ ተለውጧል። ሩጫም የህይወቴ አካል ሆኗል።</p>


<p class="align-center"><a href="/Gazettas/Reporter/info/Reporter.html">ከሪፖርተር ነሐሴ 22 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ሪፖርተር/ማውጫ/1997/ነሐሴ/22/ሪፖርተር6.221297.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
