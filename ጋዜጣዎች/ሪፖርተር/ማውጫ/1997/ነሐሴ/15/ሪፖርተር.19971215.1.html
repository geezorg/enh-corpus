<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ዶ/ር ብርሃኑ ነጋ ለ28ኛ ከንቲባነት ተመረጡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ዶ/ር ብርሃኑ ነጋ ለ28ኛ ከንቲባነት ተመረጡ</h2>


<p>ለአዲስ አበባ ምክር ቤት አባልነት የተመረጡት የቅንጅት ለአንድነትና ለዲሞክራሲ አባላት የ47 ዓመቱን ዶ/ር ብርሃኑ ነጋ የአዲስ አበባ ከተማ ከንቲባ እንዲሆኑ በከፍተኛ ድምጽ መረጧቸው። አባላቱ ትናንት ባካሄዱት ምርጫ ዶ/ር ብርሃኑ ነጋን በ123 ድምፅ ከንቲባ አድርገው የመረጣቸው ሲሆን ድምጽ የሰጡት የአዲስ አበባ ከተማ ምክር ቤት አባላት 134 ናቸው። ቅንጅቱ ከዶ/ር ብርሃኑ ቀጥሎ በምክር ቤቱ ምክትል ከንቲባነት ዶ/ር ኢንጂነር አድማሱ ገበየሁን በ109 ድምፅ መርጧል። አቶ አሰፋ ሀብተወልድ በ69 ድምጽ አፈ ጉባኤ ሆነው ሲመረጡ ወ/ሮ ሸዋዬ ኪሮስ በ106 ድምፅ ምክልት አፈ ጉባኤ ሆነዋል። አቶ አንተነህ ሙሉጌታ በ74 ድምፅ ፀሀፊ ሆነው ተመርጠዋል።</p>

<p>ዶ/ር ብርሃኑ በምርጫው ካሸነፉ በኋላ ለሪፖርተር ጋዜጣ በሰጡት አስተያየት «በከንቲባነት በመመረጤ የተሰማኝ ከፊት ለፊት የሚጠብቀን የተቋሰለ ህብረተሰብን የመጠገን ስራ ከባድነት ነው ብለዋል» ምርጫው ዲሞክራሲያዊ እንደነበር የሚገልፁት ዶ/ር ብርሃኑ «ይህም ወደፊት እንዴት መስራት እንደምንችል የሚያሳይ ነው» ብለዋል። «ከፊታችን የሚታየንን ሸክም ጠንክሮ ለመወጣት ከህዝብ ተግሳጽን እንጠብቃለን፤ በአንድነት ሆነን ይህቺን ሀገር ከድህነት የምትወጣበትና ነጻነት የሚሰፍንባት እንድትሆን እንሰራለን» ብለዋል።</p>

<p>ከምርጫው በኋላ ለምክር ቤቱ አባላትና ጥሪ ለተደረገላቸው እንግዶች አዲስ አበባ ውስጥ መንግስት እንቅፋት የማይሆንበት አስተዳደር እንደሚመሰርቱ ገልጸዋል።</p>

<p>በተለይ የትራንስፖርት እጥረትን የመቅረፍ ትልቅ ስራ እንደሚሰሩና ባለሀብቱ በመሬት ላይ መዋለ ንዋዩን የሚያፈስበት አሰራርን በማስወገድ በቀላል ዋጋ መሬት የሚያገኝበትን ስርዓት እንደሚቀርፁ ገልጸዋል።</p>

<p>በተለይ ደግሞ የሚዲያ ነፃነት ለአንድ አገር ምን ያህል ወሳኝ መሆኑን በማሳየት አርአያ ለመሆን የአዲስ አበባ መገናኛ ብዙሃን ኤጀንሲን ነጻ በሆነ ቦርድ እንዲተዳደር እና የመንግስት ወይም የቅንጅት ልሳን እንዳይሆን እንደሚሰሩ ተናግረዋል።</p>

<p>በምርጫው ላይ እንዲሳተፉ የተጋበዙት አንድ የኢህአዴግ የምክር ቤቱ አባል ስብሰባ ስላላቸው ያልተገኙ ሲሆን የኢትዮጵያ ዴሞክራሲያዊ ኃይሎች ህብረት አባልም አልተገኘም።</p>

<p>ዶ/ር ብርሃኑ ነጋ - የሁለተኛ ደረጃ ትምህርታቸውን በነፋስ ስልክ አጠቃላይ ሁለተኛ ደረጃ ተምረዋል። የፒ.ኤች.ዲ - ዲግሪያቸው ኒውዮርክ ከሚገኘው New School for Social Research አግኝተዋል። ዶ/ር ብርሃኑ ያገቡና የሁለት ወንዶች ልጆች አባት ናቸው።</p>

<p>በምርጫው ላይ የውጭ ታዛቢዎች የአገር ውስጥና የውጭ ሚዲያዎች ተገኝተዋል።</p>



<p class="align-center"><a href="/Gazettas/Reporter/info/Reporter.sera.html">ከሪፖርተር ነሐሴ 15 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ሪፖርተር/ማውጫ/1997/ነሐሴ/15/ሪፖርተር1.151297.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	


