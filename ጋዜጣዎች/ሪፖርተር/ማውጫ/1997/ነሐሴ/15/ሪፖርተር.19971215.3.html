<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ፍ/ቤቱ የመንግስት ምስረታውና የድጋሚ ምርጫ እገዳ ጥያቄውን መታየት ያለበት በይግባኝ ነው አለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ፍ/ቤቱ የመንግስት ምስረታውና የድጋሚ ምርጫ እገዳ ጥያቄውን መታየት ያለበት በይግባኝ ነው አለ</h2>


<p>«ቅንጅት ለአንድነትና ለዴሞክራሲ ወደ ፍ/ቤት መሄድ ሳይታወቅ ለኢህም የሚረዱ መረጃዎችን የምርጫ ቦርዱ ሳይጠን የመንግስት ምስረታን ማወጁ እና ዳግም ምርጫ አለማካሄድም ማቀዱ አግባብ አይደለም» በሚል የመሰረተውን ቀጥታ ክስ የፌዴራሉ ከፍተኛ ፍርድ ቤት ክሱ መመስረት ያለበት በይግባኝ ነው በሚል ሳያግደው ቀረ።</p>

<p>ቅንጅቱ የምርጫ ግድፈቶች አጣሪ ቡድን እና የቦርዱን የውሳኔ ሃሳብ፣ ቃለ ጉብኤ፣ የአጣሪ ቡድኑ በሂደቱ ወቅት በድምፅ የቀረፃቸው ማስረጃዎችን ምርጫ ቦርድ እንዲሰጠው በተደጋጋሚ ቢጠየቅም ምላሽ እንዳላገኘና በቦርዱ ውጤት ላይ ይግባኝ ለመጠየቅ የሚረዱ ማስረጃዎች ሳይሰጡት መግንስት መመስረት ይችላል የሚል ውሳኔ እና የድጋሚ ምርጫው እንቅስቃሴ ከባድ የአሰራር ግድፈቶች በመኖራቸው እንዲታገዱ ፍርድ ቤቱን ጠይቆ ነበር።</p>

<p>የምርጫ ቦርዱ በበኩሉ ፍርድ ቤቱ ይህንን ክስ ማየት እንደማይችልና ከሳሽ /ቅንጅት/ በውጤቱ ላይ ቅሬታ ካለው ክስ የሚመሰርተው በይግባኝ ክስ እንጂ በቀጥታ ክስ አለመሆኑን ገልጾ በዚሁ እንዲያሰናብተው ጠይቋል።</p>

<p>ቅንጅቱ የአጣሪ ቡድኑ የሚተዳደርበት የቦርዱ መመሪያ፤ ውጤት ከመገለፁ በፊት ኧጣሪ ቡድኑ የውሳኔ ሃሳብ ለተወዳዳሪ ፓርቲዎች ይሰጣል ይላል፤ ቦርዱ ይህ ሳያደርግ ውጤት መግለፁ የአሰራር ግድፈት ነው የሚል ክርክር አቅርቧል።</p>

<p>ፍ/ቤቱ የሁለቱንም ወገን ክርክር ካዳመጠ በኋላ ከሳሽ የውሳኔ ሃሳቦችና ሌሎች ማስረጃዎች እንዲሰጡት በአሰራር ግድፈት በቀጥታኛ ክስ መመስረቱ አግባብ ነው በመሆኑም ፍርድ ቤቱ ጉዳዩን የማየት ስልጣን አለው፤ ነገር ግን የድጋሚ ምርጫውና የመንግስት መመስረቱ ሂደት እስከ ፍርድ ሂደቱ ማብቂያ እንዲታገድ መጠየቁ ትክክል አይደለም ምክንያቱም ይህንን ክስ ማቅረብ የሚቻለው በአዋጅ ቁጥር 111/7 አንቀጽ 52 መሰረት በይግባኝ ነው በሚል በአብላጫ ድምጽ ማየት እንደማይችል ወስኖ ማየት በሚችለው ላይ ክርክሩ እንዲቀጥል አዟል።</p>

<p>የመሀል ዳኛው በበኩላቸው የአሰራር ግድፈቶችን በቀጥታ ክስ የማየት ስልጣን አለው በሚለው ውሳኔ የፍርድ ቤቱ ላይ ተስማምተው የአሰራር ግድፈት እንዳለ ክሱ ያመለክታል በመሆኑም ፍርድ ቤቱ እንዲታገድ የተጠየቅውንም ማየት ይችላል በሚል በልዩነት አልፈውታል።</p>

<p>ፍ/ቤቱ የአሰራር ግድፈት ነው በሚል በቀረበው ክስ ላይ ቦርዱ ምላሽ እንዲሰጥ በጠየቀው መሰረት የቦርዱ ጠበቃ በሕጉ መሰረት ውጤት አሳውቀናል ቅንጅት የጠየቀው የ435 የምርጫ ክልሎች የውሳኔ ሃሳብ ነው እነዚህ ደግሞ ሁሉም አቤቱታ የቀረበባቸው አይደሉም በመሆኑም አጠቃላዩን የመስጠት ግዴታ የለብንም ብለዋል።</p>

<p>የቅንጅቱ ጠበቆች በበኩላቸው ቦርዱ ሐምሌ 1 እና ሐምሌ 19 የተለያዩ ውጤቶችን ገልጿል እነዚህ ውጤቶች አካቶ ነው ነገር ግን ከመገለፁ በፊት የአጣሪ ቡድኑ የእኔ ሃሳብና ሌሎች ማስረጃዎች ለቅንጅቱ አልደረሱም ብለዋል።</p>

<p>የቅንጅቱ ጠበቆች በበኩላቸው የአጣሪ አካሉ ሙሉ መረጃ አልደረሰንም በቃል ክርክር ወቅት ነበርን ነገር ግን ከዚህም ባሻገር የአጣሪ አካሉ የውሳኔ ሃሳብ የቦርዱ ስላልሆነ ይግባኝ ለመመስረት አያስችሉም ብለዋል።</p>

<p>ፍ/ቤቱ ለሁለት ቀናት ያዳመጠው የፍርድ ሂደት በዚሁ እንዲቋጭ አድርጎ ለውሳኔ ሀሳብ ተለዋጭ ቀጠሮ ይዟል።</p>

<p>የፍርድ ሂደቱን በምስል ለመቅረፅ የኢትዮጵያ ቴሌቪዥንና የኢትዮጵያ ዜና አገልግሎት ካሜራዎች የተገኙ ቢሆንም ፍርድ ቤቱ በምስል እንዳይቅረጽ ከልክሎ ችሎቱ ከመሰየሙ በፊት የተቀረፁትም እንዳይተላለፉ አዟል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ነሐሴ 15 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ሪፖርተር/ማውጫ/1997/ነሐሴ/15/ሪፖርተር3.151297.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
