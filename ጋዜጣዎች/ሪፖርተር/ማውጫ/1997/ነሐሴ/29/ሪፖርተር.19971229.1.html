<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአብኮ ጽ/ቤት በሁለት የቀድሞ አባላቶቹ እንደታገተ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የአብኮ ጽ/ቤት በሁለት የቀድሞ አባላቶቹ እንደታገተ ነው </h2>


<p>በ26/12/97 ሐሙስ ከጠዋቱ 2፡30 ሽሮ ሜዳ መነን ት/ቤት ከፍ ብሎ የሚገኘው የኦሮሞ ብሔራዊ ኮንግረስ (ኦብኮ) ቢሮ የተለመደ ሥራውን ጀምሯል። በድንገት የቢሮው የቀድሞ ሠራተኞች የነበሩ ወታደር ቶሎሳ ተስፋዬ እና አቶ ቦና ታደሰ እንግዳ ሰዎች አስከትለው ወደ ቢሮ ገቡ። ቀደም ሲል እንደማንኛውም ሰው ወደ ቢሮው ዘልቀው የነበሩ ግለሰቦች አጀቧቸው። በኋላም የቢሮ ሠራተኞች በመሣሪያ ኃይል ተባረሩ። ዋና ጸሐፊው ኮ/ል ብርሃኑ ተሰማ ለሰዓታት ታገቱ።</p>

<p>አንዳንዶቹ ምን መዓት መጣብን ብለው በፍጥነት ወደ ፖሊስ ስልክ መቱ። ግን ምላሹ ቀዝቃዛ ሲሆንባቸው ተመለሱ። ሆኖም ቢሮ አካባቢ ሲቪል የለበሱ ሰዎች በብዛት ይታዩ ጀመር፡፡ ፖሊሲም መጣ። አምቡላንሶች ተከተሉ። በወቅቱ በአካባቢው ውጥረት እንደነገሰ የዓይን እማኞች ያረጋግጣሉ።</p>

<p>የኦብኮ አመራሮች ከያሉበት ተጠርተው ቢመጡም ወደ ቢሮአቸው መዝለቅ አልቻሉም፡፡ በሁለት የወጣቶች ሊግ ማዕከላዊ ኮሚቴ አባላትና የቢሮ ሠራተኞች አመራር ሰጪነት ቢሮአቸውን መነጠቃቸውን ሲያውቁ ለፖሊስ ለማመልከት ተሯሯጡ። አዲስ አበባ ፖሊስ ኮሚሽን አመልክተው ወደ ጉለሌ ክፍለ ከተማ ተመራ። ጉለሌዎች ደግሞ ጉዳዩን ተቀብለው «በሉ ሄደን እንየው» ብለው ቢሮ ሲሄዱ ምንም ሰው አለማግኘታቸውን፤ ፖሊሶቹ ሲመለሱ ግን ሰዎቹ መምጣታቸውን የኦብኮ ሰዎች ይናገራሉ፡፡ በኋላም ቦምብ ተጥሎ ሊሆን ስለሚችል ግቢው ይፈተሽልን ብለው ለፖሊሶች ጥያቄ አቀረቡ። ሆኖም ፖሊስ የመፈተሻ ፈቃድ አልያዝኩም ብሎ ጥያቄውን ሳይቀበለው ቀረ። እነሆ እስከ ትላንትና ከስዓት በኋላ ድረስ የኦብኮ ቢሮ በቀድሞ አባላቱ እንደታገተ አለ።</p>

<p>አንዳንድ የኦብኮ አመራሮች «ፀጉረ ልውጥ» ያሏቸው ሰዎች እየተከታተሏቸው መሆኑን በመግለፅ ወጥተን ለመግባት የማንችልበት ሁኔታ ውስጥ ወድቀናል ሲሉ ትላንት ከሰዓት በኋላ ገልጸውልናል።</p>

<p>ዶ/ር ጣፉ ሁንዴ የኦብኮ ምክትል ሊቀመንበር ስለሁኔታው ሲያስረዱ «የደረሰብንን ሁሉ ለፖሊስ አመልክተናል። ፖሊስም አስፈላጊውን መረጃ ተቀብሎን ፍ/ቤት አቀርባለሁ ብሎናል። እስካሁን ምንም ያገኘነው መፍትሄ የለም» ብለውናል።</p>

<p>በቢሮው የአጋች ታጋች ድራማ መሪ ናቸው የሚሏቸው የኦብኮ የወጣቶች ሊግ ሁለት አመራሮች ወታደር ቶሎሳ ተስፋዬ እና አቶ ቦና ታደሰ በቅርቡ ከሥራና ከኃላፊነታቸው የተሰናበቱ ናቸው ተብሏል፡፡ ግን ለምን ዓላማ ይህን ነገር እንደሚያደርጉ እንደማያውቁ የኦብኮ አመራሮች ጠቁመው ከጀርባቸው የመንግሥት ድጋፍ ለመኖሩ ግን ምንም የሚያጠራጥር አይደለም ሲሉ ይናገራሉ።</p>

<p>የቀድሞዎቹ የድርጅቱ አጋች አባላት የኦብኮ አባላትና ደጋፊዎችን ዛሬ ጠዋት ስብሰባ ጠርተዋል ተብሏል። ሆኖም አግኝተን ለማነጋገር ሳንችል ቀርተናል።</p>


<p class="align-center"><a href="/Gazettas/Reporter/info/Reporter.html">ከሪፖርተር ነሐሴ 29 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ሪፖርተር/ማውጫ/1997/ነሐሴ/29/ሪፖርተር1.291297.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
