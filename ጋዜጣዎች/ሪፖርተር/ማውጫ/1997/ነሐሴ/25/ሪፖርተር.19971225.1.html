<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢሕአዴጎች በውይይት ተወጥረው ሰነበቱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢሕአዴጎች በውይይት ተወጥረው ሰነበቱ</h2>


<p>ከኢሕአዴግ አባል ድርጅቶች መካከል ብአዴን፣ ደኢህዴግ፣ ሕወሀት አባላቶቻቸውንና የየክልሉ የዩኒቨርስቲ ተማሪዎችን በማሰባሰብ በወቅታዊ ጉዳዮች ጋር በተገናኘ ምክክር ላይ መሆናቸውን ተሰማ።</p>

<p>በደቡብ ክልል በአዋሳ ከተማ ትላንት በተጀመረው ስብሰባ ላይ ከ104 ወረዳዎች፣ ከ5 ልዩ ወረዳዎች፣ እንዲሁም የዩኒቨርስቲ ተማሪዎች በደቡብ ዩኒቨርስቲና በከፍተኛ ሁለተኛ ደረጃ ትምህርት ቤቶች ውይይት ጀምረዋል። አቶ ተፈራ ዋልዋ በተለያዩ አዳራሾች የሚገኙ ተሰብሳቢዎች በፕላዝማ ቴሌቪዥን «ሰላም ልማትና ዴሞክራሲ በኢትዮጵያ» በሚል ርዕስ ትምህርት እየሰጡን እውን ተብሏል።</p>

<p>በትላንትናው ዕለት ለተማሪዎች በነፍስ ወከፍ ብር 300 የተሰጠ ሲሆን የስንት ቀን ውሎ አበል እንደሆነ አልታወቀም።</p>

<p>በዚሁ የውይይት መድረክ ላይ በጠቅላላው ከአራት ሺ በላይ ተሰብሳቢ በመምጣቱ ቀደም ሲል በደቡብ ዩኒቨርስቲ ሊካሄድ ታቅዶ የነበረውን በቦታ ጥበት ተጨማሪ የስብሰባ አዳራሾች አስፈልገዋል።</p>

<p>ትላንት ጠዋት አቶ ተፈራ ዋልዋ ትምህርት ከሰጡ በኋላ ከሰዓት ውይይት ተካሂዷል። በውይይቱ ወቅት የደቡብ ዩኒቨርስቲ ተማሪዎች በተለይ ተቃዋሚዎችን የነፍጠኛ ሥርዓት አራማጆችን ፀረ ዴሞክራቶች በማለት የተደረገላቸውን ገለፃ ተቃውመዋል። ተማሪዎቹ እናንተ ሌላውን ነፍጠኛ፣ ፀረ ዲሞክራት ለማለት ማን ፈቀደላችሁ። ዴሞክራሲን ማረጋገጥ ያለበት ህዝብ እንጂ እናንተ አይደላችሁም። ህዝብን እየከፋፈላችሁ፣ ታሪክ እያወርችሁ ከአለም ፈጣን ስልጣኔ ጋር መጓዝ አትችሉም የሚሉ ጥያቄ አዘል አስተያየት ተሰንዝሯል።</p>

<p>በሌላ በኩል የኦሮሚያ ክልል በአዳማ ከተማ ተመሳሳይ የውይይት መድረኮች ተካሂደዋል። ከሳምንት በፊት የኦሮሞ ምሁራንን በአቶ ጁነዲን ሳዶ ሰብሳቢነት በመምህራን ኮሌጅ ውይይት ተቀምጠው የከረሙ ሲሆን በውይይቱ የነፍጠኛውን ሥርዓት ለመከላከል ጠንክራችሁ ልትሰሩ ይገባል የሚል መዕክት በባለሥልጣናቱ ተላልፏል።</p>

<p>ምሁራኑ ኦሮሞን አትናገር፣ አትስራ የሚል አካል ያመጣም። ለዚህ አንዱ ብርም፣ ፖሊስም አትመድቡ ለራሳችን ደግሞ እኛ እናውቅበታለን የሚል አስተያየት ሰንዝረዋል። ከሌላው ብሄር ብሄረሰብ ጋር የሚኖረንን ግንኙነት አስመልክቶ እየተነሱ ያሉ ነገሮች ያረጁ አጀንዳዎች ናቸው። ኢሕአደግ በምርጫ ቅስቀሳ ወቅት የአገር መሳቂያ የሆኑት ነው። ኦሮሚያን እናልማ በሚል አጀንዳ ላይ እንተባበራለን የሚል አስተያየት ተንፀባርቋል። ለተማሪዎች በቀን 70 ብር አበል ተከፍሏል ተብሏል።</p>

<p>በአማራ ክልል በሶስት አዳራሾች ማለትም በክልሉ ፓሊስ ኮሚሽን አዳራሽ፣ በክልሉ ም/ቤት ሙሉዓለም አዳራሽ እና በባህርዳር ዩኒቨርስቲ ዋና ግቢ ውስጥ ውይይቶቹ ተካሂዷል።</p>

<p>የመጀመሪያው ዙር ውይይት 20 ቀናት ፈጅቶ ነሀሴ 17 ቀን የተጠናቀቀ ሲሆን ሁለተኛው ዙር ከነሐሴ 19 ቀን ጀምሮ ለ15 ቀናት በመካሄድ ላይ ይገኛል።</p>

<p>በመጀመሪያው ዙር ውይይት «ኢትዮጵያ ከየት ወደየት፣ የገጠር ልማት ስትራቴጂ፣ የከተማ ልማትና ኢንዱስትሪ የሚሉ የመወያያ መፅሐፍቶች አማካይነት ተካሂዷል።</p>


<p>በውይይቱ ላይ የዩኒቨርስቲ ተማሪዎችና የመንግሥት ሰራተኞች በየደረጃው ያሉ የአስተዳደር አካላት የተገኙ ሲሆን በተለይ የመጀመሪያው ዙር ተሳታፊዎች የብሄር ብሄረሰቦች ጉዳይ የተቀመጠው ሀሳብ ከፋፋይ ስለሆነ ልንወያይበት አይገባም በሚል አለመግባባት አምስት ቀናት ጠፍቷል። በዚህ ምክንያት ለ15 ቀናት የተያያዘው የውይይት ፕሮግራም 20 ቀናት ፈጅቷል።</p>


<p>በውይይቱ ላይ የቀድሞ ሥርዓትን በአሁኑ ሰዓት በህጋዊ መንገድ ከሚንቀሳቀሱ ተቃዋሚ ፓርቲዎች ሕልውና ጋር ምን ያገናኘዋል ነፍጠኛ የሚባለው ባለመሳሪያ ሆኖ ሳለ አሁን ከተቃዋሚ ፓርቲዎች ጋር የሚያያዝበት ሁኔታ ምንድነው? ከተያያዘም ከገዢው ፓርቲ ጋር መሆን የለበትም ወይ? የሚሉና ሌሎችም ጥያቄዎች ተነስተው በፕላዝማ ቴሌቪዥን አማካይነት ከሌሎች ለተሰበሰቡ ጥያቄዎች ምክትል ጠ/ሚኒስትር አቶ አዲሱ ለገሠ ምላሽ ሰጥተውበታል። በውይይቱ ላይ ተነስተው በቤቱ ምላሽ ያልተሰጠባቸው ጥያቄዎች እየተሰበሰቡ አቶ አዲሱ በጠዋቱ ፕሮግራም በፕላዝማ ቴሌቪዥን ምላሽ ሲሰጡ ከርመዋል።</p>

<p>ለመጀመሪያ ዙር ተማሪዎች ምግብና መኝታ ተሸፍኖላቸው ብር 20 አበል እንደተከፈላቸው ለማወቅ ተችሏል። በትግራይም ተመሳሳይ የውይይት መድረኮች እየተካሄዱ መሆኑ ታውቋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ነሐሴ 25 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ሪፖርተር/ማውጫ/1997/ነሐሴ/25/ሪፖርተር1.251297.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
