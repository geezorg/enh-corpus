<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ጠ/ሚ/ር መለስ የአውሮፓ ታዛቢዎች ሪፖርት ሐቅና ውሸት የተደባለቀበት ነው አሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ጠ/ሚ/ር መለስ የአውሮፓ ታዛቢዎች ሪፖርት ሐቅና ውሽት የተደባለቀበት ነው አሉ</h2>


<p>ጠ/ሚ/ር መለስ ዜናዊ ለኢትዮጵያን ሄራልድ ጋዜጣ በጻፉት ደብዳቤ የመጀመሪያ ክፍል የአውሮፓ ኅብረት የምርጫ ታዛቢዎች ቡድን ሪፖርት የተወሰኑ ሐቆች በተቃራኒው ደግሞ የውሸት ክምር ያለበት እርስ በእርሱ የሚጋጭ ነው ሲሉ አጣጥለውታል።</p>

<p>ጠ/ሚ/ር መለስ በደብዳቤያቸው ከሪፖርቱ ሀቅ ያሉት የግንቦት 7 ምርጫ ሂደት ዴሞክራሲያዊ ነው መባሉ፣ ተቃዋሚዎች በማጣራቱ ሂደት ደካማ ማስረጃ ይዘው መቅረባቸው፣ እርስ በርእርሱ የሚጋጭ የምስክርነት ቃል ማቅረባቸው፣ ከማጣራት ሂደቱ ጉዳያቸው ሳይጠናቀቅ ጥለው መውጣታቸው አጣሪ ቡድኖቹ ለምርጫ ቦርዱ ባቀረቡት የመጨረሻ የውሳኔ ሀሳብ ላይ አሉታዊ ተጽዕኖ የነበረው ነው የተባለውን ነው።</p>

<p>አቶ መለስ አያይዘውም በሪፖርቱ ጥቂት ከተባሉት ሐቆች የሚደመረው ሌላው ጉዳይ ኢሕአዴግ በአብዛኞቹ ጉዳዮች ላይ በደንብ የተረጋገጠ ማስረጃ ማቅረቡ፣ የመደባቸው ወኪሎቹ በአግባቡ የተዘጋጁ፣ እና ምስክሮቹ አሳማኝ ነበሩ የሚለው ሲሆን ከዚህ በመነሳት ሲታይ ኢሕአዴግ በአብዛኛው ጉዳይ ላይ ማሸነፉ የሚያስገርም አይደለም ብለዋል።</p>

<p>በጠ/ሚር መለስ ጽሑፍ በሪፖርቱ ላይ የወሸት ክምሮች ያላቸው ጉዳዮች የድጋሚ ምርጫው ሂደት አጠቃላይ ግምገማ 64 በመቶ ጥሩ፣ 24 በመቶ ደግሞ በጣም ጥሩ ነበር መባሉ፣ ከግንቦት 7 በኋላ የነበረው ያልተስተካከለ፣ ግልጽነት የጎደለው የቆጠራ ውጤትና የመደመር ስራ፣ ተከትሎ የመጣው ችግር ያለበት የቅሬታዎች አያያዝ እና በአንዳንድ የምርጫ ጣቢያዎች የተካሄደ የድጋሚ ምርጫ እና በሱማሌ ክልል የተካሄደው በአግባቡ ያልተደራጀ የምርጫ ሂደት ዓለም አቀፉን መስፈርቶችን ያላሟላና የኢትዮጵያ ሕዝቦችን የዲሞክራሲ ጥማት ያላራሰ መሆኑ አሳዝኖናል የተባለውን ጉዳይ ይገኝበታል።</p>

<p>በፅሁፉ በፓርላማ ወጣ የተባለው አዲስ አበባን የሚመለከት ህግ፣ የሰኔ አንድ ግጭት፣ የሰላማዊና የስብሰባ ፈቃድ መከልከል አላግብብ ከምርጫው ማጣራት ሂደት ጋር የማይገናኙና ውጥረት ፈጥሮዋል የተባለውም ትክልል አይደለም ተብሏል።</p>

<p>የጠ/ሚ/ር መለስ ጽሑፍ የአውሮፓ ህብረት የታዛቢዎች ቡድን የምርጫ እና የማጣራት ሂደቱን በተወሰነ የሪፖርቱ ክፍል አድንቆ መልሶ ደግሞ እርስ በርርሱ የሚቃረን ነው ሲል ተችቶታል።</p>



<p class="align-center"><a href="/Gazettas/Reporter/info/Reporter.sera.html">ከሪፖርተር ነሐሴ 25 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ሪፖርተር/ማውጫ/1997/ነሐሴ/25/ሪፖርተር2.251297.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
