<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ምርጫ ቦርድ የኢህአዴግን አሸናፊነት አወጀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> ምርጫ ቦርድ የኢህአዴግን አሸናፊነት አወጀ </h2>


<p>የኢትዮጵያ ብሔራዊ ምርጫ ቦርድ የኢትዮጵያ ሕዝቦች አብዮታዊ ዴሞክራሲያዊ ግንባር (ኢህአዴግ) መንግሥት ለመመስረት የሚያስችለውን አብላጫ ድምፅ ማግኘቱን አስታወቀ።</p>

<p>የቦርዱ ሰብሳቢ አቶ ከማል በድሪ ትናንት እንዳስታወቁት በግንቦት 7 ቀን 1997 ዓ.ም ምርጫ ከተካሄደባቸው 524 ምርጫ ክልሎች ውስጥ 296ቱን ኢሕአዴግ፣ 109 መቀመጫዎችን ቅንጅት ለአንድነትና ለዴሞክራሲ፣ 52ቱን ደግሞ የኢትዮጵያ ዴሞክራሲያዊ ኃይሎች ኅብረት ማግኘታቸውን ገልጸዋል።</p>

<p>ቦርዱ ይፋ ካደረገው ተጨማሪ 35 መቀመጫዎች ውጤት መካከል በ11ዱ የኦሮሞ ፌዴራሊስት ዴሞክራሲያዊ ንቅናቄ (ኦፌዴን) ሲያሸንፍ በ8ቱ የአፋር ብሔራዊ ዴሞክራሲያዊ ፓርቲ አብዴፓ፣ የቤንሻጉል ጉሙዝ ሕዝቦች ዴሞክራሲያዊ አንድነት ግንባር (ቤጉሕዴአግ) 8 መቀመጫዎችን ሲያገኙ በጋምቤላ ሕዝቦች ዴሞክራሲያዊ ንቅናቄ (ጋሕዴን) 3 መቀመጫዎችን አሸንፏል።</p>

<p>የሐረሪ ብሔራዊ ሊግ (ሀብሊ)፣ የሶማሌ ህዝብ ዴሞክራሲያዊ ፓርቲ (ሶህዴፓ) የአርጎባ ብሄረሰብ ዴሞክራሲያዊ ንቅናቄ (ጋህዴን) 3 መቀመጫዎችን ሲያገኙ ከግል አንድ መቀመጫ ተገኝቷል።</p>

<p>በተጨማሪም ቦርዱ የ8 ክልል ምክር ቤቶችና አዲስ አበባ ከተማ አስተዳደር አሸናፊ ፓርቲዎችን ውጤት ይፋ አድርጓል።</p>

<p>ኢሕአዴግ በአማራ፣ በኦሮሚያ፣ በደቡብ እና በትግራይ ክልሎች አባላጫ ድምፅ በማግኘት የምክር ቤት ወንበር አሸናፊ መሆኑ በቦርዱ የተገለጸ ሲሆን ቅንጅት ለአንድነትና ለዴሞክራሲ በአዲስ አበባ ከተማ አስተዳደር አሸናፊ ሆኗል።</p>

<p>አብዴፓ በአፋር፣ ቤንሻንጉል ጉሙዝ ሕዝቦች ዴሞክራሲያዊ አንድነት ግንባር በቤንሻንጉል ጉምዝ እንዲሁም የጋምቤላ ሕዝቦች ዴሞክራሲያዊ ንቅናቄ በጋምቤላ ክልል አብላጫ ድምፅ በማግኘት የክልል ምክር ቤቶች መቀመጫ ማግኘታቸው በቦርዱ ተረጋግጦላቸዋል።</p>

<p>በሐረሪ ክልል ሐብቢ 18፣ ኦህዴድ/ ኢሕአዴግ 14፣ ቅንጅት 3 እና ኅብረት 1 ያገኙ ሲሆን ከእነዚህ ውስጥ አብላጫውን ድምፅ ያገኘ ፓርቲ ባለመኖሩ የጥርም መንግሥት ይመሰርታሉ ሲል ቦርዱ ገልጿል።</p>

<p>ቦርዱ ከቀረቡለት 299 የምርጫ አቤቱታዎች መካከል በ178 ምርጫ ክልሎች የማጣራት ሂደት ተከናውኖ በ31 ምርጫ ክልሎች ነሐሴ 15 ቀን 1997 ዓ.ም በሱማሌ ክልል ምርጫ ጋር በተጓዳኝ ምርጫ እንደሚደረግ እና ውጤቱም ነሀሴ 2 1997 ዓ.ም እንደሚገለጽ ጠቁሟል።</p>

<p>ምርጫ ቦርድ ሐምሌ 1 ቀን በ307 ምርጫ ክልሎች ውጤት ሲገለጽ የሁለት ምርጫ ክልሎች ገልጾ የነበረ ሲሆን እነዚህን ምርጫ ክልሎች ትላንት ዳግም ምርጫ የሚደረግባቸው በሚል በድጋሚ ገልጿቸዋል።</p>

<p>ይህ ለምን እንደሆነ ተጠይቀው የህዝብ ግንኙነት ባለሙያ አቶ ጌታሁን አሞኘ ጥያቄው እሳቸውን የሚመለከት መሆኑን ገልጸው ሲመልሱ ኤፌሶን እና አማኑኤል የተባሉት ምርጫ ክልሎች በሁለተኛ ዙር እንዲጣሩ የተወሰነባቸው የምርጫ ክልሎች መሆናቸውን ገልጸው በሁለተኛ ዙር ተጠርተው ዳግም የምርጫ እንዲደረግባቸው ተወስኗል ብለዋል። </p>

<p>«ሳያጣሩ ለምን የተረጋገጠ ውጤት ተብለው ተገለጹ? ስህተት ከሆነስ ለምን ህዝብ እንዲያውቀው አልተደረገም?» የሚሉ ጥያቄዎችን ለማንሳት ጥረት ብናደርግም ሕዝብ ግንኙነት ተጨማሪ ጥያቄዎችን ከጋዜጠኞች ለመቀበል ፍቃደኛ ባለመሆናቸው ሳይሳካ ቀርቷል።</p>

<p>ቅንጅትና ኅብረት የተገለጸውን ውጤት ባይቀበሉት የቦርዱ ውሳኔ ምንድነው በሚል አቶ ከማል ተጠይቀው በህገመንግስቱ መሠረት ምክር ቤቱ የሚከፈተው በመስከረም የመጨረሻ ሳምንት ሲሆን አሸናፊ ፓርቲዎች በመክፈቻ ስብሰባ ላይ እንዲገኙ ጥሪ ተላልፎ በሚታየው ሁኔታ የሚወሰን ይሆናል ብለዋል።</p>

<p>«የቅንጅትና ኅብረት የጥምር መንግሥትን ጥያቄ እንዴት ይመለከቱታል?» በሚል አቶ ከማል ተጠይቀው ጥያቄው ለቦርድ አለመቅረቡን እና በዜና መስማታቸውን ገልጸው ነገር ግን በሕገ መንግስቱም ሆነ በቦርዱ አስተያየት በፈዴራል ደረጃ መንግሥት የሚመሰርተው ኢሕአዴግ ነው ካሉ በኋላ «ይሄ ባለበት ሁኔታ ለምንድነው ጥምር መንግሥት እናቋቁም ተብሎ የቀረበው» ሲሉ ጥያቄ አዘል ምላሽ ሰጥተዋል።</p>

<p class="align-center"><a href="/Gazettas/Reporter/info/Reporter.html">ከሪፖርተር ነሐሴ 4 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ሪፖርተር/ማውጫ/1997/ነሐሴ/04/ሪፖርተር1.041297.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
