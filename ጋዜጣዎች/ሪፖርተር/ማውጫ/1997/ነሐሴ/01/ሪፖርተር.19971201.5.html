<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በጠበቃ ዓሊ ጉዳይ ይግባኝ የቀረበለት ፍ/ቤት የሥር ፍ/ቤትን ውሳኔ አፀና</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> በጠበቃ ዓሊ ጉዳይ ይግባኝ የቀረበለት ፍ/ቤት የሥር ፍ/ቤትን ውሳኔ አፀና </h2>


<p>«የፍትህ ስርዓቱ በጠቅላይ ሚኒስትሩ ሲፈተን» በሚል ርዕስ ትክክለኛ ያልሆነና የኅብረተሰቡን አስተሳሰብ የሚያውክ ዘገባ «አዲስ ዜና» የተባለ ጋዜጣ ላይ ጽፈዋል የተባሉት ጠበቃ አሰፋ ዓሊ ከታሠሩበት ከሐምሌ 12 ቀን ጀምሮ በሚታሰብ በአንድ ወር እሥራት እንዲቀጡ የሥር ፍ/ቤት ያሳለፈውን ውሳኔ ከፍተኛው ፍ/ቤት አፀደቀው።</p>

<p>የፌዴራል የመጀመሪያ ደረጃ ፍ/ቤት 2ኛ ፍትሀብሔር ችሎት ሐምሌ 20 ቀን 1997 ዓ.ም ባሳለፈው የቅጣት ውሳኔ መሰረት ጠበቃው በጽሁፋቸው የዳኞችን መልካም ስም የሚያጎድፍ፣ የዳኝነት ነፃነትን አደጋ ላይ የሚጥል፣ ዛቻ የተሞላበትና ኅብረተሰቡ በፍ/ቤቶች ላይ ያለውን አመኔታ በእጅጉ የሚያውክ ተግባር መፈፀማቸውን ገልጿል።</p>

<p>አቶ አሰፋ ፍ/ቤት እንደቀረቡ በዘገባው ገፅ ላይ ያለውን ፍቶ አይተው በፍፁም የራሳቸው ያለመሆኑን ዘገባው የአዘጋጁ ነው ሲሉ ቢክዱም ቅጣት አወሳሰን ቃላቸውን በሚሰጡበት ወቅት ግን «ጥፋተኛ የተባልኩት ሙሉ በሙሉ በማልቆጣጠረው ጋዜጣ በመሆኑ...» በሚል በከፊል ለማመን ሞክረዋል። ተከሳሹ በጋዜጣው ላይ ስማቸው እንዳይገለፅ የሞከሩት ዘገባው ትክክለኛ ያለመሆኑን ስለሚረዱ ከሕግና ከፍትህ ፊት ለመደበቅ ሲሉ ነው ሲል ፍ/ቤቱ በቅጣት ውሳኔው ላይ ገልጿል።</p>

<p>የፍ/ቤቱን ውሳኔ በመቃወም የተከሳሽ ጠበቆች ለፌዴራል ከፍተኛ ፍ/ቤት 1ኛ ፍትሐብሄር ችሎት ይግባኝ አቅርበው ጉዳዩ ሲታይ ከቆየ በኋላ ዓርብ ዕለት የሥር ፍ/ቤት የጥፋተኝነት ውሳኔ አፅድቋል። ቅጣቱን በተመለከተ ፍ/ቤት እስከሚመረምር ድረስ ተከሳሹ የዋስ መብታቸው እንዲጠበቅላቸው በወሰነው መሰረት ጠበቅ አሰፋ ዓርብ ያሳለፈውን ማምሻውን ተፈተዋል።</p>

<p>የተከሳሽ ጠበቆች በፍ/ቤቶቹ ውሳኔ ቅር መሰኘታቸውን ገልፀው ይኽንኑ ጉዳይ ለሰበር አቤቱታ እንደሚያቀርቡ ለሪፖርተር ጋዜጣ ገልፀዋል።</p>

<p>የአቶ አሰፋን ክስ በይግባኝ የተመለከተው ፍ/ቤት ቀጣይ ቀጠሮ ለመስከረም 23/1998 ዓ.ም ሰጥቷል።</p>

<p>አቶ አሰፋ ዓሊ የአለም አቀፍ ግንኙነት የማስተርስ፣ በህግ የማስተርስ ዲግሪዎች ያሏቸው ሲሆን በመምህርነት፣ በልዩ ዓቃቤ ሕግ መ/ቤት ባልደረባነት፣ በሕግ አማካሪነት፣ በአሁኑ ወቅት ደግሞ በግል የጥብቅና ሙያ በማገልገል ላይ ናቸው።</p>

<p>በተያያዘ ዜና የአዲስ ዜና ጋዜጣ ዋና ሥራ አስኪያጅ አቶ ፋሲል የኔዓለም የፌዴራሉ የመጀመሪያ ደረጃ ፍ/ቤት በጠበቃ አሰፋ ዓሊ ላይ ባሳለፈው የቅጣት ውሳኔ ያላልኩትን ብሏል በማለት በውሳኔው ላይ ማስፈሩ ቅር እንዳሰኛቸው ገልፀዋል። </p>

<p>የፍ/ቤቱ ውሳኔ ሪፖርተር ጋዜጣ ላይ ተፅፎ አንብቤአለሁ። ፍ/ቤቱ በውሳኔው የአዲስ ዜና አዘጋጅ አቶ ፋሲል የኔዓለም ቀርቦ ፍቶውም ዘገባውም የአቶ አሰፋ መሆኑን፣ በዘገባው ላይ ስማቸው እንዳይጠቀስ በጠየቁት መሠረት ስማቸው አለመጠቀሱን አስረድቷል በሚል ያሰፈረው ፍፁም ሐሰት ነው ብለዋል።</p>

<p>እኔ በወቅቱ ፍርድ ቤት ቀርቤ ስጠይቅ ያልኩት «ፅሑፉን የጻፍኩት እኔ እንጂ አቶ አሰፋ አይደሉም። በእርግጥ ከአቶ አሰፋ ሙያዊ አስተያየት ጠይቄአለሁ። ፅሁፉን አቀነባብሬ የፃፍኩት እኔ ራሴ ነኝ። የአቶ አሰፋ ፎቶግራፍ የወጣው በአሰራር በተፈጠረ ስህተት ነው በማለት አስረድቻለሁ። ሆኖም ፍ/ቤቱ በውሳኔው ያላኩትን በተቃራኒ መጥቀሱ አሳዝኖኛል» ሲሉ ተናግረዋል።</p>

<p>ፍ/ቤቱ ለቅጣት ውሳኔው መሰረት ካደረጋቸው ነጥቦች አንዱ ይኸው አቶ ፋሲል ለፍ/ቤቱ አረግጠዋል የተባለውን ቃል መሆኑ በውሳኔው ላይ ተመልክቷል።</p>

<p class="align-center"><a href="/Gazettas/Reporter/info/Reporter.html">ከሪፖርተር ነሐሴ 1 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ሪፖርተር/ማውጫ/1997/ነሐሴ/01/ሪፖርተር5.011297.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
