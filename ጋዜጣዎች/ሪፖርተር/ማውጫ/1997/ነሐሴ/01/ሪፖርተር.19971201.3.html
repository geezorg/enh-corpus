<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ዶ/ር ነጋሶ ፕሬዚዳንታዊ ጥቅማቸው እንዲቋረጥ ፍ/ቤት ወሰነ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> ዶ/ር ነጋሶ ፕሬዚዳንታዊ ጥቅማቸው እንዲቋረጥ ፍ/ቤት ወሰነ </h2>


<p>የቀድሞው ፕሬዚዳንት ዶ/ር ነጋሶ ጊዳዳ የህዝብ ተወካዮች ም/ቤት አባል መሆንና በም/ቤቱ እንቅስቃሴ ላይ መሣተፍ ፖለቲካዊ ወገንተኛነት በመሆኑ እስከ ሐምሌ 29 ቀን 1997 ዓ.ም ሲያገኙት የነበረው ፕሬዚዳንታዊ ጥቅማ ጥቅም እንዲቋረጥ ፍ/ቤቱ ወሰነ። ዶ/ር ነጋሶ ይግባኝ እንደሚጠይቁ ገልፀዋል።</p>

<p>የፌዴራል መጀመሪያ ደረጃ ፍ/ቤት 9ኛ ፍትሐብሔር ችሎት ያለፈው ዓርብ በዋለው ችሎት የዶ/ር ነጋሶ የህዝብ ተወካዮች ም/ቤት ውስጥ አባል መሆን ህገመንግስቱ የስልጣን ዘመኑን የሚያጠናቅቅ ፕሬዚዳንት የፖለቲካ ወገንተኛ መሆን አይችልም ከሆነ ግን ፕሬዚዳንታዊ ጥቅማ ጥቅሙ እንዲቋረጥ ይሆናል የሚለውን አንቀፅ የሚቃረን በመሆኑ ጥቅማጥቅማቸው እንዲቋረጥ ወስኗል።</p>

<p>ፍ/ቤቱ ዶ/ር ነጋሶ የፖለቲካ ፓርቲ ወገንተኛ ያደርጋቸዋል ብሎ ለማሳየት ያቀረበው የሕዝብ ተወካዮች ም/ቤት አባል ሆነው በአዋጆች ላይ የሚሰጡት የውሳኔ ሃሣብ በድምፅ ከሚበልጠውም ሆነ ከሚያንሰው ሊመሣሠል ይችላል። ይህ ደግሞ የፖለቲካ ወገንተኛ ያስብላቸዋል የሚለው ነው።</p>

<p>ፕሬዚዳንቱ የፖለቲካ ውድድር ውስጥ መግባት እንደ አንድ ዜጋ ህገመንግስታዊ መብታቸው ነው። በዚህ የፖለቲካ ውድድር ወቅትም በሚያደርጉት ቅስቀሳ ከተለያዩ የፖለቲካ ፓርቲዎች ጋር ሊያመሣስላቸውም ላያመሳስላቸውም ይችላል። የሆነው ሆኖ ግን ወገንተኛ ሊያስብላቸው አይችልም ብሏል።</p>

<p>ዶ/ር ነጋሶ በውሳኔ ሃሣቡ ላይ ያላቸውን አስተያየት ጠይቀን ውሳኔውን እንደማይቀበሉትና መብታቸውን ለማስከበር ይግባኝ እንደሚሉ ገልፀውልናል።</p>

<p>ዶ/ር ነጋሶ የመሠረቱት ክስ መታየት በጀመረበት ወቅት የሕዝብ ተወካዮችና የፌዴሬሽን ም/ቤቶች አፈጉባኤዎች ጥቅማጥቅማቸው እንዲቋረጥ የሰጡት ውሳኔ እገዳ ተጥሎበት የነበረ ቢሆንም የፍርድ ቤቱ የእገዳ ትዕዛዝ ተጥሶ የተወሰኑ ጥቅማጥቅሞቻቸው እንደተቋረጠባቸው አመልክተው ነበር።</p>

<p>ፍ/ቤቱ እገዳው ተጥሶ ጥቅማጥቅሙ እንዲቋረጥ የተደረገበትን ምክንያት የኢፌዴሪ ፕሬዚዳንት ጽ/ቤት እንዲያስረዳ አዞ የነበረ ሲሆን የፕሬዚዳንቱ ፅ/ቤት የገንዘብና ኢኮኖሚ ልማት ሚኒስቴር በጀት ስላልመደበልኝ ነው ብሏል።</p>

<p>ፍርድ ቤቱ በጉዳዩ ላይ መልስ እንዲሰጥ የገንዘብና ኢኮኖሚ ልማት ሚኒስቴርን ለሐምሌ 22 ቀን 1997 ዓ.ም አዝዞ የነበረ ቢሆንም እግዱ የተጣሰበት ምክንያት ሳይሰማ ታልፏል።</p>


<p class="align-center"><a href="/Gazettas/Reporter/info/Reporter.html">ከሪፖርተር ነሐሴ 1 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ሪፖርተር/ማውጫ/1997/ነሐሴ/01/ሪፖርተር3.011297.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
