<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የፓርላማ አባላት የጓዝ መጠቅለያ አበል አንሶናአል አሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የፓርላማ አባላት የጓዝ መጠቅለያ አበል አንሶናአል አሉ</h2>


<p>የህዝብ ተወካዮች ም/ቤት የስራ ጊዜያቸውን የጨረሱ አባላት ለዕቃ ማና የተመደበላቸው ገንዘብ አነስተኛ መሆኑንና መቋቋሚያ እንዳልታሰበላቸው በመጥቀስ ቅሬታቸውን ለአፈ ጉባኤ ዳዊት ዮሀንስ አቀረቡ።</p>

<p>ከተሰናባች አባላቱ አብዛኛዎቹ ተፈራርመው ባቀረቡት ጥያቄ ለዕቃ ማንሻ የተመደበው ገንዘብ አነስተኛ ነው፣ ዕድሜያቸው ለገፋ የጡረታ፣ መሥራት ለሚችሉት ሥራ ላይ እንዲመደቡ ጠይቀዋል።</p>

<p>ሐሙስ በም/ቤቱ አዳራሽ ጥያቄ አቅራቢዎችን አፈ ጉባኤው ስብሰባው የተመደበውን የዕቃ ማንሻ አበል ተቀብለው እንዲሄዱ፣ የድርጅት አባላት ወደመጡበት ወረዳ ጽ/ቤት ሪፖርት እንዲያደርጉ ማሳሰባቸው ታውቋል።</p>

<p>የመንገድ ትራንስፖርትና የሰውና የዕቃ ማጓጓዣ ታሪፍን መሠረት በማድረግ ከ3 መቶ ብር እስከ 8 ሺህ ብር እንደየርቀቱ ገንዘቡ ለአባላቱ እንደተደለደለ የጋዜጣው ምንጮች ገልፀዋል።</p>

<p>አባላቱ ለአፈ ጉባኤው ባቀረቡት የቅሬታ ደብዳቤ ለአገራቸው ብዙ አገልግሎት መስጠታቸውን በመጥቀስ እድሜያቸው ለጡረታ ለደረሱት ጡረታ እንዲፈቀድላቸው፣ መስራት ለሚችሉት ወደ ሥራ የሚመለሱበት ሁኔታ ላይ ውሳኔ እንዲሰጥ፣ የመጠለያ ጉዳይ እንዲታሰብላቸው ጠይቀዋል።</p>

<p>ረቡዕ ዕለት ቅሬታ ያቀረቡትን አባላት የም/ቤቱ ጽ/ቤት ስብሰባ ጠርቶ የነበረ ሲሆን ስብሰባው ለሀሙስ ተላልፎ የድርጅት አባላት የሆኑ በስብሰባው ላይ ተገኝተዋል።የተመደበላቸውን የዕቃ ማንሻ አበል አንወስድም ብለው መቆየታቸው አግባብ አለመሆኑ ተገልጾላቸው እንዲሰደዱና ለመጡበት ወረዳ ሪፖርት እንዲያቀርቡ ተብለዋል።</p>

<p>ከዓርብ ጠዋት ጀምሮ ጥያቄያችን ሳይመለስ የጉዞ ዕቃ ማንሻውን አንቀበልም ካሉ ብዙዎቹ ቅሬታ ያቀረቡበትን አበል መቀበል መጀመራቸውን እነዚሁ ምንጮች ገልጸዋል።</p>

<p>የሕዝብ ተወካዮች ም/ቤት የሥራ ዘመኑን አጠናቆ ከመበተኑ በፊት አንዳንድ የም/ቤት አባላቱ መንግስት መቋቋሚያ እንዲሰጣቸው በስብሰባ ላይ አንስተው እንደነበር መዘገባችን አይዘነጋም።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ነሐሴ 8 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ሪፖርተር/ማውጫ/1997/ነሐሴ/08/ሪፖርተር2.081297.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
