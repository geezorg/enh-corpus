<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ተቃዋሚዎች ውጤቱ ተቃወሙት</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> ተቃዋሚዎች ውጤቱ ተቃወሙት </h2>


<p>ሰኞ ነሐሴ 30 ቀን 1997 ዓ.ም ምርጫ ቦርድ ምናልባትም የመጨረሻ የሆነውን የ545 ምርጫ ክልሎች ውጤት በመግለፅ የኢህአዴግ በ327 የፓርላማ ወንበር ማሸነፍ ካወጀ በኋላ የተቃዋሚ ፓርቲዎች አስተያየታቸውን ሰጥተዋል፡፡ በቦርዱ መግለጫ 109 የፓርላማ ወንበሮችን አገኘ የተባለው ቅንጅት ለአንድነት ለዴሞክራሲ የሕዝብ ግንኙነት ኃላፊ ዶ/ር ኃይሉ አርአያ «ውጤቱ ተቀባይነት የሌለው ነው» ብለውታል። የኦሮሞ ፌዴራሊስት ዴሞክራሲያዊ ንቅናቄ (ኦፌዴን) ፕሬዚዳንት አቶ ቡልቻ ደመቅሳ ውጤቱ ከፋም ለማም ቀጣይ መብቶቻችንን ከመጠየቅ አያግደንም። ገና ፍ/ቤት ሄደን ለመብታችን እንሟገታለን ይላሉ። የኢትዮጵያ ዴሞክራሲያዊ ኃይሎች ኅብረት የጽ/ቤት ኃላፊ አቶ ዓለሙ ኮየራ የምርጫው ሂደት፣ የምርጫ ግድፈት ማጣራት ፀረ- ዲሞክራሲያዊ መሆኑን በማስታወስ ፍ/ቤት ለመሄድ ኃሳብ እንዳላቸው ጠቁመዋል። የሶማሌ ክልል ተቃዋሚዎች ገዢው ፓርቲ ያሸነፈው በተገዙ ካርዶች በመታገዝ ነው። ከ45 ሺ በላይ ካርድ ለማስረጃ ገዝተን በእጃችን ይገኛል በማለት የምርጫውን ኢ-ፍትሃዊነት ተናግረዋል።</p>

<p>የቅንጅቱ የህዝብ ግንኙነት ኃላፊ ዶ/ር ኃይሉ አርአያ «ቦርዱ የገለፀን ውጤት በተመለከተ ደጋግመን አቋማችንን ገልፀናል። በእኛ በኩል ተቀባይነት የሌለው ነው። ኢህአዴግ የሕዝቦችን ሰብዓዊና ዲሞክራሲያዊ መብቶች እያረጋገጠ፣ የሕዝብ ድምፅ ዘርፎ አሸናፊ ነህ እየተባለ ነው። ይሄ በምንም መልኩ ተቀባይነት የለውም። በዳግም ምርጫውም ቦርዱ አጠቃልሎ ለኢህአዴግ ሰጥቶታል። ቦርዱና ኢህአዴግ እጅና ጓንት ሆነው አንዱ ሌላውን እየደገፉ ያመጡት ውጤት ነው።» ብለዋል።</p>

<p>አያይዘውም «ቅንጅቱ የሚወስደውን አቋም በቀጣይ ሁለት ሳምንት ውስጥ ለህዝብ ይፋ ያደርጋል። አቋማችንን ይፋ የምናደርግበት ወቅት አሁን በመሆኑ ፈጥነን ይህንን እናደርጋለን» ሲሉ ገልጸዋል።</p>


<p class="align-center"><a href="/Gazettas/Reporter/info/Reporter.html">ከሪፖርተር ጳጉሜን 2 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ሪፖርተር/ማውጫ/1997/ጳጉሜን/02/ሪፖርተር1.021397.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
