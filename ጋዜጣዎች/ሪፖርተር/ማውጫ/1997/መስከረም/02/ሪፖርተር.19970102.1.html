<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ብርሃኔ አደሬ ይቅርታ አልጠየቀችም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ብርሃኔ አደሬ ይቅርታ አልጠየቀችም</h2>


<p>«ጥፋት የለብኝም ላላጠፋሁት ጥፋትም ይቅርታ አልጠይቅም»፡ስትል አትሌት ብርሃኔ አደሬ ከአቴንስ ኦሎምፒክና ክብራስልስ የጎልደን ሊግ ውድድር ያገዳትን ፌዴሬሽን ይቅርታ እንዳልጠየቀች በድጋሚ አስታወቀች።</p>

<p>ከጀርመን ሀገር ለአትሌቲክስ ፌዴሬሽን የላከችው የፋክስ መልዕክት ፌዴሬሽኑን ይቅርታ የሚጠይቅ ሳይሆን ከቡድን ለምን እንደተለየች የሚያብራራ በመግለጫ ብቻ ነው።</p>

<p>አትሌቷ ለፌዴሬሽኑ ከውድድሩ በፊት ለምን ቡድኑን እንደተለየች ለማብራራት ብቻ የላከችው የፋክስ መልዕክት እንደሚያስረዳው አሰልጣኝ ዶ/ር ወ/መስቀል ኮስትሬ ከቡድኑ ጋር በአራራት ሆቴል በዝግጅት ላይ፡እያለች ነሐሴ 11 ቀን በኢትዮጵያ ቴሌቪዝን በሰጡት መግለጫ ምክንያት መሆኑን ገልፃለች። «እርሷን ወደ ውድድሩ ከመውሰድ ሆስፒታል ብወስዳት ይሻለኛል ሁል ጊዜ እንደታመመች ነው» ብለው ስለዘለፏት መሆኑን የላከችው ደብዳቤ ያስረዳል። «... ይህ እውነት አልነበረም አልታመምኩም። ባለፈው ዓመት በፓሪስ ለተደረገው ሻምፒዮን ውድድር እንዳደረግሁት ሁሉ ልምምዴንም ቀጥያለሁ...» ስትል በደብዳቤ ገልፃለች።</p>

<p>አትሌት ብርሃኔ ጠንካራና በጥሩ አቋም ላይ የምትገኝ መሆኑን ለማረጋገጥ በ5000 ሜትር የብራሰልስ ውድድር የዓለም ሪከርድን ለመስበር ተዘጋጅታ እንደነበር አስታውቃለች። «ምክንያቱም ይህ ነበር። የእኔ ችግር አሰልጣኛችን ዶ/ር ወልደመስቀል ኮስትሬ ናቸው።» ያለችው አትሌት ብርሃኔ ፌዴሬሽኑ በኦሎምፒክ ላይ ማን መሮጥ እንዳለበት የመምረጥ መብት እንዳለውም እንደምታውቅ ብቻ ነው በደብዳቤዋ የገለፀችው።</p>

<p>የአትሌት ብርሃኔ መታገድ አግባብ አይደለም ብለው የሚከራከሩት አትሌቶች አትሌቷ ይቅርታ መጠየቋን እንደማያውቁ አስታውቀዋል። አትሌቷም ብትሆን በስሟ ምንም ዓይነት ይቅርታ እንዳይጠየቅ ማሳሰቧን ጠቁመዋል።</p>

<p>የኢትዮጵያ አትሌቲክስ ፌዴሬሽን አርብ ዕለት በመገናኛ ብዙሃን ባስተላለፈው መልዕክት አትሌቷ ይቅርታ እንዲደረግላት በጠየቀችው መሰረት የቀድሞ ስራዋን ግምት ውስጥ በማስገባት እግዱ እንዲነሳ መደረጉን መግለፁ ይታወሳል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር መስከረም 02 ቀን 1997</a></p>

</body>
</html>	
