<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ፊፋ ኢትዮጵያን እንደማይቀጣ እግር ኳስ ፌዴሬሽን አስታወቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ፊፋ ኢትዮጵያን እንደማይቀጣ እግር ኳስ ፌዴሬሽን አስታወቀ</h2>


<p>የኢትዮጵያ እግር ኳስ ፌዴሬሽን ከቅጣት የሚያድን የመፍትሄ ሃሳብ ማቅረቡንና ተቀባይነት ማግኘቱን ገለጸ። ፊፋ የውስጥ ችግራችሁን ፍቱ ብሏል። ዶ/ር አሸብር ወ/ጊዮርጊስ ፊፋ ከተናገረው ሌላ የማውቀው ነገር የለም አሉ።</p>

<p>ፌዴሬሽኑ እንዳስታወቀው ቀደም ሲል ፌዴሬሽኑ በመከራከሪያነት ያቀረበው የጀርመናዊ አሰልጣኝ ጆሃን ፊገ ከአግባብ ውጭ ከስራ መባረር ፊፋ የተቀበለው ሃሳብ ነው። የፌዴሬሽኑ አስተዳደር ፋይናንስ ኃላፊ አቶ ልዑል ሰገድ በጋሻው «አሰልጣኝ ጆሃን ፊገ በህጋዊ ውል ቅጥር መፈጸማቸው እየታወቀ ያለ አግባብ እንዲባረሩ በመደረጉ ክስ መስርቷል። ፊፋም በደረሰው የክስ ደብዳቤ መሠረት ስምምነት እንዲደረስ ማዘዙ የአሰልጣኙ ሕጋዊነት ያረጋግጣል። ፌዴሬሽኑም በቅርቡ አሰልጣኙ በጠየቁት የካሳ ክፍያ ዙሪያ ያደራደራል» ብለዋል።</p>

<p>ዶ/ር አሸብር በበኩላቸው «ፊገ እያሉ ማስረጃ የለም። ፊገ ከአገር ሲወጡ ዶ/ር መሆናቸውን አሉ። ፊፋም በድረ ገጹ እንዳስታወቀው መስከረም 24 እና 25 ቀን 1997 ዓ.ም ባደረገው የስራ አስፈፃሚ ቦርድ ስብሰባ ፌዴሬሽኑ የሰጠውን መልስ ሳይዘረዝር «የውስጥ ችግራችሁን ፍቱ»በማለት አሳስቧል።</p>

<p>መስከረም 27 ቀን 1997 ዓ.ም ቢቢሲ ባሰራጨው ዘገባ የፊፋ ስራ አስፈፃሚ ቦርድ ስብሰባ በፊፋ ህገ ደንብ መሰረት በብሔራዊ ፌዴሬሽኖች አሰራር መንግስት ጣልቃ መግባቱን እንደማይፈቅድ አስታውቋል። በዚህም መሰረት ኒጀርን መቅጣቱን ገልጾ ኢትዮጵያም የውስጥ ችግሯን እንድትፈታ መጠየቁ በፊፋና በፌዴሬሽኑ መካከል ያለው ጉዳይ እንዳልተቋጨ የሚያመለክት መሆኑ ተመልክቷል።</p>

<p>የኖርማላይዜሽን ኮሚቴ ፕሬዚዳንት ዶ/ር አሸብር ወ/ጊዮርጊስ «ፊፋ የውስጥ ጉዳያችሁን ፍቱ» በማለት ከመግለፁ ውጭ የሚያውቁት ነገር እንደሌለ ጉዳዩን አስመልክቶ ለቀረበላቸው ጥያቄ መልስ ሰጥተዋል። አሰልጣኝ ፊገ ማስረጃ አላቸው በሚል በሦስት ወር ጊዜ ውስጥ አዲስ የስራ አስፈፃሚ ኮሚቴ ምርጫ እንደሚደረግ መወሰኑና ከስምምነት መደረሱን የገለፀው ፌዴሬሽኑ በቀጣይ ፌዴሬሽኑን ለሶስት ወር ማን ይመራዋል ለሚለው ጥያቄ «ዝርዝር ጉዳዮቹ የሚታወቁት ወደፊት ነው» ብሏል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር መስከረም 30 ቀን 1997</a></p>

</body>
</html>	
