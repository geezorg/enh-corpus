<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢህአዴግ ከእነ ዶክተር መራራ ጉዲና ጋር የሚያደርገውን ውይይት ከመስከረም 30 በፊት እንዲሆንለት ጠየቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢህአዴግ ከእነ ዶክተር መራራ ጉዲና ጋር የሚያደርገውን ውይይት ከመስከረም 30 በፊት እንዲሆንለት ጠየቀ</h2>


<p>የኢትዮጵያዊያን ዴሞክራሲያዊ ኃይሎች ኅብረት መጪውን ምርጫ አስመልክቶ ያቀረባቸውን ቅድመ ሁኔታዎች ላይ ለመምከር በጥቅምት ወር መጀመሪያ የታሰበው ውይይት ከመስከረም 30 በፊት እንዲሆን ኢሕአዴግ ሀሳብ አቀረበ። በዶ/ር መራራ ጉዲና የሚመራው ኅብረት ለጥያቄው ይህ ዜና እስከተጠናቀረበት ዓርብ ዕለት ድረስ ምላሽ አልሰጠም።</p>

<p>በኢህአዴግ ጽ/ቤት ኃላፊ በወ/ሮ ገነት ታደሰ ፊርማ በቁጥር ኢህ/0019/96 ነሐሴ 18 ቀን 1996 በቀጥታ ለኅብረቱ ሊቀመንበር ለዶ/ር መራራ ጉዲና በተፃፈው ደብዳቤ ላይ ኢሕአዴግ ለውይይት ዝግጁ መሆኑን ጠቅሶ በውይይቱ ፓርቲው ወክለው የማስታወቂይ ሚኒስትሩ አቶ በረከት ስምዖን እና የደኢህዴግ የቅስቀሳና ፕሮፖጋንዳ ኃላፊ እና የደቡብ ክልል የማስታወቂያ ቢሮ ኃላፊ አቶ ፀጋዬ ማሞ ከኅብረቱ መሪዎች ጋር እንዲወያዩ መመደባቸው ተገልጿል።</p>

<p>በዚሁ ደብዳቤ ላይ የውይይቱ ቀን እንዲቆረጥ በተጠየቀው መሰረት ኅብረቱ ከጥቅምት 5 -10 ባለው ጊዜ ውይይቱ እንዲካሄድ ሀሳብ አቅርቦ ኅብረቱን በመወከል የህብረቱ የወቅቱ ሊቀመንበር ዶ/ር መራራ ጉዲና እና ተቀዳሚ ምክትል ፕሬዚዳንቱ ዶ/ር በየነ ጴጥሮስ እንዲካፈሉ መወከሉን የመቶ አለቃ ገዛኸኝ ኃይሉ ኅብረቱ ዋና ፅ/ቤት አስተባባሪ ለሪፖርትር ገልፀዋል።</p>

<p>ሆኖም የማስታወቂያ ሚኒስትሩ አቶ በረከት ስምኦን ሰሞኑን ኅብረቱ ጽ/ቤት ስልክ በመደወል «የውይይት ጊዜው ከመስከረም 30 ቀን በፊት ቢሆንልን» የሚል ጥያቄ ማቅረባቸውንና ይኸም ጥያቄ በውጪ ሀገር በሥራ ላይ ለሚገኙት የኅብረቱ አመራሮች ቀርቦ ምላሽ እየተጠበቀ መሆኑን የመቶ አለቃ ገዛኸኝ ተናግረዋል።</p>

<p>ኅብረቱ ካቀረባቸው ጥያቄዎች መካከል ለተቃዋሚ ፓለቲካ ፓርቲዎች የደህንነት ዋስትና እንዲሰጥ፣ ገለልተኛ የምርጫ ቦርድ ስለማቋቋም፣ ምርጫ ሕጉ ላይ መሠረታዊ ለውጥ ማምጣት እና የመሳሰሉት እንደሚገኙበት የመቶ አለቃ ገዛኸኝ አስታውሰው ውይይቱም ይህንን መሰረት ያደረገ ይሆናል ተብሎ እንደሚጠበቅ አስረድተዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር መስከረም 23 ቀን 1997</a></p>

</body>
</html>	
