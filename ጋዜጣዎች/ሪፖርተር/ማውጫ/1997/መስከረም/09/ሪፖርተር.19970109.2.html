<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አትሌቲክስ ፌዴሬሽን አትሌቶችንና አሰልጣኞችን ሊያነጋግር ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">አትሌቲክስ ፌዴሬሽን አትሌቶችንና አሰልጣኞችን ሊያነጋግር ነው</h2>


<p>አትሌቶች በአትሌቲክስ ፌዴሬሽን አሰራር ዙሪያ ያላቸውን አስተያየት እንዲያቀርቡ የሚያስችል ነፃ የውይይት መድረክ መዘጋጀቱን የፌዴሬሽኑ ጽ/ቤት ኃላፊ አቶ ኪሮስ ነጋ አስታወቁ። አትሌቶቹም አራራት ሆቴል ባደረጉት ተደጋጋሚ ውይይት ከፌዴሬሽኑ ጋር በተለያዩ ጉዳዮች ላይ ለመወያየት ፍላጎት እንዳላቸው ገልፀዋል።</p>

<p>አቶ ኪሮስ ለአትሌቶቹ የሚናገሩበት መድረክ መዘጋጀቱን ያስታወቁት አትሌቶቹ ቅሬታ እንዳላቸው በተደጋጋሚ መግለፃቸውን ተከትሎ ፈዴሬሽኑ ምን የወሰደው እርምጃ አለ ተብለው በተጠየቁበት ወቅት ሲሆን ይህንንም መድረክ ማዘጋጀት ያስፈለገው ለቤጂንግ ኦሎምፒክ ለመዘጋጀት ቅድሚያ አሰራርን መገምገም በማስፈለጉ ነው ብለዋል።</p>

<p>ለቤጂንግ ኦሎምፒክ የምንዘጋጀው ያሉንን ደካማ ጎኖች በማስወገድ ነው። ደካማ ጎናችንን ለማስወገድ አትሌቶች አጠቃላይ በፌዴሬሽኑ አሰራር ዙሪያ ግልጽ ውይይት ማድረግ አለባችው ያሉት አቶ ኪሮስ ታዋቂ አትሌቶች በፈለጉት አሰልጣኝ ለመሰልጠን ጥያቄ ስለማቅረባቸው ግን «የማውቀው ነገር የለም» ብለዋል።</p>

<p>አብዛኛዎቹ አትሌቶች ስልጠናና አሰልጣኝ ምርጫ ላይ ልዩነት አላቸው። ይህ ልዩነት ፌዴሬሽኑ ይደብቀው እንጂ የቆየ ችግር ነው። ፌዴሬሽኑ በመስከረም ወር መጨረሻ ላይ በሚያዘጋጀው ስብሰባ አትሌቶች ይህንን ጥያቄ ይጠይቃሉ የፌዴሬሽኑ መልስ ምን ሊሆን ይችላል? ለተባለው «ጥያቄው ቢቀርብም ጥቅምና ጉዳቱ ተለይቶ መልስ የሚሰጠው ሥራ አስኪያጅ ኮሚቴው ሲወስን ብቻ ነው» በማለት አቶ ኪሮስ መልሰዋል።</p>

<p>አትሌቶቹ ከፌዴሬሽኑ አመራሮች ጋር ለመወያየት አስቀድመው የተዘጋጁ መሆኑን ጠቁመዋል። የያዙትን አቋም ተግባራዊ የሚያደርጉት አትሌት ኃይሌ ገ/ስላሴና ገዛኸን አበራ ህክምናቸውን ጨርሰው አዲስ አበባ ሲመለሱ እንደሆነ አስታውቀዋል።</p>

<p>አዲስ ማህበር ከማደራጀት በተጨማሪ አትሌቶቹ አለብን የሚሉትን ችግር በግልፅ ለመናገር የስብሰባ መድረክ መዘጋጀቱ የሚገባ ነው። መድረኩንም እንጠቀምበታለን። በተለይም ስለ አሰልጣኞችና ስለ አንዳንድ የፌዴሬሽኑ አመራሮች በዝርዝር እንናገራለን። ለገንዘብ ብቻ የምንሮጥ በማስመሰል የሚቀርብብንን የሀሰት ፕሮፖጋንዳ በግልጽ እናሳውቃለን ያሉት አትሌቶች በስብሰባው ላይ የሁሉም ዓይነት የመገናኛ ዘዴዎች እንዲገኙ መደረግ እንዳለበት አመልክተዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር መስከረም 09 ቀን 1997</a></p>

</body>
</html>	
