<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አቶ ተፈራ ዋልዋ ለመንግስት ባንኮችና ኢንሹራንስ ኩባንያ ሠራተኞች የተደረገው የደሞዝ ጭማሪ እንዲቋረጥ አዘዙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">አቶ ተፈራ ዋልዋ ለመንግስት ባንኮችና ኢንሹራንስ ኩባንያ ሠራተኞች የተደረገው የደሞዝ ጭማሪ እንዲቋረጥ አዘዙ</h2>


<p>የአቅም ግንባታ ሚኒስቴር ሚኒስትር አቶ ተፈራ ዋልዋ ለኢትዮጵያ ንግድ ባንክ እና ለኢትዮጵያ መድን ድርጅት ሠራተኞች የተደረገው የደሞዝ ጭማሪ እንዲቋረጥ ትዕዛዝ መስጠታቸው ተገለጸ።</p>

<p>በእነዚህ የፋይናንስ ተቋማት ለሠራተኞቻቸው የተደረገው የደሞዝ ጭማሪ እንዲቋረጥ ያዘዙት አቶ ተፈራ ዋልዋ ውጤት ተኮር አሰራርን ያልተከተለ ጭማሪና ቦነስ ነው በማለት ጭማሪው ተሰርዞ የተከፈለውም ገንዘብ እንዲመለስ ከባንኩ የሥራ ኃላፊዎች ጋር ሰሞኑን ባደረጉት ስብሰባ አስታውቀዋል።</p>

<p>የባንኮች ኃላፊዎችና የኢንሹራንስ ድርጅት ውጤት ተኮር አሰራርን መሰረት አድርጎ ጭማሪ ማድረግና ቦነስ መስጠት ተገቢ ቢሆንም በህብረት ስምምነት መሰረት ተገቢ ቢሆንም በህብረት ስምምነት መሰረት የተደረገ ጭማሪ መሆኑን የጋዜጣው ምንጮች ገልፀዋል።</p>

<p>የየድርጅቶቹ ቦርድ አምኖበት ያጸደቀው የደሞዝ ጭማሪና ቦነስ በአቶ ተፈራ እንዲቆም ከታዘዘ በኋላ አመራሮች ተሰብስበው ጭማሪው ሊደረግ የሚገባና ሠራተኛው የወሰደውን ሊመልስ እንደማይገባ አቋም መያዛቸውን ለማወቅ ተችሏል። </p>

<p>የኢትዮጵያ ንግድ ባንክ ሠራተኞች ለአለፉት አራት ወራት የአንድ እርከን ደሞዝ ጭማሪ ወስደዋል። ለማኔጅመንት የአንድ ወር ተኩል፣ ለሠራተኞች የአንድ ወር ቦነስ ተሰጥቷል።</p>

<p>የኢትዮጵያ ንግድ ባንክ የቦርድ ሊቀመንበር የገንዘብና ኢኮኖሚ ልማት ሚኒስትር ዴኤታው አቶ መኮንን ማን ያዘዋል ሲሆኑ ጭማሪውን አብረው ያጸደቁት የቦርድ አባል አቶ ተፈራ የሚመሩት አቅም ግንባታ ም/ሚኒስትር አቶ ኃይለመለኮት ይገኙበታል። የመድን ቦርድ ሊቀመንበር የውጭ ጉዳይ ሚኒስትር ሚኒስትር ዴኤታው ዶ/ር ተቀዳ አለሙ ናቸው። ይህ ጉዳይ ሠራተኞቹን እንዳስገረማቸው ተጠቅሷል።</p>

<p>አርብ ዕለት የንግድ ባንክ አመራሮች የሰራተኛ ማህበር መሪዎችን አነጋግረዋል። ጭማሪው ተገቢና የተከፈለውም ገንዘብ ሊመለስ አይገባም ብለዋል።</p>

<p>የኢትዮጵያ ንግድ ባንክ ኃላፊዎች የአመራር አካላቱን በዚህ ሳምንት በመሰብሰብ ከዚህ ቀደም ሠራተኞቹ የወሰዱት የአራት ወር ደሞዝ እና የቦነስ ጭማሪው ሳይመለስ በቀጣዩ ወር የሚያገኙት የደሞዝ ጭማሪ እንዲቋረጥ ተማጽነዋል።</p>

<p>ሠራተኞቹ በበኩላቸው የውጤት ተኮር አሰራር በሌለበት ጭማሪው ውጤት ተኮርና ያልተከተለ ነው የሚለውን ሳይቀበሉት ቀርተዋል።</p>

<p>በሌላ በኩል የኢትዮጵያ ብሔራዊ ባንክ ገዢ አቶ ተክለወልድ አጥናፉ ለሠራተኞች ቦነስ እንደማይሰጥና ቦነስ ለአንዴና ለመጨረሻ ጊዜ «ቀይ ባህር ገብቷል» ሲሉ አስታውቀዋል። ብሔራዊ ባንኩ አዲሱን አደረጃጀትና ከፍተኛ የሆነ የደሞዝ ስኬል ሥራ ላይ ለማዋል መዘጋጀቱን ተጠቁሟል።</p>

<p>በሌላ በኩል አንድ የባንኩ ባለሙያ ስለ ቦነስ ተጠይቀው በሰጡት መልስ ባንኩ የፖሊሲ አስፈጻሚ ብሔራዊ ባንክ እንጂ አትራፊ ባለመሆኑ ቦነስ መከልከሉ የሚገርም አለመሆኑና የሠራተኛው አዲሱን የደሞዝ ስኬል ሥራ ላይ ሲውል ቅሬታው እንደሚወገድ ገልጸዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ጥቅምት 28 ቀን 1997</a></p>

</body>
</html>	
