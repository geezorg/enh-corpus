<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የመንግስትና የግል ባንኮች 17 ቢሊየን ብር ተከማችቶባቸዋል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የመንግስትና የግል ባንኮች 17 ቢሊየን ብር ተከማችቶባቸዋል</h2>


<p>በመንግስትና በግል ባንኮች ለብድር መዋል የሚገባው 17 ቢሊዮን ብር ባንኮቹ ተበዳሪ በማጣታቸው ተከማችቶ መቀመጡ ታወቀ። ከዚህ ውስጥ 98 በመቶ የሚሆነው የኢትዮጵያ ንግድ ባንክ ገንዘብ ነው።</p>

<p>ተበዳሪ ጠፍቶ ገንዘቡ ሊከማች የቻለው አበዳሪና ተበዳሪ መተማመን በማጣታቸው መሆኑን ባለሙያዎች ይናገራሉ። በመንግስት ፖሊሲ መሰረት ቢዝነስና ፕሮጀክት የብድር ማስያዣ ንብረት ሊሆኑ ባለመቻላቸው የተበዳሪ እጥረት ለመፈጠሩ አስተዋፅኦ ማድረጉን አክለው ገልፀዋል።</p>

<p>ሰሞኑን የተሰበሰቡ የዓለም ባንክ ባለሙያዎች 17 ቢሊየን ብር ማከማቸት ማለት 25 በመቶ የሚሆነውን የሀገሪቱን ገንዘብ ማስቀመጥ ማለት እንደሆነና ይኸም ጎጂ መሆኑን ገልፀዋል።</p>

<p>በተጨማሪ ባንኮች ወለድ በመቀበል ሊያተርፉበት የሚገባውን ገንዘብ ወለድ እየከፈሉ በመያዛቸው ጉዳታቸውን ከፍ የሚያደርገው መሆኑ ተገልጿል። ብሔራዊ ባንክ የገንዘብ ዝውውሩን ለማፋጠን እንዲቻል የትሪዠሪ ቢልና የቢድ ቦንድን ለግል ባለሀብቶች ከልክሎ በመንግስት እጅ ብቻ እንዲሆን በማድረጉ የጎዳው መሆኑን ለማወቅ ተችሏል።</p>

<p>በቅርቡ ወደ ውጭ በመላክ ቢዝነስ ለተሰማራ ብድር ከፈለጉ 30 በመቶ በጥሬ ገንዘብ ብቻ እንዲያስዙ መደረጉ ተበዳሪዎችን የሚያሸሽ ርምጃ መሆኑን ባለሙያዎቹ ይገልፃሉ። ቀደም ሲል መንግስት ወደ ውጭ ለሚላኩ ምርቶች እንደሚያበረታታና ለዚህም 1. ቢሊዮን ብር በልማት ባንክ መያዙን ሲገልጽ የነበረውን ወደ ጎን በመተው የ30 በመቶ መያዣ መጠየቁ ገንዘቡ እንዲከማች ብቻ ሳይሆን ቢዝነሱንም እንደሚጎዳው ተናግረዋል።</p>

<p>መንግስት ፖሊሲውን ለውጦ ማስያዣ ንብረቶችን ሰፋ ባለሁኔታ እንዲያይ፣ የትሬዠሪ ቢልና የቢድ ቦንድ ወደ ግል ባለሃብቶች እንዲያዞርና ወደ ውጭ ለሚላኩ ምርቶች ብድር የ30 በመቶ ማስያዣ መጠየቁን እንደገና ቢያስብበት የተሻለ መሆኑን መክረዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ጥቅምት 7 ቀን 1997</a></p>

</body>
</html>	
