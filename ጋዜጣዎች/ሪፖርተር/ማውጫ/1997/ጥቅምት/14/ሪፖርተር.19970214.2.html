<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ላይቤሪያ በመዝመታቸው በሙስና የተመሰረተባቸው ክስ ተነሰላቸው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ላይቤሪያ በመዝመታቸው በሙስና የተመሰረተባቸው ክስ ተነሰላቸው</h2>


<p>የፌዴራል የሥነ ምግባርና ፀረ ሙስና ኮሚሽን የሙስና ክስ የመሰረተባቸውን የመከላከያ ሚኒስቴር የፋይናንስ ኃላፊ የነበሩ ከፍተኛ መኮንን ላይቤሪያ ስለዘመቱ ክሱን ማንሳቱን አስታወቀ።</p>

<p>የኮሚሽኑ ዓቃቤ ሕግ ለፌዴራል ከፍተኛው ፍ/ቤት አንደኛ ወንጀል ችሎት ጥቅምት 3 ቀን 1997 ዓ.ም እንደገለፀው ተከሳሹ ኮ/ል ኃይለሥላሴ ግደይ ላይቤሪያ ለአገራዊ ግዳጅ በመሔዳቸው ምክንያት አቅርቦት የነበረውን የሙስና ወንጀል ማንሳቱን አስታውቋል።</p>

<p>ኮሚሽኑ ከዚህ በፊት ለፍ/ቤቱ ባቀረበው ክስ ሻለቃ ገ/ሥስላሴ ገ/መድህን የመከላከያ ሚ/ር የፋይናንስ መምሪያ የክፍል ቡድን መሪ እና ኮ/ል ኃይለስላሴ ግደይ ሕገወጥ ጥቅም ለማግኘት አስበው በኢትዮጵያ ብሄራዊ ባንክ ከሚገኘው የመከላከያ ሚኒስቴር የባንክ ሒሳብ 50 ሺህ ብር ወጪ እንዲሆን በማድረግ ሕገ ወጥ ጥቅም አግኝተዋል ብሎ ነው።</p>

<p>ተከሳሾቹ ያላቸውን ኃላፊነት በመጠቀም ከባንክ ያወጡትን ገንዘብ በአደኛው ተከሳሽ በደብረዘይት ንግድ ባንክ ወደ ተከፈተ ሒሳብ አዛውረው ተጠቅመዋል ብሏል።</p>

<p>አንደኛው ተከሳሽ በቁጥጥር ሥር ውሎ የክሱን ሒደት እየተከታተሉ ቢሆንም ፍ/ቤቱ ለጥቅምት 3 ቀን 1997 ዓ.ም ሁለተኛው ተከሳሽን አቃቤ ህግ እንዲቀርብ ቀጠሮ ተይዞ ነበር። ሆኖም ግን አቃቤ ሕግ በዚህ ዕለት ላይቤሪያ ዘምተዋል በተባሉት ኮ/ል ላይ የመሰረተው ክስ እንዳይነሳ ጥያቄ አቀረቡ።</p>

<p>ፍ/ቤቱ እንደገለጸው የኮሚሽኑ አቃቤ ህግ ባቀረበው ማስረጃ ኮ/ል ኃይለስላሴ ግደይ ወደ ላይቤሪያ መሔዳቸውን አረጋግጧል ብሏል። የክስ ክርክሩ በአንደኛው ተከሳሽ ላይ እንዲቀጥል በመወሰኑ ተከሳሹ የመከላከያ መልሳቸውን አቅርባለሁ ብለዋል።</p>

<p>በተያያዘ ኮሚሽኑ ስልጣናቸውን አላግባብ ተጠቅመዋል ባላቸው አንድ የባንክ ሠራተኛና አንድ ትራፊክ ፖሊስ አባል ላይ በዚሁ ችሎት ክስ መስርቷል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ጥቅምት 14 ቀን 1997</a></p>

</body>
</html>	
