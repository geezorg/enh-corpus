<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በጎንደርና በመቀሌ 37 የዩኒቨርስቲ ተማሪዎች ታሰሩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በጎንደርና በመቀሌ 37 የዩኒቨርስቲ ተማሪዎች ታሰሩ</h2>


<p>በጎንደር ዩኒቨርስቲ ሶሻል ሳይንስ ፋኩልቲ እና የመቀሌ ዩኒቨርስቲ እንዳ የሱስ (አሪድ) ካምፓስ ተማሪዎች መካከል 37ቱ በእስር ላይ እንደሚገኙ ተገለፀ።</p>

<p>በጎንደር ዩኒቨርሲቲ ሶሻል ሳይንስ ካምፓስ በዩኒቨርስቲው በተከሰተው የውሃ ችግር ምክንያት ተማሪዎች ትምህርት ማቋረጣቸውን ተከትሎ ፖሊስ ወደ ግቢ በመግባቱ ባቀረቡት ተቃውሞ ሳቢያ በዱላ የተደበደቡ እና 37 የሚሆኑ ተማሪዎች በፖሊስ ቁጥጥር ስር እንደሚገኙ ከሥፍራው የደረሰን ዜና ያመለክታል።</p>

<p>የዩኒቨርስቲው አስተዳደር ሰሞኑን ለተማሪዎቹ ባሰራጨው ፎርም ተማሪዎች ዳግም ትምህርታቸውን ለመጀመር ይቅርታ እንዲጠይቁ ያስገድዳል። በቅፁ ላይ እንደተመለከተው ተማሪዎች ያነሱዋቸውን የመብት ጥያቄዎች ሽፋን በማድረግ በተወሰኑ ተማሪዎች አድማ ለዩኒቨርስቲው ንብረት መውደምና ለጊዜ መባከን ተማሪዎች ማዘናቸውንና ለዚህ ይቅርታ ጠይቀው በድርጊቱ የተሳተፉትን ለማጋለጥ እንደተስማሙ አድርጎ ያቀርባል። ከ2ኛ ዓመት ጀምሮ ያሉ ተማሪዎች ቅጹን ፈርመው ትምህርት ለመጀመርና አርብ ድረስ ፈቃደኛ ሳይሆኑ መቅረታቸውን ተማሪዎቹ ገልፀዋል። የመጀመሪያ ዓመት ተማሪዎች ፈርመው ትምህርት ጀምረው ጥያቄያቸውን መልስ እንደሚያገኝ ተናግረዋል።</p>

<p>ከመቀሌ ዩኒቨርስቲ እንዳየሱስ (አሪድ) ካምፓስ የወጡ ተማሪዎች ለሪፖርተር ጋዜጣ እንደገለፁት የመቀሌ ከተማ ነዋሪዎች በቤታቸው የቻሉትን ያህል በማሳደርና የመሳፈሪያ ገንዘብ ለሌላቸው የትራንስፖርት በመክፈል በመርዳታቸው ከቤተሰባቸው ጋር መቀየጥ መቻላቸውን አስታውቀዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ኅዳር 26 ቀን 1997</a></p>

</body>
</html>	
