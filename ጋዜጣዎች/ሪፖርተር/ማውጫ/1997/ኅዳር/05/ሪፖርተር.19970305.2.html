<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አስመራ ዩኒቨርስቲ ሊዘጋ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">አስመራ ዩኒቨርስቲ ሊዘጋ ነው</h2>


<p>አስመራ ዩኒቨርሲቲ ከ1983 ዓ.ም ወዲህ ባለፈው ዓመት (1996) መጀመሪያ ተማሪዎችን አለማስመረቁንና ፕሬዝዳንት ኢሳይያስ አፈወርቂ ተቋሙ ለኤርትራ እድገት ያበረከተው ነገር የለም ሲሉ የዩኒቨርሲቲው የዜና አውታሮች ሰሞኑን ባሰራጩት ዘገባ አስታውቀዋል።</p>

<p>ዩኒቨርሲቲው ሻእቢያ ኤርትራን ከተቆጣጠረበት ከግንቦት 1983 ወዲህ ለመጀመሪያ ጊዜ በ1996 የትምህርት ዘመን ተማሪዎችን ባለማስመረቁ ወደ መዘጋት እያመራ መሆኑንም ዘገባው ገልጿል።</p>

<p>ፕሬዚዳንት ኢሳያስ አፈወርቂ የዩኒቨርስቲውን ፕሬዚዳንት ዶ/ር ወልደ አብ ይስሐቅንና የፋኩልቲውን ስታፍ አባላት ዩኒቨርሲቲ ባለፉት 12 ዓመታት ለኤርትራ ዕድገት የሚበጅ አንድም የፈፀመው ነገር የለም ሲሉ የዘለፏቸው መሆኑ ታውቋል። ዩኒቨርሲቲው ብቃት የሌላቸውና ራስ ወዳድ የሆኑ ተማሪዎችን በማፍራት የተካነ ነው ሲሉም ገልፀውታል።</p>

<p>ዩኒቨርሲቲው እ.ኤ.አ በ2003/04 የ1ኛ ዓመት ተማሪዎችን ያልተቀበለ ሲሆን አሁን በግቢው የሚገኙ የ3ኛና የ4ኛ ዓመት ተማሪዎች ብቻ መሆናቸውም ታውቋል።</p>

<p>በአገሪቱ በሚገኙ ት/ቤቶች የሚገኙ የ12ኛ ክፍሎች በሙሉ ባለፈው ዓመት የተዘጉ ሲሆን ይህንኑ የክፍል ደረጃ ለማጠናቀቅ የሚያስችለው ትምህርት የሚሰጠው በምእራባዊው ኤርትራ በሚገኘው የሳዋ ወታደራዊ ማሰልጠኛ ተቋም ውስጥ በሚገኙ ከፍተኛ 2ኛ ደረጃ ት/ቤት ነው።</p>

<p>ከዚህ ተቋም የሚመረቁ ተማሪዎችም ያላቸው አማራጭ ሁለት ሲሆን ይህም ወይ ወደ ወታደራዊ አገልግሎት አሊያም ወደ ማይ ነፍሂ የቴክኒክ ተቋም መግባት ይሆናል። በእነዚህ ተቋማት የሚገኙ ተማሪዎች ወታደራዊ ስርአትን የሚከተሉ ሲሆን በበአላት ቀን ካልሆነ በቀር ከግቢው መውጣትና ቤተሰቦቻቸውን መጎብኘት አይፈቀድላቸውም። ቤተሰቦቻቸውም እንዳይጎበኟቸው ጥብቅ ትዕዛዝ መተላለፉም ታውቋል።</p>

<p>ህዳር 16 ቀን 1996 ዓ.ም 6000 ተማሪዎች ያሉት የማይ ነፍሂ የቴክኒክ ተቋም ትምህርት እንዲቆም ተደርጎ ተማሪዎች ወታደራዊ ክፍሎቻቸው ሪፖርት እንዲያደርጉ መታዘዛቸውም ተዘግቧል። በጉዳዩ ላይ ዝርዝር መግለጫ ያልተሰጠ መሆኑ የገለፀው ዜና ተማሪዎች በወታደራዊ ክፍሎቻቸው የሚቆዩት «ላልተወሰነ ጊዜ» መሆኑንም አስታውቋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ኅዳር 05 ቀን 1997</a></p>

</body>
</html>	
