<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያ እና ሱዳን ድንበሮቻቸውን ለማካለል ተስማሙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢትዮጵያ እና ሱዳን ድንበሮቻቸውን ለማካለል ተስማሙ</h2>


<p>ኢትዮጵያን እና ሱዳን ለአዋሳኝ ድንበሮቻቸው የካርታ ማመላከት ስምምነት አጠናቀው በመሬት ላይ ለማካለል ዓለም አቀፍ እርዳታ እየጠበቁ መሆኑን ክቡር አምባሳደር ኡስማን ኤልሰኢድ ፋደል ኤልሲድ ገለፁ።</p>

<p>የሱዳኑ አምባሳደር ከሪፖርተር ጋዜጣ ጋር ባደረጉት ቃለ ምልልስ እንዳስታወቁት ኢትዮጵያ እና ሱዳን ድንበሮቻቸውን በሚመለከት ሦስት ኮሚቴዎች ማለትም የአጠቃላይ ጉዳይ ኮሚቴ፣ የቴክኒክ ኮሚቴ እና ልዩ ኮሚቴ አቋቁመው ሥራዎች ሲያከናውኑ ቆይተዋል።</p>

<p>የኢትዮጵያ እና የሱዳን የአዋሳኝ ድንበር ካርታዎች አንድ ዓይነት በመሆናቸው ምንም ዓይነት ችግር የለም ያሉት አምባሳደሩ ሆኖም «ጥቂት ስግብግብ» ያሏቸው የሁለቱ አገሮች የድንበር አዋሳኝ አካባቢ ነዋሪ ገበሬዎች አልፎ አልፎ ችግር እንደሚፈጥሩ ጠቁመዋል።</p>

<p>በአሁኑ ሰዓት ሁለቱ አገሮች በካርታ የተስማሙትን 1600 ኪሎ ሜትር በመሬት ላይ ለማካለል ወጪው ከፍተኛ በመሆኑ ዓለም አቀፍ ተቋማት የፋይናንስ ድጋፍ እንዲያደርጉ የሁለቱ አገራት የውጪ ጉዳይ ሚኒስትሮች በጋራ መጠየቃቸውን አምባሳደር ኡስማን አመልክተዋል።</p>

<p>የኢሕአዴግ መንግስት ሁመራን ለሱዳን መንግስት ሰጠ የሚል ፅሁፍ ማንበባቸውን የጠቀሱት አምባሳደሩ ይኸ ፈፅሞ ውሸት ነው፣ የሱዳን መንግስትም ሆነ ሕዝብ በሁመራ ጉዳይ የይገባኛል ጥያቄ የላቸውም በማለት አስተባብለዋል።</p>

<p>አምባሳደር ኡስማን አያይዘውም «ለድንበር ማካለሉ ገንዘብ ከውጪ ሀገር እንኳን ባናገኝ ሁለቱ አገሮች በራሳቸው ያደርጉታል፤ ይህን አሁን ካላደረጉት ምንጊዜም ሊያከናውኑት አይችሉም ይሆናል» ሲሉ ተናግረዋል።</p>

<p>የኢሕአዴግ መንግስት በድንበር ጉዳይ ከሱዳን ጋር ቁጭ ብሎ ለመነጋገር የፈቀደ በኢትዮጵያ የመጀመሪያው መንግስት መሆኑን አምባሳደሩ ጠቅሰው በሌሎችም ክልላዊና ዓለም አቀፋዊ የሁለትዮሽ የላቀ ግንኙነት መመስረቱን አስረድተዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ኅዳር 05 ቀን 1997</a></p>

</body>
</html>	
