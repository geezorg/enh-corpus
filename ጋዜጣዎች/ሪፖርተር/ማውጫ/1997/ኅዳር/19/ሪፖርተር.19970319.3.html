<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የጎንደርና የመቀሌ ዩኒቨርሲቲ ተማሪዎች ትምህርት አቆሙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የጎንደርና የመቀሌ ዩኒቨርሲቲ ተማሪዎች ትምህርት አቆሙ</h2>

 
<p>የመቀሌ ዩኒቨርስቲ ሁለት ካምፓሶች እና የጎንደር ዩኒቨርሲቲ የሶሻል ሳይንስ ፋኩልቲ ተማሪዎች በተለያዩ አስተዳደራዊ ችግሮች ሳቢያ ትምህርታቸውን ለማቋረጥ መገደዳቸውንና አፋጣን ምላሽ ማግኘት እንደሚፈልጉ ገለጹ።</p>

<p>የመቀሌ ዩኒቨርስቲ የተማሪዎች መማክርት እንደገለጸው አራት ጥያቄዎችን አቅርቧል። ካውንስሉ ከሴኔቱ ዕውቅና እንዲሰጠው፣ በአፋጣኝ መስተካከል የሚገባቸው የአገልግሎት ዘርፎች መስተካከል ተማሪው በጨረታና በሰራተኞች የዲሲፒሊን ኮሚቴ ውስጥ እንዲሳተፍና በሙስና የሚጠረጠሩ የዩኒርሲቲው አስተዳደራዊ አካላት ላይ እርምጃ እንዲወስዱ የሚጠይቁ ናቸው።</p>

<p>በመቀሌ ዩኒቨርሲቲ የእንዳየሱስና የቢዝነስ ኮሌጅ ተማሪዎች በተናጠል በወሰዱት እርምጃ ካፌ መጠቀምና ትምህርት መማር አቁመዋል። የተማሪዎቹ ካውንስል አባላትና የዩኒቨርሲቲው የቦርድ ሰብሳቢና አንድ አባል ባካሄዱት የጋራ ስብሰባ ተደርጓል። ቦርዱ የተማሪዎቹ የቅሬታ ነጥቦች ሊመለሱ የሚችሉ መሆናቸውን ጠቅሶ ተጣርተው ችግሮቹ እንደሚፈቱ ይገልፃል። የተማሪዎቹ ተወካይ ተጨባጭ መፍትሄ ካላየን ትምህርት አንጀምርም በማለት ጥያቄያቸው ፈጥነው እንዲመልሱ መጠየቃቸውን ከስፍራው ያገኘነው መረጃ ያመለክታል።</p>

<p>ረቡዕ ከእንደስላሴ ካምፓስ የተወሰኑ ተማሪዎች ጓዛቸውን ጠቅልለው የወጡ ሲሆን የቀሩትም ተማሪዎች ተከትለዋቸዋል። ፖሊስ የተወሰኑ ተማሪዎችን ወደ ግቢው እንዲመለሱ ለማድረግ መሞከሩን የጋዜጣው ምንጮች ጠቅሰዋል። ቦርዱ ሕዳር 16 ቀን 1997 ዓ.ም ለተማሪዎቹ በለጠፈው ማስታወቂያ የተማሪዎቹ ጥያቄ በማኔጅመንቱ በኩልና በተወካዮቻቸው ተሳትፎ በአግባቡ ታይቶ እንደሚፈታ ጠቅሷል። ምግብ መመገብ ለሚፈልጉ ተማሪዎች ዩኒቨርሲቲው ከዚሁ ዕለት ጀምሮ የምግብ ፕሮግራሙ ይቀጥላል። ትምህርት ለመከታተል ለሚፈልጉ ተማሪዎች ከሕዳር 17 ቀን 1997 ዓ.ም ጀምሮ ትምህርታቸውን እንዲቀጥሉ ለደንህነታቸውም አስፈላጊውን ጥበቃ እንደሚያደርግ ገልጿል።</p>

<p>በአቶ አባዲ ዘሞ የመቀሌ ዩኒቨርሲቲ ቦርድ ሰብሳቢ ተፈርሞ በወጣው ደብዳቤ እንደሚለው ተማሪዎችን በአንድ ሳምንት አስቸጋሪ ወቅት ያሳዩት ሥነ-ሥርዓት በማድነቅ ውሳኔውን ተቀብለው የተማሪዎቹ ጥያቄ ከተቋሙ ማሻሻያ ጋር የታቀደ መሆኑን ማረጋገጫ ሰጥተዋል። የዚሁ ተመሳሳይ ደብዳቤ አርብ ለመቀሌ ዩኒቨርሲቲ ቢዝነስ ፋኩልቲ ተማሪዎች ተለጥፏል።</p>

<p>ከቢዝነስ ፋክልቲ አርብ ዕለት ቀን ወደ ግቢው የገቡ ፖሊሶች በማይክራፎን ተማሪዎች ወደ ምግብ ቤት ሔደው እንዲመገቡ ሲያሳስቡ ነበር። በዚህ ጥሪ ወደ ምግብ ቤት ሔዶ የተመገብ አልተገኘም። ተማሪዎቹ ገንዘብ በማዋጣት ዳቦ ገዝተን ወደ እንዳስላሴ ካምፓስ ስንሔድ ፖሊስ ነጥቆናል በሚል ወቀሳ ያቀርባሉ። በሁለቱ ካምፓሶች አርብ ድረስ ሙሉ ለሙሉ ትምህርትና ምግብ ተቋርጠው ተማሪዎች ግቢውን ለቀው እንደወጡ ናቸው።</p>

<p>ስለ ጉዳዩ ለማነጋገር ወደ ትግራይ ክልል በመደወል አቶ ባዲ ዘሞን ለማግኘት ሞክረን ጸሐፊያቸው ደጋግመው ስብሰባ ላይ መሆናቸውን ገልፀውልን ሳይሳካልን ቀርቷል። በመቀሌ ዩኒቨርሲቲ በሁለቱ ፋክሊቲዎች ከ5 ሺህ በላይ ተማሪዎች እንደሚገኙ ለማወቅ ተችሏል።</p>

<p>የጎንደር ዩኒቨርሲቲ ሶሻል ሳይንስ ፋኩልቲ ተማሪዎች ለአራት ቀናት በደረሰው የውሃ መቋረጥ ሳቢያ ከረቡዕ ጀምሮ ትምህርትና እና ምግብ አቋርጠዋል። ስለ ጉዳዩ የጠየቅናቸው ተማሪዎች በፋክልቲው በኩል ለ5 ቀናት በካፌ ምግብ እንዳይዘጋጅ መታዘዙን ቢገልጹም ማረጋገጥ አልተቻለም። ረቡዕ ዕለት «ፈጣን» እየተባሉ የሚጠሩ የፈጥኖ ደራሽ ፖሊሶች ወደ ግቢው በመግባታቸው ከተማሪዎች ተቋውሞ ተሰንዝሯል። በዚህ ሳቢያ ወደ ሰማይ ጥይት መተኮሱን ገልጸዋል። በዱላ ሶስት ተማሪዎች ተደብድበው ወደ ሆስፒታል መወሰዳቸውን ጠቁመዋል።</p>

<p>የተማሪዎቹ ተወካዮች ለዩኒቨርሲቲው አስተዳደር 16 ነጥብ የያዙ ጥያቄዎችን ማቅረባቸውን ገልፀዋል። አስተዳደሩ ለጥያቄዎቹ ምላሽ እንዲሰጥ እየተጠበቀ መሆኑንም ገልፀዋል። የተቋረጠው ውሃ ረቡዕ በግቢው የተወሰኑ አካባቢዎች ሲመጣ ሆነ ተብሎ ተቋርጦ ነው የሚል ግምት በተማሪዎቹ ላይ ማደሩን ጠቅሰዋል። ፖሊስ ከግቢ ይውጣ የሚል ተቃውሞም ቀርቧል። አብይ ጥያቄያቸው «ውሃ ውሃ» የሚል እንደነበር አመልክተዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ኅዳር 19 ቀን 1997</a></p>

</body>
</html>	



