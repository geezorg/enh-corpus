<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ፖሊስ ለፍ/ቤት የማይታዘዝበትን ምክንያት የፌዴራል ጉዳዮች ሚኒስቴር እንዲያስረዳ ታዘዘ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> ፖሊስ ለፍ/ቤት የማይታዘዝበትን ምክንያት የፌዴራል ጉዳዮች ሚኒስቴር እንዲያስረዳ ታዘዘ </h2>


<p>የፌዴራል ፓሊስ ኮሚሽን ለፍርድ ቤት አልታዘዝ ያለበትን ምክንያት የፌዴራል ጉዳዮች ሚኒስቴር ቀርቦ እንዲያስረዳ ታዘዘ።</p>

<p>የፌዴራል ፖሊስ ኮሚሽን ዘጠኝ የአዲስ አበባና የኮተቤ መምህራን ኮሌጅ ተማሪዎችን ያለአግባብ አስሯል በሚል ተከሶ ነበር።</p>

<p>ፖሊስ ተማሪዎቹን የማይለቅበትን ምክንያት ተጠርጣሪዎቹን ፍርድ ቤት በማቅረብ እንዲያስረዳ በተደጋጋሚ ቢታዘዝም ተማሪዎቹን ታስረው ከሚገኙበት ሰንዳፋ ካምፕ የማመጣበት ትራንስፖርት የለኝም በሚል ፍርድ ቤት ሳያቀርባቸው ቀርቷል።</p>

<p>ፍርድ ቤቱ ከፖሊስ የቀረበለት ምክንያት በቂ ባለመሆኑ በድጋሚ ተማሪዎቹ እንዲቀርቡ በጥብቅ ቢያዝም ይህም ተፈጻሚ አልሆነም።</p>

<p>ትዕዛዙ ባለመፈጸሙ ምክንያት የፌዴራል ፖሊስ ኮሚሽን ኮሚሽነር አቶ ወርቅነህ ገበየሁ ፍርድ ቤት ቀርበው እንዲያስረዱ ቢጠየቁም ኮሚሽነሩ የፀጥታ ስራ ላይ ናቸው በሚል ምላሽ ፍርድ ቤት አልቀረቡም።</p>

<p>ፍርድ ቤቱ የትዕዛዙን አለመፈጸም ምክንያት በማድረግ ኮሚሽነሩ በአዲስ አበባ ፖሊስ ኮሚሽን አማካይነት ታስረው እንዲቀርቡ ቢያዝም የአዲስ አበባ ፖሊስ ኮሚሽነር ወርቅነህ ገበየሁ አዲስ አበባ ውስጥ የለም የሚል ምላሽ አቅርቧል።</p>

<p>ፍርድ ቤቱ የኮሚሽነር ወርቅነህን ጉዳይ በዚሁ ዘግቶ ተማሪዎቹ በአካል ቀርበው የማይለቀቁበትን ምክንያት በተለዋጭ ቀጥሮ እንዲያስረዳ ፖሊስን በድጋሚ አዞ ነበር። በቀጠሮው ቀን ፖሊስን በድጋሚ አዞ ነበር። በቀጠሮው ቀን ፖሊስ ተማሪዎቹን ሳይዝ ፍርድ ቤት በመቅረብ ተማሪዎቹ በሰሜን ሸዋ ፍርድ ቤት በዋስ በመለቀቃቸው ፍርድ ቤት ሊቀርቡ አልቻሉም የሚል የቃልና የጽሑፍ ምላሽ የሰጠ ሲሆን የከሳሾች ጠበቃ ግን ችሎት ከመግባታቸው በፊት ተማሪዎቹ አለመለቀቃቸውን እንዳረጋገጡ ገልጸዋል።</p>

<p>ፍርድ ቤቱ የፖሊስ ተወካይን ተማሪዎቹ ተለቀዋል ያሉት በሀሰት ከሆነ ፍርድ ቤቱን በማታለል ወንጀል ይጠይቃሉ ካለ በኋላ ከሳሽም ተከሳሽም የተማሪዎቹን መለቀቅ ባለፈው እሮብ እንዲያረጋግጡ አዝዞ ነበር።</p>

<p>የፖሊስ ተወካይን በዕለቱ ፍ/ቤት አካባቢ በአካል ለማስተዋል የቻልን ቢሆንም ለፍርድ ቤቱ ቀጠሮ ምላሽ ለመስጠት ግን አልቀረቡም፡፡</p>

<p>የከሳሽ ጠበቃ አቶ ሰለሞን ደምሴ ፖሊስ ፍርድ ቤቱን በመዋሸቱ በጽሁፍ መልስ የሰጡት የፖሊስ ተወካይና በቃል ተማሪዎቹ መለቀቃቸውን የገለጹት ግለሰብ ታስረው ፍርድ ቤት እንዲቀርቡ የጠየቁ ቢሆንም ፍርድ ቤቱ የፖሊስ የበላይ አካል የሆነው የፌዴራል ጉዳዮች ሚኒስቴር የፖሊስን ለፍርድ ቤቱ አለመታዘዝ እንዲያስረዳ ላለፈው ቀጥሮ ነበር።</p>

<p>የፌዴራል ጉዳዮች ሚኒስቴር በቀጠሮው ዕለት ቀርቦ የፖሊስን አልታዘዝ ባይነት ለመረዳት የተሰጠኝ ጊዜ በቂ አይደለም በማለቱ ተለዋጭ ቀጠሮ ተሰጥቶታል።</p>

<p class="align-center"><a href="/Gazettas/Reporter/info/Reporter.sera.html">ከሪፖርተር ሐምሌ 10 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ሪፖርተር/ማውጫ/1997/ሐምሌ/10/ሪፖርተር2.101197.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
