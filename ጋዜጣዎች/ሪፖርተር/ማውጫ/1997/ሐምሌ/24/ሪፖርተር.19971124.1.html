<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ለሙስና የተጋለጡ የመንግሥት መሥሪያ ቤቶችና ድርጅቶች ይፋ ሆኑ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> ለሙስና የተጋለጡ የመንግሥት መሥሪያ ቤቶችና ድርጅቶች ይፋ ሆኑ </h2>


<p>የፌዴራል የሥነ ምግባርና የፀረ ሙስና ኮሚሽን ለሙስና የተጋለጡ ያላቸውን የመንግሥት መስሪያ ቤቶችና የልማት ድርጅቶችን ዝርዝር ጥናትን መሰረት አድርጎ ይፋ አደረገ። የፌዴራል ፖሊስ፣ ውጭ ጉዳይ ሚኒስቴር፣ የፌዴራል ጉዳዮች ሚኒስቴር ከመንግሥት መ/ቤቶች ሲሆኑ የኢትዮጵያ ቴሌቪዥንና ሬዲዮ ድርጅት፣ የኢትዮጵያ ቴሌኮሙኒኬሽን፣ ከልማት ድርጅቶች ይገኙበታል።</p>

<p>የኮሚሽኑ ጥናት እንደገለፀው በኮሚሽኑ የምርመራ መምሪያ አማካይነት የተሰባሰቡትን ጥቆማዎች መነሻ በማድረግ፣ እናከየመስሪያ ቤቶቹ ከአሥር ጊዜ በላይ ጥቆማ የቀረበባቸው ተቋማት ለሙስና የተጋለጡ በሚል በከፍተኛ ደረጃ ተቀምጠዋል። ከአምስት እስከ አሥር ጊዜ ጥቆማ የቀረበባቸው ተቋማት መካከለኛ እንዲሁም ከአንድ እስከ አምስት ጊዜ ጥቆማ የቀረበባቸው መስሪያ ቤቶች በዝቅተኛ ደረጃ መመደባቸው በኮምሽኑ እየታተመ የሚወጣው «ሥነ ምግባር» መጽሔት ዘግቧል።</p>

<p>በጥናቱ በተቀመጠው ደረጃ የመንግሥት መ/ቤቶች ከ1-56 በቅደም ተከተል የተቀመጡ ሲሆን የመንግሥት የልማት ድርጅቶችም ከ1-132 ተዘርዝረዋል።</p>

<p>ለሙስና በይበልጥ ተጋልጠዋል ተብለው በኮሚሽኑ ይፋ የተደረጉት የመንግሥት መ/ቤቶች የኢትዮጵያ መንገዶች ባለሥልጣን፣ የኢትዮጵያ ጉምሩክ ባለሥልጣን፣ የግብርና ሚኒስቴር፣ የኢትዮጵያ ግብርናና ምርምር ድርጅት፣ ጤና ጥበቃ ሚኒስቴር፣ ፍትህ ሚኒስትር፣ አደጋ መከላከልና ዝግጁነት ኮሚሽን፣ የፌዴራል ጉዳዮች ሚኒስቴር፣ የፌዴራል ሀገር ውስጥ ገቢ ባለሥልጣን፣ የውጭ ጉዳይ ሚኒስቴር፣ ፌዴራል ፖሊስ ኮሚሽን፣ የማዕድን ሚኒስቴር እና ኢትዮጵያ ብሄራዊ ባንክ ናቸው።</p>

<p>በጥናቱ ለሙስና በይበልጥ የተጋለጡ ናቸው የተባሉት የመጀመሪያዎቹ አሥር የመንግሥት የልማት ድርጅቶች የኢትዮጵያ ቴሌኮሙኒኬሽን ኮርፖሬሽን፣ የኢትዮጵያ አየር መንገድ፣ የኢትዮጵያ ኤሌክትሪክ ኃይል ኮርፖሬሽን፣ የኢትዮጵያ ንግድ ባንክ፣ የኢትዮጵያ መድን ድርጅት፣ የሸቀጦች ጅምላ ግንድና አስመጪ ድርጅት፣ የኢትዮጵያ ሲቪል ሰርቪስ ኮሌጅ፣ ድሬዳዋ ጨርቃ ጨርቅ፣ የፖስታ አገልግሎት ድርጅት፣ የኢትዮጵያና የጅቡቲ ምድብ ባቡር ድርጅት፣ አዲስ አበባ ዩኒቨርስቲ፣ የኢትዮጵያ ሬዲዮና ቴሌቪዥን ድርጅት፣ የግብርና ሜካናይዜሽን አገልግሎት ድርጅት፣ ብርሃንና ሰላም ማተሚያ ድርጅት፣ የትምህርት መሣሪያዎች ማምረቻና ማከፋፈያ ድርጅት፣ የኢትዮጵያ ልማት ባንክ፣ የኢትዮጵያ ስኳር ኢንዱስትሪ ድጋፍ ሰጪ ማዕከል አ.ማ. እና የውሃ ሥራዎች ኮንስትራክሽን ድርጅት ናቸው።</p>

<p>የኮሚሽኑ ጥናት እንዳመለከተው የተቋማቱን ደረጃ ወይም ቅደም ተከተል ለማውጣት የቀረቡት መስፈርቶች ወደ እውነታው የሚያቀርቡና ትክክለኛውን ገጽታ ለማሳየት የተሻሉ መመዘኛዎች መሆናቸውን ጠቁሞ ውሱንነት እንዳሉባቸው አመልክቷል።</p>

<p>የጥናቱ ውሱንነቶች ከተባሉት መካከል አጠቃላይ መመዘኛዎች በመሆኑ ጥቂት ተቋማት በመስፈርቱ መሰረት ትክክለኛ ደረጃቸው ላይ ላይቀመጡ ይችላሉ ብሏል።</p>

<p>በኮሚሽኑ ጥናት ከፍተኛ ጉዳት ከሚያደርሱት መካከል የገቢ ሰብሳቢ መሥሪያ ቤቶች፣ የመሠረተ ልማት ተቋማት፣ የባንክና የመድን ድርጅቶች፣ የፍትህ ተቋማት፣ የደህንነትና መከላከያ ተቋማት፣ ፈቃድ የሚሰጡ ተቋማት፣ እና የምርጫ ተቋማት በቀዳሚነት ይጠቀሳሉ ብሏል።</p>


<p class="align-center"><a href="/Gazettas/Reporter/info/Reporter.html">ከሪፖርተር ሐምሌ 24 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ሪፖርተር/ማውጫ/1997/ሐምሌ/24/ሪፖርተር1.241197.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
