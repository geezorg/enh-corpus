<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያ ቴሌቭዥን በጠራው የውይይት መድረክ ቅንጅት ሳይሳተፍ ቀረ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> ኢትዮጵያ ቴሌቭዥን በጠራው የውይይት መድረክ ቅንጅት ሳይሳተፍ ቀረ </h2>


<p>«የተጀመረው ምርጫ ሰላማዊ በሆነ መንገድ እንዲጠናቀቅ ከፓርቲዎችና ከህብረተሰቡ ምን ይጠበቃል በሚል ርዕስ ፓርቲዎችና ምሁራን እንዲወያዩ በቀረበው ጥሪ ቅንጅት ለአንድነትና ለዴሞክራሲ ሳይሳተፍ ቀረ። ህብረቱ ወኪሎቼን ልኬአለሁ ብሏል።</p>

<p>ሐምሌ 19 ቀን ከኢትዮጵያ ቴሌቪዥን ለፓርቲዎቹ የተላከው ደብዳቤ እንደሚያስረዳው በተጠቀሰው ርዕስ ሐምሌ 22 ቀን 1997 ዓ.ም ጠዋት በኢትዮጵያ ቴሌቪዥን ስቱዲዮ ፓርቲዎቹ ሁለት ሰዎች እየወከሉ በውይይቱ እንዲካፈሉ ጠይቆ ነበር።</p>

<p>ምንጮች ለሪፖርተር እንደገለፁት በዕለቱ ሌሎች ፓርቲዎች ውይይቱን ለመሳተፍ ቢገኙም ቅንጅት ለአንድነትና ለዴሞክራሲ እንዲሁም ሌሎች ፓርቲዎች ባለመገኘታቸው ቀረፃው ሳይካሄድ ቀርቷል።</p>

<p>የቅንጅት ለአንድነትና ለዴሞክራሲ የህዝብ ግንኙነት ክፍል ሃላፊ ዶ/ር ሀይሉ አርአያን ስለ ጉዳዩ ጠይቀናቸው «በውይይቱ እንድንሳተፍ ሀምሌ 19 ቀን ከተላከልን ደብዳቤ አስቀድሞ ፕሮግራሙ እንደ ነገ ሲካሄድ ዛሬ መጥቶልን ዝግጅት እንድናደርግ ቀን ስጡን በሚል ጠይቀን ነበር። በድጋሚ ይሄ ደብዳቤ ሲመጣ ሶስት ነጥብ የያዘ ቅድመ ሁኔታ አስቀመጥን። በዚያ ፈቃደኝነታቸው ስላልገለፁልን ነው ያልተገኘነው» ብለዋል።</p>

<p>ዶ/ር ሀይሉ አርአያ ያስቀመጧቸውን ቅድመ ሁኔታዎችን ሲያብራሩ መድረኩ በትክክል ከተካሄደ ጠቃሚ መሆኑን እንደገለፁና በመጀመሪያ ውይይቱን የሚመራው ሰው ማን መሆኑ እንዲገለፅላቸው፤ አወያዩ ንግግሮችን እያቋረጠ እንዲባልለት ወደሚፈልገው አቅጣጫ የማይወስድ ገለልተኛ አለመሆኑን እንዲወያዩበት፣ ስለ ፕሮግራሙ ቅርጽ ውይይት ማድረግን እና ከዚህ ቀደም እንደተደረገው ተቆራርጦ አለመቅረቡን ጣቢያው እንዲያረጋግጡላቸው መጠየቃቸውን ገልፀዋል።</p>

<p>የኢትዮጵያ ዲሞክራሲያዊ ሐይሎች ኅብረት ም/ሊቀመንበር ዶ/ር በየነ ጴጥሮስ ስለጉዳዩ ተጠይቀው «እኛ በደረሰን ደብዳቤ መሰረት ሁለት ወኪሎቻችን ልከናል» ብለዋል።</p>

<p>የኢትዮጵያ ቴሌቪዥን ም/ዋና ሥራ አስኪያጅ አቶ አሰፋ በቀለን ስለጉዳዩ ጠይቀናቸው ስብሰባ ላይ መሆናቸውን ገልፀውልናል።</p>


<p class="align-center"><a href="/Gazettas/Reporter/info/Reporter.html">ከሪፖርተር ሐምሌ 24 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ሪፖርተር/ማውጫ/1997/ሐምሌ/24/ሪፖርተር5.241197.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
