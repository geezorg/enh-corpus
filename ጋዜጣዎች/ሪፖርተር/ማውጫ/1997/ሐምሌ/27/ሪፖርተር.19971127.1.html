<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ቅንጅት ሕዝብን ማወያየት ጀመረ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> ቅንጅት ሕዝብን ማወያየት ጀመረ </h2>


<p>ቅንጅት ለአንድነትና ለዴሞክራሲ ከምርጫ ጋር በተያያዘ ያሉ ችግሮችን ለመፍታት የሚያስችልና ለውሳኔ የሚረዳ ኃሳብ ለማሰባሰብ ትላንት ለመጀመሪያ ጊዜ ከተለያዩ የኅብረተሰብ ክፍል የተውጣጡ ታዋቂ ግለሰቦችን አነጋገረ።</p>

<p>ቅንጅት በአይቤክስ ሆቴል የጠራውና እስከ 40 ያህል የሚሆኑ ታዋቂ ግለሰቦች በተገኙበት የውይይት መድረክ ላይ በተለይ ከምርጫ ግድፈቶች ማጣራት ጋር በተያያዘ ውጤቱን እንቀበል ወይስ አንቀበል በሚለው ጉዳይ ተወያይቷል።</p>

<p>የቅንጅት አመራሮች በመድረኩ ላይ እንደገለፁት ከምርጫ ግድፈት ማጣራት በኋላ ከጠ/ሚኒስትር መለስ ዜናዊ ጋር ተገናኝተው መወያየታቸውን አስታውሰው ጠ/ሚኒስትሩ በ15 ቀናት ጊዜ ውስጥ ቅንጅት የምርጫውን ውጤት መቀበሉን ወይም አለመቀበሉን እንዲያሳውቅ መጠየቃቸውን አስታውሰዋል። ከዚህ ውጪ ከፖለቲካ ወጥቶ አንገትን ደፍቶ መኖር ወይም እንደ ኦነግ መሆን ወይም መሰደድ ወይም የትጥቅ ትግል መጀመር እንደአማራጭ ጠ/ሚኒስትሩ ማቅረባቸውን ተናግረዋል።</p>

<p>የቅንጅት ከፍተኛ አመራር በራሱ ውሣኔ ከመስጠት ይልቅ ህዝብ የደገፈውና የሚስማማበት ኃሳብ ላይ አቋም ለመውሰድ በማሰብ የትላንቱ መድረክ ለመጀመሪያ ጊዜ መዘጋጀቱና ቀጣይነት እንደሚኖረውም ተጠቅሷል።</p>

<p>አቶ ቸኮል ጌታሁን የቅንጅቱ ሥራ አስፈፃሚ ኮሚቴ አባል ስለትላንቱ ስብሰባ ከሪፖርተር ጋዜጣ ተጠይቀው በሰጡት ምላሽ ቅንጅቱ በቀጣይ መውሰድ ስላለበት እርምጃ ተወያይተናል። ፓርላማ የመግባት ጉዳይ ተነስቶ በርካታ ተሰብሳቢዎች ፓርላማ ገብቶ መታገሉ ይበልጥ ጠቃሚ መሆኑን፣ ህዝብ ለዴሞክራሲያ ሥርዓት ግንባታ ሲል የሰጠው ድምፅ ዋጋ የሚኖረውም ጥሎ በመውጣት አለመሆኑን ገልጸዋል።</p>

<p>ሌላኛው ወገን ደግሞ ፓርላማ ብትገቡም አያስሩዋቹሁም የሚል ሥጋታቸውን በመግለፅ ጥሎ መውጣቱ እንደ አማራጭ አቅርበዋል። ወደ ፓርላማ መግባቱ የኢሕአዴግ መጫወቻ መሆን ነው ሲሉም አቋማቸውን አጠናክረዋል። </p>

<p>አቶ ቸኮል ቅንጅቱ የዚህ ዓይነቱን መድረክ በተከታታይ በመቀጠል በህዝብ ፍላጎትና ውሳኔ ላይ የተመሰረተ አቋሙን በቅርቡ ይፋ እንደሚያደርግ አስታውቀዋል።</p>

<p>አንድ የውይይቱ ተካፋይ በሰጡት አስተያየት በሀገራዊ ጉዳይ ላይ ምን ብናደርግ ጥሩ ይሆናል በሚል ፍፁም መግባባት የሰፈነበት ውይይት መደረጉን በመግለፅ የቅንጅቱ አመራሮች የያዙት ጎዳና የሚደገፍ መሆኑን ገልፀዋል።</p>

<p>በዚህ የውይይት መድረክ ላይ የቅንጅት ሊቀመንበር ኢንጂነር ኃይሉ ሻውልን ጨምሮ ከፍተኛ አመራሮች የተገኙ ሲሆን በውይይቱ ከተጋበዙት መካከል የሕግ ባለሙያዎች፣ የሚዲያ ባለሙያዎች፣ ታዋቂ ግለሰቦች የመሣሰሉት ተገኝተዋል።</p>


<p class="align-center"><a href="/Gazettas/Reporter/info/Reporter.html">ከሪፖርተር ሐምሌ 27 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ሪፖርተር/ማውጫ/1997/ሐምሌ/27/ሪፖርተር1.271197.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
