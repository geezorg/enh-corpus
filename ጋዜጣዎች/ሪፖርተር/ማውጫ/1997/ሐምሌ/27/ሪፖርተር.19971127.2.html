<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአውሮፓ ኅብረት ልዑክ መሪ በአቶ በረከት ስምኦን ማዘናቸውን ገለፁ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> የአውሮፓ ኅብረት ልዑክ መሪ በአቶ በረከት ስምኦን ማዘናቸውን ገለፁ </h2>


<p>የአውሮፓ ኅብረት ልዑክ መሪ ሚስተር ቲሞር ክለርክ ከጠ/ሚኒስትር መለስ ዜናዊ ጋር የተቃዋሚ ፓርቲ አመራሮች ያደረጉትን ውይይት በሚጎዳ መልኩ መግለጫ መስጠቱ እንዳሳዘናቸው ገለፁ።</p>

<p>አያይዘውም ለአቶ በረከት ስምኦን በፃፉት ደብዳቤ ባለፈው አርብ ዕለት የመንግሥት መገናኛ ብዙሃን የሥነ ምግባር ደንብ ፊርማ ስነስርዓት ላይ በተገኙበት ወቅት የተቃዋሚ ፓርቲዎችን ተአማኒነት ጥያቄ ውስጥ በማስገባት መግለጫ ለመስጠት እንደወሰኑ ስሰማ ደንግጫለሁ ብለዋል። (ሙሉ ቃሉ ከዚህ በታች ቀርቧል)</p>

<p>አቶ በረከት ስምኦን የማስታወቂያ ሚኒስትር<br/>
አዲስ አበባ</p>

<p>ባለፈው ሀሙስ በጠቅላይ ሚኒስትር መለስ ዜናዊና በተቃዋሚ ፓርቲዎች መሪዎች መካከል የተደረገው ስብሰባ በመገናኛ ብዙሃን ተዛብቶ የተዘገበበት አንዳንድ ጉዳዮች አስደንግጦኛል። እኔ ራሴ በግሌ በተሳሳተ ሁኔታ 'እንዲህ አለ' ተብዬ ተጠቅሼአለሁ፤ ይህም ውዥንብርና መሳሳትን ፈጥሯል።</p>

<p>ይህ ሁኔታ በሚቀጥልበት ጥቂት ሳምንታት ውስጥ ሊደረግ የሚችለውን ስኬታማ ዴሞክራሲያዊ ለውጥ ሊመጣ የሚችለው ሙያዊ ከሆነ፣ ያላጋዳለ፣ በሀቅ ላይ የተመሰረተ፣ ከፓርቲ ፕሮፖጋንዳ ይልቅ በህዝብ ጥቅም ላይ የተመሰረተ ሚዲያ ሲኖር ብቻ ነው። ከዚህ በላይ ብዙም ነገር አያስፈልግም የሚለውን የቆየ እምነቴን የሚያጠናክር ሆኖ አግኝቼዋለሁ።</p>

<p>በእንዲህ ያለ ኃላፊነት የሚሰማው በሙያው የተካነ፣ የመንግሥትና የግል ሚዲያ አማካኝነት ብቻ ነው የመድበለ ፓርቲ ዴሞክራሲ ችግሮች በአደባባይና በግልፅ ሊፈቱ የሚችሉት።</p>

<p>የተከበሩ ሚኒስትር እንደሚያውቁት አርብ ከሰዓት በኋላ ላይ ኢሕአዴግ የስነ ምግባር ደንቡ በሚፈርምበት ሰዓት የተቃዋሚ ፓርቲዎችን ተአማኒነት ጥያቄ ውስጥ በማስገባት በዚህ ጉዳይ መግለጫ ለመስጠት መወሰንዎን በተመለከተ በጣም ተደንቄያለሁ፤ ተደናግጫለሁ። ያላሰብኩትም ያልጠረጠርኩትም ነበር። ጠቅላይ ሚኒስትር መለስ ዜናዊ በተገኙበት ከአንድ ቀን በፊት ምሽት ላይ የተደረሰው ስምምነት በዚህ አስቸጋሪ ወቅት ላይ እርስዎ እንደሚያውቁት ጥልቅነት ሊያገኝ ሊጠናከር ሲገባው ቅድመ ሁኔታ ይኖርበታል፤ በዚህም ምክንያት የሚያስፈልገውን እምነትና መተማመን ያጣል ብዬ በጭራሽ ሀሳብ አልነበረኝም። ተቃዋሚ ፓርቲዎችም እንደዚሁ።</p>

<p>ይህንን ሰነድ በተቻለ መጠን የማይሰርበርና የማይፈርስ ለማድረግ ደፋ ቀና የተባለባችሁ ሰዓታትና ሳምንታት በአንድ ሰዓት ጊዜ ውስጥ እንዳልነበር ሆኗል።</p>

<p>እንደ እኔ ትህትና የተሞላበት አስተያየት ከሆነ ሁሉም ወገኖች እንደገና ተመልሰው ይህንን የሥነ ምግባር ደንብ መፈረማቸው ለሁሉም ወገኖች ጥቅም የሚበጅ ነው ብዬ አምናለሁ።</p>

<p>በዚሁ አጋጣሚና ጊዜ ሌሎች የስራ ባልደረቦቼ ባሳለፍናቸው በርካታ ሳምንታት ውስጥ ሲሉት እንደቆዩት የአሁኑንና ወቅታዊውን የሚዲያውን ደዌዎች የማከም ማለትም የሞያዊ ብቃትን የተአማኒነትን ደረጃ (ስታንዳርድ) ከፍ የማድረግ ከፍተኛም ስር የሰደደ አስፈላጊነት አለ ብዬ አምናለሁ። እነዚህም ዴሞክራሲ ያብብ ዘንድ ቅድመ ሁኔታዎች ናቸው።</p>

<p>የማስታወቂያ ሚኒስቴርም ጭምር የላቀ የተሰሚነት የደረጃ መለኪያዎችን (ስታንዳርድ) ማውጣትና ለእነሱም መገዛት ይኖርበታል እላለሁ፡፡ ሁሉም አግባብ የላቸውምና ጉዳዩ የሚያገባቸው ወገኖች (ጋዜጠኞች፣ የግልና የመንግሥት የሚዲያ ተቋማት፣ የትምህርት ተቋማት (አካዳሚ) የፖለቲካ ፓርቲዎች የማስታወቂያ ኩባንያዎች ወዘተ.) ሁሉ ይህንን የደረጃ መለኪያ ወይም ስታንዳርድ ከፍ የማድረግና ወደ ላቀ ደረጃ የማድረስ ፍላጎት አካል መሆን አለባቸው።</p>

<p>በአጭር ጊዜ ውስጥና የመጀመሪያው ርምጃውም አድርገው የፓርቲ መሪዎች ይህንን የስነ ምግባር ደንብ እንዲፈርሙ እንደገና ለስብሰባ ይጠሯቸዋል ብዬ ተስፋ አደርጋለሁ።</p>

<p> ከዚህ ዘለግ በሚል ጊዜ ውስጥ ግን አሁን ያለውን ሚዲያውን የተጠናወቱት ህመሞችን የሚፈትሽ፣ ለህዝብ ጥቅም መስራታቸውን የሚያረጋግጥ፣ መሻሻሎችን ማስተዋወቅ የሚችል ሰፊ መሰረት ያለው የምክክር ሂደት ይኖራል ብዬም አምናለሁ። ዓለም አቀፍ ህ/ሰብ ይህንን ሂደት ለማገዝ ፈቃደኛ እንደሆነ እርግጠኛ ነኝ።</p>

<p>እነዚህ ርምጃዎች በዚህ ሳምንት መጨረሻ ላይ ያየናቸውን ዓይነት የተዛባ የሚዲያ ዘገባዎች ለመቅረፍ ይረዳሉ ብዬ እምነቴን እገልፃለሁ።	የእርስዎ ታማኝ<br/>
	ቲሞቲ ክለርክ አምባሳደር<br/>
	ፊርማ</p>
<p class="align-center"><a href="/Gazettas/Reporter/info/Reporter.html">ከሪፖርተር ሐምሌ 27 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ሪፖርተር/ማውጫ/1997/ሐምሌ/27/ሪፖርተር2.271197.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
