<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ንግድ ባንክ በደርግ የተወረሰ ገንዘብ የሚመለስበትን የአፈጻጸም መመሪያ አወጣ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> ንግድ ባንክ በደርግ የተወረሰ ገንዘብ የሚመለስበትን የአፈጻጸም መመሪያ አወጣ </h2>


<p>የኢትዮጵያ ንግድ ባንክ በደርግ ዘመን ባለሥልጣናት ትዕዛዝ ከድርጅቶች እና ግለሰቦች የተወረሰውን ገንዘብ የሚመለስበትን ሁኔታ አስመልክቶ የአፈጻጸም መመሪያ ሰሞኑን አወጣ።</p>

<p>ባንኩ ባወጣው በዚህ መመሪያ በደርግ ዘመን ግለሰቦች ወይም የግል ድርጅቶች በቁጠባ፣ በተንቀሳቃሽ ወይም በጊዜ ገደብ ያስቀመጡትን ገንዘብ ደርግ በመውረሱ አመላለሱን አስመልክቶ የወጣ መመሪያ መሆኑን ገልጿል።</p>

<p>በመመሪያው መሰረት ባንኩ የክፍያ ጥያቄዎችን ለመቀበል ባለ ሂሳቡ በቀድሞ የደርግ መንግሥት ባለሥልጣናት ትዕዛዝ ገንዘብ እንደተወረሰበት ገልጾ ማመልከቻ ማቅረብ፣ የቁጠባ ሂሳብ ከሆነ ደብተሩን፣ ወይም የደብተሩን መጥፋት የሚገልጽ ማስረጃ እና የገቢ ደረሰኝ ይጠይቃል።</p>

<p>የተንቃሳሽ ሒሳቦችንም አስመልክቶ መመሪያው እንደሚለው ባለሒሳቡ፣ በእጁ የሚገኘውን ቀሪ የባንክ ቼክ ጥራዝ ወይም ገንዘብ ከመውሰዱ በፊት ከባንክ የተቀበለው የሒሳብ መግለጫ፣ ወይም በተጠቃሚ ሒሳብ ቁጥር ገቢ የተደረገት የገቢ ደረሰኝ ያስፈልጋል።</p>

<p>በጊዜ ገደብ ተቀማጭ ሒሳብ ከሆነ የሲዲቲ ምስክር ወረቀት አባሪ አድርጎ ሂሳቡ ለነበረበት ቅርንጫፍ እንዲያቀርብ መመሪያው ያዛል።</p>

<p>የተወረሰውን ገንዘብ አስመልክቶ ለባንኩ የሚቀርብ ማመልከቻ ከአመልካቹ ማንነትና የባለመብትነት ሁኔታ በተጨማሪ፣ የሒሳቡ አይነት፣ ቁጥሩ፣ ደንበኛው በሂሳቡ ውስጥ አለኝ የሚለው ቀሪ ሂሳብ፣ ደንበኛው ከባንኩ የተበደረው ዕዳ ካለ የዕዳው መጠንና አይነት፣ ብድሩን የወሰደበት ቅርንጫፍ እና ያልተከፈለ የቀሪ ዕዳ መጠን እንዲገልጽ ይጠበቃል። የሌለው ከሆነ ይህንኑ አስመልክቶ መተማመኛ ማቅረብ አለበት።</p>

<p>በመመሪያው መሰረት ጥያቄውን ለባንኩ በግንባር ወይም በሕጋዊ ወኪሉ ያቀረበለት ቅርንጫፍ በባንኩ የሕግ አገልግሎት መምሪያ በኩል እንዲጣራ እንደሚደረግ እና ጠያቂው ከአሁን በፊት በፍርድ ቤት አስፈርዶ ገንዘቡን ሳይወስድ የመሰረተው ክስ ካለ እንዲያቋርጥ ግዴታ ያስቀምጣል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሐምሌ 13 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ሪፖርተር/ማውጫ/1997/ሐምሌ/13/ሪፖርተር1.131197.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
