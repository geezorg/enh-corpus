<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የተወካዮች ም/ቤት ያሳለፈውን በጀት የፌዴሬሽን ም/ቤት አስቀድሞ አላፀደቀውም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> የተወካዮች ም/ቤት ያሳለፈውን በጀት የፌዴሬሽን ም/ቤት አስቀድሞ አላፀደቀውም </h2>


<p>የህዝብ ተወካዮች ም/ቤት ማክሰኞ የ1998 ዓ.ም በጀትን ሲያፀድቅ የፌዴሬሽን ም/ቤት አዝዞ አይደለም ሲሉ የም/ቤቱ አፈ ጉባዔ ዶ/ር ሙላቱ ተሾመ ገለፁ። አንዳንድ የም/ቤቱ አባላት በፓርላማው አሠራር ቅሬታቸውን አቅርበዋል።</p>

<p>ባለፈው ረቡዕ ዕለት በም/ቤቱ በተደረገ የመጨረሻ ስብሰባ ላይ አባላቱ የበጀት ቀመርን የማፅደቅም ሆነ በነበረው ቀመር እንዲሰራ የመፍቀድ ስልጣን የፌዴሬሽን ም/ቤት ቢሆንም በሕገ መንግሥቱ የተቀመጠውን አሰራር ሳይከተል የህዝብ ተወካዮች ም/ቤት አስቀድሞ በጀቱን ማፅደቁ በቀመሩ ላይ ቅሬታ የነበረባቸውን ክልሎች ይገድባል፤ ትክክልም አይደለም ሲሉ ተቃውመዋል። አፈ ጉባኤው ዶ/ር ሙላቱ ተሾመ በበኩላቸው በፀደቀው በጀት ላይ የፌዴሬሽን ም/ቤት አለማዘዙን ጠቅሰዋል።</p>

<p>አስቀድሞ ያፀደቁትን ጉዳይ ለወደፊቱ ጥንቃቄ እንዲያደርጉ ከመምከር ውጭ ውሳኔውን ለመሻር አስቸጋሪ ነው ያሉት አፈ ጉባኤ ዶ/ር ሙላቱ ተሾመ አስቀድሞ ለፀደቀው በጀት የቀረበውን የውሳኔ ሀሳብ ም/ቤቱ እንዲያፀድቀው ጠይቀዋል።</p>

<p>ለክልሎች የድጎማ በጀት የሚደለደልበት ቀመር በፌዴሬሽን ም/ቤት ሳይፀድቅ ወይም በነበረው ይቀጥል ሳይባል ማፅደቁ ትክክል አለመሆኑን የተቀነሱት አንድ አባል የሶማሌ ክልል ያለፈው ዓመት በጀት በተሰራበት ቀመር ለሁለት ዓመት ችግር የደረሰበት ክልል መሆኑን ጠቅሰው በስብሰብው በቀመሩ ላይ ላቀረቡት ቅሬታ ም/ቤቱ ድጋፍ ቢያገኝ ምን ይደረጋል ሲሉ አባላቱን ጠይቀዋል፡፡ ባለፈው ዓመት ቀመሩ ለአንድ አመት እንዲያገለግል ተብሎ የፌዴሬሽን ም/ቤት መወሰኑን አስታውሰዋል። ያ ቀመር ተመልሶ ለቀጣዩ ዓመት ከም/ቤቱ ውሳኔ በፊት እንዲሰራ መደረጉ ቅሬታ ያላቸውን ክልሎች ይገድባል ብለዋል።</p>

<p>አዲስ ቀመር እንዲሰራ የተጠየቀው ቀድሞ የነበረው ቀመር ችግር እንዳለበት በመታመኑ መሆኑን አንዳንድ የም/ቤቱ አባላቱ ጠቅሰዋል፡፡ አዲስ ቀመር ተጠንቶ ተግባራዊ እንዲደረግ ተብሎ ያ ውሳኔ ሳያገኝ ም/ቤቱ የሥራ ዘመኑን አጠናቆ ውሳኔ ሳይሰጥበት መመለሱ አግባብ አለመሆኑን ገልፀዋል።</p>

<p class="align-center"><a href="/Gazettas/Reporter/info/Reporter.sera.html">ከሪፖርተር ሐምሌ 3 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ሪፖርተር/ማውጫ/1997/ሐምሌ/03/ሪፖርተር4.031197.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
