<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በተሻሻለው የም/ቤቱ አዋጅ ከመንግሥት በስተቀር ሌላ ፓርቲ የፋይናንስ አዋጆችን አያመነጭም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> በተሻሻለው የም/ቤቱ አዋጅ ከመንግሥት በስተቀር ሌላ ፓርቲ የፋይናንስ አዋጆችን አያመነጭም </h2>


<p>ም/ቤቱ የሥራ ዘመኑን አጠናቆ ሲበተን አሻሽሎ ባወጣው የም/ቤት የአሰራርና የሥነ ምግባር አዋጅ ፋይናንስ ነክ ረቂቅ አዋጆችን የማመንጨት ሥልጣን የመንግሥት ብቻ ነው ሲል ደነገገ። የመንግሥት ሥልጣን ያልያዘ ፓርቲ ፋይናንስ ነክ አዋጅ አያመነጭም።</p>

<p>ሐሙስ ም/ቤቱ ስራውን አጠናቆ ከመበተኑ በፊት ቀርቦ የፀደቀው የተሻሻለው የሕዝብ ተወካዮች ም/ቤት የአሰራርና የሥነ ምግባር አዋጅ እንደሚያመለክተው ሕግ የማመንጨት ተግባር በዋናነት የመንግሥት ተግባር ሲሆን ሌሎች አካላት ከሚያቀርቡት የሕግ ረቂቆች ቅድሚያ ለመንግሥት ረቂቅ እንደሚሰጥ ተደንግጓል።</p>

<p>በአዲሱ አዋጅ ለም/ቤቱ አጀንዳ በቀጥታ በስብሰባ ወቅት የማይቀርብ ሲሆን በአፈ ጉባኤው በኩል ለም/ቤቱ ይቀርባል። ከመንግሥት ውጭ ያሉ የሌሎች ፓርቲ ዋና ተጠሪዎች እንዲያዝላቸው የሚፈልጉትን አጀንዳዎች እና ለጉዳዩ የሚያስፈልገውን የውይይት የጊዜ መጠን አስመልክቶ ከመንግሥት ዋና ተጠሪ ጋር እንዳይመካከሩ አዋጁ ያዛል።</p>

<p>በአዲሱ አዋጅ ለም/ቤቱ በሚቀርቡ አጀንዳዎች ቅደም ተከተል እና ለውይይት የሚያስፈልገውም ጊዜ በመንግሥት ዋና ተጠሪና በአፈ ጉባዔው የሚወስን ነው። ም/ቤቱ የተለየ አቅጣጫ ካላስቀመጠም ውድቅ ያደረገው አጀንዳ በዚያው ዓመት ተመልሶ ለም/ቤቱ አይቀርብም። </p>

<p>የአዋጁ ረቂቅ ለም/ቤቱ በቀረበበት ወቅት የፓርላማ አባላት የድምፅ አሰጣጥ ሂደት በእጅ ከሚሆን ለአባላቱ የህሊና ነፃነት ሲባል ምስጢራዊ ቢሆንና በኤሌክትሮኒክስ መሳሪያ እንዲሆን ሃሳብ ቀርቧል።</p>

<p>በአጀንዳ አቀራረብም ለምን የመንግሥት ተጠሪና አፈ ጉባዔው ይስማማሉ የሚል ሃሳብ ቀርቧል። በአዋጁ መንግሥት ለመሆን ከሚችለው ፓርቲ ውጭ ያሉት ዋና ተቃዋሚ፣ ሁለተኛ ተቃዋሚ እየተባለ መከፋፈሉ አስፈላጊ አይደለም ብለዋል።</p>

<p>ከህግና አስተዳደር ጉዳይ ቋሚ ኮሚቴ በተሰጠ ምላሽ በእጅ ደምጽ መስጠት የአባላቱን የህሊና ነፃነት እንደማይገድብና በእንግሊዝ ሃገር ጭምር የሚሰራበት ነው ተብሏል። የአጀንዳ አቀራረፁም በሌሎች አገራት ፓርላማም የተለመደ ነው ተብሏል። በቀደመው የም/ቤቱ አዋጅ ላይ አንድ የሕግ ረቂቅ ለም/ቤቱ የመጀመሪያ ንባብ ሲቀርብ ውይይት የሚደረግበት ሲሆን አሁን በተሻሻለው አዋጅ በዚህ ወቅት አጠቃላይ አስተያየት ከመስጠት ውጪ ውይይት ማድረግን አይፈቅድም።</p>

<p>የም/ቤቱ የጥበቃ ሥርዓት ከዚህ ቀደም በአንዳንድ ሁኔታዎች ለም/ቤቱና ለአባላቱ ተገቢውን ምክር አለመስጠቱን አንዳንድ አባላት ጠቁመው በአዋጁ በግልፅ መመልከት እንዳለበትና ጥበቃውም ሁሌ ተመሳሳይ መልክ እንዲኖረው ጠይቀዋል። ከኮሚቴው በተሰጠ ምላሽ ጥበቃው ከፍተኛ ባለሥልጣናት ሲመጡ ሊለወጥ የሚችልበት አሠራር በሌላ አገር መኖሩን ተመልክቷል። ረቂቁ በሙል ድምፅ አዋጅ ቁጥር 470/97 ሆኖ ፀድቋል።</p>

<p>በዕለቱ የም/ቤቱ የአሰራርና የአባላት ደንብም ማሻሻያ ቀርቦ ፀድቋል።</p>

<p>የም/ቤቱ ዕለታዊ ስብሰባ ቃለ ጉባዔ በአፈ ጉባኤዎች በኩል እንዲፀድቅ ም/ቤቱ ድጋፍ እንዲሰጥ ተጠይቆ ሰጥቷል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሐምሌ 3 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ሪፖርተር/ማውጫ/1997/ሐምሌ/03/ሪፖርተር3.031197.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
