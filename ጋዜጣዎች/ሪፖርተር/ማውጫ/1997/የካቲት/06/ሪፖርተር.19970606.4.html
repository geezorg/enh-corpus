<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ግብፅ የሰሀራን በረሃ በአባይ ለማልማት የ640 ቢሊዮን ብር ፕሮጀክት ዘርግታለች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ግብፅ የሰሀራን በረሃ በአባይ ለማልማት የ640 ቢሊዮን ብር ፕሮጀክት ዘርግታለች</h2>


<p>ግብፅ የሰሀራ በረሃ አካል የሆነውን ደቡባዊ ምዕራብ ክፍሏን ለማልማት የ640 ቢሊዮን ብር ፕሮጀክት በድብቅ ለ10 ዓመታት ያህል ዘርግታ ስትሠራ ከርማለች። በተሥራው የቶሽካ ካናል በቀን 25 ሚሊዮን ኩዊቢክ ሊትር ውሃ እንደሚወስዱ ዶ/ር ያዕቆብ አርሣኖ በአ/አ ዩኒቨርስቲ የፖለቲካ ሳይንስ ምሁር ገለፁ።</p>

<p>ግብፅ ከአስር ዓመታት ወዲህ በረሃማ ክፍሏን ለማልማት የምትጠቀምበት ቶሽካ የተባለ ሰው ሰራሽ ካናል ገንብታለች። የአባይን ወንዝ በመጥለፍ በደቡብ ምዕራብ ግብፅ የተገነባው ቶሽካ ወይም ሼክ ዘይድ ካናል ከዋናው የአባይ ወንዝ 350 ኪሎ ሜትር ተገንጥሎ የተስራ መሆኑን አስረድተዋል።</p>

<p>ቶሽካ ግድብ በኩዌትና ሌሎች አረብ አገራት የገንዘብ ድጋፍ እ.ኤ.አ በጥር 1997 የተጀመረ ሲሆን በ20 ዓመታት ውስጥ ከፍተኛ መዋዕለ ንዋይ በማፍሰስ በካናሉ የግብጽን በረሃ የማልማት ዕቅድ ተይዞ እየተሰራ ነው ሲሉ ዶ/ር ያዕቆብ ተናግረዋል።</p>

<p>አያይዘውም ቶሽካ ካናል ግብፅ የኢቲዮጵያንም ሆነ የሌሎች የተፋሰሱን አገራት ፈቃድ ሳትጠይቅ የጀመረቸው ፕሮጀክት መሆኑን ያስረዳሉ። ግብፅ ወደ በረሃ ምትልከው ውሃ በትነት ሳቢያ ከፍተኛ የውሃ ብክነት እያደረሰች መሆኗን ዶ/ር ያዕቆብ ይናገራሉ።</p>

<p>ቶሽካ የተባለውን ረግራጋማ ስፍራ በውሃ በመሙላት ለማልመት የታሰበው መሬት 2.68 ስኩዌር ኪሎ ሜትር ሲሆን ስፋቱም ሉክሰምበርግ የተባለችውን የአውሮፓ አገር ያክላል። </p>

<p>የግብፅ ባለሥልታናት እንደ ትልቅ ድል የሚያዩትን የቶሽካ ካናል እርሻ ልማት በኑሮ አስቸጋሪ የሆነውን አካባቢ ወደ ገነትነት እንደቀየሩበት ይናገራሉ።</p>

<p>በካርጋ እና ፉርጋ ረግራጋማ አካባቢ የተሠራው ቶሽካ ካናል በአሁኑ ሰዓት ከ6 ሚሊዮን ሕዝብ በላይ ሲሰፍርበት እስከ 2017 ድረስ በልማቱ ምክንያት 16. ሚሊዮን የሚደርስ ሕዝብ በተረጋጋ ሁኔታ የሚያኖር ኢኮኖሚ መፍጠር እንደሚችል የግብፅ ባለሥልጣናት ይናገራሉ። ይህንንም ለማስፈፀም 640 ቢሊዮን ብር ያህል ተመድቦ የአባይን ወንዝ ልማት እያካሄዱ መሆኑ ታውቋል።</p>

<p>ሙባረክ ስቴሽን ተብሎ የሚጠራው የውሃ ማከፋፈያ ከናስር ሃይቅ ወደ አዲሱ ቶሽካ ካናል የሚያስተላልፍ ሲሆን ለዚህ ስቴሽን ግብፅ ከ10 ቢሊዮን ብር በላይ አውጥታበታለች።</p>

<p>በተሰራው የቶሽካ ካናል ላይ የስኳር፣ የአልሙኒየም፣ የሲምንቶ፣ የማዳበሪያና የኬሚካል ፋብሪካዎች እየሰሩ ይገኛሉ። በዚህ የቶሽካ ካናልም 80ሺ ቶን የአሳ ምርት ይመረታል።</p>

<p>የፕሮጀክቱ ስትራተጂ እንደሚያስረዳው በጥቂት ዓመታት ጊዜ ውስጥ በረሃማው የግብፅ ክፍል ወደ ከተማነትና ለምነት ይቀየራል።፡በአስር ዓመታትም ከታቀደው 60 በመቶ ያህል መሠራቱን የግብፅ መንግሥታት ያወጣው መረጃ ያመለክታል።</p>

<p>በአቡጃ በተካሄደው የአፍሪካ መሪዎች ስብሰባ ላይ ከአስር ዓመታት ወዲህ የተገኙት ሆስኒ ሙባረክ የተፋሰሱ አገራት የአባይን ውስሃ እንዳይነኩ አስጠንቅቀዋል።</p>

<p>86 በመቶ የሚሆነውን የአባይ ውሃ የምታዋጣው ኢትዮጵያ ጠቅላይ ሚኒስትር መለስ ዜናዊ የፕሬዚዳንቱን ዛቻ በማጣጣል ኢትዮጵያ አባይን ለመጠቀም የሚያዳግት አንዳችም ምክንያት እንደሌለ መገለፃቸው ይታወሳል። የግብፃዊው የቀድሞ የተባበሩት መንግሥታት ዋና ፀሀፊ ቡትሮስ ቡትሮስ ጋሊ በአገራቱ መካከል ጦርነት ይቀሰቀሳል የሚል ፍራቻ እንዳላቸው ተናግረዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር የካቲት 06 ቀን 1997</a></p>

</body>
</html>	
