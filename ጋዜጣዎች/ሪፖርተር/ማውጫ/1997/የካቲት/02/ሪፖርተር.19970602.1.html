<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሙባረክ በአፍሪካ መሪዎች ስብሰባ የተገኙት ለአባይ ጉዳይ ሲሉ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ሙባረክ በአፍሪካ መሪዎች ስብሰባ የተገኙት ለአባይ ጉዳይ ሲሉ ነው</h2>


<p>የግብፁ ፕሬዚዳንት ሆስኒ ሙባረክ በአቡጃው የአፍሪካ መሪዎች ጉባኤ የተገኙት በአባይ (ናይል) ወንዝ ከሌሎች የተፋሰስ አገሮች እንዳይጠቀሙበት የሚያደርግ አጀንዳ ይዘው ነው። የመስኖ ልማት ሚኒስትሩም በታሪካዊ መብታችን ላይ አንደራደርም አሉ።</p>

<p>ሙባረክ ከአስራ አመታት በላይ በአፍሪካ አንድነት ድርጅትም ሆነ በአፍሪካ ሕብረት የመሪዎች ጉባኤ ሳይሰበሰቡ ቆይተዋል። ከካይሮ የወጡ ዜናዎች እንደሚያመለክቱት የአሁኑ የሙባረክ እስብሰባው መገኘት የናይል ወንዝ የሚቀንስ ማናቸውም ፕሮጀክት እንዳይተገበሩ የተፋሰሱን ሃገሮች የሚያግድ አጀንዳ ለማቅረብ ነው።</p>

<p>ግብፅ እስካሁን 95 በመቶ የሚሆነውን የውሃ ፍላጎቷን የምታገኘው ከናይል ቢሆንም እንደስትራቴጂካዊ ሃብት ምንጭ የምታየው በመሆኑ ድርሻዋ እንዳይቀነስ ያላትን ፍላጎት ስታሳይ ቆይታለች።</p>

<p>ታንዛንያ ዋና ዋና የሚባሉ የመስኖ ልማቶች የቪክቶሪያን ሃይቅ ስትጠልፍ ግብፅ ባለማመከሩዋና ኬንያም ተመሳሳይ ርምጃ ለመውሰድ ማስፍራራቱዋ ግብፅን አስቆጥቷል። በተጨማሪ አምስቱ የተፋሰስ ሃገሮች በነፃ የገበያ ልውውጥ የፖለቲካ ሕብረት ለመፍጠር መስማማታቸው ግብፅን ስላሳሰባት ሙባረክ አጀንዳውን ለማንሳት እንደፈለጉ ተጠቁሟል።</p>

<p>ከናይል ወንዝ ግብፅ 55 ቢሊዮን ኪዩቢክ ሜትርስ ውሃ በዓመት ተጠቃሚ ስትሆን ሱዳን 18 ቢሊዮን ኪዩቢክ ሜትርስ ውሃ ታገኛለች። ሌሎቹ የተፋሰስ ሃገሮችች በዓመት 10 ቢሊየን ኪዩቢክ ብቻ ያገኛሉ።ግብፅ አሁን ከምታገኘው በላይ የናይልን ውሃ እስከመጨረሻው ለመጠቀም የሚያስችላትን ፕሮጀክት ነድፋ 140 ሚለየን ዶላር ከአውሮፓ ሕብረት አግኝታለች።</p>

<p>ግብፅ በአንድ በኩል በተፋሰሱ ሃገሮች የውሃ ልማት ሚኒስትሮች ጉባኤ ላይ ለማለዘብ እየጣረችና በሌላ በኩል የመስኖ ልማት ሚኒስትርዋ «ታሪካዊ መብታችን» የሚሉትን የናይል ወንዝ «ለድርድር የማይቀርብ» ሲሉ አቋማቸውን ግልፅ አድርገዋል።</p>

<p>ከናይል ወንዝ ኢትዮጵያ 85 በመቶውን የሚሆነው ውሃ ባለቤት መሆኗ ይታወቃል።</p>

<p>ከአቡጃው ከአፍሪካ ሕብረት የመሪዎች ስብሰባ በኋላ ጠቅላይ ሚኒስትር መለስ ዜናዊ በግብፅ ላይ የሰላ ተቃውሞ ማቅረባቸው አይዘነጋም።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር የካቲት 02 ቀን 1997</a></p>

</body>
</html>	
