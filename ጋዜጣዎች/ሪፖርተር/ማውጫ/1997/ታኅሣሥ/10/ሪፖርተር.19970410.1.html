<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በሰላም ሃሳቡ ላይ የአሜሪካ ዝምታ ኢትዮጵያን አሳስቧታል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በሰላም ሃሳቡ ላይ የአሜሪካ ዝምታ ኢትዮጵያን አሳስቧታል</h2>


<p>ጠቅላይ ሚኒስትር መለስ ዜናዊ በሕዳር 16/1997 ያቀረቡት የሰላም ሃሳብ ላይ የአሜሪካ መንግስት ምንም አስተያየት አለመስጠቱ የኢትዮጵያ መንግስት እንዳሳሰበው የተለያዩ ምንጮች ይጠቁማሉ።</p>

<p>ኢትዮጵያ የሰላም ሀሳብ አቀረበች ማግስት በአሜሪካ የውጭ፡ጉዳይ ሚንስትር ከፍተኛ ሹመኛ ዶናልድ ያማማቶ የሚመራ ከፍተኛ የአሜሪካ ልዑክ ኤርትራ በመሄድ ከፕሬዚዳንት ኢሳያስ ጋር ለአንድ ቀን ተኩል ውይይት አካሂደዋል። ሆኖም ግን አሜሪካ አሁንም የድንበሩ ኮሚሽን የወሰነው ውሳኔ በአስቸኳይ ሁለቱም አገሮች ተግባር ላይ ሊያውሉት ይገባል ከማለት በስተቀርና የአሜሪካና ኤርትራ ግንኙነት የሚጠናከርበት መንገድ ተነጋግረናል ከማለት በስተቀር አሜሪካ በኤርትራ መንግስት ላይ የፈጠረችው ጫናን በሚመለከት ምንም ፍንጭ የለም።</p>

<p>ከአሜሪካ የውጭ ጉዳይ ሚኒስትር፣ መከላከያ ሚኒስትር፣ የአሜሪካ የውስጥ ደህንነት፣ የአሜሪካ እርዳታ ድርጅትና ሌሎች መስሪያ ቤቶችን ወክለው አስመራ የሄዱት መልክተኞች ወደ አሜሪካ ከተመለሱ በኋላ የኤርትራ መንግስት ከውይይቱ ድል እንዳገኘ እየገለፀ ነው ያለው።</p>

<p>የኢትዮጵያ ልዑካን የሰላም ሃሳቡ ከቀረበ ከጥቂት ጊዜ በኋላ የአሜሪካ ዝምታ አሳስቧቸው ስለጉዳዩ ለማስረዳትና ድጋፍ ለማሰባሰብ ወደ አሜሪካ ተጉዘዋል። ይህ በውጭ ጉዳይ ሚንሲትር ስዩም መስፍን የሚመራው ልዑክ ከኢትዮጵያውያን በተጨማሪ የኢትዮጵያን አቋም የሚደግፉና በእንግሊዝ የውጭ ጉዳይ ሚኒስትር የዲፕሎማሲ ልምድ ያካበቱ እንግሊዛውያን ኤክስፐርትም የኢትዮጵያን አቋም ደግፎ የኤርትራ መንግስትም እንዲቀበለው ጫና የሚያደርግ አስተያየት ሲሰነዝር እስካሁን ድረስ አልተሰማም።</p>

<p>የአሜሪካ መንግስት ባለፈው ጊዜም የሕግ ውሳኔ ተግባር ላይ ይዋል ብለናል አሁንም ተግባር ላይ ይዋል ነው የምንለው ባለፈው አመት ጥር ወር የወሰድነው አቋም ይኸው ነበር አሁንም ይኸው ነው። የሚል አቋም የወሰዱ ይመስላሉ።</p>

<p>አውሮፓውያን ጠቅላይ ሚኒስትሩ የሰላም ሃሳቡን እንዳቀረቡ ወዲያውኑ ድጋፋቸውን ሲገልጡ አሜሪካውያን ምንም ቃል ሳይተነፍሱ ሶስት ሳምንት ሆኖአቸዋል።</p>

<p>የተባበሩት መንግስታትም የድንበር ችግሩን በሰላም ፍቱት ከማለት በስተቀር የተለየ እንቅስቃሴ ወይም አቋም ሲወስዱ አልታየም።</p>

<p>የጀርመን ፕሬዚዳንት ሆረስት ኮህለር ሰሞኑን ኢትዮጵያን ሲጎበኙ በነበረበት ጊዜ በአጽንኦት የገለፁት ጉዳይ ሁለቱም አገሮች ጦርነትን መሸከምና ማስተናገድ ስለማይችሉ ችግራቸውን በሰላም መፍታት አለባቸው ሲሉ ተማጥነዋል።</p>

<p>ዶ/ር ተቀዳ አለሙ የውጭ ጉዳይ ሚኒስትር ሚኒስቴር ዴኤታ በህዳር 30 1997 ዓ.ም አሜሪካ በሰላም ሀሳቡ ላይ ያሳደረችውን ዝምታ አስመልክቶ በሬዲዮ ፋና ላይ የሰጡት ምላሽ እንደሚያስረዳው ብዙ አገራት በተናጠል እንዲሁም የአፍሪካ ሕብረትና የአውሮፓ ሕብረት ድጋፋቸውን ቢሰጡም አሜሪካ በግለሰብም ሆነ በአገር ደረጃ ምንም ዓይነት አስተያየት አለመስጠቷ አሳሳቢ መሆኑንና ውስብስብ ሁኔታን ሊፈጥር እንደሚችል ተናግረው ነበር። </p>

<p>ዶ/ር ተቀዳ አለሙ እንደተናገሩት ብዙ አገራት ድጋፍ ቢሰጡም የአሜሪካ የኃይል ሚዛን ወሳኝ በመሆኑ በቀጣዩ ኢትዮጵያ የአሜሪካን ድጋፍ ለማግኘት የዲፕሎማሲ ዘመቻ ማድረግ ይጠበቅበታል በማለት የአሜሪካን ድጋፍ አገሪቱ አለማግኘቷን አስረድተዋል።</p>

<p>አለም አቀፍ ሁኔታው ይህን ሊመስል የኤርትራ መንግስት ግን ኢትዮጵያ በአስቸኳይ ከግዛቴ ካልወጣች ጦርነት ካመራ በአካባቢው አደገኛ ሁኔታ ሊፈጠር እንደሚችል የኤርትራ መንግስትን አስጠንቅቃለች።</p>

<p>የሰላም ሀሳቡ ወደፊት መራመድ አቅቶታል የሚል አባባልም በየቅጣጫው ዲፕሎማቶች የሚሰነዝሩት ንግግር ሆኖአል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ታኅሣሥ 10 ቀን 1997</a></p>

</body>
</html>	
