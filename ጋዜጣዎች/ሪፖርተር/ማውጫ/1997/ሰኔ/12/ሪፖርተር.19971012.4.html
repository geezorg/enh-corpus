<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«የሰው ሕይወት ሊጠፋ የቻለው ያልሰለጠነ የፖሊስ ኃይል በወሰደው እርምጃ ነው» ኮሚሽነር ወርቅነህ ገበየሁ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«የሰው ሕይወት ሊጠፋ የቻለው ያልሰለጠነ የፖሊስ ኃይል በወሰደው እርምጃ ነው» ኮሚሽነር ወርቅነህ ገበየሁ </h2>


<p>ከምርጫው ውጤት ጋር በተያያዘ ባለፈው ሣምንት አዲስ አበባ ውስጥ በተቀሰቀሰው ረብሻ የ26 የከተማዋ ነዋሪዎች ህይወት ሊያልፍ የቻለው ያልሰለጠነ የፖሊስ ኃይል የረብሸኞቹን አድማ ለመበተን በወሰደው እርምጃ ነው ሲሉ የፌዴራል ፖሊስ ኮሚሽነር ገለፁ።</p>

<p>ኮሚሽነር ወርቅነህ ገበየሁ ባለፈው ዓርብ ምሽት ለመንግሥት ጋዜጠኞች በሰጡት ጋዜጣዊ መግለጫ እንዳስታወቁት ሰኔ 1 ቀን በተከሰተው አመፅ ላይ በርካታ ቁጥር ያላቸው የከተማዋ ነዋሪዎች ተሳትፈዋል።</p>

<p>ይህን ብዛት ያለው የረብሸኞች እንቃስቃሴ ለመቆጣጠር የፌዴራል ፖሊስ አድማ በታን ኃይል በዕለቱ ከጠዋት ጀምሮ ጥረት ቢያደርግም ሁኔታው ከአቅሙ በላይ ሆኗል።</p>

<p>በመሆኑም ይህን የአድማ በታኝ ኃይል ሊረዳ የሚችል ያልሰለጠነ ሠራዊት ሁኔታው ወዳልተፈለገ ውድመት ከማምራቱ በፊት እንዲያግዝ በመደረጉ ያልሰለጠኑት ኃይሎች በወሰዱት እርምጃ የሰው ህይወት ሊጠፋ ችሏል።</p>

<p>በተከሰተው ብጥብጥ የ26 ሰዎች ህይወት መጥፋቱን ፖሊስ ገልጿል፤ ቁጥሩ እንዴት ሊበዛ ቻለ በሚል ከጋዜጠኞች ለቀረበላቸው ጥያቄ ሲመልሱ አንዳንድ የፖለቲካ ድርጅቶች ሰራዊቱ የእኛ ነው በሚል በነዙት የፕሮፖጋንዳ ዘመቻ እንደሆነ ገልፀዋል።</p>

<p>ማንም ዜጋ ባይጐዳና የአንድም ሰው ህይወት ባይጠፋ መንግሥት ይመርጥ ነበር የሚሉት ኮሚሽነሩ በብጥብጡ ወቅት ይበተኑ የነበሩ ወረቀቶች ግን ሁኔታውን ወዳልተፈለገ አቅጣጫ ሊመሩት ችለዋል ብለዋል።</p>

<p>ለብጥብጡ መነሻ ናቸው ብሎ የጠረጠራቸውን ግለሰቦች ፖሊስ በቁጥጥር ስር ያዋለ ሲሆን በአሁኑ ወቅት አስፈላጊው ምርመራ እየተደረገባቸው ይገኛል ብለዋል።</p>

<p>በቁጥጥር ሥር ከዋሉት መካከል በዝዋይ የፌዴራል ፖሊስ ማረሚያ ቤት 3132 ተጠርጣሪዎች ሲገኙ ከእነዚህ ውስጥ ብጥብጡን ያስተባበሩ፣ ብጥብጡን ተገን በማድረግ የዝርፊያ ተግባር ለማከናወን የጣሩና በመደናገር እና ሁኔታውን ሳያውቁ ወደ ብጥብጡ የገቡ እንደሚገኙበት ገልፀዋል።</p>

<p>በመሆኑም መጠነኛ ወንጀል የፈፀሙትን በመምከር መልቀቅ የተጀመረ ሲሆን እስከ አሁን 650 ተለቀዋል። ይህ ሁኔታም የሚቀጥል ይሆናል ካሉ በኋላ ነገር ግን በትክክል ወንጀል የፈፀሙና ለብጥብጡ መነሻ የሆኑት በህግ እንደሚቀጡ ኮሚሽነሩ ተናግረዋል።</p>

<p>ኮሚሽነር ወርቅነህ አዲስ አበባ ውስጥ የሰው ሕይወት ሊጠፋ የቻለው ያልሰለጠነ የፖሊስ ኃይል በወሰደው እርምጃ ነው ቢሉም ጠቅላይ ሚኒስትር መለስ ዜናዊ ግን የተወሰደው እርምጃ ተገቢና ትክክል ነው ማለታቸው ይታወሳል።</p>
<p class="align-center"><a href="/Gazettas/Reporter/info/Reporter.sera.html">ከሪፖርተር ሰኔ 12 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ሪፖርተር/ማውጫ/1997/ሰኔ/12/ሪፖርተር4.121097.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
