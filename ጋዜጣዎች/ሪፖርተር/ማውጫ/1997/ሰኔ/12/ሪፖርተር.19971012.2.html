<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ኢሕአዴግ ለፈረመው ስምምነት መገዛት እያቃተው ነው»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> «ኢሕአዴግ ለፈረመው ስምምነት መገዛት እያቃተው ነው» </h2>


<p> በቅንጅት፣ በኅብረት እና በኢሕአዴግ መካከል የበለጠ መተማመንን ለመፍጠርና በምርጫው ላይ የተፈጠረውን አቤቱታ ለማጣራት ለተደረሰው ስምምነት አመቺ ሁኔታ ለመፍጠር በሚል በድጋሚ ሦስቱ ፓርቲዎች የተስማሙባቸው 10 ነጥቦች ኢሕአዴግ እየጣሰ ነው ሲሉ ቅንጅት ለአንድነትና ለዴሞክራሲ እና የኢትዮጵያዊያን ዴሞክራሲያዊ ኃይሎች ኅብረት ገለፁ።</p>

<p>የሁለቱ ፓርቲዎች አመራሮች ትላንት በቅንጅቱ ጽ/ቤት በሰጡት መግለጫ እንዳስታወቁት የማጣራት ሂደቱን የበለጠ ለማመቻቸት በሚል ከኢህአዴግ ጋር 10 ነጥብ ያለው ስምምነት ማድረጋቸው አስታውሰው ገዢው ፓርቲ ኢሕአዴግ ግን ለስምምነቶቹ ተገዢ አለመሆኑን እያሳየ ነው ሲሉ ወቅሰዋል።</p>

<p>ኢህአዴግ ከሁለቱ ፓርቲዎች ጋር ከተስማማባቸው 10 ነጥቦች መካከል የሁሉም ፓርቲ አመራሮች፣ የምርጫ ታዛቢዎች እና ደጋፊዎች ሕግን ካልተላለፉ በስተቀር ከእስር እንዲለቀቁ፣ የታሰሩትን ነዋሪዎች ዘመዶቻቸው እንዲጐበኟቸው መፍቀድ፣ ለሁሉም ፓርቲዎች የመገናኛ ብዙሃን ፍትሃዊ አጠቃቀም መፍቀድ፣ ከሕግ ውጭ በሕዝብ ላይ ጉዳት ያደረሱ ለፍርድ እንዲቀርቡ የሚሉና የመሣሠሉትን ተግባራዊ ለማድረግ መስማማታቸውን ይገልጻሉ።</p>

<p>ይሁን እንጂ የኢሕአዴግ መንግሥት ይህንን ስምምነት በመጣስ አሁንም አባሎቻችንን እየለቀመ እያሰረ ነው ያሉት የቅንጅቱና የኅብረቱ አመራሮች የመንግሥት የመገናኛ ብዙሃንንም በብቸኝነት በመጠቀም ሕዝቡ እንዲደናገር እያደረገ ነው ሲሉ ወቅሰዋል።</p>

<p>ኢሕአዴግ የተስማማንባቸውን ሃሳቦች በማፍረስ በመንግሥት የመገናኛ ብዙሃን የስምምነቱን ፈራሚዎች የማጥላላትና የማስፈራራት ሥራ እየሰራ ነው የሚሉት ሁለቱ ተቃዋሚዎች ይህ ሁኔታ በአስቸኳይ ካልተስካከለ በምርጫው ላይ የቀረቡ አቤቱታዎችን ለማጣራት አስቸጋሪ ሁኔታ ይፈጥራል ሲሉ ገልፀዋል።</p>

<p>ስምምነቱን በመልካም ሁኔታ ተግባራዊ ለማድረግ ኢሕአዴግ በመገናኛ ብዙሃን ላይ የያዘውን አቋም በመቀየር ተቃዋሚዎችም የእነዚህ መገናኛ ብዙሃን ተጠቃሚ እንዲሆኑ ማድረግ አለበት ሲሉ አስገንዝበዋል።</p>

<p>በመጨረሻም መንግሥትና ኢሕአዴግ ከሁለት ተቃዋሚ ፓርቲዎች ጋር ለተስማማው ስምምነት እንዲገዛ ጠይቀዋል።</p>
<p class="align-center"><a href="/Gazettas/Reporter/info/Reporter.sera.html">ከሪፖርተር ሰኔ 12 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ሪፖርተር/ማውጫ/1997/ሰኔ/12/ሪፖርተር2.121097.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
