<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ከጠ/ሚኒስትር መለስ ክስ ጋር በተያያዘ የቅንጅት ይግባኝ ተቀባይነት ሳያገኝ ቀረ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> ከጠ/ሚኒስትር መለስ ክስ ጋር በተያያዘ የቅንጅት ይግባኝ ተቀባይነት ሳያገኝ ቀረ </h2>


<p>ቅንጅት ለአንድነትና ለዴሞክራሲ ጠቅላይ ሚኒስትር መለስ ዜናዊ ላይ ያቀረበው ክስ የሕገመንግሥት ትርጉም የማያስነሳ ሆኖ ሳለ ያስነሳል መባሉ ትክክል አይደለም በሚል ያቀረበው ይግባኝ ተቀባይነት ሳያገኝ ቀረ።</p>

<p>ጠ/ሚኒስትሩ ስልፍ እና ከቤት ውጪ የሚካሄድ ስብሰባ ላይ የጣሉት እገዳ እንዲነሳ ቅንጅት ለፌደራሉ የመጀመሪያ ደረጃ ፍ/ቤት ክስ አቅርቦ ጉዳዩ የሕገ መንግሥት ትርጉም ያስፈልገዋል የሚል ብይን መስጠቱ ይታወሳል። ሆኖም ቅንጅቱ በብይኑ ቅር በመሰኘቱ ለፌዴራሉ ከፍተኛ ፍ/ቤት አንደኛ ፍትሃብሄር ችሎት ባቀረበው አቤቱታ ተከሳሽ ቀርቦ መልስ ሳይሰጥ የሥር ፍ/ቤት ጉዳዩን የሕገመንግሥት ትርጉም ያስፈልገዋል ማለቱን ተቃውሟል። ሆኖም የሥር ፍ/ቤት ብይኑን መሠረት እንዲሰጥበት በደብዳቤው ባቀረበው ጥያቄ መሠረት ጉባዔው ሰኔ 7 ቀን 1997 ዓ.ም ባደረገው ስብሰባ የሕገመንግሥት ትርጉም አያስፈልገውም የሚል ውሳኔ ሰጥቷል።</p>

<p>ይግባኝ የቀረበለት የፌዴራሉ ከፍተኛ ፍ/ቤት ሰኔ 9 ቀን 1997 ዓ.ም ባደረገው ስብሰባ የሕገመንግሥት ትርጉም አያስፈልገውም የሚል ውሳኔ ሰጥቷል።</p>

<p>ይግባኝ የቀረበለት የፌዴራሉ ከፍተኛ ፍ/ቤት ሰኔ 9 ቀን 1997 ባስቻለው ችሎት የሕገመንግሥት ጉዳዮች አጣሪ ጉባዔ ያሳለፈውን ውሳኔ በመገናኛ ብዙሃን መስማቱን፣ ይህንኑም ጉዳይ ይግባኝ ባዮችን ጠይቆ ማረጋገጡን በመግለጽ የይግባኙ ፍሬ ሃሳብ ማለትም «የሕገመንግሥት ትርጉም አያስፈልገውም» የሚለው ጋር ተመሳሳይ የሆነ ይዘት ያለው ውሳኔ ጉባዔው ወስኗል። ስለዚህ ይግባኝ የሚባልበት ምክንያት የለም ብሏል። በተጨማሪም የሕገ መንግሥት ጉዳዮች አጣሪ ጉባዔ ያሳለፈውን ውሳኔ በመገናኛ ብዙሃን መስማቱን፤ ይህንኑም ጉዳይ ይግባኝ ባዮችን ጠይቆ ማረጋገጡን በመግለጽ የይግባኙ ፍሬ ሀሳብ ማለትም «የህገ መንግስት ትርጉም አያስፈልገውም» የሚለው ትርጉም ጋር ተመሳሳይ የሆነ ይዘት ያለው ውሳኔ ጉባኤው ወስኗል። ስለዚህ ይግባኝ የሚባልበት ምክንያት የለም ብሏል። በተጨማሪም የሕገ መንግሥት ጉዳዮች አጣሪ ጉባዔ የትርጉም ጥያቄ ላቀረበለት የሥር ፍ/ቤት (የፌዴራል መጀመሪያ ደረጃ ፍ/ቤት) መመለሱ ፍ/ቤቱ ጉዳዩን ቀጥሎ ሊያይ እንደሚችል ያመለክታል፡፡ ይህ ደግሞ ጉዳዩ በእንጥልጥል መሆኑን ስለሚያሳይ፣ በእንጥልጥል ያለን ጉዳይ ደግሞ በይግባኝ ማየት ስለማይቻል መዝገቡ እንዲዘጋ ወስነናል ብሏል።</p>

<p>በጠ/ሚኒስትሩ ላይ የቀረበው ክስ የሕገ መንግሥት ትርጉም ያስፈልገዋል በሚል ብይን በሰጠው የፌዴራሉ የመጀመሪያ ደረጃ ፍ/ቤት በቀጣይነት እንደሚታይ ታውቋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሰኔ 12 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ሪፖርተር/ማውጫ/1997/ሰኔ/12/ሪፖርተር7.121097.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
