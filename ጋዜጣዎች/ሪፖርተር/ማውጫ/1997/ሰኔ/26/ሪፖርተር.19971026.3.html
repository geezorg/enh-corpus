<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ከአዲስ አበባ አስተዳደር ሥልጣን ማዛወር ቀጥሏል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> ከአዲስ አበባ አስተዳደር ሥልጣን ማዛወር ቀጥሏል </h2>


<p>የህዝብ ተወካዮች ም/ቤት በሰኔ 23 ቀን 1997 ዓ.ም. ውሎው የአዲስ አበባ አስተዳደር የውልና ክብር መዝገብ አገልግሎት ጽ/ቤትን በፌዴራል ፍትህ ሚኒስቴር ስር እንዲሆን ወሰነ። በዚህ የተነሳ ከተማዋ በዓመት ከ30 ሚሊዮን ብር በላይ ታጣለች።</p>

<p>ምክር ቤቱ የሰነዶች ማረጋገጥና ምዝገባ አዋጅ ቁጥር 334/95 አንቀጽ 20 ንዑስ አንቀጽ አንድን ለማሻሻል ብሎ ባወጣው አዋጅ የአዲስ አበባን እና የድሬዳዋን ከተሞች የውልና ማስረጃ ጽ/ቤቶች ለፌዴራል ፍትህ ሚኒስትር ተጠሪ እንዲሆኑ ወስኗል።</p>

<p>በአዲስ አበባና በድሬዳዋ ከተሞች በሚገኙ የውልና ማስረጃ ጽ/ቤቶች የሚፈጸሙ ተግባራት ዓለም አቀፋዊ ተዓሚነት ያገኙ ዘንድ ስራው በፌዴራል መንግስት ተቋም ቢከናወን የበለጠ አግባብነት ያለው በመሆኑና በፌዴራል ደረጃ የሰነድ ማረጋገጡን ተግባር ሊያከናውን የሚችል የፌዴራል ተቋም ባለመኖሩ በተደጋጋሚ እያጋጠሙ ያሉ ችግሮችን ለመፍታት አዋጁ መረቀቁን ምክር ቤቱ ገልጿል።</p>

<p>የጽ/ቤቶቹን ሥራ የሚያስፈፅሙ ኃላፊዎች በፍትህ ሚኒስቴር ሿሚነት የሚመረጡ ሲሆን ኃላፊዎቹ በሚኒስቴር መስሪያ ቤቱ በሚሰጥ መመሪያ ጽ/ቤቱን እንደሚያስተዳድሩና በፌዴራል ሲቪል ሰርቪስ ህጎች መሰረት የስራ ኃላፊዎችንና ሌሎች ሰራተኞችን የመቅጠርና የማሰናበት ሥልጣን እንደተሰጣቸው የማሻሻያ አዋጁ ይደነግጋል።</p>

<p>ከዚህ በተጨማሪም የጽ/ቤቶቹ ሂሳብ በፌዴራሉ ዋና ኦዲተር ወይም ጽ/ቤቱ ራሱ በሚሰይመው ኦዲተር እንዲመረመር የማሻሻያ አዋጁ የሚያዝ ሲሆን የሚኒስትሮች ም/ቤት ለዚህ አዋጅ አፈጻጸም ደንብ ሊያወጣ ይችላል።</p>

<p>በዕለቱም ም/ቤቱ የኢትዮጵያ ፌዴራል ዴሞክራቲክ ረፐብሊክ አስፈጻሚ አካላትን ስልጣንና ተግባር ለመወሰን የወጣውን አዋጅ ቁጥር 4/1987 አንቀጽ 23 ንዑስ አንቀጽ 9 ተስርዞ «አላማቸው ትርፍ ለማግኘት ያልሆኑ የውጭ ድርጅቶችን እንዲሁም እንቅስቃሴያቸው በአዲስ አበባና ድሬዳዋ ከተሞች ወይም በአንድ ክልል ያልተወሰነ የአገር ውስጥ ድርጅቶችንና ማኅበሮችን ይመዘግባል» በሚል እንዲሻሻል ወስኗል።</p>

<p>አዋጁ እንዲሻሻል ያስፈለገው መንግሥታዊ ያልሆኑ ድርጅቶች እንቅስቃሴ በህግ አግባብ እየሄደ መሆኑን ለመከታተል የሚያሻሽል ህጋዊ መሰረት ባለመፈጠሩ የተከሰተውን ክፍተት መሙላት በማስፈለጉ ነው ሲል ም/ቤቱ ይገልጻል።</p>

<p>ም/ቤቱ የስራ ዘመኑን በማጠናቀቁ በዕለቱ በቀረቡት አጀንዳዎች ላይ በፍጥነት ውሳኔ ይሰጥ በሚል አፈጉባኤው የም/ቤቱን አባላት የጠየቁ ሲሆን የተጠቀሱት ክፍተት መሙላት በማስፈለጉ ነው ሲል ም/ቤቱ ይገልጻል።</p>

<p>ም/ቤቱ የስራ ዘመኑን በማጠናቀቁ በዕለቱ በቀረቡት አጀንዳዎች ላይ በፍጥነት ውሳኔ ይሰጥ በሚል አፈጉባኤው የም/ቤቱን አባላት የጠየቁ ሲሆን የተጠቀሱት አዋጆች ላይ ምንም ዓይነት ውይይት ሳይደረግ በሙሉ ድምፅ ጸድቋል።</p>

<p>ከግንቦት ሰባቱ ምርጫ ወዲህ በፓርላማው አማካይነት የአዲስ አበባ አስተዳደር የነበሩ ሥልጣኖች ወደ ፌዴራል በፓርላማው ውሳኔ ሲዞሩ ይህ ለሶስተኛ ጊዜ ነው።</p>

<p>ከግንቦት ሰባቱ ምርጫ ወዲህ በተከታታይ የአዲስ አበባ መስተዳድር ሥልጣን ወደ ፌዴራል ሲዛወር ቆይቷል።</p>

<p>በተያያዘ ዜና የ1998 ዓ.ም የበጀት ድልድል ረቂቅ ላይ እንደተመለከተው የፌዴራል ጉዳዮች ሚኒስተር በዘመኑ የበጀት ዓመት ለማከናወን በዕቅድ ከያዛቸው ዋና ዋና ጉዳዮች መካከል «የስብሰባ ህግና ደንብ ለመተግበር የሚያስችል ደንብ ማዘጋጀት» የሚል ይገኝበታል።</p>

<p>በዚህ መሠረት የአዲስ አበባ የሠላማዊ ሰልፍና የስብሰባ ፈቃድ ክፍል ሚኒስቴር መ/ቤቱ ወደፊት በሚያወጣው ህግ ወደ ፌዴራል ሊዞር ይችላል የሚል ግምት አሳድሯል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሰኔ 26 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ሪፖርተር/ማውጫ/1997/ሰኔ/26/ሪፖርተር3.261097.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
