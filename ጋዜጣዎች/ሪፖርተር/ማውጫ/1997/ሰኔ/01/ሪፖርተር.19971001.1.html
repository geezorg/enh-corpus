<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ተማሪዎች ላይ ለተወሰዱ ሕገወጥ እርምጃ ኢህአዴግ ኃላፊነቱን ሊወስድ ይገባል» ቅንጅት እና ኅብረት</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center">«ተማሪዎች ላይ ለተወሰዱ ሕገወጥ እርምጃ ኢህአዴግ ኃላፊነቱን ሊወስድ ይገባል» ቅንጅት እና ኅብረት</h2>

<p>በዩኒቨርስቲ ተማሪዎች ላይ እየተወሰደ ባለው ህገወጥ እርምጃ ኃላፊነቱን መንግሥት እና ኢህአዴግ ሊወስዱ ይገባል ሲሉ ቅንጅት ለአንድነትና ለዴሞክራሲ እና የኢትዮጵያ ዴሞክራሲ ኃይሎች ኅብረት አስታወቁ።</p>

<p>ፓርቲዎቹ ግንቦት 29 ቀን 1997 ዓ.ም ባወጡት የጋራ መግለጫ የተማሪዎቹ እንቅስቃሴ ያጫረው ግንቦት 7 ቀን የተካሄደውን ሕዝባዊ ምርጫ ተከትሎ የተፈጠረውን የምርጫ መዛባት ነው። ለዚህም ብቸኛ መፍትሄ የድምፅ ቆጠራው ያለ እንከን መጠናቀቅ ነው።</p>

<p>ኢህአዴግ በአሁኑ ጊዜ በአዲስ አበባ ከተማ ተማሪዎች ላይ የሚወስደው እርምጃ ሁኔታውን ከማርገብ ይልቅ የሚያባብሱ መሆናቸውን ቅንጅትና ህብረት ገልፀዋል።</p>

<p>ኢህአዴግ በአሁኑ ጊዜ በአዲስ አበባ ከተማ ተማሪዎች ያለአንዳች ቅድመ ሁኔታ እንዲፈታ፣ የከፍተኛ ትምህርት ተቃውሞ ተማሪዎች ደህንነትና ሰብአዊ መብት ያለምንም ገደብ እንዲከበር፣ የተማሪዎችን ጥያቄ ሥልጡንና ዴሞክራሲያዊ በሆነ መንገድ በማስተናገድ አግባብነት ያለው መፍትሄ በውይይት ማስገኘት፣ በህዝብ ፍላጎት ላይ የተመሠረተ የምርጫ ውጤት በአስቸኳይ ተጣርቶ እንዲገለፅ፣ የተማሪዎችና ጥያቄ በተቃዋሚ ፓርቲዎች የማላከክና የማሳበብ ድርጊት እንዲቆም ጠይቀዋል።</p>

<p>ማንኛውም ሕዝባዊ ሂደት ዱላና መሣሪያ እንደማያሸንፈው በመረዳት አማራጩን ለህግ የመገዛትና በስርዓት የህዝብ ጥያቄዎችን የማስተናገድ ሂደት አስፈላጊነት በመረዳት መንግሥት አፋጣኝ የማረጋጋት እርምጃ ሊወስድ እንደሚገባ፣ ፓርቲዎቹ በመግለጫቸው ጠቅሰው ይህ ካልሆነ አዲስ አበባ ዩኒቨርስቲ የጀመረው እንቅስቃሴ አገር አቀፍ ሽፋን በመያዝ በኢህአዴግና በህዝብ መካከል ሂደቶችን በመፍጠር ማንንም ለማይጠቅም አቅጣጫ እንደሚይዝ አስጠንቅቀዋል።</p>

<p>የማስታወቂያ ሚኒስቴር የመንግስትን አቋም በሚተነትነውና ሰኞ ዕለት ባወጣው መግለጫ ሕገ መንግሥታዊ ስርዓት ለመናድ ለሚፈልጉ ኃይሎች መንግሥት ዕድል እንደማይሰጥ ማስገንዘቡን መግለጡ ይታወሳል።</p>

<p>መንግሥት ዲሞክራሲያዊ እንጂ ለሁከት ቦታ እንደሌለው ደጋግሞ ማስጠንቀቁ አልዋጥ ያላቸው የተቃዋሚ አመራሮች በአሁኑ ጊዜ መንግስት ያሰመረውን ቀይ መስመር በጥቂት ተማረዎች ሁከት ፈጣሪነት ከመሻገር ከሚያደርጉት አፍራሽ ሙከራ እንዲቆጠሩ ለመጨረሻ ጊዜ ማሳሰቡን በዚሁ መግለጫ ገልጿል።</p>

<p class="align-center"><a href="/Gazettas/Reporter/info/Reporter.sera.html">ከሪፖርተር ሰኔ 1 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ሪፖርተር/ማውጫ/1997/ሰኔ/01/ሪፖርተር1.011097.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>
