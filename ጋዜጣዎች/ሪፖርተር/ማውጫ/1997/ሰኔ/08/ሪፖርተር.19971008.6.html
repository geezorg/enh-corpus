<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ቅንጅት የኦሮሚያ መስተዳደር ወደ አዲስ አበባ መመለስ እንደማይቃወም አስታወቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> ቅንጅት የኦሮሚያ መስተዳደር ወደ አዲስ አበባ መመለስ እንደማይቃወም አስታወቀ </h2>


<p>ቅንጅት ለአንድነትና ለዴሞክራሲ እና ዴሞክራሲ የኦሮሚያ ክልላዊ መንግስት መስተዳደር ከአዳማ (ናዝሬት) ወደ አዲስ አበባ እንዲዛወር በተወሰነው ውሳኔ ላይ ተቃውሞ እንደሌለው አስታወቀ።</p>

<p>የገዢው ፓርቲ እና ተቃዋሚ ፓርቲዎች ሰሞኑን የተፈራረሙትን ስምምነት አስመልክቶ የቅንጅት አመራር እሑድ ዕለት በፅ/ቤታቸው በሰጡት ጋዜጣዊ መግለጫ ላይ ዶ/ር ብርሃኑ ነጋ የኦሮሚያ ምክር ቤት መቀመጫ አዳማ መሆኑ ቀርቶ አዲስ አበባ እንዲሆን በተወሰነው ውሳኔ ላይ ቅንጅት ምንም አይነት ተቃውሞ እንደሌለው ገልፀዋል። «ለምን እንቃወማለን ምክር ቤቱ ወደ አዲስ አበባ ቢመጣ ብዙ ሰራተኞች አብረው ስለሚመጡ ይህ ደግሞ የአዲስ አበባ መስተዳደርን ገቢ ይጨምራል» በማለት ውሳኔውን የሚቃወሙበት ምክንያት እንደሌለ አስረድተዋል።</p>

<p>በምርጫው ሂደት ላይ የተከሰቱ ችግሮችን በሰላማዊ መንገድ ለመፍታት የፖለቲካ ፓርቲዎች መስማማታቸውን አስታውሰው የማጣራቱን ሂደት ህዝቡ በንቃት እንዲከታተል እና ውጤቱንም በትዕግስት እንዲጠባበቅ የቅንጅት አመራሮች ጥሪ አስተላልፈዋል። የማጣራቱ ሥራ በቶሎ እንዲጀመር እንፈልጋለን ያሉት ዶ/ር ብርሃኑ በርካታ ታዛቢዎቻችን ስለታሰሩብን ሥራው ዛሬውኑ ይጀመር ቢባል ታዛቢዎቻችን በሌሉበት ሂደቱን ተግባራዊ ማድረግ ያስቸግራል ብለዋል። አድማው የቆመው ሥምምነቱ ስለተፈረመ ነው ወይ ተብለው ሲጠየቁ ቅንጅት በአድማው ውስጥ እጁ እንደሌለበት በአፅንኦት ገልፀዋል። «እንደውም አድማ የሚጣራ ፅሁፍ ቀደም ብሎ ደርሶን ስለነበር ፅሁፉ ከቅንጅት አመራር የወጣ አለመሆኑን እና ህዝቡ እንዲረጋጋ ጥሪ የሚያቀርብ ፅሑፍ አዘጋጅተን ለኢትዮጵያ ቴሌቪዥን የሰጠናቸው ቢሆንም ለህዝብ ሳያስተላልፉልን ቀርተዋል ብለዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሰኔ 8 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ሪፖርተር/ማውጫ/1997/ሰኔ/08/ሪፖርተር6.081097.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
