<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በዝዋይ ማረሚያ ቤት ከአራት ሺ በላይ እሥረኞች አሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> በዝዋይ ማረሚያ ቤት ከአራት ሺ በላይ እሥረኞች አሉ </h2>


<p>ከአዲስ አበባ እና ከተለያዩ ክልሎች ረቡዕ ዕለት ከተከሰተው ረብሻ ጋር በተያያዘ 80 የሚጠጉ ገልባጭ መኪኖች (ከአራት ሺ በላይ እሥረኞች) ተጓጉዘው ዝዋይ የፌዴራል ማረሚያ ቤት መግባታቸውን የአካባቢው የዓይን እማኞች አረጋገጡ።</p>

<p>በዝዋይ ማረሚያ ቤት ያለውን ሁኔታ ለመዘገብ ሪፖርተራችን ወደ ሥፍራው የተጓዘ ቢሆንም የማረሚያ ቤቱ ፖሊሶች ወደ ውስጥ የመግባት ፈቃድ ከልክለውታል። ሆኖም ለማረሚያ ቤቱ ቅርብ የሆኑ ግለሰቦችን በማነጋገር ረቡዕ ዕለትና ከዚያ በኋላ ባሉት ቀናት ብቻ 80 ያህል የሚሆኑ ተሽከርካሪዎች እሥረኞች መግባታቸውን ተመልክተናል ብለዋል።</p>

<p>እሥረኞች ከቆርቆሮ የተሠሩ ቤቶች ውስጥ የሚቀመጡ በመሆኑ ለከፍተኛ ሙቀት መዳረጋቸው፣ የወባ ወቅት በመሆኑ በበሽታ ሊጠቁ ይችላሉ የሚል ሥጋት አሳድሯል።</p>

<p>በዝዋይ ማረሚያ ቤት ከገቡ እሥረኞች መካከል ቁጥራቸው ለጊዜው በውል የማይታወቅ እንደሚገኙበትና በማረሚያ ቤቱ የሕክምና ባለሙያዎች ዕርዳታ እየተደረገላቸው መሆኑን ሪፖርተራችን ዘግቧል።</p>

<p>በማረሚያ ቤቱ ውስጥ የገቡ እሥረኞች ስም ዝርዝር ተለጥፏል በመባሉ በርካታ ቤተሰቦች ወደ ቦታው የሄዱ ቢሆንም የተባለውን ስም ዝርዝር ማግኘት አልቻሉም ተብሏል።</p>

<p>በከተማዋ የጋሪ ትራንስፖርት የሚሰጡ ግለሰቦች «ለምን የእሥረኞችን ቤተሰቦች ታመጣላችሁ?» በሚል መደብደባቸውን ገልጸዋል።</p>

<p>በተያያዘ ዜና የቅንጅት ለአንድነትና ለዴሞክራሲ ካለፈው ሣምንት በአዲስ አበባ ከተከሰተው ረብሻ ወዲህ ከ240 በላይ አባላቶቹ መታሰራቸውን ማረጋገጡን ገልጿል።</p>

<p>አቶ እንዳሻው እምሻው የቅንጅት የአዲስ አበባ ዴስክ ተጠሪ ለሪፖርተር ጋዜጣ እንደገለጹት በአዲስ አበባ ብቻ 137፣ በክልሎች በባህር ዳር፣ በደሴ፣ በሰሜን ወሎ፣ በአርሲ፣ ሰሜን ጎንደር፣ በምሥራቅ ሸዋ፣ በድሬዳዋ፣ በአፋር 103 ያህል የፓርቲው አመራሮች፣ አባላትና የምርጫ ታዛቢዎች ታስረዋል። ሌሎች በአሐዥ ያላወቅናቸው አባላቶቻችን ታስረዋል ብለዋል።</p>

<p>በዝዋይ ማረሚያ ቤት ብቻ ከ4100 በላይ እሥረኞች መኖራቸውን የራሳችን በቂ መረጃ አለን ያሉት አቶ እንዳሻው ከዚህ ውስጥ የኛ አባሎች ቁጥር ለጊዜው በትክክል አይታወቅም ብለዋል።</p>
<p class="align-center"><a href="/Gazettas/Reporter/info/Reporter.sera.html">ከሪፖርተር ሰኔ 8 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ሪፖርተር/ማውጫ/1997/ሰኔ/08/ሪፖርተር2.081097.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
