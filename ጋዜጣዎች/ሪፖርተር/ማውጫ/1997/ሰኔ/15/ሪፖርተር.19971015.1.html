<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአዲስ አበባ የትራንስፖርትና መገናኛ ሥልጣን ለፌዴራል መንግሥት ሊዛወር ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የአዲስ አበባ የትራንስፖርትና መገናኛ ሥልጣን ለፌዴራል መንግሥት ሊዛወር ነው</h2>


<p>የአዲስ አበባ የትራንስፖርትና መገናኛ ባለሥልጣን ሥልጣኑ በአዋጅ በአዲስ መልክ ለሚደራጀው የፌዴራል የመንገድና ትራንስፖርት ባለሥልጣን እንዲዛወር የሚያዝ የህግ ረቂቅ ለህዝብ ተወካዮች ም/ቤት ትላንት ቀረበ።</p>

<p>በአዋጁ ረቂቅ ከዚህ ቀደም የአዲስ አበባ አስተዳደር የትራንስፖርት መገናኛ ባለሥልጣን ሲሰራቸው የነበሩና በሥልጣኑ ስር ያሉ እንደ መንጃ ፈቃድ መስጠትና ማደስ፣ የቴክኒክ ምርመራ ማካሄድ፣ የሰሌዳ እደላ እና ቁጥጥር ለአሽከርካሪ አስተማሪዎች ፈቃድ መስጠትና ማደስ እና ሌሎች ከዚህ ቀደም በአዋጅ የተሰጡት ሰልጣኞችን አዋጁ ሽሮ ወደ ፌዴራል መንግስቱ ስልጣን የሚዛወርበት የአዋጅ ረቂቅ ቀርቦ ለኮሚቴ ተመርቷል።</p>

<p>«ትራንስፖርትን ስለመቆጣጠር የወጣ አዋጅ» በሚል ረቂቁ ትላንት ለም/ቤቱ የቀረበ ሲሆን በዚህ ረቂቅ የአዲስ አበባና የድሬዳዋ የመንገድ ትራንስፖርት አስተዳደሮች በፌዴራሉ ስር ተካተው የነበራቸውም ቢሮዎች እንደ ቅርንጫፍ መ/ቤቱ ያገለግላሉ ይላል።</p>

<p>የተከበሩ አቶ ጌታሁን ዋጡሞ የም/ቤቱ አባል የአዋጁ ረቂቅ ከዚህ ቀደም ለክልሎች የተሰጠን ሥልጣን የሚወሰድና የክልሎችን ገቢ የሚደጉም ስለሆነ ይህንን ገቢ የሚያጡበት ሁኔታ ይፈጠራል በማለት በአዋጁ ረቂቅ ላይ የክልሎች አስተያየት እንዲጠየቅ ሲሉ ሀሳብ አቅርበዋል። </p>

<p>የፌዴራሉ ባለሥልጣን የፌዴራል መንጃ ፈቃድ እንደሚሰጥ ሰሌዳዎችን ሰርቶ እንደሚያከፋፍል፣ ከሥልጣኑ አስፈላጊ ሆኖ ሲያገኘው ለክልል ቢሮዎች፣ ለማዘጋጃ ቤቶችና ለሌሎች መንግሥታዊ ወይም መንግሥታዊ ላልሆኑ አካላት በውክልና መስጠት እንደሚችል በረቂቁ ተመልክቷል። ከዚህ ቀደም የወጣውን የመንገድ ትራንስፖርት አዋጅ ሲፀድቅ የሚሽር መሆኑም ተመልክቷል። የአዲስ አበባ ከተማ የትራንስፖርት ባለሥልጣንና የድሬዳዋ ከተማ የትራንስፖርት ኤጀንሲ መብትና ግዴታዎች በአዲሱ አዋጅ ለፌዴራሉ ባለሥልጣን እንደሚተላለፉ ጠቅሶ አዋጅ ቁጥር 14/1984ን ሽሮ በዚህ አዋጅ የተቋቋሙ ማህበራትም በአዲሱ አዋጅ እንደተቋቋሙ ተቆጥረው ሥራቸውን እንደሚቀጥሉ ይገለፃል። </p>

<p>የአዋጁ ረቂቅ አዋጅ ቁጥር 40/97 ሆኖ ለም/ቤቱ ለመሰረተ ልማት ጉዳይ ቋሚ ኮሚቴ ተመርቷል።</p>

<p>ከዚህ ቀደም በአዲስ አበባ አስተዳደር ግብርና ቢሮ ሥር የነበረው ሰዎች ወደ ውጭ ሀገር ሲወጡ የሚደረግ ምርመራ ከምርጫ ውጤት መታወቅ በኋላ ወደ ፌዴራል ግብርና ቢሮ የተዛወረ ሲሆን ከዚህ የሚገባውም ከ4 መቶ ሺህ ብር በላይ ከከተማዋ እንደሚቀየር መዘገባችን አይዘነጋም።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሰኔ 15 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ሪፖርተር/ማውጫ/1997/ሰኔ/15/ሪፖርተር1.151097.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>
