<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ከባድ መኪናዎች በግዳጅ ተይዘው ኮንትራት እንዲፈራረሙ ተደረገ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> ከባድ መኪናዎች በግዳጅ ተይዘው ኮንትራት እንዲፈራረሙ ተደረገ </h2>


<p>በመቶ የሚቆጠሩ ከባድ የጭነት መኪናዎች ከተለያዩ ቦታዎች የታፈሱ ነዋሪዎችን ወደ ተለያዩ ጊዜያዊ ማቆያዎች እንዲወስዱ በግዳጅ ተይዘው ኮንትራት ተዋዋሉ።</p>

<p>ሰኔ 1 ቀን 1997 ዓ.ም ከቀኑ አምስት ሰዓት ጀምሮ ቃሊቲ በሚገኘው የመንገድ ትራንስፖርት ጽ/ቤት እንዲከማቹ የተደረጉት መኪኖች ሲያዙ የነበረው የግል ሥራቸውን ለማከናወን በቃሊቲ በኩል ወደ ሁለቱም አቅጣጫ ሲጓዙ ነው።</p>

<p>ከባድ መኪናዎቹ ተሳቢ ያላቸውና አሸዋ የሚጭኑ ተሳቢ የሌላቸው የጭነት መኪናዎች ናቸው። ለዚሁ ሥራ የተሰማሩ የፌዴራል ፖሊስ ታጣቂዎች ቃሊቲ መንገድ ትራንስፖርት ቢሮ ውስጥ ያስገቧቸው እንደነበር የጠቀሱት ምንጮች «ግቢ ውስጥ እንደገባን መንጃ ፈቃዳችን ተወስዶብናል» ብለዋል።</p>

<p>ከምሽቱ ሦስት ሰዓት ላይ በገንዘብ መያዣ ሻንጣ ብር መምጣቱን የጠቀሱት አንዳንድ ሾፌሮች «የኮንትራት ውል» የሚል ቅጽ እንደተሰጣቸው አመልክተዋል። «ውል ሰጪ መከላከያ» የሚለውና «ውል ተቀባይ» በማለት የመኪናውን ባለቤት ስም እንዲፃፍ የሚያዘው ቅጽ የሰሌዳ ቁጥር፣ የመጫን ችሎታ በኩንታል የሚመዘገብበት ሲሆን «... የሆነ መኪና በቀን 450 ኪ.ሜ እንደሚሸፍን ታስቦ ታሪፍ በኪሎ ሜትር ብር 0.0585 በቀን ብር... በጠቅላላ ለሚቆይባቸው ቀናት ተባዝቶ ሊከፈል ተስማምተን ይህን የትራንስፖርት ውል ፈርመናል» ይላል።</p>

<p>አሽከርካሪው የውል ሰጪ ተወካይ የሚሰጡትን ዝርዝር የስምረት መመሪያ ወይም ትዕዛዝ የመፈፀም ግዴታ እንዳለበት ተቀብሎ ፈርሟል የሚል ጽሁፍ ያለውን የኮንትራት ውል የፈረሙት አሽከርካሪዎች ነዳጅ እንዲቀዱ የተደረገው ከፌዴራል ፖሊስ ታጣቂ ኃይሎች ጋር እንደነበር ሾፌሮቹ አመልክተዋል።</p>

<p>በተጠቀሰው ዕለት ከምሽቱ ሰባት ሰዓት ላይ ከባድ መኪናዎች ወደ ታዘዘቡት ቦታ እንዲሄዱ ሲደረግ፣ የቀሪዎቹ ከባድ መኪናዎች ሾፌሮች «ጧት ተመለሰ» ተብለው ወደየቤታቸው መሄዳቸው ከሾፌሮቹ ገለፃ ለመረዳት ተችሏል።</p>

<p>ጧት የተመለሱት ሾፌሮች መንጃ ፈቃዳቸው እንዲመለስላቸው ቢጠይቁም «ልትፈለጉ ትችላላችሁ» በማለት እንዲቆዩ ከተደረገ በኋላ የትራንስፖርት ቢሮው «የሚፈለገውን ያህል መኪና ከተገኘ መንጃ ፈቃዳቸው ይመለስላችኋል» በማለቱ መንጃ ፈቃዳቸው ሊመለስላቸው እንደተቻ ከግዳጅ የቀሩት ሾፌሮች ተናግረዋል።</p>

<p>በተያያዘ በአዲስ አበባ ከተማ ካለፈው ዕሮቡ ዕለት ጀምሮ ታክሲዎች ባካሄዱት የሥራ ማቆም አድማ ከ10ሺ በላይ ታክሲዎች መሳተፋቸው ተረጋገጠ። የኢትዮጵያ የመንገድ ትራንስፖርት ባለሥልጣን ከአዲስ አበባ መንገድ ትራንስፖርት ባለሥልጣን ጋር በመቀናጀት መለስተኛና አነስተኛ ተሽከርካሪ ባለንብረቶች ማኅበራት ችግሩን ለመቅረፍ የታክሲ አገልግሎት እንዲሰጡ ቢያዝም ባለንብረቶች የዋስትና ጥበቃ በማቅረብ በአብዛኛው ተግባራዊ ሳይሆን መቅረቱን ምንጮቻችን አረጋግጠዋል።</p>

<p>በማግሥቱ ሐሙስ ዕለት በድጋሚ የተጠሩት ባለንብረቶች የመንግሥትን አዝማሚያ በመፍራት ተሽከርካሪዎቹን ለማሰማራት ፍቃደኛነታቸውን ቢገልፁም አብዛኛዎቹ ባለንብረቶች ተሽከርካሪዎቻቸውን ሳያሰማሩ መቅረታቸውን ምንጮቻችን አረጋግጠዋል።</p>

<p>ባለ ንብረቶቹ ተሽከርካርዎችን ለማሰማራት ፈቃደኛ ያልሆኑት በንብረቶቻችን ላይ ጉዳት ይደርሳል ከሚል ሥጋት መሆኑ ታውቋል።</p>

<p>በአዲስ አበባ መናኸሪያ ብቻ መለስተኛና መካከለኛ ተሽከርካሪዎች ያሏቸው 17 ማኅበራት መኖራቸውን ምንጮቻችን ጨምረው ገልፀዋል።</p>

<p>በአገሪቱ አሉ ከሚባሉት 15 997 ታክሲዎች መካከል ከ10ሺህ በላይ የሚገኙት በአዲስ አበባ ከተማ ነው።</p>

<p>የአዲስ አበባ ትራንስፖርት ባለሥልጣን ከመለስተኛና አነስተኛ ተሽከርካሪ ባለንብረቶች ማኅበራት ጋር ከተነጋገረ በኋላ ከሐሙስ ከሰዓት በኋላ ጀምሮ 122 ተሽከርካሪዎችን አስማርቻለሁ ብሎ መግለፁ ይታወሳል።</p>
<p class="align-center"><a href="/Gazettas/Reporter/info/Reporter.sera.html">ከሪፖርተር ሰኔ 5 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ሪፖርተር/ማውጫ/1997/ሰኔ/05/ሪፖርተር5.051097.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
