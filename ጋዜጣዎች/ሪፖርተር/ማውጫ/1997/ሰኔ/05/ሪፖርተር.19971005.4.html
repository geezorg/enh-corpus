<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ምርጫ ቦርድ በፍ/ቤት ከተረታ በኋላ ቅንጅት የውሣኔ ግልባጭ ተከለከለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> ምርጫ ቦርድ በፍ/ቤት ከተረታ በኋላ ቅንጅት የውሣኔ ግልባጭ ተከለከለ </h2>


<p>ቅንጅት ለአንድነትና ለዴሞክራሲ የኢትዮጵያ ምርጫ ቦርድ በምርጫ ውጤት ላይ ቅሬታ አቅርቤ ሳለ «ጊዜያዊ» ውጤት እየተባለ መግለፁ ትክክል አይደለም በሚል በፍርድ ቤት ክስ አቅርቦ ከረታ በኋላ የውሣኔ ግልባጭ መከልከሉን ጠበቆች ገለፁ። በተጨማሪም ውሣኔው በከፍተኛው ፍርድ ቤት ፕሬዚዳንት ለስድስት ቀናት መታገዱን በቃል እንደተነገራቸው ጠበቆቹ አስታውቀዋል።</p>

<p>ቅንጅቱ ለፌዴራሉ ከፍተኛ ፍርድ ቤት 1ኛ ፍትሀብሄር ቀጥታ ክስ ችሎት ያቀረበው ክስ ፍ/ቤቱ ሲመረምር ቆይቶ ሐሙስ ዕለት ውሣኔ ሰጥቷል። በፍ/ቤቱ ውሣኔ መሠረት ቅንጅት ቅሬታ ያቀረበባቸው የምርጫ ክልሎች ተከሳሽ እስከ አሁን ውጤቱን በይፋ ያልገለፀውን በተመለከተ ለቦርዱ የቀረበው ቅሬታ ውሳኔ እስኪሰጠው ድረስ ውጤቱን በይፋ ለሕዝብ እንዳይገልፅ፤ ቀደም ሲል በይፋ የተገለፁ የምርጫ ክልል ውጤቶች በተመለከተ፣ የምርጫ ውጤትና አፈፃፀም ጋር በተገናኘ ቅሬታ የቀረበበት መሆኑንና ወደፊት ተጣርቶ ውሣኔ የሚያገኝ እንደሆነ፣ እስከ አሁን ለህዝብ ይፋ የተደረገውም ያለ አግባብ መሆኑን በመገናኛ ብዙሀን በይፋ እንዲገለፅ ወስኗል።</p>

<p>የቅንጅት ጠበቆች የዚህ ውሳኔ ግልባጭ ለማግኘት ፍ/ቤቱን ጠይቀው ዓርብ ዕለት ጠዋት የከፍተኛ ፍ/ቤት ፕሬዚዳንት አቶ ውብሸት ክብሩ «ግልባጭ አይሰጣችሁም» ማለታቸውን ጠበቆቹም «ግልባጭ ለማግኘት የሚከለክለን ምንም ዓይነት ሕግ የለም» በማለታቸው ለከሰዓት በኋላ ቀጠሮ እንደሰጧቸው ተናግረዋል። ሆኖም ከሰዓት በኋላ በቀጠሮው ሰዓት ወደ ፕሬዚዳንቱ ቢሮ ቢሄዱም ጥያቄ ሲያቀርቡ «ከበላይ የመጣ ትዕዛዝ ስላለ ግልባጭ ልንሰጣችሁ አንችልም» መባላቸውን አስረድተዋል።</p>

<p>የከፍተኛው ፍ/ቤት ፕረዚዳንት በቃል ውሣኔውን ለ6 ቀናት ማገዳቸውን ገልፀውልናል። ነገር ግን ፕሬዚዳንቱ ማገድ የነበረባቸው የአፈፃፀም መዝገብ ሲከፈት ነበር ብለዋል።</p>

<p>የምርጫ ቦርድ ጠበቃ አቶ መብራህቱ ዮሐንስ የፍ/ቤቱን ውሳኔ በመቃወም ይግባኝ እንደሚጠይቁ ለሪፖርተራችን የገለፁ ሲሆን «ዝርዝር ማብራሪያ መስጠት የምችለው ይግባኙ ውሣኔ ሲያገኝ ነው» ሲሉ አስተያየት ከመስጠት ተቆጥበዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሰኔ 5 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ሪፖርተር/ማውጫ/1997/ሰኔ/05/ሪፖርተር4.051097.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
