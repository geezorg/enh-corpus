<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ለአዲስ አበባ ሊዝ መምሪያ 12 ባልደረቦች ያለዕጣ ቦታ ተሰጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> ለአዲስ አበባ ሊዝ መምሪያ 12 ባልደረቦች ያለዕጣ ቦታ ተሰጠ </h2>


<p>በአዲስ አበባ ከተማ ጊዜያዊ አስተዳደር ሥር ባለው ሊዝ መምሪያ ውስጥ የሚገኙ 12 ሰራተኞች ያለምንም እጣ የመኖሪያ ቤት መሥሪያ ቦታ እንደተሰጣቸው ምንጮች ገለጹ።</p>

<p>በአስተዳደሩ ቀደም ሲል የነበረው የቦታ አሰጣጥ ሂደት ግለሰቦች በማህበር ተደራጅተው በማመልከት በተዘጋጁት ቦታዎች ላይ ማህበራቱ እጣ እንዲያወጡ ተደርገው እጣ የደረሰው ቦታውን ለማግኘት የሚያስችል ነበር።</p>

<p>በተጠቀሰው የቦታ አሰጣጥ መሰረት ከአንድ አመት በፊት ማኅበራት እንዳይደራጁ ተከልክለዋል። ለዚህም በአስተዳደሩ የተሰጠው ምክንያት የተዘጋጀው ቦታ ለተደራጁት ማህበራት ስለማይበቃ ያለው በእጣ ተለይቶ እስኪያበቃ የሚል ነበር።</p>

<p>በአስተዳደሩ ያሉ ምንጮች እንደገለፁት ቦታው የተሰጣቸው 12 ግለሰቦች ያሉበት ማህበር የተደራጀው በቅርብ መሆኑን፣ ምን ዕጣ ያልተደረገበት መሆኑንና ከአንድ አመት በፊት የተደራጁ ማኅበራት እያሉ የሊዝ መምሪያ ውስጥ ላሉ ሰራተኞች ህጋዊ ባልሆነ መንገድ መሰጠቱ ገልፀውልናል።</p>

<p>በአዲስ አበባ ከተማ ጊዜያዊ አስተዳደር የመሬት አስተዳደር ስራ አስኪያጅ አቶ ታደሰ ደበሱ ስለጉዳዩ ተጠይቀው እ ንደገለጹልን ቦታ ከዕጣ ውጭ የሚሰጥበት ሁኔታ እንደሌለ ማኅበራት በብዛት መጥተው ቦታው ካነሰ ዕጣ እንደሚያወጡ፣ ከቦታው በዝቶ ማህበራት ካነሱ ደግሞ ለቦታው ዓይነት ዕጣ ያለ ሲሆን ለመምሪያው ሰራተኞች «ከዕጣ ውጭ ተሰጥቶ ከሆነ ሊያስተካክሉት የሚገባ ነው የሚሆነው» ብለውናል።</p>

<p>አያይዘውም ከታህሳስ 1 ቀን ጀምሮ አሰራሩ ስለተቀየረ ማኅበራቱ በቀጥታ ወደ ሚፈልጉት ክፍለ ከተማ ያመለክታሉ። ክፍለ ከተማው በቶሎ ቦታ አዘጋጅቶ በዕጣ ይሰጣቸዋል ብለዋል።</p>

<p> ተጠይቀው ሲመልሱ «በዕጣ በመሆኑ አይቀርም እንጂ በፍጥነት ይሰጣል» ብለውናል።</p>

<p>በተያያዘም መሬት አስተዳደሩ ታህሳስ 1 ቀን 1997 ዓ.ም ስራዎችን ወደ ክፍለ ከተማ ከወረደ ጊዜ ጀምሮ ሰዎች ሳይመደቡ ቦታዎች ክፍት የነበሩ ሲሆን ካለፈው ሳምንት ጀምሮ በመዋቅር ሰራተኞች የስራ ድርሻ እየተሰጣቸው እየተመደቡ መሆኑን ለማወቅ ተችሏል።</p>

<p>ስለ ጉዳዩ አቶ ታደሰ እንደገለፁት ስራው ወደ ክፍለ ከተማ ይውረድ እንጂ በማዕከሉ ከፍተኛ ስራዎች በመኖራቸው ሰዎች ሳይመደቡ መቆየቱን አስታውሰው አሁን ስራተኞች በየደረጃቸው እየተመደቡ መሆኑን ገልፀዋል። </p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሰኔ 22 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ሪፖርተር/ማውጫ/1997/ሰኔ/22/ሪፖርተር3.221097.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
