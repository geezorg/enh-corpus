<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አዲስ አበባ የትራንስፖርት ባለሥልጣን ከተነጠቀች በዓመት ከ81 ሚሊዮን ብር በላይ ታጣለች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> አዲስ አበባ የትራንስፖርት ባለሥልጣን ከተነጠቀች በዓመት ከ81 ሚሊዮን ብር በላይ ታጣለች</h2>


<p>የአዲስ አበባ ትራንስፖርት ባለሥልጣን ወደ ፌዴራል በመዞሩ ምክንያት አዲስ አበባ በአመት ከ81 ሚሊዮን ብር በላይ ታጣለች።</p>

<p>የአስተዳደሩ ስልጣን ወደ ፌዴራል መንገድ ትራንስፖርት ከሄደ እያደገ የሚመጣውን የትራንስፖርት ገቢ ታጣለች።</p>

<p>የፌዴራል መንገድ ትራንስፖርት ባለሥልጣን ስራ አስኪያጅ ግን የአዲስ አበባን የትራንስፖርት ባለሥልጣን ወደ ፌዴራል ያዞርነው ክልሉን ለመጉዳት አይደለም ይላሉ።</p>

<p>ሥራ አስኪያጁ አቶ ካሣሁን ኃይለማርያም የ1984 ዓ.ም የትራንስፖርት አዋጅን ለመሻር ሰሞኑን ለፓርላማ በቀረበው ረቂቅ አዋጅ ላይ የሕዝብ አስተያየት ለመሰብሰብ በተጠራ መድረክ ላይ የአዲስ አበባ ትራንስፖርት ባለሥልጣን ወደ ፌዴራል ያዞርነው ክልሉን ለመጉዳት አይደለም ይላሉ።</p>

<p>ሥራ አስኪያጁ አቶ ካሣሁን ኃይለማርያም የ1984 ዓ.ም የትራንስፖርት አዋጅን ለመሻር ሰሞኑን ለፓርላማ በቀረበው ረቂቅ አዋጅ ላይ የሕዝብ አስተያየት ለመሰብሰብ በተጠራ መድረክ ላይ የአዲስ አበባ ትራንስፖርት ባለሥልጣን ወደ ፌዴራል እንዲዞር የጠየቅነው የከተማዋን ገቢ ለመሸርሸር አይደለም ብለዋል።</p>

<p>ረቂቅ አዋጁ የተዘጋጀው ከአራት ዓመታት ጥናት በኋላ ነው የሚሉት ስራ አስኪያጁ የ1984 ዓ.ም የትራንስፖርት ሕግ ግልፅነት የጎደለው፣ የክልልና የፌዴራል ትራንስፖርት ባለስልጣኖችን ኃላፊነት በግልፅ የማያስቀምጥ በመሆኑና የትራንስፖርት ዘርፉን በተበታተነ ሁኔታ ያስቀመጠ በመሆኑ ነው።</p>

<p>የባህር ትራንስፖርት በውሃ ሃብት ሚኒስቴር ስር የነበረ መሆኑንና የባቡር ትራንስፖርት ደግሞ ያለ ባለቤት የሚተዳደር መሆኑን አቶ ካሣሁን እንደ አብነት ጠቅሰዋል።</p>

<p>ከዚህ በተጨማሪ መንግሥት በመንገድ ላይ ያዋለውን ከፍተኛ ሙዐለ ንዋይ አግባብ ባለው የትራንስፖርት ስርዓት ለመጠቀምና የባህር፣ የባቡርና የመንገድ ትራንስፖርትን አቀናጅቶ ለማስተዳደር ሲባል የተረቀቀ አዋጅ ነው ብለዋል።</p>

<p>በአጠቃላይ በአገሪቱ የሚታየውን የተዝረከረከ የትራንስፖርት ስርዓት በማስተካከል የሚታዩ ችግሮችን ለመቅረፍ ነው።</p>

<p>በህዝብ አስተያየት መድረኩ ላይ ለመሣተፍ የተገኙ የትራንስፖርት ማኅበራትንና ጉዳዩ ይመለከተናል የሚሉ በስራ አስኪያጁ የቀረቡት ምክንያቶችን ለመቀበል ተቸግረዋል።</p>

<p>ከነዚህ ተሳታፊዎች መካከል አንዳንዶቹ «አዋጁን በዚህ ወቅት ለማውጣት ለምን አስፈለገ፣ የክልሎቹን መብት አይጋፋም ወይ፣ በቅርቡ በተካሄደው አገር አቀፍ ምርጫ አዲስ አበባን ያሸነፈው ፓርቲ ፈቃድስ ተጠይቋል ወይ?፣ አዋጁ የተረቀቀው በጥናት ተደግፎ ነው ካላችሁ ለምን አታሳውቁንም?፣ የትራንስፖርት ችግሩ የመላ አገሪቷ እንጂ የአዲስ አበባና የድሬዳዋ ብቻ አይደለም» የሚሉና ሌሎችንም ጥያቄዎች በማንሳት ለስራ አስኪያጁ የተለያዩ ጥያቄዎችን አቅርበዋል።</p>

<p>አቶ ካሣሁን ለቀረበላቸው ጥያቄዎች ሲመልሱ አዋጁን ለማሻሻል ለአራት ዓመታት ለሕዝብ አልተበተነም። ነገር ግን በዚህ ጥናት መሰረት በኢትዮጵያ ያለው የትራንስፖርት ችግር መንስኤ የህግ ክፍተት መሆኑን ለመረዳት ችለናል ብለዋል።</p>

<p>ጥናቱ እ.ኤ.አ በነሐሴ ወር 2002 የተጠናቀቀ ሲሆን የአገሪቱን ነባራዊ ሁኔታዎች በማገናዘብ አዋጁ ከተዘጋጀ በኋላ ለመሠረተ ልማት ሚኒስቴር ከዚያም ለሚኒስትሮች ምክር ቤት የተላከ ሲሆን የሚኒስትሮች ም/ቤት በአዋጁ ላይ ከተወያየ በኋላ ለተወካዮች ም/ቤት እንደመራው ይናገራሉ።</p>

<p>የተወካዮች ም/ቤት አዋጁን ለማፅደቅ በዚህ ዓመት መጋቢት ወር ቀጠሮ እንደያዘ በደብዳቤ ለፌዴራል መንገድ ትራንስፖርት ቢያሳውቅም በወረፋ መብዛት ምክንያት በተያዘበት ቀነ ገደብ ሊቀርብ እንዳልቻለ ገልፀዋል።</p>

<p>አዋጁ በዚህ ምክንያት በተያዘለት የጊዜ ቀጠሮ ሊፀድቅ አይቻል እንጂ አዲስ አበባን የመጉዳት አላማ የለውም። አዲስ አበባም ከዚህ ቢሮ የምታገኘው ገቢ እዚህ ግባ የሚባል አይደለም ብለዋል።</p>

<p>ክልሎቹ በክልላቸው የሚገኝ የትራንስፖርት እንቅስቃሴን የመቆጣጠር ህጋዊ መብት አላቸው የሚሉት አቶ ካሣሁን የፌዴራል መንገድ ትራንስፖርት ባለሥልጣን ደግሞ ከሁለት በላይ ብሄራዊ ክልላዊ መስተዳድሮችን አቋርጠው የሚንቀሳቀሱ ትራንስፖርቶችን የመቆጣጠር ህጋዊ ስልጣን አለው ብለዋል።</p>

<p>በቅርቡ በተጠና ጥናት መሠረት አዲስ አበባ ውስጥ በቀን የሚገቡና የሚወጡ 19ሺህ የትራፊክ እንቅስቃሴዎች አሉ። ከዚህ ውስጥ 80 በመቶ የሚሆኑት ከአንድ ክልል በላይ አቋርጠው የሚሄዱ እንዲሁም በኢትዮጵያ ውስጥ አሉ ከሚባሉት 3 ሺህ 630 የሕዝብ ማመላለሻ ተሽከርካሪዎች ውስጥ 2ሺህ 406 የሚሆኑት ከአዲስ አበባ ተነስተው ሌሎች ክልሎችን የሚያቋርጡ በመሆኑ የከተማው የትራንስፖርት እንቅስቃሴን በፌዴራል ደረጃ መቆጣጠር አስፈልጓል።</p>

<p>የኢትዮጵያ የትራንስፖርት ችግር የሁለት ክልሎች ብቻ አይደለም በሚል ለቀረበላቸው ጥያቄ ሀገራዊ ችግሩ የተፈጠረው ክልሎች በክልላቸው ያለውን የትራንስፖርት እንቅስቃሴ ስለ ተቆጣጠሩ አይደለም። በፌዴራልና በክልል መንገድ ትራንስፖርት መስሪያ ቤቶች በተፈጠረ የስራ ክፍተት ነው።</p>

<p>አዲስ አበባና ድሬዳዋንም ወደ ፌዴራል ያዞርነው ክፍተቱን ለመጠገን ነው። ይህንንም ያደረግነው በህግ የተሰጠንን ስልጣን ተጠቅመን ነው ብለዋል።</p>
<p class="align-center"><a href="/Gazettas/Reporter/info/Reporter.sera.html">ከሪፖርተር ሰኔ 22 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ሪፖርተር/ማውጫ/1997/ሰኔ/22/ሪፖርተር1.221097.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
