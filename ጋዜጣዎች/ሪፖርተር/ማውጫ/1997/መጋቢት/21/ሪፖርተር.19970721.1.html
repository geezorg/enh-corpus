<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የረቂቁ የፕሬስ ሕግ ድንጋጌዎች የወንጀል ሕግ ሆነው ጸደቁ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የረቂቁ የፕሬስ ሕግ ድንጋጌዎች የወንጀል ሕግ ሆነው ጸደቁ</h2>


<p>የሕዝብ ተወካዮች ም/ቤት በረቂቅ የፕሬስ ሕጉ ላይ የተካተተው አንቀጾችን በማካተት ከግንቦት 1 ቀን 1997 ተግባራዊ ይሆናል ያለውን የወንጀል ሕግ አሻሽሎ አወጣ። አንድ የፓርላማ አባል የአንቀጾቹ መካተት ችግር ያመጣል ሲሉ ቢቃወሙትም ተቀባይነት አላገኘም።</p>

<p>ፓርላማው ትላንት ባሻሻለው የወንጀል ሕግ ውስጥ ለበርካታ ጊዜያት ተቃውሞ ሲሰነዘርባቸው የነበሩ የፕሬስ ህጉ ረቂቅ አዋጅ የቅጣትና የክልከላ ድንጋጌዎች የወንጀል ሕግ ውስጥ ተካትተው እንዲጸድቅ ተደርጓል።</p>

<p>በወንጀል ሕጉ አንቀጽ 43፣ በመገናኛ ብዙኃን አማካይነት በሚፈጸሙ ወንጀሎች ያለው ኃላፊነት በሚል በረቂቅ ፕሬስ አዋጅ አንቀጽ 41 ያለው፣ በረቂቁ አንቀጽ 6 በውጭ አገር በአዲሱ የወንጀል ሕግ አካል ሆነው የጸደቁት በረቂቅ የፕሬስ ሕጉ የመጨረሻ የሐምሌ 1996 የአማርኛ ቅጂ ላይ በክፍል አምስት ስር ከአንቀጽ 40 ጀምሮ የተደነገጉት የፕሬስ ግዴታዎችን የሚመለከቱ፣ የፕሬስ ይዘት ህጋዊነት የማረጋገጥ ኃላፊነት፣ ስለ ፕሬስ ጥፋት ተጠያቂነት የሚደነግጉት አንቀጾች ናቸው።</p>

<p>በአዲሱ የወንጀል ሕግ አንቀጽ 43 በመገናኛ ብዙኃን አማካይነት በሚፈጸሙ ወንጀሎች ያለው ኃላፊነት በሚል በአምስት ንዑስ አንቀጾች እና በ14 ንዑስ አንቀጾች የተካተቱት በአንቀጽ 44 የደራሲነት፣ የአመንጪ እና የአሳታሚ ልዩ የወንጀል ኃላፊነት፣ አንቀጽ 45 የመረጃ ምንጭን በምስጢር ስለመጠበቅ በሚል ተደንግገው ጸድቀዋል።</p>

<p>ከዓመት በፊት ጸድቆ ትላንት በም/ቤቱ በተሻሻለው የወንጀል ሕግ በረቂቅ ፕሬስ አዋጅ የነበሩ፣ ጉዳዮች የተባሉ እና አሁን በወንጀል ሕጉ ከተካተቱ መካከል በፕሬስ ውጤት የአዘጋጆች ምዝገባ፣ የፕሬስ አዘጋጁ ከሌለ አሳታሚው ኃላፊ ይሆናል የሚለው የዋና አዘጋጁ ኃላፊነት የይስሙላ ከሆነ ወይም የፕሬስ ውጤት በወጣበት ጊዜ ዋና አዘጋጁ በስልጣኑ ለመገልገል እንደማይችል በግልጽ የሚያመለክቱ ሁኔታዎች ካሉ የፕሬስ አሳታሚ ኃላፊ ይሆናል፣ የፕሬስ ዋና አዘጋጅ ውክልና የሰጠው ሰው እንደ ዋና አዘጋጅ ለመስራት የሚችልበት ሁኔታ ከሌለ ወይም የተሾመበት ጊዜ ካለፈ፣ የፕሬስ ውጤቱ በተሰራጨ ወቅት የፕሬሱን አሳታሚ ለማወቅ ካልተቻለ በምትኩ ኃላፊ የሚሆነው አታሚው መሆኑ፣ የፕሬስ ውጤቱ ላይ የአታሚው ስም ያልተገለጸ መሆኑን ወይም አታሚ ያልሆነው ሰው ስም በሀሰት መግለጹን እያወቀ የፕሬስ ውጤቱን ያሰራጨ ማንኛውም ሰው የሚሉት እና ከሀገር ውጭ የታተመ ህትመትን በሚመለከት ኃላፊ የሚሆነው በውጤቱ በግል ለመጠቀም ከሚያስገባው ሰው ውጭ የሆነ አስመጪ ወይም ያሰራጨው ማንኛውም ሰው ኃላፊነት እንዳለበት የሚደነግገው ለአብነት ይጠቀሳሉ። እነዚህ አስተሳሰቦች በተለያዩ አንቀጾች በአዲስ የፕሬስ ረቂቅ አዋጅ በሙሉ የተካተቱ ናቸው።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር መጋቢት 21 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ሪፖርተር/ማውጫ/1997/መጋቢት/21/ሪፖርተር1.210797.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
