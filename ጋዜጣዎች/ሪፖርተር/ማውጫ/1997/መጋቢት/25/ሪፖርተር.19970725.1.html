<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ምርጫ ቦርድ ለኢህአዴግ ቅሬታ ብቻ ሳይሆን ለተቃዋሚዎችም ይፍጠን» ዶ/ር ኃይሉ አርአያ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«ምርጫ ቦርድ ለኢህአዴግ ቅሬታ ብቻ ሳይሆን ለተቃዋሚዎችም ይፍጠን» ዶ/ር ኃይሉ አርአያ</h2>

 
<p>ኢህአዴግ የቅንጅት አባል የሆኑ ግለሰብ በቤተክርስቲያን ውስጥ ህገወጥ የምርጫ ቅስቀሳ አካሂደዋል ሲል ያቀረበውን ክስ ምርጫ ቦርድ ተቀብሎ ፖሊስ ጉዳዩን እንዲያጣራ ትዕዛዝ ለመስጠት እንደፈጠነው ሁሉ ለተቃዋሚ ፓርቲዎች ጥያቄም ተመሳሳይ ፍጥነት ሊኖረው ይገባል ሲሉ ዶ/ር ኃይሉ አርአያ አሳሰቡ።የቦርዱ ሰብሳቢ አቶ ከማል በድሪ ለሁሉም ፓርቲዎች ተመሳሳይ እርምጃ ነው የምንወስደው ፤ አናዳላም ብለዋል።</p>

<p>በኢትዮጵያ ምርጫ ቦርድ ጽ/ቤት ትናንት በፖለቲካ ፓርቲዎች የጋራ መድረክ ምስረታ ላይ ዶ/ር ኃይሉ አርአያ እንደገለፁት በአራዳ ክፍለ ከተማ ቀበሌ 15 እና 16 የገብርኤል ቤተክርስቲያን ውስጥ ህዝብን ለብጥብጥ የሚያነሳሳ ፅሑፍ ተበትኗል በሚል ኢህአዴግ የቀረበው አቤቱታ «የተፃፈው ፅሑፍ ህገወጥ ሳይሆን ማንኛውም ኢትዮጵያዊ ሊያነበውና ሊመለከተው የሚገባ እውነትን የያዘ ነው። አጠያያቂ የሚሆነው ፅሑፉ ተበተነ የተባለው እውነት በቤተክርስቲያን ክልል ውስጥ ነው የሚለው ነው» ብለዋል።</p>

<p>ዶ/ር ኃይሉ አያይዘው ግለሰቡ የቅንጅት አባል ከሆኑና ድርጊቱን የፈፀሙት በቤተክርስቲያን ቅጥር ግቢ ውስጥ ከሆነ ህገወጥ ተግባር መሆኑን ገልፀው ቦርዱ ይህን ጉዳይ ፖሊስ አጣርቶ እርምጃ እንዲወስዽ ማድረጉ የሚደነቅ ተግባር እንደሆነ ተናግረዋል።«በኢህአዴግ ለቀረበው አቤቱታ ቦርዱ እንደዚህ የፈጠነ ውሳኔ ካሳለፈ በተመሣሣይ መልኩ ለፓርቲዎች አቤቱታም ምላሹን ቢያፋጥን ጥሩ ነው።» ብለዋል።</p>

<p>በስብሰባው ላይ ስለ ጉዳዩ የተለየ ሀሳብ የተነሳ ሲሆን ከፖለቲካ ፓርቲዎች የጋራ መድረክ ውስጥ ኮሚቴ ተወጣጥቶ ተፈፀመ የተባለውን ህገወጥ ተግባር ወደ ፖሊስ ከመላክ ይልቅ በጋራ መድረኩ ቢታይ የሚል ጥያቄ ተነስቶ ነበር።</p>

<p>የኢትዮጵያ ምርጫ ቦርድ ሰብሳቢ አቶ ከማል በድሪ ለጥያቄው ምላሽ ሲሰጡ ኢህአዴግ አቤቱታውን ያቀረበው ለምርጫ ቦርድ እንጂ ለጋራ ማድረኩ ባለመሆኑ ሊታይ የሚገባው በቦርዱ ነው ብለዋል።</p>

<p>አቶ ከማል ለሪፖርተር እንደገለፁት «ኢህአዴግ የጠየቀው በቤተክርስቲያን አካባቢ የሚደረጉ ህገወጥ ቅስቀሳዎች እንዲታገዱ ምርጫ ቦርድ ይይልኝ የሚል በመሆኑ፤ የተባሉት ግለሰብ ድርጊቱን መፈፀማቸውን እና የተባለውን ፅሑፍ በቤተክርስቲያን አካባቢ መበተናቸውን ፖሊስ አጣርቶ እውነቱን ያውጣና እርምጃ ይውሰድ ነው ያልነው» ብለዋል።</p>

<p>አቶ ከማል አያይዘውም ቦርዱ ለተቃዋሚ የፖለቲካ ፓርቲዎች አቤቱታ በቶሎ ምላሽ እንደሚሰጥና አድሎም እንደማይፈፅም ተናግረዋል።</p>

<p>በእለቱ የፖለቲካ ፓርቲዎች የጋራ መድረክ ምስረታ የመተዳዳሪያ ደንብ እና በምርጫ ውድድር ወቅት የዕጩ ተወዳዳሪዎች የፖለቲካ ፓርቲዎች አቤቱታ በቶሎ ምላሽ እንደሚሰጥና አድሎም እንደማይፈፅም ተናግረዋል።</p>

<p>በእለቱ የፖለቲካ ፓርቲዎች የጋራ መድረክ ምስረታ የተመዳደሪያ ደንብ እና በምርጫ ውድድር ወቅት የዕጩ ተወዳዳሪዎች የፖለቲካ ፓርቲዎች እና አባሎቻቸው መብቶች፣ ግዴታዎችና ሊከተሉዋቸው የሚገቡ ሥነ ምግባሮች የሚሉ ሰነዶችን ፓርቲዎቹ በፊርማቸው አፅድቀዋል።</p>

<p>የተለያዩ ተቃዋሚ ፓርቲዎች አላስፈላጊ የሆኑና ምርጫን የሚያደናቅፉ ውንጀላዎች እየተካሄዱ መሆናቸውና አባሎቻቸው ለእስር እየተዳረጉባቸው መሆኑን ጠቁመዋል።</p>

<p>ቦርዱ ተፈፀመ የተባሉትን ተግባራት እንደሚያጣራ ገልጾ እጩዎች ለእስር ተዳርገው ከሆነ አስፈላጊውን እርምጃ በመውሰድ ቢያንስ እስከ ግንቦት 7/1997 ዓ.ም ድረስ ከእስር እንዲለቀቁ የሚያደርግ እርምጃ እንደሚወስድ አስታውቋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር መጋቢት 25 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ሪፖርተር/ማውጫ/1997/መጋቢት/25/ሪፖርተር1.250797.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
