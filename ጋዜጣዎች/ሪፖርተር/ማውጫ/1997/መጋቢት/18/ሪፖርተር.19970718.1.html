<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«የኢትዮጵያ ፌዴራሊዝም ከኢሕአዴግ ዕድሜ በላይ አይሄድም» አቶ መድኅኔ ታደሰ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«የኢትዮጵያ ፌዴራሊዝም ከኢሕአዴግ ዕድሜ በላይ አይሄድም» አቶ መድኅኔ ታደሰ</h2>


<p>የኢትዮጵያ ፌዴራሊዝም በኢሕአዴግ ላይ ብቻ የተንጠለጠለ በመሆኑ ከኢሕአዴግ እድሜ በላይ እንደማይሄድ አቶ መድኅኔ ታደሰ አስታወቁ። የአዲስ አበባ ዩኒቨርስቲ ፕሬዚዳንት ፕሮፌሰር እንድርያስ እሸቴ ችግሮች ከተፈሩ እንደ ሕንድ ስኬታማ መሆን ይቻላል ብለዋል።</p>

<p>«ፌዴራሊዝምና ያልተማከለ አስተዳደር» በሚል ርዕስ ኢንተር አፍሪካ ግሩፕ በድሬዳዋ ጊዜያዊ አስተዳደር ከንቲባ ፅ/ቤት ትላንት የጠራው የውይይት መድረክ ላይ በፅሑፍ አቅራቢነት የተሳተፉት የኮተቤ መምህራን ኮሌጅ የቀድሞ መምህርና የአፍሪካ ግጭት ጉዳዮች ተመራማሪ አቶ መድሃኔ ታደሰ ፌዴራሊዝም በኢትዮጵያ ከአንድ ፓርቲ ሕልውና ጋር የተያያዘ መሆኑ ትልቅ ችግር መሆኑን ተናግረዋል።</p>

<p>በኢትዮጵያ ፌዴራሊዝም «ታሟል» ያሉት አቶ መድሃኔ በማዕከል ደረጃ ክልሎች ከማዕከል ጋር ያላቸው ግንኙነት በነፃነት ላይ የተመሰረተ አይደለም፣ በክልል ደረጃ የውሳኔ፣ የማንነት፣ የመብት፣ የድንበር ጉዳይ ችግሮች አሉ ብለዋል።</p>

<p>አቶ ፎቶ በዳኔ የፌዴሬሽን ምክር ቤት የሕገመንግሥት የክልል ጉዳይ ቋሚ ኮሚቴ ም/ሰብሳቢ በበኩላቸው በኢትዮጵያ ከፌዴራሊዝም የተሻለ አወቃቀር የለም ሲሉ አቶ ደዋኖ ከድር የኦሮሚያ ፍትህ ቢሮ ም/ኃላፊ የኦሮሞ ሕዝብ ተጨቁኖ ኖሯል። የኦሮሞ ሕዝብ ችግሮች የተፈቱት በፌዴራል አወቃቀር ነው የሚል ሀሳብ ሰንዝረዋል።</p>

<p>የአዲስ አበባ ዩኒቨርስቲ ፕሬዚዳንት የዕለቱ ስብሰባ አወያይ ፕሮፈሠር እንድርያስ እሸቱ በሰጡት አስተያየት እንደ ሕንድ ባሉ በርካታ ብሔረሰቦች ያሉባቸው አገራት አንድ ፓርቲ ብቻ እያስተዳደረ ስኬታማ መሆን ተችሏል። በኛም ሀገር ችግሮች ከሥር ከሥሩ ከተፈቱ ውጤታማ መሆን ይቻላል በማለት ተናግረዋል። </p>

<p>አንዳንድ አስተያየት ሰጪዎች የፌዴራል አወቃቀር በጥናትና በአስተማማኝ መሰረት ላይ ስላልተገነባ በኦሮሚያና በሶማሌ ብሔረሰቦችና ሕዝቦች ተግባራዊ አልሆነም። ፌዴሬሽን ም/ቤትም በደቡብ ሕጋዊ ሥራ አልሰራም በሚል ወቀሳ ሰንዝረዋል።</p>

<p>በውይይቱ ላይ ጥሪ የተደረገላቸውን እንግዶች ጨምሮ የሐረሪ ክልል ፕሬዚዳንት አቶ ፋአድ ኢብራሂም፣ ከተቃዋሚ ፓርቲዎች መኢዴፓ፣ ኅብረቱ፣ ፓን አፍሪካ፣ ኢሕአዴግ የተገኘ ሲሆን ቅንጅቱ ተጋብዞ አለመገኘቱ ሪፖርተራችን ከሥፍራው ዘግቧል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር መጋቢት 18 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ሪፖርተር/ማውጫ/1997/መጋቢት/18/ሪፖርተር1.180797.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
