<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአውሮፓ ታዛቢዎች በምርጫው የታዩትን ጠንካራና ደካማ ጎን አቀረቡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የአውሮፓ ታዛቢዎች በምርጫው የታዩትን ጠንካራና ደካማ ጎን አቀረቡ</h2>


<p>ምርጫ ቦርድም እንደ ማዕከላዊ አካል ከአንዳንድ ድክመቶችና ችግሮች በስተቀር በተገቢው መንገድ ምርጫውን እንዳካሄደ ተናግረዋል። ነገር ግን በመራጮች ትምህርት አሰጣጥ ላይ ችግር የታየ መሆኑን በዋናነትም በምርጫ ጣቢያዎች ላይ የታየው የዕቅድና የአፈፃፀም ችግሮች የድምጽ ሂደቱ ላይ ችግር ፈጥሯል ብለዋል። በአጠቃላይ ሲታይ በምርጫው ቀን ጣቢያዎች ከጠዋቱ 12 ሰዓት እስከ 2 ሰዓት ባለው ጊዜ እንደተከፈቱ፣ የፖለቲካ ፓርቲ ታዛቢዎች መገኘታቸውንና በምርጫው ሂደት ከታዘቧቸው ጣቢያዎች ውስጥ 77 በመቶ የሚሆኑት በጣም ጥሩ ወይም ጥሩ እንደሆነ 17 በመቶ ደካማና 5 በመቶ አጥጋቢ አለመሆኑንየልዑካኑ መሪ ሚስ አና ገልጸዋል።</p>

<p>የልዑካን መሪ የሆኑት ሚስ አና ጉሜዝ ስለ አጠቃላይ የምርጫው ሂደት ከጋዜጠኞች ለቀረበላቸውን ጥያቄ ሲመልሱ በአውሮፓ ኅብረት የምርጫ ታዛቢዎች የቀረበውን አጠቃላይ ግምገማ ለመንግሥትና ለምርጫ ቦርድ እንዳስታወቁና በሂደቱ ውስጥ በተቃዋሚ ላይ የደረሱ ግድያዎች፣ አፈናዎችና ማስፈራሪያዎችን በተመለከተ ለቦርዱ እንዳስታወቁና አንዳንድ ጉዳዮችን በተለይም ግድያን በተመለከተ የሚቀርቡ ክሶችን ለማጣራት አስቸጋሪ እንደሆነ ተናግረዋል።የማጣራቱ ሂደት እየተካሄደ ቢሆንም ከጊዜው ማጠር አንጻር እየተካሄደ ቢሆንም ከጊዜው ማጠር አንጻር ከምርጫው ቀን በፊት ተጣርቶ እንዳልቀረበ አመልክተዋል።</p>

<p>ተቃዋሚ ፓርቲዎች ያቀረቡትን አቤቱታዎች አንዳንዶቹን አጣርተው ቢያረጋግጡም ነገር ግን አብዛኛዎቹ ጉዳዮችን በመረጃ አስደግፎ ለማረጋገጥ እንደማይቻል ሚስ አና አብራርተዋል።</p>

<p>የኢሕአዴግ የምርጫ አስፈፃሚ ኮሚቴ ሰኞ ዕለት ለምክር ቤቶች መቀመጫ በአዲስ አበባ መሸነፉንና በክልሎች ግን መንግሥት ለመመስረት የሚያስችለውን ድምጽ ማግኘቱን ማሳወቁ አግባብነት እንደሌለው ሚስ አና ጉሜዝ ገለፁ።</p>

<p>የድምጽ ቆጠራ እየተካሄደበት ባለበት ሁኔታና የብሔራዊ ምርጫ ቦርድ ስለ ምርጫው ውጤት ምንም ዓይነት መግለጫ ሳይሰጥ ገዥው ፓርቲ አሸነፌአለሁ ማለቱ አግባብ እንዳሆነ የልዑካኑ መሪ ገልፀዋል።</p>

<p>የአውሮፓ ኅብረት ታዛቢዎችም እስከመጨረሻው ድረስ የቆጠራውን ሂደት እንደሚከታተሉና የብሔራዊ ምርጫ ቦርድ በምርጫው ውጤት ላይ መግለጫ ከሰጠ በኋላ ተጨማሪ ማብራሪያ እንደሚሰጡ ሚስ አና ተናግረዋል።</p>

<p>በተመሳሳይ ሁኔታም ጠቅላይ ሚኒስትር መለስ ዜናዊ በምርጫው ቀን ማታ የሰጡትን መግለጫ በተመለከተ ሚስ አና ሲናገሩ መንግሥት መግለጫውን ያወጣው የምርጫው ውጤት እስኪታወቅ ድረስ ህዝቡ እንዲረጋጋና የምርጫውን ውጤት እንዲቀበል ከሆነ ልንረዳው የሚችል እንደሆነና ነገር ግን መግለጫው በነፃነት የመሰብሰብና ሃሳብን የመግለፅ መብቶችን የሚገድብ ከሆነተቀባይነት የሌለው ነው ሲሉ ተናግረዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ግንቦት 10 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ሪፖርተር/ማውጫ/1997/ግንቦት/10/ሪፖርተር3.100997.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
