<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«የኢህአዴግ መግለጫ ውሸት እና ሕገወጥ ነው» ቅንጅት</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«የኢህአዴግ መግለጫ ውሸት እና ሕገወጥ ነው» ቅንጅት</h2>


<p>ኢሕአዴግ አገሪቱን ለመምራት በገጠራማው የአገሪቱ ክፍል አብላጫ ድምፅ እንዳገኘ መግለፁ ሕገወጥ ድርጊት ነው። መግለጫውም ሙሉ በሙሉ ከእውነት የራቀና ውሸት የተሞላ ነው በማለት ቅንጅት ለአንድነትና ለዲሞክራሲ አስታወቀ። ህዝቡም በመግለጫው ሳይደናገጥ ስራውን እያከናወነ በትዕግስት እንዲጠብቅ ጠየቀ።</p>

<p>ቅንጅት ይህም መግለጫ የሰጠው ግንቦት 8 ቀን 1997 ዓ.ም በዋና ጽ/ቤቱ ነው። ኢሕአዴግ የዘንድሮው ምርጫ ነፃና ፍትሃዊ እንዳይሆን ብዙ ችግሮች እንደፈጠሩ ያወሳው መግለጫ «የአፈና ድርጊቶች መፈጸማቸው እንዳለ ሆኖ የድምጽ ቆጠራ ሂደት በተጠናቀቀባቸው በአዲስ አበባ ሙሉ በሙሉ፣ በአብዛኛው የአገሪቱ ከተሞች ቅንጅት ድል ተቀዳጅቷል» ብሏል። እውነታው ይሄ ሆኖ ሳለ በትላንትናው እለት ኢሕአዴግ በአብዛኛው ኦሮሚያ፣ የደቡብ፣ የትግራይና አማራ ክልል እንዳሸነፈ በመንግስታዊ ስልጣኑ እንደሚቀጥል የገለፁት አስገራሚና ሕገወጥ መግለጫ ከእውነት የራቀ ህዝቡን ለማሳሳትና ስልጣን ላለመልቀቅ የተጠቀሙበት ስልት ነው ብሏል። </p>

<p>የቅንጅት የሕዝብ ግንኙነት ኃላፊ አቶ ልደቱ አያሌው ሕዝቡ ኢህአዴግ በሰጠው መግለጫ ሳይደናገጥ ተረጋግቶ ስራውን እንዲሰራ አሳስበው «አስፈላጊው የፖለቲካ አመራር ጊዜውን ጠብቆ ለሕዝቡ ይሰጣል» ብለዋል። የምርጫ ቆጠራውም እንዳይስተጓጎልና ኢሕአዴግ በማጭበርበር፣ አሸንፌያለሁ እንዳይል ሕዝቡ በትዕግስት እንዲጠብቅ፤ ኢሕአዴግም የሕዝቡን ትዕስት ለመፈታተን የሚያደርገውን ሙከራ ንቆ ማሳለፍ እንዳለበት አመልክተዋል። </p>

<p>የቅንጅቱ የቅስቀሳና ፕሮፖጋንዳ ኃላፊ ዶ/ር ብርሃኑ ነጋ የኢሕአዴግ መግለጫ ሕገወጥ ነው። ሕዝቡን ወደ አላስፈላጊ ውዥንብር ለመምራት የታሰበ ነው።፡በዚህም ግርግር ኢሕአዴግ ተጠቃሚ ለመሆን ያወጣው የመጨረሻ ሰዓት እንቅስቃሴ እንደሆነ አመልክተዋል።</p>

<p>ሕገወጥ ወቅቱን ያልጠበቀ የገዢው ፓርቲ መግለጫ እሁድ ማታ ጠቅላይ ሚኒስትሩ ማንኛውም ሰው ከምርጫው እለት ማግስት ጀምሮ ምንም ዓይነት ሕዝባዊ ስብሰብና ሰላማዊ ሰልፍ እንዳያደርግ በማለት ካወጁት ሕገወጥ አዋጅ ጋር አያይዘን ስናየው ገዢው ፓርቲ ባሁኑ ወቅት የምርጫውን ውጤት በፀጋ ላለመቀበልና በሃይል በስልጣን ላይ ለመቀጠል እንደፈለገ እየተረዳን ነው።» እንዲህ ዓይነቱ የህዝብን ውሳኔ ያለመቀበል አቋም ለአጠቃላዩ የሃገራችን ሕዝብም ሆነ ለራሱ ለጊዢው ፓርቲ ደህንነት የማይበጅ መሆኑን ቅንጅቱ በመግለጫ አመልክቷል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ግንቦት 10 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ሪፖርተር/ማውጫ/1997/ግንቦት/10/ሪፖርተር1.100997.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
