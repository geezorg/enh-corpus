<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢሕአዴግ 328 መቀመጫ አገኘሁ አለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢሕአዴግ 328 መቀመጫ አገኘሁ አለ</h2>


<p>ባለፈው እሁድ ግንቦት 7/1997 በተካሄደው ምርጫ ኢሕአዴግ 328 ወንበር ማሸነፉን እየገለፀ ነው። በዚሁ ምርጫ ተቃዋሚዎች ከሰሜን እስከ ደቡብ በተዘረጉ ዋና ዋና ከተሞች ማሸነፋቸውን ተናግረዋል።</p>

<p>ኢሕአዴግ በተወዳደረባቸው አምስት ክልሎች በአራቱ አጠቃላይ ውጤት ማሸነፉን ገልጿል። የጋዜጣው ምንጮች እንደገለጹት ከሆነ ኢሕአዴግ በትግራይ ከ38 መቀመጫ 38፣ በኦሮሚያ ከ178 መቀመጫ 124፣ በአማራ ከ138 መቀመጫ 84፣ በደቡብ ከ107 መቀመጫ 82 ከአዲስ አበባ ከ23 መቅመጫ 0 ማግኘቱን ያምንበታል። በዚህም በአጠቃላይ ውጤት «መንግሥት ለመመስረት የሚያበቃውን» ድምፅ አግኝቼያለሁ ብሏል። ተቃዋሚዎች በበኩላቸው ከጎንደር ተነስቶ ወደ ደቡብ በሚዘረጉት ዋና ዋና የሃገሪቱ ከተሞች ያለው ሕዝብ ሙሉ በሙሉ እንደመረጣቸው ይናገራሉ።</p>

<p>በጎንደር፣ በባህርዳር፣ በወልዲያ፣ በደሴ፣ በኮምቦልቻ፣ በደብረብርሃን፣ በደብረዘይት፣ በናዝሬት፣ በአሰላ፣ በአዋሳ፣ በደንቢዶሎ፣ በአምቦ...ተቃዋሚዎች በከፍተኛ ድምፅ ተመርጠዋል።</p>

<p>ተቃዋሚዎች ባሸነፉበት ቦታ ሁሉ ከፍተኛ የድምጽ ልዩነት ተመዝግቧል። በጉራጌ የተለያዩ ጣቢያዎች ዶ/ር ያዕቆብ በአራት የምርጫ ጣቢያዎች ተፎካካሪያቸውን ኢሕአዴግን 1000 በዜሮ ድምፅ ያሸነፉበት ሁኔታ ታይቷል። በአዲስ አበባ ሻለቃ አድማሱ መላኩ (ከቅንጅት) 20,480 ድምፅ ሲያገኙ አቶ ተፈራ ዋልዋ (ከኢሕአዴግ)4,925 ድምጽ አግኝተዋል።ለአዲስ አበባ ምክር ቤቶች አቶ ዘውዴ ክፍሌ (ከቅንጅት) 20,968 ድምጽ ሲያገኙ አቶ አርከበበ እቁባይ (ከኢሕአዴግ) 4,237 ድምፅ አግኝተዋል።</p>

<p>በትግራይ እስከ ትላንት ድረስ የምርጫ ውጤት ሳይገለጽ ቆይቶ ነበር።፡ዘግይቶ ከተገለጸው ውጤት መረዳት እንደተቻለው ሕወሃት በሰፊ ልዩነት ማሽነፉ ተገልጿል።</p>

<p>በአሁኑ ምርጫ በርካታ የሚኒስትሮች ምክር ቤት አባላት ከፓርላማ አባልነታቸው እንዲነሱ ሲደረግ አዲስ ተወዳዳሪዎች ተሸናፊ ሆነው ቀርተዋል። ከነዚሁም ውስጥ የማስታወቂያ ሚንሲትሩ አቶ በርከት ስምዖን፣ ዶ/ር ካሱ ኢአላል የመሠረተ ልማት ሚኒስትር፣ አቶ ጌታቸው በላይ የገቢዎች ሚኒስትር፣ ወ/ሮ ገነት ዘውዴ የትምህርት ሚኒስትር፣ አቶ ተፈራ ዋልዋ የአቅም ግንባታ ሚኒስቴር፣ አቶ ተዘራ ወዳጆ የገቢዎች ሚኒስትር ምክትል ሚኒስትር፣ ወ/ሮ ብሥራት ጋሻውጠና የሠራተኛና ማኅበራዉ ጉዳይ ምክትል ሚኒስትር ይገኙባቸዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ግንቦት 10 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ሪፖርተር/ማውጫ/1997/ግንቦት/10/ሪፖርተር2.100997.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
