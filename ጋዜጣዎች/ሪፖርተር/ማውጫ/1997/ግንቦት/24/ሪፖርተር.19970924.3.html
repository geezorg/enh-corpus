<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኅብረቱ የ431 ምርጫ ጣቢያዎች ውጤት ካልተጥራ አልቀበለውም አለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center">ኅብረቱ የ431 ምርጫ ጣቢያዎች ውጤት ካልተጥራ አልቀበለውም አለ</h2>


<p>የኢትዮጵያ ዴሞክራሲያዊ ኃይሎች ኅብረት (ኢዴኃኅ) ከፍተኛ ግድፈቶች ተፈጽሞባቸዋል ያላቸውን በ79 የምርጫ ክልሎችና በ431 ምርጫ ጣቢያዎች ውጤት ካልተጣራ እንደማይቀበል አስታወቀ።</p>

<p>የኅብረቱ ምክትል ሊቀመንበር ዶ/ር በየነ ጴጥሮስ ከሌሎች የኅብረቱ አመራሮች ጋር በመሆን ትላንት በፅ/ቤታቸው በሰጡት መግለጫ የምርጫ ግድፈቶች የተከሰቱባቸውን የምርጫ ክልሎች፣ ጣቢያዎችና አካባቢዎች ከነዝርዝር ማስረጃዎቻቸው ለምርጫ ቦርድ እና ለሚመለከታቸው አካላት አቅርበዋል። በዚሁ መሠረት የምርጫ ግድፈት ያጋጠማቸው አካባቢዎች በኦሮሚያ ክልል በ11 ምርጫ ክልሎችና 390 የምርጫ ጣቢያዎች፣ በደቡብ ክልል በ62 የምርጫ ክልሎችና በ31 የምርጫ ጣቢያዎች፣ በአማራ ክልል በ6 የምርጫ ክልሎችና 10 የምርጫ ጣቢያዎች ታዛቢዎቻቸው ባሉበት ዳግም ምርጫ ወይም እንደሁኔታው ዳግም ቆጠራ እንዲካሄድ ጠይቋል።</p>

<p>በተያያዘ ትግራይ የቀረቡት የኅብረቱ እጩዎች በኃይል ተገድደው ከምርጫው እንዲወጡ በመደረጉ በትግራይ ዳግም ምርጫ እንዲካሄድ ሲል ጠይቋል።</p>

<p>ምርጫው ከተካሄደበት ግንቦት 7 ቀን 1997 ዓ.ም ምሽት ጀምሮ በተለያዩ መድረኮች ኅብረቱ ገዢው ፓርቲና ምርጫ ቦርድ በመመሳጠር የድምፅ ቆጠራውን ከማዘግየት እንቅስቃሴ እና ውጤቱን ለመቀልበስ የሚደረገውን ሙከራ እንዲቆም ሲያሳስብ መቆየቱን ዶ/ር በየነ አስታውሰዋል።</p>

<p>ኅብረቱ በምርጫው ላይ የተፈፀመውን ደባ በህጋዊ መንገድ ለማሳረም በመሻት የህዝብ ቁጣ ገንፍሎ እንዳይወጣ ባለበት ኃላፊነት የሚያረጋጉ መግለጫዎች ሲሰጥ መቆየቱን ይህ ሁኔታ ግን የደጋፊዎቹን ድምፅ ለመስረቅ አመቺ ሁኔታ የተፈጠረ ተደርጎ የተወሰደበት ሁኔታ መኖሩን ተጠቁሟል።</p>

<p>ዶ/ር በየነ በመግለጫቸው የዘንድሮ ምርጫ ከቀድሞ የተሻለ ቢሆንም አጨራረሱ እንደተለመደው ከቀድሞው በባሰ ሁኔታ ገሃድ ማጭበርበርና ሌሎች ሕገወጥ እርምጃዎች ውስጥ የገባበት ሆኗል፡፡ በሕዝባችን ሙሉ ተሳትፎ የተሟሟቀው ዴሞክራሲያዊ እንቅስቃሴ በሂደት ላይ እያለ ከጠ/ሚኒስትሩ በታወጀው ሕገወጥ የአስቸኳይ ጊዜ አዋጅ አማካኝነት ለማጨናገፍ እየተሞከረ ይገኛል ሲል ወቅሷል።</p>

<p>ዶ/ር በየነ «ምርጫ ቦርድ ያቀረባችሁትን የማጣራት ጥያቄ ባይቀበል በማኩረፍ ያገኛችሁትን ድምፅ ትተዋላችሁ ወይ?» በሚል ለቀረበላቸው ጥያቄ «ብልጥ ልጅ የያዘውን ይዞ ያለቅሳል። ሕዝባችን የኮሮጆ ዘረፈና ማጭበርበርን ለመከላከል ለሊት ቁጭ ብሎ ያደረበትን ውጤት ሜዳ ላይ አንጥልም። የያዝነውን ይዘት ትግላችንን ግን በሰላማዊ መንገድ እንቀጥላለን» ብለዋል።</p>

<p class="align-center"><a href="/Gazettas/Reporter/info/Reporter.sera.html">ከሪፖርተር ግንቦት 24 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ሪፖርተር/ማውጫ/1997/ግንቦት/24/ሪፖርተር3.240997.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>
