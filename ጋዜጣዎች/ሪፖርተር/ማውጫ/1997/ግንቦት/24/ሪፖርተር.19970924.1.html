<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ቅንጅት ጠ/ሚ መለስን መክሰሱን አስታወቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center">ቅንጅት ጠ/ሚ መለስን መክሰሱን አስታወቀ</h2>


<p>ጠቅላይ ሚኒስትር መለስ ዜናው እና ጽ/ቤታቸውን በአዲስ አበባ ህዝብ የመሰብሰብ ሕገ መንግሥታዊ መብት ላይ የጣሉት ሕገወጥ እገዳ እንዲነሳ ቅንጅት ለአንድነት እና ለዴሞክራሲ በፍ/ቤት ክስ መመስረቱ ገለፀ።</p>

<p>የቅንጅት አመራሮች በትላንትናው እለት በሰጡት ጋዜጣዊ መግለጫ ላይ እንዳሳወቁት ጠቅላይ ሚኒስትሩ በምርጫው ማግስት በአዲስ አበባ ሕዝብ ላይ የጣሉት እገዳ ሕገ መንግሥቱን የጣሰ ነው።</p>

<p>ከዚህ በተጨማሪ በቂ የሆነ ምክንያት የሌለው እና የተከተሉትም አካሄድ ሕገ ወጥ በመሆኑ ፍርድ ቤት በአስቸኳይ ውሳኔ እንዲያሳልፍ ጠይቀዋል።</p>

<p>ቅንጅት ጠቅላይ ሚኒስትሩ ላይ እና ፅ/ቤታቸው ላይ መስርቻለሁ የሚለው ክስ የሚሰማው በፌዴራሉ የመጀመሪያ ደረጃ ፍርድ ቤት ፍትሃብሄር ችሎት ሲሆን ለሕትመት እስከገባበት ሰዓት ድረስ የክስ ፋይሉ ፍርድ ቤት አልደረሰም።</p>

<p>ይህ በእንዲህ እንዳለ ብሔራዊ ምርጫ ቦርድ ውዝግብ የተከሰተባቸውን የምርጫ ክልሎች እያካተተ የሚያወጣውን የምርጫ ውጤት መግለጫ በአስቸኳይ እንዲሰርዝ ቅንጅቱ ተጨማሪ ክስ በፌዴራሉ ከፍተኛ ፍ/ቤት እንደመሰረተ ገልጿል።</p>

<p>ቅንጅቱ በቦርዱ ላይ ክሱን ሊመሰርት የቻለው ተገቢ ያልሆነ ማጣራት ሳይካሄድ ውጤቶችን እንደማያሳውቅ የገባውን ቃል ሰርዞ በአሁኑ ስዓት ውጤቶችን እየገለፀ በመሆኑ እና ይህ የተሳሳተ መረጃም የኢትዮጵያ ሕዝብ የኢህአዴግን የተጭበረበረ አሸናፊነት እንዲለምደው እያደረገ በመሆኑ ነው ብሏል።</p>

<p>በተጨማሪም ቦርዱ እና ኢሕአዴግ የያዙት አካሄድ በቀናነት በምርጫ ዙሪያ የተከሰቱ ችግሮችን የሚፈቱ ሆነው ባለመገኘታቸው ነው ሲሉ የቅንጅቱ አመራሮች ገልጸዋል።</p>

<p>ስለሆነም ቦርዱ እያሳወቀ ያለውን ውጤት በአስችኳይ ሰርዞ ለሕዝብ እንዲያሳውቅ ክስ ተመስርቶበታል ብለዋል።</p>

<p>ቦርዱና የፍትህ ስርዓቱ ለአንድ ወገን ያደሉ ቢሆኑም አቤቱታችንን ከማሰማት ወደ ኋላ አንልም እንደውም ተቋማቱ በዚህ ሂደት ማንነታቸው እንዲታወቅ እንፈልጋለን ሲሉ አስረድተዋል።</p>

<p>ተቋማቱ አገራዊ ተቋም ቢሆኑም የፖለቲካ ተፅእኖ አለባቸው የሚሉት የቅንጅቱ አመራሮች ይህንን ተጽእኖ የመቀልበስ ጥንካሬ ቅንጅቱ እንዳለውም ገልፀዋል።</p>

<p class="align-center"><a href="/Gazettas/Reporter/info/Reporter.sera.html">ከሪፖርተር ግንቦት 24 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ሪፖርተር/ማውጫ/1997/ግንቦት/24/ሪፖርተር1.240997.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>
