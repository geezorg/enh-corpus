<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የትምህርት ሚኒስቴር መዋቅር ተግባራዊ እንዲሆን ታዘዘ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center">የትምህርት ሚኒስቴር መዋቅር ተግባራዊ እንዲሆን ታዘዘ</h2>

<p>የትምህርት ሚኒስትሯ ወ/ሮ ገነት ዘውዴ የመ/ቤታቸው አዲስ መዋቅር እና የሠራተኞች ምደባ በሥራ ላይ እንዲውል አዘዙ። በአዲሱ መዋቅር ከ200 በላይ ያላነሱ ሰራተኞች ይቀነሳሉ፤ የሚል ስጋት መፈጠሩን ምንጮቻችን አመልክተዋል።</p>

<p>ወ/ሮ ገነት ባለፈው ሳምንት የሚኒስቴሩን ከፍተኛ ኃላፊዎች ሰብስበው ባነጋገሩበት ወቅት «ኢህአዴግ አሸንፏል፤ የትምህርት ፖሊሲ ተግባራዊነት ይቀጥላል። የመዋቅር ማሻሻያው በፍጥነት ተግባራዊ ይደረግ። ሁኔታውም ለሰራተኞች ይገለፅ» በማለት ትዕዛዝ ሰጥተዋል።</p>

<p>ወ/ሮ ገነት «ኢህአዴግ የተሸነፈ መሰላችሁ ወይ? መዋቅሩን ለምንድነው ተግባራዊ የማታደርጉት» ሲሉም ኃላፊዎቻቸውን ቁጣ በተቀላቀለበት ግሳፄ መናገራቸውን ምንጫችን ጨምሮ ገልጿል።</p>

<p>በትምህርት ሚኒስቴር በቅርቡ ተግባራዊ ይሆናል ተብሎ በሚጠበቀው መዋቅር መሠርት ቀደም ሲል ራሳቸው የቻሉ ተቋማት የነበሩት የሥርዓተ ትምህርት ዝግጅት ጥናትና ምርምር ኢኒስቲትዩት፣ የትምህርት መገናኛ ዘዴዎች የመሣሰሉት በሚኒስቴሩ በመምሪያ ደረጃ ይዋቀራሉ ተብሏል።</p>

<p>በዚህ መሠረት በሚኒስትር ካሉት ከ700 በላይ ሠራተኞች 200 ያህሉ እንደሚቀነሱ የታወቀ ሲሆን እነዚህ ሰራተኞች በአዲስ አበባና በክልል ዩኒቨርስቲዎች ይመደባሉ የሚል ተስፋ መሰጠቱም ተሰምቷል።</p>

<p>የሚኒስቴር መ/ቤቱ መዋቅር ከአንድ ዓመት በፊት በባለሙያዎች ተጠንቶ የቀረበ ቢሆንም ባልታወቀ ምክንያት ጥናቱ ውድቅ ሆኖ በሌላ ጥናት መተካቱን፣ በዚህም ምክንያት የሥርዓተ ትምህርት ዝግጅትን ያህል ትልቅ መ/ቤት በጥቂት ሠራተኞች በመምሪያ ደረጃ መጨፍለቁ ተጠቅሷል።</p>

<p>ቀደም ሲል የሚኒስቴር መ/ቤቱ ሠራተኞች አንዱ የመገምገሚያ መስፈርት መጥቶ እያንዳንዱ ሠራተኛ ራሱን በመገምገም ከሁለት ነጥብ በታች እንዲሰጥ ቢሞክርም ሠራተኛው ከፍተኛውን ሦስት ነጥብ መስጠቱ ታውቋል። በዚህ ምክንያት ምዘናው ትክክል አይደለም፤ በሚል ሁለት ጊዜ መመለሱን፣ በአሁኑ ወቅትም የሠራተኛውን ምደባ ለማካሄድ ምዘናው ወሳኝ መሆኑ እንደተገለፀላቸው ምንጫችን አረጋግጧል።</p>

<p class="align-center"><a href="/Gazettas/Reporter/info/Reporter.sera.html">ከሪፖርተር ግንቦት 17 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ሪፖርተር/ማውጫ/1997/ግንቦት/17/ሪፖርተር6.170997.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>
