<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ከንቲባ አርከበ በአንድ ሌሊት 3 ሺህ አደገኛ ቦዘኔዎችን የመልቀም አቅም አለን አሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ከንቲባ አርከበ በአንድ ሌሊት 3 ሺህ አደገኛ ቦዘኔዎችን የመልቀም አቅም አለን አሉ</h2>


<p>ቅንጅት ለአንድነትና ለዴሞክራሲ እሁድ እለት ባካሄደው ሰልፍ ላይ ከስርዓት ውጭ የተንቀሳቀሱ የታክሲ አሽከርካሪዎች ላይ እርምጃ እንደሚወስድና በአንድ ለሊት አዲስ አበባ ውስጥ አሉ የሚባሉትን 3 ሺህ አደገኛ ቦዘኔዎች የመልቀም አቅም አለን ሲሉ ከንቲባ አርከበ እቁባይ ገለፁ።</p>

<p>የአዲስ አበባ አስተዳደር ከንቲባ አቶ አርከበ እቁባይ የታክሲ ባለንብረቶችን በትላንትናው እለት በስብሰባ ማዕከል በመሰብሰብ ንብረቶቻቸው ከስርዓት ውጪ ተንቀሳቅሰዋል በመስታወቶቻቸው ላይ አላስፈላጊ ፖስተሮችን በመለጠፍ ሲንቀሳቀሱ ቆይተዋል በማለት ድርጊቱን አውግዘዋል።</p>


<p>ይህ የሚያሳየው ባለንብረቶች ንብረቶቻችሁን የመቆጣጠር ግዴታችሁን እንዳልተወጣችሁ ነው ተብለዋል።</p>

<p>ይህ ከስርዓት ውጭ የሆነ ተግባር የፈፀሙ አሽከርካሪዎች የሚታወቁ በመሆኑ አስፈላጊው እርምጃ እንደሚወስዱባቸውም አስታውቀዋል። ምርጫ ቦርድ ነው የሚወስነው የሚሉት አቶ አርከበ ኢሕአዴግ ከምርጫው እለት በፊት ማሸነፉን አረጋግጧል ብለዋል።</p>

<p>ለዚህ ደግሞ እንደ ምክንያትነት የሚያቀርቡት በቅዳሜው የኢህአዴግ ሰልፍ ላይ የተገኙ ደጋፊዎች 60 በመቶ የምርጫ ካርድ ያላቸው ሲሆን አዲስ አበባ ውስጥ ካለው የነዋሪ ብዛት 50 በመቶ የሚሆኑት ሴቶች እንዲሁም 15 በመቶ የሚሆነው የሙስሊሙ ህብረተሰብ በኢሕአዴግ ሰልፍ ላይ ብቻ ነው የተገኙት ሲሉ ገልጸዋል።</p>

<p>እሁድ እለት የታየውን የአደገኛ ቦዘኔዎች ግርግር መንግስት እርምጃ የመውሰድ ኃላፊነት አለበት።በአንድ ሌሊት አዲስ አበባ ውስጥ ያሉትን የሚታወቁ ቦዘኔዎች የመልቀምም አቅም አለን ብለዋል።</p>

<p>አንዳንድ የታክሲ ባለንብረቶች በበኩላቸው ኢሕአዴግ በጠራው የቅዳሜ እለት ሰልፍ ላይ የከተማ አውቶብሶችና የግል የሕዝብ ማመላለሻ ተሽከርካርዎች ተመሳሳይ ድርጊት ፈፅመዋል። ቅንጅት በጠራው ሰልፍ ላይ ብቻ ስርዓት አለበኝነት ነግሷል የሚለውን የከንቲባን ንግግር የኢሕአዴግ ሰልፍ ያላስተዋለ እና ሚዛናዊነት የጎደለው ነው ሲሉ ትችት ሰንዝረዋል።</p>

<p>አንዳንድ ያነጋገርናቸው ባለንብረቶች በበኩላቸው በኢትዮ-ኤርትራ ጦርነት መብራት በማብራት የባድመን መልቀቅ እንዲያከብሩ ጥሪ ተላልፎ እንደነበር አታውሰው የአሁን ማስጠንቀቂያ ፍሬ የሌለው ነገር ነው ብለውታል።የአዲስ አበባ ፖሊስ ኮሚሽን የቅንጅት የእሁድ ሰልፍ በሰላም መጠናቀቁን መግለፁ የሚታወስ ነው።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ግንቦት 03 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ሪፖርተር/ማውጫ/1997/ግንቦት/03/ሪፖርተር4.030997.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
