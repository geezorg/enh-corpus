<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ጂሚ ካርተር በምርጫው ላይ የሰጡትን አስተያየት ኢሠመጉ ተቃወመ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ጂሚ ካርተር በምርጫው ላይ የሰጡትን አስተያየት ኢሠመጉ ተቃወመ</h2>


<p>የኢትዮጵያ ሰብዓዊ መብቶች ጉባዔ (ኢሠመጉ) የቀድሞው የአሜሪካ ፕሬዚዳንት ጂሚ ካርተር የሰጡትን አስተያየት ተቃወመ፤ ከከፍተኛ ውጣ ውረድ በኋላ በዛሬው ዕለት የሚካሄደውን ምርጫ ለመታዘብ የሚያስችለውን ፈቃድ ማግኘቱን አስታወቀ።</p>

<p>የኢሠመጉ የቦርድ ሊቀመንበር ፕሮፌሰር አንዳርጋቸው ተስፋዬ ትላንት በሰጡት መግለጫ እንዳስታወቁት በአገሪቱ ውስጥ 35 ሺ የምርጫ ጣቢያዎች አሉ ጂሚ ካርተር የዚህ አንድ በመቶ እንኳን ሳይጎበኙ ከገዢው ፓርቲ ባለሥልጣኖች ጋር ብቻ በመወያየት የርምጫው ሂደት ፍትሃዊ ነው ማለታቸውን ታቃውመዋል።</p>

<p>እንደ ፕሮፌሰሩ ገለፃ ጂሚ ካርተር ስለ ምርጫው ሂደት እኛን ቢያነጋግሩን ኖሮ እናስረዳቸው ነበር። አሁንም የነበረውን አፈናና ግድያ እናሳውቃቸዋለን ብለዋል።</p>

<p>የኢሠመጉ የምርመራ ምርምርና ፐብሊክ ሊቲገሽን መምሪያ ኃላፊ አቶ ብርሃኑ ፅጉ ለሪፖርተር ጋዜጣ እንደገለጹት ኢሠመጉ ምርጫን ለመታዘብ የጠየቀውን ፈቃድ ምርጫ ቦርድ በወቅቱ ባለመስጠቱ በፍ/ቤት ክስ መስርቶ ፍ/ቤት ለሁለት ጊዜ ትዕዛዝ መስጠቱን ሆኖም ቦርዱ ባለቀ ሰዓት ዓርብ ዕለት ከቀኑ 10፡30 ሰዓት ላይ እንደሰጣቸው ገልፀዋል።</p>

<p>እጅግ የዘገየ ቢሆንም ኢሠመጉ የጠየቀውን 1644 ታዛቢዎች ፈቃድ ወስዶ ከዓርብ ዕለት ምሽት ጀምሮ ማሰማራት መጀመሩን አቶ ብርሃኑ ገልጸው በተቻለ መጠን ቀደም ሲል በያዝነው ዕቅድ መሠረት የመታዘብ ስራችንን ለማከናወን ከፍተኛ ጥረት እያደረግን ነው ብለዋል።</p>

<p>ኢሠመጉ ምርጫ ቦርድ ወደ በኋላ ያወጣውን በሲቪል ማኅበራት ክስ ያስነሳበት መመሪያ የሚያሟላ ቢሆንም ባልታወቀ ምክንያት ሆን ተብሎ ፈቃዱ ሳይሰጠው መቆየቱ እንድሳዘናቸው አቶ ብርሃኑ ተናግረዋል።</p>

<p>የማስታወቂያ ሚኒስትሩ አቶ በረከት ስምኦን በቅርቡ ኢሠመጉ የፖለቲካ ፓርቲ አባል የሆኑ የእነ ፕሮፌሰር መስፍን ወ/ማርያም በመሆኑ ነፃ ነው ሊባል አይችልም የሚል አስተያየት ሰንዝረው እንደነበር የሚታወስ ሲሆን ምናልባትም ምርጫ ቦርዱ ፈቃድ ላለመስጠት ያንገራገረው ከዚሁ ጋር በተያያዘ ሳይሆን እንደማይቀር ተገምቷል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ግንቦት 07 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ሪፖርተር/ማውጫ/1997/ግንቦት/07/ሪፖርተር3.070997.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
