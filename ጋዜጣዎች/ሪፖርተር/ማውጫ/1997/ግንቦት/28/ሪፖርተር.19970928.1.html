<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ጠ/ሚ መለስ ስብሰባና ሰልፍ የከለለኩት ደጋፊዎቼ አደጋ እንዳያደርሱ ነው ብለው ነግረውኛል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 style="align-center">ጠ/ሚ መለስ ስብሰባና ሰልፍ የከለለኩት ደጋፊዎቼ አደጋ እንዳያደርሱ ነው ብለው ነግረውኛል</h2>

<p>አቶ መለስ ዜናዊ ግንቦት 17 ቀን 1997 ዓ.ም. ምሽት ላይ ገና ድምፅ የመስጠቱ ሂደት ሳይጠናቀቅና የድምፅ ቆጠራውም በአንዳንድ ቦታዎች ሳይጀመር እና ሳይጠናቀቅ በአዲስ አበባ ሕዝባዊ ሰልፍና ስብሰባ እንዳይካሄድ የ30 ቀን ክልከላ ትዕዛዝ ያስተላለፉት ፓርቲያቸው ሽንፈት የገጠመው መሆኑን በመረዳታቸውና ደጋፊዎቻቸውን ከፍጥጫ ውስጥ እንዳይገቡ ለመከላከል ብለው ያደረጉት መሆኑን እራሳቸው ነግረውኛል በማለት የቀድሞው የአሜሪካ ፕሬዚዳንት ጂሚ ካርተር ገለፁ።</p>

<p>ካርተር ይህንን የገለፁት ማዕከላቸው ኢትዮጵያ ውስጥ ታዛቢዎቹን አስማርቶ ከቆየ በኋላ ወደ አገራቸው ተመልሰው ራሳቸው አዘጋጅተው ይፋ ባወጡት ሪፖርት ልይ ነው።</p>

<p>አቶ መለስ አዲስ አበባ ላይ ያወጡትን ከማግስቱ ጀምሮ የሚቆየው የ30 ቀን እገዳ በዚህ ሰዓት ላይ መሆኑን የገለፁት ካርተር፤ ጠቅላይ ሚኒስትሩ በዚህ ሳቢያ ሊደርስ የሚችለውን አደጋ መከላከል አለብኝ፣ ደጋፊዎቼና ፓርቲዬ እየተሸነፉ ናቸው ብለው ምክንያቱንና ሊከላከሉ የፈለጉትን ግጭት አብራርተውኛል ብለዋል።</p>

<p>ካርተር ግንቦት 19 የኢትዮጵያ ቆይታቸውን በማስመልከት ባወጡት ሪፖርት ላይ እንደጠቆሙት የማዕከላቸውን ታዛቢዎች ቡድን እያንዳንዱ የታዛቢ አባል በየደረሰበት ሁሉ የድምፅ አሰጣጡን እና አዘጋጉን እንዲሁም የቆጠራውን ሥነሥርዓት መታዘባቸውንና መመስከራቸድውን ገልፀው በዚህም ይሄ ነው የሚባል ችግር አለመከሰቱን ተናግረዋል። የመጀመሪያዎቹ ቆጠራዎች ለተቃዋሚዎች የተሰጠውን ጠንካራ ድጋፍ ያረጋገጡ ናችው ብለዋል።</p>

<p>ጂሚ ካርተር ከባለቤታቸው ከሮዛሊን ጋር አዲስ አበባ ውስጥ ከ40 በላይ የድምፅ መስጫ ጣቢያዎች በምርጫው ዕለት ተዘዋውረው መጐብኘታቸውን ገልፀው፣ በእነዚህ የምርጫ ጣቢያ አካባቢዎች ላይ ያጋጠሟቸውና ያተኮሩባቸው ችግሮች የምርጫ ቦርዱን የ1500 ድምፅ ሰጪ በአንድ ምርጫ ጣቢያ የሚለውን ገደብ ተላልፎ ከ4500 ድምፅ ሰጪ በላይ የተመደቡባቸው በምሥራቅ አዲስ አበባ ዳርቻ የሚገኙ የድምፅ መስጫ ጣቢያዎች እንዳጋጠሟቸውና የድምጽ መስጫው ቅ እን የመጨረሻ ሰዓት ላይም ወፍ ሲንጫጫ ሰልፍ የያዙ ገና ድምፅ ያልሰጡ በሺህ የሚቆጠሩ ሰዎች እንዳጋጠሟቸው አስረድተው የምርጫ ቦርድ ባለሥልጣናት፤ ሰልፍ የያዘው በሙሉ ድምፅ መስጠት ይችላል ብለው እንዲያስታውቁ ማድረጋቸውን ገልፀዋል።</p>

<p>አያይዘውም የመጨረሻው ሰው ድምፅ የሰጠው ግንቦት 8 ቀን ከንጋቱ 11 ሰዓት ከ30 መሆኑን ገልፀዋል።</p>

<p>ጂሚ ካርተር በሪፖርታቸው እንደገለፁት የርሳቸው ማዕከል ያልታዘባችድው የ1987 እና የ1992 ምርጫዎች በሥልጣን ላይ ያለውን ፓርቲ አሸናፊእንት ለማረጋገጥ በጥንቃቄ የተቀነባበሩ ነበሩ ካሉ በኋላ፤ የ1997 ዓ.ም. ምርጫ እንድንታዘብ የቀረበልን ግብዣ የተቀበልነው ሁኔታዎች ይበልጥ የተሻሉና ዴሞክራሲያዊ ናቸው ብለን በመገመታችን ነው በማለት ገልፀዋል።</p>

<p>ካርተር በቆይታቸው ወቅት ከጠ/ሚ/ር መለስ ዜናዊ ጋር መገናኘታቸውንና በተለያዩ ጉዳዮች ላይ መወያየታቸውን ጠቁመዋል። ከአቶ መለስ ጋር የተዋወኩት በ1981 ዓ.ም እና 1982 ዓ.ም ውስጥ በነበሩ ጊዜያት ነው ያሉት ጂሚ ካርተር ፓሪስ፣ አትላንንታና ለንደን አውሮፕላን ማረፊያዎች ላይ እየተገናኑ አቶ መለስ የጦር ሜዳ ካርታዎች እየዘረጉ በኰሎኔል መንግሥቱ ኃይለማርያም ሠራዊት ላይ ያስመዘገቡትን ድል ያሳዩአቸው እንደነበር በሪፖርተራቸው አስታውሰዋል።</p>

<p>አቶ መለስና የሚመሩት አብዮታውያን ቡድን 1983 ዓ.ም ላይ ድል ከተቀዳጀ በኋላ በ1985 ዓ.ም አቶ መለስ ለኤርትራ ሙሉ ነፃነት ሙሉ ነፃነት የሰጡትና ኢትዮጵያንም ከቅይ ባህር የተቆጠረችና በዓለም ውስጥ ግዙፍና ከፍተኛ ህዝብ ያላት ወደብ አልባ አገር የሆነችው በኤርትራውያኑ አመራር ላይ እገልፀው የነበረው አሳሳቢ ሁኔታ ስያግዳቸው ነው ሲሉ ካርተር በሪፖርታቸው ገልፀዋል።</p>

<p>ኢህአዴግ ለነፃና ሃቀና ፍትሐዊ ምርጫ ቁርጠኝነት ያለው ፓርቲ መሆኑን አቶ መለስ እንደገለፁላቸው በሪፖርተራቸው ላይ ያሰፈሩት ካርተር ያም ሆኖ ግን በኢሕአዴግ የአካባቢ መሪዎች መካከል ጥቂቶቹ ከሚሰማቸው ከፍ ክያለ ስሜት አኳያ ከፓርቲው ቁጥጥር ውጭ ሆነው ያልተገባ አሠራር ውስጥ ሊገቡ እንደሚችሉ አቶ መለስ እንደሚረዱ እንደገለጽሱላቸው አስታውቀው ዓለም አቀፋዊ ታዛቢዎች የትኛውንም ዓይነት ይህንን የመሰለ ተገቢ ያልሆነ አሰራር እየተከታተሉና፣ እየገመገሙ ለርሳቸውም ሆነ ለምርጫ ቦርድ ሪፖርት ሊያደርጉ እንደሚችሉ የገለፁላቸው መሆኑን በሪፖርቱ ጠቁመዋል።</p>

<p>ካርተር በሪፖርታቸው ያጠቃለሉት ሪፖርቱን በፃፉበት ጊዜና የምርጫው ውጤት ይፋ በሚሆንበት ጊዜ መካከል ባለው ጊዜ ውስጥ ያለውን የምርጫውን የመጨረሻ ውጤትም ሆነ አለዚያም በዚህ አጋጣምሚ ሊከሰት የሚችለውን የተጋጋለ ውዝግብ መተንበይ እንደማይቻል አስረድተዋ ያም ሆኖ ግን ተቃዋሚ ፓርቲዎች ከፍተኛ ድል ሊያስመዘግቡ የሚችሉ መሆናቸውን ጠቁመው አልፈዋል።</p>

<p>በመጨረሻ በቆጠራው፤ በቆጠራው ድምር እንዲሁም በምርጫው ውጤት የአሠራር ግልፅነትና ፍትሀዊነት ላይ የሚመሠረተው ይህ ምርጫ በኢትዮጵያ ዴሞክራሲያዊ ሂደት ውስጥ ከፍ ያለ እመርታና የብዙ እርምጃዎች መግለጫ ነው ብለዋል።</p>

<p class="align-center"><a href="/Gazettas/Reporter/info/Reporter.sera.html">ከሪፖርተር ግንቦት 28 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ሪፖርተር/ማውጫ/1997/ግንቦት/28/ሪፖርተር1.280997.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>
