<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ቅንጅት ለአንድነትና ዴሞክራሲ በአዋሳና በባህርዳር በጠራው ሰልፍ ከ50ሺህ በላይ ሕዝብ ተገኘ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ቅንጅት ለአንድነትና ዴሞክራሲ በአዋሳና በባህርዳር በጠራው ሰልፍ ከ50ሺህ በላይ ሕዝብ ተገኘ</h2>


<p>ቅንጅት ለአንድነትና ለዴሞክራሲ ትናንት በአዋሳና በባህር ዳር ከተሞች በጠራው የተቃውሞ ሕዝባዊ ሰልፍ ላይ ከ50 ሺህ በላይ ሕዝብ መገኘቱን የቅንጅቱ አመራር አባላት ገለጹ። የሕዝብ ተወካዮች ምክር ቤት አባል አቶ በድሩ አደም የቀስተ ደመና አባል በመሆን ቅንጅቱን ተቀላቀሉ።</p>

<p>በአዋሳና በባህርዳር ከተሞች ትናንት የተካሄደው የተቃውሞ ሠልፍ የተጠራው ጠቅላይ ሚኒስትር መለስ ዜናዊ ያቀረቡትን የሰላም ሃሳብ በመቃወምና በመጪው ግንቦት በሚካሄደው ምርጫ ሕዝቡ ወጥቶ እንዲመዘገብ መሆኑን የቅንጅት ለአንድነትና ለዴሞክራሲ ኃላፊዎች ለሪፖርተር ገልጸዋል።</p>

<p>በአዋሳ ከተማ መስቀል አደባባይ በተካሄደው ሕዝባዊ ሰልፍና ስብሰባ ላይ ከ20ሺ ሕዝብ በላይ መገኘቱን ከስፍራው የደረሰን መረጃ ሲያሳይ በስብሰባው የተወካዮች ም/ቤት እና የቅንጅቱ ምክር ቤት አባል ሻለቃ አድማሱ መላኩ፣ ዶ/ር ኃይሉ አርአያ የኢዴአፓ መድህን ም/ሊቀመንበር አቶ ቸኮል ጌታሁን የኢትዮጵያ ዴሞክራሲያዊ ሊግ ሊቀመንበር፣ አቶ በድሩ አደም የሕዝብ ተወካዮች ምክር ቤት አባል ንግግር አሰምተዋል።</p>

<p>በአዋሳው የተቃውሞ ሠልፍና ስብሰባ ላይ በመገኘት ንግግር ያደረጉት አቶ በድሩ አደም የቀስተ ደመና ኢትዮጵያ የዴሞክራሲና ማህበራዊ ፍትህ ንቅናቄ አባል በመሆን የቅንጅቱን እንቅስቃሴ ሙሉ በሙሉ ተቀላቅለዋል።</p>

<p>በአዋሳ የተካሄደው ሠልፍና ስብሰባ ላይ ሕዝቡ በከፍተኛ ስሜትና ፍላጎት ወደ አደባባዩ መምጣቱን የገለጹት ሻለቃ ጌታቸው መንግሥቴ የመኢአድ ምክትል ፕሬዚዳንትና የአዋሳ ሰልፍ ዝግጅት አስተባባሪ ስብባውን ለማደናቀፍ ቀበሌዎች ስብሰባ ቢጠሩም ህዝቡ በፍላጎት መምጣቱንም በስብሰባውም ሙሉ በሙሉ መርካታቸውን ገልጸዋል።</p>

<p>በባህር ዳር ከተማ በተካሄደው ሠልፍ ላይ ከ25 እስከ 30 ሺህ ህዝብ መገኘቱን የገለጹት የቅንጅቱ ምክር ቤት ሥራ አስፈጻሚና የኢዴአፓ መድህን ፕሬዚዳንት ዶ/ር አድማሱ ገበየሁ የባህር ዳር ከተማ ሕዝብ ስብሰባው በሚካሄድበት ቴዎድሮስ አደባባይ መገኘቱንና ስብሰባውም የተሳካ መሆኑን ገልጸዋል።</p>

<p>በስብሰባው ዶ/ር ሽመልስ ወ/ጻድቅ የቅንጅቱ ምክር ቤት አባልና የቀስተ ደመና ስራ አስፈጻሚ፣ ዶ/ር አድማሱ ገበየሁና ሌሎችም የፓርቲዎችና የቅንጅቱ ኃላፊዎች ንግግር አድርገዋል።</p>

<p>ዶ/ር አድማሱ ገበየሁ ለዝግጅት ክፍላችን እንደገለጹት የሠላም ሃሳቡ ስሙን አሳምሮ የሚያመጣው ውጤት የከፋ በመሆኑ ይህንን ጉዳይ ሕዝቡ እንዲገነዘበው ተደርጓል። ዶ/ር አድማሱ አያይዘውም በመጪው ምርጫ ሕዝቡ በነቂስ ወጥቶ በመመዝገብ ካርድ እንዲይዝና በምርጫው ንቁ ተሳታፊ እንዲሆን ጥሪ መቅረቡን ለሪፖርተር ገልጸዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ጥር 15 ቀን 1997</a></p>

</body>
</html>	
