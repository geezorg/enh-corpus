<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ተቃዋሚዎች ለምርጫ አስፈፃሚዎች ዋስትና እንዲሰጥ ጠየቁ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ተቃዋሚዎች ለምርጫ አስፈፃሚዎች ዋስትና እንዲሰጥ ጠየቁ</h2>


<p>በአገሪቱ የሚገኙ የምርጫ አስፈጻሚዎች ከተለያየ መ/ቤት የሚውጣጡ በመሆኑ ምርጫውን ካስፈፀሙ በኋላ ወደ ሥራ ለመመለስ የህግ ዋስትና ስለሌላቸው ዋስትና እንዲሰጣቸው ተቃዋሚዎች ጠየቁ። የፍትህ ሚኒስትሩ አቶ ሐርቆ ሐሮዬ ጥያቄውን እንደማይቀበሉት ገልፀዋል።</p>

<p>በህዝብ ተወካዮች ም/ቤት ባለፈው ረቡዕ በተሻሻለው የምርጫ አዋጅ ረቂቅ ላይ የህዝብ ውይይት በተካሄደበት ወቅት አንዳንድ የተቃዋሚ ፓርቲ አባላት ባለፈው ምርጫ በአስፈጻሚነት ተሳትፈው አድልኦ ባለመፈጸማቸው ወደ ሥራ መመለስ ያልቻሉ መኖራቸውን በመግለፅ አስፈጻሚዎች ወደ ሥራቸው እንዲሚመለሱ መንግሥት ዋስትና እንዲሰጥ ጠይቀዋል።</p>

<p>የፍትህ ሚኒስትር አቶ ሐርቆ ሐሮዬ መንግስት በህጉ ለምርጫ አስፈፃሚዎች ዋስትና እንደማይሰጥ ገልጸዋል። አስፈጻሚዎች ምርጫው ሲያልቅ ወደመጡት መ/ቤት መመለስ እንዳለባቸው አመልክተው የማይመለሱ ከሆነ ሌላ ችግር ነው ብለዋል።</p>

<p>በም/ቤቱ የተገኙ ተቃዋሚዎች በበኩላቸው የምርጫ አስፈጻሚዎች ገለልተኛ ሆነው ሥራቸውን ቢያከናውኑ ወደ ሥራ የሚመለሱበት ህግ ስለሌለ በፍርሃት ለገዥው ፓርቲ እንዲያደሉ ያደርጋቸዋል ብለዋል።</p>

<p>ባለፈው ምርጫ አስፈጻሚ ነበርኩ ያሉ ከድር ማሞ የተባሉ ግለሰብ በምርጫው ወቅት ለተወሰነ ቡድን ባለመወገናቸው ወደ ስራ እንዳይመለሱ መደረጋቸውን ተናግረዋል።በፍ/ቤት ከሰው ምርጫ አስፈጻሚ ወደ ሥራው ይመለስ የሚል ህግ የለም መባላቸውን፣ ምርጫ ቦርድም አንድን አስፈጻሚ ወደ ሥራው የመመለስ ስልጣን ስለሌለው ዋስትና ካልተሰጠ ለአንድ ወገን ማድላት እንደሚኖር ተናግረዋል።</p>

<p>በወቅቱ በረቂቁ ህግ መካተት አለባቸው ተብለው ከተሰጡ አስተያየቶች መካከል ተወዳዳሪዎች የሚመርጧቸውን ሰዎች ምረጡ ለማለት የሚያስችል ዕድል አለመኖር፣ አንድ ሰው በመኖሪያው ሳይሆን በሚሰራበት ቦታ ለምን አይወዳደርም የሚሉና በአንድ ምርጫ ጣቢያ 12 የፖለቲካ ፓርቲዎች ብቻ ናቸው የሚወዳደሩት ከተባለ ከዚያ በላይ ሲመጡ የሚለዩበት ስርዓት ሊቀመጥ ይገባል ተብሏል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ጥር 08 ቀን 1997</a></p>

</body>
</html>	
