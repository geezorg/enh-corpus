<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>67 ሚሊዮን ብር የፈጀው አዲሱ የብሔራዊ ባንክ ሕንፃ የብቃትና የሴኩሪቱ ችግር አለበት</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">67 ሚሊዮን ብር የፈጀው አዲሱ የብሔራዊ ባንክ ሕንፃ የብቃትና የሴኩሪቱ ችግር አለበት</h2>


<p>ከዕቅድ ውጪ ተጨማሪ 40 ሚሊዮን ብር የግንባታ ወጪ ያስከተለውና ይጠናቀቃል ከተባለበት ጊዜ ሰባት አመታት በኋላ ያለቀው ሕንጻ ለብሔራዊ ባንክነት የቢሮ ጥበት እና ብቃት ችግር አለበት። በዋና መንገድ ላይ በመገኘቱ የሴኩሪቲ እና ጥበቃ ችግር እንደሚፈጠር አዲስ አበባ አስተዳደር አሳሰበ። ጠቅላይ ሚኒስትር ጽ/ቤት ብሔራዊ ባንክ ሕንፃውን አሁን ካለበት ሕንፃ በተጨማሪ ይዞ እንዲሰራ ውሳኔ አሳለፈ።</p>

<p>የኢትዮጵያ ብሔራዊ ባንክ አዲስ ያሠራውንና አሁን ያለበትን የታወር ህንጻ እንዲይዝ፣ የኢትዮጵያ ንግድ ባንክ ክቡን ህንፃ ይዞ እንዲቀጥልም የጠቅላይ ሚኒስትሩ ፅ/ቤት ውሳኔ አመልክቷል።</p>

<p>በኢትዮጵያ ብሔራዊ ባንክ አዲስ ያሠራውንና አሁን ያለበትን የታወር ህንጻ እንዲይዝ፣ የኢትዮጵያ ንግድ ባንክ ክቡን ህንጻ ይዞ እንዲቀጥልም የጠቅላይ ሚኒስትሩ ፅ/ቤት ውሳኔ አመልክቷል።</p>

<p>በኢትዮጵያ ብሔራዊ ባንክ የዳይሬክተር ቦርድ ሰብሳቢ አቶ ንዋየ ክርስቶስ ገብረአብ ፊርማ ታህሳስ 21 ቀን 1997 ዓ.ም ለክብሩ የኢፌዲሪ ጠቅላይ ሚኒስትር አቶ መለስ ዜናዊ በፃፉት ደብዳቤ ባንክ ያለበትን የቢሮ ጥበት ችግር በዘላቂነት ለመፍታት እንዲያስችል ሁለት አማራጮችና የውሳኔ ሃሳቦችን አቅርበዋል።</p>

<p>ቦርዱ በዚሁ ደብዳቤ ላይ የኢትዮጵያ ብሔራዊ ባንክ ባለ 11 ፎቅ አዲሱ ሕንፃ ቀደም ሲል ለማሰልጠኛ ተቋምነትና ለተወሰኑ የባንኩ መመሪያዎች አገልግሎት ታስቦ የተገነባ በመሆኑ ለአንድ ማዕከላዊ ባንክ የሚያስፈልገውን የሚያሟላ ሆኖ አለመገኘቱን ጠቅሷል። በተጨማሪም የአዲስ አበባ አስተዳደር «እንደ ብሔራዊ ባንክ ያለ ከፍተኛ የሴኩሪቲ ጥበቃና ጥንቃቄ የሚያስፈልገው ተቋም የሚጠቀምበት ሕንጻ ከመንገድ ቢያንስ 30 ሜትር ወደ ውስጥ ገባ ማለት ስላለበት፣ ባንኩ በቋሚነት የሚገለግልበት ተለዋጭ ሕንፃ ሊኖረው እንደሚገባ»ማሳሰቡን ገልጿል። </p>

<p>የቦርዱ ደብዳቤ አያይዞም ሕንጻው ለብሔራዊ ባንክ ዋና መ/ቤትነት የማይሆንበት ምክንያት ዘርዝሯል። ከተለያዩ የቴክኒክ መስፈርቶች አኳያ ሲታይም አሮጌው ክቡ ሕንጻ የተሻለ ሆኖ መገኘቱን ጠቅሷል።</p>

<p>በዚሁ መሠረት ቦርዱ ካቀረባቸው ሁለት የውሳኔ ኃሳቦች መካከል አማራጭ አንድ «የኢትዮጵያ ብሔራዊ ባንክ አሁን ያለበትን የታወር ህንፃ እና የኢትዮጵያ ንግድ ባንክ የያዘውን ክቡን ሕንጻ ከነመኪና ማቆሚያው እና ከጎኑ ያለውን ቪላ ለኢትዮጵያ ንግድ ባንክ ቢያስረክብ፣ » አማራጭ ሁለት «የኢትዮጵያ ብሔራዊ ባንክ አዲስ ያሰራውንና አሁን ያለበትን የታወር ሕንጻ ቢያዝና ንግድ ባንክ ክቡን ህንጻ ይዞ እንዲቀጥል ቢደረግ» ይላል። በመጨረሻም የኢትዮጵያ ብሄራዊ ባንክ ቦርድ አማራጭ ጋር ሲነፃፀር የተሻለና የኢትዮጵያ ብሔራዊ ባንክ ችግሮች በዘላቂነት የሚፈታ እንዲሁም የኢትዮጵያ ንግድ ባንክንም ጉዳት ላይ የማይጥል ሆኖ መገኘቱን አብራርቷል።</p>

<p>አማራጭ 2 - የኢትዮጵያ ንግድ ባንክ አሁን በየወሩ ከኢትዮጵያ ብሔራዊ ባንክ የሚያገኘውን ኪራይ ከሚያስቀርበት በተጨማሪ ሕንፃው በንግድ ባንክ ካፒታል የተመዘገበ ስለሆነ በተመዘገበበት መጠን የእኩሌታውን ያህል ካፒታሉ እንዲቀንስ ስለሚያደርግ በዚያው መጠን በጥሬ ገንዘብ ብሄራዊ ባንክ ሊያካክሰው ይገባል።</p>

<p>እንደዚሁም በታወሩ አሮጌ ሕንፃ (በ6ኛ እና 7ኛ ወለሎች) ላይ ያሉት 70 የሚሆኑ የኢትዮጵያ ንግድ ባንክ ሠራተኞች ሌላ ቢሮ ሳያስፈልጋቸው በኢትዮጵያ ብሔራዊ ባንክ ያልተያዙ ወለሎች እንዲጠቀሙ ቢደረግ የሚለው የውሳኔ ሃሳብ በጠ/ሚኒስትሩ ተቀባይነት አግኝቷል።</p>

<p>ይህንኑ የውሳኔ ሃሳብ የጠቅላይ ሚኒስትሩ ፅ/ቤት መቀበሉንና ከታህሳስ 27 ቀን 1997 ጀምሮ ውሳኔው ተግባራዊ እንዲደረግ ታህሳስ 26 ቀን 1997 ዓ.ም በክቡር አቶ ብርሃኑ አዴሎ የጠቅላይ ሚኒስትር ጽ/ቤት ኃላፊና የካቢኔ ጉዳዮች ሚኒስትር ለባንኮቹ በፃፉት ደብዳቤ አስታውቀዋል።</p>

<p>የኢትዮጵያ ብሔራዊ ባንክ ባለ 11 ፎቅ ህንፃ በሦስት ዓመታት በ27. ሚሊዮን ብር ለማጠናቀቅ ታቅዶ በተጨማሪ 40 ሚሊየን ብር በመፍጀት በ10 ዓመቱ የተጠናቀቀ መሆኑን በቅርቡ መዘገባችን ይታወሳል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ጥር 08 ቀን 1997</a></p>

</body>
</html>	
