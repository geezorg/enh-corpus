<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ፌዴራል ፖሊስ ንግድ ባንክን ወቀሰ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ፌዴራል ፖሊስ ንግድ ባንክን ወቀሰ</h2>


<p>በኢትዮጵያ ንግድ ባንክ ዋና ግምጃ ቤት የገባውን ሐሰተኛ ገንዘብ (ፎርጅት) በተመለከት ከአንድ ወር በኋላ ለፖሊስ ሪፖርት ተደረገ። ፖሊስ ባንኩ ለምን በወቅቱ ሪፖርት አላደረገም በሚል ወቀሳ መሰንዘሩን ምንጮቻችን አረጋግጠዋል።</p>

<p>የባንኩ ዋና የገንዘብ ካዝና ውስጥ በታሪክ ለመጀመሪያ ጊዜ ፎርጅድ ገንዘብ ገብቶ ወደ ቅርንጫፍ ባንኮች መሰራጨት መጀመር ጋር በተያያዘ ግምጃ ቤቱ እንዲፈተሽ በቀረበው ጥያቄ መሰረት ከአንድ ወር ባነሰ ጊዜ ውስጥ ብቻ ከ220 ሺ ብር በላይ ፎርጅድ ገንዘብ መገኘቱ ታውቋል።</p>

<p>የሐሰተኛ ገንዘብ በባንኮች ሲገኝ ወዲያውኑ ለፖሊስ ሪፖርት የሚያደርግ አሰራር የነበረው የኢትዮጵያ ንግድ ባንክ ባልተለመደ መልኩ ዋናው ካዝና ውስጥ የተገኘውን ፎርጅድ ገንዘብ ጉዳይ እንዲመረመር፣ አጥፊዎች ወደ ህግ እንዲቀርቡ ከማድረግ ይልቅ በሚስጢር መያዝን መርጦ የቆየ ሲሆን ጉዳዩ በሪፖርተር ጋዜጣ ከተዘገበ በኋላ ካለፈው ማክሰኞ ዕለት ጀምሮ ፖሊስ አሻራ የማንሳትና ተጓዳኝ የምርመራ ሥራዎችን መጀመሩ ታውቋል።</p>

<p>ፖሊስ በባንኩ የሥራ ኃላፊዎች የወንጀል ድርጊቱ ለምን ለረጅም ጊዜ ሳይገለፅለት እንደቆየ ጠይቆ አጥጋቢ ምላሽ ባለማግኘቱ ምክንያት የፖሊስ አባላቱ ባንኩ በወቅቱ ሪፖርት አለማድረጉ ስህተት እንደነበር እንደገለፁ ምንጫችን ጠቁሟል።</p>

<p>ጉዳዩን አስመልክቶ ለባንኩ አንድ የሥራ ኃላፊ ጥያቄ አቅርበን «ፖሊስ ሪፖርት ሳይደረግለት የዘገየው የኢንስፔክተሮች ሥራ እንዲጠናቀቅ ከማሰብ እንጂ በሌላ ጉዳይ አይደለም። በአሁኑ ሰዓት ፖሊስ አሻራ የማንሳት ሥራዎች በመጀመሩ የኢንስፔክተሮቹ ሥራ ለጊዜው እንዲቋረጥ ተደርጓል። ዝርዝር ጉዳዩ ወደፊት ለሕዝብ ይገለፃል። ባንኩም ከስህተቱ ይማራል» ብለዋል።</p>

<p>ጥብቅ የጥበቃ ሥርዓት ባለበትና ከጥቂት ሰዎች በስተቀር የባንኩ ሥራተኞች እንኳን በማያውቁት ዋና ግምጃ ቤት ፎርጅድ ገንዘብ ገብቶ ሊገኝ የቻለበት ምክንያት ክብር ለውጥ ጋር በተያያዘ 3 አሮጌ ብሮች ይቃጠላሉ ከሚል አስተሳሰብ በመነሳት ሳይሆን እንዳልቀረ ምንጫችን ግምቱን አስቀምጧል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ጥር 08 ቀን 1997</a></p>

</body>
</html>	
