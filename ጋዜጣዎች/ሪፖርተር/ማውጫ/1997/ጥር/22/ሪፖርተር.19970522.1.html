<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢሕአዴግ ከ60 በመቶ በላይ ተመራጮቹን ያሰናብታል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢሕአዴግ ከ60 በመቶ በላይ ተመራጮቹን ያሰናብታል</h2>


<p>በግንቦት ወር ለሚካሄደው የሕዝብ ተወካዮችና የክልል ምክር ቤቶች ምርጫ ኢሕአዴግ በአሁኑ ወቅት ካሉት ተመራጮች ከ60 በመቶ በላይ እንደሚያሰናብት ምንጮች አመለከቱ። </p>

<p>ሕዝባዊ ወያኔ ሐርነት ትግራይ በህወሃት በሕዝብ ተወካዮች ምክር ቤት በአሁኑ ወቅት ካሉት 38 ተወካዮቹ በቀጣዩ እንደገና የሚመረጡት 10 ያህሉ ብቻ መሆናቸው ተረጋግጧል። ከነዚህ 10 ዕጩዎች መካከል አብዛኛዎቹ የድርጅቱ ማዕከላዊ ኮሚቴ አባላት ናቸው። እነሱም አቶ መለስ ዜናዊ፣ አቶ ሥዩም መስፍን፣ አቶ ስብሃት ነጋ፣ ወ/ሮ ነፃነት አስፋው፣ አቶ ሙሉጌታ ዓለምሰገድ ፣ አቶ አስመላሽ ወ/ስላሴ መሆናቸውን ምንጮቻችን ጠቁመዋል። በተያያዘም በህወሃት ክፍፍል ወቅት በአንጃነት ከተፈረጁት ጋር ከተወካዮች ም/ቤት አባልነታቸው እንዲነሱ የተደረጉትና በኋላም ይቅርታ በመጠየቅ ወደ ህወሃት የመለሱት አቶ አባይ ፀሐዬ በአክሱም አካባቢ በዕጩነት ይቀርባሉ ተብሏል።</p>

<p>የህወሃት ዕጩ አመራረጥ ሚስጢራዊ በሆነ መንገድ የተከናወነ በመሆኑ በዕጩነት የተመረጡ ግለሰቦች ሳይቀሩ መመረጣቸውን ያወቁት ፎቶግራፍ አምጡ ሲባሉ መሆኑን ምንጮቻችን አረጋግጠዋል።</p>

<p>የብሔረ አማራ ዴሞክራሲያዊ ንቅናቄ (ብአዴን) እስካሁን ድረስ ዕጩዎቹን በግልፅ አላስታወቀም። ድርጅቱ ዕጩዎቹን ለመመልመል «ቢያንስ በወረዳ ደረጃ የመሥራት አቅም ያለው» የሚል መመሪያ በማስቀመጡ ምክንያት እገሌ አቅም አለው/ የለውም በሚል ውይይት ረዥም ጊዜያትን መፍጀቱ ታውቋል። የድርጅቱ መመሪአይ በተለይ የሚፈለግን ሰው ለመጥቀም ያመቻል በሚል ቅሬታ ሲቀርብበት ከርሟል።</p>

<p>የኦሮሞ ሕዝብ ዲሞክራሲያዊ ድርጅት (ኦህዴድ) ሁለት ጊዜ ለፓርላማ የተመረጡ በድጋሚ አልመረጡም የሚል መመሪያ ካስቀመጠ በኋላ መመሪያው ግን አቶ ግርማ ብሩ እና አቶ ሽፈራው ጃርሶን እንደማይመለከት የሚያዝ መመሪያ አውጥቷል። በዚህ መሰረት በሕዝብ ተወካዮች ም/ቤት ካሉት 178 መቅመጫ ውስጥ 74 ያህሉ ሁለት ጊዜ የተመረጡ በመሆናቸው የሚወገዱ ይሆናሉ።፡ከቀሪዎቹም በብቃት ችግር ምክንያት የማይቀጥሉ እንደሚኖሩ ምንጫችን አመልክቷል።</p>

<p>በደቡብም ደኢህዴግ የዕጩ ግምገማው ግልፅነት በጎደለው መልኩ መቀጠሉ ተጠቁሟል።</p>

<p>ሕወሃት ለመጪው ምርጫ የሚያቀርባቸው ዕጩዎች ምሁራን እንዲሆኑ በማሰብ አርሶ አደር ዕጩዎችን እንደማያካትት ያስታወቀ ሲሆን ይኽ አሰራር በሁሉም የኢሕአዴግ አባል ድርጅቶች ተፈፃሚ ይሆናል ተብሏል።</p>

<p>በተያያዘ ዜና የባድመ ሕዝብ በግንቦት ወር ለሚካሄደው ብሔራዊና የክልል ምርጫ እየተመዘገበ ነው። በባድመ የምርጫ ጣቢያዎች ሕዝቡ በከፍተኛ ፍላጎት ከተጠበቀው ጊዜ ቀድሞ ተመዝግቧል።</p>

<p>በባድመ ሕዝቡ ለ1997ቱ የብሔራዊ ክልላዊ ምርጫ እየተመዘገበ መሆኑንና በምርጫ ጣቢያዎችም ምንም ያጋጠመ ችግር አለመኖሩንና ትግራይ ክልል የምዕራባዊ ዞን የምርጫ አስተባባሪ አቶ ሙሉጌታ አስራት ለሪፖርተር ጋዜጣ አስረድተዋል።</p>

<p>ባድመና ሽራሮ በአንድ የምርጫ ክልል ስር መሆናቸውን የገለፁት አቶ ሙሉጌታ እስካለፈው ዕሮብ ድረስ ከ24 ሺ በላይ ሕዝብ መመዝገቡንና ቁጥሩም እንዲመዘገብ ከሚጠበቀው አንፃር ከፍተኛ መሆኑን ገልጸዋል።</p>

<p>አቶ ሙሉጌታ አያይዘውም በአጠቃላይ በትግራይ ምዕራባዊ ዞን ያለው የምርጫ ሁኔታ አስመልክተው እንደገለፁት ከ2 መቶ ሺህ ሕዝብ በላይ ለመራጭነት መመዝገቡንና በ313 የምርጫ ጣቢያዎች እንዲመዘገብ የሚጠበቀው ሕዝብ በፍላጎት እየተመዘገበ በመሆኑ ቀኑ ከማለቁ በፊት አብዛኛው ሕዝብ ለመራጭነት ይመዘገባል የሚል ግምት እንዳላቸው ተናግረዋል።</p>

<p>በሌላ ዜና በአዲስ አበባ ከተማ አስተዳደር በአቶ ቡልቻ ደመቅሳ የሚመራው ከኦሮሞ ፌዴራሊስት ዴሞክራሲያዊ ንቅናቄ በስተቀር ኢህአዴግን ጨምሮ ሁሉም ፓርቲዎች ዕጩዎቻቸውን አለማስመዝገባቸው ተጠቆመ።</p>

<p>ከምርጫ ቦርድ የተገኘ መረጃ እንደጠቆመው በአዲስ አበባ በወረዳ 28 የኦሮሞ ፌደራሊስት ዴሞክራሲአይዊ ንቅናቄ አንድ ለሕዝብ ተወካዮች ምክር ቤት እና አንድ ለክልል ምክር ቤት ዕጩዎችን አቅርቦ በማስመዝገብ ቀዳሚነቱን ይዟል።</p>

<p>ምርጫ ቦርድ ባወጣው የጊዜ ሰሌዳ መሰረት የዕጩ ምዝገባ ጊዜ የሚጠናቀቀው ጥር 28 ቀን 1997 ቢሆንም ኢህአዴግን ጨምሮ አብዛኛዎቹ አቅርበው አላስመዘገቡም።</p>

<p>ኢሕአዴግ በአዲስ አበባ ዕጩዎቹን በየቀበሌው በሕዝብ ለማስገምገም በዛሬው ዕለት በየቀበሌው ስብሰባ መጥራቱ ታውቋል።</p>

<p>በሌላ ዜና ቅንጅት ለአንድነትና ለዴሞክራሲ የዕጩ ምዝገባ ጊዜ እንዲራዘም ወይንም ዕጩዎችን በየወረዳው ለማቅረብ የጊዜ መጣበብ ስላጋጠመው በዞን ደረጃ ወይም ለምርጫ ቦርዱ እንዲያቀርብ እንዲፈቀድለት አርብ ዕለት ለቦርዱ ሰብሳቢ ለአቶ ከማል በድሪ ጥያቄ አቅርቧል።</p>

<p>የቅንጅቱ የዘመቻ ኮሚቴ ሰብሳቢ ዶ/ር ብርሃኑ ነጋ ለሪፖርተር እንደገለጹት ዕጩዎቻችንን በየወረዳው ለማቅረብ ለትራንስፖርት ብቻ ሦስትና አራት ቀናት የሚፈጁ ቦታዎች መኖራቸውን አስታውሰው ጊዜ ባለመኖሩ ምክንያት ቦርዱን ጊዜውን እንዲያራዝም፣ ይኽ ካልተቻለ ደግሞ ለዞን ምርጫ ማስተባበሪያ ጽ/ቤቶች ወይም ለቦርዱ ዕጩዎቻችን እንዳናስመዘግብ ጠይቀናል ሲሉ ተናግረዋል።፡በቦርዱ ሰብሳቢ በኩል «እናየዋለን»፡የሚል ምላሽ ቀርቧል በማለት አስረድተዋል።</p>

<p>አቶ ልደቱ አያሌው የቅንጅቱ የማስታወቂያና ሕዝብ ግንኙነት ኮሚቴ ሰብሳቢ በበኩላቸው «ቦርዱ የዕጩ ምዝገባ ጊዜ አላራዝምም በማለቱ ዕጩዎቻችንን ለማቅረብ የጊዜ እጥረት ገጥሞናል። ሁኔታውን በማገንዘብ ቦርዱ ለጥያቄያችን አዎንታዊ ምላሽ ሊሰጠን ይገባል» ሲሉ ተናግረዋል።</p>



<p class="align-center"><a href="/Gazettas/Reporter/info/Reporter.sera.html">ከሪፖርተር ጥር 22 ቀን 1997</a></p>

</body>
</html>	
