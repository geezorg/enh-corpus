<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ስብሰባ 70 ሚሊዮን ብር ገቢ ሊያሳጣ ይችላል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ስብሰባ 70 ሚሊዮን ብር ገቢ ሊያሳጣ ይችላል</h2>


<p>በአገሪቱ ከሚገኙ የመንግሥት ሠራተኞች አንድ አራተኛ የሚሆኑት በየሳምንቱ ለሁለት ቀን ቢሰበሰቡ አገሪቱ በስብሰባ ሳቢያ በዓመት ከ70 ሚሊዮን ብር በላይ ልታጣ እንደምትችል አንድ የኢኮኖሚ ምሁር አስታወቁ።</p>

<p>ዶ/ር ኃይሌ ክብረት በኢትዮጵያ ኢኮኖሚ ፖሊሲ ምርምር ተቋም የማክሮ ኢኮኖሚክ ዲቪዥን ኃላፊ በሃገሪቱ ከሚገኙ አንድ አራተኛ ሰራተኞች በሳምንት ለሁለት ቀን በስብሰባ ቢያተፉ አገሪቱ በዓመት ከ70 ሚሊዮን ብር በላይ ልታጣ እንደምትችል አመልክተዋል።</p>

<p>በአገሪቱ የሚገኙት የመንግስት ሠራተኞች 40 ሺህ ያህል መሆናቸውን ያስታወሱት ዶ/ር ኃይሌ ከመንግሥት አገልግሎት ከእያንዳንዱ ሰው በአማካይ ስምንት ሺህ ብር ያስገባል ተብሎ እንደሚገመት ገልፀዋል። በዚህ ስሌት አንድ አራተኛው ኃይል በስብሰባ ጊዜውን ያጠፋል ከተባለ በዓመት 32 ሚሊዮን ብር እንደሚያከስር ጠቁመዋል።</p>

<p>ስብሰባው ወደ ተሰበሰቡት ሠራተኞች ወደ እያንዳንዱ 5 ባለጉዳዮች ቢሄዱና በአማካይ ለግማሽ ቀን ጊዜያቸውን ቢያጠፉ ይሄም በገንዘብ ተሰልቶ ወደ 40 ሚሊዮን ብር ሊሰሩበት የነበረን ገንዘብ እንደሚባክን ኃላፊው አመልክተዋል።</p>

<p>የሚደረጉት ስብሰባዎች ለሥራ ቅልጥፍና የበለጠ አስተዋጽኦ አላቸው ተብሎ ምርትን 20 በመቶ ያሳድጋል ቢባልና 15 ሚሊዮን ብር የሚጠጋ የምርታማነት ጭማሪ ቢከሰት በዓመት 57 ሚሊዮን ያህን ኪሳራ እንደሚከሰት የተቋሙ የማክሮ ኢኮኖሚክ ዲቪዥን ኃላፊው ገልጸዋል።</p>

<p>በባለሙያው ገለጻ እስካሁን በግልጽ የመንግስት ሠራተኞች ምርታማነት በየዓመቱ ውጤቱ እንደማይታወቅ ጠቁመው ለስሌቱ መሰረት የሆነው የቅርብ ዓመታቱ የአንድ ሰው ምርት ተብሎ የሚገመተው መሆኑንም አብራርተዋል።</p>

<p>ስብሰባ ለውጤታማነት ነው ቢባል እንኳ ኪሳራውን ቢቀንሰው እንጂ ትርፍ ማምጣት እንዳልተቻለ ዶ/ር ኃይሌ ጠቅሰዋል። ስብሰባው በመደረጉ የሚመታው ምርታማነት የጎደለውን ምርታማነት የበለጠ ማምጣት ሲቻል ያኔ ውጤታማ እንደሚሆን ገልጸዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ጥር 18 ቀን 1997</a></p>

</body>
</html>	
