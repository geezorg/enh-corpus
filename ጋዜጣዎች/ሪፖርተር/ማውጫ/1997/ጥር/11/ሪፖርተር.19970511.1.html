<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ውዝግቡን የሚፈታው ውሳኔው ሳይሆን የሁለቱ ሃገሮች መደራደር ነው» ጠ/ሚ መለስ ዜናዊ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«ውዝግቡን የሚፈታው ውሳኔው ሳይሆን የሁለቱ ሃገሮች መደራደር ነው» ጠ/ሚ መለስ ዜናዊ</h2>


<p>የድንበር ኮሚሽኑ ውሳኔ የቲዮጵያና የኤርትራን የድንበር ውዝግብን የሚፈታ ስላልሆነ ችግሩ የሚፈታው ሁለቱ አገሮች በሚያደርጉት ድርድር ነው ሲሉ አቶ መለስ ተናገሩ። አንድ መሪ ሕዝብ እስከፈለገው ያህል ድረስ ስልጣን ላይ መቆየት እንዳለበት እምነታቸው መሆኑን ገለፀ።</p>

<p>አቶ መለስ ዜናዊ ይህንን የገለጹት ከቢቢሲ ሬዲዮና ቴሌቪዥን ጋር ጥር 8 ቀን 1996 ዓ.ም ለአንድ ሰዓት ያህል ባደረጉት ቃለ ምልልስ ነው።፡በዚህ ከመላው ዓለም አድማጮች በቀጥታ የስልክ መስመር እና በኢሜል ጭምር ተሳታፊ በሆኑበት ውይይት ከፕሮግራሙ አዘጋጆችና መሪ ከማይክል አልደረች ጋር ባደረጉት ውይይት ለኤርትራ የቀረበው ጥያቄ ችግሩን በጋራና በውይይት ይፈታ የሚል መሆኑን ገልጸዋል።</p>

<p>ማይክል አልደረች የድንበር ኮሚሽኑ ውሳኔ ይግባኝ የማይባልበት የመጨረሻና ገዥ መሆኑን፣ በዚህ ውሳኔ መሠረትም ባድመ ለኤርትራ እንደተወሰነች አሳስቦ ይህንን ውሳኔ ይቀበሉት እንደሆነ ጠይቋቸዋል። ይህንን ጥያቄ በተደጋጋሚ ከተጠየቀና በቀጥታ ለመመለስ ብዙ ከተቸገሩ በኋላ ጠቅላይ ሚኒስትሩ የድንበር ኮሚሽኑን ውሳኔ በመርህ ደረጃ እንቀበላለን፤ አፈጻጸሙ ላይ ግን እንደራደራለን ብለዋል።</p>

<p>እንደራደር የሚሉት ባድመ ላይ ጭምር እንደሆነ አቶ መለስ ድጋሚ ተጠይቀው ይህን ጉዳይና በዚህ ጭብጥ ላይ አሁን በቴሌቪዝንና በግላጭ «ለመደራደር» እንደሚቸገሩ ገልጸው ጉዳዩ ግን የድንበር ኮሚሽኑን ውሳኔ መሠረት ባደረገ ድርድር መፈታት እንዳለበት አሳስቧል።</p>

<p>አሁንም የድንበር ኮሚሽኑ ውሳኔ ችግሩን አልፈታውም፤ ጉዳዩም ገና ለውይይት ለድርድር የተተወ ነው መሆን አለበት ነወይ የሚሉት ተብለው የተጠየቁት አቶ መለስ « አዎ! ሁሉንም ጭብጦች አንድ ላይ ሆነን መፍታት አለብን»፡ብለዋል።</p>

<p>አቶ መለስ የድንበር ኮሚሽኑ ውሳኔ የመጨረሻና ገዥ መሆኑን አምነው፤ ውሳኔው ውዥቀት (አኖማሊ) እና ተፈጻሚነት የሌላቸው ችግሮች ያለበት መሆኑን የድንበር ኮሚሽኑ ራሱ መግለጹን ጠቅሰዋል። ይሁንና እነዚህን ችግሮች ሊያርም እንደማይችል መግለጹን አስታውሰው ሆኖም የድንበር ኮሚሽኑን ውሳኔ ሁለቱ ወገኖች በድርድርና በስምምነት የውሳኔውን ውዥቀትና ችግር ከመፍታት እንደማይከለክላቸውና የኢትዮጵያ መንግስት በአዲሱ የሰላም ጥያቄ ያቀረበው ጥያቄም ለድንበር ኮሚሽኑ ይህንን ሥልጣን እንስጠው የሚል ነው ሲሉ ገልጸዋል። </p>

<p>በሌላ ጥያቄ አቶ መለስ ወደፊት ስልጣን ላይ ምን ያህል ጊዜ መቆየት ይፈልጋሉ? ወይም ማንም ሊተካኝ አይችልም ወይም ሌላ ማንም ኢትዮያን ሊመራ የሚችል የለም ብለው ይላሉ ወይ ተብለው ተጠይቀው ነበር።</p>

<p>የአንድ የዴሞክራሲ ሥርዓት ውበት በእንዲህ ያሉ ጥያቄዎች ላይ ውሳኔ የሚሰጠው በእኔ ወይም ሥልጣን በያዘ በማንም ሰው አለመሆኑ ነው። የዚህ ጥያቄ መልስ ሰጭ ሕዝብ ነው። ሕዝብ አዲስ ጠቅላይ ሚኒስትር መቅጠር አለብኝ ካለ ወሳኙ እሱ ነው። ሕዝብ አዲስ ጠቅላይ ሚኒስትር መቅጠር አለብኝ ካለ ወሳኙ እሱ ነው። ምርጫም የሚኖረን በዚህ ምክንያት ነው። የእኔ መፈለግ አለመፈለግ ሌላና ሁለተኛ ጭብጥ ነው ብለዋል። አቶ መለስ በምርጫው አሸንፋለሁ ብለው ይገምቱ እንደሆነ ተጠይቀው ይህም የህዝብ ውሳኔ ነው ብለዋል። አቶ መለስ በምርጫው አሸንፋለሁ ብለው ይገምቱ እንደሆነ ተጠይቀው ይህም የህዝብ ውሳኔ ነው ብለዋል። ጥያቄው አንድ መሪ ምን ያህል ጊዜ ሥልጣን ላይ መቆየት አለበት የሚል ነው ተብሎ ጥያቄው እንደገና የተብራራላቸው አቶ መለስ « ሕዝብ እንዲቆይ እስከፈለገው ያህል ድረስ»፡ሲሉ መልሰዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ጥር 11 ቀን 1997</a></p>

</body>
</html>	
