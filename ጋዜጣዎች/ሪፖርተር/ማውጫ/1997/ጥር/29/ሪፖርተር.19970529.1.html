<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ትዕግስታችን አልቋል» ጠ/ሚ መለስ ዜናዊ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«ትዕግስታችን አልቋል» ጠ/ሚ መለስ ዜናዊ</h2>


<p>ግብጽ የኢትዮጵያን የመስኖ ልማት በየጊዜው መቃወሟ ከትግስታችን በላይ ሆኗል ሲሉ ጠ/ሚ መለስ ዜናዊ ሲያስታውቁ ግብፃዊው የቀድሞው የተባበሩት መንግሥታት ዋና ፀሀፊ ቡትሮስ ቡትሮስ ጋሊ በበኩላቸው የግብጽ ሰላምና ፀጥታ ከኢትዮጵያ ጋር ባላት ግንኙነት እንደሚወሰን ለቢቢሲ ተናገሩ።</p>

<p>ቡትሮስ ጋሊ ኢትዮጵያ የአባይ ውሃ ምንጭ ሆና ከውሃው ምንም ተጠቃሚ አለመሆኗንና በሁኔታውም ደስተኛ ስላልሆነች በአፍሪካ ቀንድና በመካከለኛው ምሥራቅ አገራት መካከል ጦርነት ሊቀሰቀስ የሚችልበት ሁኔታ እንደሚኖር ጠቁመዋል። </p>

<p>በአባይ ውሃ አጠቃቀም ምክንያት ጦርነትና አላስፈላጊ ግጭት እንዳይቀሰቀስ ግብፅና ኢትዮጵያ፣ ሱዳን፣ ኬንያ ፣ ኡጋንዳና ሌሎች የተፋሰሱ አገራት አብረው መስራት አለባቸው ብለዋል። አገራቱ ተባብረው ለጋራ ጥቅማቸው መስራት ካልቻሉ ግን አላስፈላጊ ጦርነት ሊከሰት እንደሚችልም የቀድሞው የተባበሩት መንግስታት ዋና ፀሐፊ አስጠነቀቅዋል።</p>

<p>ጠቅላይ ሚኒስትር መለስ ዜናዊ ለቢቢሲ ሰሞኑን በሰጡት ጋዜጣዊ መግለጫ ኢትዮጵያ በከፍተኛ የምግብ እጥረትና ድህነት እያለች አባይን ለከፍተኛ ግድብ እንዳትጠቀም የሚያዳግት ማንም የለም ብለዋል። ግብፅ የኢትዮጵያን የመስኖ ግንባታ በየጊዜው መቃወሟ የኢትዮጵያን ብሔራዊ ጥቅም የሚነካ በመሆኑ ልንታገስ የማንችልበት ደረጃ ላይ ደርሰናል። የኢትዮጵያ መንግሥትም በሚሰራው የመስኖ ግንባታ ለተፋሰሱ አገራት ዛቻ ስይንበረከክ የመስኖ ስራውን ያስፋፋአል ብለዋል።</p>

<p>ግብፅ ለጦርነት እየተዘጋጀች መሆኗን አቶ መለስ ሲናገሩ «በጫካ የሚዋጋ ጦር ግብፅ ያዘጋጀችው ከኢቲዮጵያ ጋር ለመዋጋት ነው ብለዋል። ጠቅላይ ሚኒስትር መለስ አያይዘውም ኢትዮጵያ በአባይ ላይ ታላላቅ የመስኖ ሥራ መስራት ያልቻለችው በገንዘብ እጥረት እንጂ በፍራቻ አለመሆኑንም ተናገረዋል።</p>

<p>የግብፅ መግንስት ጉዳዩን አስመልክቶ መነጋገር እንደሚፈልግ ቢያስታውቅም ጠቅላይ ሚኒስትር መለስ ጊዜው የውይይት አለመሆኑንም በጋዜጣዊ መግለጫቸው ተናግረዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ጥር 29 ቀን 1997</a></p>

</body>
</html>	



