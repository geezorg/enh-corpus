<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የቱርክ አምባሳደር ለአትሌቲክስ ፌዴሬሽን የተቃውሞ ደብዳቤ ጻፉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የቱርክ አምባሳደር ለአትሌቲክስ ፌዴሬሽን የተቃውሞ ደብዳቤ ጻፉ</h2>


<p>በኢትዮጵያ የቱርክ አምባሳደር ሚ/ር ኬናን ቴግዲሊን አትሌት ኤልቫን ለገሰ (ሔዋን) ኢትዮጵያ ውስጥ እንዳትገባ መከልከሏን በመቃወም ለኢትዮጵያ አትሌቲክስ ፌዴሬሽን ደብዳቤ ፃፉ፣ የፌዴሬሽኑ ፅ/ቤት ኃላፊ አቶ ኪሮስ ነጋ በበኩላቸው ኤልቫን ለገሰ ወደ ኢትዮጵያ እንዳትገባ መከልከሏ የፌዴሬሽኑ ስልጣን አይደለም ይላሉ።</p>

<p>ዜግነቷን በመቀየር ለቱርክ በመሮጥ ላይ ያለችው ሔዋን ለገሰ (ኤልቫን) ኢትዮጵያ ውስጥ እንዳትገባ መከልከሏ «ሁለቱ አገሮች ካላቸው ግንኙነት አንጻር እንዴት ሊታይ ይችላል?» በማለት ፌዴሬሽኑ የጠየቁት የቱርክ አምባሳደር «ወንጀል ሰርቶ በአለም አቀፍ ደረጃ ያልተከለከለ ሰው ከአገር አገር የመንቀሳቀስ መብት አለው» በማለት ጠቅሰዋል ጉዳዩን ለውጭ ጉዳይ ሚኒስቴርም አሳውቀዋል።</p>

<p>የኢትዮጵያ አትሌቲክስ ፌዴሬሽን ጽ/ቤት ኃላፊ አቶ ኪሮስ ነጋ የቱርክ አምባሳደር የፃፉትን ደብዳቤ አስመልክተው «አትሌቷ አገር ውስጥ እንዳትገባ የከለከላት አካል የለም» ብለዋል። «የትውልድ አገርዋ ኢትዮጵያ ነው። ቤተሰቦቿ የሚኖሩት አዲስ አበባ ነው። እንዴት ትውልድ አገርሽ አትግቢ ይባላል?» ያሉት አቶ ኪሮስ ማንኛውም ሰው ወደ ኢትዮጵያ እንዲገባ መፍቀድም ሆነ መከልከል የፌዴሬሽኑ ስራ እንዳልሆነ አስረድተዋል።</p>

<p>«አትሌቷ በድብቅ ኢትዮጵያ ውስጥ ልምምድ ስታደርግ ተደርሶባት እንድትባረር ተደርጋለች። ኤምባሲውንም ያስቆጣው ይኸው ጉዳይ ነው» በማለት ለተጠየቁት አቶ ኪሮስ «አትሌቷን ያባረረ አካል የለም» በማለት ገልፀው ኢትዮጵያ ውስጥ ገብታ ልምምድ ማድረግ ከፈለገች ግን እንደማንኛውም የውጭ አገር ዜግነት እንዳላቸው አትሌቶች እንደምትታይ አስታውቀዋል።</p>

<p>«አትሌቷ ኢትዮጵያ ውስጥ ገብታ ፌዴሬሽኑን አስፈቅዳ በሚወጣላት ፕሮግራም መሰረት የኢትዮጵያ አትሌቶች ልምምድ በሚያደርጉበት ቦታ ላይ ልምምድ ማድረግ ትችላለች። የሚፈለግባትንም ክፍያ መክፈል ግዴታዋ ነው። ይህንን ካደረገች የሚከለክላት ክፍል የለም» በማለት አቶ ኪሮስ የውጭ አገር አትሌቶች ገንዘብ ከፍለው እንደሚያስተናግዱና ወደፊት የመለማመጃ ቦታዎችን ለማስተካከል በርካታ ስራ እየተሰራ መሆኑን ገልጸዋል። አትሌቷ ፌዴሬሽኑ ውስጥ የሚሰራ ባለሙያ በድብቅ ያስለጥናት እንደነበር መገለፁ አይዘነጋም።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ነሐሴ 16 ቀን 1996</a></p>

</body>
</html>	
