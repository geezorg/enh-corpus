<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የፀረ ሙስና ኮሚሽን ማቋቋሚያ አዋጅ ማሻሻያ ረቂቅ ኮሚሽኑ እና ኮሚሽነሯ አያውቁትም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የፀረ ሙስና ኮሚሽን ማቋቋሚያ አዋጅ ማሻሻያ ረቂቅ ኮሚሽኑ እና ኮሚሽነሯ አያውቁትም</h2>


<p>የፌዴራል የሥነ ምግባርና ፀረ ሙስና ኮሚሽን ማቋቋሚያ አዋጅ እና ልዩ ሥነ ሥርዓት ህጉን ለማሻሻል ሰነድ ሲዘጋጅ ለኮሚሽኑም ሆነ ለኮሚሽነሯ ምስጢር እንደነበር ምንጮቻችን ጠቆሙ።</p>

<p>የኮሚሽኑ ማቋቋሚያ አዋጅ ቁጥር 235/93 እና ልዩ የሥነ ሥርዓት ሕጉን የማሻሻያ ረቂቅ ያዘጋጁት የፍትሕ ሚኒስቴር አንድ ባለሥልጣንና የኮሚሽኑ ባልደረቦች የሆኑ ሁለት ግለሰቦች መሆናቸውን ምንጮቻችን ገልፀዋል። ግለሰቦቹ የተመረጡትም ይህን የማሻሻያ ረቂቁን ኮሚሽኑም ሆነ ኮሚሽነሯ የማያውቁት መሆኑን፣ ሰዎቹ ማሻሻያውን እንዲያረቁ ማን እንዳዘዛቸው እና ፍላጎታቸው ምን እንደሆነ ግልጽ አለመሆኑን ለመረዳት ተችሏል።</p>

<p>የፌዴራል የሥነ ምግባርና ፀረ ሙስና ኮሚሽን ኮሚሽነር ወ/ሮ እንወይ የመ/ቤታቸው ማቋቋሚያ አዋጅ እየተሻሻለ መሆኑንና ረቂቅ ሕግ መዘጋጀቱን ያወቁት ከአንድ ሣምትን በፊት በሕዝብ ተወካዮች ምክር ቤት በተደረገ ስብሰባ ላይ መሆኑን ምንጮቻችን አክሎ ድርጊቱን «አስገራሚ» ብሎታል።</p>

<p>ኮሚሽኑ ከመቋቋሙ በፊት ከእንግሊዝ ሀገር በመጡ ከፍተኛ ባለሙያዎችና የተለያዩ ሀገሮች የፀረ ሙስና ተቋማት አደረጃጀት በጥንቃቄ ታይቶና ተፈትሾ ኮሚሽኑ ከአስፈፃሚው አካል ተፅዕኖ በማያርፍበት ሁኔታ እንዲደራጁ ተወስኖ ግንቦት 16/93 በአዋጅ ቁጥር 235/93 መፅደቁ ይታወሳል። የኮሚሽኑ ማቋቋሚያ አዋጅ እንዲሻሻል አስፈላጊ ሆኖ ሲገኝ በጋራ ምክክርና መግባባት ኮሚሽኑን እና ሠራተኞቹን ባሳተፈ መልኩ መካሄድ የሚገባው መሆኑን የህግ ባለሙያዎች ይገልጻሉ።</p>

<p>የፌዴራል የሥነ ምግባርና ፀረ ሙስና ኮሚሽን ነፃነት በተመለከተ በኅብረተሰቡ ውስጥ በየጊዜው የተአሚነት ጥያቄ ሲያስነሳ መቆየቱን ያስታወሱት ባለሙያዎች የአሁኑ የሕግ አረቃቀቅ አካሄድ እና ውጤት ህዝቡ ውስጥ ያለውን ጥርጣሬ በበቂ ማስረጃ የሚያረጋግጥ ሊሆን እንደሚችል ገልፀዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ነሐሴ 16 ቀን 1996</a></p>

</body>
</html>	
