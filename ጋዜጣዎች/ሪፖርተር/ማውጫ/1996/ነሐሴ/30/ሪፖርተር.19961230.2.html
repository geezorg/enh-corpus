<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«እንዳላሸንፍ የተደረግሁት ሆን ተብሎ ነው» አትሌት ወርቅነሽ ኪዳኔ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«እንዳላሸንፍ የተደረግሁት ሆን ተብሎ ነው» አትሌት ወርቅነሽ ኪዳኔ</h2>


<p>አትሌት ወርቅነሽ ኪዳኔ በአስር ሺ ሜትር ውድድር እንዳታሸንፍ የተቀናጀ ደባ እንደተሰራባት ገለጻ፣ የወርቅ ተሸላሚዋ መሰረት ደፋር ብቃት እንዳላት እየታወቀ በተጠባባቂነት እንድትሄድ መደረጉ ሊጎዷት አስበው መሆኑን ተናግራለች። የማራቶኑ ተወዳዳሪ አንበሴ ቶላም በሩጫው እንደሚካፈል ያወቀው ከውድድሩ ሁለት ሳምንት በፊት መሆኑን አስታውቋል።</p>

<p>በአቴንስ ኦሎምፒክ የተወዳደሩና አትሌቶች የኦሎምፒክ ኮሚቴ በደል እንደፈፀመባቸውና በግለሰቦች ፍላጎትም ድል እንዳስነጠቋቸው መናገር ጀምረዋል።</p>

<p>የሴቶች 10 ሺ ሜትር ስትመራ የቆየችው አትሌት ወርቅነሽ ኪዳኔ እንዳታሸንፍ ሆን ብለው የመከሩባት መሆኑን ተናግራለች። አትሌት እንደምትለው አብረዋት የሚሮጡት አትሌት እጅጋአየሁ ዲባቢ እና ደራርቱ ቱሉ እንደማያግዙዋት ቀድሞም ታውቅ እንደነበርና ይኽንኑም መናገሩዋን ገልጻለች። «በብራስልስ በተካሄደው አገር አቋራጭ ውድድር በአራትና ስምንት ኪሎ ሜትር ሩጫ እጅግአየሁ ዲባባ እኔን ስትጠብቅ ሁለት ወርቅ...» እንዳስቀማቻት በመጥቀስ ቅሬታዋን ገልጻለች። አቴንስ የሄደችው «ጉዳዩ ታይቶ መስተካከል ተደርጎበታል...» በመባሏ እንደሆነ አትሌት ወርቅነሽ ገልፃለች። «ግን» ትላለች ወርቅነሽ «ግን ደራቱም ሆነ እጅግአየሁ ሊረዱኝ ላፈለጉም። እንዲረዱኝ ብጠይቅም ዝም አሉኝ... በኔ እምነት ያሰቡት ተሳክቶችላቸዋል...»</p>

<p>አትሌት ወርቅነሽ አትሌቷ ደራርቱ ጥሩ ውጤት መገኘቱን በተለያየ ሚዲያዎች ስትገልፅ ወርቅ አለመገኘቱ ቅር እንዳሰኛት ገልፃለች። አትሌት እጅግአየሁ በበኩሏ ቻይናዋ የቀደመቻት የደረሰችባት መስሏት እንደሆነ ተናግራለች።</p>

<p>አትሌት ደራርቱ ለአቴንሱ ውድድር ብቃት የሌላት መሆኑና ብርሃኔ አደሬ እንድትተካት በተለያዩ ወገኖች ቢገለጽም ዋናው አሰልጣኝ ዶ/ር ወልደመስቀል ኮስትሬ ደራርቱን « አስፈላጊና ውጤት ያላት ነች» በማለት መምረጣቸው ይታወሳል።</p>

<p>ዶ/ር ወልደመስቀል ነሐሴ 28/1996 በሰጡት ጋዜጣዊ መግለጫ «የአስር ሺ የሴቶች ቡድን ከጅምሩ ጀምሮ ችግር የነበረበት» መሆኑን አምነዋል። እንደ ዶ/ሩ አባባል አትሌቶቹ ተመጣጣኝ ችሎታ ስለሌላቸው የቡድን ሥራ መስራት አልቻሉ።</p>

<p>አትሌቶች ወደ ውድድሩ ከመሄዳቸው በፊት ዶ/ር ወልደ መስቀል ከሪፖርተር ጋዜጣ ጋር ባደረጉት ቃለ ምልልስ ለደራርቱ ብቃት ተጠይቀው ሲመልሱ «የሁሉም አትሌቶች የብቃት ደረጃ እኩል ነው...»ማለታቸው አይዘነጋም።</p>

<p>ዶ/ር ወልደመስቀል እንደሚሉት ደራርቱ አንጋፋ በመሆኗ የመሪነቱን ስፍራ መያዝና ቡድኑን ማስተባበር ሲገባት የተወሰነ ዙር ከሄደች በኋላ ጉልበቷ ማለቁን ገልፀዋል። እጅጋየሁ ዲባባ ዙር መምራት ባትችልም እንዲተጋገዙ ተናግሩዋት እንደነበር ዶ/ር ወልደመስቀል ገልጸዋል። አትሌት እጅግአየሁ አጨራረስ ላይ ጎበዝ ናት የሚሉት ዶ/ር ወልደመስቀል አጨራረስ ጎብዝ ከሆነች «በቻይናዋ ለስላሳ ሩጫ እንዴት ተቀደመች?» ተብለው ለተጠየቁት መልስ መስጠት አልቻሉም።</p>

<p>ዋናው አሰልጣኝ «ዙር በማክረር ልዩ ብቃት አላት...» የሚሏት አትሌት ወርቅነሽ ኪዳኔን ብቻዋን የመሪነት ቦታ ይዛ ስትዞር እነ ደራርቱ እንዲረዷት ቢናገሩም ሊያግዟት አለመቻላቸውን አምነዋል። ዶ/ር ወልደመስቀል አትሌት እጅጋየሁ ቻይናዋ አትሌት የተደረበች መስሎኝ ነበር ያለችውን «የማይታመን» ብለውታል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ነሐሴ 30 ቀን 1996</a></p>

</body>
</html>	
