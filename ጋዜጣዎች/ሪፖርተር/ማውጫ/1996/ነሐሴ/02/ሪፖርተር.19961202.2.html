<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በዋሽንግተን አማርኛን በሥራ ቋንቋነት ያስወሰኑት አሜሪካዊ አዲስ አበባ ዩኒቨርስቲ አማርኛ ይሰለጥናሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በዋሽንግተን አማርኛን በሥራ ቋንቋነት ያስወሰኑት አሜሪካዊ አዲስ አበባ ዩኒቨርስቲ አማርኛ ይሰለጥናሉ</h2>


<p>የዩናይትድ ስቴትስ አሜሪካ ርዕሰ መዲና በሆነችው ዋሽግተን ዲሲ አማርኛ ኦፊሻል የሥራ ቋንቋ እንዲሆን ከፍተኛ ጥረት በማድረግ ያስወሰኑት አሜሪካዊው ሚስተር ጂም ግርሀም የአማርኛ ቋንቋ ለመማርና የሥራ ጉብኝት ለማድረግ ሰሞኑን አዲስ አበባ ገቡ</p>

<p>ሚስተር ግርሀም የዋሽንግተን ዲሲ መስተዳድር የምክር ቤት አባል ሲሆኑ በዋሽንግተን አማርኛ የሥራ ቋንቋ እንዲሆን ኃሳብ ያቀረቡና ሕግ ወጥቶ እንዲፀድቅ ከፍተኛ ጥረት በማድረግ ያስወሰኑ አሜሪካዊ መሆናቸውን አቶ እንዳለ ጌታሁን የዋሽንግተን አካባቢ የኢትዮጵያ ኮሙኒቲ ቴሌቪዥን ዋና አዘጋጅ ገልፀዋል። </p>

<p>ሚስተር ግርሀም በኢትዮጵያ የ45 ቀናት የስራ ጉብኝት የሚያደርጉ ሲሆን በቆይታቸው በአዲስ አበባ ዩኒቨርስቲ የአማርኛ ቋንቋ ስልጠና ይወስዳሉ ተብሏል።</p>

<p>ሚስተር ግርሀም ለዋሽንግተን ዲሲ መስተዳድር ምክር ቤት አባል ሆነው የተመረጡት ኢትዮጵያዊያን በብዛት በሚኖሩባት የዲሲ አካባቢ ዋርድንዋን ክፍለ ከተማ መሆኑ ታውቋል።</p>

<p>ሚስተር ግርሀም በቀጣይነት ቋሚ የመኖሪያ ፈቃድ ላላቸውና በዜግነት አሜሪካዊ ያልሆኑ፣ ኢትዮጵያውያን፣ ለሌላ ሀገር ዜጎች፣ በአሜሪካ የመምረጥ መብታቸው እንዲከበር ጥረት ለማድረግ ዕቅድ እንዳላቸው ከአቶ እንዳለ ገለፃ ለመረዳት ተችሏል። </p>

<p>በዋሽንግተን ዲሲ ከእንግሊዝኛ ቋንቋ ጎን ለጎን አማርኛ ቋንቋ ኦፊሴል የሥራ ቋንቋ እንዲሆን የተወሰነው ባለፈው ሰኔ ወር ሲሆን ውሳኔው ኢትዮጵያዊያን በመንግሥት ማንኛውንም አገልግሎቶች በቋንቋቸው እንዲያገኙ እንደሚያስችላቸው አቶ እንዳለ ጨምረው ገልፀዋል።</p>

<p>በዋሽንግተን ዲሲ ብቻ ከ80 ሺህ በላይ ኢትዮጵያውያን እንደሚኖሩ ይገመታል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ነሐሴ 02 ቀን 1996</a></p>

</body>
</html>	
