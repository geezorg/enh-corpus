<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የደቡብ ዩኒቨርስቲ በሰጠው ቀነ ገደብ ተማሪዎቹ ሳይገኙ ቀሩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የደቡብ ዩኒቨርስቲ በሰጠው ቀነ ገደብ ተማሪዎቹ ሳይገኙ ቀሩ</h2>


<p>የደቡብ ዩኒቨርስቲ ተማሪዎች እስከ ነሐሴ 5 ቀን 1996 ዓ.ም ወደ መደበኛ ትምህርት ገበታቸው እንዲመለሱ፣ የማይመለሱ ተማሪዎች ትምህርታቸውን እንደለቀቁ እንደሚቆጠር ዩኒቨርስቲው አስጠነቀቀ። ተማሪዎቹ ጥያቄውያችን ካልተመለሰ ወደ ትምህርት ገበታችን አንመለስም በሚል ግቢውን ለቀው ወጥተዋል።</p>

<p>የደቡብ ዩኒቨርሲቲ ከመጪው ዓመት ጀምሮ ምግብና የመጠለያ ወጪ ለተማሪዎች ተሸፍኖላቸው ከግቢ ውጪ እየኖሩ እንዲማሩ ያሳለፈው ውሣኔ በተማሪዎቹ ተቃውሞ ከገጠመው ወዲህ በጉዳዩ ላይ ተደጋጋሚ ውይይቶች ቢደረጉም መግባባት ላይ ሳይደርስ ቆይቷል።</p>

<p>በዚሁ መሰረት ተማሪዎቹ ካለፈው ሰኞ ጀምሮ መውሰድ የነበረባቸው ፈተና ካለመውሰዳቸውም በተጨማሪ ተቃውሞአቸውን ለመግለጽ ከስድስት ቀናት በላይ የረሃብ አድማ መትተው ከቆዩ በኋላ ግቢውን ለቀው ወጥተዋል።</p>

<p>የዩኒቨርሲቲው አስተዳደር በቁጥር ፕ/1153/ 96 ነሐሴ 3 ቀን 1996 በፃፈው ደብዳቤ በተደጋጋሚ የተካሄዱት ውይይቶች ፍሬ አልባ መሆናቸውን፣ ነሐሴ 3 ቀን 1996 የዩኒቨርስቲው የቦርድ አባላት በሆኑ የክልሉ ከፍተኛ አመራር አባላት የተጠራው ስብሰባ ላይ ተማሪዎቹ ሳይገኙ መቅረታቸውን በመጥቀስ ውሳኔውን አስታውቋል። በዚሁ መሰረት እስከ ነሐሴ 5 ቀን 1996 ዓ.ም መሰረት 3፡00 ሰዓት ድረስ ወደ መደበኛ የትምህርት እንቅስቃሴ ያልገቡና የማይፈተኑ ተማሪዎች በገዛ ፈቃዳቸው ትምህርት እንደለቀቁ የሚቆጠር መሆኑ ታውቆ የዩኒቨርስቲውን ንብረት እንዲያስረክቡ እስከ ቀኑ 6፡00 ሰዓት ድረስ ዩኒቨርስቲውን ቅጥር ግቢ ለቀው እንዲወጡ ወስኗል።</p>

<p>የዩኒቨርስቲው ተማሪዎች ምንም እንኳን የፖሊሲው ጠቃሚነት ቢታመንበትም ለተፈፃሚነቱ ምንም ዓይነት ቅድመ ሁኔታዎች አልተመቻቸም፣ ለተማሪው መጉላላት ከፍተኛ ድርሻ ይበረክታል በሚል ያሳለፉት አቋም እንደያዙ ከግቢው መልቀቃቸውን ለማረጋገጥ ችለናል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ነሐሴ 09 ቀን 1996</a></p>

</body>
</html>	
