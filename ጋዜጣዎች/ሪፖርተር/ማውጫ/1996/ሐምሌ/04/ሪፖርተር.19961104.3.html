<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የፓርላማ አባላት የንግግር ጊዜ በ10 ደቂቃ ተገደበ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የፓርላማ አባላት የንግግር ጊዜ በ10 ደቂቃ ተገደበ</h2>

 
<p>የህዝብ ተወካዮች ም/ቤት አባላትን ንግግር በጊዜ የሚገድብ የተለያዩ የስነ ሥርዓትና የሥነ ምግባር አንቀጾችን፣ የኮሚቴዎችን አወቃቀርና አሰራር የሚመለከት፣ ሕጉን የማያከብሩ አባላትን ከማገድ እስከ ማስወገድ ስልጣን የሚሰጠው ደንብ ባለፈው ሀሙስ ለህዝብ ተወካዮች ም/ቤት ቀርቦ ፀደቀ</p>

<p>በዚህ ዓመት መጀመሪያ በሕዝብ ተወካዮች ም/ቤት የተለያዩ ቋሚ ኮሚቴዎች ደረጃ ውይይት የተደረገበት ይህ ደንብ መጠነኛ መሻሻል ተደርጎበት በአንድ ተቃውሞ በአምስት ድምፀ ተአቅቦ ፀድቋል።</p>

<p>በደንቡ እያንዳንዱ የም/ቤት አባል ከአቅም በላይ በሆነ ምክንያት ወይም የም/ቤት አፈ ጉባኤ ሳያምንበት ከስብሰባ መቅረት አይችልም። የም/ቤቱን ምስጢር የመጠበቅ ግዴታ ያለበት ሲሆን በም/ቤቱ ስብሰባ ወቅት ሀሳቡን እንዲገልፅ በአፈ ጉባኤው እድል የተሰጠው የም/ቤት አባል ሀሳቡን ቢበዛ በ10 ደቂቃ ውስጥ ማጠቃለል ይጠበቅበታል። ይህ የንግግር የጊዜ ገደብ የም/ቤቱ የኮሚቴ አባላትንም ስብሰባ ያጠቃልላል።</p>

<p>በደንቡ የተቀመጡ የተለያዩ ክልከላዎችን ያላከበረ የም/ቤቱ አባል ላይ የቃል ወይም የጽሑፍ ማስጠንቀቂያ ይሰጣል፣ ከዚህ ሲያልፍ ከ6 ወር ለማይበልጥ ጊዜ ከምክር ቤቱ አባልነት ይታገዳል ወይም ጉዳዩ ከባድ ነው ከተባለ ከም/ቤቱ ይታገዳል ወይም ይወገዳል ተብሏል።</p>

<p>በዕለቱ በስብሰባ ላይ ከተገኙ የም/ቤት አባላት አንዳንዶቹ የም/ቤት አባልን ንግግሩን በ10 ደቂቃ መገደብ ሕገ መንግሥቱን የሚጋፋ ነው በማለት ተቃውመው ገደቡ እንዲነሳ ጠይቀዋል።</p>

<p>የም/ቤቱ የሕግ ጉዳይ ቋሚ ኮሚቴ ምክትል ሊቀመንበር በሕግ መሰረት ሰው ሕይወቱንም ሊያጣ እንደሚችል በመጥቀስ የም/ቤት አባላት ንግግር በጊዜ መገደቡ ከሕገ-መንግስቱ ጋር የማይጋጭ መሆኑን ጠቅሰዋል።</p>

<p>በደንቡ የመጀመሪያ ረቂቅ ሀሳቡን የሚገልፀው የም/ቤት አባል በገዥው ፓርቲ አባል ከሆነ የጊዜ ገደቡ እስከ 15 ደቂቃ ሊራዘም ይችላል የሚል ኃሳብ በረቂቅ አዋጁ ውስጥ ተካትቶ የነበረ ቢሆንም በፀደቀው አዋጅ ግን ለሁሉም ልዩነት ሳይደረግ የንግግር ጊዜው 10 ደቂቃ ብቻ እንዲሆን ተወስኗል። ይህ የንግግር የጊዜ ገደብ ለም/ቤቱ የሚሰጥን ማብራሪያ፣ ምስክርነት፣ የፍ/ቤቱ አፈ ጉባኤ የሚሰጣቸውን መግለጫዎች አይጨምርም።</p>

<p>የተቃዋሚ ፖለቲካ ድርጅቶች ተወካይ የሆኑ የም/ቤቱ አባላት ደንቡ እነሱን እንደሚጎዳ ገልጸዋል። በማግስቱ ጠ/ሚ/ር መለስ ዜናዊ የዚህ ዓመት ሪፖርታቸውን ማጠቃለያ ሲያቀርቡ የመኢአድ የም/ቤቱ ተወካይ ሲናገሩ የጊዜ ገደቡ አልፈዋል በሚል አፈ- ጉባኤው አስቁመዋቸዋል።</p>

<p>ሪፖርተር ጋዜጣ ቀደም ሲል ይኼ ደንብ በመረቀቅ ላይ መሆኑን ጠቅሶ መዘገቡ አይዘነጋም።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሐምሌ 04 ቀን 1996</a></p>

</body>
</html>	
