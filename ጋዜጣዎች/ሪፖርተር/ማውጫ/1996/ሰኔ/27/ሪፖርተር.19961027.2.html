<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የፓሪስ ክለብ የኢትዮጵያን እዳ እስካሁን አልሰረዘም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የፓሪስ ክለብ የኢትዮጵያን እዳ እስካሁን አልሰረዘም</h2>


<p>የአለም ባንክና ዓለም አቀፉ የገንዘብ ድርጅት የዴሬክተሮች ቦርድ ለኢትዮጵያ አድርጎት የነበረው የ1. ቢሊዮን ዶላር (አሁን ባለው ዋጋ) የእዳ ቅነሳ እስካሁን አለመተግበሩና የፓሪስ ክለብ እናየዋለን ማለቱን በድርጅቱና በአለማቀፎቹ የገንዘብ ተቋማት የሚገኙ ምንጮች ገለጹ።</p>

<p>የአለም ባንክና አለማቀፉ የገንዘብ ድርጅት (IMF) ለኢትዮጵያ እንዲሰረዝ ስምምነት ላይ ከተደረሰበት የ1. ቢሊዮን ዶላር የእዳ ስረዛ ውስጥ የራሳቸውን ድርሻ መቀነሳቸውን የጠቆሙት ምንጮች ዋናውና ትልቁ የእዳ ክፍያ ስረዛ የሚደረገው ከፓሪስ ክለብ አባል አገሮች ጋር በሚደረግ የሁለትዮሽ ድርድር መሆኑን ገልፀዋል። ኢትዮጵያም ከፓሪስ ክለብ ጋር በግንባር ተገናኝቶ ማሳመን የሚጠበቅባት ቢሆንም ይህ ባለመካሄዱ ትልቁና ዋናው የእዳ ክፍያ እንዳልተሰረዘና የፓሪስ ክለብም እናየዋለን ማለቱን ጨምረው አስታውቀዋል።</p>

<p>በአለም ባንክ ዓለም አቀፉ የገንዘብ ድርጅት የእዳ ክፍያ ስረዛ እንዲደረግላቸው ከተወሰነላቸው የአፍሪካ አገሮች መካከል ኒጀር፣ ሴነጋል፣ ጋቦን የመሳሰሉት አገሮች ወደ ፓሪስ ሄደው ከአበዳሪ አገሮች ጋር የሁለትዮሽ (bilateral) ውይይት በማድረግ እዳቸው መሰረዙን በፊርማ ማረጋገጣቸውን የጠቀሱት እነዚሁ ምንጮች ድርጅቱ ይሄ እዳ የተሰረዘላቸው አገሮች ዝርዝር መግለፁንና ዝርዝሩ ውስጥ ኢትዮጵያ ያልተጠቀሰች መሆኑን አረጋግጠዋል።</p>

<p>የፓሪክስ ክለብ የኢትዮጵያን እዳ ስረዛ ጉዳይ እናየዋለን ማለቱ አሉታዊ አለመሆኑንና የኢትዮጵያ መንግስት ከእያንዳንዱ አበዳሪ ጋር በግንባር ቀርቦ ውይይት ባለመጀመሩ በመሆኑ የኢትዮጵያ መንግስት ከእነዚህ አበዳሪ አገሮች ጋር መነጋገርና ማሳመን እንዳለበት ታውቋል። ይህ ከአለም ባንክና አይ.ኤም.ኤፍ ውጭ ያለ የብድር እዳ ሊሰረዝ የሚችለውም አገሮቹ በጋራ ሆነው በፈጠሩትና በዚህ የፓሪስ ክለብ ተብሎ በሚታወቀው ማህበራቸው አማካይነት ነው።</p>

<p>በጉዳዩ ላይ አስተያየት የሰጡ ባለሙያዎች የፓሪስ ክለብ አባላት ጉዳዩን እናየዋለን ማለታቸው ለኢትዮጵያ የእዳ ስረዛ አናደርግም ማለታቸው እንዳልሆነና የኢትዮጵያ መንግሥት በግንባር ቀርቦ ከእያንዳንዱ አገር ጋር የሁለትዮሽ ድርድር ለማድረግ ያሳየው ጥረት አናሳ በመሆኑ ሳቢያ እስካሁን ውጤት አለመገኘቱን ጠቁመዋል። መንግስት ተገቢውን ድርድር በማድረግም አገሪቱ የዚህ ስምምነት ተጠቃሚ እንድትሆን ማድረግ እንዳለበት አሳስበዋል።</p>

<p>በፓሪስ ክለብ አገሮች ይሰራዛል ተብሎ ከሚጠበቀው የኢትዮጵያ እዳ ውስጥ 1. ቢሊዮን ዶላሩ ከሩሲያ ይሆናል ተብሎ ይገመታል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሰኔ 27 ቀን 1996</a></p>

</body>
</html>	
