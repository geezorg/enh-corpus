<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ሸራተን አዲስ ካርታና ውል የለውም»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«ሸራተን አዲስ ካርታና ውል የለውም»</h2>


<p>ሚድሮክ ኢትዮጵያ ሊያሰራው የነበረውን ባለ 45 ፎቅ የአራዳ ሲቲ ሴንተር ህንፃ ቀንሶ ወደ 35 ዝቅ ማድረጉን ማስታውቁና የመቻራ ሜዳ ቦታ እንደሚመልስ የተገለጸው ዜና የአዲስ አበባ አስተዳደር ለሼህ መሐመድ አልአሙዲን ትብብርና ድጋፍ ባለማድረጉና ቦታውን የመለሱት ግፊት ተደርጎባቸው ነው በሚል የህዝብ አስተያየት እየተሰነዘረ ነው። በዚህ ጉዳይ ላይ አስተያየት እንዲሰጡበት የጠየቅናቸው የአዲስ አበባ አስተዳደር ባለሙትያ መስተዳድሩ ትብብር እያደረገላቸው መሆኑን ይገልፃሉ። «ሙሻራ መዳን የመለሱት ራሳቸው ናቸው፤ የፒያሳውን ቦታም ቢሆን ቀድሞ ካቀረቡት ባለ 45 ፎቅ ቀንሰው 25 ሲያደርጉት ጥያቄያቸውን ተቀበለ እንጂ ከፕላን ውጭ ቦታውን አልተከለከሉም።» ሲሉ አስረድተዋል። እንደ ባለሙያው ገለጻ ከሆነ ወሎ ሰፈር መገንጠያ ላይ የሚሰራው ቦሌ ታወር ቀድሞ ከተሰጠው ቦታ በላይ በኋላ እንዲጨመር በጠየቁት መሰረት ተጨማሪ ቦታ የተሰጠ መሆኑንና ለፋርማኪዮር መድኃኒት ፋብሪካ ግንባታም በፊት ከተሰጠው መሬት በላይ እንዲሰጣቸው ጥያቄ በመቅረቡ ተፈቅዶላቸዋል። በወሎ ሰፈር አካባቢም 60 ሺህ ካሬ ያህል ለማልማት እንደሚፈልጉ በመጠየቃቸው መስተዳድሩ መተባበሩንና በዚያ አካባቢ ቀድመው 6 ሺህ ካሬ መሬት የጠየቁትን ባለሃብቶች በስምምነት ወደ ሌላ ቦታ ለመስጠት የ60 ሺህ ካሬ ሜትር ልማት በመፍቀድ ትብብር ማሳየቱን ባለሙያው ገልጸዋል።</p>

<p>ባለሙያው እንደሚሉት መስተዳድሩ ለኢንቨስተሮች ሰፊ ትብብር ከማድረግ እንዳልተቆጠበና ለሼህ መሐመድ ሑሴን አላሙዲንም ባለው ከፍተኛ ግምት ትብብር እያደረገ መሆኑን ገልጸው የሚጠይቀው ቢኖር ሕጋዊ መስመር እእንዲከተሉ አስተዳደሩ ለሸራተን አዲስ ሁለተኛውን ፈረጃ (ፌዝ) ግንባታ ከመፍቀድ የተቆጠበ አንደኛው ፌዝ ህጋዊ ፎርማሊቲ እስኪያስተካክል ድረስ ብቻ መሆኑንም ገልጸዋል። የተሟላ ሕጋዊ ሰነድ ከቀረበ በኋላ ግን በመመሪያው መሰረት ሊፈቀድ እንደሚችል አክለው ገልጸዋል። አሁን የተገነባው ሸራተን አዲስ ካርታም ሆነ ውል የሌለው በመሆኑ ሕጋዊ አሰራሩን ቀድሞ ማጠናቀቅ ተገቢ እንደሆነ የጠቀሱት ባለሙያው ዋና ዓላማው ሕጋዊነት እየተከበረ ትብብር ለመቀጠል መሆኑንና አስተዳደሩ ለባለሃብቱ ትልቅ ክብር እንደሚሰጣቸው ባለሙያው ተናግረዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሰኔ 27 ቀን 1996</a></p>

</body>
</html>	
