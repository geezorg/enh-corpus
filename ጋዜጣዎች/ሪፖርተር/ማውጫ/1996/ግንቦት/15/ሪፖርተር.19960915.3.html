<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የግል መገልገያ ዕቃዎች ከቀረጥ ነፃ የሚገቡበት መመሪያ ዳግም ተሻሻለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የግል መገልገያ ዕቃዎች ከቀረጥ ነፃ የሚገቡበት መመሪያ ዳግም ተሻሻለ</h2>


<p>የገቢዎች ሚኒስቴር በልዩ መብት ከቀረጥና ታክስ ነፃ ወይም በቀረጥና በታክስ ክፍያ የግል መገልገያ ዕቃዎች ስለሚገቡበት ሁኔታ ቀደም ሲል የነበረውን መመሪያ አሻሻለ።</p>

<p>አቶ ያሬድ ገ/ሚካኤል የሚኒስቴሩ ሕዝብ ግንኙነት ከፍተኛ ኤክስፐርት ለሪፖርተር እንደገለፁት ህዳር 13 ቀን 1994 የወጣውንና በየጊዜው ማሻሻይ ሲደረግበት የቆየው የተመላሽ ኢትዮጵያዊያን መመሪያ እስካሁን በአፈፃፀም ካጋጠሙት ችግሮች አንፃር ማሻሻል አስፈልጓል። በዚህ መሰረት በትውልድ ኢትዮጵያውያን የውጪ ዜጎች፣ ባለሀብቶች፣ የኢትዮጵያ መንግስት በሚያደርጋቸው የተራድኦ ስምምነቶች መሰረት የሚመጡ የውጪ ዜጎች እና ለመጀመሪያ ጊዜ በኢትዮጵያ ውስጥ ለመኖር የሚመጡ የውጪ ዜጎች ስለሚያስገቧቸው የግል መገልገያ ዕቃዎች በመመሪያው ተመልክቷል።</p>

<p>በዚህ ዕድል የሚጠቀሙ ባለመብቶች በአምስት ምድብ የተቀመጡ ሲሆን ከነዚህም መካከል ዲፕሎማቶች፣ በትውልድ ኢትዮጵያዊ፣ የውጪ ዜጎች ሦስት አመትና ከዚያ በላይ ያገለገሉና የሥራ ጊዜያቸውን ጨርሰው ወይም በልዩ ልዩ ምክንያት አቋርጠው የሚመጡ፣ በተራድኦ ስምምነት የሚመጡ የውጪ ዜጎችና ባለሃብቶች ኢትዮጵያ ውስጥ ለመኖር የሚመጡ የውጪ ዜጎች፣ ከፍተኛ ትምህርታቸውን ሲከታተሉ የቆዩ ኢትዮጵያዊያን አምስት ዓመትና ከዚያ በላይ ቆይተው የሚመለሱ፣ በዓለም አቀፍና አህጉራዊ ድርጅቶች በግላቸው ተቀጥረው ከሦስት ዓመት በላይ የሰሩ፣ ሶስት ወርና ከዚያ በላይ ከአንድ ዓመት በታች ውጪ አገር ቆይተው የሚመለሱ ተመላሾች፣ በትምህርት፣ በመንግስት ሥራ፣ በሕክምና፣ በጉብኝት ወይም በሌላ ከ3 ወር በታች ውች አገር ቆይተው የተመለሱ፣ በውጪ አገር ቤተሰብ ጋር በጥገኝነት ኖረ የሚመለሱ ከ18 ዓመት በላይ የሆኑ ኢትዮጵያን፣ ስደተኞች ወዘተ ይገኙበታል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ግንቦት 15 ቀን 1996</a></p>

</body>
</html>	
