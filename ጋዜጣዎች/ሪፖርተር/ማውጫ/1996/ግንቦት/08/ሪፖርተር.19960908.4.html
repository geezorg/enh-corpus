<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አዲስ የኤርትራ መንግስት ተቃዋሚ ድርጅት ተመሰረተ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">አዲስ የኤርትራ መንግስት ተቃዋሚ ድርጅት ተመሰረተ</h2>


<p>የኤርትራ ነጻነት ግንባር (ኢ.ኤል.ኤፍ) እና የኤርትራ ሕዝባዊ ነጻነት ግንባር (ኢ.ፒ.ኤል.ኤፍ) የቀድሞ ታጋዮች የኤርትራ ሕዝባዊ ንቅናቄ (ኢ.ፒ.ኤም) የሚባል አዲስ የፖለቲካ ድርጅት ባለፈው ወር መጨረሻ ላይ መስርተው ይፋ ማድረጋቸውን አስታወቁ። አቶ አድሃኖም ገብረማርያም፣ አቶ አብደላ አደምንና አቶ መሀመድ ኢብራሂምን የመሸጋገሪያ ወቅት የአመራር አባላት አድርገው ሰይመዋል። ተያይዞ በደረሰን ዜና መሰረት ድርጅቱ ደጋፊዎቹ ሱዳን፣ ኢትዮጵያ፣ አውስትራሊያ፣ አውሮፓ እንዲሁም አሜሪካ ውስጥ እያሰባሰበ መሆኑን የንቅናቄው ቃል አቀባይ ገልጸዋል።ቃል አቀባዩ እንደገለጹት ድርጅቱ ሱዳን ውስጥ ጽ/ቤት ያቋቋመ ሲሆን "በጣም በቅርቡ" በሌሎች ከተሞች ያቋቁማል። ፓርቲው መስራች ጠቅላላ ጉባዔውን በዚህ (በአውሮፓ) ዓመት መጨረሻ ለማካሄድ ማቀዱንና ፕሮግራሙንና የጊዜ ሰሌዋውን እንደሚበትንም ገልጿል።</p>

<p>አዲሱን ፓርቲ (ኢ.ፒ.ኤምን) ምን ልዩ እንደሚያደርገው ቃል አቀባዩ ተጠይቀው የፓርቲው ዓላማ የወደፊት መሪዎች የሆኑትን ወጣቶችን ለሥልጣን ማብቃት እንዲሁም ከአሮጌው የኢ.ኤል.ኤፍ/ኢ.ፒ.ኤል.ኤፍ ባሻገር ከፍ ባለ ግብ መታገል ነው ብለዋል። ለዚህም ለሰላምና ለዲሞክራሲ ከሚታገሉ ሌሎች ተቃዋሚ ቡድኖች ጋር አብሮ ለመስራት ፈቃደኛ መሆናቸውን ገልጸዋል።</p>

<p>አቶ አብደላ አደምና አቶ ኡስማን ሀሚድ የተባሉ ሌላው የኢ.ኤል.ኤፍ የቀድሞ ታጋይ የነበሩና የኢ.ፒ.ኤም መሥራች አባል የሆኑት በቅርቡ ሱዳን ውስጥ ኤርትራውያን ድርጅቱን እንዲቀላቀሉ ለማስተባበር ወደዚያው ይሄዳሉ ተብሉ ይጠበቃል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ግንቦት 08 ቀን 1996</a></p>

</body>
</html>	
