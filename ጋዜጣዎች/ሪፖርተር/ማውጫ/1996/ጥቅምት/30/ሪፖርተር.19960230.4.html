<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"የኢትዮጵያ ንግድ ባንክ ለኤፈርት ያበደረው ገንዘብ የለም" የኢትዮጵያ ንግድ ባንክ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">"የኢትዮጵያ ንግድ ባንክ ለኤፈርት ያበደረው ገንዘብ የለም" የኢትዮጵያ ንግድ ባንክ</h2>


<p>ሪፖርተር ጋዜጣ ጥቅምት 23 ቀን 1996 በወጣው እትሙ "ኤፈርት ከኢትዮጵያ ንግድ ባንክ የወሰደው ብድር 2. ብር ደርሷል" በማለት ዘግቧል።</p>

<p>የኢትዮጵያ ንግድ ባንክ ከተቋቋመባቸው ዓላማዎች አንዱና ዋነኛው የብድር አገልግሎት መስጠት መሆኑ ይታወቃል። በዚህ መሠረት ባንካችን ከተቋቋመበት ጊዜ ጀምሮ አያሌ ድርጅቶችና ግለሰቦች በመበደር ለሀገር ልማት የሚጠቅሙ ሥራዎችን በማከናወን ላይ ይገኛሉ። ከሰላሳ ሺህ በላይ ከሆኑ ተበዳሪዎቻቻን መካከል አብዛኞቹ ድርጅቶች የአጭር ጊዜ ብድር የሚወስዱ ናቸው። የረጅምም ሆነ የአጭር ጊዜ ብድር ከሰጠናቸው ድርጅቶች መካከል ግን ኤፈርት በተበዳሪዎች ዝርዝር ውስጥ የሌለ መሆኑ የብድር ሰነዶቻችን ያረጋግጣሉ።</p>

<p>ባንካችን ለኤፈርት ከፍተኛ ገንዘብ መስጠቱን የሚገልጸው ሪፖርተር "የብሔራዊ ባንክ መመሪያ እንደሚያዘው መጠባበቂያ ገንዘብ አላስቀመጠም። ባንኩ በየጊዜው በሚያበድረው የብድር ሪፖርት ውስጥም ስለኤፈርት ብድር ምንም አልተጠቀሰም" በማለት ትክክለኛ ያልሆነ ዘገባ አቅርቧል። እዚህ ላይ ልንገልጽ የምንፈልገው መጠባበቂያ ገንዘብ የሚያዘው መጀመሪያ ብድሩ ተሰጥቶ በክፍያ ውል መሰረት መክፈሉ አጠራጣሪ መሆኑ ሲረጋገጥ ነው። ባልተሰጠ ብድር ላይ ምንም የመጠባበቂያ ገንዘብ ማስቀመጥ ወይም ዘገባ ማቅረብ አይቻልም።</p>

<p>የኢትዮጵያ ንግድ ባንክ ለሰጣቸው ብድሮች ሰነዶችን በራሱ ይይዛል እንጂ ከራሱ አልፎ በአደራ የሚያስቀምጥበት ሁኔታም ምክንያትም የለውም። ይህ ከተለመደው የባንክ አሠራርና ከሕግም አኳያ ከተለመደው የባንክ አሠራርና ከሕግ አኳያ አግባብነት የለውም። ይህን አላደረግንም ወደፊትም አይደረግም። እኛ ልንደብቅ ብንሞክርም ብድሩ የሚገልጸውን ያህል ገንዘብ ከሂሳብ ስሌቱ ውስጥ ሲፋቅ ወይም ሊጠፋ አይችልም። ስለዚህ የት ሄደ ሊባል ነው ሰነድ የሚደበቀው? ሰነድ በመደበቅ ብድር መደበቅ አይቻልም። የዚህ አይነት ችግር ካለ ከውጭ ኦዲተሮች እይታ ሊሰወር ይችላልን?</p>

<p>በጋዜጣው ላይ እንደገለጸው ማንም እንደሚያውቀው ባንኩ በውጭ ኦዲተሮች ተመርምሯል። እነዚህ ኦዲተሮች የብድር ሰነዶችን ፈትሸዋል። የፍተሻቸውን ሪፖርትም አቅርበዋል። ኤፈርት የሚባል ድርጅት ከኢትዮጵያ ንግድ ባንክ ብድር ያልወሰደ በመሆኑ ይህን በሚመለከት የቀረበላቸው ሰነድ ግን አልነበረም። ስላልነበረም በሪፖርታቸው ላይ አልተመከተም።</p>

<p>ከሁሉም የሚደንቀው ሰነድ ብሔራዊ ባንክ የተቀመጠው ወይም ለውጭ መርማሪዎች ያልቀረበው ከዓለም ባንክና ከአይ.ኤም.ኤፍ ለመደበቅ ሲባል ነው መባሉ ነው። ሊታወቅ የሚገባው ግን የምንደብቀው ነገር አለመኖሩ ነው። ብድር ከተሰጠና መከፈሉ ሲያጠራጥር በዓለም አቀፍ የባንክ አሰራር መሠረት መጠባበቂያ መያዝስ ምን ያስቸግራል?</p>

<p>በአጠቃላይ ሪፖርተር ሁሌም እንደምናሳስበው ዘገባውን ይፋ ከማድረጉ በፊት ቀርቦ ቢጠይቀን ኖሮ እውነታውን ሊያውቅ ለአንባቢያን ሚዛናዊነት ያለው መረጃ ማቅረብ በቻለ ነበር።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ጥቅምት 30 ቀን 1996</a></p>

</body>
</html>	














