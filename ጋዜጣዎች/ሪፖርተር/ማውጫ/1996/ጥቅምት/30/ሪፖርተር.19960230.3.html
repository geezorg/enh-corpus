<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"ንግድ ባንክ ያበደረውን የመሰብሰብ እንጂ ብድሩን የማስታወስ ችግር ያለበት አይመስለንም ነበር" ሪፖርተር ጋዜጣ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">"ንግድ ባንክ ያበደረውን የመሰብሰብ እንጂ ብድሩን የማስታወስ ችግር ያለበት አይመስለንም ነበር" ሪፖርተር ጋዜጣ</h2>


<p>የኢትዮጵያ ንግድ ባንክ ለኤፈርት ገንዘብ አለማበደሩን ገልጾ ባለፈው ሳምንት የሪፖርተር ጋዜጣ የዘገበውን አስተባብሎ የጻፈው ትክክል እንዳልሆነ መግለጽ አስፈላጊ ሆኖ አግኝተነዋል።</p>

<p>የኢትዮጵያ ንግድ ባንክ ያበደራቸውን ደንበኞቹን ሊረሳቸው ይችላል ብለን ባንገምትም ለኤፈርት ለማባደሩ በሰነድ የተረጋገጠ ማስረጃ መኖሩን የ"ማስተባበሉ" ምክንያት ሊገባን አልቻለም። ይሁንና ኤፈርትን በተመለከተ በተለያየ ጊዜ ለማበደሩ አንባቢዎቻችን እንዲረዱት፦ለምሳሌ ያህል የሚከተሉትን አቅርበናል።መሰቦ የግንባታ ዕቃዎች ማምረቻ ብድር የተቀበለበት ቀን እ.ኤ.አ 20/5/97፣ የብድሩ መጠን 622,100,000፣በድጋሚ 30/6/2000, 150,821,194 የብድር መጠን ፣ አልመዳ ጨርቃ ጨርቅ አክሲዮን ብድር የተቀበለበት ቀን 19/9/97 እና በ18/5/2000 268,098,003 እና 57,614,573 የብድር መጠን የወሰደ ሲሆን ሌላው አዲስ የመድኃኒት ፋብሪካ በ26/11/95 83,000,000 የብድር መጠን ወስዷል። </p>

<p>እነዚህ እንደምሳሌ ያቀረብናቸው "ለኤፈርት ያበደርሁት ገንዘብ የለም" ለሚለው ባንካችን ማስተባበያ ይበቃሉ ብለንና ለአንባቢዎቻችን ግልጽ ለማድረግ እንጂ የተበደሩት የኤፈርት ኩባንያዎች እነዚህ ብቻ ናቸው ማለታችን አይደለም። ከላይ የገለጽናቸውም ቢሆኑ ከባንኩ የወሰዱት ገንዘብ የተጠቀሰው ብቻ ነው ማለታችን አይደለም። እንግዲህ ከላይ የገለጽናቸው ሦስቱ ድርጅቶች በተወሰነ ወቅት የወሰዷቸውና ያልተመለሱ ብድሮች ብቻ ቢሰሉ ከአንድ ቢሊዮን ብር በላይ መሆናቸውን ያጤኗል። ወለዱን ከዚህ በላይ ጨምሮ ማሰብም የብድሩን ከፍተኛነት ለመረዳት ያስችላል።</p>

<p>ምንም እንኳ ባንኩ ያበደርሁት ገንዘብ የለም ቢልም በእኛ በኩል ማበደሩ እውነት መሆኑንና በተጨማሪ የመጠባበቂያ ገንዘብ አለመያዙ ስህተት መሆኑን መግለፅ ያስፈልጋል። ማንኛውም ብድር መክፈል ባለበት ቀን ካልተከፈለ በየጊዜው በመቶኛ እየተሰላ መጠባበቂያ ይያዝለታ። ለምሳሌ ሦስት ወር ካለፈ የብድሩ 25 በመቶ፣ ዓመት ከሞላ 100 በመቶ መጠባበቂያ ገንዘብ ይያዛል። ለኤፈርት እንዳበደረው አይነት ከፍ ያለ ብድር አስቀምጦ ያለ መጠባበቂያ መቀመጥ የንግድ ባንኮች ሥራ ሊሆን አይገባውም። የሚሰበሰቡት ገንዘብ የአጭር ጊዜ እንጂ የረጅም ጊዜ ባለመሆኑ አስቀማጩ ገንዘቤን ቢል ምን ሊመለስለት ነው?</p>

<p>የሪፖርተር ጋዜጣ ምንጊዜም የኢትዮጵያ ንግድ ባንክን ዝቅ አድርጐ መገመት ፍላጎቱ አይደለም። እንዲያውም ባንኩ ጠፍሮ ከያዘው ተፅዕኖ ተላቆ ነፃ ሆኖ እንዲንቀሳቀስ ያለው ፍላጎት ከፍ ያለ ነው። ግን ለዚህ አይነቱ አሰራር ዋና ታጋይ መሆን ያለበት ራሱ የኢትዮጵያ ንግድ ባንክ መሆኑ አይካድም። ከትግሎቹም አንደኛው ቢያንስ የሆነውን አለመሰወር ነው። በመጨረሻም ምን ይሁን ምን ባንኩ ፈጣን መልስ በመስጠቱ እናመሰግናለን።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ጥቅምት 30 ቀን 1996</a></p>

</body>
</html>	














