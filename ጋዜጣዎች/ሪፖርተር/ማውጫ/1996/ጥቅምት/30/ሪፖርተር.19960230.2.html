<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አራት ሚሊዮን ዶላር የወጣበት የታክስ ከፋዮች መለያ ቁጥር ፕሮጀክት እያወዛገበ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">አራት ሚሊዮን ዶላር የወጣበት የታክስ ከፋዮች መለያ ቁጥር ፕሮጀክት እያወዛገበ ነው</h1>


<p>የፌደራል አገር ውስጥ ገቢ ባለሥልጣን ከሁለት ዓመት በፊት 4 ሚሊዮን ዶላር አውጥቶ በደቡብ አፍሪካው ቡል ካምፓኒ እንዲሰራ የተዋዋለው ዘመናዊ የታክስ ከፋዮች መለያ ቁጥር (ቲን) ፕሮጀክት መጠናቀቅ ባለበት ጊዜ ባለመጠናቀቁ ባለሥልጣን መስሪያ ቤቱና ካምፓኒው እየተወነጃጀሉ መሆናቸውን ምንጮቻችን አረጋገጡ። </p>

<p>የባለሥልጣኑ የማኔጅመንት ኮሚቴ በቅርቡ ባደረገው ስብሰባ ለቡል ካምፓኒ የተሰጠው የ 4 ሚሊዮን ብር ፕሮጀክት መጠናቀቅ በነበረበት ጊዜ አለመጠናቀቁ ተገልጿል። በዚህም ባለሥልጣኑ ለጉዳዩ ትኩረት ሳይሰጠው መቅረቱን ምንጮቻችን ጠቁመዋል።</p>

<p>የግብር ከፋዮች መለያ ቁጥር በተገቢው ጊዜ ባለመጠናቀቁ ሳቢያ በባለሥልጣኑ መ/ቤት ይሰራሉ ተብለው የታቀዱ የግብር አሰባሰብ ዘዴዎች ላይ ከፍተኛ አሉታዊ ተጽእኖ ማሳደሩንም ያገኘነው መረጃ ያመለክታል።</p>

<p>ፕሮጀክቱን በኃላፊነት ለመስራት የወሰደው ቡል ካምፓኒ ተወካይ ከአንድ ሳምንት በፊት አዲስ አበባ በመምጣት ስለጉዳዩ ከባለሥልጣኑ የበላይ ኃላፊዎች ጋር ቢነጋገሩም ኩባንያው ችግሩ የተፈጠረው በአገር ውስጥ ገቢ በኩል ሊሟሉ የሚገባቸው መሰረተ ልማቶች አለመመቻቸት ውጤት መሆኑን እንደሚገልጽ ምንጮቻችን ገልጸዋል።</p>

<p>የቲን ፕሮጀክት በታሰበው ጊዜ አለመጠናቀቁ በአሁኑ ገዜ በሙከራ ፕሮጀክት ደረጃ ያለውን የተጨማሪ እሴት ታክስ (ቫት) ወደ አገር አቀፍ ደረጃ ለማሸጋገር አሰራሩንም ለማቀላጠፍ አለመቻሉን ምንጮቹ ጠቁመዋል።</p>

<p>የፌዴራል አገር ውስጥ ገቢ ባለሥልጣን የታክስ ከፋዮች መለያ ቁጥር (ቲን) ፕሮጀክት በታቀደለት ጊዜ አለመጠናቀቁ ብቻ ሳይሆን አሁንም ያለበት ደረጃ ውጤታማ ነው የሚያስብል ባለመሆኑ ችግሩ የበለጠ አሳሳቢ መሆኑን በማኔጅመንት ስብሰባ ላይ ቡል የተባለው ካምፓኑ ሥራውን ከዚህ በኋላም ያጠናቅቃል ብሎ መጠበቅ አስቸጋሪ እንደሆነ መገለጹን ምንጮቹ ጠቁመዋል።</p>

<p>ባለሥልጣኑ የማኔጅመንት ስብሰባ በቀረበ ሪፖርት በመ/ቤቱ በአሁኑ ወቅት አስፈላጊ በሆኑ የሥራ መስኮች ላይ ብቁ የተማረ የሰው ኃይል እጥረት መኖሩ፣ ለሠራተኞች የሚክፈለው ደሞዝ ብዙም የሚስብ ባለመሆኑ አሉ የሚባሉ ባለሙያዎችም በተለያዩ ጊዜያት የሚለቁ መሆኑ ተጠቅሶ ባለስልጣኑ የተጣለበትን ግደታ ለመወጣት ብቁና ወጣ ባለሙያዎችን መቅጠር እንዳለበነት የመፍትሔ ሃሳብ ቀርቧል።</p>

<p>የፌዴራል አገር ውስጥ ገቢ ባለሥልጣን በአሁኑ ወቅት የኢንፎርሜሽን ቴክኖሎጂ በሥራው የሚያመጣውን እገዛ በቂ ግንዛቤ እንደሌለው በስብሰባው ላይ መጠቆሙን ምንጮቹ ጠቅሰው ለዚህ ተዘጋጅቶ ካልተንቀሳቀሰ የተጣለበትን ኃላፊነት ለመወጣት እንደሚያዳግተው አመልክተዋል።</p>

<p>የጋዜጣው ምንጮች የግብር ከፋዮች መለያ ቁጥር አሰራር ባለፈው መስከረም ሙሉ ለሙሉ ይጠናቀቃል ቢባልም ባለሥልጣኑና ቡል ካምፓኒው አንዱ በአንዱ እያሳበበ ከቀጠለ 4 ሚሊዮን ዶላር የወጣበት ፕሮጀክት መና ሊቀር መሆኑን በአጽንኦት ገልጸዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ጥቅምት 30 ቀን 1996</a></p>

</body>
</html>	














