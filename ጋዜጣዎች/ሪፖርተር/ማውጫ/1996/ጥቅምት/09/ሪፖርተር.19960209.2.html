<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኩማ ደመቅሳ የአቅም ግንባታ ሚኒስትር ዴኤታ ሆነው ተሾሙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኩማ ደመቅሳ የአቅም ግንባታ ሚኒስትር ዴኤታ ሆነው ተሾሙ</h2>


<p>የቀድሞው የኦሮሚያ ክልል ፕሬዚዳንትና የኦሕዴድ ሊቀመንበር አቶ ኩማ ደመቅሳ የአቅም ግንባታ ሚኒስቴር ሚኒስትር ዴኤታ ሆነው ተሾሙ።</p>

<p>አቶ ኩማ ደመቅሳ በጠቅላይ ሚኒስትሩ ፊርማ በተጻፈ ደብዳቤ ከጥቅምት 5 ቀን ጀምሮ የአቅም ግንባታ ሚኒስትር ዴኤታ ሆነው እንዲሰሩ መመደባቸው ታውቋል። ይሁንና ምንጮቻን እንዳረጋገጡት የቀድሞው የአቅም ግንባታ ሚኒስትር ዴኤታ አቶ ወረደወልድ ወልዴ ከሥልጣናቸው ከተነሱበት ከግንቦት 1995 ጀምሮ አቶ ኩማ የአቶ ወረደወልድን ቢሮ ወስደው ሥራውን ሲያከናዉኑ ቆይተዋል። ምንጮቻችን እንደሚሉት አቶ ኩማ በይፋ ባይገለጽም የአቶ ወረደወልድ ቦታ ከተሰጣቸው ወራት ተቆጥረዋል። የኦሕዴድ ሊቀመንበርና የኦሮሚያ ክልል ፕሬዚዳንት የነበሩት አቶ ኩማ በወቅቱ "በአቅም ማነስ" በሚል ከሁለቱም ኃላፊነቶቻቸው ተነስተው እንደነበር ይታወሳል። በተጨማሪም አቶ ኩማ በቅርቡ በተካሄደው የኦህዴድ ጉባኤ የፖሊት ቢሮ አባል ተደርገው መመረጣቸው መዘገቡ አይዘነጋም።</p>

<p>በተያያዘም የአገር መከላከያ ሚኒስቴር ዴኤታ የነበሩት አቶ ኃይለመለኮት ተ/ጊዮርጊስ በተመሳሳይ ሥልጣን ወደ አቅም ግንባታ ሚኒስትር ተዛውረዋል።</p>

<p>አቶ ኃይለመለኮት ለመከላከያ ሚኒስቴር ሦስተኛ ሚኒስትር ዴኤታ በመሆናቸው መደራረቡን ለመቀነስም ታስቦ የተደረገ ዝውውር ሳይሆን እንደማይቀር ምንጮቻችን ለሪፖርተር ገልፀዋል። አቶ ኃይለመለኮት ቀደም ሲል የገንዘብ ሚኒስቴር ምክትል ሚኒስትር በመሆን ለረዥም ጊዜ ማገልገላቸው ታውቋል። የአቅም ግንባታ ሚኒስቴር አቶ ኩማንና አቶ ኃይለመለኮትን ጨምሮ በአሁኑ ወቅት ሦስት ሚኒስቴር ዴኤታዎች አሉት።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ጥቅምት 9 ቀን 1996</a></p>

</body>
</html>	














