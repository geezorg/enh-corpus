<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በኢትዮጵያና በኤርትራ ድንበር የኮንትሮባንድ ንግድ ይካሄዳል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በኢትዮጵያና በኤርትራ ድንበር የኮንትሮባንድ ንግድ ይካሄዳል</h2>


<p>የፀረ ኮንትሮባንድ እንቅስቃሴ በመጠናከሩ ምክንያት በመተማና በትግራይ በኩል ገቢና ወጪ ኮንትሮባንድ ንግድ በማይናቅ መጠን ወደ ኤርትራም ጭምር እየተንቀሳቀሰ መሆኑን ከገቢዎች ሚኒስቴር የተገኘ አንድ ሪፖርት አመለከተ።</p>

<p>ኮንትሮባንድን ለመከላከል እስካሁን እየተወሰደ ያለውን እርምጃና የተገኘውን ውጤት አስመልክቶ ሰሞኑን በገቢዎች ሚኒስቴር ይፋ በተደረገ ሪፖርት እንደተመለከተው በምሥራቁ የሀገሪቱ ክፍል የተካሄደው ጠበቅ ያለ ዘመቻ ኮንትሮባንዲስቶቹ ስልታቸውን እንዲቀይሩ አስገድዷቸዋል። በመሆኑም የኮንትሮባንድ ፍሰቱ ከምሥራቅ የአገሪቱ ክፍል ወደ አዲስ አበባ መሆኑ ቀርቶ በደቡብ በኩል ወደ ምዕራብና ሰሜን ምዕራብ የሀገሪቱ ክፍሎች የኮንትሮባንድ ዕቃዎች እየተሰራጩ መሆኑን አመልክቷል። </p>

<p>በመተማ በኩል የቀንድ ከብት፣ ቡና ሲጋራ፣ ማር፣ ቅቤ፣ ጥራጥሬና የቅባት እህሎች የሚወጡ ሲሆን በኮንትሮባንድ የሚገቡት ሣሙና፣ ኦሞ፣ የምግብ ጨው፣ ከምግብ ነክ ሸቀጣሸቀጦች ደግሞ ቴምር፣ እርሾ፣ ከረሜላ፣ እንዲሁም መለዋወጫዎች፣ ጄኔሬተሮች የመሳሰሉት በርከት ባለ መጠን እየተዘዋወሩ መሆኑን መረጃው ጠቁሟል።</p>

<p>በትግራይ ሁመራ በኩልም ገቢም ሆነ ወጪ የኮንትሮባንድ ንግድ ወደ ሱዳንና ኤርትራ በማይናቅ መጠን እየተንቀሳቀሰ ነው ሲል ይኸው ሪፖርት አመልክቷል። በኦሮሚያ ክልልም ገቢም ሆነ ወጪ ንግድ በአንዳንድ የድንበር ወሰኞች ላይ ይካሄዳል ያለው ሪፖርቱ ክልሉ በተለይ ለገቢ ኮንቶባንድ ሰፊ ገበያ እንደሆነ አስታውሷል።</p>

<p>በቤንሻንጉል ጉሙዝ በአሁኑ ጊዜ እህገወጥ ንግድ እንቅስቃሴ በተለይም የወርቅ የወጪ ኮንትሮባንድ ንግድ እየተካሄደ መሆኑን የሚኒስቴሩ መረጃ ጠቁሞ በጋምቤላ ያለው ሁኔታ አሳሳቢ አለመሆኑን አመልክቷል።</p>

<p>ከህዳር ወር 1995 ዓ.ም ጀምሮ በኮንቶባንድ እንቃስቃሴ ላይ ጠንከር ያለ እርምጃ በመወሰዱ የገቢ ኮንቶባንድ መጠን መቀነስ ፣ የጫት ነጋዴዎችንም ወደ ሕጋዊ አሠራር እየገቡ መሆኑን መረጃው ጨምሮ ገልጿል።</p>




<p class="align-center"><a href="/Gazettas/Reporter/info/Reporter.sera.html">ከሪፖርተር መጋቢት 12 ቀን 1996</a></p>

</body>
</html>	














