<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በአየር መንገድ የስርቆት ወንጀል መባባሱ አሳሳቢ መሆኑ ተገለፀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በአየር መንገድ የስርቆት ወንጀል መባባሱ አሳሳቢ መሆኑ ተገለፀ</h2>


<p>በኢትዮጵያ አየር መንገድ ውስጥ ከጊዜ ወደ ጊዜ የመንገደኞች ሻንጣ መጥፋትና የንብረት መሰረቅ እየተባባሰ መምጣቱ አሳሳቢ መሆኑን አንዳንድ የም/ቤት አባላት ባለፈው አርብ ሲገልጹ የድርጅቱ ዋና ሥራ አስፈጻሚ አቶ ግርማ ዋቄ በበኩላቸው ችግሩ መኖሩን አምነው ሰርቀው በፍ/ቤት ወደ ሥራ የተመለሱ መኖራቸውን ገልፀዋል።</p>

<p>አርብ ለህዝብ ተወካዮች ም/ቤት ለመሰረተ ልማት ቋሚ ኮሚቴ ከኢትዮጵያ አየር መንገድ፣ ከሲቪል አቪዮሽን ባለሥልጣንና ከኢትዮጵያ ኤርፖርቶች ድርጅት የ6 ወር የሥራ ሪፖርት በቃል በቀረበበት ወቅት በተለይ ለኢትዮጵያ አየርም መንገድ ከህዝብና ከም/ቤት አባላት ከቀረቡ ጥያቄዎች ውስጥ የመንገደኞች ዕቃ መሰረቅ፣ ሻንጣ መጥፋት የሚያስገርምና እየተባባሰ መሔድ ተጠቁሟል።</p>

<p>የአየር መንገዱ ዋና ሥራ አስፈጻሚ አቶ ግርማ ዋቄ በሰጡት ምላሽ ጥብቃ ባለበትና ወፍ እንኳ በማይገባበት በሚባልበት ቦታ የመንገደኞች ዕቃ ይሁን ሻንጣ መሰረቁ የሚያሳዝን መሆኑን ገልጸው ከዚህ ቀደም እጅ ከፍንጅ የተያዙ ሠራተኞች ሳይቀር ለፍ/ቤት ቀርበው በፍ/ቤት በኩል ወደ ሥራ እንዲመለሱ የተደረጉ መኖራቸውን ጠቅሰው ጥቂት ብልሹ ምግባር ያላቸው ሰዎች የአየር መንገዱን መልካም ስም የሚያጠፉ መሆኑን ገልፀዋል። በቅርቡ ከሰራተኛ ማህበሩ ጋር በመነጋገር በዚህ መሰሉ ድርጊት ሲሳተፉ የተደረሰባቸው ወይም የተያዙ ሰዎች በሚወስድባቸው የዲሲፒሊን እርምጃ ላይ ስለ መብታቸው ብሎ መናገር እንደሌለበት መስማማታቸውን አመልክተዋል። </p>

<p>የሶስቱም ድርጅቶች ዋና የሥራ ኃላፊዎች ሪፖርታቸውን በቃል ያቀረቡት በጽሑፍ ለፓርላማው አምጥተውት በነበረው ሪፖርት የተሰረዘ በመኖሩና የተስተካከለው እየተባዛና በዚህ ሳምንት ባለመድረሱ ነው ተብሏል።</p>



<p class="align-center"><a href="/Gazettas/Reporter/info/Reporter.sera.html">ከሪፖርተር መጋቢት 27 ቀን 1996</a></p>

</body>
</html>	














