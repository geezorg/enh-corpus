<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በቴሌ የብሮድ ባንድ ኢንተርኔት ጨረታ ሒደት የደቡብ አፍሪካ ኩባንያዎች አስቀድሞ መረጃ ይደርሳቸው ነበር</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በቴሌ የብሮድ ባንድ ኢንተርኔት ጨረታ ሒደት የደቡብ አፍሪካ ኩባንያዎች አስቀድሞ መረጃ ይደርሳቸው ነበር</h2>


<p>የኢትዮጵያ ቴሌኮሙኒኬሽን ኮርፖሬሽን የብሮድ ባንድ ኢንተርኔት ሶሉሽን (የኢንተርኔት ማስፋፊያ ፕሮጀክት) ባወጣው ጨረታ ላይ የተካፈሉት ሁለት የደቡብ አፍሪካ ኩባንያዎች ጨረታውን አስመልክቶ አስቀድሞ መረጃ ይደርሳቸው እንደነበር ምንጮች ጠቆሙ።</p>

<p>በህዳር ወር ቴሌ ጨረታውን ሲያወጣ ሁሉም ተወዳዳሪ የጨረታ ዶክመንት ገዝቶ ተመሳሳይ መረጃ ማግኘት እንዳለበት የሚታወቅ ቢሆንም ሆን ተብሎ የደቡብ አፍሪካዎቹን ሁለት ኩባንያዎች ለመጥቀም ሲባል ከቴሌ ባለሥልጣናት አስቀድሞ በምን መልኩ መዘጋጀት እንዳለባቸው። ምን ሟሟላት እንደሚጠበቅባቸው መረጃ በመስጠት፣ ጨረታው በሚገመገንበት ወቅትም ማን ምን እንደተናገር ጭምር መረጃ በመስጠት ሕገወጥ ድጋፍ ኩባንያዎቹ እንዲያገኙ መደረጉን ምንጮቻችን ገልፀዋል።</p>

<p>እ.ኤ.አ ኖቬምበር 6/2003 ከቀኑ በ11:00 ሰዓት በተዘጋው ጨረታ ላይ ኮምፓሬክስ (ጮምፓረሽ)) የተባለ በኤን.ሲ.አር (ኝጭር) በተሰኘ የሀገር ውስጥ ድርጅት የሚወከል የደቡብ አፍሪካ ኩባንያ፣ ዳይመሽንስ ዳታ (ዺዻታ)የተባለ ኤም ኤስ ኤስ (ምጽጽ) በሚባል የሀገር ውስጥ ድርጅት የሚወከል የደቡብ አፍሪካ ኩባንያ ተሳትፈዋል። በተጨማሪም የጀርመኑ ሲመንስ፣ የቻይናው ሁዋዌ፣ የአሜሪካው ቲሲቲ (ጥጭጥ)፣ የህንዱ ቲ.ሲ.አይ አል (ጥጭእል) ተካፍለዋል።</p>

<p>ለዚሁ ጨረታ ኮምፓሬክስ 22,680 ሚሊዮን የአሜሪካን ዶላር፣ ዳይመንሽንስ ዳታ 29,903 ሚሊዮን ዶላር፣ ሲመንስ 22,029 ሚሊዮን ዶላር፣ ሁዋዌ 15,584 ሚሊዮን ዶላር፣ ቲሲቲ 39,682 ሚሊዮን ዶላር፣ ቲ.ሲ.አይ. ኤል 22,503 ሚሊዮን ዶላር አቅርበዋል።</p>

<p>እንደምጮቻችን ገለፃ ከሆነ የጨረታዎቹ ሒደት የተገመገሙት በሁለት መልኩ ነው። አንዱ በኮፖሬሽኑ የጨረታ ገምጋሚ ኮሚቴዎች ማለትም አቶ አካሉ ዓለሙ፣ አቶ ዘላለም በቀለ፣ አቶ አበበ ዳኘው፣ ህሊና አድማሱ በተባሉ ኮሚቴዎች ተገምግሞ በአቶ አብዱአዚዝ አህመድ ተረጋግጧል። በሌላ በኩል የቴሌ ማኔጅመንት ዴይዳን(ዽኣ-ዽኣኝ) የተባለ የደቡብ አፍሪካ ኩባንያን በአማካሪነት በመቅጠሩ ከኩባንያው በመጡ ሁለት ግለሰቦች በሰጡት አስተያየት ኮምፓሬክስ የተሻለ ነው ብሏል።</p>

<p>በዚህ ጨረታ ከመነሻው ጀምሮ ጉዳዩን አስመልክቶ የጨረታ ገምጋሚው ኮሚቴ የሚያሳልፋቸው ውሳኔዎችን ኮምፓረክስ እና ዳይመንሽንስ ዳታ የተባሉት የደቡብ አፍሪካ ኩባንያዎች ደረጃ በደረጃ የስብሰባ ቃለ ጉባዔዎችን ጨምሮ በሕገወጥ መንገድ እንዲጠቀሙ መደረጉን ምንጮቻችን አረጋግጠዋል።</p>

<p>ዴይዳን የተባለው የደቡብ አፍሪካ አማካሪ ድርጅት ቴሌን እንዲያማክር ያለጨረታ እንዴት እንደተመረጠ እስካሁን የሚታወቅ ነገር አይኖርም ኩባንያው በግምገማው ውጤቱ የሀገሩን ኩባንያዎች መምረጡ የሚጠበቅ መሆኑን አንዳንድ አስተያየት ሰጪዎች ተናግረው የጨረታውን ህጋዊነት ጥያቄ የሚያስነሳ ነው ብለውታል።</p>

<p>የብሮድ ባንድ ኢንተርኔት ሶሉሽን ጨረታ የመጨረሻ ውጤት ለቴሌ ማኔጅመንት ቀርቦ በቅርቡ ይፋ ይሆናል ተብሎ እየተጠበቀ ነው።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር የካቲት 15 ቀን 1996</a></p>

</body>
</html>	














