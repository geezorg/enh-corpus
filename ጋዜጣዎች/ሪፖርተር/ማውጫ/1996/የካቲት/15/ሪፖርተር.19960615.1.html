<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"በታክስ ማጭበርበር" አቶ ብርሃነ መዋን ጨምሮ ሰባት ነጋዴዎች ሊከሰሱ ነው"</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">"በታክስ ማጭበርበር" አቶ ብርሃነ መዋን ጨምሮ ሰባት ነጋዴዎች ሊከሰሱ ነው"</h2>


<p>ከተጨማሪ እሴት ታክስ (ቫት) ጋር በተያያዘ በታክስ ማጭበርበር ተጠርጥረው ብርበራ ከተደረገባቸው ድርጅቶች መካከል ሰባት የንግድ ድርጅቶች በህገወጥ መንገድ እንደሚንቀሳቀሱ የሚያሳዩ ሰነዶች ፖሊስ ማግኘቱን ገለፀ። ከእነዚህ ድርጅቶች መካከል የኢትዮጵያና የአዲስ አበባ ንግድ ም/ቤቶች ፕሬዚዳንት አቶ ብርሃነ መዋ ድርጅት የሆነው ፖሊ ኢንዱስትሪያል ኬሚካል ሥራ ይገኝበታል።</p>

<p>ከገቢዎች ሚኒስቴር በተገኘው መረጃ መሠረት አርብ የካቲት 12 ቀን 1996 በታክስ ማጭበርበር በተጠረጠሩት የንግድ ድርጅቶች ላይ ፖሊስ ከፍ/ቤት ትዕዛዝ በማውጣት ብርበራ አካሂዷል። በዚሁ መሰረት ሰባት የንግድ ድርጅቶች ለቫት መመዝገባቸውን ብቻ እንደ ሽፋን በመጠቀም በተጨባጭ ግን ትክክለኛው የቫት ደረሰን ሳይሆን የተለያዩ ቁርጥራጭ ደረሰኞችን፣ ወረቀቶችን ጭምር በመጠቀም ሽያጭ በማካሄድ እና የተለያዩ ህገወጥ ሰነዶችን በመጠቀም የህዝብና የአገር ጥቅም የሚጎዳ የታስክ ማጭበርበር መፈፀማቸው በማስረጃ ተረጋግጧል።</p>

<p>በሁለተኛው ዙር በታክስ ማጭበርበር ተጠርጥረው በድርጅታቸው ብርበራ ተደርጎ በህገወጥ የሚሰሩ መሆናቸውን የሚያሳዩ የተለያዩ ሰነዶች ፖሊስ ያገኘባቸው ግለሰቦችና ድርጅቶች የሚከተሉት ናቸው። አቶ አልፈራድ ከማል - አናቤ ኢንተርናሽናል፣ አቶ አምድሁን መሀመድ - አጠቃላይ አስመጪ ድርጅት፣ አቶ ብርሃነ መዋ - ፖሊ ኢንዱስትሪያል ኬሚካል ስራ ፣አቶ እንድሪያስ አህመዲን -ኢህራክ ኢንተናሽናል ኃ/የተ/የግ/ማ፣ አቶ እዩብ እንዳለ - አጠቃላይ አስመጪ፣ አቶ ሀሰን ሱሌይማን - ሀሰን ሱሌይማን አስመጪ፣ አቶ መኮንን በትረ - ማትያስ አጠቃላይ አስመጪ ናቸው። </p>

<p>እነዚህ ድርጅቶችና ግለሰቦች ከቫት ጋር በተያያዘ በታክስ ማጭበርበር ፖሊስ የተለያዩ ሰነዶችን ከማግኘቱ በስተቀር ይህ ዜና እንከተጠናቀረበት ቅዳሜ ከሠዓት በኋላ ድረስ በቁጥጥር ሥር አልዋሉም።</p>

<p>በመጀመሪያው ዙር ከቫት ጋር በተያያዘ ሕገወጥ ሥራ ሲያከናውኑ የተገኙ 35 ያህል ድርጅት ባለቤቶች በፍ/ቤት ክስ ተመስቶባቸው ጉዳያቸው በመታየት ላይ መሆኑ ይታወቃል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር የካቲት 15 ቀን 1996</a></p>

</body>
</html>	














