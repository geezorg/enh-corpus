<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በእዳ የተያዘውን የአቶ ሙሉጌታ ጓዴን አክሲዮን መስፍን ኢንጂነሪንግ ሊገዛው ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በእዳ የተያዘውን የአቶ ሙሉጌታ ጓዴን አክሲዮን መስፍን ኢንጂነሪንግ ሊገዛው ነው</h2>


<p>በእዳ ተይዞ እንዲሸጥ የተወሰነበትን የአቶ ሙሉጌታ ጓዴን አክሲዮን የኤፈርት አካል የሆነው መስፍን ኢንዱስትሪ ኢንጂነሪንግ ሊገዛው ነው።</p>

<p>አቶ ሙሉጌታ ኦዲግራት የሚገኘውና የኤፈርት አካል የሆነው የአዲስ መድኃኒት ፋብሪካ የ49 በመቶ ባለድርሻ እንደነበሩ የሚታወስ ሲሆን ከ51 በመቶ ባለድርሻው ከኤፈርት ጋር በተፈጠረ አለመግባባት ድርሻቸው በእዳ መያዙ ይታወቃል። ክርክሩ እስከሰበር ችሎት ቀርቦ የአቶ ሙሉጌታ ድርሻና ንብረት እንዲሸጥና እዳቸው እንዲከፈል ፍ/ቤት ቀደም ሲል ወስኗል።</p>

<p>አቶ ሙሉጌታ በእዳ ሲፈለጉበት የነበረውን የተከሰሱበት፣ በኋላም የተፈረደባቸውን የአክስዮን ድርሻቸውን መስፈን ኢንዱስትሪያል ኢንጂነሪንግ የሚገዛው በምን ሁኔታ እንደሆነ የተገለጸ ነገር የለም። ይሁን እንጂ ድርድሩ ተጠናቆ ሰኞ ዕለት ለፍ/ቤት ጥያቄ እንደሚቀርብ ምንጮች ጠቁመዋል። ሂደቱ በዚህ ቀጥሎ ከተጠናቀቀ አቶ ሙሉጌታ ካለባቸው እዳ ነጻ እንደሚሆኑ ተገልጿል።</p>

<p>አቶ ሙሉጌታ ከግጭቱ በኋላ ከአገር ወጥተው ቢቆዩም በቅርቡ መመለሳቸው መዘገቡ ይታወሳል። አቶ ሙሉጌታ የተመለሱበት ሁኔታ እያነጋገር ባለበት ወቅት በእዳ የተያዘ ድርሻቸውን መስፍን ኢንጂነሪንግ ሊገዛው ነው መባሉ ጉዳዩን ውስብስብ እንደሚያደርገው ለጉዳዩ ቅርበት ያላቸው ምንጮች እየገለጹ ነው። ሌሎች አስተያየት ሰጪዎች በበኩላቸው የአቶ ሙሉጌታ አመጣጥ ቀድሞም ለድርድር እንደነበር ይታወቃል ብለዋል። በጉዳዩ ላይ አስተያየታቸውን የጠየቅናቸው አንድ የሕግ ባለሙያ ከሕግ አኳያ ጉዳዩ እንቆቅልሽ እንደሆነባቸው ተናግረዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር የካቲት 22 ቀን 1996</a></p>

</body>
</html>	














