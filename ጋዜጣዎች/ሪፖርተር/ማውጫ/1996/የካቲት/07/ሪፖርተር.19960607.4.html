<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ለዚያድ ባሬ መንግስት ያገለገሉ ከሶማሌ ክልል ምርጫ ተወግደዋል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ለዚያድ ባሬ መንግስት ያገለገሉ ከሶማሌ ክልል ምርጫ ተወግደዋል</h2>


<p>በሶማሌ ብሔራዊ ክልላዊ መንግስት ከዚህ ቀደም የክልሉ ተወላጆች በመሆናቸው በተለያዩ የሃላፊነት ቦታዎች ላይ የፖለቲካ ስልጣን የነበራቸውና በቀድሞ የመሐመድ የዚያድ ባሬ መንግሥት በመከላከያ፣ በደህነት እና በዲፕሎማሲ ስራ ያገለገሉ ግለሰቦች በቅርቡ በክልሉ በተደረገው የወረዳ ምርጫ እንዳይሳተፉ መደረጋቸው ተገለጸ።</p>

<p>ጥር 16 ቀን 1996 ዓ.ም በክልሉ በ5 ወረዳዎች የተደረገውን ምርጫ አስመልክቶ የሶማሌ ሕዝብ ዴሞክራሲያዊ ፓርቲ/ ሲህዴፓ/ ሊቀመንበር አምባሳደር መሐመድ ድሪር በፅ/ቤታቸው በሰጡት መግለጫ በፈረሰው የሶማሌ መንግስት የነበሩ የሥራ ኃላፊዎችን ፓርቲያቸው ለምርጫ እንዳላቀረበ ጠቅሰዋል። ህዝቡን እንዳይሳተፉ መፈለጉን ተናግረዋል።</p>

<p>በጎረቤት ሀገር ሶማሊያ ተሳትፎ የነበራቸው በክልሉ ከዚህ ቀደም በተለያዩ የሀላፊነት ቦታዎች ላይ እያሉ የሰብአዊ መብት ጥሰቶችን ሲያደርሱ እንደነበር ተጠይቀው አምባሳደሩ በሰጡት ምላሽ በዚያድባሬ መዋቅር ውስጥ የነበረ ሰው በዲሞክራሲያዊ መንገድ ሀላፊነት ለመወጣት እንደሚያዳግተው ተናግረዋል። "በምርጫ አይሳተፉም ማለት በክልሉ ውስጥ በሙያቸው አያገለግሉም ማለት አይደለም" በማለት በዚህ ረገድ እንደማንኛውም የክሉ ተወላጅ ሙያዊ ሥራቸውን እንደሚቀጥሉ ጠቅሰዋል።</p>

<p>ምርጫው የክልሉ ዋና ከተማ በሆነችው በጅጅጋ፣ በደንበል እና በኤረር አለመደረጉን የጠቀሱት የሶህዴፓ ሊቀመንበር በቅርቡ በእነዚህ ወረዳዎች ምርጫ የሚካሄድበትን ሁኔታ አስመልክቶ ከሀገር ሽማግሌዎችና የጎሳ መሪዎች ጋር ንግግር እንደሚያደርጉ ገልፀዋል።</p>

<p>"ለመጀመሪያ ጊዜ በክልሉ የተደረገው ምርጫ በክልሉ የነበረውን አለመረጋጋት አስወግዶ ለልማት ከፍተኛ አስተዋፅኦ ለማድረግ ሁኔታዎችን የሚያመቻችና የአርብቶ አደሩን የልማት ተሳትፎ የሚያሳድግ ነው" ሲሉ ሊቀመንበሩ ገልፀዋል።</p>

<p>ምርጫ ባልተደረገባቸው ወረዳዎች ፓርቲው የነበሩትን ችግሮች አንስቶ ከህዝቡ ጋር ከተወያየ በኋላ ቢዘገይ በመጋቢት ወር ምርጫው እንዲደረግ ዕቅድ መኖሩን አምባሳደር መሐመድ ድሪር ገልፀው ምርጫ እንደተደረገባቸው ወረዳዎች ሁሉ የእነዚህም ከተከናወነ በኋላ የራሳቸው በህዝብ የተመረጠ የወረዳ ም/ቤት ይኖራቸዋል ሲሉ ተናግረዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር የካቲት 7 ቀን 1996</a></p>

</body>
</html>	














