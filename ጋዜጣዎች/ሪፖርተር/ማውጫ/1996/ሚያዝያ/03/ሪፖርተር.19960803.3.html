<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ለሕዝብ ጥቅም ሲባል በወንጀል ድርጊቶች ላይ ክስ የማይቀርብበት ሕግ ተረቀቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ለሕዝብ ጥቅም ሲባል በወንጀል ድርጊቶች ላይ ክስ የማይቀርብበት ሕግ ተረቀቀ</h2>


<p>ፍትህ ሚኒስቴር ባረቀቀው የወንጀል መከላከልና የክስ ፖሊሲ ለሕዝብ ጥቅም ሲባል ክስ የማይቀርብባቸውን ሁኔታዎች በድጋሚ እንዲካተት አደረገ።</p>

<p>ፍትህ ሚኒስቴር ባወጣውና በቅርቡ ለሚመለከተው አካል ቀርቦ ይፀድቃል ተብሎ በሚጠበቀው ረቂቅ ሕግ ውስጥ ለሕዝብ ጥቅም ሲባል ክስ የማይቀርብባቸው ሁኔታዎች ቀደም ሲል በወንጀለኛ መቅጫ ሕግ ሥነ ሥርዓት አንቀፅ 42(1) መ ላይ የተመለከተው አንቀፅ 1980 ዓ.ም ጀምሮ እንዲሻር በመደረጉ ተፈፃሚ ሳይሆን መቆየቱን አስታውሷል። አዲሱ ረቂቅ ፖሊሲ ለሕዝብ ጥቅም ሲባል ክስ ያለማቅረብ ሥልጣንን እንደገና የሚመልስ ከመሆኑም በላይ የህዝብ ጥቅም መመዘኛዎችን በዝርዝር አስቀምጧል።</p>

<p>በወንጀል መከላከልና የክስ ፖሊስ ረቂቅ አንቀፅ 7. ላይ ለሕዝብ ጥቅም ሲባል ክስ የማይቀርብባቸው ምክንያቶች መካከል ጉዳቱ አነስተኛና በቀላል ግጭት የተነሳ የደረሰ ሆኖ ተበዳይና ተከሳሽ የታረቁ ከሆነ፣ ክሱ በእስራት የሚያስቀጣና ጉዳቱ አነስተኛ ሆኖ ጥፋተኛው ጥፋቱን በፈቃደኝነት ያሳወቀና መልሶ ለማስተካከል ዝግጁ ከሆነ የሚሉ ይገኙበታል።</p>

<p>በተጨማሪ ወንጀሉ በፅኑ እሥራት የሚያስቀጣ ከሆነና ተከሳሹ በዕድሜ በመግፋቱ ወይም በማይድን በሽታ በመያዙ ምክንያት ጉዳዩን በፍ/ቤት መከታተል ካልቻለ፣ ጥፋቱ በእስራት ብቻ የሚያስቀጣ ሆኖ ተከሳሹ ላደረሰው ጥፋት የግል ተበዳይን የካሰ እንደሆነ፣ ዓለማቀፍ ግንኙነትን ወይም ብሔራዊ ደህንነትን የሚጎዳ ከሆነ፣ የተፈፀመው ወንጀል ተጎጂ አልባ በሆነ ጊዜና ወንጀሉም የኅ/ሰቡን ሠላምና ጸጥታ የማይጎዳ ከሆነ፣ የህጉ መጣስ ቴክኒካዊ ብቻ በመሆኑ የመንግሥትን ገንዘብ ለዚህ ክስ ማባከኑ አስፈላጊ መሆኑ ካልታመነበት የፍትህ ሚኒስትሩ ክስ እንዳይመሰረት ለመወሰን የሚያስችል ስልጣን በዚህ ረቂቅ ሕግ ተሰጥቷቸዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሚያዚያ 3 ቀን 1996</a></p>

</body>
</html>	














