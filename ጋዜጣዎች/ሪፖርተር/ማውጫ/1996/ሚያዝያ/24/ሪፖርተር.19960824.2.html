<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ኤርትራ አለማቀፍ ሕግጋትን የጣሰ ተግባር ማከናወኗን የካሳ ኮሚሽኑ አረጋገጠ» ኢትዮጵያ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«ኤርትራ አለማቀፍ ሕግጋትን የጣሰ ተግባር ማከናወኗን የካሳ ኮሚሽኑ አረጋገጠ« ኢትዮጵያ</h2>


<p>የኢትዮጵያ እና የኤርትራን የካሳ ጥያቄን የሚመለከተውና ዘ-ሔግ ያስቻለው የካሳ ኮሚሽን ረቡዕ ሚያዚያ 20 ቀን 1996 ዓ.ም የመካከለኛውን ግንባር ከፊል አቤቱታዎች አስመልክቶ የሰጠው ውሳኔ የኢትዮጵያን ክስ ተቀብሎ የፈረደ ነው ሲል የውጭ ጉዳይ ሚኒስትር ገለጸ። ኤርትራ በበኩሏ ኮሚሽኑ የኤርትራን ጥያቄ ተቀብሎ የኢትዮጵያን ውድቅ አደረገው ስትል አስታወቀች።</p>

<p>የኢትዮጵያ መንግስት የውጭ ጉዳይ ሚኒስቴር የህግ ጉዳዮች ዋና ዳይረክቶሬት ባወጣውና የሚኒስቴር መስሪያ ቤቱ ራሱ በኦፊሴላዊ ድረ ገጹ ላይ እንደገለጸው ኤርትራ አለማቀፍ ህግጋትን የጣሰ ተግባር በኢትዮጵያ ላይ ማከናወኗን የካሳ ኮሚሽኑ ውሳኔ ማረጋገጡን ገልጿል። መግለጫው አያይዞም በኢትዮጵያ በኩል ተፈጸሙ የተባሉ ድርጊቶችንና ኤርትራ ክስ ያቀረበችባቸውን ጉዳዮች በተመለከተ ከተወሰኑ ህንጻዎች መውደም ጋር ብቻ እንደተያያዘ ኮሚሽኑ መወሰኑን ጠቅሷል። የተባሉት ሕንጻዎች ቢሆንም በኢትዮጵያውያን መውደማቸንው ማረጋገጥ እንዳልተቻለ የኮሚሽኑ ውሳኔገልጿል ሲል አስታውቋል። </p>

<p>የኤርትራ የውጭ ጉዳይ ሚኒስቴር ባሰራጬው መግለጫ መሰረት ደግሞ ኮሚሽኑ የኤርትራን ጥያቄ እንደተቀበለና የኢትዮጵያን ጥያቄዎች ውድቅ እንዳደረገ ገልጾ ኤርትራ ሆን ተብሎ የተደረገ ሕገወጥ የሆነ የመሰረተ ልማት መዋቅሮች ውድመት የደረሰባት መሆኑን ማስረጃ ማቅረብ መቻሏን ኮሚሽኑ ያረጋገጠ መሆኑን ገልጸዋል።</p>

<p>ኤርትራ በኢትዮጵያ ላይ ያቀረበቻቸው ክሶች በርካታ እንደነበሩ የገለጸው የውጭ ጉዳይ ሚኒስተ የተሰጠው ውሳኔ ግን በተወሰኑ አካባቢዎች ከተወሰኑ ንብረቶች ጋር በተያይዘ መሆኑን ገልጿል። የኢትዮጵያ ጦር በሰዎች ላይ ጉዳት አድርጓል በማለት ኤርትራ ያቀረበቸውን ክስ የካሳ ኮሚሽን ውድቅ እንዳደረገው የገለጸው ይኸው መግለጫ የኢትዮጵያ ጦር በጦርነቱ ጊዜ አለማቀፍ ህግን የጣሱ ድርጊቶችን ስለመፈጸሙ የሚያሳይ ማረጋገጫ አለማግኘቱን የኮሚሽኑ ውሳኔ ያስረዳል ሲል አስታውቋል።</p>

<p>በሌላ በኩል የኤርትራ የውጭ ጉዳይ ሚኒስቴር ባሰራጨው መግለጫ ኢትዮጵያ መቀሌ የሚገኝ ት/ቤት ሆን ብላ በቦንብ መታለች፣ አዲግራትንም በሕገ ወጥ መንገድ በቦንብ መታለች ብላ ያቀረበቸውን ክስ ኮሚሽኑ ውድቅ ያደረገው መሆኑን ገልጿል።</p>


<p class="align-center"><a href="/Gazettas/Reporter/info/Reporter.sera.html"> ከሪፖርተር ሚያዝያ 24 ቀን 1996</a></p>

</body>
</html>	
