<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የስኮትላንድ ባንክ በንግድ ባንክ አማካሪነቱ ውጤት አልባ እየሆነ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የስኮትላንድ ባንክ በንግድ ባንክ አማካሪነቱ ውጤት አልባ እየሆነ ነው</h2>


<p>የኢትዮጵያ ንግድ ባንክ የማኔጅመንት ኮንትራት ከከሸፈ በኋላ በወጣው ጨረታ በማኔጅመንት አማካሪነት የተቀጠረው የስኮትላንድ ባንክ እስከአሁን ያደረገው እንቅስቃሴ ውጤት አልባ መሆኑን ምንጮች ገለጹ።</p>

<p>የባንኩን የአመራር ብቃት ያሳድጋል ተብሎ የተጠበቀው የማኔጀመንት አማካሪው የስኮትላንድ ባንክ የኢትዮጵያ ንግድ የባንኩን መሰረታዊ ችግሮች የሚፈታ የማማከር ሥራ በመስጠት ላይ አለመሆኑን የገለጹት ምንጮች ችግሩ በኢትዮጵያ ንግድ ባንክ አመራርም መታወቁን ይገልጻሉ። ይሁንና የማኔጅመንት ኮንትራቱ አለመሳካቱ ሳያንስ የማማከር አገልግሎቱም ውጤት አልባ መሆኑ ቢገለጽ ለስማችን መልካም አይደለም ፣ ተጨማሪ የካሳ ክፍያም ያስከፍለናል በሚል ተደባብሶ መያዙን የደረሰን መረጃ ያመለክታል። ምንጮቻችን እንደሚሉት የማኔጀምንት ኮንትራቱም ሆነ ማማከሩ በዋነኛነት በአይ ኤም ኤፍ ጫና የመጣ በመሆኑ ለመሰረዝ ፍርሃት አሳድሯል።</p>

<p>አማካሪው የስኮትላንድ ባንክ እስከአሁን እንዲያጤኑና እንዲያማክሩ ከላካቸው ጥቂት ሰዎች መካከል አሁን በስራቸው ላይ የሚገኙት ከሦስት እንደማይበልጡ ታውቋል። በንግድ ባንኩ ከፍተኛ ችግር የሚታይበት የብድር ክፍልም አማካሪ ያልተመደበለት ሲሆን ለፋይናንስ ክፍሉ ተመድቦ የነበረው አማካሪም ተመልሶ መሄዱን ምንጮቻችን ያስረዳሉ። ቀደም ሲል አማካሪው ባንክ የሥራ እቅዱን ባቀረበበት ወቅት ከባንኩ ዋነኛ ክፍሎች አንዱ የሆነውን የዓለም አቀፍ የባንክ አገልግሎት (እብዽ) ሳያካትት ማቅረቡንና በእቅዱ ላይ ጠንከር ያለ ጥያቄ ሳይቀርብበት እንዲቀጥል መደረጉን ምጮቻችን ጠቁመዋል። የስኮትላንድ ባንክ ከፍተኛ የማማከርና የሙያ ብቃት እንዳለው ቢታወቅም ለኢትዮጵያ ንግድ ባንክ የማማከር ኮንትራቱ በቂ ትኩረት አለመስጠቱ በመታየት ላይ ነው። ለሙያው ቅርበት ያላቸው ምንጮች ለዚህ ምክንያቱ ከንግድ ባንክ በኩል ጠንካራ ሙያዊ ክትትል አለመደረጉ ነው ይላሉ።</p>

<p>የኢትዮጵያ ንግድ ባንክን አመአር በኮንትራቱ ለመስጠት በወጣው ጨረታ የሕንዱ ባንክ ካሸነፈ በኋላ በዝርዝር ጉዳዮች ከስምምነት ባለመደረሱና ሐሳቡን በመቀየሩ መቅረቱ የሚታወቅ ነው። በዚህ የጨረታ ሒደት ተከስቶ የነበረውን አወዛጋቢ ሂደት በስፋት መዘገባችን የሚታወስ ነው።</p>



<p class="align-center"><a href="/Gazettas/Reporter/info/Reporter.sera.html">ከሪፖርተር ህዳር 7 ቀን 1996</a></p>

</body>
</html>	














