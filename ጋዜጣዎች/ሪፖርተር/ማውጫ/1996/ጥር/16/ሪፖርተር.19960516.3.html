<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በቱኒዙ የካፍ ጠ/ጉባኤ ዶ/ር አሸብር ተቃውሞ አሰሙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በቱኒዙ የካፍ ጠ/ጉባኤ ዶ/ር አሸብር ተቃውሞ አሰሙ</h2>


<p>መንግስትና ፊፋ ህጋዊ እውቅና የሰጣቸው አካላት እያሉ ህጋዊ ተወካይ ያልሆኑትን ሰዎች ካፍ መቀበሉ አግባብ አይደለም በማለት ዶ/ር አሸብር ወ/ጊዮርጊስ ጥር 13 ቀን 1996 ዓ.ም በተካሄደው የቱኒዝ ካፋ ጠ/ጉባእ ላይ ተቃውሞ መሰንዘራቸው ገለጹ።</p>

<p>የሃገሬ መንግስት ህጋዊ እውቅና እንደሰጠኝ ለፊፋ በህጋዊ ደብዳቤ ተረጋግጧል። ፊፋም ይህንኑ በመግለፅ ለወጣቶች ባህልና ስፖርት ሚኒስትር አቶ ተሾመ ቶጋ ደብዳቤ ልኳል። የደብዳቤውን ግልባጭ ለእኔና ለአፍሪካ እግር ኳስ ኮንፌዴሬሽን ዋና ጸሐፊ ሚ/ር ሙስጠፋ ፋሂም አሳውቋል። በዚህ ህጋዊ አካሄድ መካከል ኢትዮጵያን ሊወክሉ የማይችሉ ክፍሎች በመላካቸውና ድምፅ አሰጣጡ በምስጢር በመሆኑ ኢትዮጵያ በይፋ ድምጿን ለማን ኢንደሰጠች አይታወቅም ያሉት ዶ/ር አሸብር ህጋዊ ፕሬዚዳንት መሆናቸው እየታወቀ ኢትዮጵያ በሌላ ሰው እንድትወከል መደረጉ ከምን የመነጨ እንደሆነ እንዳማይገባቸው አስታወቀው እውቅና የሌላቸው ሰዎች በአቋራጭ የተወከሉበት ምክንያት ወደፊት የሚታይ ጉዳይ ነው ብለዋል።</p>

<p>የኢትዮጵያ እግር ኳስ ፌዴሬሽን ቋሚ ዋና ፀሐፊ አቶ አበባ ከልካይ የኢትዮጵያ ወንበር ላይ አብረውኝ ሊቀመጡ ከተሰማሙ በህዋላ ከሚኒስትር መስሪያ ቤቱ ተወክለው ክሄዱት አቶ ይስሀቅ ታፈረ ጋር በመነጋገር ሀሳባቸውን ቀየሩ። የካፍ ሰዎች ከእነሱ ጋርእንድቀመጥ ቢጠይቁኝም ህጋዊ ካልሆኑ ሰዎች ጎን ህጋዊ ሰው ሆኜ አልቀመጥም" በማለት ለብቻዬ በመቀመጥ ጉባኤውን አስፈቅጄ ኢትዮጵያን ሳይሆን ጉባኤውን ያዘጋጀውን ክፍል አሰራር የተቃወሙበትን ምክንያት ዶ/ር አሸብር አባራርተዋል።</p>

<p>በተፈጠረው ስህተት የካፍ አመራሮች ይቅርታ ጠይቀውኛል። ያሉት ዶክተር አሸብር ስብሰባው ከመካሄዱ አንድ ቀን በፊት በድጋሚ ከተመረጡት ፕሬዚዳንት ኢሳ አያቱ ጋር በጉዳዩ ዙሪያ መነጋገራችውና ሚ/ር ኢሳ አያቱም "ባለቀ ሰአት ነገርከኝ አሁን በምርጫ ጥድፊያ ላይ ነኝ" በማለት መልስ ሰጥተውኛል። ይህ ሁሉ ሊሆን የቻለው የኖርማላይዜሽን ኮሚተውን ቀደም ብሎ በመቀበል ለፊፋ ደብዳቤ ባለመላኩ፣ ይህም ሆን ተብሎየተደረገው በአቋራጭ ሾልከው ለሚገቡ ሰዎች ሁኔታዎችን ለማመቻቸት ታስቦ መሆኑን፣ እስካሁንም እነዚሁ ሰዎች የፌዴሬሽኑ አመራር እንዲበጣበጥ ሲያደርጉ መቆየታቸውን በፌዴሬሽኑ ውስጥ ለተፈጠረው ችግር ምክንያት የሆኑት ሰዎች በይፋ መታወቃቸውን አስረድተዋል።</p>

<p>ምርጫውን አስመልክቶ በኢሳ አያቱ መመረጥ ደስተኛ ነኝ ያሉት ዶ/ር አሸብር ወቅቱ የአፍሪካ እግር ኳስ ኮንፌዴሬሽንና የስፖርት ቤተሰቡን የሚያበጣብጥ ከፊፋ ጋር የሚያጣሉ ግለሰቦች ግዜያቸው ያበቃበት ጊዜ መሆኑን መረዳታቸውን ገልፀዋል። </p>

<p>«አቶ ፍቅሩ ኪዳኔ ትልቅ ሰው ናቸው። የስፖርት መሪዎች እንዲስማሙ መምከርና ልምዳቸውን ማካፈል ይገባቸው ነበር" በማለት ስህተት ውስጥ እንዳንገባ ሁላችንም መጠበቅ ነበረባቸው። አሁን ግን ያየሁት ከዚህ በተለየ መልኩ ሲንቀሳቀሱ ነው በማለት ዶ/ር አሸብር የተሰማቸውን ቅሬታ ገልፀዋል።</p>

<p>አዲስ አበባ እንደተመለሱ ስራቸውን በተሰጣቸው ኃላፊነት መሥራት ይጀምራሉ? ተብሎ ለተጠየቀው «መንግስትና ፊፋ የተስማሙበት ጊዜ ላይ ነን።" በማለት አዲስ አበባ ምን እንዳለ ስለማላውቅ እዛ መጥቼ የማየው ጉዳይ ይሆናል ብለዋል። ዶ/ር አሸብርን ያነጋገርናቸው በስልክ ነው።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ጥር 16 ቀን 1996</a></p>

</body>
</html>	














