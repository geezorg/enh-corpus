<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የ60 ሚሊዮን ብር ንብረታቸው በፍ/ቤት እንዲሸጥ የተወሰነባቸው ሙሉጌታ ጓዴ አዲስ አበባ ገቡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የ60 ሚሊዮን ብር ንብረታቸው በፍ/ቤት እንዲሸጥ የተወሰነባቸው ሙሉጌታ ጓዴ አዲስ አበባ ገቡ</h2>


<p>በኤፈርት ሥር ከሚተዳደሩት ኩባንያዎች አንዱ እና ዋነኛው የሆነው በአዲግራት ከተማ የሚገኘው አዲግራት መድኃኒት ፋብሪካ (አዲስ ፋርማሲቲካልስ) የአክሲዮን ባለቤት የሆኑ አቶ ሙሉጌታ ጓዴ፣ ከኤፈርት ኃላፊዎች ጋር በተፈጠረ አለመግባባት ምክንያት ከአምስት ዓመት በፊት ከሀገር ወጥተው ከቆዩ በኋላ ባለፈው ሳምንት መጨረሻ በስደት ከሚኖሩበት አሜሪካ ወደ አዲስ አበባ መምጣታቸው ታወቀ።</p>

<p>አቶ ሙሉጌታ ጓዴ በአዲግራት መድኃኒት ፋብሪካ አክሲዮን ውስጥ 49 በመቶ ድርሻ ያላቸው ሲሆን አዲስ ትራንስፖርት እና አዲስ ኢንተርናሽናል የተባሉ ኩባንያዎች ባለቤት ነበሩ። በትግራይ ክልላዊ መንግስት በአዲግራት ከተማ የሚገኘው አዲስ ፋርማሲቲካልስ የመድኃኒት ፋብሪካ የተገነባው ከ130 ሚሊዮን ብር በላይ በሆነ ወጪ ሲሆን የፋብሪካውን የማምረቻ ማሽኖች ከአውሮፓ ገዝተው ያስመጡት አቶ ሙሉጌታ እንደነበሩ አንዳንድ ምንኖች ይጠቁማሉ። ከማሽኖቹ ግዢ በተጨማሪ ለፋብሪካው ግንባታ እሚያስፈልጉ የተለያዩ ቁሳቁሶችን ያቀረበውም አዲስ ኢንተርናሽናል የተባለ የአቶ ሙሉጌታ ኩባንያ ነው። ሁኔታውን ከሙስና አሠራር ጋር ባያያዙ ባለስልጣናት እና በአቶ ሙሉጌታ መካከል በተፈጠረው አለመግባባት ምክንያት ግለሰቡ ከአምስት ዓመት በፊት ከሀገር ተሰደዋል። እጅግ ዘመናዊ እንደሆነ የሚነገርለት የአዲስ ፋርማሲቲካልስ መድሃአኒት ፋብሪካ ሲቋቋም የሀገር ውስጥ ዬምድኅሃኒት ፍላጎት አሟልቶ እ.ኤ.አ በ2002 ዓ.ም ምርቱን ለውጪ ገበያ እንደሚያቀርብ ተገልጾ የነበረ ቢሆንም ኩባንያው በገጠመው የሥራ ማስኬጃ ገንዘብ እጥረት ምክንያት ምርቱን ከሃገር ውስጥ ገበያ አልፎ ወደ ውጪ ሀገር መላክ አልቻለም።</p>

<p>ለፋብሪካው ግንባታ ለማሽነሪዎች ግዢ የሚውል 80 ሚሊዮን ብር የኩባንያው ማኔጅመንት ከኢትዮጵያ ልማት ባንክ ተበድሮ የነበረ ቢሆንም ፋብሪካው ምርት ከጀመረ በኋላ ከፍተኛ የፋይናንስ እጦት እንደገጠመው ውስጥ አዋቂ ምንጮች ለሪፖርተር ጋዜጣ ገልፀዋል። ኩባንያው የገጠመው የፋይናንስ እጥረት ለማቃለል ማኔጅመንቱ ተጨማሪ ብድር ቢጠይቅም ባንክ የኩባንያው የዳይሬክተሮች ቦርድ በብድሩ ጥያቄ ላይ መስማማቱን ካልገለጹ ብድሩን እንደማይሰጥ ማስታወቁን ምንጮች ገልፀዋል። የኩባንያው የዳይሬክተሮች ቦርድ አባል ከፍተኛ ባለ አክሲዮን የሆኑት አቶ ሙሉጌታ ከሀገር ውጪ ስለነበሩ ቦርዱ የተጠየቀውን ማድረግ ሳይችል ቀርቷል። አቶ ሙሉጌታ በሌሉበት አዲስ ቦርድ መቋቋም ስለማይችል ኩባንያው የጠየቀውን ማግኘት አልቻለም። ፋብሪካው በገጠመው ከፍተኛ የፋይናንስ እጦት ምክንያት ኢንደታቀደው ሊንቀሳቀስ አለመቻሉን ለመረዳት ተችሏል። ችግሩን ለመፍታት የግድ አቶ ሙሉጌታ ወደ ኢትዮጵያ መምጣት እንደነበረባቸው የገለፁት ምንጮች አቶ ሙሉጌታን አግባብቶ ለማምጣት ጥረት ሲደረግ እንደነበር ገልፀዋል። አቶ ሙሉጌታ በኩባንያው ችግሮች ዙሪያ ከኤፈርት ኃላፊዎች ጋር በቅርቡ እንደሚነጋገሩ ይጠበቃል። አዲስ ፋርማሲቲካልስ ከጠቅላላ አክሲዮን 51 በመቶ የኤፈርት ሲሆን 49 በመቶው ደግሞ የአቶ ሙሉጌታ ነው።</p>

<p>የኤፈርት አካል የሆነው አዲስ መድሀኒት ፋብሪካ ከአቶ ሙሉጌታ ጓዴ ጋር የገጠመው አለመግባባት ፍ/ቤት ወስዶ ጉዳዩ በየደረጃው እስከሰበር ችሎት ደርሶ ከታየ በህዋላ ፋብሪካው በመርታቱ የአቶ ሙሉጌታ 60 ሚሊዮን ብር የሚገመት ንብረት እንዲሸጥ መወሰኑን ምንጮቻችን ጠቁመዋል። </p>


<p class="align-center"><a href="/Gazettas/Reporter/info/Reporter.sera.html">ከሪፖርተር ጥር 16 ቀን 1996</a></p>

</body>
</html>	














