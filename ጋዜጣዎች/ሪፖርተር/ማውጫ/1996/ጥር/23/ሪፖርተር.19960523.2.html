<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ከተጠሩት አምባሳደሮች መካከል 60 በመቶዎቹ አይመጡም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ከተጠሩት አምባሳደሮች መካከል 60 በመቶዎቹ አይመጡም</h2>


<p>ውጭ ጉዳይ ሚኒስቴር ወደ ሃ ገር ውስጥ መጥተው ሪፖርት እንዲያደርጉ ከጠራቸው 20 የሚሆኑ ዲፕሎማቶች መካከል 13 ያህሉ (60 በመቶ) የሚሆኑት እንደማይመጡ ምንጮች ጠቁመዋል።</p>

<p>የተጠሩት አምባሳደሮች ለምን እንደማይመጡ የዲፕሎማቲክ ባለሙያዎች አነጋግረን እንደገለጹልን ከሆነ የዲፕሎማቶቹን የስራ ልምድ እና ሙያቸው እየታየ ዝውውርና ምደባ የማይደረግ በመሆኑ በዚህ የውጭ ጉዳይ ሚ/ር የሚፈጥረው ድክመት መሆኑን ሲጠቅሱ አንዳዶች በትክክል ቢመደቡም ከውጭ አገር ኑሮው እና ከሚከፈለው ክፍያ ወጥቶ አገር ቤት መስራት ስለማይፈልጉ ነው ብለዋል።</p>

<p>እነዚህ ምንጮች እንደጠቆሙት ከሆነ አንዳንዶቹ ዲፕሎማቶች የሚጠሩት ለዲፕሎማቲክ ምደባ ለማቀያየር ብቻ ሳይሆን ከዲፕሎማቲክ ዘርፍ አውጥቶ በሌላ ዘርፍ በሌላ ሥራ ለመመደብም ነው ይባላል።</p>

<p>ይህ አምባሳደሮች ሲጠሩ ያለመምጣት ጉዳይ አሁን ብቻ የተከሰተ ሳይሆን ከዚህ ቀደምም ታይቶ እንደነበር ይታወሳል። በዚህ መሰረት በአሁኑ ወቅት በቻይና የኢትዮጵያ አምባሳደር ከዚህ ቀደም በጣሊያን ሮም አምባሳደር ሆነው ያገለገሉት የህወሓት ማዕከላዊ ኮሚቴ አባላት የሆኑት አምባሳደር አዲስ ዓለም ባሌማ ከአምባሳደርነታቸው ተነስተው በኤፈርት ተመድበው እንዲሰሩ የተወሰነ ሲሆን በተደረገላቸው ጥሪ እንደሚመጡም ታውቋል። </p>

<p>አምባሳደር አዲስ አለም ባሌማ በኤፈርት የተመደቡ መሆናቸው የታወቀ ቢሆንም በኤፈርት ውስጥ ምን ዓይነት ሥራና ኃላፊነት እንደሚሰጣቸው ገና በውል አለመታወቁን ምንጮቻችን ገልጸዋል።</p>

<p>በምንጮቹ ግምት በኤፈርት ውስጥ አምባሳደር ተወልደ ገብሩ ይዘውት የነበረውን ቦታ ይይዛሉ ተብሎ ይጠበቃል።</p>

<p>አምባሳደር ተወልደ ገሩ የህወሓት ማዕከላዊ ኮሚቴ አባል ከመሆናቸው በተጨማሪ ለረጅም ጊዜ በስዊድን የኢትይጵያ አምባሳደር ሆነው አገልግለዋል።</p>

<p>እሳቸውም ቀደም ብለው በኤፈርት ውስጥ ተመድበው ይሰሩ የነበረ ቢሆንም በድርጅቱ አመራር የሚሰጡበትም ሆነ ተገቢ ሥራ የሚሰሩበት የሚጠቀስ ኃላፊነት አልነበራቸውም።</p>

<p>ሰሞኑን አምባሳደ ተወልደ ገብሩ ከአዲስ አበባው የኤፈርት ጽ/ቤት ተነስተው በመቀሌ የከተማው መስተዳድር የአቅም ግንባታ ኃላፊ ሆነው እንዲሰሩ ተመድበዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር 23 ቀን 1996</a></p>

</body>
</html>	














