<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በጋምቤላ አዲስ ፕሬዚዳንት ለማስመረጥ የጉባዔ ዝግጅት እየተደረገ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በጋምቤላ አዲስ ፕሬዚዳንት ለማስመረጥ የጉባዔ ዝግጅት እየተደረገ ነው</h2>


<p>በጋምቤላ ክልል ተሰውረዋል ተብሎ በክልሉ ፖሊስ ኮሚሽን መግለጫ በተሰጠባቸው በክልሉ ፕሬዚዳንት በአቶ አኬሎ አኳይ ምትክ አዲስ ፕሬዚዳንት ለማስመረጥ ጉባኤ ለመጥራት የሚያስችል ዝግጅት በመደረግ ላይ መሆኑን የአካባቢው ምንጮች ለሪፖርተር ገለጹ።</p>

<p>በጋምቤላ ክልል ታህሳስ 3 ቀን 1996 ዓ.ም በተቀሰቀሰው ግጭት ሳቢያ 350 ያህል ሰዎች ከሞቱ በኋላ ወደ ሱዳን ከሸሹት ከ10 ሺህ በላይ ስደተኞች መካከል ሰሞኑን ቁጥራቸው ጥቂት የማይባሉት እየተመለሱ መሆናቸውን የክልሉ ፖሊስ ኮሚሽን ጽ/ቤት አስታወቀ።</p>

<p>ከስደት ተመላሾቹን የሚያስተናግድ ኮሚቴ ተቋቁሟል ያሉት የፖሊስ ኮሚሽኑ ወንጀል ምርመራ ኅላፊ ሲሆኑ ከግጭቱ በኋላ በተፈረባቸው ስጋት ወደ ገጠር አካባቢዎችና አጎራባች ክልሎች እንጂ ከፕሬዚዳንቱና ከጥቂቶች በስተቀር ብዙዎቹ ሱዳን አልገቡም ብለዋል።</p>

<p>የክልሉ ፕሬዚዳንት ታህሳስ 30 ቀን 1996 ዓ.ም ከአካባቢው መሰወራቸውን የክልሉ ፖሊስ ኮሚሽን ካስታወቁ ወዲህ እሳቸውን ለማግኘት ፍለጋ እየተደረገ ቢሆንም የሱዳን ድንበር ዘልቀው መግባታቸው ክተረጋገጠ ወዲህ ጉዳዩ በሁለቱ መንግሥታት የፀጥታ ሰዎች መያዙን የአካባቢዎችና አጎራባች ክልሎች እንጂ ከፕሬዚዳንቱና ከጥቂቶች በስተቀር ብዙዎቹ ሱዳን አልገቡም ብለዋል።</p>

<p>በአሁኑ ወቅት የክልሉ ም/ፕሬዚዳንት ፕሬዚዳንቱን ተክተው እየሰሩ መሆናቸውን ከምንጮቻችን ዘገባ ለመረዳት ተችሏል።</p>

<p>ግጭቱን በመቀስቀስ ትልቅ ሚና ተጫውተዋል የተባሉ ግለሰቦች እንዲሁም ለግድያ ተግባር ተሳታፊ ነበረ የተባለ ንብረትነቱ የአኙዋክ ልማት ማህበር የሆነ አይሱይዙ መኪና ከነ ሹፌሩ በቁጥጥር ስር መዋሉን ምንጮቻችን ገልፀዋል።</p>

<p>የክልሉ ፖሊስ ጠፍተዋል ባላቸውፕሬዚዳንት ኦኬሎ አኳይ ትዕዛዝ በመንቀሳቀስ የተለያዩ በግድያ ተግባር የተሰማሩ ታጣቂዎችን ይጭን ነበር የተባለው አይሱዙ መኪና ሹፌር ላይ ምርመራ እየተካሄደ ሲሆን እንደቀሩት የግጭቱ ተዋናይ ናቸው የተባሉት ግለሰቦች በቅርቡ ፍ/ቤት ይቀርባል ሲሉ ምንጮቹ አመልክተዋል።</p>

<p>ጠቅላይ የግጭቱን ሁኔታየሚመረምረው ከፌዴራል ፕሊስ የሔዴ የመርማሪ ቡድን መሆኑን የገለጽቱ የአካባቢው ምንጮች በግጭቱ ተሳታፊ ነበሩ የተባሉ ሰዎች በተደጋጋሚ ፍ/ቤት ቀርበው ፖሊስ የጊዜ ቀጠሮ እየጠበቀባቸው ነው ብለዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ጥር 10 ቀን 1996</a></p>

</body>
</html>	














