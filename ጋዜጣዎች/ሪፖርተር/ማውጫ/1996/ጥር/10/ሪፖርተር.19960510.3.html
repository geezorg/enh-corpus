<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያ አትሌቲክስ ፌዴሬሽን 1.8 ሚሊዮን ብር እንዲከፍል ተፈረደበት</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኢትዮጵያ አትሌቲክስ ፌዴሬሽን 1. ሚሊዮን ብር እንዲከፍል ተፈረደበት</h2>


<p>የኢትዮጵያ አትሌቲክስ ፌዴሬሽን ለኢትዮ ኢንቨስትመንት ፕሮሞሽን ሰርቪስ 1. ሚሊዮን ብር እንዲከፍል ተፈረደበት።</p>

<p>ለሰንዳፋ አትሌቲክስ መንደር ግንባታ ጃንሜዳ ከተደረገው የንግድ ትርኢትና ቶንቦላ በተጨማሪ ሸራተን አዲስ በተደረገ የገንዘብ ማሰባሰቢያ ቴሌቶን 27 ሚሊዮን ብር ገቢ ከተገኘ በኋላ በሁለቱ ተስማሚ ድርጅቶች መካከል በተፈጠረ ድንገተኛ አለመግባባት ኢትዮ ኢንቨስትመንት ፕሮሞሽን ሰርቪስ ህዳር 20 ቀን 1995 ዓ.ም በፌዴራል ከፍተኛ ፍ/ቤት አንደኛ ፍትሃብሄር ችሎት ክስ መመስረቱ ነበር።</p>

<p>ከሁለቱም ወገን የቀረበውን የመከራከሪያ ሃሳብ ካዳመጠ በኋላ የኢትዮጵያ አትሌቲክስ ፌዴሬሽን 1. ሚሊዮን ብር እንዲከፍል የተፈረደው ታህሳስ 20 ቀን 1996 ዓ.ም ነው።</p>

<p>ከሃያ ሰባት ሚሊዮን ብር ውስጥ ሃያ ሶስት ሚሊዮን ለመለገስ ቃል የገቡት የሜድሮክ እህት ካምፓኒዎች ናቸው። እነሱ ደግሞ ገንዘቡን ለመክፈል ፈቃደኛ ባለመሆናቸው ገቢ ካልተደረገ ገንዘብ ድርጅቱ ገንዘብ ይክፈለኝ ብሎ ሊጠይቅ አይችልም በሚል የኢትዮጵያ አትሌቲክስ ፌዴሬሽን ጠበቆች የተከራከሩ ሲሆን ኢትዮ ኢንቨስትመንት ፕሮሞሽን ሰርቪስ በበኩሉ ገንዘብ ለመለገስ ቃል ከገቡት ሰባ ዘጠኝ ግለሰቦችና ድርጅቶች መካከል ሰባ ስምንቱ እንዲከፍሉ ማድረጉ ኃላፊነቱን በአግባቡ እንደተወጣ የሚያሳይ መሆኑን ጠቅሶ የሜድሮክ እህት ካምፓኒዎች ቃል የገቡትን ገንዘብ ለመክፈል ቃል አለመግባታቸውን ስራችንን እንዳላከናወንን አይቆጠርም በማለት ተከራክሯል።</p>

<p>ሰባ ስምንቱ ለጋሾች ለመክፈል ፈቃደኛ ለመሆናቸው ላይ የቀረበ ክርክር የለም። በስምምነቱ ላይ ለጋሾች ለመክፈል ፈቃደኛ በሆኑ ጊዜ በመቶኛ ተከፋፍሎ ክፍያ ይከናወናል የሚል የተቀመጠ ነገር በስምምነቱ ላይ የለም በመሆኑም ለመለገስ ፈቃደኛ ያልሆነው አካል ሊለግስ ቃል የገባውን የገንዘብ መጠን ማነስ ወይም መብዛት ሊተኮር የሚገባው ጉዳይ ሆኖ አላገኘነውም ያለው ከፍተኛ ፍ/ቤት ከሳሽ በስምምነቱ የገባውን ግዴታ ስለተወጣ ተከሳሽ በበኩሉ ግዴታውን የማይፈጽምበት ምክንያት የለም። በማለት በውሉ መሠረት 1. ሚሊዮን ብር ክስ ከቀረበበት ጊዜ ጀምሮ ተከፍሎ እስካለቀበት ድረስ ከሚታሰብ 9 ከመቶ ወለድ ጨምሮ እንዲከፍል፣ ከሳሽ ለዳኝነት የከፈለው የቴምብር ቀረጥ፣ በተከፈለው መጠን የጠበቃ አበል 5 ከመቶ ሌሎች ወጪና ኪሣራ በቁርጥ አንድ ሺህ ብር ተከሳሽ ለከሳሽ ይክፈል በማለት ከፍተኛው ፍ/ቤት መዝገቡን ዘግቷል።</p>

<p>የኢትዮጵያ አትሌቲክስ ፌዴሬሽን ፕሬዚዳንት ወ/ሮ ብስራት ጠና ጋሻው በበኩላቸው ውሳኔውን መስማታቸውን ጠቅሰው "እኛ ትኩረታችን ግንባታውን ላይ ነው" በማለት ጉዳዩን የሚኒስትሩ መስሪያ ቤትም የሚያውቀው በመሆኑ የፍ/ቤቱን ውሳኔ በጥንቃቄ የምናየውና በተቻለ መጠን ግንባታችን እንዳይጓተት የህግ አማካሪዎቻችንን አማክረን የምንወስነው ጉዳይ ይሆናል ብለዋል።</p>

<p>የኢትዮ ኢንቨስትመንት ፕሮሞሽን ሰርቪስ በበኩሉ በህግ የበላይነት ታምኖ ፍትሃዊ ውሳኔ በመወሰኑ የተሰማውን ደስታ አስታውሶ አሁን ካለው አዲሱ የአትሌቲክስ ፌዴሬሽን ጋር አብሮ ለመስራት ዝግጁ መሆኑን ገልጿል።</p>

<p>ለሲዲኒ ኦሎምፒክ ዝግጅት ገንዘብ ለማሰባሰብ "ኢትዮ ሲዲኒ ግሩፕ" በሚል የተዘጋጀው ቶምቦላ ዕጣው ባለመውጣቱና የቶንቦላው ሽያጭ ላይ ችግር በመፍጠሩ የኢትዮያ ኦሎምፒክ ኮሚቴና የኢትዮጵያ ግሩፕ መካከል የተጀመረው ክስ እስካሁን እልባት አለማግኘቱ ይታወሳል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ጥር 10 ቀን 1996</a></p>

</body>
</html>	














