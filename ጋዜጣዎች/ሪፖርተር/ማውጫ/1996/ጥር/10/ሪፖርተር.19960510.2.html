<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"እንግሊዝ በኢትዮጵያ ላይ በቅርቡ ማዕቀብ የመጣል እቅድ የላትም"</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">"እንግሊዝ በኢትዮጵያ ላይ በቅርቡ ማዕቀብ የመጣል እቅድ የላትም"</h2>


<p>አስመራን የጎበኙት የእንግሊዝ የአፍሪካ ጉዳዮች ሚኒስትር የኢትዮጵያና የኤርትራ የድንበር ኮሚሽን ውሳኔ የመጨረሻና አስገዳጅ መሆኑን መንግስታቸው እንደሚያምንና ኢትዮጵያ ውሳኔውን እንድትቀበል እንደሚጥሩ ገልጸው ቢሆንም "እንግሊዝ በኢትዮጵያ ላይ በቅርቡ ማዕቀብ የመጣል እቅድ የላትም" ሲሉ ለጋዜጠኞች ገለጹ።</p>

<p>በአስመራ የሥራ ጉብኝት ያደረጉትና ወደ አዲስ አበባም ይመጣሉ የተባሉት ሚኒስትሩ ክሪስ ሙሉን በአስመራ ቆይታቸው ፕሬዚዳንት ኢሳያስ አፈወርቂን ጨምሮ ከኤርትራ ከፍተኛ ባለሥልጣኖች ጋር በመነጋገራቸው ተዘግቧል።ሁለቱም ወገኖች የድንበር ኮሚሽኑ ውሳኔ የመጨረሻ፣ ሕጋዊና አስገዳጅ መሆኑን እንዲረዱት አቋማችንን ግልፅ አድርገንላቸዋል ያሉት ሚኒስትሩ «አሁንም መልዕክታችን ግልጽ ነው፤ የኮሚሽኑ ውሳኔ ተግባራዊ መሆን አለበት» ማለታቸው ተዘግቧል። ሙሉን «በድንበር ማካለሉ ሂደት ተጨባጭ እርምጃዎችን ማየት እንፈልጋለን በማለትም መንግስታቸው የያዘውን አቋም በድጋሚ አረጋግጠዋል። አንድ የእንግሊዝ ሚኒስትር ወደ ኤርትራ ሲጓዝ እ.ኤ.አ ከ1993 ወዲህ የመጀመሪያ መሆናቸው የፈረንሳይ ዜና ወኪል ዘግቧል።</p>

<p>ሚኒስትሩ ክሪስ ሙሉን በሳምንቱ መጨረሻ ወደ አዲስ አበባ መጥተው ከጠቅላይ ሚኒስትር መለስ ዜናዊ ጋር እንደሚወያዩ ታውቋል።</p>

<p>በተያያዘ ዜናም እንግሊዝን ጨምሮ ሌሎች የዓለም አቀፉ ማህበረሰብ አባላት የኢትዮጵያንና የኤርትራን ችግር ለመፍታት የሚያደርጉትን ዲፕሎማሲያዊ ጥረት አንሚ አድንቋል። አንሚ ሐሙስ ዕለት በሰጠው መግለጫ ዲፕሎማሲያዊ ጥረቱ የተቋረጠውን የድንበር ማካለል ጉዳይ ከፍጻሜ ለማድረስ ሁነኛው መፍትሔ መሆኑን በአጽኖት ገልጿል።</p>


<p class="align-center"><a href="/Gazettas/Reporter/info/Reporter.sera.html"> ከሪፖርተር ጥር 10 ቀን 1996</a></p>

</body>
</html>	














