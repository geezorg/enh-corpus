<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በየመን ተሰቅላ የሞተችው ኢትዮጵያዊት ለአራት ወራት ያህል አልተቀበረችም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በየመን ተሰቅላ የሞተችው ኢትዮጵያዊት ለአራት ወራት ያህል አልተቀበረችም</h2>


<p>ኢትዮጵያዊቷ አበባ አሰቦ አብሸ በየመን በደረሰባት መጉላላት ተበሳጭታ ለአራት ወራት ያህል ያልተቀበረች መሆኗን ባልደረባችን ከሰነአ በላከው ሪፖርት ገለፀ።</p>

<p>አበባ አሰቦ ባለፈው ነሀሴ ወር 1996 ዓ.ም በስቶኪንግ ራሷን ሰቅላ የሞተችው በእንግድነት ባረፈችበት በኢትዮጵያ ኮሙዩኒቲ ፅህፈት ቤት ሽንት ቤት ውስጥ ሲሆን አስክሬኗ የሚገኘውም በኩዌት ሆስፒታል መሆኑ ተጠቅሷል።</p>

<p>አበባ ራሷን ለማጥፋት የትነሳሳቸው ፓስፖርቷና ገንዘቧ ተወስዶና ድብደባም ስለተፍፀምባት በመሆኑ ዘጋቢያችን ከምንጮች ባገኘው መረጃ ለማወቅ ተችሏል።</p>

<p>ሟች አበባ አሰቦ ወደ የመን የሄደችው ሕጋዊ ፈቃድ ያለው መሐመድ አል ሽጣል ለኮንትራት ስራ ቀጥሩዋት ነው። መሐመድ የአበባን ፓስፖርት ነጥቋት የቆየ ሲሆን ሌሎቹንም፣ መንገላታቶች ሳይፈፅምባት እንዳልቀረ ተጠቅሷል።</p>

<p>ከአዲስ አበባ ባለፈው ዓመት የሄደችው አበባ በደል ከተፈፀመባት በኽዋላ ወደ ኢትዮያ ኮሙዩኒቲ ፅ/ቤት ሄዳ ማረፊያ ተሰጥቷት እንድነበር ተያይዞ የደረሰን ዜና ያስረዳል። ይሁን እንጂ ብስጭቷ ተስፋ ስላስቆረጣት ራሷንም ልትገድል ችላለች።</p>

<p>መሐመድ ዜግነቱ የየመን ሲሆን በግማሽ ኢትዮጵያ ትውልድ ያለው በየመን በኮንትራት እየቀጠሩ ለምውሰድ ፍቃድ ካላቸው ሁለት ሰዎች አንደኛው ነው።</p>

<p>የአበባን ጉዳይ በየመን የኢትዮጵያ 
ኤምባሲና የኢትዮጵያ ኮሙዩኢኒቲ እየተከታተሉት ሲሆን ኤምባሲው በመሐመድ ላይ ክስ መስርቷል። ኤምባሲው ጠበቃ አቁሞ የከሰሰው ከሀገሩዋ አምጥተህ አጉላልተሃል በሚል ነው። ፍርድ ቤቱ በ27/4/96 ውሳኔ ይሰጣል ተብሎ እየተጠበቀ ነው። በተጨማሪ ኤምባሲው በመሐመድ እጅ ተይዘው የነበሩ የ14 ኢትዮጵያን ፓስፖርቶች ወደ የባለቤቶቻቸው እንዲመለሱ ማድረጉንና ፈቃዱንም መሰረዙ ታውቋል። ቀድሞ ያልነበረው የኤምባሲው እንቅስቃሴ ለኮሚኒትው አባሎች ተስፋ መስጠቱም ተገልጿል። የአበባ አስክሬን እስካሁን ሳይቀበር የቆየበትን ምክንያት አንዳንዶቹ ጉዳዩ በፍርድ ቤት ስለተያዘ ያለፍርድ ቤት ትዕዛዝ መቅበር ስለማይቻል ነው ሲኡ ሌሎች ደግሞ ተከታታይ ስለጠፉ ነው የሚል አስተያየት ሰንዝረዋል።</p>

<p>የኢትዮጵያ ኮሙዩኒቲ ሊቀመንበር ኢምሪን መሐመድ ሸረዝ በሰንአ በእንግሊዝኛ ቋንቋ በሚታተም ጋዜጣ ስለመሐመድና ስለአበባ አሟሟት ቃለ መጠይቅ ሰጥተዋል።</p>

<p>በየመን በሕጋዊ መንገድ የሚኖሩትና በኢትዮጵያ ኤምባሲ ፓስፖርታቸውን የሚያሳድሱ 15 ሺ ቢሆኑም ከዚህ ከፍ ያለ ቁጥር በየመን እንደሚኖሩ ይታመንበታል። ከነዚሁ ውስጥ ግን የኢትዮፕያ ኮሚዩኒቲ አባላት 1,800 ብቻ መሆናቸውን ተያይዞ የደረስነ ዜና ያስረዳል።</p>

<p>በተያያዘ ዜና በዩርዳኖስ ስለተገደለችው ኢትዮጵያዊት ሁኔታ በካይሮ ያለ ኤምባሲ እየተከታተሉ መሆኑን ነገር ግን ስለዝርዝር ጉዳዩ ለመግለጽስ ለጊዜው የማይችል መሆኑን ከሁለት ሳምንት በፊት በግብፅ ተገኝቶ ለነበረው ሪፖርተራችን ገልጿል። በዚሁ ጉዳይ ለኢትዮጵያ የውጭ ጉዳይ ሚኒስቴር በፋክስ ጠይቀን መልሱን እየተጠባበቅን ነው።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ታህሳስ 26 ቀን 1996</a></p>

</body>
</html>	
