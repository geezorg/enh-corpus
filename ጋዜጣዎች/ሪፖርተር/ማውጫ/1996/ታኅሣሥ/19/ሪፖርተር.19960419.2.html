<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በጋምቤላ የክልሉን ምክር ቤት ዋና ጸሀፊን ጨምሮ 60 ባለሥልጣናት ታሰሩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በጋምቤላ የክልሉን ምክር ቤት ዋና ጸሀፊን ጨምሮ 60 ባለሥልጣናት ታሰሩ</h2>


<p>በጋምቤላ ከተማ ታህሳስ 3 ቀን 1996 ዓ.ም ከተቀሰቀሰው የጎሣ ግጭት ጋር በተያያዘ ሰሞኑን የክልሉን ምክር ቤት ዋና ጽሀፊን ጨምሮ በየደረጃው የሚገኙ 60 ባለሥልጣናት መታሰራቸውንና በግጭቱ የሟቾች ቁጥርም ወደ ሶስት መቶ ሀምሳ መድረሱን ከክልሉ ፕሬዝዳንት ጽ/ቤት ያገኘነው መረጃ ያመለክታል። </p>

<p>ከታሰሩት ውስጥ የክልሉ ም/ቤት ዋና ፀሀፊ አቶ ኡባንግ ሜዲ፣ የጤና ቢሮ አስተዳደር ኅላፊ አቶ ኡመድ ኡጁሉ፣ የክልሉ የሴቶች ጉዳይ ኃላፊ ሲስተር ኦርያት ፒተር የሚገኙበት መሆናቸውን የፕሬዝዳንቱ ስ/ቤት ጠቁሟል።</p>

<p>በፌዴራል ጉዳዮች ሚኒስቴር ዴኤታ በዶ/ር ገበረአብ በርናባስ የሚመራ ከፍተኛ የመንግሥት ባለሥልጣናት ቡድን ሰኞ ዕለት በጋምቤላ ከቢሮና ከመምሪያ ኃላፊዎች ጋር ስብሰባ ያደረጉ ሲሆን የክልሉ ባለሥልጣናት ለግጭቱ መባባስ ምክንያት በመሆናቸው ወቀሳ ተሰንዝሮባቸዋል። የቢሮ ኃላፊዎቹ በክሉ ሰላምና መረጋጋት ለማምጣት ጥረት እንዲያደርጉ ማሳሰቢያ መስጠታቸውንም ያገኘነው እምረጃ ያመለክታል።</p>

<p>ሰሞኑን በጋምቤላ ትምህርት ቢጀመርም ግጭት ይቀሰቅሳል የሚል ስጋት ያደረባቸው ወላጆች ልጆቻቸውን ወደ ት/ቤት ከመላክ ተቆጥበዋል።</p>

<p>ከአካባቢው ባገኘነው ተጨማሪ መረጃ ሐሙስ ዕለት ከጋምቤላ ወደ ደምቢዶሎ በሚወስደው መንገድ ላይ ጥቃት ለመሰንዘር ካደፈጡ የአኙዋክ ብሔረሰብ አባላት የሆኑ ታጣቂዎች ከመለካከያ ሠራዊት ጋር ባደረጉት የተኩስ ልውውጥ ሁለቱ ሲያዙ ሌሎች አምልጠዋል።</p>

<p>በግጭቱ ዕለት በቃጠሎ የወደሙ ቤቶችን መልሶ ለመገንባት እየተደረገ ባለው እንቅስቃሴ ተማሪዎች እና የመንግሥት ሠራተኞች ተሳታፊ ሲሆኑ በዚህም 30 ያህል ቤቶች መሰራታቸውን ፕሬዝዳንቱ ጽ/ቤት አመልክቷል።</p>

<p>ለምንጮቻችን የቀርቡ አንዳንድ የአካባቢው ነዋሪዎች እንደሚሉት የመንግሥት ከፍተኛ ባለሥልታናት ከክልሉ የቢሮ ሃላፊዎች ጋር ባደረጉት ስብሰባ ላይ ለምን የመሐል አገር ሰዎች በአካባቢው ይኖራሉ የሚል ጥያቄ ተነስቶ ዶ/ር በርናባስ ማንኛውም ኢትዮጵያዊ በህገ መንግስቱ በየትኛውም የአገሪቱ ክልል የመኖር መብት አለው የሚል መልስ እንደተሰጣቸው አስታውቀዋል።</p>

<p>በጋምቤላ ክልላዊ መንግስት ታህሳስ 3 ቀን 1996 ዓ.ም ከጋምቤላ ከተማ 20ሺ ሜትር ላይ በምትገኘው ኡዴር ወረዳ አሲስ የስደተኞች ካምፕ ለማቋቋም ወደ ስፍራው የተንቀሳቀሰው አባላት የሚገኙበት ቡድን በመንገድ ላይ በተከፈተበት የደፈጣ ጥቃት መገደላቸውን ተከትሎ ሁኔታው ከቁጥጥር ውጭ መውጣቱ ለበርካታ ሰዎች ህይወት መጥፋት መነሻና በንብረት ውድ ቤት ምክንያት መሆኑ መዘገቡ አይዘነጋም መግንሥት የሻዕቢያና የኦነግ እጅ እንዳለበት መጥቀሱም አይዘነጋም።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ታህሳስ 19 ቀን 1996</a></p>

</body>
</html>	














