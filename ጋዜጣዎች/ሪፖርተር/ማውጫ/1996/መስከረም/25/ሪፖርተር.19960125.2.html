<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያ አትሌቲክስ ፌዴሬሽን አቤቱታ ሊቀርብበት ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኢትዮጵያ አትሌቲክስ ፌዴሬሽን አቤቱታ ሊቀርብበት ነው</h2>


<p>የአትሌቶች ተወካዮችና አንዳንድ የቀድሞ የኢትዮጵያ አትሌቲክስ ፌዴሬሽን አመራሮች በተለያዩ ጉዳዮች አቤቱታቸውን ለዓለም አቀፍ አማተር አትሌቲክስ ፌዴሬሽን ለማቅረብ በዝግጅት ላይ መሆናቸውን ምንጮች ገለፁ።የአትሌቲክስ ፌዴሬሽን በበኩሉ ምንም የማውቀው ነገር የለም ይላል።</p>

<p>ስፖርት ከፖለቲካ፣ ከዘርና ከሃይማኖት ተፅዕኖ የፀዳ መሆን አለበት የሚለውን ዓለም አቀፋዊ ሕግ በኢትዮጵያ እግር ኳስ ፌዴሬሽን በመጣሱ ፊፋ የፌዴሬሽኑ ሕግ ሙሉ በሙሉ እንዲቀየር የስድስት ወር ጊዜ መስጠቱ ተጠቁሟል። የኢትዮጵያ አትሌቲክስ ፌዴሬሽን የሚተዳደርበት ህግ የዓለም አቀፉን አማተር አትሌቲክስ ፌዴሬሽኑ ላይ ክስ ለመመስረት የተዘጋጁት ክፍሎች በሌላ በኩል የሚያነሱት ጥያቄ የቀድሞው አመራር የሥራ ጊዜው ሳይጠናቀቅ እንዲበተን መደረጉን ጭምር ነው።</p>

<p>የኢትዮጵያ እግር ኳስ ፌዴሬሽን መተዳደሪያ ደንብ በከፊል ከፊፋ ሕግና ደንብ ውጭ ያፈነገጠ በመሆኑ በፊፋ ሕግና ደንብ መሠረት እንዲስተካከል ከተወሰነ በኋላ የተለያዩ ብሔራዊ ፌዴሬሽኖች ሕጋቸውን ከዓለም አቀፍ ፌዴሬሽናቸው ጋር ለማጣጣም ጥያቄ ለማቅረብ መዘጋጀታቸውን የጠቆሙት ምንጮች የኢትዮጵያ አትሌቲክስ ፌዴሬሽን በቅድሚያ ጥያቄው ይቀርብለታል ብለዋል።</p>

<p>ለአትሌቲክስ ፌዴሬሽን የሚቀርብለት ሌላው መሠረታዊ ጥያቄ በፌዴሬሽኑ ስራ አስኪያጅ ኮሚቴ ውስጥ ያሉት ሁለቱ የአትሌቶች ተወካዮች ድምፅ አልባ መሆናቸው አግባብ ባለመሆኑ ድምጽ እንዲኖራቸው የሚያሳስብ ነው።</p>

<p>የአለም አቀፉ አማተር አትሌቲክስ ፌዴሬሽን ስራ አስፈፃሚ ኮሚቴ ውስጥ ያሉ የአትሌት ተወካዮች ድምፅ አላቸው። በድምፃቸው ይቃወማሉ። ይደግፋሉ። ህጉን ይደግፋቸዋል። በኢትዮጵያ አትሌቲክስ ፌዴሬሽን ስራ አስፈፃሚ ኮሚቴ ውስጥ የሚገኙ የአትሌት ተወካዮች ግን ስብሰባ ከመቀመጥ ውጭ ድምፅ ስለሌላቸው ለአትሌቱ መብት ለመከራከር አይችሉም። የሚያምኑበትና የማያምኑበትን ሃሳብ የመቃወምና የመደገፉ ስልጣን የላቸውም በሚል የአትሌቶች ተወካዮች ድምፅ እንዲኖራቸው እንዲደረግ ለመጠየቅ በዝግጅት ላይ መሆናቸውን እነዚሁ ምንጮቻችን ገልፀዋል።</p>

<p>የኢትዮጵያ አትሌቲክስ ፌዴሬሽን ቋሚ ዋና ፀሀፊ የሆኑት አቶ ኪሮስ ነጋ ፌዴሬሽኑ ላይ ይቀርባሉ የተባሉትን አቤቱታዎች አስመልክቶ "እኔ የፌዴሬሽኑ ሠራተኛ ነኝ። ፌዴሬሽኑን ለመክሰስ ስለመታሰቡ የማውቀው ነገር የለም" ብለዋል።</p>

<p>ቀደም ሲል የተደረገው ምርጫም ሆነ በአሁኑ ሰዓት እየተሰራ ያለው ሥራ ሕጋዊ እንደሆነ እንደሚያምኑ የፌዴሬሽኑ ቋሚ ዋና ፀሀፊ ጨምረው ገልጸዋል።</p>

<p>በተያያዘ ዜና የኢትዮጵያ ኦሎምፒክ ኮሚቴ የሚተዳደርበት ሕግ ሙሉ በሙሉ በዓለም አቀፍ የኦሎምፒክ ኮሚቴ ቻርተር መሠረት ባለመሆኑ ተመሳሳይ ቅሬታ ሊቀርብበት እንደሚችል ምንጮቻን ጠቁመዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር መስከረም 25 ቀን 1996</a></p>

</body>
</html>	














