<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በሕገወጥ ስልክ በማስደወል በተጠረጠሩትና መንግሥት ብዙ በጮኸበት ጉዳይ ክስ ሊመሰረት አልተቻለም፤ የታሰሩት ተለቀዋል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በሕገወጥ ስልክ በማስደወል በተጠረጠሩትና መንግሥት ብዙ በጮኸበት ጉዳይ ክስ ሊመሰረት አልተቻለም፤ የታሰሩት ተለቀዋል</h2>


<p>ሕገ ወጥ የስልክ ማስደወል ተግባር ተሰማርተዋል ተብለው የተጠረጠሩትና በመንግሥት ከፍተኛ ጉዳይ ሆኖ ይነገር የነበረው ጉዳይ ክስ ለመመስረት ባለመቻሉ እነ አቶ ኢያሱ በርሄ ጨምሮ 38 ተጠርጣሪዎች ጳጉሜ 5 ቀን 1995 ዓ.ም የፌዴራል ከፍተኛ ፍርድ ቤት አንደኛ ወንጀል ችሎት እንዲለቀቁ ወሰነ።</p>

<p>በጊዜው ሕጋዊ ባልሆነ መንገድ ስልክ በማስደወል የቴሌኮሙዩኒኬሽንን ገቢ በመሻማት በርካታ የስልክ መስመሮችን በሕገ ወጥ መንገድ በማግኘት ተጠርጥረው የተያዙት ተከሳሾች በጊዜ ቀጠሮ ቢቆዩም ክስ ሊመሰረትባቸው ባለመቻሉ ፍርድ ቤቱ ሊለቃቸው በቅቱዋል።</p>

<p>ታህሳስ 8፣ ታህሣስ 12 እና ጥር 1995 በተለያየ ጊዜ በቁጥጥር ሥር የዋሉት 38 ነጋዴዎችና የመንግሥት የሥራ ኃላፊዎች ለመጀመሪያ ጊዜ በፌዴራል መጀመሪያ ደረጃ ፍርድ ቤት ጉዳያቸው ሲታይ ከቆየ በኋላ ጉዳዩ የሙስና ነው በመባሉ ወደ ፌዴራል ከፍተኛ ፍርድ ቤት ተላፍሎ በማዕከላዊ ፖሊስ ምርመራ ማስተባበሪያ ጊዜ ቀጥሮ እየተጠየቀበት ሲታይ ቆይቱዋል። </p>

<p>ተጠርጣሪዎቹ ገና በጊዜ ቀጠሮ ላይ በመሆናቸው መደበኛው ችሎት ከተዘጋ በኋላ በተረኛ ችሎት ጉዳያቸው ሲታይ ቆይቶ የተከሳሽ ጠበቆች በተደጋጋሚ ባቀረቡት ጥያቄ መሠረት ፌዴራል ከፍተኛ ፍርድ ቤት አንደኛ ወንጀል ችሎት ነሐሴ 19 ቀን 1995 ባስቻለው ችሎት እስከዛሬ የተሰጠው ጊዜ ቀጠሮ በቂ ሆኖ በመገኘቱ ለክስ መመሥራቻ የ15 ቀናት ጊዜ መስጠቱን በመግለጽ ብይን ሰጥቱዋል። በዚሁ መሠረት ጳጉሜ 4 ቀን 1995 ባስቻለው ችሎት እስከዛሬ የተሰጠው ጊዜ ቀጠሮ በቂ ሆኖ በመገኘቱ ለክስ መመሥረቻ የ156 ቀናት ጊዜ መስጠቱን በመግለፅ ብይን ሰጥቱዋል። በዚህ መሠረት ጳጉሜ 4 ቀን 1995 የሥነምግባርና ፀረ ሙስና ኮሚሽን ዐቃቤ ሕግ ክስ ይመሠርታል ባለ 8 ገፅ አቤቱታ በማቅረብ ተጨማሪ የጊዜ ቀጠሮ ጠይቋል።</p>

<p>ጳጉሜ 4 ቀን ጠዋት ወህኒ ቤት እስረኞችን ይዞ አልቀረበም ነበር። በችሎቱ ለምን እስረኞቹ እንዳልመጡ ለቀረበው ጥያቄ "የመጨረሻ ቀን ስለሆነ የሚታዘዘውን እንስማ ብለን ነው" የሚል ምላሽ በፖሊስ ተሰጥቱዋል። ሆኖም ችሎቱ እሥረኞቹ እና ፖሊስ ያቀረበው አቤቱታ ተባዝቶ ለተጠርጣሪዎቹ ከሰዓት በኋላ እንዲቀርብ ባዘዘው መሠረት እሥረኞቹ በተገኙበት ከሰዓት በኋላ የጠበቆች አስተያየት ተደመጠ።</p>

<p>የተጠርጣሪ ጠበቆች የፖሊስን አቤቱታ በመቃወም እስካሁን የተሰጠው ጊዜ ቀጠሮ ከበቂ በላይ መሆኑን ፍ/ቤት አምኖ ብይን መስጠቱን አስታውሰው ዐቃቤ ሕግ ክስ ቢኖረው እስካሁን መመሥረት ይችል ነበር። ተጠርጣሪዎቹ አለአግባብ እየተጉላሉ፣ ችግር ላይ እየወደቁ ስለሆነ ይለቀቁልን በሚል አቤቱታ አሰምተዋል።</p>

<p>ጳጉሜ 5 ቀን 1995 በድጋሚ የተቀመጠው ችሎት ጠዋት ላይ የእያንዳንዱን ተጥርጣሪ አስተያየት ከመዘገበና ፖሊስ ያለውን አስተያየት ካደመጠ በኋላ ለውሣኔ ለከሰዓት በኋላ ቀጠሮ ያዘ።</p>

<p>የፌዴራል ከፍተኛ ፍርድ ቤት አንደኛ ወንጀል ችሎት ጳጉሜ 5 ቀን 1995 ከቀኑ 9:45 ሰዓት አካባቢ ችሎት ከተሰየመ በኋላ ከቴሌኮሙኒኬሽን ጉዳይ ጋር በተያያዘ በወንጀል ተጠርጥረው የታሠሩ ሰዎች ያለክስ ከዘጠኝ ወራት በላይ መቆየታቸውን የዓለም አቀፍ የሰብአዊ መብት ኮንቬንሽንና የኢትዮጵያን ሕገመንግሥት የሚጥስ በመሆኑ፣ ፖሊስ በተሰጠው በቂ ጊዜ ክስ መመሥረት ባለመቻሉ ተጠርጣሪዎቹ እንዲለቀቁ ወስኗል።</p>

<p>በዚሁ ውሣኔ መሠረት ተጠርጣሪዎቹ ጳጉሜ 6 ቀን 1995 ዓ.ም ከእሥር ቤት መውጣታቸውን ለማረጋገጥ ችለናል። የማዕከላዊ ፖሊስ ምርመራ ማስተባበሪያ ከሚያዝያ ወር 1995 ወዲህ ምርመራዬን አጠናቅቄያለሁ በሚል ለሥነ ምግባርና ፀረ-ሙስና ኮሚሽን ዐቃቤ ሕግ ለሦስት ጊዜያት ያህል አቅርቦ የተጓደሉ ነገሮች እንዲሟሉ እንደተመለሱለት ለማወቅ ተችሏል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር መስከረም 4 ቀን 1996</a></p>

</body>
</html>	














