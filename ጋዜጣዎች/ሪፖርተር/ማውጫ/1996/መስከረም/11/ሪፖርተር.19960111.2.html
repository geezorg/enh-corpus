<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አራት ኤርትራውያን በአንሚ መኪና አክሱም ገብተው ተያዙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">አራት ኤርትራውያን በአንሚ መኪና አክሱም ገብተው ተያዙ</h2>


<p>በተባበሩት መንግስታት የኢትዮጵያና ኤርትራ የሰላም ተልዕኮ ሃይል( አንሚ) መኪና በድብቅ ተጭነው ከአስመራ ወደ አክሱም ከተማ የገቡ አራት ኤርትራውያን በህዝብ ጥቆማ በቁጥጥር ስር መዋላቸው ተሰማ።</p>

<p>ከሁለት ሳምንት በፊት ነሐሴ 30 ቀን 1995 ዓ.ም ሶስት ሴቶችና አንድ ወንድ ኤርትራውያን ከአሥመራ አክሱም የገቡት በሁለት የአንሚ መኪናዎች ተጓጉዘው መሆኑ ታውቋል። ከሹፌሮቹ አንደኛው ዴቪድ የተባለ የኬንያ ዜግነት ያለው የልኡኩ አባል መሆኑም ታውቋል። ኤርትራውያኑ በአክሱም ከተማ ሲዘዋወሩና አፍሪካ በሚባለው ሆቴል ኤርትራዊው ወጣት ወደ ሆላንድ ስልክ ሲደውል በመታየቱ በነዋሪዎች ስለተጠረጠሩ ሁኔታውን ለፀጥታ ሃይሎች በመጠቆሙ በቁጥጥር ስር እንዲውሉ መደረጋቸውን በአክሱም ያለው ዜና አቀባያችን ገልጿል። ኤርትራውያኑ ወደ አክሱም ከገቡበት ከጠዋቱ 4:00 ጀምሮ እስከምሽቱ 2:00 እንደልባቸው ሲዘዋወሩና ወደ ውጭ ስልክ ሲደውሉ መቆየታቸው ተዘግቧል። ጥርጣሬንም የፈጠረው በተለይ ወንዱ ኤርትራዊ በፈረንሳይኛ ቋንቋ እየተናገረ ወደ ውጭ አገር በተደጋጋሚ ስልክ መደወሉን በማብዛቱ መሆኑ የደረሰን ዜና ያመለክታል።</p>

<p>አራቱም ኤርትራውያን አክሱም ከተማ እንደገቡ በቀጥታ ለፀጥታ ኃይሎች እጃቸውን አለመስጠታቸውና ስልክ ሲደዋወሉ መቆየታቸው በአካባቢው ህዝብ ዘንድ ከፍተኛ ጥርጣሬን የፈጠረ ሲሆን ከተያዙ በኋላ የፖለቲካ ጥገኝነት ለማግኘት መምጣታቸውን ቢገልፁም አሳማኝ ምክንያት እንዳልሆነ አንዳንድ የከተማዋ ነዋሪዎች ገልጸዋል።</p>

<p>አራቱም ኤርትራዊያን አክሱም ከተማ እንደገቡ በቀጥታ ለፀጥታ ሃይሎች እጃቸውን አለመስጠታቸውና ስልክ ሲደዋወሉ መቆየታቸው በአካባቢው ህዝብ ዘንድ ከፍተኛ ጥርጣሬን የፈጠረ ሲሆን ከተያዙ በኋላ የፖለቲካ ጥገኝነት ለማግኘት መምጣታቸውንም ቢገልፁም አሳማኝ ምክንያት እንዳልሆነ አንዳንድ የከተማዋ ነዋሪዎች ገልጸዋል።</p>

<p>በአንሚ ድጋፍ አክሱም መግባታቸውን የገለጹት አራቱን ኤርትራውያን በተመለከተ የአካባቢው ነዋሪዎች የሰላም ተልእኮው ሃይል ከተፈቀደለት ሰላም የማስከበር ሃላፊነት ውጪ የሚንቀሳቀስ ከሆነ ህዝብና መንግስት በትኩረት ሊከታተሉት ይገባል በማለት አሳስበዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር መስከረም 11 ቀን 1996</a></p>

</body>
</html>	














