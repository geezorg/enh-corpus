<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያ በመላው አፍሪካ ጨዋታዎች ታዋቂ አትሌቶች እንዲሳተፉ የሚያስገድድ ህግ እንዲወጣ ልትጠይቅ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢትዮጵያ በመላው አፍሪካ ጨዋታዎች ታዋቂ አትሌቶች እንዲሳተፉ የሚያስገድድ ህግ እንዲወጣ ልትጠይቅ ነው</h2>


<p>በቅርቡ ናይጄሪያ አቡጃ በሚካሄደው የአፍሪካ ኦሎምፒክ ኮሚቴ ስብሰባ ላይ ታዋቂ አትሌቶች በመላው አፍሪካ አገሮች ጨዋታዎች ላይ እንዲወዳደሩ የሚያስገድድ ህግ እንዲወጣ ኢትዮጵያ አቋም እንደምትይዝ የኢትዮጵያ ኦሎምፒክ ኮሚቴ ፕሬዚዳንት አቶ አሰፋ ማሞ አስታወቁ።</p>

<p>አፍሪካውያን ታዋቂ አትሌቶች የሚመለከቱት በቴሌቪዥን ብቻ ነው። ይህ የሚሆነው ታዋቂ አትሌቶች ከዓለም ሻምፒዮናና ከኦሎምፒክ ውድድር ሌላ ለገንዘብ ውድድር ብቻ ትኩረት ስለሚሰጡ ነው ያሉት አቶ አሰፋ መስከረም 23 ቀን 1996 ዓ.ም በሚጀመረው የመላው አፍሪካ አገሮች ጨዋታ ኢትዮጵያ የአፍሪካ አገሮች ታዋቂ አትሌቶቻቸውን በውድድሩ እንዲያሳትፉ ማድረግ አለባቸው የሚል አቋም የምትይዘው ውድድሩ እንዲደምቅና ተተኪ አትሌቶች ታዋቂዎቹን ለማሸነፍ የሚያደርጉት ፉክክር በአፍሪካ የሚደረጉ ውድድሮች ደረጃ ከፍ እንዲያደርግ ካላት ፍላጐት የተነሳ ነው።</p>

<p>የአፍሪካ አገሮች ጓደኝነትና መቀራረብ በሚል መነሻ የመላው አፍሪካ አገሮች ጨዋታዎች እንዲጀመር ቀስቃሽ የሆነችው ኢትዮጵያ ውድድሩ እንዲደምቅ ህጐችን የማሻሻልና እንዲሻሻሉ ሃሳብ የማቅረብ ኃላፊነት አለባት። ይህንንም ተግባራዊ ለማድረግ አርአያ እንሆናለን በማለት የተናገሩት የኢትዮጵያ ኦሎምፒክ ኮሚቴ ፕሬዚዳንት የኢትዮጵያ አትሌቲክስ ፌዴሬሽን በኢትዮጵያ ሻምፒዮና ላይ እነ ቀነኒሳ በቀለ ስለሺህ ስህንና ሌሎች ታዋቂ አትሌቶች እንዲወዳደሩ እንዳደረገው ሁሉ ለመላው አፍሪካ ጨዋታዎችም ይህንን ጅምሩን ሊቀጥልበት ይገባል ብለዋል።ል</p>

<p>ናይጄሪያ አቡጃ በሚካሄደው 8ኛው የመላው አፍሪካ ሻምፒዮና አትሌት ኃይሌ ገ/ስላሴና ደራርቱ ቱሉን ጨምሮ ታዋቂ አትሌቶች በውድድሩ መሳተፍ እንደማይችሉ እየተገለፀ ነው።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር መስከረም 11 ቀን 1996</a></p>

</body>
</html>	














