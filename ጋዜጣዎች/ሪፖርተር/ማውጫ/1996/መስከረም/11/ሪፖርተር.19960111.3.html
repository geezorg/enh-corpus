<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያና ኤርትራ "በአፋጣኝ ወደ ድንበር ማካለሉ ካልገቡ የአንሚ ተልዕኮ ሊከሽፍ ይችላል"</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢትዮጵያና ኤርትራ "በአፋጣኝ ወደ ድንበር ማካለሉ ካልገቡ የአንሚ ተልዕኮ ሊከሽፍ ይችላል"</h2>


<p>ኢትዮጵያና ኤርትራ ፈጥነው በሁለቱ አገሮች የሚገኘው የተመድ ልኡክ ወደ ድንበር ማካለሉ ለማምራት ካልቻሉ (አንሚ) ሰላምን ለማስከበር የሚያደርገው እንቅስቃሴና ዓላማው በውድቀት ሊደመደም እንደሚችል የአንሚ የሰላም አስከባሪ ኃይል አዛዥ ጄኔራል ሮበርት ጐርደን አስጠነቀቁ።</p>

<p>ጄኔራል ጐርደን ባለፈው ሳምንት በኬንያ የተደረገውን የኢትዮጵያና የኤርትራ ወታደራዊ ኃላፊዎች ውይይት ሲመሩ እንደገለጹት ሁለቱ አገሮች የድንበር ማካለሉ በወጣለት ፕሮግራም መሠረት በሚቀጥለው ወር እንዲጀመር ፍላጐትና ትብብር ካላሳዩ የልኡኩ ተግባር አደጋ ላይ ይወድቃል። ይህም ሁኔታ የሰላም ሂደቱን ሊያጨነግፍ ይችላል። ይህንን የጀኔራሉን ስጋት የአፍሪካ ኅብረትም እንደሚጋራ ዘገባዎች ጠቁመዋል።</p>

<p>የድንበር ማካለሉን ለማስጀመር ከሁለቱ መንግሥታት ከሚጠበቁት ነገሮች አንዱ ይህንኑ ጉዳይ ብቻ የሚከታተል አገናኝ መኮንን (ላይዘን ኦፊሰር) መመደብ ነው። ኢትዮጵያ እስከአሁን ድረስ አገናኝ መኮንን መድባ አለማወቋን ዘገባዎች ይጠቁማሉ። ይህም የድንበር ማካለሉን እንዳይዘገይ ተሰግቱዋል። በአሁኑ ወቅት ከሕንድ፣ ከዮርዳኖስና ከኬንያ የተውጣጡ 4200 የሰላም አስከባሪ ኃይሎች በሁለቱ አገሮች የድንበር አካባቢዎች ይገኛሉ።</p>

<p>በሌላ ዜና ኢትዮጵያ የዓለም አቀፉ የግልግል ፍርድ ቤት (ፐርማነንት ኮርት ኦፍ አርቢትሬሽን) 131ኛ አባል አገር ሆናለች። የኢፌዲሪ ፓርላማ ይህንኑ በቅሩቡ ማጽደቁ የሚታወቅ ሲሆን ፍርድ ቤቱ ከመስከረም 17 ቀን 1996 ዓ.ም ጀምሮ ኢትዮጵያን አባል አድርጐ መቀበሉን ገልጿል። ኩዌት፣ ኤስቶኒያና ቤሊዝ በቅርቡ አባል መሆናቸውን ለመረዳት ተችሏል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር መስከረም 11 ቀን 1996</a></p>

</body>
</html>	














