<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የጠረፍ ኮንትሮባንድን ለማስቀረት እየተጣረ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

 
<h1 class="align-center">የጠረፍ ኮንትሮባንድን ለማስቀረት እየተጣረ ነው</h1>

<p>በጠረፍ አካባቢ የሚደረገውን ሕገወጥ የንግድ ልውውጥ ሕጋዊ ወደሆነው ንግድ ለመለወጥ የሚመለከታቸው የመንግስት መ/ቤቶች ሁኔታዎችን ለማመቻቸት እየተንቀሳቀሱ መሆናቸውን ውስጥ አዋቂ ምንጮች አስታወቁ።</p>

<p>ህገወጥ ንግድ ወይም ኮንትሮባንድን ለማስቆም በሚደረገው እንቅስቃሴ ውስጥ ተጎጂ የሚሆኑ የህብረተሰብ ክፍሎች መኖራቸው እየታመነ ስለመጣ የጠረፍ አካባቢ ኮንትሮባንዲስቶች ወደ ሕጋዊ ንግድ እንዲሸጋገሩ ለማድረግ ጥረት እየተደረገ ነው። ከብቶችን በሕጋዊ መንገድ የሚገዛና አሰባሳቢም አካል ባለመኖሩ እንዲሁም ለዚህ የተመቻቹ ሕጋዊ የግብይት ስልቶች ባለመኖራቸው ከብት አርቢው ከብቶቹን በርካሽ ዋጋ ወደ ውጭ አሻግሮ እየሸጠ መሆኑ ተመልክቷል።ለጉዳዩ ቅርበት ያላቸው ምንጮች ለሪፖርተር ዘጋቢ እንደገአልጡት በተለይ ከብት አርቢው የህብረተሰብ ክፍል በዚህ ረገድ ለተጠቂነት ተዳርጓል።</p>

<p>የኤክስፖርት ንግዱም ቢሆን በከተሞችና ያውም እጅግ በተለመዱ በሮች ብቻ የሚካሄድ በመሆኑ በጠረፍ አካባቢ የሚኖሩ ነጋዴዎች ሕጋዊ ፎርማሊቲ አሟልተው የሚሸጡበት ሁኔታ ያልተመቻቸላቸው መሆኑም ተገልጧል። ይህ በተለይ በቅርቡ ድሬዳዋ ላይ በአምስቱ አጎራባች ክልሎች መካከል በተደረገው ውይይት ላይ በግልጽ የተነሳ ችግር ሲሆን ለጉዳዪ እልባት ለመስጠትም ምክክር የተደረገበት መሆኑን ለማወቅ ተችሏል።</p>

<p>በፌዴራሉ መንግሥት ደረጃም ጉዳዩ ትኩረት ተሰጥቶት የኮንትሮባንድ ንግድን ወደ ሕጋዊ ንግድ ለመቀየር የሚያስችሉ ቅድመ ሁኔታዎች እንዲመቻቹ የሚመለከታቸው አካላት ጥረት እንዲያደርጉ ግፊት እየተደረገ መሆኑ ታውቋል። የኮንትሮባንድ ንግድ በተለየ ሁኔታ ጠንከር በሚልባቸው ክልሎች አካባቢም አንዳንድ የፌዴራሉ መንግሥት መ/ቤት ባለሥልጣናት ሳይቀር በቦታው ድረስ እየተገኙና እየተዘዋወሩ ሁኔታዎችን እንዲመለከቱላቸው ክልሎች እየጋበዙ መሆናቸውንም ምንጮቹ ያስረዳሉ።</p>

<p>በተመሣሣይ ሁኔታ ቀደም ባሉ ዓመታት በማዕድናት ማምረቻዎችም አካባቢ ይታይ የነበረውን ወርቅን በኮንትሮባንድ ከሀገር የማስወጣት እንቅስቃሴ ለመቆጣጠር ከዘልማድ አምራቾች በገበያ የመወዳደሪያ ዋጋ የሚገዙ ኬላዎችን በአካባቢያቸው በማቋቋም ችግሩን ለማስወገድ አምራቹንም ይበልጥ ተጠቃሚ ለማድረግ ተችሎ እንደነበር ይታወሳል።</p>

<p class="align-center"><a href="/Gazettas/Reporter/info/Reporter.sera.html">ከሪፖርተር፤ሰኞ፤ሐምሌ 28 ቀን 1989</a></p>


</body>
</html>	
