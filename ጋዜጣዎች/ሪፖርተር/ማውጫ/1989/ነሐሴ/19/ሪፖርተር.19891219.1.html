<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>እነ አቶ ታምራት ላይኔ የተፈቀደላቸውን ማስረጃ አላገኙም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

 
<h1 class="align-center">እነ አቶ ታምራት ላይኔ የተፈቀደላቸውን ማስረጃ አላገኙም</h1>


<p>በእነ አቶ ታምራት ላይኔ ላይ የቀረበውን ክስ የሚመረምረው የፌዴራሉ ጠቅላይ ፍ/ቤት የፌዴራሉ ዓቃቤ ሕግ የተሻሻለውን የማስረጃ ዝርዝር ሪዠስትራር ጽ/ቤት እንዲያስቀምጥና ተከላካይ ጠበቆችም ከመዝገብ ቤቱ እንደዚሁም መረጃዎች እንዲያገኙ በማለት በፍ/ቤቱ የታዘዘ መሆኑ ይታወሳል። ሆኖም ዓቃቤ ሕግ በትዕዛዙ መሠረት የማስረጃ መግለጫዎቹን እስከ ነሐሴ 9 ቀን ድረስ ማቅረብ እንዳልቻለ በመግለፅ ማስረጃዎቹን የሚያቀርብበት ቀን እንዲራዘምለት በማመልከቱ ጠበቆቹ እስካሁን ማስረጃ ማግኘት እንዳልቻሉ ለማወቅ ተችሏል።</p>

<p>የፌዴራል ዓቃቤ ሕግ ቀድሞውን የወንጀል ክስ የቀረበበትን ማስረጃ አሁን አዘጋጅቶ ለማቅረብ አልቻልኩም በማለት ጊዜ እንዲራዘምለት መጠየቁ ያስገረማቸው መሆኑን ስማቸው መግለፅ ያልፈለጉ ተከላካይ ጠበቆች ገልፀዋል። በመጪው አመት መስከረም 16 ቀን ተከሣሾች የእምነት ክህደት ቃላቸው እንዲሰጡ ፍርድ ቤቱ ያዘዘ መሆኑን የጠቆሙት ተከላካይ ጠበቆች ከዓቃቤ ሕጉ እንዲያገኙ በፍርድ በቱ የተፈቀደላቸውን ማስረጃዎች አለማግኘታቸው በደንበኞቻቸው ላይ የቀረቡትን ክሶች ለመካለከል በሚያደርጉት ዝግጅት ላይ አሉታዊ ተፅእኖ እንደሚፈጥር አልሸሸጉም። መደበኛው የፌዴራል ጠቅላይ ፍርድ ቤት ችሎት ካለፈው ወር ጀምሮ ለክረምት የተዘጋ መሆኑ ሲታወቅ ፍ/ቤቱ መስከረም አጋማሽ ላይ ስራውን እክኪጀምር ድረስ አስቸኳይ ጉዳዩችን ብቻ የሚያየው ተረኛ ችሎት የዓቃቤ ሕጉንም ሆነ የጠበቆቹን ጥያቄ ተቀብሎ አያስተናግድም የሚል ግምት እንዳለ የውስጥ ምንጮች ይጠቁማሉ። ተከሣሾችም እስከ መስከረም 16 ድረስ በፍ/ቤቱ የተፈቀዱትን ማስረጃዎች ሳያገኙ መቆየታቸው የግድ እንደሚሆን ምንጮቹ ይጠቁማሉ።</p>

<p class="align-center"><a href="/Gazettas/Reporter/info/Reporter.sera.html">ከሪፖርተር፤ሰኞ፤ነሐሴ 19 ቀን 1989</a></p>


</body>
</html>	
