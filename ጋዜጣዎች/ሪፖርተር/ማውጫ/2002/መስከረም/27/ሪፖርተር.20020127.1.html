<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>«የውጪ ንግድ ግባችን ሳይሳካ ቀርቷል»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«የውጪ ንግድ ግባችን ሳይሳካ ቀርቷል»</h2>


<p>የኢትዮጵያ የግብይት ስርዓት ኋላ ቀር መሆኑን ፕሬዚዳንት ግርማ ወልደጊዮርጊስ አስታወቁ። «ያለፈው ዓመት የውጪ ንግድን በተመለከተ ያስቀመጥነው ግብ ሳይሳካ ቀርቷል» ያሉት ፕሬዚዳንቱ ይህን ተከትሎ የውጪ ንግዱ በ10 በመቶ መቀነሱንም ተናግረዋል።</p>

<p>ፕሬዚዳንቱ በህዝብ ተወካዮችና በፌዴሬሽን ምክር ቤቶች አምስተኛው የሥራ ዘመን መክፈቻ ስነ ስርዓት ላይ ሰኞ እለት ተገኝተው ባደረጉት ንግግር እንደገለፁት ቀደም ባሉት ዓመታት በየዓመቱ በአማካይ 25 በመቶ ያድግ የነበረው የውጪ ንግድ ባለፈው ዓመትም በተመሳሳይ ፍጥነት ያድጋል ተብሎ ግብ ተጥሎ ነበር ቢሆንም የአገሪቱ የግብይት ሥርዓት ኋላ ቀርነት የፈጠራቸው ችግሮች በዓለም ደረጃ የሚካሄደው ንግድ ክፉኛ ከመውደቁና የሸቀጦች የዓለም ገባያ ዋጋ ከመውረዱ ጋር ተያይዞ የተያዘው ግብ ሳይሳካ ቀርቷል።</p>

<p>የኢትዮጵያ የውጪ ንግድ ከማደግ ይልቅ በ10 በመቶ አካባቢ መቀነሱን የጠቆሙት ፕሬዚዳንት ግርማ በተቃራኒው የገቢ ንግድ በከፍተኛ ማደግ በመቀጠሉ በውጭ ምንዛሪ ገባያ ላይ ከፍተኛ የአቅርቦችና ፍላጎት አለመመጣጠን የታየበት ሁኔታ መፈጠሩን አስረድተዋል።</p>

<p>የፖለቲካውን መስክ በተመለከተ የሚቀጥለው ዓመት ዋነኛ ግብ አራተኛውን አገር አቀፍ ምርጫ ዴሞክራሲያዊ፣ ሰላማዊ በሆነና የህዝቡን አመኔታ ባተረፈ አኳኋን ማካሄድ መሆኑን ገልፀው በምርጫው አፈፃፀም ሂደት ሊያጋጥሙ የሚችሉ ችግሮችን ፓርቲዎች በመመካከር ሊያስወግዱ የሚችሉበት ሁኔታ እንደሚመቻች፣ በህጉ መሰረት ፓርቲዎች በመንግሥት ሚዲያ ተጠቃሚ የሚሆኑበትና የበጀት ድጎማ የሚያገኙበት ሁኔታም እንደሚመቻችና የአገር ውስጥና የውጭ ታዛቢዎችም ምርጫውን የሚታዘቡበት ሁኔታ እንደሚፈጠር አመልክተዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር መስከረም 27 ቀን 2002</a></p>

</body>
</html>	
