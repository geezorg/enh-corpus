<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ስምንት ፓርቲዎች ቅንጀት ፈጠሩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ስምንት ፓርቲዎች ቅንጀት ፈጠሩ</h2>


<p>ከአንድ ዓመት በፊት መድረክ ለዴሞክራሲያዊ ምክክር በኢትዮጵያ በሚል መጠሪያ በስድስት የፖለቲካ ድርጅቶችና በሁለት ታዋቂ ግለሰቦች ተቋቋሞ ምክክር ሲያደርግ የቆየው መድረክ ሌሎች ሁለት ፓርቲዎችን ጨምሮ ቅንጅት ፈጠረ። ቅንጅቱ አሰብ የኢትዮጵያ አካል እንድትሆን እንደሚጥር አስታውቋል።</p>

<p>«የኢትዮጵያ ፌዴራላዊ ዴሞክራሲያዊ አንድነት መድረክ» በሚል መጠሪያ ማለትም ኢሶዴፓ፣ ዲኢህዴሕ፣ ኦህኮ፣ ኦፌዴን፣ አረና፣ ሶዴኃቅ፣ ኢዴአን እና አንድነትን ያካተተ ሲሆን መድረኩ መለስተኛ መርሃ ግብርና የጋራ መተዳደሪያ ደንብ ያፀደቀ መሆኑን አመራሩ ሐሙስ እለት በሰጡት ጋዜጣዊ መግለጫ አስታውቀዋል።</p>

<p>የጋራ የፖለቲካ ስምምነቱንና መተዳደሪያ ደንቡን መሠረት ያደረገ ቅንጅት ለመፍጠር ፓርቲዎቹ መወሰናቸውን ጳጉሜ 3 ቀን 2001 ዓ.ም ለብሔራዊ ምርጫ ቦርድ ጽ/ቤት ያመለከቱ መሆናቸውን መድረኩ ባወጣው መግለጫ ጠቁሞ ረጅም ጊዜ ተወስዶ በፖለቲካ ድርጅቶች መካከል ለመቀናጀት የተደረገው ጥረት በአገሪቱ ሳይሳካ ለቆየው የሕብረት ጥያቄ ምላሽ ይሰጣል ብሎ እንደሚያምን ገልጿል።</p>

<p>መድረኩ ባወጣው በዚሁ መግለጫ ኢትዮጵያ የባህር በር ባለቤት እንድትሆን ለማደረግ እንደሚታገልና የአሰብ ወደብ በሕጋዊ፣ ዲፕሎማሲያዊና ሰላማዊ መንገድ የኢትዮጵያ አካል እንድትሆን እንደሚጥር ገልጿል።</p>

<p>የኢትዮጵያ ዴሞክራሲያዊ ኃይሎች ኅብረት ሊቀመነበር ፕሮፌሰር በየነ ጴጥሮስ እንደገለፁት ኢትዮጵያ አሰብን ለማስመለስ ሕጋዊ መሰረት አላት ብሎ መድረኩ ያምናል።</p>

<p>የአረና ትግራይ ለዴሞክራሲና ለሉአላዊነት ሊቀመነብር አቶ ገብሩ አስራት በበኩላቸው ዋናው ነገር «የአሰብ ጥይቄ ሕጋዊ ተቀባይነት አለው ወይ? የሚለው መሆኑን ጠይቀው በዚህ ጉዳይ ላይ መግባባት ከተደረሰ በአለም አቀፍ ደረጃ ዲፕሎማሲያዊ ውይይቶ ለማካሄድና ከ ኤርትራም ጋር በተናጠል ድርድር በማካሄድ በማካሄድ መፍትሔ ማግኘት እንደሚቻል አመልክተዋል።</p>

<p>በአገሪቱ ሕግ ቅንጅት፣ ግንባር፣ ውህደት የተባሉ የተለያዩ የመተባበር ደረጃዎች መኖራቸውን የገለፁት በግለሰብ ደረጃ የመድረክ መስራች የሆኑት አቶ ስዬ አብርሃ ፓርቲዎቹ በምክክር የጀመሩት መድረክ አሁን ወደ ቅንጅት ማምራቱን ጠቁመው የትብብር ሂደትም በመቀናጀት ብቻ እንደማይቆም አስታውቀዋል።</p>

<p>የአገሪቱ ሕግ ግለሰቦች የቅንጅት አካል እንዳይሆኑ የሚከለክል መሆኑን በመግለፅ የእርሳቸውንና የዶክተር ነጋሶ እጣ ምን ሊሆን እንደሚችል በመግለጽ ከጋዜጠኛ ለቀረበላቸው ጥያቄ ምላሽ የሰጡት አቶ ስዬ «ሕግ ማክበር ስላለብን በቅንጅቱ መዋቅር ውስጥ ላንኖር እንችላለን ከሂደቱ ግን አንወጣም» ብለዋል።</p>

<p>አገሪቱ ከማንኛውም ጊዜ በበለጠ በአሁኑ ሰዓት መተባበርን እንደምትጠይቅ አሁን የተፈጠረው ቅንጅትም በተስፋ እንጂ በጨለምተኝነት እንዳምይጓዝ አቶ ስዬ ጠቁመው እያንዳንዱ ፓርቲ ካለፈ ስህተቶቹ ይማራል አንለያይም!» የሚል ቃል እንደሚገቡ ገልፀዋል።</p>

<p>ከምስረታ ማግስት ጀምሮ መድረኩ ከገዥው ፓርቲ ጋር በምርጫ ጉዳዮች ላይ ለመደራደር እንደሚፈልግ ይፋ ሲያደርግ መቆየቱንና ጉዳዮችን ለኢሕአዴግ ማቅረቡን የጠቆመው መግለጫው ኢህአዴግ «የምርጫ ስነ-ምግባርና ተጓዳኝ ጉዳዮች» ካልሆነ ባለመፈለጉ ድረድሩ ለጊዜው መቋረጡን አመልክተዋል።</p>

<p>የአገሪቱ ችግር መፍትሄ የሚያገኘው ገዥው ፓርቲና ተቃዋሚ ፓርቲዎች በመግባባት ሲሰሩና ሰጥቶ መቀበል መርህ ሲንቀሳቀሱ መሆኑን የጠቆመው መድረክ ኢህአዴግ ድርድሩን ለመቀጠል ፍቃደኛ ባይሆንም በእርሱ በኩል ድርድሩ እንደሚቀጥል ያለውን ፍላጎት ደጋግሞ ለገዥው ፓርቲ እንደሚያሳውቅ ገልጿል።</p>

<p>የኢትዮጵያ ፌዴራላዊ ዴሞክራሲያዊ አንድነት መድረክ በሚል ቅንጅት የፈጠሩት ፓርቲዎች አመራር በየአራት ወሩ በዙር እንደሚቀያየሩ በመግለጫው ላይ ተጠቅሷል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር መስከረም 3 ቀን 2002</a></p>

</body>
</html>	
