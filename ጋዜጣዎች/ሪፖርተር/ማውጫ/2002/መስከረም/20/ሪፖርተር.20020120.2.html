<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title> መድረክ ለኢሕአዴግ ላቀረብኩት የእንወያይ ጥያቄ ምላሽ ተነፈኩኝ አለ </title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">መድረክ ለኢሕአዴግ ላቀረብኩት የእንወያይ ጥያቄ ምላሽ ተነፈኩኝ አለ</h2>


<p>የስምንት ፓርቲዎችና የሁለት ግለሰቦች ስብሰባ የሆነውና በቅርቡ ቅንጀት ለመመሥረት መወሰኑን ይፋ ያደረገው የኢትዮጵያ ፌዴራዊት ዴሞክራሲያዊ አንድነት መድረክ ከኢሕአዴግ ጋር ለመደራደር ለሁለተኛ ጊዜ ያቀረበው ጥያቄ ምላሽ አለማግኘቱን አስታወቀ።</p>

<p>መድረክ መስከረም 18 ቀን 2002 ባወጣው መግለጫ መጪውን ምርጫ ነፃ፣ ፍትሐዊ፣ ተዓማኒ ለማድረግ እንዲቻል ነሐሴ 22 ቀን 2001 እና ጳጉሜ 4 ቀን 2001 ዓ.ም ለኢሕአዴግ በቀጥታ በደብዳቤ የእንደራደር ጥያቄ ማቅረቡን አስታውሶ እስካሁን አዎንታዊ ምላሽ አላገኘሁም ብሏል።</p>

<p>«በኢሕአዴግ እና በመድረኩ ያለው ዋናው የልዩነት ነጥብ የድርድሩ አድማስ እና የድርድሩ አጀንዳዎች ላይ መሆኑ እየታወቀ ኢሕአዴግ ከኢዴፓ እና ከቅንጅት በስተኋላ ሆኖ ከእናንተ ጋር አልደራደርም እያለ ነው በማለት ውዝግቡን በእነዚህ ድርጅቶችና በመድረክ መካከል ያለ ፀብ እያስመስለው ነው። ከዚህም አልፎ የመድረኩን የድርድር ሥልት በፀረ ዴሞክራሲያዊነት ለመፈረጅ ሞክሯል። መድረክ በእነዚህ ድርጅቶች ተልዕኮ ላይ የራሱ የተለየ ግንዛቤ ሊኖረው ይችላል። የመድረክ አባላት ካላቸው ከፍተኛ ሕዝባዊ ተቀባይነት አንጻር ከኢሕአዴግ ጋር ብቻ እንዲደራደር ማለትም መጠየቅ መብታችነው መሆኑ መታወቅ ይኖርበታል» ብሏል። አያይዞም የራሱን ፖለቲካ ፍላጎት ለማርካት ሲባል የሌላውን የድርድር ሥልት ኢ-ዴሞክራሲያዊ ነው ማለት ከፖለቲካ ብልጣብልጥነት አልፎ በሥነ አመክኖ (Logic) ቦታ የሌለው አመለካከት ነው ሲል አጣጥሎታል።</p>

<p>ኢሕአዴግ ለገንቢ ድርድር ከመቅረብና የፖለቲካ ምህዳሩን በማስተካከል ፈንታ በተለይ ድርድሩ መሰናክል ከገጠመው በኋላ በመድረክ አባላትና ደጋፊዎች ላይ በሁሉም ክልሎች ከፍተኛ የአፈሳ እና የማዋከብ ዘመቻ መጀመሩን ገልፆ የሰብዓዊ መብት ጥሰት ደርሶባቸዋል ያላቸውን ግለሰቦች ዝርዝርና የሚኖርበትን አካባቢ አያይዞ ልኳል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር መስከረም 20 ቀን 2002</a></p>

</body>
</html>	
