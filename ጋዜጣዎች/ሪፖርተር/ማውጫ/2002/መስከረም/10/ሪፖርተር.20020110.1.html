<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>መለስ ምን አሉ?</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">መለስ ምን አሉ?</h2>

<p>ፖለቲከኛነት ለማንምና ለሁሉም የማይመኙት ሥራ ስለመሆኑ አቶ መለስ ከቀረቡላቸው ጥያቄዎች መካከል አንዱና ከተለመደውና ከመደበኛው የታወቀ ወቅታዊ ጥያቄ ወጣ ያለው ልጃቸው የአባቷን ፈለግ ተክትላ ፖለቲከኛ ትሆን እንደሁ የፖለቲካ ሰው ትሆን ዘንድ ይመክርዋት፣ ያበረታትዋት ይገፋፍዋት እንደሆነ ነው።</p>

<p>እንደመታደል ሆኖና ደግነቱ እንዲህ ያለ ግዳጅ የለብኝም ብለው የጀመሩት አቶ መለስ በዚህ ረገድ ልጃቸውን የመምከር፣ የእሷን ጥያቄ እንደ አባት የመመለስ ግዳጅ ገና ያለባቸው ቢሆን ኖሮ ደግሞ ልጃቸውን የሚሏት ፖለቲከኛ መሆን የሚጠይቀው «... ጥናቱ፣ ብርታቱ ካለሽ ቀጥይ አለዚያ ግን ርቀሽው ኑሪ...» ብለው እንደሆነ ገልጸዋል።</p>

<p>በመከካከል አቋርጦ ይህ የተባለው «ጥናት፣ ብርታት ችሎታ» ልጃቸው ያላት እንደሆነ መልሶ ለጠየቃቸው ጋዜጠኛ አቶ መለስ የሰጡት መልስ አይመስለኝም የሚል ነበር።</p>

<p>ጠቅላይ ሚኒስትር መለስ ለልጃቸው ብቻ ሳይሆን ፖለቲከኛ ለመሆን ለሚመኙ ወጣት ኢትዮጵያውያን በሙሉ የሚያስተላፉት መልዕክትና የሚሰጡት ምክር በተመሳሳይ ሁኔታ «ጥናቱ፣ ብርታቱ ካላችሁ ብቻ፣ አለዚያ ለጤንታችሁ ስትሉ ከዚህ ሥራ፣ ከዚህ ሙያ ራቁ። እሱ ጥግ ድርሽ አትበሉ» የሚል መሆኑን ገልጸዋል።</p>

<p>የኢትዮ-ዩኤስ አሜሪካ ግንኙነት ከወቅቱ የአሜሪካ አስተዳደር ጋር ያለንን ግንኙነት በተመለከተ ምናልባትም ታውቁታላችሁ ተብሎ እንደሚገመተው ከቀድሞው አስተዳደር ከነበረን ይልቅ በአዲሱ አስተዳደር ውስጥ ብዙ ነበር ወዳጆች ያሉን።</p>

<p>ስለዚህ ከእርስ በርስ በይነ ሰብአዊ ውይይቶች አኳያ ከዚህ በፊት ለብዙ ዓመታት ከነበረው ይልቅ አሁን ሁኔታው ቀናና የቀለለ ነው። የዚህ ዝምድናው መሠረታውያን ደግሞ በጣም ጠንካሮች ናቸው።</p>

<p>ከአሜሪካ ጋር ያለን የአጋርነትም ቡድኑ መሰረት ላይ ያለ ነው። በዩናይትድ ስቴትስ እና በእኛ መካከል አንድን ወይም ሌላ ጉዳይን በተመለከተ የአመለካከት ልዩነቶች አሉን ወይ? አዎ፣ በጣም እንጂ። ሁሌም ልዩነቶች አሉ።</p>

<p>ያወጡትን የሰብዊ መብት ሪፖርት ለምሳሌ እንድውሰድ፤ በእኛ በኩል ይህ ስራ በጣም ሲበዛ የገረፍገረፍና ያለተገቢው ጥንቃቄ የተሰራ ስራ ነበር። እጅግ በጣም ግዙፍ ኤምባሲ እዚህ አላቸው። ሌላው ቢቀር እዚሁ ... አፍንጫቸው ስር የሚከናወኑ ናቸው የባሉትን ጉዳዮች እውነትነት ሊያጣሩና ሊያረጋግጡ ይገባቸው ነበር። ከዚህ ይልቅ የእነዚያን በቀጥታም ሆነ በተዘዋዋሪ መንገድ የሚከፍሏቸውን ሰዎች ድምፅ የገደል ሚሚቶ ሆነው ማስተጋባት መረጡ። ስለዚህም በሪፖርቱላይ ያለንን ቅሬታ/ተቃውሞ፣ ነገር ግን በንቀት ሳይሆን በአክብሮት፣ አስታወቅን።</p>

<p>እናም፣ ከፀሐይ በታች ባለ በሁሉም ነገር እንስማማለን? በጭራሽ፣ እንኳንስ ከኦባማ ቀርቶ፣ ከፀሐይ በታች ባለ ሁሉም ነገር ላይ ከኔም ከራሴም ጋር አልስማማም።</p>

<p>ሳንስማማ ስንቀር የተለያየንበትን በግልፅ በግላጭ እንገልጻለን? አዎ። ይህ ታዲያ አንዳንዴ ከጊዜ ወደ ጊዜ የውጥረት ስሜት ይፈጥራል ወይ? ምናልባት አዎ። ይህ ማለት ግንኙነታችን መሰረታዊ ድክመት አለበት ማለት ነው? በጭራሽ ስለዚህ ያስተዋክካቸው በመስለህ ቅሬታዎች (መቃቃሮች) ውስጥ አዲስ ነገር የለባቸውም፤ አዲስ ነገርም አይደሉም። ከኦባማ አስተዳደር ጋር በተለይና በግል የተያያዘ ምንም ነገር ያላቸውም። እንዲያውም አዲስ ነገር አለ የሚባል ከሆነ የኦባማ አስተዳደር መምጣት ቅሬታዎችን አለዝቧል። የተወጠረውን አላልቷል የሚለው ነው።</p>

<p>አይ ሲ ጂ (ICG) ስለተነበየው የኢትዮጵያ ጉዳይ የአይ ሲ ጂ (የኢንተርናሽናል ከራይሥ ግሩፕ) ትንታንኔ የተጻፈበት ወረቀት ያህል፣ ፋይዳ ያለው ያን ያህል ዋጋ የሚያወጣ አይደለም። አይሲጂ ኢትዮጵያ ላይ መዓት ይወርዳል ብሎ ሲተነብይ ይህ ስንትና ስንት ጊዜው መሆኑ ነው።</p>

<p>ከአመታት በፊት ብራስልስ በሚገኘው ኤርትራዊው አምባሳደር የተፃፈ፣ ኢትዮጵያና ኤርትራ ሪፖርቱ እንደወጣ ወዲያውኑ ጦርነት ውስጥ ይገባሉ የሚል ጽሑፍ ተጽፎ የነበረ መሆኑ እውነት ነው።</p>

<p>ይህ ማለት አይሲጂ በኤርትራ መዳፍ ውስጥ ነው ማለት አይድለም። የዚህ ትርጉም አይ ሲ ጂ ፋይናንስ አድራጊዎቹ ቀለብ ሰፋሪዎቹ በእያንዳንዱ እና በሁሉም ላይ ካልጫንን ሞተን እንገኛለን ከሚሉት ፖሊሲ ጋር አልስማማ ያሏቸውን ሌሎች አማራጮች አፈር ድሜ የማስገባት አላማውን ለማራመድ ያልሆኑ የትንታኔ ዘዴዎችን የኢንፎርሜሽን ምንጮችን ሁሉ መጠቀም ይችላል ማለት ነው።</p>

<p>በመሆኑም ብዙ አልተደነቅንም፤ ተገቢ ያልሆነ ጭንቀት ውስጥም አልገባንም።</p>

<p>አጋጣሚ ሆኖ ጥቃቶች የሚያዙበት አጅግ በጣም ብቹ ቢልዮን ዶላሮች አሏቸው። ስለዚህም ሌሎች በተለይም በታዳጊ ዓለም ያሉት እንደምን አድርገው የራሳቸውን የውስጥ ጉዳይ ማካሄድ እንዳለባቸው በቀጭን ትዕዛዝ የማስገደድ ከሰማይ ከወረደ ከ«ፈጣሪ» የወረደ ከ«ፈጣሪ» የተሰጠ መብት አለን ብለው ያስባሉ። ያንን ገንዘብና ሀብት ለዚህ አላማ ሊገለገሉበት ይሻሉ።</p>

<p>እነሱም እንደዚያ ብለው ማሰብ የመስለላቸውን አመለካከት መያዝ መብታቸው ነው፣ ልክ እኛ የመሰለንን አመለካከት ለመያዝ ባለመብት እንደሆን ሁሉ እኛ ለሆነ ሰው መልስ መስጠት ያስፈልገን ዘንድ አስቀድሞ ነገር ያንን የሆነ ሰው አክብረን ለዚያ ሰው ክብር ሰጥተን መጀመር አለብን። እናም ለምሳሌ ያህል ለ[አሜሪካ] የውጭ ጉዳይ ሚንስቴር የሰብአዊ መብቶች ሪፖርት ምላሽ ሰጥተናል።</p>

<p>ይህንን ያደረግነው መጀመሪያ የውጭ ጉዳይ ሚኒስቴርን አክብረን ለሱ ክብር ሰጥተን በመነሳታችን ነው። ስለዚህም ለሪፖርቱ ምላሽ መስጠት ተገቢ ነው፣ ይገባልም ብለን አመንን። ለሚንቁት መልስ አይሰጡም፤ ለአይ ሲ ጂም ያለን ግምት ንቀትና ንቀት ብቻ ነው። አንጓጠው ለሚያዩት ወራዳ ሪፖርት መልስ አይሰጡም።</p>

<p>ስለመንግሥት የአድማ ብተና የአቋም ግንባታ «አድማ መቋቋምን እና ምርጫ 97ን ተከትሎ የተከሰተውን ሁኔታ በሚመለከት ረገድ የመግሥት የራሱ ግምገማም የተገቢው መሳሪያና ሥልጠና አለመኖር በእርግጥም ከችግሮቹ አንዱ እንደነበር ያሳያል። ይህ ችግር ሊቀረፍ የሚገባው ነው። ስለዚህም ከ97 ጀምሮ ፌዴራል ፖሊስን በተሻለ ሁኔታ ለማስታጠቅና ይበልጥ ለማሰልጠን መንግሥት የአቅሙን የተቻለውን ሁሉ አድርጓል። 1997 ዓ.ም ከነበረው በጣም በተሻለ የታጠቁ ከዚያ የበለጡ የስለጠኑ ስለመሆናቸው እርግጠኛ ነኝ።»</p>

<p>በቅርቡ ወደ አገር ቤት ስለተጠሩት በርካታ የኢትዮጵያ አምባሳደሮች አባሳደሮች ወደ አገር ቤት የተጠሩት በከፊል መደበኛ በሆነ የተለመደና የዘወትር አሰራር ነው። በከፊል ደግሞ በአገር ቤትም በውጭ አገርም ከሚኖረው የሰው ኃይል ድህረ ምርጫ ጋር የተያያዘ ነው።</p>

<p>የሚታሰበውና የሚጠበቀው ከምርጫው በኋላ ፓርቲው የቀየሰው ፕላን አካል ተደርጐ በአገር ውስጥም በውጭ አገርም ያለው እያንዳንዱ ሹመትና ምደባ ላይ ዙሪያ መለስ የሆነ ግምገማ እንደሚኖር ነው።</p>

<p>ፓርቲው በምርጫው ካሸነፈ ያንን በመንግሥት ውስጥም መተባበር ይፈልጋል። ስለዚህም በቁልፍ ኤምባሲዎችም ጨምሮ በመላውና ዳር እስከ ዳር ባሉት የመግንሥት መሥሪያ ቤቶች ሠራተኞች ዙሪያ መለስ አዲስ ምደባና የአሰላለፍ ለውጥ ይደረጋል።</p>

<p>እነዚህ ኤምባሲዎች ይህን የመሰለው መሠረታዊ ብውዛ እውንና አስፈላጊ ስለመሆኑ፤ ሲሆንም ያወቁት ዘንድ ሁሌም ዝግጁ መሆን አለባቸው።</p>

<p>ለውጭ የግብርና ኢንቨስተሮች ሰፊ መሬት ስለመስጠት ከኢህአዴግ «አሰቃቂ» ፖሊሲዎች አንዱ አድርገው መሬት ይሸጣሉ ብለው ለሚከሱን ስዎች መሬት የግል አለመሆኑን፣ የማይሸጥ፣ የማይለወጥ መሆኑን፣ በሊዝ ብቻ የሚሰጥ መሆኑን ማሳወቅ እፈልጋለሁ።</p>

<p>የተጠየቅሁት ለኢንቨስተሮች መሬት በሊዝ ስለመስጠት ከሆነ በቤንሻንጉል ጉምዝ፣ በጋምቤላ ወይም በሌላ የትም ቦታ 2 ሚሊዮን ሄክታር መሬት ባከራየሁ ደስታውን አልችለውም። ምክንያቱም በጥቅም ላይ ያልዋሉ፣ በጥቅም ላይ ሊውሉ ያልቻሉ (በሄክታር) ሚሊዮኖችና ሚሊዮኖች መሬት አሉን በነዚህ የአገሪቱ ክፍሎች አሉንና ነው።</p>

<p>አዎ እውነት ነው በነዚህ ቦታዎች ኢትዮጵያውያንን ለማስፈር ሙከራ አድርገን ነበር። ሆኖም ግን የእኛ ለጋሾች «በቀድምው መደሮቻቸው ሆነው የምግብ እርዳታ የሚያገኙ ሰዎች ወደ ሰፈራ መንደር አንዲት ስንዝር ከተራመዱ የምግብ እርዳታውን ያጣሉ» እስከ ማለት ድረስ በተግባር ላይ ልናውለው የሞከርነውን እያንዳንዱን የሰፈራ ፕሮግራም ተቃውመውናል።</p>

<p>የሰፈራው ፕሮግራማችን ቆሟል። ለማንኛውም ግን ኢትዮጵያውያንን አስፍረንም ለኢንቨስተሮች መስጠት የምንችለው ከበቂ በላይ መሬት አለን። እናም ኢንቨስተሮች ወደ ኢትዮጵያ ቢመጡ፣ በእርሻ ላይ ኢንቬስት ቢያደርጉ ለአገሪቱም፣ ለዓለም አቀፍ ገበያውም ተጨማሪ ምግብ ቢያመርቱ ነው ትርጉም ያለው፣ ይበልጥ ስሜት የሚሰጥ የሚሆነው።</p>

<p>ብቸኛው ችግር እየሆነ አለመሆኑ፣ በሚፈለገው ፍጥነት አለመደረጉ ነው።</p>

<p>ኢህአዴግ ተቃዋሚ ፓርቲዎችን «አላስቆም አላስቀምጥ» ይላል ስለሚባለው ክስ እነዚህ «ቁምስቅል» እያየን ተቸገርን ብለው እሱ የሚያሳስባቸው ፓርቲዎች ይህ ችግር ካለ ችግሩን ስለሚያስቀረው ችግሩ ከሌለ ደግሞ እንዳይኖር ስለሚያደርገው ስለፓርቲዎች የስነ ምግባር ደንብ ያን ያህል ሲጨንቁና ሲጠበቡ አይታይም።</p>

<p>እኔ እንደሚሰማኝ የእነዚህ ግለሰቦች ፍላጎት በምርጫቸው ውስጥ ከምር መወዳደር አይደለም። የእነሱ ፍላጎት በምርጫው ትርጉም ባለው አኳኋን መሳተፍ ሳይሆን የምርጫውን ሂደት ገና ከአንደኛው ቀን ጀምሮ ማራከስና ማጣጣል ነው።</p>

<p>በአንዱ ፓርቲ ወይም ቤላው አማካኝነት የሚፈፀም «ሀራስመንት» በጭራሽ የሌለበት የምርጫ ሂደት የሚመኝ ካለ እንግዲያውስ ያ ሰው ወደ ሌላ ፕላኔት መሄድ አለበት።</p>

<p>ምክንያቱም አሜሪካን ምርጫ ጨምሮ አካትቶ ለምሳሌ አሁን በቅርቡ እንደተደረገው አክራሪ ቀኝ መንገደኛው «ሀራስ» የማያደርግበት ምንም አይነት ምርጫ ልብ አድርጌ አላውቅም።</p>

<p>የነፃ እና የትክክለኛ ምርጫ የመኖር ቁልፍ ጉዳይ መጀመሪያ እንደዚህ አይነት ድንገቶች (ኤንሲደንትስ) በድንገቶች ደረጃ መቅረት እና እጅግ በጣም አልፎ አልፎ ብቻ የሚያጋጥሙ የማይለመዱ መሆን ያለባቸው መሆኑ ሁለተኛ ደግሞ እነዚህ ድንገቶች ሲያጋጥሙ በቀጥታና በግልፅ ተገቢው እርምጃ ሊወሰድባቸው የሚገቡ መሆኑ ነው።</p>

<p>እዚህ አገር ላይ በመሆን ላይ ያለው እቅጩን ይኼ ነው። እኔ እስከማውቀው ድረስ ያገጠመ አንድ ድንገት የሆነ የፓርቲችን ደጋፊዎ በማያገባቸው ገብተው የአዳማው ስብሰባ በህላዊው የኦሮሞ ምርቃት መጀመር አለበት ያሉበትን ጉዳይ ነው። እነደዚህ ያለ ድንገቶችም በየትም አግር ሊያጋጥሙ የማችሉ በጭራሽ ያልተለምዱ መሆናቸውን ልብ ያደረግነው በደስታ ነው እንደዚህ ያሉ ሲበዛ ያልተለመዱ ድንገቶችም በግልፅ በማያሻማ ሁኔታ በማስተናገዳችንም እንኮራለን። እናወግዛለን በጭራሽ የማይደገም መሆኑንም እናረጋግጣለን።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር መስከረም 10 ቀን 2002</a></p>

</body>
</html>	
