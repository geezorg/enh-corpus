<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ኤልፎራ በተከሰሰበት የመሬት ኪራይ ክስ ንብረቱ እንዲሸጥ ጥያቄ ቀረበ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኤልፎራ በተከሰሰበት የመሬት ኪራይ ክስ ንብረቱ እንዲሸጥ ጥያቄ ቀረበ</h2>


<p>ኤልፎራ አግሮ ኢንዱስትሪ በተከሰሰበት የመሬት ኪራይ እዳ ንብረቱ እንዲሸጥ ተጠየቀ።</p>

<p>ከኦሮሚያ ገቢዎች ቢሮ የተዘረፈው በጥብቅ ሚስጢርነት የተያዘ መረጃዎች ምርመር መድበስበሱ ቅሬታ እያስነሳ ነው።</p>

<p>ሀዋሳ ከተማ መዳረሻ ጥቁር ውሃ አካባቢ የሚገኘውና ንብረትነቱ የሼክ መሐመድ ሁሴን አላሙዲ የሆነው ሻሉ ኮራንቲ ከ1992 ዓ.ም ጀምሮ ያልከፈለውን የመሬት ኪራይ እንዲከፍል ታዘዘ።</p>

<p>የምዕራብ አርሲ ዞን ገቢዎች ጽሕፈት ቤት በፍርድ ቤት የተወሰነው ውሳኔ ተግባራዊ ባለመሆኑ የሻሉ ኮራንቲ ንብረት ተሽጦ እዳው እንዲከፈል ጥያቄ ማቅረቡን አስታውቋል።</p>

<p>የኦሮሚያ ጠቅላይ ፍርድ ቤት ሻሸመኔ ተዛዋዊ ችሎት ሰኔ 11 ቀን 2001 ዓ.ም ኤልፎራ አግሮ ኢንዱስትሪ የሻሉ ኮራንቲን የግብር እዳ እንዲከፍል የወሰነው የዞኑ ገቢዎች ጽሕፈት ቤት በመሰረተው ክስ ነው።</p>

<p>የሻሉ ኮራንቲ 3200 ሄክታር መሬት ስፋት ያለው ሲሆን የሰብል ምርትና የከብት መኖ የሚመረትበት ሲሆን በአብዛኛው መሬት ባዶውን የሚያድር መሆኑን የዞኑ ኃላፊዎች ለሪፖርተር ተናግረዋል።</p>

<p>ኤልፎራ በፍርድ ቤት ውሳኔ መሰረት ክፍያውን እንዳላከናወነ የጠቆመው የዞኑ ገቢዎች ጽ/ቤት «ኤልፎራ የሚፈለግበትን የመሬት ኪራይ ሊከፍል ባመለቻሉ ንብረቱን ለመሸጥ የፍርድ አፈፃፀም ለማውጣት ተገደናል» ሲል ተናግሯል።</p>

<p>በተመሳሳይ ዜና ኤልፎራ በቢሾፍቱ ከተማ ለያዛቸው 6 የዶሮ እርባታዎችና አንድ የቄራ ድርጅት የመሬት ኪራይ እንዲከፍላ ከቢሾፍቱ ከተማ የገቢዎች ጽ/ቤት በተደጋጋሚ ጥያቄ ቢያቀርብም ክፍያው ባለመፈፀሙ ክስ መስርቷል።</p>

<p>በ6.5 ሚሊዮን ብር የመሬት ግብር እዳ የተከሰሰው ኤልፎራ በቢሾፍቱ ከተማ ያለው ንብረት ተሽጦ እዳው እንዲከፈል ጥያቄ ቀርቦ ቀጠሮ ለታህሳስ 24 ቀን 2002 ዓ.ም ተሰጥቷል።</p>

<p>የኦሮሚያ ጠቅላይ ፍርድ ቤት የአዳማ ተዘዋዋሪ ችሎት ከዶሮ እርባታዎቹ በተጨማሪ የኤልፎራ አግሮ ኢንዱስትሪ ቢሾፍቱ ቄራን የግብር ጥያቄ ክስ ያየ ሲሆን የቢሾፍቱ ከተማ ገቢዎች ጽ/ቤት ተከሳሾቹ በክርክሩ ላይ ባለመገኘታቸው የቄራው ንብረት ተሽጦ እንዲከፈል መጠየቁንና ፍርድ ቤቱም ለውሳኔ ለመስከረም 13 ቀን 2002 ቀጠሮ መስጠቱን የቢሾፍቱ ከተማ ገቢዎች ጽ/ቤት የሕግ ክፍል አስታውቋል። ኤልፎራ ቀደም ሲል በቦረና ገቢዎች ጽሕፈት ቤት ተመሳሳይ ክስ ተመስርቶበት እንደተፈረደበት መግለፃችን ይታወሳል።</p>

<p>በሌላ ዜና የኦሮሚያ ገቢዎች እነተለጆንሲ ተከታትሎ ያደራጀው ሚስጢራዊ መረጃዎችን ከኦሮሚያ ገቢዎች ቢሮ ከተዘረፈ በኋላ ምርመራው ተድበስብሶ መቅረቱን እንዳሳዘናቸው ስማቸው እንዳይጠቀስ የጠየቁ የስራ ኃላፊዎች ተናገሩ።</p>

<p>በፍርድ ቤት ክስ የሚመሰረትባቸውና በከፍተኛ ሚስጥር ተይዘው እርምጃ የሚወሰድባቸው የገቢ መረጃዎቹ የተሰረቁት የቢሮ ኃላፊው ቢሮ በተመሳሳይ ቁልፍ በመክፈት መሆኑ የወንጀሉን ጥልቀት እንደሚያሳይ የጠቆሙት እነዚህ ክፍሎች «በቢሮ መስተዋት በኩል የተገባና የወንጀል ደረጃ ዝቅ ያለ ለመስመልሰል የተስበረው መስታዋት ሰው ማስገባትም ሆነ ማስወጣት የሚችል አይደለም» በማለት ፖሊስ የጀመረው ምርመራ ተድበስብሶ መቅረቱ እንዳሳዘናቸው አስረድተዋል።</p>

<p>ንብረትነቱ የአልሳም ኩባንያ የሆነው የጨለለቃ ሕንፃ ከኦሮሚያ ገቢዎች ቢሮ ከተዘረፉት «ቁልፍ ሚስጢር» መረጃዎች ውስጥ ንብረትነታቸው የሼክ መሐመድ አላሙዲን የሆኑ ድርጅቶች ሰነድ ሙሉ በሙሉ መጥፋቱን ለጉዳዩ ቅርበት ያላቸው የሪፖርተር ምንጮች ገልፀዋል። ምንጮቹ እንዳሉት ቢሮው በተመሳሳይ ቁልፍ ተክፍቶ ዝርፊያው ከተፈፀመና መረጃ የማጥፋት ስራው ከተከናወነ በኋላ ምርመራውን የያዘው አካል በምርመራ ስራው ገፍቶ አለመሄዱ አሳዛኝም፤ አስደንጋጭም በመሆኑ የክልሉ መንግሥት የዝርፊያው ምንጭ እንዲታወቅ አስፈላጊውን ሁሉ ማድረግ እንደሚገባው ጠቁመዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር መስከረም 10 ቀን 2002</a></p>

</body>
</html>	
