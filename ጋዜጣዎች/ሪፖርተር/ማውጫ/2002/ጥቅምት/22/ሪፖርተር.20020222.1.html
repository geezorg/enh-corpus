<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>«እኔነት» ቀድሞ ቅንጅትን አሁን አንድነትን እየፈረካከሰው ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«እኔነት» ቀድሞ ቅንጅትን አሁን አንድነትን እየፈረካከሰው ነው</h2>


<p>በቀድሞው ቅንጅት ለአንድነት ለዴሞክራሲ አሁን ደግሞ አንድነት ለፍትህና ለዴሞክራሲ ፓርቲ ውስጥ የተፈጠሩት ችግሮች «ከእኔነት አስተሳሰብ የመነጩ ናቸው» ተባለ። የተከበሩ አቶ መሐመድ አሊ መሐመድ በበኩላቸው «የተፈጠረው ልዩነት ማንንም አይጠቅምም» በማለት ለፓርቲው መልቀቂያ አስገብተዋል መባሉን አስተባብለዋል።</p>

<p>በ1997 ዓ.ም ምርጫ በኋላ የተፈጠረውን ችግርና አሁን ደግሞ በአንድነት ፓርቲ ውስጥ እየታየ ያለውን ውዝግብ ሲመረምሩት ከህዝብ ፍላጎት፣ ከአገር ጥቅምና ከራስ ዝና በላይ ራስን አስበልጦ የማየት ችግር ሆኖ እንዳገኙት የተናገሩት ከአራቱ የአድነት ፓርቲ ምክትል ሊቀመንበሮች መካከል አንዱ የሆኑት ዶ/ር ያዕቆብ ወልደማርያም ናቸው።</p>

<p>በዚህም ሳቢያ ይላሉ ዶ/ር ያዕቆብ አሁን ስለደረሱበት ውሳኔ ሲያስታውቁ «በዚህ ሳቢያ አሁን ያሉት የተቃዋሚ ፓርቲ አመራሮች ትውልድ ሙሉ በሙሉ መቀየር አለበት»</p>

<p>«ያለ አግባብ ታስራለች» የሚሏቸውን ወ/ት ብርቱካን ሚደቅሳን ያስታወሱት ዶ/ር ያዕቆብ «...መናሻውን ባለመቃወም አለመግባባት፣ አለመስማማት፣ አለመታቻልና ሰጥቶ ያለመቀበል በተደጋጋሚ እየጎዳን ያለ ችግር ነው። በዚህ ላይ የወ/ት ብርቱካን መታሰር ጎድቶናል» ብለዋል።</p>

<p>ችግሩ ሲፈጠር ችግሩ ካልተፈታ በስተቀር፣ ሁለት አመራሮች ካልተስማሙ እነሱን ካላስማሙ በስተቀር ወደ ቤታቸው እንዳይገቡ ምስክርነት በመስጠት ስለ መሪ፣ ወጣት መሪ፣ ሴት መሪ፣ ማግባባት የምትችል መሪ አጥተናል» ሲሉ ሃዘናቸውን ተናግረዋል።</p>

<p>በፓርቲዎች ውስጥ ልዩነት መታየቱ አዲስ ነገር ሊሆን እንደማይችል ያሳወቁት ዶ/ር ያዕቆብ «ለአብላጫ ድምስ አለመገዛት፣ የአብላጫ ድምጽ ውሳኔን አክብሮ ያለመቀበል ትናንትም ዛሬም ችግር ውስጥ የከተተን ጉዳይ ነው» በማለት አሰረድተዋል። በማያያዝም ይህ ሁሉ ችግር ለእኔነት ስሜት አለመሸነፍ ሲሆን፣ ለዚህ ስሜት አለመሸነፋችን ቀደም ሲል ቅንጅትን ዛሬ ደግሞ አንድነትን ክፍኛ እየፈረካከሱት ነው» ሲሉ ተናግረዋል።</p>

<p>በዚህና በሌሎች ምክንያቶች አዳዲስ፣ ወጣትና ከጀርባቸው ምንም ያላዘሉ መሪዎች የፖለቲካ አመራሩን ሊረከቡ እንደሚገባ የሚናገሩት ዶ/ር ያዕቆብ «እኔ ኢህአፓ፣ ሌሎች ኢሰፓና መኢሶን የነበርን ነን። ከጀርባችን ሌላ ነገር አዝለናል» ሲሉ ለተተኪ አመራሮች የፖለቲካ አመራር ሊሰጥ እንደሚገባ አመልክተዋል።</p>

<p>«የፖለቲካ አመራር የወጣቶች ሥራ ነው» የሚል አቋም እንዳላቸው የገለፁት ዶ/ር ያዕቆብ በዓለም ደረጃ አሜሪካን፣ እንግሊዝና ሩሲያ፣ ፈረንሳይን ጨምሮ 60 ዓመት በላይ እድሜ ያላቸው መሪዎች እንደሌሉ ያስረዳሉ።</p>

<p>«ሰው እድሜው በገፋ ቁጥር ፈጥኖ ማሰብ፣ ፈጥኖ መንቀሳቀስ አይችልም» የሚሉት ዶ/ር ያዕቆብ ይህም በሳይንስ የተረጋገጠ እውነት በመሆኑ መቀበል የግድ እንደሆነ ከግለፁ በኋላ «በአገራችን ግን የፖለቲካ መሪዎች እድሜ ከጠገቡም በኋላ በአመራር ላይ ካልተቀመጥኩ በሚል የመንገታገት ችግር አለ። ባለፉት 30 እና 40 ዓመታት ውስጥ በኢትዮጵያ ፖለቲካ ውስጥ ሲዳክሩ የነበሩ የፖለቲካ አመራሩን አሁንም አንለቅም ማለት የለባቸውም። ለአዳዲሶቹ ወጣቶች ማስረከብና እነሱ ለፓርቲው ጠቃሚ ከሆኑ በሙያቸው ከኋላ ሆነው ማማከር በቂያቸው ነው» ብለዋል።</p>

<p>በሌላ በኩል በቅንጅትም ሆነ በአንድነት ፓርቲ ውስጥ ያስተዋሉት ትልቅ ችግር እሳቸውን ጨምሮ የእኔነት [እራስን ከፍ የማድረግ] ችግር መሆኑን የገለፁት ዶ/ር ያዕቆብ «ሁላችንም በአመራር ውስጥ ያለን ሰዎች እኛነታችንን መርሳት አልቻልንም። እኛነታችንን ረስተን የአገርና የሕዝብ ጥቅም ብቻ ብናስቀድም ኖሮ ልናሸንፈው የማንችለው ጉዳይም ሆነ የትግል መድረክ ሊኖር አይችልም» ነበር በማለት በየጊዜው ስለሚፈጠሩት አለመግባባቶች ለተጠየቁት ጥያቄ መልስ ሰጥተዋል።</p>

<p>ዓላማቸውን ለአገርና ለሕዝብ ያደረጉ የፖለቲካ መሪዎች በማንኛውም ጉዳይ ላይ ባይስማሙ እንኳን ለዓላማቸው ሲሉ እንደሚስማሙና ልዩነታቸውን ወደኋላ እንደሚሉ የጠቀሱት ዶ/ር ያዕቆብ «እኔነት ካልተረሳ፣ ከፓርቲው ገንዘብ፣ ስልጣንና ዝና እንፈልጋለን የሚሉ ካሉ ዓላማን ማሳካት አይችልም» ብለዋል። በማያያዝም አገራቸውንና ሕዝባቸውን የማያስቀድሙ የፖለቲካ መሪዎች ራሳቸውን ከፖለቲካው ትግል ሊያገሉ እንደሚገባ ተናግረዋል።</p>

<p>በገዢው ፓርቲ ኢህአዴግ ዘንድ ያለው የእኔነት ችግርና የሙስና አደጋ ከፍተኛ እንደሆነ የተናገሩት ዶ/ር ያዕቆብ «የተቃዋሚ ፓርቲ አመራሮች ሆነን በስልጣን ላይ ያለውን ገዢ ፓርቲ ለመታገል በቅድሚያ እኛነታችንን ማሸነፍ ይገባናል። ይህ ካልሆነ መፈረካከስ፣ መጣላትና መወዛገብ ይመጣል»።</p>

<p>የምክክር መድረኩ በጀመረው የፖለቲካ እንቅስቃሴ ተስፋ እንዳላቸው ዶ/ር ያዕቆብ ተናግረዋል። ዞሮ ዞሮ ግን መድረክ በመድረክ ውስጥ የተሰበሰቡት ፓርቲዎች ነበፀብራቅ መሆኑ መዘንጋት የለበትም ብለዋል።</p>

<p>በተመሳሳይ ዜና የአንድነት የብሔራዊ ምክር ቤት አባል የሆኑት የተከበሩ አቶ መሐመድ አሊ መሐመድ መልቀቂያ አስገብተዋል መባሉን አስተባብለዋል። ነገር ግን በፓርቲው ውስጥ የተፈጠረውን ችግር ማንን እንደሚጠቅም፣ የመጨረሻ ግቡ ምን እንደሆነ ግልጽ ባለመሆኑ ሁሉም ወገኖች ቆም ብለው እንዲያስቡ ጠይቀዋል።</p>

<p>በፕሮፌሰር መስፍን የሚመራውን ቡድን «ሁሉን ነገር በጉልበት ማስፈፀም የሚፈልግ፣ ለፓርቲው ሕግ የማይገዛ፣ በሕግ የበላይነት የማያምን» ሲሉ ወቅሰዋል። ራሳቸውን ከፓርቲያቸው ስለማሰናበታቸው በድጋሚ ተጠይቀው «ስሜቴን ተናግሬያለሁ፣ መልቀቂያ አላስገባሁም» ብለዋል።</p>

<p>«መርህ ይከበር» በሚል እንደሚቀሳቀሱ የሚገልፁትና ፕ/ር መስፍን ወ/ማርያም የሚገኙበት ስብስብ አሁን በአመራር ላይ የሚገኙት ግለሰቦች የፓርቲውን ሕግና ደንብ እንደማያከብሩ፣ መርህ ይከበር የሚል ጥያቄ በማንሳታቸው ከፓርቲው መባረራቸውን በተደጋጋሚ ማስታወቃቸው የሚዘነጋ አይደለም።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ጥቅምት 22 ቀን 2002</a></p>

</body>
</html>	
