<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>አሜሪካና ካናዳ ትሄዳላችሁ ተብለው በኮንቴነር ሲጓጓዙ ነበር የተባሉ ገላን ላይ ተያዙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">አሜሪካና ካናዳ ትሄዳላችሁ ተብለው በኮንቴነር ሲጓጓዙ ነበር የተባሉ ገላን ላይ ተያዙ</h2>


<p>ወደ አሜሪካ ካናዳ ትሄዳላችሁ ተብለው በኮንቴነር ሲጓጓዙ የነበሩ 82 ሰዎችና ኮንቴነሩን የጫነው ከባድ የጭነት ተሽከርካሪ ሾፌር ከአዲስ አበባ በ25 ኪ/ሜትር ርቀት ላይ በምትገኘው ገላን ከተማ ላይ በቁጥጥር ስር መዋላቸውን አንድ ከፍተኛ የኦሮሚያ ፖሊስ መኮንን ለሪፖርተር ጋዜጣ ተናገሩ።</p>

<p>ከጅማና ከአርሲ አካባቢ እየተመለመሉ መርካቶ ተሰባስበው በአውቶቡስ የቃሊቲን ኬላ እንዲያልፉ ከተደረጉ በኋላ በረጅም ኮንቴነር ውስጥ ተጭነው ባለፈው ረቡዕ የተያዙት ሰዎች የኦሮሚኛ ቋንቋ ተናጋሪዎች መሆናቸውን ተሽከርካሪው በቁጥጥር ስር ሲውል በስፍራው የነበሩ የዓይን ምስክሮች ገልፀዋል።</p>

<p>በኮንቴነር ተጭነው በቁጥጥር ስር የዋሉት ሰዎች «አሜሪካና ካናዳ ትሄዳላችሁ።» ተብለው ከአገራቸው እንደወጡና የመለመሏቸው ሰዎች በተመሳሳይ መንገድ ወደ ተጠቀሱት አገሮች ተጉዘው ገንዘብ ማግኘት እንደቻሉ ምስክርነት ይሰጡዋቸው እንደነበር ለፖሊስ መግለፃቸውን ስማቸውን መግለፅ ያልፈልጉ የፖሊስ መኮንን አስታውቀዋል።</p>

<p>በኮንቴነር ውስጥ የታሸገ ውሃ፣ ለስላሳ መጠጦችና የአሜሪካን ገንዘብ መገኘቱን የዜናው ምንጭ አስረድቷል።</p>

<p>ከመርካቶ መገናኛቸው በአውቶብስ ተጭነው ገላን ከተማ በኮንቴነር ከተጫኑ በኋላ የተያዙት ስዎች ድንበር ተሻግረው ወደብ ከደረሱ በኋላ ወደ ኤርትራ ሳዋ የውትድርና ማሰልጠኛ እንደሚጓጓዙ ፍንጭ መገኘቱን የፖሊስ መኮንኑ ተናግረዋል።</p>

<p>«አሜሪካ ካናዳ ትሄዳላችሁ» ተብለው ገንዘብ እየተሰጣቸው በኮንቴነር ድንበር ለአማሻገር እንቅስቃሴ ሲጀምሩ በቁጥጥር ስር የዋሉት ሰዎች ሲያጓጉዝ የነበረው ተሽከርካሪ ባለንብረትም በቁጥጥር ስር ውለዋል። የፖሊስ ምኮንኑ የተሽከርካሪውን የሰሌዳ ቁጥር አልገለፁም።</p>

<p>በቃቂና ዱከም ከተማ መካከል ኪንግናም የመንገድ ስራ ተቋራጭ ቅጥር ግቢ ፊት ለፊት በቁጥጥር ስር የዋሉት ተጠርጣሪዎች ጉዳይ የክልሉ ፖሊስ ከፌደራል ምርመራ ማስተባበሪያ ጋር በቅንጅት እየመረመሩት እንደሆነ ታውቋል።</p>

<p>ስማቸውን ያልገልፁ የክልሉ ባለሥልጣን ሰዎቹ ተደልለው ወደብ ከደረሱ በኋላ ተገደው ወደ ሳዋ እንዲሄዱ እንደሚደረግ ለሪፖርተር ተናግረዋል። ተጠርጣሪዎችን በቁጥጥር ስር ያዋለው የገላን ከተማ ፖሊስ ዝርዝር መግለጫ ከመስጠት ተቆጥቧል።</p>

<p>ከፖሊስ ባገኘነው መረጃ ሰዎቹ ወደ ኤርትራ ወታደራዊ ማሰልጠኛ ይሄዳሉ የሚል ግምት እንዳላቸው ተናግረዋል።</p>

<p>በማያያዝም በተመሳሳይ ይህ ድርጊት ሲፈፀም እንደነበር የሚያሳዩ ምልክቶች እንዳሉ ለማወቅ ተችሏል።</p>

<p>የምርመራ ባለሙያዎቹ እንደሚሉት ከሆነ በአሁኑ ሰዓት ከፍተኛ ቁጥር ያላቸው የኤርትራ ዜጐች የኢሳያስን መንግሥት በመቃወም ወደ ኢትዮጵያና ሌሎች ጐረቤት ሀገሮች እየተሰደዱ ባለበት ሰዓት እነዚህ ሰዎች ወደ ኤርትራ እንዲሄዱ የሚደረገው ለተሻለ ኑሮ ሳይሆን ለግዳጅ እንደሆነ ግምታቸውን ሰጥተዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ኅዳር 6 ቀን 2002</a></p>

</body>
</html>	
