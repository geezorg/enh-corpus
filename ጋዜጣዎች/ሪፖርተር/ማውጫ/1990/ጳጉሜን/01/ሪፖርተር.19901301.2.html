<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ዘራፊዎች በቁጥጥር ሥር ዋሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ዘራፊዎች በቁጥጥር ሥር ዋሉ</h1>


<p>በኢትዮጵያና ኤርትራ መካከል የተፈጠረውን ወቅታዊ ሁኔታ በመጠቀም ዝርፍያ የፈፀሙ ግለሰቦች በቁጥጥር ሥር መዋላቸውን ሻምበል ከሃሊ ጌዲዮን የወረዳ 18 ፖሊስ አዛዥ አስታወቁ።</p>

<p>እንደ ሻምበል ከሃሊ ማብራሪያ፦ ወረዳ 18 ከመሿለኪያ እስከ ጎተራ ያለው ዋነኛ የሃገሪቱ የንግድ ትራንስፖርት ቀጠና ያለበት የከተማው ታላላቅ ዳንስ ቤቶች እና ከፍተኛ የንግድ ተቋማት የሚገኙበት ሥፍራ በመሆኑ ብዙ ወንጀሎች ይፈፀማሉ። በዚህ ሥፍራ ከተከናወኑ ዝርፊያዎች እስከ 80 በመቶ የሚሆኑት ፈፃሚዎች በቁጥጥር ሥር ውለው የፍርድ ውሳኔያቸውን በመጠባበቅ ላይ ይገኛሉ። ብዙዎቹ በቁጥጥር ሥር የዋሉት በህዝብ ትብብር ሲሆን በቅርቡም የፖሊስና የመከላከያ ሠራዊት ዩኒፎርም በመልበስ የአንዲት ኤርትራዊትን ቤት የዘረፉት የተያዙት በህዝብ ጥቆማ ነው።</p>

<p>በዚሁ ወረዳ ቀበሌ 15 በቤት ቁጥር 1065 ነዋሪ የሆኑት ወ/ሮ በላይነሽ ገ/ማርያም በአምስት ግለሰቦች ነው የተዘረፉት። ሁለቱ የፖሊስና የመከላከያ ሠራዊት የደንብ ልብስ በመልበስና ሽጉጥ በመያዝ «ተጠርጣሪ ኤርትራዊ ቤታችሁ ደብቃችኋል» የሚል ሽፋን ተጠቅመው ነው ዘረፋውን የፈፀሙት እንደ አዛዡ ገለፃ «አንዳንድ ኤርትራውያንን ስጋት ውስጥ በማስገባት፤ ኤርትራውያኑ በውስጣቸው ካለው የሥጋት ስሜት የተነሳ ባንክ ያስቀመጡትን ገንዘብ አውጥተው ቤታቸው ስለሚያስቀምጡ ቤት ውስጥ ባሉ ተባባሪዎቻቸው አማካይነት በቀላሉ ለዘራፊዎች ይጋለጣሉ»</p>

<p>በኢትዮጵያ ውስጥ የሚገኙ ኤርትራውያን መብቶቻቸው በሕግ የተከበረ ስለሆነ የፖሊሱ ክፍል ትኩረት ስለሚያደርግላችሁ ማንኛውንም ችግሮቻቸውን መጠቆም እንደሚችሉ ሻምበሉ አስረድተዋል። በወ/ሮ በላይነሽ ቤት ነዋሪ ከሆነች ሴት ጋር በመተባበር 40 ሺህ ብር ዘርፈዋል የተባሉት ኃይሌ አሰፋ፣ ገ/መስቀል አበበ፣ ገ/መድህን ገዛኸኝ፣ ፀጋዬ ደስታና ሹምዬ የተባሉ ግለሰቦች ናቸው። ግለሰቦቹና የተጠቀሙበት ጦር መሣሪያ እንዲሁም በከፊል የተዘረፈው ንብረትና የደንብ ልብሱ በቁጥጥር ሥር ውሏል።</p>

<p>በቁጥጥር ሥር ከዋሉ በኋላ ተጠርጣሪዎች በዋስ በቀላሉ ስለሚፈቱ ለመጠቆም የሚያሰጋ ስለመሆኑ የአዛዡ አስተያየት «...የሃገሪቱ የወንጀለኛ መቅጫ ህግ የዋስትና መብት ሊያስነፍጉ የሚችሉትን ለይቶ አስቀምጧል። በዚህም መሠረት በህይወትና በአካል ላይ ከፍተኛ ጉዳት ካላደረሰ በስተቀር የዋስትና መብት ይከበራል።» የሚል ነው። አያይዘውም የወ/ሮ በላይነሽን ቤት ከዘረፉት ፀጋዬ ደስታ የተባለው ገንዘብ ለዋስትና እንዲሆነው ሁለት ሺህ ብር ተባባሪዎቹ ዘንድ አስቀምጦ መያዙን አውስተው የሚጠየቁት ዋስትና አነስተኛ በመሆኑ በቀላሉ ከፍለው እንደሚወጡም ተናግረዋል።</p>


<p>ወንጀለኞቹ የሚጣልባቸው ቅጣት አነስተኛ በመሆኑ የዝርፊያ ተግባራቸውን የማስፋፋት ባህሪ እንዲይዙ ስለሚያደርጋቸው የፍትህ አካላት ከፍተኛ ትኩረት ማድረግ እንዳለባቸው አስተያየት የሰጡት አዛዡ ህዝቡ እያንዳንዷን መረጃ ለፖሊስ ከሰጠ ወንጀልን መከላከል እንደሚቻል ገልፀዋል። ሻምበል ከሃሊ አክለው «...አንዳንድ ፖሊሶች ከወንጀለኞች ጋር ሲተባበሩ ይስተዋላል፤ ይሁንና፤ ሁሉንም ፖሊሶች አይወክሉም። ህዝቡ ይህን ተረድቶ የሚፈራው አንዳች ነገር ካለ ቀጥታ ለኃላፊዎችና ለሚመለከታቸው የበላይ አካላት ቢጠቁም ወንጀሎች ሊቀንሱ ይችላሉ» ብለዋል።</p>

<p>ከሻዕቢያ ወረራ በኋላ የፖሊስ ኃይል ከቀበሌ ጥበቃዎች ጋር በመሆን የ24 ሰዓት ጥበቃ በማከናወን ላይ እንደሚገኝ የገለፁት ሻምበል ከሃሊ ህዝቡ በቀጥታ ተሳታፊ ከሆነ ከኪስ አውላቂ ጀምሮ እስከ ቡድን ወንጀለኛነት ድረስ በቁጥጥር ሥር ሊውሉ ይችላሉ የሚል እምነት እንዳላቸው አስረድተዋል። በመጨረሻም የቤተሰብ አስተዳዳሪዎች ገንዘባቸውንና ውድ ንብረታቸውን ቤታቸው ቢያስቀምጡ እንኳ ለልጆች፣ ለቤት ሠራተኞችና ለሌሎች መንገርና ማሳየት እንደሌለባቸው አሳስበዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ጳጉሜ 2 ቀን 1990</a></p>

</body>
</html>	





