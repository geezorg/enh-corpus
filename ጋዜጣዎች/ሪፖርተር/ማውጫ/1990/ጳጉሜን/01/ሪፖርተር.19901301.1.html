<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኤርትራ አፋርና ምዕራብ ቆላ ተወላጆች ከሻዕቢያ ሠራዊት እየከዱ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የኤርትራ አፋርና ምዕራብ ቆላ ተወላጆች ከሻዕቢያ ሠራዊት እየከዱ ነው</h1>


<p>የኤርትራ መንግሥት በኢትዮጵያ ላይ የከፈተውን ወረራ አምነው መቀበል ያዳገታቸው የኤርትራ አፋርና የምዕራባዊ ቆላ አካባቢ ተወላጆች ከሻዕቢያ ሠራዊት እየከዱ በመኰብለል ላይ ናቸው።</p>

<p>ከወረራው በኋላ ከተለያዩ ዐውደ ግንባሮች በርካቶች ሲከዱ ቢቆዩም በሰሞኑ የሚከዱት ወታደሮች አኃዝ እየጨመረ መምጣቱን ለማወቅ ተችሎአል። በዚሁ መሠረት ሰሞኑን ብቻ 200 የአፋር ተወላጆች ከሻዕቢያ ሠራዊት በመክዳት ወደ ጅቡቲ ገብተዋል።</p>

<p>የኤርትራ መንግሥት በቅርቡ ለ8ኛው ዙር የብሔራዊ ውትድርና ስልጠና ክተት ሲያውጅ ከደጋማው የአገሪቱ ክፍል ከውትድርና ዕድሜ ጣሪያ በላይ በግዳጅ እየመለመለ ሲያስገባ ከወጣትነት የዕድሜ ክልልም ሆነ ከዚያ በላይ የሚገኙትን በኤርትራ አፋር አካባቢ ማግኘት አዳጋች ሆኖበታል።</p>

<p>የኤርትራ ምዕራብ ቆላ አካባቢዎች በተቃውሞ እንቅስቃሴ እየተጠናከሩ በመምጣታቸውና ሱዳንም በኤርትራ ላይ የመልሶ ማጥቃት እርምጃ መውሰድ ከጀመረች ወዲህ እየሸሹ ወደ ሱዳን የሚኰበልልት የሻዕቢያ ሠራዊት አባላት ቁጥር ከዕለት ወደ ዕለት እያሻቀበ መምጣቱ ታውቋል።</p>

<p>የኤርትራ መንግሥት ከሠራዊቱ ከድተው ወደ ትውልድ መንደራቸው የተመለሱትን የአካባቢው ተወላጆች በገበሬ ማህበር አማካኝነት እያሣደነ መልሶ ለመያዝ ቢሞክርም የኤርትራ አፋርና ምዕራብ ቆላ አካባቢ ሕብረተሰብ ትብብርን ማግኘት አዳጋች ሆኖበታል። ወደ ትውልድ መንደራቸው የሚከዱትን ማደን ቀርቶ ለ8ኛው ዙር የሳዋ ስልጠና ተመልማይ ማግኘት መቸገሩን ተዘግቧል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ጳጉሜ 2 ቀን 1990</a></p>

</body>
</html>	





