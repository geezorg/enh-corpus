<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሊያረክሰን መጣ፤ ተቀደስን</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> ሊያረክሰን መጣ፤ ተቀደስን</h1>
<h1 class="align-center"> «ኣ ብሌጽጽእኝጝ እኝ ዽእጽጝኡእጼ»</h1>
<h3 class="align-center"> (በኃይለ መለኮት ገረሱ)</h3>

 
<p>ጅል ካልሆነ በቀር ሁለት ጊዜ በእባብ የሚነደፍ የለም። ኢትዮጵያውያን ደግሞ «ጋብሮቭ» ባይሆኑም ጅሎችም አይደሉም። ልስላሴው አባብቶህ አንድ ጊዜ ትነደፍ ይሆናል። ያበቃል። በእባብ መነደፍ እዚህ ጋ ይቆማል።</p>

<p>መጀመሪያ ይቅርት እጠይቃለሁ። ቀጥዬ እናገራለሁ።</p>

<p>የኤርትራ መንግሥት የፈፀሙብን ወረራና የከፈተብን ጦርነት ጠቅሞናል። «...ጦርነት ጠቅሞናል...&ራቁኦ፤ ስላልኩ ነው ይቅርታዬ። በእርግጥም ያሁኑ ጦርነት ጠቅሞናል። የጦርነት ጥሩ እንደሌለው አውቃለሁ። ሆኖም ከኤርትራ መሪዎች የተቃጣብን በትር ሊያመልጠን የማይገባ መድረክ መፍጠሩም አይካድም። ውጫዊው ጦርነት ግዙፍ ውስጣዊ ፋይዳ አኑሮአል። ለእርግማን የተላከ ምርቃት የመሆን ያህል ጠቀመን። በእብሪት፣ በይሉኝታ ቢስነት፣ በግፍ፣ በክህደትና በሃፍረት አልባነት በአገራችን ላይ የተነጣጠረው ድፍረት፦ ለኢትዮጵያ ሕዝብ፣ ለመንግሥት፣ ለተቃዋሚ ኃይሎችና ለጠላት የማይረሳ ትምህርት ሰጥቶአል። «ኣ ብለስሲንግ ኢን ዲስጉኢሰ» የሚሉት እንግሊዞች ናቸው። እኛም እንላለን፦ በክፋት ለጥፋት የመጣ፦ የከበረ በረከት ሆነን። </p>

<p>የእብሪተኞች ጠላትነት አንድ አደረገን። ከየአቅጣጫው ጠራን። ሰበሰበን። «የአገር አንድነት በወርቅ ሳህን እደጅህ ቀርቦልሃል» ነው ያሉት አንድ አዛውንት። ወትሮም ቢሆን በፈተና ጊዜ አንድ መሆናችን እርግጥ ነው። በችግር ወቅት ተጠራርቶ መሰባሰብ የኢትዮጵያውያን ነዋሪ ባህል ነው፤ የእኛነታችን ዋናው መገለጫ፣ አርማችን ነው... ታሪክ ይመሰክራል። ታሪክ ቢመሰክርም ባይመሰክርም ይሄ የማይሻር እውነት ነው። ዛሬ በተጨባጭ አየነው። አንድ ሆንን።</p>

<p>እንደ ጥንቱ እንደ ጥዋቱ፦ ለማንም ባልተንበረከከ ኃይል ክንዳችን የተፈፀመብንን ወረራ ድባቅ ለመምታት፣ የጠላትን እብጠትና ጉራ ለማራገፍ፤ ቅኝ ገዢዎችና የሩቅ ዘመን ጠላቶች ለአንዲት ቀን ጀንበር እንኳ ሊንድት ያልቻሉትን ዛሬ ግን ሃፍረተ ቢስ የወዳጅ ጠላቶች ሊደፍሩት የሞከሩትን ሉዓላዊነታቻንን ለማስከበር...:- ህይወታችንን፣ ገንዘባችንን፣ ዕውቀታችንን፣ ንብረታችንን፣ ጊዜያችን፣ ሁለመናችንን...ለመሰዋት፤ የፖለቲካ ልዩነቶቻችንን ረስተን ሳይሆን ወደ ጎን አርገን አንድ ሆንን። አንድ።</p>

<p>ይህ ከወርቅ የከበረ አጋጣሚ የፈጠረው ምቹ መድረክ አምልጦን እንዳንቆጭ እንጠብቀው። የኢትዮጵያ ሕዝብ፣ የኢትዮጵያ መንግሥት፣ ኢትዮጵያዊ ተቃዋሚ የፖለቲካ ፓርቲዎች የሩቅና የቅርብ የኢትዮጵያ ጠላቶች ከዚህ ምን ይማራሉ?</p>


<h3 class="align-center"> የኢትዮጵያ ሕዝብ</h3>

 
<p>ኢትዮጵያ እስከ ዛሬ የኖረችው እንድትኖር ስለተፈለገ ወይም ጥቃት የሚከልልላት መለኮታዊ ግምጃ ስለለበሰች አይደለም።</p>

<p>አብረው ልጆቿ በህብረትና በጀግንነት ከውጭ የተቃጡ ወረራዎችን እየበተኑ ስላራገፉ ነው ኢትዮጵያ የኖረችው። ጀግኖች አባቶቻችን ጥቂቶቻችን ካልተሰዋን ብዙዎቻችን ልንኖር አንችልም በሚል እምነት ስለተዋደቁ ነው ኢትዮጵያ የኖረችው። የሩቅና የቅርብ፤ ትንሽ ሆኑ ትልቅ፤ አዲስ ይሁኑ ጉምሩ... ጠላቶች ከቶም በማይዝል ህዝባዊ ክንድ ስለተመቱ ነው ኢትዮጵያ የኖረችው። በሰላም ጊዜ ተቃቅሮ የነበረ ኢትዮጵያዊ ሁሉ አገር ስትጠቃ ቅሬታውን ዘንግቶ ሳይሆን ከጀርባው አኑሮ በአንድነት በማበር የኅብረት ክንዱን በጠላቶቹ ላይ በማሳረፉ ነው ኢትዮጵያ የኖረችው።</p>

<p>እኛን የወለዱ የማይቆረጠሙ ጀግኖች ወላጆቻችን በየዘመናቱ የተቃጣብንን ወረራ አንድነት ባበጀው ብርቱ ኃይላቸው መበተንስለቻሉ ኢትዮጵያ መኖር ቻለች። አንድነታችን የማይናወፅ ኃይል ሆኖ የአገራችንን ጠላቶች መከተ። የአሁኒቱ ኢትዮጵያ የእስከ ዛሬው አንድነታችን ሁለገብ ውጤት ነች።</p>

<p>ዛሬም ያየነው ይህንኑ ኅብረት የስራውን የአንድነት ጉልበት ነው። የኢትዮጵያ ህዝብ ሳይፈልግ ጦርነት ታወጀበት። በባድመ፣ ሽራሮ፣ በቡሬ፣ በዛላምበሳ ግንባሮች ዳር ድንበሩ ተደፈረ። ከታሪኩ ብዙው ክፍል የጦርነት ታሪክ ስለሆነ ጦርነት የሚያስከትለውን ጥፋት ያውቀዋል። ጦርነት አይፈልግም። ሰላምን ይሻል። ሰላምን ይሻል ማለት ግን ውርደትን አሜን ብሎ ይቀበላል ማለት አይደለም። ሰላምን መሻት ማለት ጦርነትን መፍራት አይደለም። የቁርጡ ቀን ሲመጣ ህዝቡ በቁጣ ተንቀሳቀሰ። የህዝቡ ልጆች ወደ ጦሩ ጎራ ጎረፉ። ህዝቡ በየአቅጣጫው ተረባረበ። በአንድ ሰሞን ዙር ብቻ ለጦርነቱ አርባ አምስት ሚሊዮን ብር አዋጣ። ንብረቱን በፈቃዱ ሰጠ። ለጦርነቱ አስፈላጊ የሆኑ ሁሉ መንግሥት ያደረገላቸውን ጥሪ በፀጋ ተቀበሉ፤ በፈቃዳቸው ዘመቱ። ወደ ጦሩ ጎራ የተነቃነቁ ዘማቾችን ቤተሰብ፣ ሀብት፣ ንብረት...ለመንከባከብ ህዝቡ ቃል ገባ። ከአራቱም ማዕዘናት የተነቃነቀው ኢትዮጵያዊ በጠላቶቹ ላይ ድል ለመቀዳጀት በሁሉም መስክ በአንድነት ተረባረበ። ኃያልነቱን የጦርነት ቋንቋ ብቻ ለሚገባቸው ኃይልች ለማሳየት አንድ ሆነ።</p>

<p>ያኮራል። የአንድነት መንፈሱ ያስመካል። ግን እዚህ ጋር ብቻ መቆም የለበትም። በድንበር ላይ ጥይት ሲተኮስ ብቻ አይደለም አንድ መሆን። ሳይተኮስም አንድነታችን ፀንቶ መቆየት አለበት። ጠላትን በጦር ሜዳ በማንበርከክ ብቻ ሳይሆን አገራችንን በማሳደግም ኅብረታችንን ዕድሜ ይኑረው። ፈረንጆች፦ "ኡኒትይ ኢስ ትሀ ኡኒኦን ኦፍ ማንይ አሽፐሪአንቸስ" ይላሉ። እውነት ነው፦ አንድነት የበርካታ እምቅ ኃይሎች ኅብረት ነው። አንድነት የአያሌ ጠቃሚ ነገራት ድምር ውጤት ነው። በሁሉም በኩል አንድነት ብርቱ ጉልበት ነው። አንድነት ለጦርነትም ለኢኮኖሚያዊ ዕድገትም ወሳኝ ኃይል ነው።</p>

<p>ስለዚህ ነው የኢትዮጵያ ህዝብ በመደፈሩ ያሳየውን ኅብረት አገሩን ለማልማትና ከድህነት ለመላቀቅም ሊያዘልቀው ይገባል ማለት ያስፈለገው።</p>


<h3 class="align-center"> የኢትዮጵያ መንግሥት</h3>

 
<p>የአሁኑ ጦርነት ህዝባዊ አንድነት መፍጠሩን አንክድም። የኢትዮጵያ መንግሥት ከዚህ ሊማር የሚገባው ብዙ ነገር አለ። በፖለቲካ አመለካከት ተለያይተው የነበሩ፤ በአገር ውስጥና በውጭ ሃገር ያሉ... ኢትዮጵያዊ ተቃዋሚ ኃይሎች፦ ኤርትራ በአገራቸው ላይ የከፈተችውን ጦርነት ለመመከት በአንድነት መሰለፋቸው ትልቅ ትምህርት ሊሰጠው ይገባል። ከኢህአዴግ የፖለቲካ አስተሳሰብ ጋር ስላልተስማሙና አስተዳደሩን ስለተቃወሙ ለሃገር እንደማያስቡ እንደማይጠቅሙ፣ እንደማይቆረቆሩ... ተደርገው የተቆጠሩ ተቀናቃኝ የፖለቲካ ድርጅቶች በአገር ጉዳይ አንድነት መረባረባቸው የሚሰጠው ትምህርት አለ።</p>

<p>የኤርትራ ወረራ አጋጣሚ ፈጠረ። ለአንድ አጀንዳ በአንድነት የማክበር አጋጣሚ። በኢትዮጵያ አዲስ ፖለቲካ ባህል ብቅ የማለት አጋጣሚ። ተቃዋሚዎች ለአገራቸው የማያስቡ፣ የማይቆረቆሩና የማይጠቅሙ አይደሉም። እውነቱ የተገላቢጦሽ ሆኖ በግላጭ ታይቷል። የህይወት፣ የቁሳቁስ፣ የእውቀት፣ የጉልበት... መስዋዕትነት በመክፈል የኤርትራው ወረራ ለማምከን ከህዝብና ከመንግሥት ጐን ያልተሰለፈው ተቃዋሚ የለም። የሎንደን፣ የቦን፣ የዋሽንግተን ዲሲ... የአገር ቤት ተቃዋሚዎች ምስክር ይሁኑን። የጦርነት አጋጣሚው የፈጠረውን ኢትዮጵያዊ አንድነት እንጠቀምበት ነው መልዕክቱ። ኅብረቱ በሌላውም መስክ እንዲያከናውን ሥራውን ይሥራ። ሊወስዳቸው የሚገባ እርምጃዎች አሉ።</p>

<p>ተቃዋሚ የፖለቲካ ተቋማትን በጠላትነት የመፈረጅ አስተሳሰብ መወገድ አለበት። የእኔ መንገድ ብቻ ነው ሀቀኛ የሚል እምነት ተንጠፍጥፎ ማለቅ አለበት። የማናቸውም ኢትዮጵያዊ አመለካከት መንግሥት ቢቃረንም ቢደግፍም ሊከበር ይገባል። አዲስ የፖለቲካ ባህል እንዲዳብር መንግሥት በሩን ይክፈት። የሌሎችን አመለካከት የማክበር፣ የመቻቻልና አብሮ የመሥራት ፍላጐትና ዝንባሌ ይኑረው በቃል ብቻ ሳይሆን ተጨባች እርምጃዎች ይውሰድ።</p>

<p>ማንኛቸውም የፖለቲካ ፓርቲዎች ኢትዮጵያዊ እስከሆኑ ድረስ በየትኛውም የአገራቸው ጉዳይ ቀጥተኛ ተሳታፊ የሚሆኑበት ምቹው ጊዜ አሁን ነው። በአገር ቤትና በውጪ አገር በነፃነት እስከ መንቀሳቀስ ይዝለቁ። በፓርላማ ወንበር እስከ ማግኘት፣ ሥልጣን እስከ መጋራት፣ በህዝብ ውሳኔ አገር እስከ መምራት ይጓዙ። ለተግባራዊነቱ መንግሥት ሁኔታዎችን ሊያመቻች ይገባል። ለማለት ያህል ብቻ ሳይሆን ተጨባጭ ለውጥ ማሳየት አለበት። ወቅቱ ብሩህ አጋጣሚ ፈጥሮአል። ለአጋጣሚው ተግባራዊ ምላሽ ይስጥ። እድሉን ይጠቀምበት።</p>

<p>ተቻችለን በጋራ አገራችንን እንገንባ... የሚል አቋም ይያዝ። እርምጃ ይወሰድ። አቋሙ በተግባር ሲገለጥ እንይ። በመቻቻልና ልዩነትን በማክበር በጋራ ለአገር የመሥራት ባህል እንዲዳብር መንግሥት ሚናውን ይጫወት። ለተግባራዊነቱ በፅንአት ይቁም ይህ ውብ አጋጣሚ አምልጦን እንዳይቆጨን እንጠቀምበት። እኔ ብቻ ነኝ ሀቀኛ ማለት አይሰራም። ሌሎችን በማግለል ተነጥሎ መንቀሳቀስ የትም አያደርስም።</p>

<p>ሁሉም ኢትዮጵያዊ እንደ አንድ ሰው በሆነበት ሰዓት ላይ እንገኛለን። የተከፈተብንን ጦርነት በህብረት ለመበተን ህዝቡ በአንድነት ቆሟል። መንግሥት ለርብርቡ ይበልጥ መመቻቸት አለበት። ህዝቡን የማደራጀት ሲያስፈልግም የማስታጠቅ ኃላፊነት በመንግሥት ትከሻ ላይ ወድቋል። የህዝቡን አንድነት የሚያውኩ ቀዳዳዎች እንዳይፈጠሩ የመንግሥት ድርሻ ሰፊ ነው። ጦርነቱን ለመመከት በተጠንቀቅ የቆም እክል እንዳይገጥማቸው የመንግሥት አጋርነት ያሻቸዋል። በየደረጃው ያሉ ኃላፊዎች ከህዝቡ የጋራ ተሳትፎ ለቅፅፈት መለየት የለባቸውም። ባለማሳለስ ከህዝቡ ጎን ሊቆሙ፣ ሲያስፈልግም ሊመሩት ሊያማክሩት ይገባል። ወረራውን በመበተን ረገድ፦ በከረጢቱ ውስጥ አንድ ጠጠር እንኳ እስከጣለ ድረስ ማንኛውም ኢትዮጵያዊ የተቻለው ድጋፍና እንክብካቤ እንዳይለየው ያስፈልጋል።</p>

<p>የሚያኮራ አንድነት ነው። ኅብረቱ ከጦርነቱ በኋላም በህዝቡ ውስጥ ፀንቶ እንዲቆይ ነው የሚፈለገው። በልማቱ ሂደትም እንዲቀጥል የመንግሥት ሁለገብ እገዛ ያሻል። የመንግሥት አካላት ከመቼውም በበለጠ መትጋት ያለባቸው ለዚህ ነው።</p>

<p>የኢትዮጵያ መንግሥት በሌሎች ሥፍራዎች የተፈጠሩ ግጭቶች ሰላማዊ መፍትሔ እንዲያገኙ ሲጥር ቆይቷል። ሰላም የመሻት ዝንባሌው ይደነቃል። በዚህም ከበሬታና ቀረቤታ አትርፏል። ከዓለም ዙሪያ ምሥጋናና ውዳሴ አግኝቶበታል። በዚህ ሁሉ መሃል የወዳጅ ጠላት በጀመረው ትንኮሳ ግጭት ውስጥ መግባት ለሰላም ሲጥር ለነበረ መንግሥት አሳዛኝ ክስተት ቢሆንም በአገር ጉዳይ የመጣውን መቀበል ደግሞ የግድ ነው። መቀበል ብቻ አይደለም ግዱ። ካለፈው ትምህርት በመውሰድ ለወደፊቱ መዘጋጀትም ግድ ነው።</p>

<p>አገርን ለማሳደግ፣ ሉዓላዊነትን ለማስከበር፣ በሰላም ሠርቶ ለመኖር... ሰላምን መሻት ብቻውን መፍትሄ አልሆነም። ሰላምን መሻት ብቻውን ፋይዳ የሚኖረው የሰላም ቋንቋ ለሚገባቸው ብቻ ነው። በጠመንጃ እያሰቡ በጠመንጃ ለሚነጋገሩ ወገኖች ሰላምን መሻት ትርጉም የለውም። ተገቢውን መልስ በሚፈልጉበት መንገድ ለመስጠት ወታደራዊ ዝግጅት ግድ ነው። አገር ከሌለች ምንም የለም። ከሁለገብ ጉስቁልና ወደ ማኅበራዊ ብልፅግና መሸጋገር የሚቻለው አገር ሲኖር ነው። ሉዓላዊነትን ለማስከበር የሚያስችል ብርቱ ሠራዊት መገንባት እንደሚያስፈልግ የኤርትራ ወረራ አስተምሮናል። ይህ የመንግሥት ዋነኛ ድርሻ ነው። ጠንካራ መከላከያ ሠራዊት አገር መጠበቅ ብቻ አይደለም ድርሻው። የኢኮኖሚ ዕድገታችን መሠረትም ነው። ይህን በማጤን ዝግጅቱን ማጎልበት ያስፈልጋል። እና ሃቀኛ ስለሆንን እናሸንፋለን... ማለት ብቻውን አይሰራም። አንጋፋ የጦር አበጋዞች፦ "ጮቨር ትሀ ፋቸ፣ አትታችክ ትሀ ባሰ" ይላሉ፦ የተጋለጠ ብልትህን ሸፍን፤ መሰረቱን አጥቃ፤ አከርካሪውን ስበር። ይህ እውነት የሚሆነው በሰላም ዘመን የተደራጀ ብርቱ ሠራዊት በጦርነት ጊዜ በብቃት ማሰለፍ ሲቻል ብቻ ነው።</p>

<p>ለኢትዮጵያ መንግሥት ኤርትራን በተመለከተ ካለ ይሉኝታ የሚበጀውን ፖሊሲ ለመቅረፅ ምቹው ጊዜ አሁን ነው። ለኤርትራ መንግሥት ክህደት የተመላበት ወረራ «... ምሥጋና ይግባውና...&ራቁኦ፤ የይሉኝታ ...ሰንሰለቶች ተበጣጥሰዋል። ኤርትራ ከኢትዮጵያ ጋር የሚኖራት ግንኙነት እንደ ማንኛውም ሌላ አገር ሕግና ሥርዓት እንዲይዝ የሚያስችለውን ሁኔታ ጦርነቱ ፈጠረ። ይህን በጥልቀት በማጤን ተገቢ እርምጃ እንደሚወሰድ ይታመናል።</p>

<p>በጠቅላላው ከኤርትራ ወረራ መማር፣ ወራሪው በፈጠረው ወርቃማ አጋጣሚ በመጠቀም ረገድ ከኢትዮጵያ መንግሥት ብዙ ይጠበቃል።</p>


<h3 class="align-center"> ተቃዋሚ ኃይሎች</h3>

 
<p>ተቃዋሚ ድርጅቶች የአገራቸውን ሉዓላዊነት ለመጠበቅ ከኢትዮጵያ ህዝብና መንግሥት ጎን ቆመዋል። ወረራውን ለመመከት በአጋርነት ተሰልፈዋል። ልዩነቶቻቸውን ወደ ጎን ትተው ከመንግሥት ተወካዮች ጋር ተወያይተዋል። ኢትዮጵያ አቀፍ የጋራ አቋም ወስደዋል። ሁለገብ ድጋፎች ማድረግ ጀምረው ቀጥለዋል። ገንዘብ ሰብስበው ልከዋል። አሁንም በመዋጮው ገፍተዋል። ከመከላከያ ሠራዊቱ ጎን በመሰለፍ ማንኛውንም መስዋዕትነት ለመክፈል ዝግጁነታቸውን አረጋግጠዋል።</p>

<p>አቋማቸው የሚያኮራ ነው። እርምጃው እዚህ ላይ ማቆም የለበትም። ወረራው ያስከተለው ኢትዮጵያዊ የአንድነት መንፈሥ ጦርነቱ ቢያበቃም ባያበቃም መቀጠል አለበት። አጋጣሚው አዲስ አገራዊ የፖለቲካ ባህልም ተክሎ እንዲያልፍ ከተቃዋሚ ፓርቲዎች ድርሻ ይጠበቃል። ዋሽንግተን ዲሲ፣ ሎንደን፣ ቦን... የተደረጉ ስብሰባዎች አዲስ አበባ በመደገም ከፍ ማለት አለባቸው። ከመንግሥት ጋር በርቀት መከራከር አብቅቶ በፓርላማ የመወያየት፣ የመወሰን... ባህል መፈጠር አለበት። ልዩነቶችን በማክበር፣ በመቻቻችል፣ በመወያየት... ለፖለቲካ ሥልጣን እስከ መወዳደር... ማዝለቅ አለበት የአንድነቱ መንፈሥ።</p>

<p>ለፖለቲካ እንቅስቃሴ መሠረቱ ህዝብ ነው። ተቃዋሚዎች ይህ ይጠፋባቸዋል አይባልም። በርቀት ከመተያየትና በመገናኛ ብዙሃን ብቻ ከመገናኘት በአካል ከህዝብ ጋር መቀላቀያ ጊዜው አሁን ነው። ባህር ማዶ ያሉቱ በህዝቡ ውስጥ ለመስረፅ ወደ አገር ቤት መዝለቅ አለባቸው። ይህ ሂደት በተቃዋሚ የፖለቲካ ተቋማት ፍላጎት ብቻ እውን ሊሆን እንደማይችል ግልፅ ነው። በመንግሥት በጎ ፈቃድ ብቻ ሊወሰን አለመቻሉም ሃቅ ነው። በሁለቱም በኩል የመቀራረብ ዝንባሌ መኖር አለበት መንግሥት ሃምሳ ሜትር ይሂድ፤ ተቃዋሚዎች ሃምሳ ሜትር ይምጡ። በአንድ አዳራሽ በፓርላማ በአንድነት ለመገናኘት ጥረቱ አሁኑኑ ይጀመር። በሃገራችን ፖለቲካዊና ሁለገብ ሁናቴ ውስጥ ትልቅ ሥፍራ የሚኖረውን ይህን አጋጣሚ አንለፈው።</p>


<h3 class="align-center"> ጠላቶች</h3>

 
<p>የቅርብ ሆኑ የሩቅ፤ አዲስ ይሁኑ አሮጌ... ጠላቶች ሁለት ነገር ካወቁ ይበቃቸዋል። በጥቃት ጊዜ ኢትዮጵያዊ የተባለ ሁሉ የውስጥ ችግሩን አራግፎ በአንድነት ለአንድ ዓላማ የመሰባሰብ የቆየ ድርጁ ባህል እንዳለው ይረዱ። የአንድነት ክንዱ ለማንም ለምንም ተንበርክኮ የማያውቅ፣ ለማንም ለምንም ከቶውንም የማይንበረከክ መሆኑን ይወቁ። አንድ ሌላ ነገር ቢያውቁ ይጠቅማቸውል። የኢትዮጵያ ህዝብ በአገሩ ላይ የተቃጣን ወረራም ሆነ ድፍረት በኃይል የኅብረት ኃይሉ ድባቅ ሲመታ እንደኖረ ዛሬም ወደፊትም ድባቅ እንደሚመታ ቢያውቁ ይሻላቸዋል። በአጋጣሚው ይህን ይማሩ። አለቀ። </p>


<p class="align-center"><a href="/Gazettas/Reporter/info/Reporter.sera.html"> ከሪፖርተር ሰኔ 22 ቀን 1990</a></p>

</body>
</html>	





