<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ለሓኒሽ የተዘጋጀው በቡሬ ተደመሰሰ!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> ለሓኒሽ የተዘጋጀው በቡሬ ተደመሰሰ!</h1>
<h2 class="align-center"> 2000 የሻዕቢያ ኮማንዶ ጦር ተደመሰሰ! ታንኮች፣ አየር መቃወሚያዎች... ተማረኩ! ተቃጠሉ!</h2>
<h1 class="align-center"> «ለልማት ብለው አመጡን፤ ወደ ጦርነት አሰማሩን»</h2>

 
<p>ረቡዕ ሰኔ 3 ቀን ደግሞ በባድመና ሽራሮ አካባቢ ከፍተኛ ውጊያ ተካሂዷል። ማክሰኞ ንጋት 11:30 የተጀመረው የዛላንበሳ ጥቃት ሌሎች 3 ተመሳሳይ እርምጃዎችን ጨምሮ ሳይሳካ የቀረና በተላይ 4ተኛው በኤርትራ ሠራዊት ላይ ከፍተኛ ጉዳት ደርሶ ጥቃቱ መመታቱን የኢትዮጵያ ቃል አቀባይ አስታውቋል። ሁሉም የዛላንበሳ ሙከራዎች መክሸፋቸውን፣ በተለይ አራተኛው የኤርትራን ሠራዊት ለእልቂትና ምርኮኝነት እንደዳረገው ተገልጿል። የሞቱትና የተማረኩት ወታደሮች አሃዝ ለጊዜው በውል ባይታወቅም የሟቾቹ ቁጥር ወደ ሺህ እንደሚጠጋ ለመረዳት ተችሎአል።</p>

<p>በተጨማሪም የኤርትራ ሰራዊት በባድመና ሽራሮ መስመር ላይ በምትገኝ እርደ ማቲዎስ በምትባል ሥፍራ ረቡዕ ከጠዋቱ 2 ሰዓት ጀምሮ ሦስት ያልተሳኩ ጥቃቶች ሰንዝሯል። ጥቃቱ በኢትዮጵያ መከላከያ ሠራዊት ሙሉ ለሙሉ ከሽፎአል። ከባድና ቀላል የጦር መሣሪያዎች፤ እንዲሁም አያሌ የኤርትራ ተዋጊዎች ተማርከዋል። እጃቸውን ከሰጡት ብዙዎቹ፦ ተገደው በብሔራዊ ውትድርና (ሳዋ) ሰልጥነው ወደ ጦርነት መላካቸውን አመልክተዋል።</p>

<p>በባድመ ሽራሮ ግንባር የተደረገውን ውጊያ አስመልክቶ የወጣው የኢትዮጵያ መንግሥት መግለጫና የተሰራጩት ዜናዎች የኢትዮጵያ ሠራዊት በጦርነቱ የበላይነት ማስመስከሩን ያረጋግጣሉ። በሰው ኃይል ላይ የደረሰውን ጉዳት ሳይጨመር፦ ሁለት የኤርትራ ታንኮች ተማርከዋል፤ ሁለት ተቃጥለዋል፤ ሶስት የአየር መቃወሚያዎች (ዙ 23) ሲማረኩ አንድ ተቃጥሏል።</p>

<p>ሐሙስ፤ ግንቦት 4/1990 ዓ.ም ከማለዳው አንስቶ በአሰብ ግንባር የሻዕቢያ ጦር አራት ተከታታይ ማጥቃት አድርጓል። በአካባቢው የተገኙ ነፃ ምንጮች እንደሚያመለክቱት ወራሪው ጦር በአራተኛው ዙር ጥቃት ፊት ፊት ብሔራዊ ውትድርናዎችን ባስቀደመ የኤርትራ ልዩ ኮማንዶ ይመራ ነበር። ነፃ ምንጮቹ የጦርነቱን ሁኔታ እንዲህ ነው የሚገልፁት።</p>

<p>ኮማንዶው ጦር ሾልኮ በመግባት የኢትዮጵያን መከላከያ ሠራዊት ከጀርባ ቆርጦ ሊመታ ባቀደው መሠረት «ዘልቆ (ሾልኮ)» ሲገባ የኢትዮጵያ ሠራዊት እንዳላየ አይቶ አሳለፈው፤ ወራሪው ሙሉ ለሙሉ ዘልቆ ካበቃ በኋላ ኢትዮጵያዊው የነፃነት ተዋጊ «መሹለኪያውን» ዘጋ፤ በግዳጁ የመጨረሻ ምዕራፍ ላይ ሳይደርስ በእንጥልጥል ላይ በነበረው የሻዕቢያ ተዋጊ ላይ ድንገተኛ ተኩስ ከፈተ። በተሰባበረ የመሬት ገፅና በገደላገድል ግድም የነበረው ኤርትራ ለሓኒሽ ደሴቶች ያዘጋጀችው ልዩ ኮማንዶ ከዚህ በኋላ መንቀሳቀሽም ሆነ መሸሻ አልነበረውም። ልዩ ኮማንዶው ከ2000 በላይ ወታደሮች ይዞ በዚህ ሁኔታ ነው የተደመሰሰው። በዚህ ውጊያ የአካባቢው ህዝብ ከኢትዮጵያ ሠራዊት ጐን በአጋርነት መቆሙን ከልዩ ኮማንዶው ቆስለው የተረፉ እንኳ ገደል ውስጥ ለመግባት መገደዳቸውን... ምንጮቹ አረጋግጠዋል።</p>

<p>የቡሬዎቹ ምንጮች አክለው፦ «ወራሪው ጦር እቆርጣለሁ ብሎ ነው የተቆረጠው፤ እውጣለሁ ብሎ ተዋጠ...ለቁጥጥር በሚያስቸግር አኳኋን ምስቅልቅሉ ነው የወጣው...ከሞት የተረፉ ቢኖሩ የተማረኩና እጃቸውን የሰጡ ብቻ ናቸው...&ራቁኦ፤ ብለዋል።</p>

<p>«የብሔራዊ ውትድርና አገልግሎት ግዳጃችንን ከፈፀምን በኋላ ለአንድ ወር የልማት ሥራ ትፈለጋላችሁ ተብለን በጦርነት ተማገድን። እንጂ ስለባድመም ሆነ ስለሽራሮ የምናውቀው ነገር አልነበረንም» በማለት በባድመና ሽራሮ ግንባር የተማረኩ የኤርትራ ወታደሮች ገልፀዋል። ከሻዕቢያ 389ኛና 161ኛ ክፍለ ጦር የተማረኩት እነዚሁ ወታደሮች በማያውቁት ጦርነት ውስጥ ገብተው መማረካቸውን፣ በኢትዮጵያ ሠራዊት በኩል እየተደረገላቸው ያለው የምርኰኛ አያያዝ ጥሩ መሆኑን አያይዘው ገልፀዋል። ከምርኰኞቹ መካከል በቅርቡ ኢትዮጵያ መጥቶ ከወላይታ ቱሳ ጋር ግጥሚያ ያደረገ የኤርትራ ቀይ ባህር ክለብ እግር ኳስ ተጫዋች የሚገኝ መሆኑን መገናኛ ብዙሃን ይፋ አድርገዋል።</p>

<p>በዛላንበሳ ግንባር ከተማረኩትና እጃቸውን ከሰጡት መሃል አንደኛው በአሜሪካ ድምፅ እንዲህ ብሏል፦ «...እ.ኤ.አ ከ1988 ጀምሮ በሻዕቢያ ውስጥ ስታገል ነበር። ...አሁን ለጦርነት ወደዚህ ስላክ የጦርነቱን ዓላማ ስላላወቅሁ፣ ስላላመንኩበት ለኢትዮጵያ ሠራዊት እጄን ልሰጥ ችያለሁ...&ራቁኦ፤</p>

<p>የአንዲትን ሃገርን ሉዓላዊነት የደፈረው የኤርትራ ጦር በየግንባሩ በደረሰበት ከፍተኛ ምስቅልቅልና ሽንፈት ልቡ ለሁለት መከፈሉን ውስጥ አዋቂዎች ይጠቁማሉ። በዚህ ጥቂት ቀናት ህዝባዊ ግንባር ትልቅ ሽንፈት ሲገጥመው የኢትዮጵያ መከላከያ ሠራዊት ደግሞ ሙሉ ኃይሌን አልተጠቀምኩም፣ እንዲያውም ማጥቃት አልጀመርኩም...&ራቁኦ፤ ነው የሚለው። አንድ የኢትዮጵያ ወታደራዊ ባለሥልጣን ለአሜሪካን ድምፅ እንደገለፁት ባሁኑ ጊዜ የኤርትራ ሠራዊት የሚያደርስብንን ወረራ እየተከላከልን አፀፋዊ እርምጃ መውሰድ እንጂ ገና የማጥቃት እርምጃ አልወሰድንም ብለዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሰኔ 8 ቀን 1990</a></p>


</body>
</html>	
