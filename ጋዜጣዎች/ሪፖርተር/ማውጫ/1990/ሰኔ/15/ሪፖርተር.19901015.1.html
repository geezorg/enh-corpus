<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ሆርን ኢንተርናሽናል» ባንክ የሕዝባዊ ግንባር ነበረ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> «ሆርን ኢንተርናሽናል» ባንክ የሕዝባዊ ግንባር ነበረ</h1>

 
<p>«ሆርን ኢንተናሽናል» በሚል ስም በኢትዮጵያ ተቋቁሞ የነበረው «የግል» ባንክ የኤርትራ መንግሥት ወይም የሻዕቢያ እጅ እንደነበረበት ተገለፀ። ሻዕቢያ በተጭበረበረ መንገድ ኢትዮጵያዊነት ማስረጃ ባቀረቡ ኤርትራውያን ግለሰቦች የአክሲዮን ማኅበር ስም ወይም ሽፋን «ሆርን ኢንተርናሽናል» ባንክን ከከፈተ በኋላ የኢትዮጵያ መንግሥት ደርሶበት እንዲታገድ ማድረጉን ውስጥ አዋቂ ምንጮች ገልፀዋል። ሻዕቢያ ከዚህ ድርጊቱ አስቀድሞ አዲስ አበባ በሚገኘው ኤምባሲው አማካይነት በሕገወጥነት በውጪ ምንዛሪ ሥራ ላይ ተሠማርቶ እንደነበር ተደርሶበታል።</p>

<p>ከሌሎች ምንጮች ያገኘነው መረጃ እንደሚጠቁመው ባንኩ ባሁኑ ጊዜ እንቅስቃሴ አቁሞ ሠራተኞቹን በመበተን ቢዘጋም የተሸጠውን አክሲዮን ለገዙ ሰዎች ብራቸው ያልተመለሰላቸው መሆኑ ታውቋል። ይኸው ምንጭ አክሎ እንዳስረዳው ገንዘባቸው ያልተመለሰላቸው ሰዎች ተጠራርተው አንድም ሻዕቢያን በመወከል ባንኩን እንደ ግል ያቋቋሙትን ሰዎች ከመካከላቸው በማውጣት (በማስወገድ) ባንኩን እንደገና በሕጋዊነት ሊያደራጁና ሊከፍቱ አልያም ገንዘባቸውን ሊያስመልሱ እንደሚችሉ ጠቁሟል።</p>

<p>ከዚህ ጋር በተያያዘ ባንኩን ባቋቋሙት ግለሰቦች ውስጥ አንዳንዶቹ በኢትዮጵያና በኤርትራ መካከል በተፈጠረው ግጭት ለሻዕቢያ የወረራ ተልዕኮ የሚያግዝ ገንዘብ ማዋጣታቸው ተደርሶበት በቁጥጥር ሥር የዋሉ እንዳሉ ምንጮቻችን ገልፀዋል።</p>

<p>ሆርን ኢንተርናሽናል ባንክ ታኅሣሥ 23/1990 አዲስ አበባ ውስጥ በካዛ ፖፑላሬ ተከፍቶ በነጋታው ታኅሣሥ 24/1990 በበላይ አካላት ትእዛዝ መዘጋቱ ይታወሳል። በአገሪቱ ሕግ መሠረት በባንክና በኢንሹራንስ የሥራ ዘርፍ መሠማራት የተፈቀደው ለኢትዮጵያውያን ብቻ መሆኑ ይታወቃል።</p>


<p class="align-center"><a href="/Gazettas/Reporter/info/Reporter.sera.html"> ከሪፖርተር ሰኔ 15 ቀን 1990</a></p>

</body>
</html>	
