<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሉዊስ ፋራካን ዛሬ ኢትዮጵያ ይገባሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ሉዊስ ፋራካን ዛሬ ኢትዮጵያ ይገባሉ</h1>



<p>በአሁኑ ሰዓት በመላው ዓለም የሚገኙ 52 ሀገሮችን ለመጐብኘት ዕቅድ ይዘው በመንቀሳቀስ ላይ የሚገኙት ታዋቂው አፍሪካን አሜሪካን መብት ተሟጋች በመባል የሚታወቁት ሉዊስ ፋራካን በዛሬው ዕለት ከነቤተሰቦቻቸው አዲስ አበባ ይገባሉ።</p>

<p>አሜሪካዊ የሆኑት ሉዊስ ፋራካን ዩናይትድ ስቴትስ አጥብቃ የምትጠላቸው የኢራን፣ የሱዳን፣ የኢራቅ፣ የቅርብ ወዳጅ ከመሆናቸው በተጨማሪ ከፍልስጤሙ መሪ ያሲር አራፋት ጋር የቅርብ ግንኙነትና ወዳጅነት ያላቸው ናቸው። በኃይማኖት ሳይሆን በሚያራምዱት ፓሊሲና አመለካከት ከዩናይትድ ስቴትስ ጋር ከማይጣጣሙት ከኪዮባው ፕሬዝዳንት ፊደል ካስትሮ ጋር የቀረበ ወዳጅነት እንዳላቸው የሚነገርላቸው ሉዊስ ፋራካን ከደቡብ አፍሪካው ፕሬዝዳንት ኔልሰን ማንዴላ ጋርም የቀረበ ግንኙነት አላቸው</p>

<p>አፍሪካን አሜሪካኖች በነጮች ይጨቆናሉ ብለው የሚያምኑት ሉዊስ ፋራካን ራሳቸውን የአፍሪካን አሜሪካኖች መብት ትግል መሪ አድርገው የሚቆጥሩ ሌሎችም የአፍሪካን አሜሪካን መብት ተሟጋች አድርገው የሚቆጥሯቸው ናቸው። ሊዊስ ፋራካን አፍሪካን አሜሪካን መብታቸውን የሚያስከብሩት ወደቢዝነስ ዓለም ሲገቡ ነው ብለውም ያምናሉ። የዩናይትድ ስቴትስ መንግሥት ሉዊስ ፋራካን አክራሪና ሽብርተኛ ከሆኑ ሀገሮችና ቡድኖች ጋር የቀረበ ግንኙነት አላቸው ወይም አፈቀላጤ ናቸው በማለት ቢወነጅላቸውም ከጊዜ ወደጊዜ እንቅሥቃሴያቸው እየተጠናከረ ሲሄድ እንጂ ሲገቱ የማይታዩ ናቸው። ፋራካን ወደ ኢትዮጵያ የሚመጡበት ምክንያት በትክክል ባይታወቅም ተጋብዘው በኦፊሴያላዊ ጉብኝት ሳይሆን በግላቸው ከነቤተሰቦቻቸው የሚመጡ መሆኑ ታውቋል።</p>

<p class="align-center"><a href="/Gazettas/Reporter/info/Reporter.sera.html">ከሪፓርተር ጥር 4 ቀን 1990</a></p>


</body>
</html>	
