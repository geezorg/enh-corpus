<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ቡና ላኪዎች ቅሬታ አሰሙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> ቡና ላኪዎች ቅሬታ አሰሙ</h1>

 
<p>ቡና ላኪ ነጋዴዎች፦ ከየክልሉ ለማዕከላዊ የቡና ገበያ የምናቀርበው ቡና በቁጥር ስሕተት ክልሎች ጥራቱን መርምረው ከላኩት በኋላ በመጠን በልጦ ሲገኝ በቡናና ሻይይ ባለስልጣን ያለ አግባብ ይወረስብናል በማለት ቅሬታቸውን አሰሙ። የባለሥልጣኑ መስሪያ ቤት ክልሎች ጥራቱን አረጋግጤናል ብለው ከላኩት የቡና መጠን በልጦ ሲገኝ በብልጫ ለተገኘው ቡና ነጋዴው ከመነሻው ክልል የጥራት ማረጋገጫ እንዲያመጣ እንደሚጠየቅ እንጂ እንደማይወረስ ገልጿል።</p>

<p>ከተለያዩ ክልሎች የጥራት ደረጃው ለውጭ ገበያ ብቁ መሆኑ ተረጋግጦ ታሽጎ አዲስ አበባ ማዕከላዊ የቡና ማከማቻና መቆጣጠሪያ እሽጉ ሣይከፈት ቢደርስም ከመነሻው በተለያዩ ምክንያቶች የቁጥር ስሕተት ተፈፅሞ ተጨማሪ ቡና ቢገኝ በቡናና ሻይ ባለስልጣን ተቆጣጣሪዎች ይወረስብናል ነው የሚሉት ቡና ላኪ ነጋዴዎቹ። አክለው፦ በክልሉ የታሸገው የቡና ጭነት አለመፈታቱ ከተረጋገጠ ተጨማሪ ሆኖ የተገኘው ቡና ተጭበርብሮ የተጫነ ያለመሆኑን ያረጋግጣል። የቡናው ጥራት የማጣሪያ ምርምር ሲደረግበት ተጨማሪ ሆኖ የተገኘው ቡናም አብሮ ተመርምሮ ደረጃውን የሚያሟላ ሆኖ ከተገኘ መጠኑ ተስተካክሎ ለውጭ ገበያ እንዲቀርብ መደረግ ነበረበት ብለዋል። ለውጭ ገበያ ማቅረቡ ኪሣራ እንጂ ትርፍ ስለማይኖረው በቀጥታ ለውጭ ገበያ ያቀረብነው ቡና የጭነቱ እሽግ ሣይፈታ በብልጫ የተገኘው ቡና ሆን ተብሎ ለማጭበርበር እንዳልተደረገ ያረጋግጣል ባይ ናቸው ነጋዴዎቹ።</p>

<p>የተሰነዘረውን ቅሬታ ከሚጋሩት ነጋዴዎች መካከል አቶ ዘሪሁን ታደሰ አንዱ ናቸው። በቁጥር ስህተት ምክንያት የሚገኘውን ተጨማሪ ቡና እወርሣለሁ አትወርሱም በሚል ጭቅጭቅ ለገበያ የቀረበ ቡና በማእከላዊ የቡና ማከማቻና መቆጣጠሪያ ግቢ ተሽከርካሪ ሳይወርድ ለበርካታ ቀናት እንደሚቆይ በዚህ ሣቢያ ግቢ ውስጥ ለቆመው ተሽከርካሪ እስከ አምስት ቀን ድረው በየቀኑ ብር 5 ከዚያ በኋላ ለእያንዳንዱ በቀን ብር 10 እንዲከፍሉ እንደሚደረግ እንዲሁም የውጭ ቡና ዋጋ ከፍና ዝቅ ስለሚል በውዝግብ እዚህ መቆየቱ ላልታሰበ ወጪና ኪሣራ እንደሚዳርግ አቶ ዘሪሁን ገልፀዋል።</p>

<p>የቡናና ሻይ ባለስልጣን የንግድ መቆጣጠሪያ መምሪይ ኃላፊ የሆኑት አቶ ጌታቸው ወልደማርያምን ስለሁኔታው ጠይቀናቸዋል። ለውጭ ገበያ ከየክልሎቹ ተጓጉዞ ማዕከላዊ የቡና ማከማቻና መቆጣጠሪያ የሚቀርበው ቡና መጠኑንና ጥራቱን አረጋግጦ የላከው ክልል ከገለፀው በላይ ሆኖ እሽጉ ያልተፈታ መሆኑ ከተረጋገጠ ተጨማሪ ሆኖ የተገኘውን ቡና የጥራት ደረጃ ነጋዴው ከክልሉ አጣርቶ እንዲያቀርብ እንደሚጠየቅ እንጂ እንደሚወርስ አይደለም የኃላፊው ገለፃ የሚጠቁመው። የተጨማሪው ቡና የጥራት መረጋገጫ እስከሚቀርብ ነጋዴው ላይ መጉላላት እንዳይደርስ ጥራቱ የተረጋገጠውን ቡና ለገበያ ማቅረብ እንደሚችል አቶ ጌታቸው አስረድተዋል።</p>


<p class="align-center"><a href="/Gazettas/Reporter/info/Reporter.sera.html">ከሪፓርተር ጥር 11 ቀን 1990</a></p>


</body>
</html>	





