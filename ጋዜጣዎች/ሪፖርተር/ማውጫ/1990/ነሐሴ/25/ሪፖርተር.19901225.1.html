<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሻዕቢያ 3 እስር ቤቶች ከፈተ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ሻዕቢያ 3 እስር ቤቶች ከፈተ</h1>


<p>በሃገሪቱና የተለያዩ ማዕዘን ምስጢራዊ እስር ቤቶችን በማቋቋም ተቀናቃኞቹን ባለፉት ዓመታት በማጎር የቆየው ሻዕቢያ ሦስት ተጨማሪ እስር ቤቶችን በመክፈት በዜጎቹ ላይ ከፍተኛ ጉዳት እያደረሰ መሆኑ ተሰማ።</p>

<p>ሻዕቢያ /ሕዝባዊ ግንባር ለዴሞክራሲና ለፍትሕ/ የከፈታቸው ተጨማሪ እስር ቤቶችና ናኩራ (ዳህላክ ደሴት)፣ ናቅፍና አፍአቤት ውስጥ የሚገኙ ናቸው።</p>

<p>በእነዚህ እስር ቤቶች ከ83 ዓ.ም ጀምሮ በርካታ የኤርትራ ተወላጆች ጀብሃ ናችሁ በመባል በምስጢር ታስረውበት የቆዩ ሲሆን የባርካና የከረን አስተዳዳሪዎች እንዲሁም ከከረን 17 ሰዎች ተይዘው በነዚሁ እስር ቤቶች በመማቀቅ ላይ እንደሚገኙ ታውቋል።</p>

<p>በእስር ቤት ከሚማቅቁት መካከል የባርካ አስተዳዳሪ የነበሩት መሃመድ ዲናይ አንዱ ሲሆኑ በዚህ ሥጋት የተነሳ በሱዳን መንግሥትና በተባበሩት መንግሥታት ስደተኞች ኮሚሽን ወደ ሃገራቸው እንዲመለሱ ተብለው የነበሩ ከግማሽ ሚሊዮን በላይ የሚጠጉ ኤርትራውያን በስደት በጐረቤት ሃገር ለመቆየት መገደዳቸው ታውቋል።</p>

<p>ይህ በእንዲህ እንዳለ ከጎረቤት ሃገሮች ጋር ጦርነት በመክፈት በውጥረት ላይ የሚገኘው የኤርትራ መግንሥት በሃገር ውስጥ ያለውም የፀጥታና ደህንነት ሁኔታ ውጥረት ስላስከተለበት በተለያዩ የኤርትራ አካባቢዎች ያለበትን ሥጋት ለመቀነስ አንዳንድ ጠበቅ ያሉ እርምጃዎች ለመውሰድ መገደድ ታውቋል።</p>

<p>በዚህም መሠረት በባርካ፣ በጊንዳዕ፣ በከረን አካባቢዎች ከምሽቱ 12 ሰዓት በኋላ የአካባቢው አዋሪ ማናቸውንም እንቅስቃሴዎች እንዳያደርግ በኤርትራ መንግሥት የሰዓት ዕላፊ ገደብ ተጥሎበታል።</p>

<p>ይህ በእንዲህ እንዳለ በተለያዩ ዓውደ ግንባሮች ተሰልፈው ለኢትዮጵያ መከላከል ሠራዊት እጃቸውን የሳዋ ሰልጣኞች ከኋላቸው መቺ ኃይል ቢቋቋምም እየጠፉ የሚኮበልሉት ከዕለት ወደ ዕለት ቁጥራቸው እየተበራከተ መምጣቱ ይነገራል።</p>

<p>የኤርትራ መግንሥት ለውጊያ ያሰማራቸው የሳዋ ሰልጣኞች ከሚገኙበት አውደ ግንባር በፈቃደኝነት እጃቸውን ለኢትዮጵያ መከላከያ ሠራዊት በየጊዜው ከመስጠታቸው ባሻገር ከውጊያ በማፈግፈጋቸው በትግል ወቅት በረሃ ተወልደው ያደጉ ቀይ እምበባ አባላትን በታማኝነት በመመልመል በጀርባ መቺ ኃይል እንዲሆኑ ወታደራዊ ጥበቃ መዋቀሩን ቀደም ሲል መዘገባችን ይታወቃል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ነሐሴ 25 ቀን 1990</a></p>

</body>
</html>	
