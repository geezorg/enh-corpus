<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«የኤርትራውያን ከኢትዮጵያ መባረር ለኤርትራ ኢኮኖሚ ጠቃሚ ነው»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«የኤርትራውያን ከኢትዮጵያ መባረር ለኤርትራ ኢኮኖሚ ጠቃሚ ነው»</h2>
<p class="align-right">-የማነ ገብረአብ</p>


<p>ከኢትዮጵያ ከተባረሩ ኤርትራውያን ውስጥ 7000 ባለሙያዎች በክፍት የሥራ ቦታዎች ኤርትራ ውስጥ ሊቀጠሩ እንደሚችሉና ለኤርትራ ኢኮኖሚ ግንባታ ጠቃሚ ናቸው ሲሉ የሕዝባዊ ግንባር ሥራ አስፈፃሚ አባልና የግንባሩ ጽ/ቤት ኃላፊ የሆኑት አቶ የማነ ገብረአብ ገለፁ።</p>

<p>የአቶ ኢሳያስ ሁለተኛ ሰው የሆኑት የማነ ገብረአብ ባሰራጩት ዘገባ በአሁኑ ወቅት በታወቀ ሙያ የሰለጠነ የሰው ኃይል ሀገራቸው እንደምትፈልግ፣ በመንግሥት መሥሪያ ቤቶች ቢያንስ 2000 ባለሙያዎች ክፍት የሥራ ቦታ እንዳለና በግሉና በአገልግሎት መስጫ ተቋማት ደግሞ 5000 የሰለጠነ የሰው ኃይል እንደሚያስፈልግ ገልፀዋል። «መምህራን ኢንጂነሮች፣ የሂሳብ ባለሙያዎች፣ የሕክምና ባለሙያዎችንና በሁሉም የሙያ ዘርፍ ኤክስፐርቶችን እንፈልጋለን» ያሉት አቶ የማነ ለኤርትራ ኢኮኖሚ መዳበር ከኢትዮጵያ ወደ ኤርትራ የተባረሩ ዜጐቻቸው ከፍተኛ እገዛ እንደሚያደርጉ ጠቅሰዋል።</p>

<p>«የውጭ ሃገር ኤክስፐርቶችን በብዛት እንፈልግ ነበር። ነገር ግን በኢትዮጵያ ያሉ ኤርትራውያን ስለመጡ የምንፈልገውን የውጭ ሃገር ኤክስፐርት እንቀንስ ይሆናል» ሲሉ ተስፋቸውንና ስጋታቸውን ገልፀዋል። ወደ ኤርትራ የተመለኡት ኤርትራውያንበአጭር ጊዜ ሥራ እንደሚያገኙ ከሕብረተሰቡ በቀላሉ እንደሚዋሃዱና አዎንታዊ አስተዋጽኦ ለኢኮኖሚው እድገት እንደሚያበረክቱ የአቶ የማነ ዘገባ ያመለክታል። ስለ ኤርትራውያኑ መቋቋም ሲገልፁ፦ «የመቋቋሚያ ርዳታ እናደርግላቸዋለን፤... በተለይ በንግድ ዘርፍ ተሰማርተው ለነበሩት ብድር እንሰጣቸዋለን። ምናልባት እገዛ ከተደረገላቸው በሚቀጥለው ስድስት ወር ውስጥ በኢኮኖሚው ግንባታው ውስጥ ጠቃሚ ሊሆኑ ይችላሉ» ብለዋል። በዚሁ ዘገባ ላይ የኢትዮ-ኤርትራ ግጭት ምናልባት ኤርትራውያን ነቅተው ለሀገራቸው እንዲሰሩ በመላው ዓለም የሚገኙ ኤርትራውያን በመሰባሰብና በመረዳዳት የኤርትራን ኢኮኖሚ እንደገና እንደሚያጠናክሩና ታላቅ ኤርትራን እንደሚገነቡ ያላቸውን ተስፋ ገልፀዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ነሐሴ 11 ቀን 1990</a></p>

</body>
</html>	
