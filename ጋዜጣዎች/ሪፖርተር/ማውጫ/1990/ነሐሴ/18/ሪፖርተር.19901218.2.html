<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሊቢያ ኤርትራን አላስታጠቅኩም አለች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ሊቢያ ኤርትራን አላስታጠቅኩም አለች</h1>


<p>የሊቢያ አረብ ጀማሂሪያ ኤምባሲ የሪፖርተር ጋዜጣ ቅጽ 3 ቁጥር 48/153 ሰኞ ነሐሴ 4 ቀን 1990 ዓ.ም በወጣው «ኤርትራ ከሊቢያ የተወሰነ የጦር መሳሪያ እገዛ እንደተደረገላት ይነገራል» የሚለውን ዜና ትክክለኛ አለመሆኑን በመግለጽ በደብዳቤ ለዝግጅት ክፍሉ አስታወቀ።</p>

<p>አርብ ዕለት በተፃፈ የኤንባሲው ደብዳቤ ካልታወቀ የዜና ምንጭ የተወሰደው ይህ ዜና መሰረተ ቢስ መሆኑን ጠቅሶ በአሁኑ ሰዓት እንደዚህ ያለ መሠረተ ቢስ ዜና ማሰራጨት ማለት ሊቢያ ሁለቱን ጎረቤት ሀገሮች (ኢትዮጵያንና ኤርትራን) ለማስታረቅ የምታደርገውን ጥረት ከመልካም ምኞት የመነጨ አስተዋጽኦ መሆኑን አለመረዳት ነው በማለት አብራርቷል። በመቀጠልም ሊቢያ ሁለት ተፋላሚ ወገኖች በፍልሚያ ላይ ባሉበት በአሁኑ ወቅት ለአንደኛው ተፋላሚ ወገን ነጥላ መሳሪያ በማስታጠቅ ምንም ዓይነት ጥቅም ልታገኝ እንደማትችልና አልጀማሂሪያ ከሁሉም ቀድማ የሁለቱን ወንድማማች አገሮችን ውዝግብ በሰላማዊ መንገድ እንዲፈታ ልዑካን የላከችና አዎንታዊ የሆኑ ሀሳቦችን ያቀረበች አገር መሆኗን ደብዳቤው የጠቀሰ ሲሆን፤ ለክቡር ጠ/ሚኒስትር መለስ ዜናዊም ከሁሉ በፊት ቀድመው ወንድም የታላቁ አልፍትህ አብዮት መሪ መልዕክት በመላክና ሀሳቦችንም በመግለጽ ውዝግቡን በሰላማዊ መንገድ ለመፍታት የሁለቱን ሀገር ህዝቦች ግንኙነት እንደነበረው ለመጠበቅ እንዲሁም የአካባቢው ሰላምና መረጋጋት ለማስፈን መሆኑን ገልፀዋል።</p>

<p>ሊቢያ የምታራምደው የመልካም ምኞት ሀሳብ የሚመነጨው የሁለቱ ወንድማማች አገሮች ውዝግብ መፍትሔ እንዲያገኝ ከመሻትና የወንድማማቾች ደምም በከንቱ እንዳይፈስ ግጭቱ ያለአንዳች የውጪ ገብነት አፍሪካዊ መፍትሔ እንዲያገኝ እንዲሁም አፍሪቃውያንም የራሳቸውን ችግር ለራሳቸው መፍትታ እንደሚችሉ በመተማመን መሆኑን የገለፀው የኤንባሲው ደብዳቤ የኢትዮጵያና የሊቢያ ግንኙነት ከመልካም ምኞት መግለጫ አልፎ በሁለቱ አገሮች መካከል በአሁኑ ወቅት በመተግበር ላይ ያለው የእርሻ የጋራ ኩባንያ እንዲሁም በርከት ያሉ ስምምነቶች የኢንቨስትመንት ትብብርና ንግድ ሌሎችም በቅርቡ በስራ ላይ ለማዋል የሁለቱም አገር ኤክስፐርቶች ጥናት እያካሄዱ መሆናቸው ማሳያ ነው በማለት አብራርቷል።</p>

<p>በመጨረሻም ታላቋ አልጀማሂሪያ ሁለቱ ወንድማማች (ኤርትራና ኢትዮጵያ) ያላቸው ግንኙነት የበለጠ እንዲጠናከር፣ በአካባቢው ሰላም፣ ፀጥታና ብልጽግና እንዲሰፍን መልካም ፈቃዷን በሁለትዮሽ ግንኙነት እንደምትቀጥልና የተፈጠረው ውዝግብ መፍትሄ እንዲያገኝ ጥረት ከማድረግ እንደማትቆጠብ አስታውቀዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ነሐሴ 18 ቀን 1990</a></p>

</body>
</html>	
