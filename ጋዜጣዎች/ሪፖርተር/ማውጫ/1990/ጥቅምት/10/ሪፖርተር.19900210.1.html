<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>መንግሥት ኢንቨስተሮች በውጭ ብድር እንዲሠሩ ሊፈቅድ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

 
<h1 class="align-center">መንግሥት ኢንቨስተሮች በውጭ ብድር እንዲሠሩ ሊፈቅድ ነው</h1>


<p>ኢትዮጵያውያንም ሆኑ የውጭ አገር ባለሃብቶች ከውጪ ሃገር በተገኘ ብድር በኢትዮጵያ ውስጥ የኢንቨስትመንት ተግባራትን እንዳያከናውኑ ማነቆ ሆኖ የቆየውን ደንብ በመሻር ባላሃብቶቹ ከውጪ መበደር እንዲችሉና የኢትዮጵያ ባንክም ለብድራቸው እውቅና እንዲሰጥ የሚያደርገው አዲሱ ደንብ በቅርቡ ሥራ ላይ ሊውል ነው።</p>

<p>አዲሱ ደንብ ኢንቨስተሮች ከውጪ ሃገር ያገኙትን ብድር በውጪ ባንኮች ካስቀመጡና የኢትዮጵያ ብሔራዊ ባንክ በባንኮቹ አማካይነት እንዲያውቀው ካደረጉ (ባንክ ቶ ባንክ) ከሃገር እንደተበደሩ ተቆጥሮ በብድር ያገኙትን ገንዘብ ወለዱንና ትርፉን ከአገር የማስወጣት መብታቸውን እንዲጠብቅላቸው ያደርጋል። የደንቡ መውጣት የአገር ውስጥና የውጪ ኢንቬስተሮችን በይበልጥ ለማበረታታት የሚያስችል ሁኔታን እንደሚፈጥር ለጉዳዩ ቅርበት ያላቸው ባለሙያዎች ገልፀዋል።</p>

<p>ከብሔራዊ ባንኩ ባለሙያዎች እንደተገኘው መረጃ ከሆነ የአዲሱ ደንብ ዝግጅት የተጠናቀቀ ሲሆን አፈፃፀሙን ምቹ የሚያደርጉ አሰራሮችና ፎርሞችን የማዘጋጀቱ ተግባርም ተጠናቆ በቅርቡ ሥራ ላይ ይውላል።</p>

<p>የኢትዮጵያ ባንክ ከውጪ የሚገኘው ገንዘብ በተገቢ መንገድ የተገኘ መሆኑንና ሽፍጥና ማጭበርበር የሌለበት መሆኑን ለማረጋገጥ የሚያደርገውን ቁጥጥርም የሚያከናውነው ውጪ ካለ ባንክ ጋር (ባንክ ለባንክ) በሚደረግ ግንኙነት እንጂ ከግለሰቦች ጋር እንደማይሆን አዲሱ ደንብ ይደነግጋል። ይህ አዲስ ደንብ በኢትዮጵያ ኢንቬስትመንት ፖሊሲን በተመለከተ ይሻሻሉ ዘንድ ተደጋጋሚ ጥያቄ ከሚቀርብባቸው ጉዳዮች ውስጥ መሠረታዊ ለሆነው ለአንደኛው ችግር መፍትሔ እንደሚሰጥ ተገምቷል።</p>

<p class="align-center"><a href="/Gazettas/Reporter/info/Reporter.sera.html">ከሪፖርተር ጥቅምት 10 ቀን 1990</a></p>


</body>
</html>	
