<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ለአራት ወራት በደጅ ጥናት የቆዩት የእንግሊዝ አምባሳደር ሥራ ጀመሩ የኢትዮጵያን የእንግሊዝ ግኑኙነት የመሻሻል ፍንጭ እያሳየ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

 
<h1 class="align-center">አራት ወራት በደጅ ጥናት የቆዩት የእንግሊዝ አምባሳደር ሥራ ጀመሩ የኢትዮጵያን የእንግሊዝ ግኑኙነት የመሻሻል ፍንጭ እያሳየ ነው</h1>


<p>የኢትዮጵያና የእንግሊዝ መንግሥታት ግንኙነት በመሻከሩ ሳቢያ ላለፉት አራት ወራት ሳይሰተናገድ የቆየው የእንግሊዝ አምባሳደር የሚስተር ጎርደን ዌዘረል የሹመት ደብዳቤ በቅርቡ ተቀባይነት በማግኘቱ አምባሳደሩ ሥራቸውን ጀምረዋል። የሁለቱ አገሮች ግንኑነትም መሻሻል ያሳየ ሲሆን በእንግሊዝ መንግሥት ድጋፍ ሲካሄድ የቆየውና ለወራት ተቋርጦ የነበረው የፖሊስ ሠራዊት ስልጠናም እንደገና የሚቀጥልበት ምቹ ሁኔታ የተፈጠረ መሆኑ ታውቋል።</p>

<p>እንግሊዝ ውስጥ ባለፈው ዓመት በተደረገው ምርጫ ያሸነፈው የሌበር ፓርቲ የመንግሥቱን ሥልጣን ከያዘ ወዲህ እንግሊዝ ከሌሎች አገሮች ጋር የሚኖራት ግንኙነት የሰብዓዊ መብት አከባበርን መስፈርት ባደረገ ጥብቅ መርህ መሠረት ነው ብሎ ባወጀ ማግሥት እንግሊዝ ከኢትዮጵያ ጋር ያላት ግንኙነት እየሻከረ መሄዱ ተገልጿል።</p>

<p>በተለይም በምህፃረ ቃል () እየተባለ የሚጠራው የእንግሊዝ መንግሥት የባህር ማዶ የልማት ኤጀንሲ ኃላፊ «በኢትዮጵያ የሰብዓዊ መብት አይከበርም» የሚል የከረረ አቋም በመያዝ ወቀሳ ሲያቀርቡና መንግሥታቸውም አንዳንድ እርምጃዎችን እንዲወስድ ሲያደርጉ መቆየታቸውም ታውቋል። ይልቁንም የኢትዮጵያ መምህራን ማህበር ዋና ፀሐፊ የነበሩት አቶ አሰፋ ማሩ ከተገደሉ በኋላ ኃላፊዋ አገራቸው በዕርዳታ ለኢትዮጵያ የሰጠቻቸው መኪኖች ሰብዓዊ መብትን በመድፈር አገልግሎት ላይ ውለዋል በማለታቸው የፖሊስ ሥልጠናው እንዲቋረጥና አሠልጣኞቹም ወደ አገራቸው እንዲመለሱ መደረጋቸውን ከለንደን የተገኙት መረጃዎች ይጠቁማሉ።</p>

<p>ከዚህም በተጨማሪ ኢትዮጵያዊያን ዲፕሎማቶችና ባለ ሥልጣኖች የፕሮቶኮል አገልግሎት እንዲከለከሉና ወደ እንግሊዝ ሲገቡም እንዲፈተሹ ሲደረግ ከመቆየቱም በላይ ቪዛ በተገቢው መንገድና ፍጥነት እንዳያገኙ ሲደረግ እንደነበርም ለማወቅ ተችሏል። የኢትዮጵያ መንግሥትም ድርጊቱን በመቃወም በሰብዓዊ መብት አከባበር ሰበብ የእንግሊዝ መንግሥት በኢትዮጵያ የውስጥ ጉዳይ ጣልቃ መግባት እንደሌለበትና በባለሥልጣናትና በዲፕሎማቶች ላይ የሚደረገው የቪዛ ማዘግየትና ተገቢ ያልሆነ ፍተሻ ተወግዶ እንደቀድሞ ዓለም አቀፍ ደረጃውን የጠበቀ የፕሮቶኮል አሠራር እንዲኖር በተደጋጋሚ ሲጠይቅ ቆይቷል። በሁለቱ ወገኖች መካከል የተፈጠረውን ይህን ችግር ለመፍታት በተለያዩ ደረጃዎች ግንኙነት ተደርጎ ለውዝግቡ እልባት ለማግኘት ጥረት ቢደረግም ችግሩ ሳይፈታ ወራት ተቆጥረዋል።</p>

<p>እንዲያውም በአንድ ወቅት የእንግሊዝ መንግሥት አቋሙን ለማለዘብ ፈፅሞ ባለመፈለጉና የኢትዮጵያ መንግሥትም የኢትዮጵያን የሰብዓዊ መብቶች ጥበቃ በተመለከተ የእንግሊዝ መንግሥት ያለውን አቋም ካላስተካከለ ከእንግሊዝ የሚገኘው እርዳታ ሊቀር እንደሚችል በመግለጹ የሁለቱ አገሮች ግንኙነት መሻከር የከፋ ደረጃ ላይ ደርሶ እንደነበር ለማወቅ ተችሏል።</p>

<p>በእንዲህ አይነቱ ውጥረት ውስጥ የሹመት ደብዳቤያቸውን ያቀረቡት አዱሱ የእንግሊዝ አምባሳደር በኢትዮጵያ የውጭ ጉዳይ ሚኒስቴር በኩል ለአራት ወራት ያህል ምላሽ ሳያገኙ መቆየታቸውን በእንግሊዝ በኩል ቅሬታን ፈጥሮ ነበር።</p>

<p>በአሁኑ ጊዜ አምባሳደሩ ሥራቸውን በመጀመራቸውና በሁለቱ መንግሥታት መካከል የሚደርጉት ውይይቶችም በተሻለ የመግባባት መንፈስ በመካሄድ ላይ በመሆናቸው የእንግሊዝ መንግሥት አቋርጦት የነበረውን የፖሊስ ሥልጠና ለመቀጠል ወደ መስማማቱ መቃረቡ ይሰማል። በዚህ መሠረትም እንግሊዛዊያኑ ባለሙያዎች ወደ ኢትዮጵያ ተመልሰው ሥልጠናውን ለመቀጠል አስፈላጊውን ዝግጅት በማድረግ ላይ መሆናቸውን የለንደን ምንጮች ይጠቁማሉ።</p>

<p>በኢትዮጵያ አዲሱ የእንግሊዝ አምባሳደር ሆነው የተሾሙት ጎርደን ዌዘረል ከ1965 ዓ.ም ጀምሮ ወደ ኢትዮጵያ እስከመጡበት ጊዜ ድረስ በአፍሪካ፤ በእስያና በአውሮፓ አገሮች በተለያዩ የኃላፊነት ደረጃዎች ሲሠሩ የቆዩ ሲሆን በምሥራቅ በርሊን የሃገራቸው ኤምባሲ ሁለተኛና ሶስተኛ ፀሐፊ በመሆን አገልግለዋል። አምባሳደር ጎርደን ዌዘረል እ.ኤ.አ ኖቬምበር 11/1948 ዓ.ም በአዲስ አበባ የተወለዱ ሲሆን የአማርኛን ቋንቋ አቀላጥፈው መናገር የሚችሉ ባለትዳርና የአራት ሴት ልጆች አባት ናቸው።</p>

<p class="align-center"><a href="/Gazettas/Reporter/info/Reporter.sera.html">ከሪፖርተር መስከረም 26 ቀን 1990</a></p>


</body>
</html>	
