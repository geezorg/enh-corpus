<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ቆንጆ ሆኖ መፈጠር ደስ ይላል»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

 
<h1 class="align-center">«ቆንጆ ሆኖ መፈጠር ደስ ይላል»</h1>


<p>ስለ ቁንጅና ብዙ ሃሳቦች ተሰጥተዋል። «ውበት የእግዚአብሔር እጅ ፅሑፍ ነው» የሚል የአንድ ምሁር አስተያየት አለ። የዓለምን ህዝብ ቁጥር ያክል የተለያየ የውበት ሚዛን አለ። ውበትን በመዝገበ ቃላት መወሰንና መተርጎም አይቻልም። ስለዚህ ነው ውበት እንደ ተመልካቹ ነው የሚባለው። የሊባኖሱ ተወላጅ ከሃሊል ጅብራን «...ውበት አይንህን ብትጨፍንም የምታየው ጆሮህን ብትዘጋም የምትሰማው ነው» ይላል።</p>

<p>ውይይቱ 9፡30 አካባቢ ተጀመረ። ከአዳራሹ መግቢያ በር ፊት ለፊት ወይዘሪት አዲስ አበባ ተቀምጣለች። ከጠረጴዛው ላይ ከተቀመጡ የድምፅ ማጉያ መሣሪያዎች አንፃር ከሁለት ልጃገረዶች መሃል ሆና ትታያለች። ከወይዘሪት አዲስ አበባ በስተቀኝ ሁለተኛ የወጣችው ሃያት አህመድ አለች። በግራ ሦስተኛ የወጣችው ሜሮን ማሞ።</p>

<p>ወይዘሪት አዲስ አበባ ነጭ አክሊል ደፍታለች። ቀይ ነች፣ ቀይ ካባ ደርባለች። ነጭ ቀለም ያለው (በትረ ውበት እንደሆነ አላውቅም) ዘንግ አለ። የድርጅቱ ዋና ሥራ አስኪያጆች ወይዘሪት ናታሊና ፔዛኒ እና ሊና ከሊፋ አሸናፊዎቹን በማስተዋወቅ ውይይቱን ከፈቱ። </p>

የመጀመሪያውን ጥያቄ ወ/ት ሊና መለሱ።

<p>የቁንጅና ውድድር በሃገራችን የተጀመረው በአጋጣሚ ነበር። 1960(እ.ኤ.አ) አንድ ምሽት ላይ የአዲስ አበባ ማዘጋጃ ቤት ባለስልጣናትና ወዳጆቻቸው የመዝናኛ ምሽት አዘጋጅተው ይጫወታሉ። በታዳሚዎቹ አንድ ጥያቄ ተነሣ። «እዚህ ካሉት ሴቶች ውስጥ እጅግ ቆንጆ የሆነችውን እንምረጥ» የሚል ውይይት ተደረገበት። በሃሳቡ ሁሉም ተስማሙ በስምምነቱ መሠረት እያንዳንዱ ወንድ ውብ ናት ለሚላት ሴት እቅፍ አበባ እንዲሰጥ ተጠየቀ። ብዙ አበባም የምታገኘው «የምሽቱ ንግሥት» ሆና ዘውድ ትጫን ተባለ። በዚህ ጊዜ አንድ ሰው ከታዳሚው ተለይቶ ፈጥኖ ወደ ውጭ ወጣ። ሲመለስ እቅፍ አበባ ይዞ ነበር። ወደ አንዷ ተወዳዳሪ ገሰገሰ። አበባውን ሰጣት። አበባ የሸለማት ግን ሚስቱ ነበረች። በእንዲህ መሰል አስገራሚ ሁኔታ ነበር የቁጅና ውድድር በሃገራችን የተጀመረው</p>

በ1961 እ.ኤ.አ ዓ.ም ይፋ የሆነ አገር አቀፍ ውድድር ተደረገ። ውድድሩ ወይዘሪት ኢትዮጵያን ለመምረጥ ነበር። በብሔራዊ ቲያትር (ቀ.ኃ.ሥ ትያትር) በታላቅ ዝግጅት በተከናወነው ውድድር ሶፊያ አስፋው (ከአዲስ አበባ) አሸናፊ ሆነች። ከንጉሡ እጅ ወርቅ ተሸለመች። ወይዘሪት ኢትዮጵያ ተባለች።

በ1963 ዓ.ም (እ.ኤ.አ) ሌላ ውድድር ተደረገ። ወይዘሪት አዲስ አበባን ለመምረጥ ወይዘሪት አዲስ አበባ ከ69 ሴቶች መካከል ተወዳድራ ተለየች። መስከረም አደፍርስ ትባላለች። ቀዳማዊት ወይዘሪት አዲስ አበባ ተባለች።

በ1997 (እ.ኤ.አ) በኒው ፌሰስ አዘጋጅነት በተደረገው የቁንጅና ውድድር ደግሞ ዳግማዊት ወይዘሪት አዲስ አበባ ሆና የተመረጠችው ሃና ተስፋዬ ነች።መስከረም 12 ቀን በ1990 ዓ.ም በኢምፔሪያል ሆቴል የውድድሩ አሸናፊዎች የተጋበዙበት የፕሬስ ውይይት ተደርጎ ነበር። በውይይቱ ላይ ለመገኘት ወደ ሥፍራው ሄድን። በእውነት ውበት ሚዛን አለው? ውበት ሊወዳደሩበት የሚገባ ነው? ወይዘሪት አዲስ አበባ ምን ትመስል ይሆን? የሚሉ ጥያቄዎች በውስጣችን ነበሩ።

ለመሆኑ ይህ የቁንጅና ውድድር የሚመደበው ከስፖርት ነው ከኪነ-ጥበብ?

«የቁንጅና ውድድር ከኪነ-ጥበብ ጋር እንጂ ከስፖርት ጋርስ አይገናኝም። የልብስ ዲዛይነሮችና የማስታወቂያ ሥራ ባለሙያዎች ተሳታፊዎች ስለሚሆኑበት ወደ ጥበቡ ነው የሚያመዝነው። 

ተመሳሳይ ጥያቄዎችን በማፈራረቅ አዘጋጆቹ መልስ ሰጡ።

የጋዜጠኞቹ ዐይን ተወዳዳሪዎቹ ላይ አነጣጠረ። እኚያ ልጆገረዶች ፊት ላይ የሚታይው ስሜት የሃፍረት ነው። እንደምትሸኝ ሙሽራ ድንጋጤ አጥልቶባቸዋል። ለወይዘሪት አዲስ አበባ ጥያቄ ቀረበላት።

ስለ ዝንባሌሽና ትምህርት ደረጃሽ ብትገልጪልን? ጥያቄውን ለመመለስ ቶሎ አልደፈረችም። በሁለመናዋ የተቸገረች ትመስላለች። ትንሽ ስላመመኝ ነው አለች ጉሮሮዋን እየሳለች።

- * «ዝንባሌዬ» ቀጠለች። «ዝንባሌዬ ነጋዴ መሆን ወይም በፋሽን ዓለም መሰማራት ነው። በትምህርት ደረጃዬም አሥራ ሁለተኛ ክፍልን አጠናቅቄያለሁ። አሁን በሥራ ላይ ነኝ። ሀግቤስ በተባለ የግል ኩባንያ ውስጥ በፀሐፊነት (Executive Secretary) እሰራለሁ። የተማርኩት በአሜሪካን ሚሺን ትምህርት ቤት ነው» ዳግማዊት ወይዘሪት አዲስ አበባ እነ ቀዳማዊት ጠይም አይደለችም። በቁመት ግን ብዙም የሚበላለጡ አይመስልም። ሃና ከመጀመሪያው የጥያቄ ሸክም ገና ሳታርፍ ሁለተኛው ተከትሎ መጣባት። 

አንቺ ቆንጆ የምትያቸው እንዴት ያሉትን ሴቶች ነው?

ለስላሳ ሳቅ በአዳራሹ ናኘ። ሃና ቀለል አላት። እርሷ ጥያቄውን ከመመለሷ በፊት ከጎን ሌላ ድምፅ ተሰማ።

- «እንደኔ ያለውን» የሚል። እኛ ሳቅን ሃናም ፈገግ አለች። እንዲህ ስትልም መለሰች «ረጅም፣ ቀጭን፣ ጠይም ለሰው የምታዝንና መሥራት የምትወድ።»

* ቆንጆ ሆኖ መፈጠር ደስ ይላል? ሌላው ጥያቄ ነበር። ከአንደበቷ የሚወጡትን ቃላት በድፍረት አትናገራቸውም። ጥያቄውን እንግዳና ከባድ መሰለኝ። 

እሷ ግን «አዎ ቆንጆ ሆኖ መፈጠር ደስ ይላል። እኔ ራሴን ሳየው ለራሴ ደስ ይለኛል። ደግሞ አንዳንድ ቦታ ስሄድ ከሌሎች የተሻለ መስተንግዶ አገኛለሁ። ሰልፍ ቢኖር ቅድሚያ የምታገኝበት አጋጣሚ አለ። ስለዚህ ቆንጆ ሆኖ መወለድ ደስ ይላል።» በማለት በተለየ ድፍረትና ንቃት ነበር የመለሰችው። ያጋጠማት ስለሆነ የተናገረችው እንጂ ለመመፃደቅ ያለችው አይመስልም።

*ለወይዘሪት አዲስ አበባ ሌላ ጥያቄ ቀረበ። ቁንጅና በራስ ጥረት የተገኘ አይደለም። የፈጣሪ ፀጋ ነው። ግን አንቺ በዚህ ውድድር አሸናፊ ለመሆን ለውበትሽ ጎልቶ መውጣት ምን ጥረት አድርገሻል?

-«ምንም የለም። ምናልባት ሊፕስቲክ ብቻ ነው።» የምትመልሰው የጠፋባት ይመስላል። ለእንደዚህ አይነቱ የፕሬስ ውይይት አዲስ ነችና። በዚህ ጊዜ ወይዘሪት ናታሊና ፔዛኒ በቁንጅና ውድድር ጊዜ ስላለው የሜክአፕ አጠቃቀም ማብራሪያ ሰጡ። «በቁንጅና ውድድር እንደ ፋሽን እጅግም ሜክአፕ አይደረገም (heavy make-up) ። ተወዳዳሪዎቹ በተፈጥሮ መልካቸው እንዲቀርቡ ነው የሚደረገው» አሉ። ጥያቄው ወደ ሃና ተስፋዬ ተመለሰ።

*አንቺ ወይዘሪት አዲስ አበባ ከተባልሽ በኋላ ምን ያጋጠመሽ አዲስ ነገር አለ?

-«ምንም አዲስ ነገር አላጋጠመኝም» ሃሳቧን አቋርጣ ሳቀች።

*ስፖርት ትሰሪያለሽ አመጋገብሽ እንዴት ነው?

_ «አዎ ስፖርት እሰራለሁ። ራሴን አጠብቃለሁ። በአመጋገብ በኩል የጣሊያን ምግቦችን ነው የማዘወትረው። የኛ የባህል ምግቦች ከባድ ናቸው» አለች።

ሰውነቷ ግን በጣሊያን ምግብ የተያዘ አይመስልም። ቀጠን ያለች ነች። በዚህ ጊዜ በአመጋገብ ላይ ካንድ ወገን ጥያቄ ቀረበላት።

*ስፓጌቲ ሰውነት በጣም ያወፍራል። ግን አንቺ ቀጠን ያልሽ ነሽ እንዴት ነው?

-ሃና ብዙ አላመነታችም «የምበላው ስፓጌቲ አይደለም። ሌሎች የጣሊያን ምግቦችን ነው» 

*በውድድሩ ወቅት ካደረግሻቸው ክንውኖች ውስጥ እጅግ አስቸጋሪ የሆነብሽ ነገር ምን ነበር? ጥያቄ አቀረብኩላት። የነገረችኝ አሁን እየተናገረች እያለ ያየሁባትን ችግር ነበር። የሰውን ዓይን አትደፍርም።

-በመጀመሪያ ስወጣ የሰውን ዓይን ማየት እጅግ በጣም ያስፈራኝ ነበር። በኋላ ቀስ በቀስ ለመድኩት ከሁሉ በላይ ግን በዋና ፓንት ወደ ህዝብ በቀረብኩኝ ጊዜ በጣም አስፈርቶኝ ነበር።» ለሃና ዛሬ ይህ ሊያስፈራት ይችላል። ነገር ግን ዛሬ ህብረተሰቡ አካልን ገላልጦ ከሚያሳይ ልብስ ጋር ተለመምዷል። የዛሬ 34 ዓመት (1963 እ.ኤ.አ) የአዲስ አበባ ማዘጋጃ ቤትና የማስታውቂያና መርሃብሔር ሚኒስቴር በመተባበር ባዘጋጁት «የወይዘሪት አዲስ አበባ» የቁንጅና ውድድር ላይ በውሃ ፓንት መታየት ከባህል አንፃር በጣም አጨቃጫቂ ሆኖ ነበር። ከዳኞቹ መሃል ይህን የተቃወሙ ስለነበሩ በዋና ልብስ ሆነው ለዳኞቹ ብቻ እንጂ ለህዝብ እንዳይቀርቡ ተወሰነ። በዛ የዳኞች ኮሚቴ ውስጥ ታዋቂው ሜትር አርቲስት አፈወርቅ ተክሌና ገጣሚው ገብረክርስቶስ ደስታ የነበሩ መሆኑን «ኒው ፌስስ» የተሰኘው መጽሔት ይገልጣል። በዚህ ወቅት ወይዘሪት አዲስ አበባ በመሆን የተመረጠችው መስከረም አደፍርስ መሆኗንም ያመለክታል።

አሁን በተደረገው ውድድር በዳኝነት ያገለገሉት አራት ሴቶችና አምስት ወንዶች ሲሆኑ የዳኞች ኮሚቴው ወጣት ነጋዴዎች አርቲስቶች፣ የፖለቲካ ሰዎች (ዲፕሎማቶች) ና ለመጀመሪያ ጊዜ ኢትዮጵያን ለመጎብኘት የመጣ አንድ የውጪ አገር ሰው የሚገኙበት ነበር።

ይህ ኮሚቴ ወይዘሪት አዲስ አበባ አድርጎ የሰየማት ሃና ተስፋዬ ጥያቄ ቀረበላት።

* «በውበትሽ ምክንያት አጋጠመኝ የምትይው በጎ ወይም ክፉ በማለት የምታስታውሽው ምን ነገር አለ?» ሃና ዝም አለች። በውድድሩ ሦስተኛ የወጣችው ሜሮን መኰንን መልስ ሰጠች።

-«እኔ ራሴን እንደ ቆንጆ አድርጌ አላስብም ነበር። አሁን ለሁለተኛ ጊዜ መወዳደሬ ነው። በሁለቱም ጥሩ ውጤት አምጥቻለሁ። ስለዚህ አሁን ቆንጆ ነኝ ብዬ አስባለሁ(ሳቅ)። በውበቴ ምክንያት ጥሩና መጥፎ አጋጣሚዎች አሉኝ። ሥራ ለመፈለግ ወደ አንዳንድ ቦታዎች ስንሄድ ሴትነታችን ቀድሞ የሚታይ ስለሆን ይህን እንደ መጥፎ አጋጣሚ አስበዋለሁ። በጥሩ አጋጣሚነቱ የማስታውሰው የሆቴል እንግዳ ተቀባይ (Receptionist) ሆኜ ለመቀጠር በተወዳደርኩ ጊዜ መራጮቹ መረጡኝ። ስለዚህ በሆቴል እንግዳ ተቀባይነት ለመቀጥር ስለረዳኝ ደስ ይለኛል።»

*ለወይዘሪት አዲስ አበባ ሌላ ጥያቄ ቀረበ። «አሁን እኔ ሳይሽ ቆንጆ ነሽ። በእውነት አንቺ ቆንጆ ነኝ ብለሽ ታስቢያለሽ?»

-«ቆንጆ ነኝ ብዬ አስባለሁ። በእውነት ቆንጆ ነኝ ብዬ ያሰብኩት ግን አሁን በዚህ ውድድር ሳሸንፍ ነው። ቁንጅናም በራስ የመተማመን መንፈስ እንዲፈጥር ያደርጋል።» ይህን ስትመልስ እያንዳዱን ቃላት በሳቅ እየጠቀለለች የምትናገረው። ሳቋን ሳትጨርስ ጥያቄ ተከተላት።

*አንቺ ከኪኒ-ጥበብ ጋር ያለሽ መግባባት እንዴት ነው? የምታደንቂው የሙዚቃ ሰው ሰዓሊ ወይም የልብ ወለድ ሰው ማነው?

- «ከሙዚቃ ጥላሁንን እወዳለሁ። መግለፅ የሚኖርበትን ነገር በጥሩ ሁኔታ መግለፅ ስለሚችል እወደዋለሁ።»

*አመቺ ሁኔታ ቢያጋጥምሽ ምን ማድረግ ትፈልጊያለሽ?

- «በመንገድ ላይ ያሉ ምስኪኖችን መርዳት»

* የሃገራችንን ሴቶች (የገጠርና የከተማውን ጨምሮ) ያላቸውን ማህበራዊ ሁኔታ እንዴት ትመለከችው አለሽ?» ሌላው ጥያቄ ነበር።

- «ሴቶች ችግር አለብን። በተለያየ መንገድ ሴቶች ራሳቸውን ማሳየት አለባቸው። በራሳቸው መተማመን ይገባቸዋል።» ሃና መለሰች።

*<a href="../../05/sera/Reporter1.050190.sera.html">የዓመቱ ታላቅ ሰው</a> አድርገሽ የምትቆጥሪውና ሽልማት ይገባዋል የምትይው ማንን ነው?

- «ኃይሌ ገብረ ሥላሴን።»

* ቀጠለ ጥያቄው። ብዙ ጊዜ ውበት ያላቸው ሴቶች በአእምሮ ደከም ያሉ ናቸው ይባላል። ይኸን እንዴት ታይዋለሽ?

ሃና በዝምታ አለፈችው። የኒው ፌስስ ዋና ሥራ አስኪያጅ ወይዘሪት ናታሊና እንዲህ በማለት መልስ ሰጡ።

<p>«በእርግጥ ነው ቁንጅና ሲበዛ ጥሩ አይደለም። ጠንክሮ ከመስራት ሊዘናጉ ይችላሉ። ውበታቸውን እንደ አንድ አማራጭ ያዩታል። ይህ ጥሩ አይደለም። ሴቶች መሥራት አለባቸው። በራሳቸው እንጂ በወንዶች መተማመን የለባቸውም። ግን ውብ ሴቶች በአእምሮ ደከም ይላሉ የሚባለውን አልቀበለውም ወሳኙ ጥረት ነው።»</p>

<p>በ1963 ዓ.ም (እ.ኤ.አ) በተደረገው የቁንጅና ወድድር ቀዳማዊ ኃይለ ሥላሴ የተናገሩትን ምክር፤ መጽሔቱ ይዞ ወጥቷል። «ቁንጅና ፀጋ ነው። ግን የመጨረሻው አይደለም። ከቁንጅና ይልቅ አእምሮአዊ ብቃት ከፍያለ ጠቀሜታ አለው።»</p>

*በውይይቱ ማብቂያ ላይ ለሃና እንዲህ የሚሉ ጥያቄዎች ቀረቡላት። «አንቺ የምትወጂው ወንድ እንዴት ያለ ነው?»

- «የምወደው ወንድ ጥሩ ሰውነት ያለው። በቁመትም በሁሉም መካከለኛ የሆነ። ቀይ ያልሆነ ጠይም ወንድ እወዳለሁ።»

* «ወዳጅ አለሽ?»

- «አለኝ» አለች ሃና።

<p>ኒው ፌስስ ተከታታይ ውድድር ለማዘጋጀት ሃሳብ አለው። ቀሪው ዓለም ኢትዮጵያን የሚያውቃት በረሃብ፤ በበሽታና በድርቅ ነው። የሃገራችን ውበት የምዕራቡ ዓለም የቴሌቪዥን መስኮቶች ጋዜጣና መጽሔቶች ከልለውታል። በዚህች አገር ግን የልብን ፅላት የሚገልጡ ብዙ ውብ ልጃገረዶች አሉ። እውነተኛው የኢትዮጵያ መልክ በምዕራቡ መገናኛ ብዙሃን ውስጥ ካለው የተለየ ነው። «ኒው ፌስስ» ይህን ስሜት እቀይራለሁ ይላል። ወደፊት በወይዘሪት አፍሪካ የቁንጅና ውድድር ለመሳተፍ ዕቅድ አለው። ውይይቱ በዚህ አበቃ።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር መስከረም 19 ቀን 1990</a></p>


</body>
</html>	
