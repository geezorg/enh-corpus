<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የዓመቱ ታላቅ ሰው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

 
<h1 class="align-center">የዓመቱ ታላቅ ሰው</h1>


<p>«...በልጅነቴ በመላ እኔነቴ እንደ ኃይል ተሞልቶ ብርታትና ተስፋ የሆነኝ ...አበበ በቂላ ነው። ስለሱ ገድል የሚያወሱ፦ ጋዜጦች፣ መጽሔቶችና መፃህፍት አንብቤያለሁ። ስለ ህይወቱ ብዙ ለማወቅ ያደረግሁት ጥረት ተሳክቶልኛል። ሆኖም ከዚህ ዓለም በሞት የተለየው ልክ እኔ በተወለድኩበት ዓመት ስለነበር በግንባር ተገናኝተን ዓይኑን የማየት ዕድል ሳይገጥመኝ ቀረ...»</p>

<p>ይህ፦ የኃይሌ ገብረሥላሴ ድምጽ የተቆነጠረው ከ«Focus in Africa» ነው። ቃለ-ምልልሱ ስለ ኃይሌ መታወቅ ያለባቸው ተጨማሪ ነጥቦች ማዘሉን ሳጤን በኢትዮጵያንኛ ሊተረጎም የሚገባ መሰለኝና እየገመስኩ ወደ አማርኛ መለስኩት።</p>

<p>እዚህ አሁን በአማርኛ እያነበብን ያለነው ኃይሌ ገብረ ሥላሴ «Focus on Africa» ላይ በእንግሊዝኛ የቀረበው የአትላንታ ኦሎምፒክ ከመካሄዱ ጥቂት ቀደም ብሎ ነው። ይህም ሆኖ ቢያንስ በሚከተሉት ሶስት ምክንያቶች «ፈረንጅኛ» ለማይችሉ ኢትዮጵያውያን ቢተረጎም ቃለ ምልልሱ «ቋንጣ» ከመሆን መዳኑ ተጤነ። ቋንጣ ከመሆን መዳን ብቻ ሳይሆን አስፈላጊነቱን የሚያፈኩ ሶስት ምክንያቶች እነሆ፦አንድ ስለ ጀግናው አትሌት የማናውቃቸው ጥቂት ነገሮች እዚህ ስላሉ ሁለት፦በቅርቡ ብራስልስ ላይ እሱ በሌለበት ውድድር ጨብጦት የቆየው የ5000 እና የ10000 ሜትር የዓለም ክብረ ወሰን በኬንያውያኑ ዳንኤል ኩመንና ፖል ቴርጋት መሰበሩ ስለፈጠረበት ስሜት ለእውነት የቀረበ ግምት ለማሳደር ስለሚያግዝ። ሶስት፦ የጀግናውን አትሌት የወደፊት ዓላማ መገመት ሳይሆን ማወቅ ስለሚያስችል።</p>

<p>«ለረጅም ጊዜ መሮጥ እፈልጋለሁ» የኃይሌ የተለመደ ድምፅ ነው ሁል ጊዜ መሮጥ ይፈልጋል። በአትላንታ ኦሎምፒክ የአሥር ሺህ ሜትር የወርቅ ሜዳሊያና የኦሎምፒክ የክብረ ወሰን ባለቤት ከመሆኑ በፊትም ሆነ ከሆነ በኋላ፦ «በኦሎምፒክ የወርቅ ሜዳሊያ ማግኘት ከሌሎች የዓለም ክብረ ወሰኖች ሁሉ የላቀ ነው» ሲል ተደጋግሞ ተደምጧል።</p>

<p>በተካፈለባቸው የ3000፣ የ5000 እና የ10000 ሜትር የሩጫ ውድድሮች ሁሉ በዓለም ዙሪያ ያሉ ተፎካካሪዎችን አስከትሎ መግባት ምሱ ነው። በነዚህ ርቀቶች የእሱን ሥም ያላካተቱ የዓለም ክብረ ወሰን መመዝገቢያ ሰነዶች የሉም። ከመላው ዓለም ፍቅርና ክብር ያተረፈለት አብዝቶ ማሸነፉና የአሸናነፉ አስደናቂነት ብቻ አይደለም። ከገፁ የማይለየው ፈገግታና የስብእናውን ብዙ ክፍል የተጋራው፦ ጨዋነቱ፣ ሥልጡንነቱ፣ በቃሉ መገኘቱ፣ ለማሸነፍ ያለው አካላዊ ብቻ ሳይሆን ሥነልባናዊ ጥንካሬ፣ የአእምሮው ብስለትና የመንፈሱ ስክነት፣ ከውድድር በፊት የሚደመጥ ምጥን ግምቱ፣ ከድል በኋላ ጉራ አለመንፋቱ፣ በመጨረሻዋ መሳጭ ቅፅበት እንደ እሳተ ገሞራ የሚፈነዳ ሊታመን የሚቸግር... ኃያል ኃይሉ በመላው ዓለም ልብ ውስጥ፦ በፍቅር፣ በክብር፣ በአድናቆት... የተጨናነቀ ርስት ለመውረስ አስችሎታል።</p>

<p>የአውሮፓ ጋዜጠኞች እንዲህ ይገልፁለታል፦«ከሌላ ፕላኔት የመጣ፣ ለማሸነፍ የተፈቀደልት ልዩ ሰው፣ ፈገግታ የማይለየው፣ የሚገርም ሰውዬ፣ ነዳጅ የተሞላ አትሌት፣ የተናገረውን በተግባር የሚፈፅም፣ የክብረ ወሰን መዛግብትን ያጨናነቀ...» በሆላንድ የሔንግሎ ከተማ ነዋሪዎች ፦ «ሚስተር ሔንግሎ» ብለው ይጠሩታል። የአገሪቱ መንግሥት የዜግነት ፈቃድ ሲሰጠው እንኳን እንቢታውን በጨዋነት ነው የገለፀው፦ «...በእርግጥ የሆላንድ ህዝብ ስላደረገልኝ ድጋድ ከልብ አመሰግነዋለሁ። እንደ አገሬ ህዝብ እወደዋለሁ። ሆኖም ሁል ጊዜ ማሸነፍ የምፈልገው ለኢትዮጵያ ነው...»</p>

<p>ከ «Focus on Africa» ጋር ካደረገው ቃለ መጠይቅ እነሆ፦</p>

<dl>
<dt><span class="underline">ጥያቄ፦</span><dd>መቼ ነው መሮጥ የጀመርከው?
<p>

<dt><span class="underline">ኃይሌ፦</span><dd>ትምህርት ቤት እያለሁ ነው መሮጥ የጀመርኩት፤ የስድስት ዓመት ልጅ ሆኜ። ወንድሜ ሲሮጥ አየው ነበር። በጥሩ ሁኔታ ነበር የሚሮጠው እና መሮጥ ጀመርኩ። በየቀኑ 10 እና 15 ኪሎ ሜትር እሮጥ ነበር። አንዳንድ ጊዜ ደግሞ 20 እና 30 ኪሎ ሜትር ያህል በየዕለቱ
<p>

<dt><span class="underline">ጥያቄ፦</span><dd>ትምህርት ቤት ሳለህ ጎበዝ ሯጭ መሆን የቻልክበትን ሁናቴ ታስታውሳለህ?
<p>

<dt><span class="underline">ኃይሌ፦</span><dd>አሁንም ድሮ የትምህርት ቤት መመላለሻ መንገዴ ላይ እንዳለሁ እየተሰማኝ ነው የምሮጠው በማናቸውም ውድድር ውስጥ በመወዳደሪያው መሥመር (ትራክ) ላይ አይተኸኝ እንደሆነ ግራ እጄን አስተውለኸዋል? ልክ እንደ ልጅነቴ መማሪያ ደብተርና መፃህፍት የያዘ እኮ ነው የሚመስለው።
<p>

<dt><span class="underline">ጥያቄ፦</span><dd>የልጅነት ሕይወትህ ምን ዓይነት መልክ እንደነበረው ልትገልፅልኝ ትችላለህ?
<p>

<dt><span class="underline">ኃይሌ፦</span><dd>በጣም ጥሩ የልጅነት ሕይወት ነው ያሳለፍኩት። አባቴ ገበሬ ነበረ። ከአዲስ አበባ በ200 ኪሎ ሜትር ርቀት ላይ ከሚገኝ የኢትዮጵያ ደቡባዊ ክፍል (ከአርሲ) ነው የወጣሁት። ግሩም አካባቢ ነው። አልቲቲዩዱ (ከባህር ጠለል በላይ ያለው ከፍታ) ከፍተኛ ነው።

<dt><span class="underline">ጥያቄ፦</span><dd>የተወለድክበት አካባቢ አልቲቲዮድ ከፍተኛ መሆን እስካሁን ለተቀዳጀሃቸው የላቁ ውጤቶች መሠረት የሆነህ ይመስልሃል?
<p>

<dt><span class="underline">ኃይሌ፦</span><dd>በርግጥ የአልቲቲዮዱ ከፍተኛነት አንድ ጥሩ ነገር ነው። ሆኖም ለጥሩ ውጤት ባለቤትነት ወሳኝ ሚና የሚኖረው አትሌቱ ራሱ ነው። 
<p>

<dt><span class="underline">ጥያቄ፦</span><dd>ቀድሞ ገና በልጅነትህ ለሩጫ ለመነሣሣትና የተሳካ ጥረት ለማድረግ እንደ ሞዴል የሆነህ የምታደንቀው አትሌት ማነው?
<p>

<dt><span class="underline">ኃይሌ፦</span><dd>አበበ በቂላ ስለሱ የሚያወሱ ጋዜጦች መፅሔቶች፣ መፃህፍት በተቻለ መጠን አንብቤያለሁ። ስለ ህይወቱ ብዙ ለማወቅ ጥሬያለሁ። ሆኖም ከዚህ ዓለም በሞት የተለየው ልክ እኔ በተወለድኩበት ዓመት ስለነበር በህይወት እያለ በአካል ዓይኑን የማየት እድል ሳይገጥመኝ ቀረ። በእርግጥ ምሩፅንም አደንቀዋለሁ። በየጊዜው ስላመጣቸው አኩሪ ውጤቶች አውቃለሁ። ብዙ ጊዜም በአካል አግኝቼዋለሁ። እና ለኔ ጥሩ አርአያዬ (ምሣሌዬ) ነበር ማለት እሽላለሁ። ለመጀመሪያ ጊዜ የዓለምን ሪኮርድ ስሰብር ፦ «ኃይሌ አንተ በጣም ጠንካራ ነህ» አለኝ። ሆኖም ሁለት የኦሎምፒክ የወርቅ ሜዳሊያዎች ባለቤት እንደመሆኑ መጠን እርሱ ከኔ ይልቅ ዝነኛ መሆኑ ይገባኝ ነበር። በኦሎምፒክ ድርብ አኩሪ ድል መቀዳጀቱ ከኔ በተሻለ ዝነኛና ታዋቂ ለመሆን እንዳስቻለው የታወቀ ነው።
<p>

<dt><span class="underline">ጥያቄ፦</span><dd>አንተ ከጨበጥካቸው (ካስመዘገብካቸው) እና ከሌሎች የዓለም ሪከርዶች የኦሎምፒክ ወርቅ የላቀ ደረጃ አለው ብለህ ታምናለህ?
<p>

<dt><span class="underline">ኃይሌ፦</span><dd>አዎን! በሚገባ እንጂ። የኔ አቢይ አላማም በርካታ የኦሎምፒክ የወርቅ ሜዳሊያዎች ባለቤት መሆን ነው። ይህ ዋነኛ ግቤ ነው። እኔ የሰበርኩትን የዓለም ክብረ ወሰን እንደገና አንድ ሌላ አትሌት ሊሰብረው ይችላክ፤ ልክ እኔ እንደ ሰበርኩት ማለት ነው። በኦሎምፒክ የወርቅ ባለቤት መሆን ግን በጣም አስቸጋሪ ነው።
<p>

<dt><span class="underline">ጥያቄ፦</span><dd>በሌሎች ውድድሮች ብዙ ገንዘብ ከማፈስ ይልቅ በጣም አስፈላጊው የኦሎምፒክ ድል አድራጊነት ነው?
<p>

<dt><span class="underline">ኃይሌ፦</span><dd>ኦው በነገራችን ላይ ለገንዘብ ግድ ያለኝ ሰው አይደለሁም ገንዘብ ምኔም አይደለም። በአጋጣሚ ገንዘብ ባገኝ መልካም ነው። ገንዘብ ለኑሮ አስፈላጊ እንደሆነ አውቃለሁ። ካለ ገንዘብ ህይወት አስቸጋሪም እንደሆነ ይገባኛል። ግን ከሁሉ አስቀድሞ ጥሩ ውጤቶች የምሻው ለክብሬ ነው። እንደምታውቀው በአገሬ ዜጎች በኢትዮጵያውያን ዘንድ ኦሎምፒክ በጣም የተወደደና የተከበረ ነው። ስለዚህ ለኔ ዋነኛውና አቢዩ አስፈላጊ ነገር ገንዘብ አይደለም።
<p>

<dt><span class="underline">ጥያቄ፦</span><dd>በታሪክ ውስጥ (አኩሪ ውጤቶች በማስመዝገብ) ሁነኛ ሥፍራ የመያዝ ሃሳብ አለህ?
<p>

<dt><span class="underline">ኃይሌ፦</span><dd>እንደምታውቀው በአሁኑ ሰዓት የሁለት የዓለም ክብረ ወሰኖች ባለቤት ነኝ። አንድ ነገር አለኝ ማለት ይቻላል። እነኚህ ውጤቶች እንደ ሌሎች ዝነኛ አትሌቶች የተሻለ አቅጣጫ ለመያዝ ያግዙኛል ማለት ነው።
<p>

<dt><span class="underline">ጥያቄ፦</span><dd>ውድድር ወይም ልምምድ በማይኖርህ ጊዜ እዚህ አውሮፓ(ማለት ሆላንድ) ውስጥ ምን ታደርጋለህ? 
<p>

<dt><span class="underline">መልስ፦</span><dd>የእግር ኳስ ጨዋታ እወዳለሁ። ሆላንድ ደግሞ ጥሩ የእግር ኳስ ጥበብ የሚታይበት ቦታ ነው። አያክስን የመሳሰሉ ጠንካራ ቡድኖች አሉ። በዚህ ላይ አፍሪካውያንን ከክለባቸው ጋር አዳብለው ያጫውታሉ። ይህ ሁሉ ለኔ ደስታን ይሰጠኛል። በ1995 የአውሮፓ ክለቦች ሻምፒዮና ኤሲሚላን ከአያክስ ጋር ሲጫወቱ በመጨረሻዎቹ መሳጭ ሃያ ደቂቃዎች በምን ዓይነት ስሜት እንዳለፍኩ አስታውሳለሁ። ቦክስ እወዳለሁ፤ እንደገና ደግሞ ሲኒማ መመልከት በተለይ የአክሽን ፊልሞች ይማርኩኛል፤ በእርግጥ ከሁሉም የማስበልጠው ፊልም ራምቦ ነው።
</dl>

<p class="align-center"><a href="/Gazettas/Reporter/info/Reporter.sera.html">ከሪፖርተር፤ ሰኞ፤ መስከረም 5 ቀን 1989</a></p>


</body>
</html>	
