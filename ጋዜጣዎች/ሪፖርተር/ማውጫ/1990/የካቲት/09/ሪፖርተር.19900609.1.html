<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ጉምሩክ ከኮምፕዩተራይዜሽን አፈገፈገ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> ጉምሩክ ከኮምፕዩተራይዜሽን አፈገፈገ</h1>

 
<p>የአዲስ አበባ ላጋር ጉምሩክ ማኔጅመንት ኮሚቴ (በአሲኩዳ ፕሮጀክት) በኮምፕዩተራይዜሽን የሥራ እንቅስቃሴ አፈፃፀም ችግሮች ላይ መፍትሔ ለመፈለግ ባካሄደው ስብሰባ በአጠቃላይ ችግሩ እስኪፈታ ድረስ ለጊዜው ማፈግፈግ አስፈላጊ ነው የሚል ማጠቃለያ አቋም ላይ መድረሱ ተሰማ። </p>

<p>በአጠቃላይ ችግሩ እስኪፈታ ለጊዜው ማፈግፈግ አስፈላጊ መሆኑ የታመነበትን ስብሰባ የመሩት አቶ ፈቃዱ በቀለ ሲሆኑ በአባልነት አቶ ግደይ ሀሽ፣ አቶ አሞኘ ታገለ፣ አቶ በዛብህ ገብረየስ፣ አቶ መንግሥተአብ ተክሉ፣ ወ/ሮ አበባ ኪሮስ፣ አቶ ወንድ ወሰን መንግሥቱ፣ አቶ ካህሳይ መሥፍን እና አቶ ኃይለመለኮት አበበ የተካፈሉበት መሆኑ ታውቋል።</p>

<p>በዋናው ሥራ አስኪያጅ ቢሮ በተካሄደው በዚሁ ስብሰባ ላይ የተከሰተውን የእቃ አለመውጣት ችግር ለመፍታት ሲባል የመኪና ቀረጥ ሙሉ በሙሉ በቀድሞው አካሄድ በማኑዋል እንዲሰራ በኤል-ሲ- ያልመጡ ጉዳዮች በሙሉ በማኑዋል እንዲሰሩ ማጠቃለያ አቋም የተወሰደ መሆኑም ታውቋል።</p>

<p>ከዚህ በተጨማሪ በምዝገባ አካባቢ የኮምፒዮተሩ ቁጥር ካልጨመረና ባለሙያ ካልተሟላ ለጊዜው በቀድሞው አሰራር እንዲቀጥል ልምድ እንዲያዳብሩ የልምምድ ጊዜ እንዲሰጥ 80% ክምችት እስኪወጣ ከዋናው መሥሪያ ቤት የተላከው የፎርማት ለውጥ ተግባራዊ ማደረጉ ቀርቶ በፊት በነበረው አሰራር እንዲቀጥል አቋም ተወስዷል። የአሲኩዳ የተግባር አካሄድን በሚመለከት በኦፕሬሽን ዋና ክፍል በፋይናንስ በመጋዘኖችና ሐራጅ ሽያጭ በኢንፎርስመንት በአስተዳደር በፕላንና ስታትስቲክስ ክፍሎች የተለያዩ አስተያየቶች መቅረባቸው ታውቋል።</p>

<p>በኦፕሬሽን ዋና ክፍል በቀረበ አስተያየት 80% የተፈተሹ ዕቃዎች ከግቢ አለመውጣታቸው አዝጋሚው የዕቃ አወጣጥ በተጠቃሚዎች ላይ አሉታዊ ተፅዕኖ ማሳድደሩ በምድር ባቡር የሥራ እንቅስቃሴ ላይ ችግር መፍጠሩ በዋናው መሥሪያ ቤት ያለው ኮሚቴ ለላጋር ጉምሩክ ጋር በተቀናጀ መልኩ የማይሰራ መሆኑ በስብሰባው መገለፁ ታውቋል።</p>

<p>ዋናው ኮሚቴ ሥራውንና ውጤቱን ለመለካት የሚያስችል የፕሮሲጀር ማኑዋል ያለው እንደማይመስል የዋጋ የታሪፍ ችግርን ለመፍታት እንዳልተቻለ፣ ከኤል-ሲ- ውጭ የሚመጡ የአድቨርታይዚንግ ዕቃዎች ዋጋ የት ይቀመጥ ለሚለው እስከ አሁን መልስ ያልተገኘለት መሆኑ በኦፕሬሽን ዋና ክፍሉ መገለፁ ታውቋል።</p>

<p>አዲስ ነጋዴዎች ፈቃድ ቢያገኙ የሚስተናገዱበት ሁኔታ በፍጥነት አለመቻቸት ከቪ-ዲ-ኤስ ወደ ካሸር፣ ከካሸር ወደ ደረሰኝ፣ ከደረሰኝ ወደ ገቢ ሂሣብ ክፍል ያለው የሰነድ ምልልስ ተጨማሪ ሂደት ሰራተኞች አለማወቅና፣ የፕሮጀክቱ ባለቤቱ አሲኩዳ ወይስ ጉምሩክ ባለሥልጣን የሚለው የባለቤትነት ጥያቄ ምላሽ የሚያሻ መሆኑ በስብሰባው መገለፁ ታውቋል።</p>

<p>አሲኩዳ በሚያደርጋቸው እንቅስቃሴዎች የጉምሩክን ችግር ቢረዳም በአፍራሽ መልኩ ስለባለሥልጣኑ እየተናገረ መሆኑ በኦሪየንቴሽን ሰበብ ያለጉምሩክ ዕውቂያ 10 ሰዓት ሰራተኞችን ሥራ እንዲያቋርጡ ማድረጉ ለሰራተኞች ደሞዝ እስከመወሰን ሥልጣን እንዳለው ይናገራሉ የሚሉ ሃሳቦች በስብሰባው መነሳታቸው ታውቋል።</p>

<p>ከዚህ በተጨማሪ ኮዶች ዝግ ሆነው በምስጢራዊነት በአሲኩዳ እጅ መገኘት የሥራ መግቢያ ሰዓታቸው እንደፈለጉ መሆን እስከሚገቡ ሌላው ክፍል ሥራ ሊጀምር አለመቻል፣ ሰራተኞችን ለመቀየር ብዛቱ ለመወሰን ሥልጣን እንዳለው አድርጎ መግለፅ። የለገሃር ጉምሩክ የማኔጅመንት ችግር አለበት በማለት በየጓዳው ለትራንዚተሮች ያወራል የሚሉ ሃሳቦም በስብሰባው መሰንዘራቸው ታውቋል።</p>

<p>በመጋዘኖች ሐራጅ ሽያጭ ዋና ክፍልም በአሲኩዳ የሥራ ሂደት መጋዘኖችን አለማካተት፣ በመጋዘን ያሉ እቃዎች የዋጋና ቀረጥ ግምት ሁኔታ የሚተላለፍበት ስልት አለመታየት የምድር ባቡር ጋሪዎች በፍጥነት ለማራገፍ አለመቻል፣ የገቡት ዕቃዎች ቶሎ አለመውጣት አሣሣቢ ደረጃ መድረሱ በስብሰባው ሌላው የተነሣ ሃሣብ እንደነበር ታውቋል።</p>

<p>የሰራተኛ ብዛት ከ160 ወደ 96 ዝቅ ቢልም ያለው ሰራተኛ ጉልበት የሌለው በመሆኑ የሥራ መጓተት ማስከተሉ፣ በስልጠናና በደሞዝ አሰጣጥ ላይ የጉምሩክ ባለሥልጣን ውሳኔ መዘግየት በሥራው ላይ አሉታዊ ተፅእኖ እያሳደረ መሆኑም በመጋዘኖች ሐራጅ ሽያጭ ዋና ክፍል ተጠቁሟል።</p>

<p>የአስተዳደር ዋና ክፍልም በሰራተኛው ዘንድ ደስተኝነት መጥፋት ብስጭትና ማማረር፣ የፈቃድ ጥያቄ መብዛት እንደሚታይና ሁሉን ዐቀፍ የሆኑ አካሄድ በአሲኩዳ አለመታየቱ ተገልጿል።</p>

<p>የኢንፎርስመንት ዋና ክፍልም የአሲኩዳ አሰራሮችና ፎርማቶች በክፍሉ አለመታወቅ፣ መረጃ ለመሰብሰብ ከፍተኛ የግንዛቤ ችግር መኖሩን የሰነድ ማጭበርበርን ለመከታተል አመቺ ሁኔታዎች እንደሌሉና በግልፅነት መጉደል የተነሣ ፍተሻ ሳይካሄድበት ሊወጣ የነበረ ዕቃ በጥቆማ መመልከታቸውን ማስረዳታቸው ታውቋል።</p>

<p>የሕግ ክፍሉ ኃላፊ በኦዲትና በኢንፎርስመንት ዋና ክፍል የተገለፀውን ሃሳብ እንደሚጋሩ ሲገልፁ በስራ አስኪያጅ በኩል የዋናው መ/ቤት ኮሚቴ ከቀጠናው ጽ/ቤት ጋር በቅርብ ተገናኝቶ የሱፐርቪዥን ሥራ ማካሄድ ካልቻለ ሲስተሙን ተቀብሎ ማሰራት እንደሚያዳግት መግለፃቸው ታውቋል።</p>

<p>በችግርነት እስከ አሁን ከተመዘገቡት ነጥቦች በዋነኛነት ከኤል-ሲ ውጪ የሆኑ የገቢ ዕቃዎች ትኩረት መነፈግ መኪናን በሚመለከት ከማኑዋል ሥራ የሚያላቅቅ መፍትሔ አለመገኘት፣ የአስመጪዎች መለያ ቁጥር ከኮምፒዩተሩ ጋር ባለመዛመዱ የክፍያ ማስታወቂያዎች የማን እንደሆኑ ለመለየት አለመቻሉ መሆኑ ትራንዚተሮች በፅሁፍ ጥያቄ እያቀረቡ መሆናቸው በሥራ አስኪያጁ መገለፁ ታውቋል።</p>

<p class="align-center"><a href="/Gazettas/Reporter/info/Reporter.sera.html">ከሪፖርተር የካቲት 9 ቀን 1990</a></p>


</body>
</html>	





