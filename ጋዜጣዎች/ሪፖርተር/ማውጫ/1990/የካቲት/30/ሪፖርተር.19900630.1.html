<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ቅ/ጊዮርጊስ ሽልማቶቹን በሙሉ ጠቀለለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> ቅ/ጊዮርጊስ ሽልማቶቹን በሙሉ ጠቀለለ</h1>
<h2 class="align-center"> ስንታየሁ ጌታቸው (ቆጨ) በፌዴሬሽኑ ታሪክ 20 ግብ ከመረብ በማሳረፍ የመጀመሪያው ሆኗል</h2>
 
<p>በስምንቱ የክልል አሥራ አራት ከፍተኛ ዲቪዥዮን ቡድኖች መካከል ሲካሄድ የቆየው የ1990 ዓ.ም የእግር ኳስ ውድድር በቅዱስ ጊዮርጊስ ክለብ የዋንጫ ባለቤትነት ተጠናቀቀ። በመጪው ዓመት በሚካሄደው የብሔራዊ ሊግ ውድድር ላይ ተካፋይ የሚሆነው ጊዮርጊስ የዋንጫ ባለቤትነቱን ያረጋገጠው ቀደም ብሎ ሲሆን ይኸውም ባጠራቀመው ነጥብ መሠረት ነበር።</p>

<p>በመዝጊያው ዕለት በተደረገው ጨዋታ ጊዮርጊስ ባንኮችን 3ለ0 በሆነ ውጤት ሲያሸንፍ ያሳየው የኳስ ቁጥጥር፣ አጭር ቅብብል፣ ፈጥኖ የተቃራኒ ግብ ክልል መድረስ... ደጋፊዎቹን ብቻ ሳይሆን በስታዲዮሙ የተገኘውን ተመልካች አስደስቷል። ከጊዜ ወዲ ጊዜ በሚያደርጋቸው ግጥሚያዎቹ ከፍተኛ መሻሻል አሳይቷል።</p>

<p>በሌላምም በኩል በዕለቱ ተጋጣሚ ሆኖ የቀረበው የባንኮች ቡድን ካለፉት አመታት ከነበረው ስምና እንቅስቃሴ በእጅጉ ወርዷል። በዕለቱ ጨዋታ ከዕረፍት በፊት የባንክ አጥቂዎች ከቅርብ ይሁን ከሩቅ አንድም ኳስ ሳይሞክሩ ደሳለኝም አንዲት ኳስ ከእቅፉ ሳያስገባ ነበር የተጠናቀቀው። በአጥቂ መስመር ተሰልፎ የሚጫወተው 12 ቁጥሩ ከአማካዮች የተሰጠውን ኳስ ያለምንም ጭንቀት ያደርስ የነበረው ለጊዮርጊስ ተጫዋቾች ነበር። ከተከላካዩ ተስፉ ታሪኩ በስተቀር ሌሎች ኳስ ነክተው የማያውቁ ነበር የሚመስሉት። የቡድኑ የበላይ ኃላፊዎች ለሚቀጥለው ዓመት የቡድኑን ችግር የቀረፈውና አስተካክለው እንደሚቀርቡ እናምናለን።</p>

<p>በመጨረሻ በተካሄደው የሽልማት አሰጣጥ ሥነ-ሥርዓት የቅ/ጊዮርጊስ ቡድን የወርቅ ሜዳሊያና የዋንጫ ተሸላሚ ሲሆን ያለፈው ዓመት የአንደኛ ዲቪዚዮን ክለቦች ሻምፒዮና በመሆንና በዚህ ዓመት በከፍተና ዲቪዚዮን ክለቦች ውስጥ ከሚፈታተኑት 8 ክለቦች አንዱ የሆነው የኒያላ ክለብ ውድድሩን በ31 ነጥብ ሁለተኛ ሆኖ በመፈፀም የብር ሜዳሊያ ተሸላሚ ሆኗል።</p>

<p>የዕለቱ የቅዱስ ጊዮርጊስ ቡድን ተጋጣሚ የነበረው የባንኮች ክለብም 3ኛ በመሆን የነሐስ ሜዳሊያ አግኝቷል። ከዚህ ሌላ የኮከብ ስፖርተኞችና ዳኞች እንዲሁም አሰልጣኞች የፀባይ ዋንጫ አሸናፊ ለሆነው ቡድን የገንዘብና የፀባይ ዋንጫ ሽልማቶች ተበርክተዋል።</p>

<p>ኮከብ ተጫዋች በመሆን የጊዮርጊሱ ፋሲል ተካልኝ 5 ሺህ ብር፣ 20 ጎሎችን ከመረብ በማሳረፍ ኮከብ ግብ አግቢ ሆኖ የተመረጠው ስንታየሁ ጌታቸው (ቆጨ) 2,00፣ ኮከብ አሰልጣኝ የጊዮርጊሱ አቶ አሥራት ኃይሌ 2ሺህ ብር ሽልማት ሲያገኙ፣ የዓመቱ የመሐልና የመስመር ኮከብ ዳኞች በመሆን የተመረጡት ኢንተርናሽናል አልቢትር ኃይለ መላክ ተሰማ 2ሺህ ብር ኢንተርናሽናል አልቢተር ይግዛው ብዙአየሁ 2,00 ብር ከዕለቱ የክብር እንግዳ ከኢንጅነር ተስፋ ማርያም እጅ በየተራ ተቀብለዋል።</p>

<p>በሌላ በኩል በዘንድሮው የክልል 14 ከፍተኛ ዲቪዚዮን ውድድር የቅዱስ ጊዮርጊስ ክለብ ባካሄዳቸው 14 ጨዋታዎች በራሱ ላይ የተቆጠሩበት ግቦች 6 ብቻ ሲሆኑ በተጋጣሚው ላይ ግን ከ30 በላይ የሚሆኑ ግቦችን ከመረብ አሳርፏል። ለቡድኑ ከተመዘገቡት በርካታ ግቦች ውስጥ 20ቹን ግቦች ከመረብ በማሳረፍ የዓመቱ ኮከብ ግብ አግቢ ሆኖ የተመረጠው ስንታየሁ ጌታቸው ኮከብ ግብ አግቢ ከመሆኑ ሌላ በፌዴሬሽኑ ታሪክ አንድ ተጫዋች 20 ግብ ሲያስቆጥር የመጀመሪያው ነው።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር የካቲት 30 ቀን 1990</a></p>


</body>
</html>	
