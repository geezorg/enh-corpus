<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኤርትራ ሠራዊት ከአሊተና አፈገፈገ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የኤርትራ ሠራዊት ከአሊተና አፈገፈገ</h1>


<p>በዛላንበሳ ግንባር በስተምዕራብብ አሊተና አካባቢ መሽጎ የነበረው የኤርትራ ሠራዊት ቦታውን ለቆ ወደኋላ ማፈግፈጉ ታወቀ። በአሊተና አካባብ መሽጎ የነበረው የኤርትራ ሠራዊት ከነበረበት ቦታ ወደኋላ ሊያፈገፍግ የቻለው በግንባሩ የተሰለፈው የኢትዮጵያ መከላከያ ሠራዊት ከዕለት ወደ ዕለት እየተጠናከረ በመምጣቱ የተነሳ የቆረጣ ውጊያ ስልት በማከናወን ከፍተኛ ጉዳት ሊያደርስብኝ ይችላል ከሚል ወታደራዊ ሥጋት የመነጨ መሆኑ ታውቋል።</p>

<p>በአሊተና አካባቢ መሽጎ የነበረው ይኼው የኤርትራ ሠራዊት በአካባቢው የሚኖሩ ኢትዮጵያውያኖችን የኤርትራ ዜግነት በግዳጅ እንዲቀበሉ ሲያስፈርም የነበረና የኤርትራ ዜግነት ያልተቀበሉ ነዋሪዎችንም የግብርና እንቅስቃሴ ማካሄድ እንደማይችሉ በመግለፅ ከፍተኛ ኢሰብዓዊ ድርጊት ሲፈፅም የቆየ ነበር።</p>

<p>በዛላንበሳና በሌሎው የተለያዩ ዐውደ ግንባሮች በደረሰበት ተደጋጋሚ ሽንፈት ተደናግጦ የመሸገበትን አካባቢና መጠጊያ መንገዶች፣ የነዋሪዎቹን ቀዬ ጭምር በፈንጂ አጥሮ የከረመው ይኼው ሠራዊት በሠላማዊ መንገድ የሚንቀሳቀሱ እረኞችና እንስሳትን ጭምር የፈንጂ ሰለባ በማድረግ ለከፍተኛ ስቃይ አጋልጦ የቆየበት አካባቢ ነው።</p>

<p>በአካባቢው ነዋሪ የሆነው የኢሮብ ሕዝብ ኢትዮጵያዊ ዜግነትህን ቀይር፣ ኤርትራዊ ነኝ ብለህ ፈርም ይለው የነበረ የኤርትራ መንግሥት ሠራዊት ሳይበግረው፣ በአካባቢው የተቀሩ ፈንጂዎች ድንገተኛ ዒላማ መሆኑ ሳያስመርረው፣ ከመከላከያ ሠራዊት ጎን ሆኖ የኤርትራን ሠራዊት ጥቃት በጀግንነት ሲመክት የቆየ መሆኑ ታውቋል።</p>

<p>የኤርትራ ሠራዊት ግንቦት 4 ቀን 1990 ዓ.ም በባድመና ከፊል ሽራሮ ወረራ ከፈፀመ በኋላ ከሰሜን ምዕራብ እስከ ምስራቅ ድረስ ሁለቱም ወገኖች በሚያካልላቸው ቦታዎች በእግረኛና በሜካናይዝድ ጦር አጥረው ከሁለት ሣምንት በላይ በተጠንቀቅ በነበሩበት ወቅት ግንቦት 23 ቀን 1990 የመጀመሪያው የጦርነት እሳት የተጫረው በዚሁ በአሊተና፣ አይጋና፣ ዳልጌዳ አካባቢ እንደነበር ይታወሳል።</p>

<p>የግዛት ይገባኛል ጥያቄ በማንሣት ጦርነት በመክፈት መሽጎ ከቆየ በኋላ፣ የኢትዮጵያ መከላከያ ሠራዊት እየተጠናከረ በመምጣቱ የቆረጣ ውጊያ ስልት በማካሄድ ጉዳት ያደርስብኛል በሚል ፍርሃት የኤርትራ ሠራዊት ያፈገፈገበት ታሪካዊው የአሊተና አካባቢ በኢትዮጵያ በተለያየ ወቅት የተፈራረቁ የመንግሥት ሥርዓቶች ሲተዳደር የቆየ ሲሆን ኢህአፓ (የኢትዮጵያ ሕዝቦች አብዮታዊ ፓርቲ) ወታደራዊ ቤዝ የነበረው አሲምባም የሚገኘው በዚሁ በአሊተና አካባቢ መሆኑ ይታወቃል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሐምሌ 27 ቀን 1990</a></p>

</body>
</html>	





