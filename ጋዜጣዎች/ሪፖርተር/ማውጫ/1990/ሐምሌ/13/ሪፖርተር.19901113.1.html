<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአዲስ አበባ ንግድ ምክር ቤት የኢትዮጵያ ንግድ ም/ቤት አባልነቱን አቋረጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የአዲስ አበባ ንግድ ምክር ቤት የኢትዮጵያ ንግድ ም/ቤት አባልነቱን አቋረጠ</h2>

 
<p>የአዲስ አበባ ንግድ ምክር ቤት ያሳለፈው ባለ 5 ነጥብ ውሳኔዎች በኢትዮጵያ ንግድ ምክር ቤት በኩል ተቀባይነት አግኝተው በጐ ምላሽ እስካልተሠጣቸው ደረስ ከኢትዮጵያ ንግድ ምክር ቤት አባልነቱን እንዲያቋርጥ የአ.አ ንግድ ምክር ቤት የዲሬክተሮች ቦርድ በሙሉ ድምፅ መወሰኑን አስታወቀ። የአዲስ አበባ ንግድ ምክር ቤት ይህ ያስታወቀ ሐምሌ 9 ቀን 1990 ዓ.ም ባወጣው ጋዜጣዊ መግለጫ ነው።</p>

<p>የኢትዮጵያ ንግድ ምክር ቤት ጉባኤ ከሰኔ 25-30 ቀን 1990 ዓ.ም ባካሄደው አስቸኳይ ስበባ የአዲስ አበባ ንግድ ምክር ቤት ፕሬዝዳንት አቶ ክቡር ገና የተመረጡት የሁለት ዓመት ጊዜ ሳይሞላና በቂ ምክንያት ሳያገኝ ከኢትዮጵያ ንግድ ምክር ቤት ፕረዝዳንትነታቸው እንዲነሱ ያስተላለፈው ውሳኔ ግብታዊና የተሳሳተ መሆኑን መግለጫው አመልክቶ ከአዲስ አበባ ንግድ ምክር ቤት የዲሬክተሮ ቦርድ ጋር ሌላ ሦስተኛ የመንግስት አካል በሚገኝበት ሁኔታው እንደገና እንዲመረመር ጠይቋል። መግለጫው አያይዞም ለጉባኤው ፕሬዝዳንቱ አቶ ክቡር ገና ያቀረቡት አጀንዳ (በኢትዮጵያ ንግድ ምክር ቤት) ገንዘብ አወጣጥ ላይ ጥርጣሬን የሚፈጥር መሆኑ እየታወቀ ወደ ጎን መታለፉ አግባብ ያለመሆኑን ጠቅሶ ከአዲስ አበባ ንግድ ምክር ቤት ዲሬክተሮች ቦርድና ከንግድና ኢንዱስትሪ ሚኒስቴር የተወጣጡ አባላት የሚገኙበት ኮሚቴ ጉዳዩን እንዲመረምርና በአስቸኳይ እንዲያውቀው እንዲደረግ አሳስቧል።</p>

<p>በንግዱ ህብረተሰብ ሳይመረጥ ራሱን «የዕርዳታ አሰባሳቢ ኮሚቴ» ብሎ በመንቀሳቀስ ላይ ያለው ኮሚቴም በንግዱ ህብረተሰብ መከፋፈልንና ጥርጣሬን የፈጠረ ከመሆኑ ባሻገር ከአዲስ አበባ ንግድ ምክር ቤት ጋር በጋራ ለመሥራት ፈቃደኛነቱን ያላሳየ መሆኑን የገለፀው የአ.አ ንግድ ምክር ቤት ጋር በጋራ ለመሥራት ፈቃደኛነቱን ያላሳየ መሆኑን የገለፀው የአ.አ ንግድ ምክር ቤት ኮሚቴው ውስጥ ወክሏቸው የነበሩ ሁለት ሠራተኞችን ከአባልነት ማንሳቱን አስታውቋል።</p>

<p>በራስ አነሳሽነት ራሱን ያደራጀው ኮሚቴ ከአዲስ አበባ ነጋዴ በዕርዳታ ስም ያሰባሰበው ገንዘብና ቁሳቁስ ሳይባክን ሥራ ላይ እንዲውል ለብሔራዊ ዕርዳታ አሰባሳቢ ኮሚቴው በአስቸኳይ ገቢ እንዲያደርግ መግለጫው አሳስቧል።</p>

<p>የአዲስ አበባ ንግድ ምክር ቤት የዲሬክተሮች ቦርድ በመግለጫው የኢትዮጵያ ንግድ ምክር ቤት ጉባኤ ከሰኔ 25-30 ቀን 1990 ዓ.ም ድረስ ባካሄደው አስቸኳይ ስብሰባ ያሳለፋቸው ውሳኔዎችና በዚህ ዙሪያ በመገናኛ ብዙሃን የሰጠው መግለጫ የንግድ ምክር ቤቶችን አንድነት የሚበታትን፣ የኢትዮጵያን ንግድ ምክር ቤት የተቋቋመበትን መሠረታዊ ዓላማ የዘነጋ እንዲሁም ንግድ ምክር ቤቶች በመንግሥትና በንግዱ ህብረተሰብ ዘንድ ያላቸውን ተቀባይነት የሚያሳጣ መሆኑን አመልክቷል።</p>


<p class="align-center"><a href="/Gazettas/Reporter/info/Reporter.sera.html"> ከሪፖርተር ሐምሌ 13 ቀን 1990</a></p>

</body>
</html>	
