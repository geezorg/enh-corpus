<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኤርትራ ሰራዊት ከኋላው መቺ ኃይል ተቋቁሟል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የኤርትራ ሰራዊት ከኋላው መቺ ኃይል ተቋቁሟል</h1>

 
<p>በተደጋጋሚ በደረሰበት ወታደራዊ ሽንፈትና በርካታ ወታደሮች እየተማረኩበትና ወደ ኋላ እያፈገፈጉ መምጣታቸው ያሳሰበው የኤርትራ መንግሥት ከሰፈረበት ወታደራዊ ይዞታ ወደ ኋላ ሸሽቶ የሚመጣ ወታደርን የሚመታ ልዩ ኃይል (ወታደራዊ ደህንነት ጥበቃ) ማቋቋሙን በአውደ ግንባሩ አካባቢ የሚገኘው ሪፖርተራችን ዘግቧል።</p>

<p>በባድመና ሽራሮ፣ በዛላንበሳ እንዲሁም በቡሬ ግንባር አስከፊ ውድቀት በተደጋጋሚ የደረሰበት የኤርትራ ሠራዊት ከቁጥጥሩ ውጪ የሆነውን ሁኔታ ከጀርባ ባቋቋመው መቺ ኃይል /ወታደራዊ ደህንነት ጥበቃ/ ለመግታት መሞከሩን የገለፁት ከግዳጅ ቀጠናቸው ሸሽተው እጃቸውን ለኢትዮጵያ መከላከያ ሠራዊት የሰጡ የኤርትራ ወታደሮች ናቸው።</p>

<p>በፈቃደኝነት እጃቸውን ለኢትዮጵያ መከላከያ ሠራዊት የሰጡት እነዚህ የኤርትራ ወታደሮች እንደገለፁት ይህ መቺ ኃይል የተቋቋመው ለኤርትራ መንግሥት ታማኝነት አላቸው በተባሉ በትጥቅ ትግሉ ወቅት በረሃ ውስጥ ተፈልፍለው ባደጉ ቀይ እምበባ በተሰኙ አባሎች መሆኑ ታውቋል።</p>

<p>በትጥቅ ትግሉ ወቅት ሻዕቢያ አቋቁሞት በነበረው መራቢያ መዋዕለ ህፃናቶች ውስጥ ተወልደው ያደጉት እነዚህ የቀም እምበባ አባላት ወደኋላ ሸሽቶ የሚመለሰውን ሠራዊት ብቻ ሳይሆን በተጨማሪ ስለጦርነቱ ጥያቄዎችን በማንሣት በሚያጉረመርሙ፣ የኢትዮጵያን ሬዲዮ በሚያዳምጡ፣ የኢትዮጵያን አቋም በሚያንፀባርቁ በሚደግፉ የኤርትራ ወታደሮ ላይም ዕርምጃ የመውሰድ መብት የተሰጣቸው መሆኑ ታውቋል።</p>

<p>የቀይ እምበባ አባላት በልዩ ሁኔታ ተመርጠው በወታደራዊ ደህንነት ጥበቃ አባልነት መመደባቸው በሰራዊቱ መካከል እርስ በርስ ያለመተማመን መንፈስ እንዳይኖር ከማድረጉም በላይ መከፋፈል መፍጠሩን እነዚሁ የተማረኩ ወታደሮች አስረድተዋል።</p>


<p class="align-center"><a href="/Gazettas/Reporter/info/Reporter.sera.html"> ከሪፖርተር ሐምሌ 13 ቀን 1990</a></p>

</body>
</html>	
