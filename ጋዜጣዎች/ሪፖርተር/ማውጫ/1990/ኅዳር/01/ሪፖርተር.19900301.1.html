<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>መሐመድ አላሙዲ ዘጠኝ ድርጅቶችን ገዙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

 
<h1 class="align-center">መሐመድ አላሙዲ ዘጠኝ ድርጅቶችን ገዙ</h1>


<p>ሚድሮክ ኢትዮጵያና የፕራይቬታይዜሽን ኤጀንሲ የቀንድ ከብቶችና የሥፋ ኮርፖሬሽንን እንዲሁም የሆራ ራስ ሆቴል የሽያጭ ውል ስምምነት ጥቅምት 26/1990 ዓ.ም ተፈራረሙ። ሁሉቱ ወገኖች የተፈራረሙት ጥቅል ስምምነት (ፓካገ ደአል) የሥጋ ምርትን የቀንድ ከብቶች እርባታና ሽያጭን የሚያከናውኑ ስምንት ድርጅቶችን የሚያጠቃልል መሆኑ ታውቋል።</p>

<p>ይህ የሽያጭ ውል የዶሮ እርባታ ድርጅትን የኢትዮጵያ የሥጋ ማሸጊያ ፋብሪካን፣ የኮምቦልቻ ሥጋ ፋብሪካንና የጨፋ የመንግሥት እርሻን እንደሚያጠቃልል ለማወቅ ተችሏል። ስምምነቱን የፈረሙት የኢትዮጵያ ፕራቬይታይዜሽን ኤጀንሲ ዋና ሥራ አስኪያጅ አቶ በዛብህ አዝምቴና የሚድሮክ ኢትዮጵያ ምክትል ዋና ሥራ አስኪያጅ ሚስተር አልፍሬድ አየርላንድ ናቸው።</p>

<p>የስምምነቱን ውል በተፈራረሙበት ወቅት የኤጀንሲው ዋና ሥራ አስኪያጅ አቶ በዛብህ አዝምቴ «ይህን ጥልቅ ስምምነት ለሚድሮክ በመስጠታችን ደስተኞች ነን። ምክንያቱም ድርጅቶቹ ጠቀም ያለ ንዋይ የጠየቁ በመሆናቸውና ሚድሮክ ኢትዮጵያም አስፈላጊውን መዋዕለ ንዋይ በማፍሰስ ድርጅቶቹን የበለጠ ትርፋማ ሊያደርጋቸው እንደሚችል በሙሉ ልብ ስለምናምን ነው» ብለዋል።</p>

<p>ሚስተር አየርላንድ በበኩላቸው የሚድሮክ ኢትዮጵያ በእርሻ ኢንዱስትሪ የንግድ መስክ ሲሰማራ የመጀመሪያው እንደሆነ ገልፀው ኢትዮጵያ ለሽያጭ ያቀረበቻቸው እነዚህ ድርጅቶች በጣም የተሻሻሉና የንግድ ድርጅቶች እንዲሆኑ ከፍተኛ ጥረት እንደሚደረግ በመጠቆም የሀገር ውስጡንና የዓለም አቀፉን የገበያ ፍላጎት አቅርቦት ለማርካት በሚያስችል ሁኔታ ለማደራጀት ቃል ገብተዋል።</p>

<p>ጠቅላላ ድርጅቶክቹ የተሸጡት 54.682.521.ዶላር (ሃምሳ አራት ሚሊዮን ስድስት መቶ ሰማንያ ሁለት ሺህ አምስት መቶ ሃያ አንድ ዶላር) ወይም በ380 ሚሊዮን ብር እንደሆነም የደረሰን ዜና ያመለክታል።</p>

<p>እንደዚሁም ሚድሮክ ኢትዮጵያ በደብረ ዘይት ከተማ የሚገኘውን የሆራ ራስ ሆቴልን ለመግዛት ጥቅምት 26/1990 ዓ.ም ከኢትዮጵያ ፕራይቬታይዜሽን ኤጀንሲ ጋር ውል የተፈራረሙ መሆኑ ታውቋል።</p>

<p>ስምምነቱን የፈረሙት የኤጀንሲው ዋና ሥራ አስኪያጅ አቶ በዛብህና የሚድሮክ ኢትዮጵያ ምክትል ዋና ሥራ አስኪያጅ ሚስተር አልፍሬድ አየርላንድ መሆናቸውን ለማወቅ ተችሏል። ሚድሮክ ኢትዮጵያ ሆቴሉን ለመግዛት በተካሄደው ጨረታ አሸናፊ የሆነው በ8. 700.00 (ስምንት ሚሊዮን ሰባት መቶ ሺህ) ብር እንደሆነ ተገልጿል።</p>

<p>ሚድሮክ ኢትዮጵያ የገዛውን ሆቴል በአራት ዓመታት ጊዜ ውስጥ ባለ አምስት ኮከብ በሆነ የሆቴል ደረጃ ለማሻሻል በሆቴል ልማት መርሃ ግብሩ አቅዷል።</p>


<p class="align-center"><a href="/Gazettas/Reporter/info/Reporetr.sera.html">ከሪፖርተር ህዳር 1 ቀን 1990</a></p>


</body>
</html>	
