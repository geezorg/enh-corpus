<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በሃገራችን የቴሌቪዥን ፋብሪካ ሊቋቋም ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

 
<h1 class="align-center">በሃገራችን የቴሌቪዥን ፋብሪካ ሊቋቋም ነው</h1>


<p>ቱርክ ውስጥ የምጊአኘው የቬስተል ቴሌቪዥን አምራች ኩባንያን በምሥታቅ አፍሪካ የኩባንያው ብቸኛ ወኪል የሆነው የዩናይትድ ተባረክና ቤተሰቡ ኢንተርፕራይዝ እ.ኤ.አ በ1998 ዓ.ም መጨረሻ ላይ ኢትዮጵያ ውሥጥ ባለቀለም ቴሌቪዥን ማምረቻ ፋብሪካ ግንባታ ለመጀመር የሚያስችል ስምምነት መፈራረማቸውን የወኪል ድርጅቱ ሥራ አስኪያጅ አቶ ተባረክ ሃሰን ገለፁ።</p>

<p>የቴሌቪዥን መቀበያን ኢትዮጵያ ውስጥ በማምረት ለምሥራቅ አፍሪካ ሀገሮች ማሠራጨቱ የተሻለ መሆኑን አምራቹ ኩባንያና ወኪል ኢንተርፕራይዙ በማመናቸው ፋብሪካውን ለማቋቋም የሚያስችል ስምምነት ጥቅምት 7/1990 ዓ.ም ሊፈራረሙ መቻላቸውን አቶ ተባረክ ሀሰን አስታውቀዋል። ያቀረቡት የቦታ ጥያቄ አፋጣኝ ምላስ ካገኘ የፋብሪካውን ህንፃ ግንባታንና የማሽን ተከላ ሥራ በአንድ ዓመት ጊዜ ውስጥ በማጠናቀቅ የማምረት ሥራው እንደሚጀመር አቶ ተባረክ ገልጸዋል።</p>

<p>የቴሌቪዥን ማምረቻ ፋብሪካው ግንባታ ተጠናቆ ሥራ ሲጀምር በዓመት 350 ሺህ ባለ ቀለም ቴሌቪዥን የማምረት የሚችል ሲሆን 400 ለሚሆኑ በቴክኒክና ኤሌክትሮኒክስ ሙያ ለሠለጠኑ ሠራተኞች የሥራ ዕድል እንደሚፈጥርም ከሥራ አስኪያጁ ገለፃ ለማወቅ ተችሏል።</p>

<p>ለፋብሪካው መሬትና የግንባታ ሥራ የሚያስፈልገውን አጠቃላይ ወጪ እስከ አሁን ማወቅ ባይችሉም ለማሽን ተከላ ወደ 10 ሚሊዮን ብር የሚጠጋ ወጪ እንደሚደረግና የሚቋቋምበት ሥፍራም የሚመረጥ መሆኑን አቶ ተባረክ አስረድተዋል።</p>

<p>የቬስተል ቴሌቪዥን ኩባንያ ከዛሬ 18 ዓመት በፊት የተቋቋመ ሲሆን በተለይ ባለፉት አምስት ዓመታት በአብዛኛው የአውሮፓ ህብረት አባል ሀገሮች ገበያ ውስጥ መግባቱን የኩባንያው የአፍሪካ ገበያ ጥናት ኃላፊ ሚስተር ቶልጋ ታርገታይ ገልፀዋል። ኩባንያው በአሁኑ ጊዜ በሰሜን ምዕራብ አፍሪካ ሃገሮች፦ በአልጄሪያ፣ በጋና፣ በቱኒዚያ፣ በሞሮኮ፣ በቤኒን፣ እንዲሁም በሕንድ ውቅያኖስ ደሴቶች በማዳካስካር፣ በሞሪሸስና በኮሞሮስ ገበያ ማግኘቱን እኚሁ ኃላፊ አስረድተዋል።</p>

<p>ቱርክ ውስጥ የሚገኘው የቬስተል ቴሌቪዥን አምራች ኩባንያ ቴክኖሎጂው የጀርመን ሲሆን በዓመት 2 ሚሊዮን ባለቀለም ቴሌቪዥን የሚያመርት ከ1800 በላይ ሠራተኞች ያሉት ድርጅት መሆኑን አቶ ተባረክ ሃሰን ገለፃ መረዳት ተችሏል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሰኞ ኅዳር 8 ቀን 1990</a></p>


</body>
</html>	
