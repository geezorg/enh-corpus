<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኃይሌ ገ/ሥላሴና ጅምር ፕሮጀክቱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

 
<h1 class="align-center">ኃይሌ ገ/ሥላሴና ጅምር ፕሮጀክቱ </h1>


<p>በመላው ዓለም ሥርሙ የገነነው ጀግናው ኢትዮጵያዊ አትሌት ሻለቃ ኃይሌ ገብረ ሥላሴ በራሱ አነስሽነት ከግበረ ሰናይ የስፖርት ቤተሰቦች ጋር በመተባበር ወጣት አትሌቶችን እንዲያሰለጥን ፕሮጀክት መጀመሩ ይታወቃል። ሥልጠናው የሚካሄደው በአርሲ ዞን አሰላ ከተማ ሲሆን በዚህ ፕሮጀክት አማካይነት ተስፋ የሚጣልባቸውን ወጣት አትሌቶች በብዛትና በጥራት ማፍራት እንደሚቻል የብዙዎች እምነት ነው። በፕሮጀክቱና በሌሎችም ስፖርታዊ ጉዳዮች ላይ ጀግናው አትሌት የሚለው አለ። የስፖርት ሪፖርተር ገፅ ዘጋቢ አርአያ ተስፋ ማርያም አነጋግሮታል። ሙሉ ቃለ ምልልሱን እነሆ፦</p>

<dl>
 <dt><span class="bold">ሪፖርተር፦</span></dt>
 <dd><p> ስለ ፕሮጀክቱ አጀማመር ብትገልፅልኝ? ለሥልጠና ምን ያህል ወጣቶች ተሰባስበዋል?</p>

 <dt><span class="bold">ኃይሌ፦</span></dt>
 <dd><p>ፕሮጀክቱ በጅማሬ ላይ ያለ ነው። ከዚህ ቀደም ለመሰልጠን የተያዘ ሰው የለም። ለጊዜው ሰላሣ ወጣቶችን ይዘን በእኔ ማናጀር አማካይነት ልንሠራ እየተዘጋጀን ነው።</p>

 <dt><span class="bold">ሪፖርተር፦</span></dt>
 <dd><p>ወጣቶቹን ከየትኛው ክልል ነው የመለመልከው? የእድሜያቸው ሁኔታ ግምት ውስጥ ይገባል? </p>

 <dt><span class="bold">ኃይሌ </span></dt>
 <dd><p> ለጊዜው አርሲ ውስጥ አንድ ውድድር አድርገናል። እንጂ ምልመላው ገና አላለቀም። ዕድሜያቸውን በተመለከተ ከሃያ ዓመት በታች ያሉትን ነው የምንመለምለው። ምክንያቱም ለወደፊት ብዙ የመሥራት ዕድል ይኖራቸዋል። ወጣት አትሌቶቹ የሚመለመሉት ከአርሲ ብቻ አይደለም። ከአርሲ ይሁን ከሸዋ ከአዲስ አበባ ይሁን ከድሬዳዋ ከየትኛውም የሃገራችን ክፍል ሠልጣኞችን እንመለምላለን። ዋናው ቁም ነገር አትሌቱ ኢትዮጵያዊ ሆኖ ለኢትዮጵያ ማገልገሉ ነው የሚፈለገው።</p>

 <dt><span class="bold">ሪፖርተር፦</span></dt>
 <dd><p>ባለፈው አርሲ ላይ የተካሄደውን ውድድር በተመለከተ አጠቃላይ ውጤቱንና መንፈሱን ብታብራራልኝ? </p>

 <dt><span class="bold">ኃይሌ </span></dt>
 <dd><p>በርካታ አትሌቶች በውድድሩ ላይ ተሣትፈዋል። እንደዛ ይሆናል ብዬ አልጠበኩም ነበር። ውጤቱ በጣም የሚያረካ ሆኖ ነው ያገኙሁት። ልጆቹ ወደ ብሔራዊ (አገር አቀፍ) ውድድር ለመግባት ብዙ እንደሚቀራቸው ይታወቃል። ሆኖም ጥሩ አሰልጣኝ ከተመደበላቸው እንክብካቤ ከተደረገላቸው ለላቀ ደረጃ ይበቃሉ የሚል እምነት ይዘን ነው በመንቀሳቀስ ላይ ያለነው። </p>

 <dt><span class="bold">ሪፖርተር፦</span></dt>
 <dd><p>ሰልጣኞቹ ወጣቶች ለሲዲኒ ኦሊምፒክ ይደርሳሉ ብለህ ትገምታለህ? </p>

 <dt><span class="bold">ኃይሌ </span></dt>
 <dd><p> የሲዲኒ ኦሊምፒክ ሶስት ዓመት ነው የሚቀረው። አሁን ከተመለመሉት ውስጥ ሰላሣ አትሌቶች የተወሰኑት ለሲድኒ አሎምፒክ ይደርሳሉ ብዬ አስባለሁ። ሁለት ሶስት ያህሉ እንኳን ቢደርሱ ቀላል ነገር አይደለም።</p>

 <dt><span class="bold">ሪፖርተር፦</span></dt>
 <dd><p>የወጣቶቹ አያያዝና ሥልጠና ምን እንደሚመስል ልትገልፅልኝ ትችላለህ? </p>

 <dt><span class="bold">ኃይሌ </span></dt>
 <dd><p>የሚመደብላቸው አሠልጣኝ ለይት ያለ ነው። ምክንያቱም ልጆቹ በጥሩ ሁኔታ መያዝ አለባቸው። ስፖንሰር የሚያደርገውም ድርጅት ይህንኑ ወስኗል። ዋናው ዓላማችን ልጆቹ ወደፊት ምንም ሆነ ምን የተፈለገውን ግብ እንዲመቱ ነው። </p>

 <dt><span class="bold">ሪፖርተር፦</span></dt>
 <dd><p>ይህ ፕሮጀክት «ኃይሌ 90 ፕሮጀክት» ቢባልስ? </p>

 <dt><span class="bold">ኃይሌ </span></dt>
 <dd><p>ፕሮጀክቱን በተመለከተ ፊጣ ባይሳና ወርቁ በቂላም ያግዙኛል። እነሱ ከየክልላቸው የተወሰነ አትሌት ስለሚያመጡ የነርሱም እገዛ ስላለበት ፕሮጀክቱን «ኃይሌ 90» ማለት አልችልም። እንደገና ደግኖ ዋናው የኛ ማናጀራችን ነው ትልቁን አስተዋፅኦ የሚያደርገው። ኢትዮጵያ ለምን እንደ ኬንያ አንድ የአትሌቶች ማፍሪያ ካምፕ አይኖራትም? በሚል ሃሳብ ተነሣስቶ ይህን ክቡር ተግባር በማከናወን ላይ ይገኛል። እኛ ምን ዓይነት ሯጮች እንደሚመጥኑ እያየን በመምረጥ የምናግዘው ሲሆን እሱ ቀሪዎቹን በርካታ ተግባራት ያከናውናል። </p>

 <dt><span class="bold">ሪፖርተር፦</span></dt>
 <dd><p>ሰሞኑን ኬኒያውያን አትሌቶችን በተመለከተ ከወደ አሜሪካ የሚሰማ ወሬ አለ። ይኸውም አበረታች ዕፅ ይወስዳሉ የሚል ወሬ ሲናፈስ ይሰማል። ይህንን እንዴት ታየዋለህ? ወሬውን ስትሰማ ምን ተሰማህ?? </p>

 <dt><span class="bold">ኃይሌ </span></dt>
 <dd><p>ይህ እንኳን ለማዘናጋት የሚደረግ ፕሮፓጋንዳ ይመስለኛል። (ሳቀ) ኬንያዎች ጐበዝ ሯጮች ናቸው። በጣም አደንቃቸዋለሁ። የተፈጥሮ ስጦታ አላቸው። ...የኬንያ አትሌቶች መድሃኒት ይጠቀማሉ? ዌል፦ ተጠቅመው ከተገኙ ያ ወንጀል ነው። ግን ኬኒያዎች እንዲህ ዓይነቱን ነገር አያደርጉም ባይ ነኝ። ይሮጣሉ። ጥሩ ውጤት ያመጣሉ። የሆነው ሆኖ አሁን በኔ ግምት በምርመራ ካልተረጋገጠ በስተቀር ኬንያውያን አትሌቶች አበረታች ዕፅ አይወስዱም ባይ ነኝ </p>

 <dt><span class="bold">ሪፖርተር፦</span></dt>
 <dd><p>ወደ የበላይነህ ሬከርድ እየተጠጉ ነው። ይሰብሩታል የሚልግምት አለህ? ከኬንያ የምንማረውስ ምንድን ነው? </p>

 <dt><span class="bold">ኃይሌ </span></dt>
 <dd><p>ኬንያውያን ማራቶንን ብቻ አይደለም ሌላም ሬከርድ ካለ የሚሰብሩበት ደረጃ ላይ ነው ያሉት። ምክንያቱም ጠቅላላ ህዝቡ ማለት ይቻላል ሯጭ ሆኖአል። ኬንያ ተፈጥሮዋ ለዚህ ምቹ ሆኖላታል። በተጨማሪ ያለው አስተዳደር ለአትሌቲክስ ስፖርት ምቹ ሁኔታዎች ፈጥሮአል። አትሌቶች እንዴት መሆን አለባቸው? ምን ማድረግ አለባቸው? የሚሉ ጥያቄዎችን እያነሳ ቅድመ ሁኔታዎችን ያሟላል። ክፍት አድርጎ ለቋቸዋል። ወደፊት ታያለህ ብዙ ናቸው ...ዕድል አላቸው። (በስሜት ተውጦ) ከኛ ግን አይበልጡም ባይገርምህ እኛ ከዚህ ሁለት ሆነን ያውም ተጨቃጭቀን እንሄዳለን። ውጤት የሚያመጡትም ጥቂት ናቸው። ኬንያውያን ግን፦ በየቦታው ይወዳደራሉ። ዛሬም ነገም ሳምንትም ውድድር ያደርጋሉ። በአንድ ቀን ጥሩ ሆነው ይገኙና ያሸንፋሉ። ወር ሶስት ወር አመት እየተጠበቀ የሚደረግ ውድድር ውጤት አይገኘበትም። ሁልጊዜ አትሌቶች እንደልባቸው ተለቀው እንደነሱ ቢወዳደሩ ከኬንያ የምናንስበት ምንም ምክንያት የለም። የሚበልጡን በየጊዜው ውድድር ስለሚያደርጉ ብቻ ነው። በቃ! </p>

 <dt><span class="bold">ሪፖርተር፦</span></dt>
 <dd><p>ወደፊት ማራቶን ለመወዳደር ዕቅዱ አለህ? ዕቅዱ ካለህ መቼ ልትጀምር አስበሃል? </p>

 <dt><span class="bold">ኃይሌ </span></dt>
 <dd><p>(በረጅሙ ተነፈሰ)... ሃሳቡ አለኝ። ሆኖም ጊዜ ይፈጃል። መቼ እንደሚሆንም አላውቅም። ግን ሃሳቡ አለኝ። </p>

 <dt><span class="bold">ሪፖርተር፦</span></dt>
 <dd><p>ኢትዮጵያውያን ኦሮሞዎችን ኬንያ እየወሰደች ታወዳድራለች የሚባል ነገር አለ። ስለዚህ የምታውቀው ነገር ካለ? </p>

 <dt><span class="bold">ኃይሌ </span></dt>
 <dd><p>ብዙ የማውቀው ነገር የለም። ነገር ግን አንድ ሯጭ ከዚህ በፊት አይቻለሁ። ኦሮምኛ አቀላጥፎ ይናገራል። አቶ ቦሩ ነው ስሙ። እኔ ኦሮምኛ ባልችልም ከኛ ልጆች ጋር በኦሮምኛ ሲያወራ ነበር። ዜግነቱ ኬንያዊ ነው። ምናልባት ከኢትዮጵያ ሄዶ ይሆናል። (ሳቅ) እና የማውቀው ይህንን ብቻ ነው። ጠለቅ ብዬ አላውቅም። </p>

</dl>

<p>* ምንጊዜም፦ የሪፖርተር እና የምጭጭ ማኅበረሰብ አባላት ለፕሮጀክቶቹ ስኬታማነት ከኃይሌና ከአጋሮቹ ጎን ናቸው።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ኅዳ 8 ቀን 1990</a></p>


</body>
</html>	
