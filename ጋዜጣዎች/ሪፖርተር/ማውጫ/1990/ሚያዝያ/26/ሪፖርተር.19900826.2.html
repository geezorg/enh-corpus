<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በኢትዮ-ኤርትራ የንግድ ግንኙነት የ2000 ብር/ናቅፋ አሠራር ተግባራዊ አለመሆን ቅሬታ አስከተለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> በኢትዮ-ኤርትራ የንግድ ግንኙነት የ2000 ብር/ናቅፋ አሠራር ተግባራዊ አለመሆን ቅሬታ አስከተለ</h1>

 
<p>በትግራይ ሰሜናዊ ክፍል የምትገኘው የራማ ከተማ አስተዳዳሪ ሚያዝያ 15 ቀን 1990 ዓ.ም በኢትዮጵያና በኤርትራ ድንበር አካባቢ መኪኖቻቸውን ለማስፈተሽ ተራ ይጠብቁ ከነበሩ ሾፌሮች፣ ነጋዴዎችና ከሌሎች የሃገራት ዜጐች ጋር ባደረጉት ስብሰባ፤ በ2000 ብር እና ናቅፋ አጠቃቀም ረገድ በተከሰተ ችግር ቅር መሰኘታቸውን ገለፁ።</p>

<p>በስብሰባው ላይ የራማ ከተማ አስተዳዳሪ አቶ ፍስሃ፦ «...በኤል ሲ (ሌተር ኦፍ ክሬዲት) ለመሥራት ያቀረብነው ዕቅድ ተቀባይነት ባለማግኘቱ እንዲሁም በሁለቱ ሃገሮች መሃከል በሚደረግ የንግድ ግንኙነት እስከ 2000 ብር/ናቅፋ ድረስ ከዶላር ውጪ ለመጠቀም ስምምነት ላይ የተደረሰ የነበረ ቢሆንም በተገቢው መንገድ ተግባራዊ ሊሆን ስላልቻለ እስከ ግንቦት ወር መጀመሪያ መፍትሔ ሊገኝለት ይገባል» በማለት እንደገለፁ ታውቋል። የራማ ከተማ አስተዳዳሪ የገለፁትን ችግር በኤርትራ ለሚታተመው መስትያት ጋዜጣ የተለያዩ ምንጮች መጠቆማቸውን «ሀዳስ ኤርትራ» የተሰኘው የኤርትራ ማስታወቂያ ሚኒስቴር ጋዜጣ ዘግቧል።</p>

<p>በወቅቱ በሥፍራው የነበሩት የስብሰባው ተሳታፊዎች ይህ አገልግሎት የማቋረጥ እርምጃ ፍትሐዊ አለመሆኑን ስብሰባውን ለመሩት ለራማ ከተማ አስተዳዳሪ አውስተው ተሳታፊዎቹ ነጋዴዎች እንጂ የፖሊሲ ወሳኞች አለመሆናቸውን አስረድተዋል። በተጨማሪም አህጉራዊ ሥርዓት ያሟላ የንግድ ፈቃድ ባለቤት መሆናቸውን አመልክተዋል።</p>

<p>በኢትዮጵያና በኤርትራ ድንበር አካባቢ የሚንቀሳቀሱ አንዳንድ ነጋዴዎች የውጭ ንግድ ፈቃድ እየተጠየቁ መሆናቸውና በዚህም በላይ በተለያየ ሕገ-ወጥ የውጪ ንግድ ፈቃድ ያወጡ ውሱን ነጋዴዎች ተጠቃሚ መሆናቸው ችግር ማስከተሉን ለጉዳዩ ቅርበት ያላቸው ምንጮች ይገልፃሉ።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሚያዝያ 26 ቀን 1990</a></p>




</body>
</html>