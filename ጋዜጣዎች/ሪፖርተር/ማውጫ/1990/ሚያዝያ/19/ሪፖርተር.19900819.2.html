<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያ ለአሜሪካውያን የደራች ገበያ መሆኗ ተነገረ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> ኢትዮጵያ ለአሜሪካውያን የደራች ገበያ መሆኗ ተነገረ</h1>

 
<p>60 ሚሊየን ሕዝብ ያህል የሚገኝባት ኢትዮጵያ ከናይጄሪያና ከግብፅ ለጥቃ ለአሜሪካ ኤንቨስተሮች 3ኛዋ የደራች ገበያ እንደምትሆን በኢትዮጵያ የአሜሪካ አምባሳደር ሚስተር ሺን፦ ኒው ኦርሊንስ ውስጥ ተናገሩ። </p>

<p>የአሜሪካ ኢንፎርሜሽን ጉዳይ ዘጋቢ ጂም ፊሸር ቶምሰን ሚያዝያ 13/1990 እንደዘገበው ከሌሎች 5 በአፍሪካ የአሜሪካ አምባሳደሮች ጋር በአሜሪካ የንግድና ኢንዱስትሪ ማእከላት በትምህርታዊ ጉብኝት ላይ የሚገኙት በኢትዮጵያ የአሜሪካ አምባሣደር ይህን ሚያዝያ 8 የተናገሩት ከሠሀራ በታች የአፍሪካ አገሮች የንግድ ሥራ እድል ለመነጋገር በተካሄደ የአሜሪካውያን የንግድና የኢንዱስትሪ ባለሀብቶች ስብሰባ ላይ ነው።</p>

<p>የአሜሪካ ኢንቨስተሮች ኢትዮጵያ ወደ 60 ሚሊየን በሚጠጋ ሕዝብ የደራ ገበያ መሆኗን ብዙ ግዜ እንደማይገነዘቡም ጠቅሰው በተለይ ከድህነት ስትላቀቅ ሊተኮርባት የምትገባ ገበያ መሆኗን አስምረውበታል።</p>

<p>አሁንም ቢሆን አሜሪካ ለኢትዮጵያ በመሸጥ ደህና የንግድ ሥራ እያካሄደች በመሆኗ ከ3 ዓመት በፊት በአገሪቱ ወኪል የነበራቸው የአሜሪካ ኩባንያዎች 40 ብቻ የነበሩና ዛሬ ወደ 180 መድረሳቸውን ጠቅሰዋል።</p>

<p>ዲፕሎማቱ አሜሪካ በአፍሪካ ስለምታካሂደው ንግድና ኢንቨስትመንት በተካሄደው 18ኛ ዓመታዊ ጉባኤ ላይ ለተገኙ 200 የንግድና ኢንዱስትሪ ተቋማት ወኪሎች ባሰሙት ቃል የኢትዮጵያ ገበያ የሚሹ አሜሪካውያን ሊቃኟት እንደሚገባ አመልክተዋል።</p>

<p>ኢትዮጵያ ወደውጭ ከምትልካቸው ምርቶቹ ዋና ዋናዎቹ ቡና፣ ቆዳና ሌጦ እንዲሁም ቅመማ ቅመም መሆኑን ጠቅሰው አሜሪካ እ.ኤ.አ በ1997 ካስመጣችው ቡና 17 ከመቶው የኢትዮጵያ እንደነበርና በዚህም ከጀርመን ቀጥላ ሁለተኛዋ የኢትዮጵያ የቡና ደምበኛ ያደረጋት መሆኑን ገልጸዋል።</p>

<p>አምባሳደሩ በኢትዮጵያ ዛሬም ትልቅ መንግሥታዊ ቢሮክራሲ መኖሩን መሠረተ ልማት መዘርጋት ሂደት እየተሻሻለ ቢሆንም አሁንም ብዙ እንደሚቀረው አልሸሸጉም።</p>

<p>በአፍሪካ ስድስት የአሜሪካ አምባሰደሮች የንግድና ኢንዱስትሪ ማእከላትን እንዲጎበኙ ያመቻቸው ኮርፖሬት ካውንስል ኦን አፍሪካ ዓላማውም በአሜሪካ ያለውን ሁኔታ ተገንዝበው በየተላኩባቸው አገሮች የአሜሪካን የንግድና ኢንዱስትሪ የእንቅስቃሴ ለማፋፋም ይረዳቸው ዘንድ ነው።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሚያዝያ 19 ቀን 1990</a></p>




</body>
</html>