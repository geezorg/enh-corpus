<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሠራተኞች ማኅበር ተቃውሞ ገጠመው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2><span class="underline">በመንገድ ኮንሥትራክሽን</span></h2>
<h1 class="align-center">የሠራተኞች ማኅበር ተቃውሞ ገጠመው</h1>

 
<p>በመንገድ ኮንስራክሽን ባለሥልጣን የዓለም ገና፣ የኦርማ ጋራዥና የዌር ሃውስ ሠራተኞች የባለሥልጣኑ ሠራተኛ ማህበር ሥራ አስፈፃሚ ኮሚቴ አባሎች ለሠራተኛው ያልቆሙ የራሳቸውን ዕድገት የሚያደላድሉና ገንዘብ የሚያባክኑ ናቸው በማለት ከኃላፊነታቸው እንዲወርዱ አድማ መቱ። የማኅበሩ ሊቀመንበር ግን አድማው የሕገ ማኅበሩን ደንብ የጣሰ አድመኞቹም በመዋቅሩ ወደሌላ ቦታ ተዛውረው እንዲሰሩ የተቀየሩና ሃሰት ነው ሲሉ አስተባበሉ።</p>

<p>የዓለም ገና፣ የኦርማ ጋራዥና የዌር ሃውስ ሠራተኞች ባለፈው ረቡዕ ባደረጉት የተቃውሞ ስብሰባ የመንገድ ኮንስትራክሽን ባለሥልጣናት የሠራተኛ ማኅበር ሥራ አስፈፃሚዎች የሠራተኛውን መብት ገሸሽ አድርገው የራሳቸውን ጥቅምና ዕድገት ማመቻቻ አድርገውታል በማለት ከሰዋቸዋል። በተለይ ሊቀመንበሩ አቶ ፀጋዬ ተፈሪ የማይገባቸውን የጊንጪ ማሠልጠኛ ሥራ ስኪያጅነት ለማግኘት የማኅበር ሊቀመንበርነታቸውን ተጠቅመውበታል በማለት አምርረው ተቃውመዋል። በተጨማሪም የሠራተኛውን ገንዘብ በግብዣና በሆነ ባልሆነ ሰበብ ማባከናቸውን ጠቁመዋል። ከስድስት ዓመት በላይ የሠራተኛውን ገንዘብ ኦዲት አለማስደረጋቸውም እንዳሻቸው ለመጠቀም እንዲያመቻቸው መሆኑን በስብሰባው ላይ የተገኙት ሠራተኞች ለሪፖርተር መጽሔት ዝግጅት ክፍል ገልፀዋል።</p>

<p>በባለሥልጣኑ መሥሪያ ቤት አዳራሽ በተካሄደው የሠራተኞች የተቃውሞ ስብሰባ የፌዴሬሽን ተወካይ የተገኙ ሲሆን የማኅበሩ አመራሮች ሳይገኙ ቀርተዋል። በመጨረሻ ተሰብሳቢዎቹ የሠራተኛው ማኅበር እንዲታሸግ ሥራ አስፈፃሚዎቹም ከኃላፊነታቸው እንዲታገዱ ጠቅላላ ምርጫ እንዲካሄድና የማኅበሩን ገንዘብ እንዳያንቀሳቅሱ ወስነዋል። ይኽንኑ የሠራተኛ ውሳኔ የሚያስፈፅሙም በጊዜያዊነት ስድስት ሠራተኞችን መርጠዋል።</p>

<p>የሠራተኛ ማህበሩ ሊቀመንበር አቶ ፀጋዬ ተፈሪ በበኩላቸው ስብሰባውን የማህበሩን ሕግ ያልተከተለ በመሆኑ በስብሰባው አለመገኘታቸውን በስልክ ገልፀውልናል። «የሕገ ማህበሩን አንቀፅ 6 ቁጥር 14 ደንብ የጣሰው ስብሰባ 17 ሺህ የሚሆነውን የባለሥልጣኑን ሠራተኛ የማይወክል በመሆኑ እንዳይካሄድ ለፌዴሬሽን...&ራቁኦ፤ መፃፋቸውንና ለኮንፌዴሬሽንና ለማኔጅመንቱ እንዲያውቁት ማድረጋቸውን ተናግረዋል። በደንቡ መሠረት ብዙሃኑ ሠራተኛ የወከላቸው ተወካዮች ለመገምገም ሆነ ለመወሰን እንደሚችሉና የፌዴሬሽንና የኮንፌዴሬሽን ተወካዮች በተመልካችነት ሊገኙ እንደሚችሉም የማኅበሩ ሊቀመንበር አስረድተዋል።</p>

<p>አቶ ፀጋዬ አድማውን ያንቀሳቀሱትና 17ሺ ሠራተኛ ተወካይ የመረጠውን ሥራ አስፈፃሚ እንዲወርድ የጠየቁት 400 ሠራተኞች መሆናቸውን አመልክተው «...ከ1000 በላይ ሰዎች በማይዝ አዳራሽ የተገኘው ሠራተኛም ውክልና የሌለው በመሆኑ ከደንቡ ውጪ ነው...&ራቁኦ፤ ብለዋል። ከእነዚሁ ሠራተኞችም በመዋቅሩ ድልድል ከመሐል ከተማ ወደየክፍለሃገር እንዲዛወሩ የተደረጉ በዚህም ቅር የተሰኙ መሆናቸውን በአፅንኦት ገልፀዋል።</p>

<p>በግላቸው አሁን ላሉበት ኃላፊነት የበቁት በሹመት ሳይሆን ተወዳድረውና በፈተና አልፈው ሲሆን ማሸነፋቸውም ለሠራተኛው ተነግሮ አስተያየት እንዲሰጥበት የሳምንት ቀን እድሜ ተሰጥቶት እንደነበረ ግን ምንም ዓይነት ነቀፋ እንዳልቀረበ አቶ ፀጋዬ ገልፀዋል።</p>

<p>ገንዘብ በግብዣ ባክኗል መባሉም «የማስመሰያ» ክስ አድርገው ያዩት አቶ ፀጋዬ ለምክር ቤት ስብሰባ ወቅት ከሚደረገው የራት ወይም የምሳ ግብዣና ከፍ ብለው የተገለፁት መሥሪያ ቤት ሠራተኞች የሳንድዊችና የድራፍት ግብዣ ከመደረጉ በቀር ሌላ ግብዣ አለመኖሩን አረጋግጠዋል። የሠራተኛውን ገንዘብ ከሁለት ዓመት በፊት ጀምሮ ኦዲት እንዲደረግ ሲፃፃፉ እንደነበር ለዚሁም ማስረጃዎች እንደሚያረጋግጡላቸው የጠቆሙት አቶ ፀጋዬ ይኸንኑም ወደ ፍፃሜ ለማድረስ ተቃርበው እንደነበር አክለው ገልፀዋል።</p>

<p>እስካሁን በሥራ ላይ የቆየው የሠራተኛ ማህበር ሠራተኛው እንዳይቀነስ የሥራ ዋስትና እንዲያገኝ በጥብቅ ተደራድሮ ሁለት ጊዜ ማስለወጡን በ1985 እና በ1987 የነበረውን የደመወዝ ጭማሪ የኮንትራት ሠራተኞችም እንዲያገኙ ማድረጉን፣ ሠራተኛው የሕብረት ስምምነት እንዲኖረውና ሌሎችን ጥቅሞች ማስገኘቱን የሚገልፁት አቶ ፀጋዬ ሕገ ማኅበሩን የጣሰ ስብሰባ ሲካሄድ ፌዴሬሽን የተገኘበት ምክንያት ያስገረማቸው መሆኑን ተናግረዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሚያዝያ 10 ቀን 1990</a></p>




</body>
</html>