<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሁለት ኢትዮጵያውያን አርቲስቶች የዩ.ኤስ ፌሎውሺፕ አሸናፊ ሆኑ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> ሁለት ኢትዮጵያውያን አርቲስቶች የዩ.ኤስ ፌሎውሺፕ አሸናፊ ሆኑ</h1>

 
<p>ከአዲስ አበባ ሥነ ጥበብ ት/ቤት ሁለት አርቲስቶች የዩናይትድ ስቴትስ ፌሎውሺፕ ውድድር አሸናፊ ሆኑ።</p>

<p>ከስድስት እስከ ዘጠኝ ሳምንታት በቺካጎና በፍሎሪዳ የሚያቆያቸውን የፌሎውሺፕ ውድድር ሁለቱ አርቲስቶች ማሸነፋቸው የተገለፀው በኢትዮጵያ የዩናይትድ ስቴትስ ኤምባሲ አማካኝነት ነው። የ44 ዓመቱ የቀለም ቅብ ባለሙያ ታደሰ መስፍን ከሚድ አሜሪካ አርትስ አልያንስ ፌሎውሺፕ አሸናፊ በመሆኑ ታምፓ በሚገኘው የደቡብ ካሊፎርኒያ ዩኒቨርስቲ የሥነጥበብ ኮሌጅ ውስጥ ለአንድ ወር ተኩል (45 ቀናት) የሚቆይ ከመሆኑም በላይ በዩናይትድ ስቴትስ ኢንፎርሜሽን አገልግሎት በተዘጋጀው የሦስት ሳምንታት ጉብኝት ተካፋይ ይሆናል።</p>

<p>ከሌሎች የዓለም ዙሪያ ከመጡ 10 አርቲስቶች ጋር አሊኖይስ ቺካጎ የሚካሄደው የ34 ዓመቱ በቀለ መኮንን ደግሞ የምስል ቅርፃ ቅርፅ ባለሙያ ሲሆን የአንድ ወር ጉብኝት እድሉን ያሸነፈው ቺካጎ አርቲስት ኢንተርናሽናል ፕሮግራም አዋርድ ባዘጋጀው ውድድር ተሳታፊ በመሆን ነው።</p>

<p>ታደሰ መስፍን ቀለል ያሉ ሥራዎችን ይዞ በመሄድ በቀለ መኮንን ደግሞ ሁኔታው ከተመቻቸለት እዚያው በማዘጋጀት ሥራዎቻቸውን ለማቅረብ ምኞቱ እንዳላቸው ታውቋል። ከአርቲስቲክ ማተሚያ ቤት ፊት ለፊት የአበባ ሞዴል በመሥራት ጥበቡን ከልጅነቱ መጀመሩ የሚነገርለት ታደሰ መስፍን በ28 ዓመታት የአገልግሎት ስምሪቱ በርካታ የቡድን ኢግዚቢሽኖች ላይ ተሣታፊ የነበረ ሲሆን በግል ደግሞ ወደ 250 የሚሆኑ ሥራዎችን እንዳቀረበ ታውቋል። ታደሰ መስፍን የከፍተኛ ትምህርቱን የተከታተለው ሶቪየት ህብረት ውስጥ ነው።</p>

<p>በጋራ አውታር በተሰኘ ቡድን ውስጥ በመሰባሰብ ለአምስተኛ ጊዜ በኤግዚቢሽን የሚሳተፈውና በአሁኑ ሰዓት ደግሞ «አስሚ ጋላሪ» በሚል ሥፍራ 8 ያህል የቅርፃ ቅርፅ ሥራዎቹን ለሕዝብ በማስጎብኘት ላይ የሚገኘው የአርት መምህር በቀለ መኮንንም ከፍተኛ ትምህርቱን ሞስኮ ውስጥ ያጠናቀቀ ነው።</p>

<p>የቺካጎ አርቲስት ኢንተርናሽናል ፕሮግራም አዋርድ እ.ኤ.አ በ1993 የተመሠረተ ሲሆን በቺካጎና በአፍሪካ በላቲን አሜሪካ፣ በአውሮፓና በእስያ ሀገሮች መካከል ዓለም አቀፍ ግንኙነትን ለማበረታታት የተቋቋመ ድርጅት ነው።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር መጋቢት 14 ቀን 1990</a></p>


</body>
</html>	





