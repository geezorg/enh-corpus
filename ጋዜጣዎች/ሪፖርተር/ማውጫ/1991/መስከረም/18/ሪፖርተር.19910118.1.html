<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኤርትራ ፖለቲካ «በቡድን 4» እየተመራ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኤርትራ ፖለቲካ «በቡድን 4» እየተመራ ነው</h2>


<p>የሕዝባዊ ግንባር ለዴሞክራሲና ለፍትህ (ሻዕቢያ) እንዲሁም የኤርትራ መንግሥት የፖለቲካ አመራር በአሁኑ ሠዓት በአራት ግለሰቦች እጅ ወድቆ በአምባገነንነት እየተካሄደ መሆኑ ተሰማ።</p>

<p>በፓርቲውና በመንግሥቱ ውስጥ የወል አመራርን በማጥፋት የቡድን አመራር በማስፈን ሃገሪቷን በአምባገንነት በመምራት ላይ የሚገኙ በቅደም ተከተል የሚከተሉት ናቸው።</p>

<ol>
 <li>አቶ ኢሳያስ አፈወርቂ ከድሮ ጀምሮ የግንባሩ መሪና የኤርትራ መንግሥት ፕሬዝዳንት 
 
 <li>አቶ የማነ ገብረአብ በቅጥያ ስም የማነ ሂበይ በመባል የሚታወቁ፣ የሕዝባዊ ግንባር ለዴሞክራሲና ለፍትህ (ሻዕቢያ) የጽ/ቤት ኃላፊ የፕሬዚዳንቱ አማካሪና ቃል አቀባይ፤

 <li>ሀጎስ ኬሻ በሚል የቅፅል ስም የሚታወቁ የሻዕቢያ ኢኮኖሚ እንቅስቃሴ የበላይ ኃላፊ፤

 <li>ወዲ ካሣ ከትጥቅ ትግሉ ወቅት አንስቶ እስከ አሁን ድረስ የፕሬዝዳንት ኢሳያስ ልዩ ፀሐፊና የጽ/ቤታቸው ኃላፊ ሆነው በመሥራት ላይ የሚገኙ ናቸው።
</ol>


<p>አቶ ኢሳያስ አፈወርቂ ከትጥቅ ትግሉ ወቅት አንስቶ የድርጅቱ መሪ መሆናቸው የሚታወቅ ሲሆን ሻዕቢያ ቀደም ሲል ባካሄደው ጉባኤ በዕድሜ የገፉትን ብቻ ሳይሆን በዕድሜ የገፉትን የሚተኩትንም ማካተት በሚለው የፕሬዝዳንት ኢሳያስ አስተሳሰብ፣ የሕዝባዊ ግንባር ፀሐፊ የነበሩትን ሮመዳንን እንዲሁም እነ አልአሚንን ከአመራር እንዲወጡ በማድረግ የአመራሩ አዲስ ትውልድ ደም (ጥሀ ነው ገነራቲኦን ብሎኦድ) በሚል ወደ አመራር እንዲመጡ የተደረጉ ናቸው።</p>

<p>በአሁኑ ጊዜ ከፕሬዝዳንቱ ሌላ ሦስቱ ይህ ነው ተብሎ የሚጠቀስ የመንግሥት ሥልጣን ሳይኖራቸው ከየትኛውም ሚኒስትር በላይ የፖለቲካ ሥልጣን ያላቸው በመሆኑ የሚፈሩና የሚያሰገድላቸው ሲሆን በቻይና ኮሚኒስት ፓርቲ አመራር ላይ ተከስቶ በነበረው ግናግ ኦፍ ፎኡር (ቡድን 4) መጠሪያ ስም እንዲታወቁ ምክንያት ሆኖአል።</p>

<p>የውጪ ጉዳይ ሚኒስትሩ አቶ ኃይሌ ወልደ ተንሳይ፣ አሁን በቡሬ ግንባር ያሉት የቀድሞው የዓሣ ሀብት ሚኒስትር አቶ ጴጥሮስ ሰለሞን፣ እንዲሁም የመከላከያ ሚኒስትሩ ጄኔራል ስብሐት ኤፍሬምና ሌሎችም በህዝባዊ ግንባር የትግል ታሪክ ውስጥ በአንጋፋነት የሚታወቁት መሪዎች በግናግ ኦፍ ፎኡር (በቡድን 4) ሰዎች ፊት ሚዛን የማይደፋና የማድረግና የመወሰን አቅም የሌላቸው መሆኑ ታውቋል።</p>


<p class="align-center"><a href="/Gazettas//info/.sera.html">ከሪፖርተር መስከረም 18 ቀን 1991</a></p>

</body>
</html>	
