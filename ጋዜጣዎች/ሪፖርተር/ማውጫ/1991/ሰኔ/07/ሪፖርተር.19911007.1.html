<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኤርትራውያን «ኤርትራን እናድን» ዘመቻ ጀመሩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኤርትራውያን «ኤርትራን እናድን» ዘመቻ ጀመሩ</h1>


<p>የሻዕቢያ መንግሥት በጎረቤት አገሮች ላይ በሚያራምደው የፀብ አጫሪነት ፖሊሲው የተነሳ የጦረኛነት አባዜው የመጨረሻ ውጤት ከወዲሁ ምን ሊሆን እንደሚችል የገመቱ የሃገራቸው ጥፋት ያሳሰባቸው በውጭ የሚኖሩ ኤርትራውያን ሃገራችንን ከእልቂት እናድን የሚል ዘመቻ መጀመራቸው ተሰማ።</p>

<p>"ጻቨ ኤሪትረአ" /ኤርትራን እናድ/ን "ጻቨ ትሀ ኤሪትረአን ዮኡትህ" /የኤርትራን ወጣት እናድን/ የሚል ዓላማ ያነገቡት እነዚሁ በውጭ የሚኖሩ ኤርትራውያን የኢሳያስ መንግስት የተዘፈቀበት ጦርነት በዜጎቹና በዓለም አቀፍ ደረጃ በሚደረግበት ግፊት በአፋጣኝ ካልተገታ ሃገራቸው ተረካቢ ትውልድ አልባ እንደምትሆን በማስገንዘብ የሚንቀሳቀሱ ናቸው።</p>

<p>200 የሚጠጉት እነዚሁ ኤርትራውያን የተነሱለትን ዓላማ ለማስረዳት በቅርቡ በመካከለኛው ምሥራቅ ዐረብ አገሮች የተንቀሳቀሱ ሲሆን ከቅርብ ጊዜ ወዲህ ደግሞ በቡድን ተደራጅተው በአውሮፓና በአሜሪካ በተመሳሳይ ተግባር በመንቀሳቀስ ላይ ይገኛሉ።</p>

<p>ጦርነትን መደገፍ በማይችል ደካማ ኢኮኖሚ ውስጥ በሆነ የሃገሪቱ የሰው ኃይል ጦርነት ውስጥ የገባው የኢሳያስ መግንሥት ከ30 ዓመቱ የትግል ዘመን የበለጠ ከፍተኛ የሕይወትና የማቴሪያል ኪሣራ በሃገሪቷ ላይ እያደረሰ በመሆኑ በስደት ላይ የሚገኙ ኤርትራውያን የሚሰጡትን ጭፍን ድጋፍ በመንፈግ ተፅዕኖ እንዲያሳድሩ ጥሪ የሚያደርጉ መሆናቸው ታውቋል።</p>

<p>የሻዕቢያ መንግሥት በተለያዩ አውደግንባሮች በከፈተው ጦርነት ተደጋጋሚ ሽንፈት ቢገጥመውም አሁንም በትምህርት፣ በሥራ ገበታ ላይ የሚገኙ ዜጐችን በግዳጅ እየመለመለ የጦርነቱ እሣት እራት ማድረግ አለማቋረጡ ይታወቃል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሰኔ 7 ቀን 1991</a></p>

</body>
</html>	
