<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ተመድ የኢትዮ ኤርትራን ግጭት ወደ አ.አ.ድ ሊመልሰው ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ተመድ የኢትዮ ኤርትራን ግጭት ወደ አ.አ.ድ ሊመልሰው ነው</h1>


<p>የኢትዮ ኤርትራን ግጭት በተመለከተ በአአድ የቀረበውን የመፍትሔ ሃሳብ ወደ ተመድ ከቀረበ በኋላ እስካሁን ሲከታተለው የነበረው የተባበሩት መንግሥታት ድርጅት ወደ አአድ ሊመልሰው እንደሆነ የዲፕሎማቲክ ምንቾች አመለከቱ።</p>

<p>አንዳንድ አውሮፓዊ ሃገሮች (በተለይ እንደ እንግሊዝ) ያሉ ጉዳዩ ከእንግዲህ በአአድ በኩል ሊፈታ እንደሚችል ባቀረቡት ሃሳብ ምክንያት ወደ አአድ እንደሚመለስ ዲፕሎማቲክ ምንጮች ይገልፃሉ። ይህንንም ተግባራዊ ለማድረግ የአአድ ዋና ፀሀፊ ወደ ኒውዮርክ እንደተጓዙ ተጠቅሷል። በተባበሩት መንግሥታት ኒውዮርክ ጽ/ቤት የሚገኙ ዲፕሎማቶችን ጠቅሶ አሶሼየትድ ፕሬስ እንደዘገበው፦ «ዲፕሎማቶች እንደሚሉት የፀጥታው ምክር ቤት ሳሊም አህመድ ሳሊም ወደ ኒውዮርክ እንዲመጡ ያቀደው በአአድ የቀረበውና የመፍትሔ ሃሳብ እንዴት ተግባራዊ እንደሚሆንና ቀጣይ እርምጃዎች ምን መሆን እንዳለባቸው ለመወያየት ነው» ብሏል።</p>

<p>ግጭቱን በጥልቀትና በቅርበት አጥንቶ ኤርትራ ያለምንም ቅድመ ሁኔታ ከኢትዮጵያ እንድትወጣ የወሰነው የአአድ ከፍተኛ አካል አሁንም የጉዳዩን አፈታት ከሱ በበለጠና በተሻለ ተግባራዊ የሚያደርግ አካል እንደሌለ የተመድ ዲፕሎማቶች ይገልፃሉ።</p>

<p>በሌላ በኩል በፀጥታው ምክር ቤት የቀረበውን በሁለቱም ሃገሮች ላይ «የመሣሪያ አለመሸጥ፣ የአየር ድብደባና ተኩስ አቁም ማሳሰቢያ» ያቀረበችው አሜሪካ እንደነበር ያነጋገርናቸው ዲፕሎማቶች ገልፀው ግጭቱ ተመልሶ በአአድ እንዲፈታ መደረጉ አሜሪካ አቋሟን እንደገና ለመመርመር ፈቃደኛ መሆንዋን ያሳያል ብለዋል።</p>

<p>ዲፕሎማቶቹ እንዳሉት አሜሪካ የመለሳለስና ወደ እውነታው የመሔድ አቋም መያዝዋ ምናልባት በኤርትራ መንግሥት ላይ ፖለቲካዊ ጫና ያሳድራል። በሌላ በኩል የአሜሪካ ፖሊሲ አንድ ዓይነት አቋም እንደሌለው ፖል ሄንዚ መግለፃቸው አይዘነጋም። እንደ ፖል ሄንዚ አባባል ኢትዮጵያ የጀመረችውን ጫና መቀጠል አለባት ሲሉ ባሳለፍነው ሳምንት ገልፀዋል። እንዲሁም ስለ ኢትዮጵያና ኤርትራ በቅርቡ የሚያውቀው በአዲስ አበባ የሚገኘው የአሜሪካ ኤምባሲም ከዋሽንግተን የሚወጣውን የአሜሪካ መንግሥትን አቋም እንደማይደግፍ በተለያዩ መግለጫዎች ላይ እንደተስተዋለ አንዳንድ ዲፕሎማቶች ይገልፃሉ።</p>

<p>ለአሜሪካ የተለያዩ አቋሞች መንስዔ የሆኑት ስቴት ዲፓርትመንቱ ውስጥ ያሉ አንዳንድ አሜሪካውያን ባለሥልጣኖች በፀጥታው ምክር ቤት ውስጥ ባሉ ዲፕሎማቶች ላይ በጓደኝነትና በመሳሰለው ግላዊ ተፅዕኖ በማሳደራቸው እንደሆነ የሚገልፁም ዲፕሎማቶች አሉ። በአጠቃላይ የኢትዮ ኤርትራ ግጭት ወደ አአድ የመመለሱ ጉዳይ አሜሪካ አቋሟን እንደገና መመርመር መጀመሯንና የመለሳለስ ባህሪ እያሳየች መሆንዋን ያነጋገርናቸው ዲፕሎማቶቹ ሁሉ ይስማሙበታል።</p>

<p>በተያያዘ ዜና ኤርትራ በወረራ ከያዘቻቸው የኢትዮጵያ ግዛቶች ለተፈናቀሉ ከ337,00 በላይ ኢትዮጵያውያን የዓለም የምግብ ፕሮግራም 25 ሚሊዮን ዶላር እንደመደበ ታውቋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር መጋቢት 6 ቀን 1991</a></p>

</body>
</html>	
