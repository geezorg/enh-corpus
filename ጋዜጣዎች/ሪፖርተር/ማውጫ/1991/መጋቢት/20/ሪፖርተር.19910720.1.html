<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አየር ኃይላችን በጠላት ጀርባ ወገን ፓይለቶችን የማዳን ጀብዱ ፈፀመ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">አየር ኃይላችን በጠላት ጀርባ ወገን ፓይለቶችን የማዳን ጀብዱ ፈፀመ</h2>


<p>በሸንበቆ መረብ አካባቢ በመከላከያ ሠራዊታችንና በኤርትራ ሰራዊት መካከል በመካሄድ ላይ ባለው ውጊያ ከፍተኛ ሚና በመጫወት ላይ ያለው የኢትዮጵያ አየር ኃይል አሳድዶ ጠላትን በመምታት በማድረስ ላይ ካለው ከፍተኛ ጉዳት በተጨማሪ በቴክኒክ ብልሽት ምክንያት ለአደጋ ተጋልጠው የነበሩ የወገን ፓይለቶችንም ሕይወት የማዳን ጀብዱ መፈፀሙ ታወቀ።</p>

<p>በውጊያ ላይ ከጠላት በስተጀርባ ስትንቀሳቀስ የነበረች ተዋጊ ሄሊኮፕተር በሃይድሮሊክ ሲስተም የቴክኒክ ብልሽት ምክንያት የመብረር ችግር እንዳጋጠማት የምድቡ አባላት ለሚመለከታቸው አዛዦች ሪፖርት ያደርጋሉ የሚመለከተው አካልም ከጠላት በስተጀርባ እንዲያሳርፍና ወደ አካባቢው የወገን ተዋጊ ፓይለት ምድብተኛ በአስቸኳይ እንደሚመጣ ይነገራቸዋል።</p>

<p>በተላለፈላቸው ትዕዛዝ መሠረት አራት ተዋጊ ሄሊኮፕተሮች በአፋጣኝ ወደ አካባቢው ተጉዘው ሦስቱ የአየር ኃይላችን ተዋጊ ሄሊኮፕተሮች ከበስተጀርባ ጠላትን ሲያጠቁና ሽፋን ሲሰጡ አንደኛው ሄሊኮፕተርም በተመሳሳይ እየተዋጋ ወደ መሬት ካረፈ በኋላ የወገን ተዋጊ ሄሊኮፕተር ምድበተኞችን በጠላት ምንም ጉዳት ሳይደርስባቸው በድል አድራጊነት ከሌሎች ተዋጊ ሄሊኮፕተሮች ጋር በሰላም ወደ ጦር ሰፈራቸው እንዲመለሱ ማድረጉ ታውቋል። የኢትዮጵያ አየር ኃይል ቀደም ብሎም ሆነ በአሁኑ ጦርነት ከፍተኛ ጀብዱ የመሥራት ልምድ ያካበተ ቢሆንም የወገን ፓይለቶች በአደጋ ቀለበት ውስጥ ሆነው ከጠላት በስተጀርባ አስቀድሞ ደርሶ በማውጣት ረገድ በዓይነቱ የመጀመሪያ የሆነ አኩሪ ገድል ማስመዝገቡን ከአየር ኃይል የተገኙ መረጃዎች ጠቁመዋል።</p>

<p>ይህ የሕይወት አድን ኦፕሬሽን ከተከናወነ በኋላ በኢትዮጵያ አየር ኃይል ተዋጊዎች ዘንድ ትልቅ የድል መንፈስና ኩራት እንደፈጠረ ለማወቅ ተችሏል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር መጋቢት 20 ቀን 1991</a></p>

</body>
</html>	
