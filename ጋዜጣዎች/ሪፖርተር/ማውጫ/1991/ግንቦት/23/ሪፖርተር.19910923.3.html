<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሱዳን ተቃዋሚ ቡድኖች በአሥመራ ይሰበሰባሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የሱዳን ተቃዋሚ ቡድኖች በአሥመራ ይሰበሰባሉ</h1>


<p>የሱዳን ተቃዋሚ ቡድን መሪዎች ለአገሪቱ ፖለቲካዊ መፍትሔ ለመሻት በመጪው ወር በአሥመራ እንደሚሰበሰቡ የዑማ ፓርቲ አስታወቀ።</p>

<p>የዑማ ፓርቲ ይህን አስመልክቶ ባወጣው መግለጫ፦ ለአገሪቱ ፖለቲካዊ መፍትሔ ለመሻት የብሔራዊ ዴሞክራሲያዊ ሕብረት (ኝዽኣ) አመራር በሰኔ ወር ላይ በአሥመራ ከተማ በሚያደርገው ስብሰባ ግልፅ ውይይት እንደሚደረግ አስታውቋል።</p>

<p>የሱዳን እስላማዊ መንግሥት በደቡብ ሱዳን፣ ከሱዳን ሕዝብ ነፃነት ሠራዊት አማፅያን ጋር በጦርነት ላይ እንደሚገኝ ይታወቃል። የሱዳን ሕዝብ ነፃነት ሠራዊት (ጽጵልኣ) ዑማን ጨምሮ ከሰሜን ተቃዋሚ ቡድኖች ጋር ሕብረት ፈጥሯል።</p>

<p>የዑማ ፓርቲ መሪና የብሔራዊ ዴሞክራሲያዊ ሕብረት ምሰሶ የሆኑት ሳዲቅ አልማህዲ ከሱዳን ፓርላማ አፈ ጉባዔ ከሐሰን አልቱራቢ ጋር በዚህ ጉዳይ ላይ በጄኔቫ ባካሄዱት ስብሰባ ምስጢራዊ ስምምነት ላይ ደርሰዋል ስለተባለው ዘገባ የዑማ ፓርቲ ለንደን በሚታተመው በአልሐያት የዓረብኛ ጋዜጣ ላይ አስተባብሏል። ፓርቲው በዚህ ጋዜጣ ባወጣው መግለጫ «ሚያዝያ 23-24/1991 ዓ.ም በጀኔቫ በተካሄደው ስብሰባ ስምምነት ላይ የተደረሰው በግልፅ ውይይት ለሁሉም ብሔራዊ ጥያቄዎች ፖለቲካዊ መፍትሔ ለማስገኘት በሚያስፈልጉ አጀንዳዎችና የሥነ-ሥርዓት ነጥቦች ላይ ነው» ብሏል።</p>

<p>የሱዳን መንግሥት ከኤርትራ መንግሥት ጋር አድርጎት በነበረው የ«እርቅ» ስምምነት የሱዳን መንግሥት ተቃዋሚዎችን ከኤርትራ ጋር ማስወጣት አንዱ ነጥብ ነበር። ይሁንና «እርቁ» ከቀናት በኋላ ፈርሶ ኤርትራ የሱዳን መንግሥት ተቃዋሚዎችን ስትረዳ፣ ሱዳን ግን በኤርትራ መንግሥት ላይ እስካሁን ምንም ዓይነት ተፅዕኖ አለማድረጓ ተሰምቷል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ግንቦት 23 ቀን 1991</a></p>

</body>
</html>	
