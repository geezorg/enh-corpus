<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«የኢትዮ-ኤርትራ ግጭት ጥቅሜን እየነካ ነው»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«የኢትዮ-ኤርትራ ግጭት ጥቅሜን እየነካ ነው»</h1>

<p class="align-right">-አሜሪካ</p>


<p>በኢትዮጵያና ኤርትራ መካከል እየተካሄደ ያለው ጦርነት ዩናይትድ ስቴትስ በአካባቢው ያላትን ሔራዊ ጥቅም የሚነካ መሆኑን በዩናይትድ ስቴትስ ዲፓርትመንት የአፍሪካ ጉዳይ ረዳት ኃላፊ የሆኑት ሚስስ ሱዛን ራይስ ገለፁ።</p>

<p>ሚስስ ሱዛን ራይስ ይህን የገለፁት እ.ኤ.አ ግንቦት 25/99 በዩናይትድ ስቴትስ ተወካዮች ምክር ቤት የአፍሪካ ንዑስ ኮሚቴ ባቀረቡት የሥራ ሪፖርት ነው። በሁለቱ ሃገሮች መካከል እየተካሄደ ያለው ጦርነት አፍሪካን ብቻ ሳይሆን መላ አህጉሪቱን እንዲሁም ዩናይትድ ስቴትስ ያላትን ብሔራዊ ጥቅም ሥጋት ላይ የሚጥል መሆኑን አመልክተዋል።</p>

<p>ሱዛን ራይስ በዚህም የተነሳ በኢትዮጵያና በኤርትራ መካከል የሚካሄደው ጦርነት በተቻለ ፍጥነት እንዲቆም ፖለቲካዊና ኢኮኖሚያዊ ዕድገታቸው ወደ ቀድሞ ሁኔታ እንዲመለስ ሃገራቸው የምትሻ መሆኑን አመልክተዋል።</p>

<p>የሁለቱ ሃገሮች አጎራባች የሆነችው ሱዳን ዓለምአቀፍ ሽብርን በማገዝ ረጅም ታሪክ ያላት መሆኑን ያወሱት ሱዛን የእስልምና አክራሪነት ለማስፋፋት በጎረቤት መግንስታትን አለመረጋጋት በመፍጠር የራሷን ዜጐች ሰብዓዊ መብት በመጣስ ሁከት እየፈፀመች ያለች መሆኑን ገልፀዋል። ግጭቱ በሁለቱ ሃገሮች ከተጀመረበት ወቅት አንስቶ ሱዳን በሁኔታው ተጠቃሚነቷ ከፍ እያለ መምጣቱን የገለፁት ኃላፊዋ ሱዳን በቅርቡ ከኤርትራ ጋር የነበራትን ግንኙነት ለማሻሻል፣ ስምምነት መፈራረሟን ኢትዮጵያም ወደ ካርቱም በቅርቡ የአየር በረራ መጀመሯን አስታውሰዋል።</p>

<p>ሁለቱም ሃገሮች ለሱዳን ተቃዋሚዎች ይሰጡት የነበረውን ድጋፍ እየቀነሱ መምጣታቸውን የገለፁት ረዳት ኃላፊዋ የኤርትራው ፕሬዝዳንት ኢሳያስ አፈወርቂም ሽብርተኝነትን ስፖንሰር ከምታደርገው አፍሪካዊት ሃገር መሪ ኮሎኔል ጋዳፊ ጋር ምክክር ለማድረግ ተከታታይ ጉዞ ማድረጋቸውን እንዲሁም በጋዳፊ በተቋቋመው የሠሃራና ሳህል መንግሥታት ድርጅት ውስጥ አባል መሆናቸውንም አመልክተዋል።</p>

<p>በታማኝ ዘገባዎች መሠረት ኤርትራ በርካታ የጦር መሣሪያዎችና ጥይት ራሳቸውን የሱማሊያ ፕሬዝዳንት አድርገው ለሾሙት ሁሴን አይዲድ መስጠት እጅግ የሚያሳስባቸው መሆኑን የገለፁት ሱዛን ራይስ እነዚህ የጦር መሣሪያዎች ለኦነግ ሁከት ተግባር ጥቅም የሚውሉ መሆናቸውን እንዲሁም ሽብር ፈጣሪው አልኢትሃድ የዚህ የጦር መሣሪያ የእጅ አዙር ተጠቃሚ እንደሚሆንም አመልክተዋል። በቅርቡ በሶማሊያ የተፈጠረው ሁከት ከዚሁ አዲስ ክስተት ጋር የሚገናኝ መሆኑንም ገልፀዋል።</p>

<p>የኦሮሞ ነፃነት ግንባር በኬንያና ሱማሊያ ድንበር በደቡብና ምሥራቅ ባከናወነው ሁከት ከኢትዮጵያ ፀጥታ አስከባሪዎች ጋር ግጭት መፍጠሩን ኃላፊው ጠቅሰው ይህ ሁኔታ ወደ አደገኛ አዝማሚያ የሚያመራ መሆኑን አመልክተዋል። ከግጭቱ በፊት በታላላቅ ሀይቆች አካባቢ ኢትዮጵያና ኤርትራ ገንቢ ሚና መጫወታቸውን ያስታወሱት ሱዛን ራይስ ከግጭቱ በኋላ በታላላቅ ሀይቆች አካባቢ ሆነ በሌላ የአህጉሪቱ አካባቢዎች በነበራቸው ትብብር መሠረት ሊጫወቱ ይችሉት የነበረው ሚና መጨናገፉን ገልፀዋል።</p>

<p>ሚስስ ሱዛን በመካሄድ ላይ ባለው ጦርነት እየደረሰ ያለው ሰብዓዊ ኪሣራ ከፍተኛ መሆኑን በ10ሺዎች የሚቆጠሩ ሕይወታቸው መጥፋቱን በመቶ ሺዎች የሚጠጉ ከቤት ንብረታቸው መፈናቀላቸውን ገልፀዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ግንቦት 23 ቀን 1991</a></p>

</body>
</html>	
