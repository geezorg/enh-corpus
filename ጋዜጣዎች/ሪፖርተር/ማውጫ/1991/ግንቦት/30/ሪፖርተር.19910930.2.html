<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በፔዶ-ፊሊያ የተጠረጠሩት የሰርከስ ኢትዮጵያ ዴሬክተር ራሳቸውን ገደሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በፔዶ-ፊሊያ የተጠረጠሩት የሰርከስ ኢትዮጵያ ዴሬክተር ራሳቸውን ገደሉ</h2>


<p>የሰርከስ ኢትዮጵያ ዴሬክተር በመሆን ያገለገሉት በፔዶ-ፊሊያ (በህፃናት ላይ በሚፈፀም ወሲባዊ ጥቃት) የተጠረጠሩት ማርክ ላቻንስ በደቡብ አሜሪካ ግዛት ቺሊ ውስጥ ራሳቸውን መግደላቸውን የኤምባሲ ምንጮች አስታወቁ። ማርክ ላቻንስ ከሌላው ህፃናትን ወሲብ አጥቂን (ጳአዶፕሂለ) ከሆኑት ዴኒስ ቤንጃሚን ጋር የቅርብ ጓደኛና የአገር ልጅ የነበሩ ሲሆን የቴር ዴዞም የቀድሞ ኃላፊ ዴቪድ ክርስቲ ጋር የነበራቸውን ግንኙነት በመጠቀም ዴኔስ ቤንጃሚን የተባለ ግለሰብ በጃሪ የህፃናት መንደር አስቀጥረው እንደነበር የውስጥ አዋቂዎች ያስረዳሉ።</p>

<p>ማርክ ላቻንስ በበኩላቸው ሁለት ከላይ የተጠቀሱት ጓደኞቻቸው በህፃናት ላይ በተፈፀመ ወሲብ በተጋለጡበትና ባመኑበት ወቅት በጃሪ የህፃናት መንደር ለብዙ ጊዜ ይመላለሱ እንደነበር ታውቋል። ስለ ማርክ ላቻንስ ወሲባዊ ባህሪ በሳንፎርድና በአሜሪካን ኮሚዩኒቲ ት/ቤት ቀደም ብሎ ጀምሮ በሰፊው ይታወቅ እንደነበር ጉዳዩን በቅርብ የተከታተሉ ምንጮቹ ያስረዳሉ፣ ከሰርከስ ኢትዮጵያ 15 የቡድን አባላት መካከል ተነጥለው በአውስትራሊያ የቀሩት ወጣቶች «በእኚሁ ግለሰብ ወሲባዊ ድፍረት ተፈፅሞብናል» በማለት ባለፈው ዓመት ክስ ማቅረባቸው ይታወሳል።</p>

<p>የአውስትራሊያ ቀይ መስቀል በጊዜው ነገሩን ለማጣራት ቴር ዴ ዞምን ጠይቆ ድርጅቱ አንዳንድ ጉዳዮችን ቢገልፅም ወሳኝ የሆኑ መረጃዎችን ግን መደበቁን የሚናገሩ ወገኖች አሉ።</p>

<p>ማርክ ላቻንስ እስከ ቅርብ ጊዜ ድረስ ሰርከስ ኢትዮጵያን ይመሩ የነበሩ የካናዳ ተወላጅ ሲሆኑ ለኢትዮጵያ የግለሰቡ የምርመራ ውጤት ለማግኘት በተደጋጋሚ ሞክረን አልተሳካልንም ማርክ ላቻንስ ራሳቸውን ያጠፉት በቺሊ (ደቡብ አሜሪካ) (ዓለም አቀፍ ማሕበረሰብ) ት/ቤት በአስተማሪነት በማገልገል ላይ እንዳሉ ነው። መንስዔው ባልታወቀ ሁኔታ ራሳቸውን ገደሉ ስለተባሉት ማርክ ላቻንስ ያነጋገርናቸው፦ በዚህ ዓይነት ወሲባዊ ፍንገጣን መንስዔና ውጤት የሚከታተሉ ባለሙያዎች ፔዶፊሊዎች በህብረተሰቡ ላይ የፈፀሙት ጥፋት ሲደረስባቸው በበርካታ የዓለም ሃገሮች ክትትል ተደርጎ እርምጃ ሊወሰድባቸው እንደሚችል ስለሚያውቁ እንደሞቱ አድርጎ ወሬ የማስነዛት ዘዴን ተጠቅመው በሌላ የዓለም አካባቢዎች ስማቸውንና መልካቸውን ቀይረው ሊንቀሳቀሱ እንደሚችሉ አውስተው የማርክ ላቻንስ አሟሟትም ኦፊሲዮላዊ በሆነ መንገድ በሃገሩ መንግሥት እስካልተገልፀ ድረስ በጥርጣሬ መታየት እንዳለበት አመልክተዋል።</p>

<p>ተረጂ ኢትዮጵያውያን ሕጻናት በረጂዎቻቸው የግብረ ሰዶም ሰለባ መሆናቸውንና እንዲሁም የፍትህ ሚኒስቴር ጉዳዩን በቅርብ እየተከታተለው መሆኑን መገለጡ ይታወሳል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ግንቦት 30 ቀን 1991</a></p>

</body>
</html>	
