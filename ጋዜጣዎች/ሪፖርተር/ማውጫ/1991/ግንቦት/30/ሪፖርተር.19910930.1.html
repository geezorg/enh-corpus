<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የግል ባንኮች መነሻ ካፒታል 75 ሚሊዮን ብር እንዲሆን ተወሰነ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የግል ባንኮች መነሻ ካፒታል 75 ሚሊዮን ብር እንዲሆን ተወሰነ</h1>


<p>በኢትዮጵያ የግል ባንክ ለማቋቋም የሚያስፈልገው መነሻ ካፒታል ቀድሞ ከነበረው በዕጥፍ እንዲያድግ ተወሰነ። ብሔራዊ ባንክ ባወጣው መመሪያ ቁጥር ኤስቢቢ/24/99 መሠረት የግል ባንክ ለማቋቋም የሚያስችል ፈቃድለማግኘት ከእንዲህ የሚያስፈልገው ዝቅተኛ የተከፈለ የካፒታል መጠን 75 ሚሊዮን ብር ነው።</p>

<p>ብሔራዊ ባንክ ያወጣውን አዲስ መመሪያ በሃገሪቱ ለሚገኙ ዘጠኝ መንግሥታዊና የግል ባንኮች ከግንቦት 27/1999 ጀምሮ እንዳስታወቀ ለመረዳት ተችሏል።</p>

<p>ብሔራዊ ባንክ የግል ባንኮች ካፒታል እንዲያድግ አስፈላጊ የሆነበት ምክንያት አዲስ የተቋቋሙት ባንኮች ካሉት ባንኮች ጋር በተገቢው መንገድ መወዳደር እንዲችሉ አገልግሎታቸውን በሚያፋፉበት ወቅትም ከአገልግሎታቸው ስፋት ጋር ተመጣጣኝ የሆነ አገልግሎት መስጠት የሚያስችላቸው ካፒታልና ተጓዳኝ ኦፕሬሽናል ውጤቶች ስለሚያስፈልጋቸው መሆኑን ገልጿል።</p>

<p>ብሔራዊ ባንክ ይህን መመሪያ ያወጣው በአዋጅ ቁጥር 84/1988 በአንቀፅ 13(1) እና በአንቀፅ 36 መሠረት መሆኑን ገልፆ መመሪያውን በደብዳቤ ቁ. ኤስዲ/87/1999 አባሪ በማድረግ ለሁሉም ባንኮች አስታውቋል።</p>

<p>በመመሪያው መሠረት የሚቋቋሙ የግል ባንኮች ፈቃድ ለማግኘት 75 ሚሊዮን ብር የተከፈለ ካፒታል በጥሬ ገንዘብ በሚቋቋመው ባንክ ስምና ሂሳብ ቁጥር ማስቀመጥ እንደሚኖርባቸው ተደንግጓል።</p>

<p>ብሔራዊ ባንኩ ባወጣው መመሪያ አንቀፅ 1. መሠረት ቀደም ብለው የተቋቋሙ የተከፈለ ካፒታላቸው ከ75 ሚሊዮን ብር በታች ሆኖ በመሥራት ላይ የሚገኙ የግል ባንኮች የካፒታል መጠናቸውን እስከ ሰኔ 1994 ዓ.ም ድረስ እንዲያሳድጉ የሦስት ዓመታት ዕድል ተሰጥቷቸዋል።</p>

<p>በወጣው መመሪያ መሠረት የተጠቀሰውን የካፒታል መጠን ሊያሟላ ያልቻለ ባንክ፣ የካፒታል ጉድለቱን እስኪያሟላ ድረስ ብሔራዊ ባንኩ ቀጣይ አገልግሎት እንዳይይሰጥ ማገድ፣ ባንኩ ከሌላ ባንክ ጋር እንዲዋሃድ መጠየቅ ከነጭራሹ መዝጋት ወይንም አስፈላጊ ብሎ ያመነባቸውን ለሎች እርምጃዎች መውሰድ እንደሚችል ተደንግጓል።</p>

<p>የግል ባንኮችን የተከፈለ መነሻ ካፒታል 75 ሚሊዮን ብር እንዲሆን የደነገገው ይህ መመሪያ እ.ኤ.አ ከሰኔ 1999 የመጀመሪያ ቀን አንስቶ ተግባራዊ እንደሚሆን ታውቋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ግንቦት 30 ቀን 1991</a></p>

</body>
</html>	
