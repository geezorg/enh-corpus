<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የቢቢሲ ዘጋቢ ካቲ ጄንኪንስ የኢትዮ-ኤርትራን ግጭት ከአሥመራ እንዳትዘግብ ተደረገች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የቢቢሲ ዘጋቢ ካቲ ጄንኪንስ የኢትዮ-ኤርትራን ግጭት ከአሥመራ እንዳትዘግብ ተደረገች</h2>


<p>በዓለም አቀፍ ደረጃ ከተለመደው የጋዜጠኝነት አሠራርና ሥነምግባር ውጪ በጭፍን ወገናዊነት አቀራረቧ ከፍተኛ ትችትና ተቃውሞ ይሰነዘርባት የነበረችው የቢቢሲ ዘጋቢ ካቲ ጄንኪንስ በኢትዮጵያና ኤርትራ መካከል የተከሰተውን ውዝግብ ከአሥመራ እንዳትዘግብ ተደረገች።</p>

<p>ከተለመደውና ዓለም አቀፍ ተቀባይነት ካለው የጋዜጠኝነት አሠራር መርህ በማፈንገጥ ጭልጥ ባለ የኤርትራ መንግሥት ደጋፊ አቋም ስትዘግብ በቆየችው ካቲ ጄንኪንስ ላይ ይቀርብ የነበረውን የተለያየ ትችትና ተቃውሞ ማረጋገጫ ተመልክቶ በአካባቢው ሆና እንዳትዘግብ የወሰነው አሰማርቷት የነበረው የብሪታንያ ዜና አውታር (ቢቢሲ) መሆኑ ታውቋል።</p>

<p>በጋዜጠኝነት ዘገባ አሠራር ነባራዊነት፣ ሚዛናዊነት፣ የመሳሰሉትን በመተው በተቃራኒ ስትጓዝ በመቆየቷ በአንዳንዶች ዜግነቷ ኤርትራዊት ሳትሆን አትቀርም እስከመባል ደርሳ የነበረችው ካቲ ጄንኪንስ በዚህ የሥነ ምግባር ጉድለት ስትሠራበት ከቆየችው ከአሥመራ ወደ ኬንያ ዋና ከተማ ናይሮቢ እንድትዛወር ተደርጓል።</p>

<p>ከአሥመራ ስታስተላልፍ በቆየችው በርካታ ዘገባዎቿ በመስኩ በተሰማሩ ሞያተኞች ብቻ ሳይሆን በብዙ የዜና አውታሩ አድማጮች ዘንድ ቅሬታ አስከትላ የነበረችው ካቲ ጄንኪንስ ይህ ሁሉ ትችት ከተሰነዘረባት በኋላ ወደ ኢትዮጵያ መጥታ ለመዘገብ ጠይቃ የነበረች ሲሆን በሙያ ብቃቷና ድክመቷ አጠያያቂነት ፈቃድ የተነፈገች መሆኑ ታውቋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ኅዳር 21 ቀን 1991</a></p>

</body>
</html>
