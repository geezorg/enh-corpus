<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሼክ መሐመድ አልአሙዲ በዎርልድስፔስ 75% ድርሻ ባለቤት ሆኑ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ሼክ መሐመድ አልአሙዲ በዎርልድስፔስ 75% ድርሻ ባለቤት ሆኑ</h2>


<p>ሼክ መሐመድ አል አሙዲ ዎርልድስፔስ የተሰነው ዋሽንግተን ውስጥ የሚገኘው የዲጂታል ሬዲዮ ስርጭት ኮርፖሬሽን ውስጥ የ1. ቢሊዮን ዶላር ኢንቨስትመንት በማዋጣት 75% ድርሻ መያዛቸው ተገለፀ። ይህ የተገለፀው የኩባንያው የመጀመሪያ ሳተላይት «አፍሪስታር» የተሰነችው ከኩሪ (የፈረንሳይ ጉያና ደቡብ አሜሪካ) ግዛት ስትለቀቅ በተሰጠው መግለጫ ነው። ዎርልድስፔስ የተባለው ድርጅት የተቋቋመ እ.ኤ.አ በ1991 ሲሆን የኩባንያው መሥራች ኢትዮጵያ ውስጥ ተወልደው ያደጉት የ42 ዓመት ጎልማሳ አቶ ኖህ ሳማራ ናቸው። ሼክ መሐመድ አል አሙዲ ኮርፖሬሽኑ የተቀላቀሉት እ.ኤ.አ በ1995 መሆኑ ታውቋል። በዎርልድስፔስ የተላከችው «አፍሪስታር» ሳተላይት ባሁኑ ጊዜ በአፍሪቃ ዙሪያ በመሽከርከር ላይ ስትገኝ በተለያዩ ቋንቋዎች ለአፍሪቃና ለመካከለኛው ምስራቅ ሀገሮች የሬዲዮ ስርጭት አገልግሎት ከጥቂት ወራት በኋላ እንደምትሰጥ ታውቋል። ሳተላይቷ በዓለም አቀፍ ደረጃ መረጃ፣ መዝናኛ እና ትምህርት አገልግሎት በመስጠት በቀጥታ «የመረጃ ድሆች» ለሆኑ የአፍሪቃ የእስያና የደቡብ አሜሪካ 4. ቢሊዮን ሕዝቦች መረጃ ከሚሰጡት ሶስት ሳተላይቶች አንዷ ስትሆን ሌሎቹ ሁለት ሳተላይቶች አንዷ ስትሆን ሌሎች ሁለት ሳተላይቶች «ኤሽያስታርና» «አሜሪስታር» የሚባሉት እ.ኤ.አ በ1999 ይለቀቃሉ ተብሎ ይጠበቃል።</p>

<p>ባልበለፀጉ አገሮች 2 ሚሊዮን አድማጮች በአንድ ጣቢያ የመገልገያ ሁኔታ መረጃን ለብዙ አድማጮች ለማዳረስ እንዲያስችል የተሻለ ስልት የመጠቀመን አስፈላጊነት የሚያጎላው ሲሆን በአሁኑ ወቅት ዎርልድ ስፔስ በአፍሪስታር በኩል 900 ሚሊዮን ለሚጠጉት የአፍሪቃና የመካከለኛው ምስራቅ አድማጮች ከአንድ ምንጭ በተመሳሳይ ጊዜ መረጃ ለማዳረስ እንደምትችል በመግለጫው ተመልክቷል።</p>

<p>በተጨማሪም 3. ቢሊዮን የእስያ እንዲሁም 500 ሚሊዮን የሚሆነው የደቡብ አሜሪካና የካሪቢያን አገሮች አድማጮችም በተመሳሳይ መንገድ «ከእስያና ከአሜሪስታር» ቀጥተኛ አገልግሎት ወደፊት ያገኛሉ ተብሎ ይጠበቃል። ሶስቱ ሳተላይቶች በመሬት በሚዘረጉላቸው መሠረተ ልማቶች በየአገሩ 100 በሚደርሱ በዲጂታል ሬዲዮኖች አማካኝነት ስርጭታቸውን ያዳርሳሉ። በዚህ አገልግሎት ዓለም አቀፍ የሬዲዮ ማሰራጫዎች፣ የአጭር ሞገድ ብሔራዊና ክልላዊ ሬዲዮኖች፣ የተባበሩት መንግስታት፣ ዓለም አቀፍ ተቋማትና ሌሎችም አጠቃላይ ፕሮግራሞችን ማስተላለፍ የሚሹ ጣቢያዎች ሁሉ መጠቀም እንደሚችሉ የተሰጠው መግለጫ ያመለክታል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ጥቅምት 30 ቀን 1991</a></p>

</body>
</html>	
