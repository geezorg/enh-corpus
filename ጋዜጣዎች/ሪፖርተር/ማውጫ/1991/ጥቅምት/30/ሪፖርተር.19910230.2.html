<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኤርትራ የኢኮኖሚ ቀውሷን ለመግታት ቦንድ መሸጥ ጀመረች፣ ግብር ጨመረች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኤርትራ የኢኮኖሚ ቀውሷን ለመግታት ቦንድ መሸጥ ጀመረች፣ ግብር ጨመረች</h2>


<p>የኤርትራ መንግሥት ከደረሰበት የኢኮኖሚ ቀውስ ለማገገም የቦንድ ሽያጭ እንቅስቃሴ የመገናኛ ብዙሃን አደባባይ እያወጡ ናቸው። የኤርትራ ማዕከላዊ ባንክ ቦንድ በመሸጥ ኢኮኖሚውን ለማረጋጋት የሚያስችለውን ገቢ ለማሰባስብ እንቅስቃሰ መጀመሩን በቅርቡ የዘገበው ሮይተር የተሰኘው የዜና አውታር ነው።</p>

<p>ቦንዱ በውጭ አገር በሚገኙ የኤርትራ ኤምባሲዎች በገበያ ላይ እንደሚውል የዘገበው ሮይተር የኤርትራ ኢኮኖሚ ከኢትዮጵያ ጋር የነበረውን ቁልፍ የንግድ እንቅስቃሴ በማጣቱ ምክንያት የኤርትራ መንግሥት ቦንድ የመሸጥ ዕቅድ ለማውጣት መገደዱንም አስታውቋል።</p>

<p>የኤርትራ ማዕከላዊ ባንክ ባለሥልጣናት በዩናይትድ ስቴትስ አሜሪካ ሽያጩ በተሳካ ሁኔታ መጀመሩን ለማረጋገጥ ዋሺንግተን እንደሚገኙ የገለፀው ዘገባው የመጀመሪያዎቹ ቦንዶች ዋና እያንዳንዳቸው 300፣ 500፣ 1000 የአሜሪካን ዶላር መሆኑን እ.ኤ.አ በ2001 ተከፋይ የሚሆኑና ወለድ የማይከፈልባቸው መሆኑንም አስታውቋል። የዛሬዋ ኤርትራ በውጭ አገር የሚኖሩ 500.00 ኤርትራውያን ዜጎቿ በሚያዋጡት ገንዘብ አብዛኛውን የመንግስትዋን የውጭ ምንዛሪ ገቢ እንደምትደጉም ሲታወቅ ይህንን ቦንድ የሻዕቢያን መንግስት የሚደግፉ ኤርትራውያን ይገዛሉ ብሎ የኤርትራ መንግሥት እንደሚጠብቅ ሮይተር ዘግቧል። የሻዕቢያ መንግስት ከላይ ከተጠቀሱት በተጨማሪ ዋጋቸው እያንዳንዳቸው 410፣ 820 የዩናይትድ ስቴትስ ዶላር የሆኑ ቦንዶች በመሸጥ በ4 ወለድ ለ2004 እ.ኤ.አ ተከፋይ እንደሚያደርግ እንዲሁም ዋጋቸው እያንዳንቸው 360፣ 720 ዶላር የሆኑ ቦንዶችን ደግሞ በ4. ወለድ እ.ኤ.አ በ2008 ተካፋይ እንደሚያደርግ ለሮይተርስ አስታውቋል። «ዓላማችን በበጀት እጥረት ምክንያት የተፈጠሩብንን ችግሮች ቦንድ በመሸጥ ለማቃለል ነው። ቦንዶቹ በመጀመሪያ ውጭ አገር በሚኖሩ አገር ወዳድ ኤርትራውያን ይገዛሉ፣ ቀጥሎም በማንኛውም ፍላጐት ባለው ኢንቨስተር ሊገዙ ይችላሉ ብለን ተስፋ እናደርጋለን» ሲሉ አንድ ከፍተኛ የኤርትራ ማዕከላዊ ባንክ ባለሥልጣን መግለፃቸው ሮይተርስ ዘግቧል። የኤርትራ ኢኮኖሚ በመቶዎች የሚቆጠሩ ሰዎችን ለሞት የዳረገው የግንቦት ወር የድንበር ግጭት በኋላ ቀውስ ላይ የሚገኝ ሲሆን ከሰኔ ወር ጀምሮ ከኢትዮጵያ ጋር የነበረው የንግድ ግንኙነትም ሙሉ በሙሉ በመቋረጡ ከፍተኛ ሥጋት በኤርትራ መንግሥትና ሕዝቡ ማስከተሉ ይታወቃል።</p>

<p>እንደ ኤርትራ ማዕከላዊ ባንክ ግምት የዋጋ ግሽበት በሰኔ ወር ላይ ከነበረበት ከ5. ወደ 7. ያደገ ሲሆን ወሳኝ የምግብ ሸቀጣ ሸቀጦች ዋጋ ከዚ በላይ ሊያድግ ይችላል ተብሎ ይጠበቃል። የኤርትራው ናቅፋ ምንዛሬ በሰኔ ወር ላይ በዶላር 7. ከነበረው ወደ 7. ጨምሯል ተብሏል። ኤርትራ ከኢትዮጵያ ጋራ በጋራ ትጠቀምበት የነበረውን ብር በናቅፋ ከለወጠች በኋላ በሁለቱ የአፍሪቃ ቀንድ ሃገሮች መካከል አለመግባባቶች እያደጉ ወደ ግጭት ማምራታቸው ሮይተርስ ጠቅሶ በዚህ የንግድ ልውውጥና ግንኙነቱ መቆም በተለይ በትራንስፖርት በግንድና በቱሪዝም መስኮች ቀውሱ በኤርትራ ጐልቶ እንደሚንፀባረቅ አቶ ግርማይ አብርሀ የኤርትራ ማዕከላዊ ባንክ አማካሪ ለሮይተር ገልፀዋል። እንዲሁም ለኢትዮጵያ ኢምፖርት ኤክስፖርት አገልግሎት ይሰጥ የነበረው የአሰብ ወደብ የትራፊክ አገልግሎት መቆሙንም አማካሪው ጠቁመዋል። የኢኮኖሚ ቀውሱን ለማቃለል የኤርትራ መንግስት የገቢ ታክስ ተመኖችን 100. ድረስ በመጨመሩ ዜጐች ደመወዛቸውን ሙሉ በሙሉ ለጦርነቱ የሚሰጡበት ሁኔታ ተፈጥሯል። ዝቅተኛው የገቢ ታክስ ተመን 3. ሲሆን ይህም ገቢያቸው 27 ዶላር ወይም (200) ናቅፋ ላላቸው ዜጐች መሆኑ ታውቋል። ከፍተኛው የገቢ ታክስ ተመን 38. ሲሆን ይህም ገቢያቸው ከ8000 ናቅፋ በላይ ለሆኑት ዜጐች መሆኑ ተዘግቧል። አቶ ጐይቶም ወልደማርያም የኤርትራ ታክስ ክፍል ኃላፊ ይህ የግብር ጫና ከባድ እንዳልሆነና ከተጨመረው ታክስ የሚገኘው ገቢ የኤርትራ መንግሥት ከውጭ ዜጐቹ ከሚያሰባስበው በተጨማሪ እንደ ልዩ ምንጭ በልዩ ዕቅዱ ሊጠቀምበት የሚያስብ መሆኑን ገልፀዋል።</p>

<p>እውነታው በሮይተር በዚህ መልክ ተዘግቦ እያለ የኤርትራ ፕሬዝዳንት ኢሳያስ አፈወርቂ በቅርቡ በሃገራቸው ሬዲዮና ቴሌቪዥን ባደረጉት ቃለምልልስ የሃገራቸው ኢኮኖሚ በየዓመቱ 7. ዕድገት እያሳየ ነው በማለት ሲናገሩ ተደምጠዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ጥቅምት 30 ቀን 1991</a></p>

</body>
</html>	
