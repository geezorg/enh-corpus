<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ድሃ ብንሆንም ነፃነታችንና ሉዓላዊነታችንን ለድርድር አናቀርብም»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head> 
<body>


<h2 class="align-center">«ድሃ ብንሆንም ነፃነታችንና ሉዓላዊነታችንን ለድርድር አናቀርብም»</h2>

<p class="align-center">መለስ ዜናዊ</p>


<p>ምንም ድሃ ብንሆን ለክብራችንና ኩራታችንን ከፍተኛ ግምት እንሰጣለን፣ ኢትዮጵያውያኖች ነፃነታችንን ሉዓላዊነታችንን ለድርድር አናቀርብም ሲሉ ጠቅላይ ሚኒስትር መለስ ዜናዊ ገለፁ። ጠቅላይ ሚኒስትር መለስ ዜናዊ ይህን የገለፁት በኮሪያ ሪፐብሊክ ጉብኝታቸው ወቅት ፕሬዚዳንት ኪም ዴ ጁንግ ለክብራቸው ባደረጉላቸው ግብዣ ላይ ባደረጉት ንግግር ነው። ሃገሮች በኢኮኖሚያዊና ብልጽግናና ሉዓላዊነት መካከል ምርጫ ሊቀርብላቸው እንደማይችል የገለፁት አቶ መለስ ኢትዮጵያ በአካባቢዋ እንዲሁም በአፍሪካ አህጉር ለሰላም በምሶሶነት በየትም ቦታ ዓለም አቀፍ ህግ እንዲከበር በፅናት የምትቆም መሆኑን አስረድተዋል።</p>

<p>በሃገር ውስጥ ብቻ ሳይሆን በተለክ በክፍለ ሪጅኑ በአጠቃላይ ደግሞ በአፍሪካ የሰላም ዕድሎች አላግባብ እንዲባክኑ ሕዝባቸው እንደማይሻ የገለፁት አቶ መለስ በዚህ ረገድ ያለፉት ሰባት አመታት ሪኮርዶቻቸው ይህንኑ እንደሚያረጋግጥ ወደፊትም ሕዝባቸው በዚህ አቋሙ ፀንቶ የሚገፋበት መሆኑን አስታውቀዋል። በታሪካዊ መሠረት ላይ የተገነባው የሁለቱ ሃገሮች የወዳጅነት ግንኙነት የበለጠ እንዲጠናከር አስፈላጊውን ጥረት ሁሉ ሃገራቸው እንደምታደርግ የገለፁት አቶ መለስ ዜናዊ የኮሪያ ባለሃብቶች መዋዕለንዋያቸውን በኢትዮጵያ ውስጥ እንዲያውሉ ጥሪ አድርገዋል።</p>

<p>የኮሪያ ፕሬዝዳንት ኪም ዴ ጁንግ በበኩላቸው ባደረጉት ንግግር የቅኝ ገዢዎችን ወረራ በመመከት በዓለም ላይ ድልን ከተቀዳጁ ሃገሮች መካከል ኢትዮጵያ አንዷ መሆኗንና በኮሪያውያኖች ዘንድ ልዩ ግምት ያሰጣት መሆኑን በተባበሩት መንግሥታት ጦር ኃይል ውስጥ 6000 ኢትዮጵያውያን ወጣቶች ተሰልፈው ከደቡብ ኮሪያ ጎን መሆን ከ1950-53 ድረስ በተካሄደው ጦርነት አኩሪ ተግባር መፈፀማቸውን አስታውሰዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ጥቅምት 23 ቀን 1991</a></p>

</body>
</html>	
