<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«በኤድስ ቫይረስ በማናውቃት ኢትዮጵያ ተገኝቼ የሰማሁት አኃዝ አሳስቦኛል»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body> 


<h2 class="align-center">«በኤድስ ቫይረስ በማናውቃት ኢትዮጵያ ተገኝቼ የሰማሁት አኃዝ አሳስቦኛል»</h2>

<p class="align-center"> ዶ/ር ጄ. ሌቪ</p>

<p class="align-center">ኤች አይ ቪ ቫይረስን ያገኙት ሳይንቲስት</p>


<p>ኢትዮጵያን እስከቅርብ እኛ የምናውቃት የኤች አይ ቪ ቫይረስ ያልነበረባት ሃገር በመሆኗ ነው። ማክሮ ባዘጋጀው አውደ ጥናት አዲስ አበባ በተገኘሁበት ወቅት በቫይረሱ የተለከፉ ሰዎች አኃዝ 2.5 ሚሊዮን መድረሱን ስሰማ ግን በጣም አስደንቆኛል። በኤች አይ ቪ ቫይረስ ሥርጭት በማትታወቀው ኢትዮጵያ ይህን ዓይነት አኃዝ በመስማቴ አሳስቦኛል ሲሉ ዶ/ር ጄ.ሌቪ ገለፁ።</p>

<p>ይህን የገለጽሱት በቅርቡ በአዲስ አበባ ከተማ በነበሩበት ወቅት ከጋዜጣው ዝግጅት ክፍል ጋር ባካሄዱት ቃለምልልስ ነው።</p>

<p>ዶክተር ሌቪ በኤች አይ ቢ ቫይረስ ተይዘው ምንም ዓይነት ሌላ መድኃኒት ሳይወስዱ የቫይረሱን ዕድገትና ሥርጭት በውስጣቸው ባለው ተፈጥሮአዊ መከላከያ የተቆጣጠሩ 20 ዓመታት ያስቆጠሩ የዩናይትድ ስቴትስ ዜጎች መኖራቸውን ገልፀው አሁን በላባራቶሪ /ቤተሙከራ/ እያከናወኑ ያሉት ሥራ እነኚህ በኤች አይ ቪ ቫይረስ ተጠቂ የሆኑ ሰዎች ተፈጥሮአዊ መከላከያ ምስጢርን ጠልቆ በመፈተሽ በሌሎች አካባቢዎችም በተመሳሳይ ሁኔታን የተጠቂ ሰዎች ተፈጥሮአዊ መከላከያ የማጐልበት ሥራ መሆኑን አስረድተዋል።</p>

<p>በተመድ ኢኮኖሚ ኮሚሽን የስብሰባ አዳራሽ በተዘጋጀ አውደ ጥናት ላይ ጥናቶችን ያቀረቡት ዶ/ር ሌቪ ኤች አይ ቪ ቫይረስ እንዳይስፋፋ የሚገቱት ሴሎች (ህዋሶች) የትኞቹ ናቸው የሚለውን ለማወቅ ባለፉት ዓመታት ጥልቅ ምርምር በቤተሙከራቸው አካሂደው በነጭ የደም ሴል ውስጥ የሚገኙ ሲዲኤ ሊምፋሳይ የሚባሉት መሆናቸውን እንደደረሱበት አመልክተዋል። ሲዳኤ ሊምፋሳይ የኤች አይ ቪ ቫይረስን የሚዋጋና የመስፋፋት አቅሙን መግታት የሚችል በነጭ የደም ሴል ውስጥ የሚገኝ ተፈጥሮአዊ መከላከያ መሆኑን ማረጋገጣቸውን የገለፁት ዶ/ር ሌቪ በኤች አይ ቪ ቫይረስ ተጠቂ የሆኑ ሰዎች በተፈጥሮአዊ መከላከያቸው ተጨማሪ መድኃኒት ሳይወስዱ ሊከላከሉ ስለቻሉበት ሁኔታ በአሁኑ ሰዓት ምርምር መካሄዱ እንደ አፍሪካ ለመሳሰሉ መድኃኒቱን በቅርብ ለማግኘት አስቸጋሪ ለሚሆንባቸው ሀገሮች ታላቅ ጠቀሜታ ያለው መሆኑንም አስረድተዋል።</p>

<p>አሁን በዚህ ግኝት በተፈጥሮአዊ የመከላከል ሥርዓት የኤች አይ ቪ ቫይረስን ዕድገትና ሥርጭት መቆጣጠር ከተቻለ ከቅርብ ጊዜ በኋላ ደግሞ ዋጋው ውድ ያልሆነ ሁሉም ሰው በቀላሉ ሊጠቀምበት የሚችል መድኃኒት ጠቢባኑ ለማዘጋጀት በቂ ጊዜ እንደሚያመቻች ዶ/ር ሌቪ ገልፀዋል።</p>

<p>የኤች አይ ቪ የሥርጭት ሁኔታ በኢትዮጵያ ምን እንደሚመስል ቀደም ሲል ዕውቀቱ አልነበረኝም ያሉት ዶ/ር ሌቪ የሰሙት አኃዝ በአጭር ጊዜ ውስጥ በእጥፍ 5 ሚሊዮን እንዳያድግ ሥጋት ያላቸው መሆኑን አመልክተዋል። ይሁንና በአሁኑ ሰዓት ስለኤድስ መከላከል ወጣቱ በቂ ግንዛቤ ያገኘ በመሆኑ ተከታታይ ትምህርት በመስጠት እንዳይዛመት ኢትዮጵያ ከፍተኛ ጥረት ማድረግ እንደሚኖርባት ዶ/ር ሌቪ አሳስበዋል።</p>

<p>ለሁለት ቀናት የቆየውን አውደ ጥናት በተመድ የኢኮኖሚክ ኮሚሽን የስብሰባ አዳራሽ አዘጋጅቶ የነበረው ተቀማጭነቱ ኒውዮርክ የሆነ በተባበሩት መንግሥታት ድርጅት ኮንሰልታንሲ ስታተስ የተሰጠው በኒውዮርክ ውስጥ በህጋዊነት የተመዘገበ በአፍሪካ እናቶችና ህፃናት ዕርዳታ ላይ የሚያተኩር ምኣጭርኦ /ሞትሀር አንድ ጭሂልድ ኣፍሪቻ ረሊአፍ ኦርጋኒዛቲኦን/ በመባል የሚጠራ በኢትዮጵያዊቷ ሙሉ ዓለም ተፈሪ መሥራችነት የተቋቋመ ምግባረ ሰናይ ድርጅት ነው።</p>


<p class="align-center"><a href="/Gazettas/Reporter/info/Reporter.sera.html">ከ ሪፖርተር ጥር 10 ቀን 1991</a></p>

</body>
</html>	
