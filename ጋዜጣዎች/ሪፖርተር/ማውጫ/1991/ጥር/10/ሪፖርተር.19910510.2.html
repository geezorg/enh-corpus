<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ጦርነቱ በሆነ ጊዜ ሊፈነዳ ይችላል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ጦርነቱ በሆነ ጊዜ ሊፈነዳ ይችላል</h1>

<p class="align-center">አንቶኒ ሌክ አሁንም መፍትሄ አልሆኑም</p>


<p>የኤርትራ መንግሥት በቅርቡ ኢትዮጵያ በሦስት አቅጣጫ ጦርነት ልትከፍትብኝ ነው በማለት ያወጣው መግለጫ በአንዳንድ ወገኖች ዘንድ እንደ ፍርሃት ቢታይም የአየር ውጊያ ሲጣስ ይችላል የሚል ማስጠንቀቂያው በተቃራኒው በኢትዮጵያ የውጭ ጉዳይ ሚኒስቴር የዓለም ህብረተሰብ የሚጠበቅበትን ጫና ካላደረገ በስተቀር በእኛ በኩል ጨርሰናል በማለት የተሰጠው መግለጫ ጦርነቱ በሆነ ጊዜ ሊፈነዳ እንደሚችል ጠቋሚ ምልክት መሆኑን ለጉዳዩ ቅርበት ያላቸው ባለሙያዎች እየገለፁ ነው።</p>

<p>የኤርትራ መንግሥት የአ.አ.ድን የመፍትሔ ሃሳብ በተደጋጋሚ አለመቀበሉን እስካረጋገጠ ድረስ በግንባር ያለው አጠቃላይ ኢንፎርሜሽን ሁኔታ እንደሚጠቁመው ሻዕቢያ ራሱ በዕውር ጭፍን አሊያም በኢትዮጵያ በኩል ዝግጅቱ ያለቀለት በመሆኑ ጦርነቱ ሊጀመር እንደሚችል ጥርጣሬ አሳድሯል።</p>

<p>የዩናይትድ ስቴትስ የቀድሞ ብሔራዊ ፀጥታ አማካሪ ሚስተር አንቶኒ ሌክ ወደ አካባቢው መምጣት በጦርነቱ መጀመር የአቋም ለውጥ ይፈጥራል ተብሎ ባይጠበቅም የቀረበውን የሰላም ሃሳብ በእምቢተኝነት እስካሁን ሳትቀበል ለቀረችው ኤርትራ አሜሪካ ግልፅ አቋማን ታሳውቃለች ተብሎ እየተጠበቀ ነው።</p>

<p>የኤርትራው ፕሬዚዳንት ኢሳያስ አፈወርቂ የቀረበውን የመፍትሔ ሃሳብ በተደጋጋሚ ያንገራገሩበት በመሆኑ በአንቶኒ ሌክ ድጋሚ ጉዞም የቃል ጨዋታ፣ ወይም አክሮባት ካልሆነ በስተቀር አዎንታዊ ምላሽ ይሰጣሉ ተብሎ እንደማይጠበቅ ጉዳዩን በቅርበት የሚከታተሉ ባለሙያዎች ይናገራሉ።</p>

<p>የአ.አ.ድ ሸምጋይ ቡድን የአ.አ.ድ ግጭት አስወጋጅ ማዕከላዊ አካል የመፍትሔ ሃሳብ ያስተላለፈበት የአንቶኒ ሌክ ከዩናይትድ ስቴትስ አፍሪካ ቀንድ ዥዋዥዌ ያረፈበት ኢትዮጵያም በበኩሏ ያደረገችው የሠላም ጥረት መጠናቀቁን የገለፀችበት ይኸው ውዝግብ ሻዕቢያም በዚህ ሳምንት ኢትዮጵያ በሦስት አቅጣጫ ልትወረኝ ተዘጋጅታለች እኔም ተዘጋጅቻለሁ ያለበት ሁኔታ ሁኔታ ላይ ስለምንገኝ ከአሁን በኋላ በሆነ ሰከንድና ደቂቃ በኢትዮጵያም ይሁን በኤርትራ በኩል ለተዋጊ ሠራዊቱ በምትተላለፍ ቀጭን ትዕዛዝ ጦርነቱ ሊፈነዳ እንደሚችል ጉዳዩን የሚከታተሉ ባለሙያዎች ያስረዳሉ።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ጥር 10 ቀን 1991</a></p>

</body>
</html>	
