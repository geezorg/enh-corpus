<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አምባሳደር ግርማ አስመሮም ከኢትዮጵያ ላለመውጣት አንገራግረው ነበር</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">አምባሳደር ግርማ አስመሮም ከኢትዮጵያ ላለመውጣት አንገራግረው ነበር</h2>


<p>ከአንድ ዲፕሎማት በማይጠበቅ ምግባርና ከአምባሳደርነት ውክልና ውጪ በማይጣጣም ተግባር ላይ ተገኝተው በኢትዮጵያ ፌዴራላዊ ዴሞክራሲያዊ ሪፐብሊክ መንግስት በ24 ሰዓት ከሃገር እንዲወጡ የተወሰነባቸው በኢትዮጵያ የኤርትራ መንግሥት ቀድሞ አምባሳደር የነበሩት ግርማ አስመሮም ከኢትዮጵያ ላለመውጣት አንገራግረው እንደነበር ታወቀ።</p>

<p>የቀድሞ ኤርትራ አምባሳደር ግርማ አስመሮም ከኢትዮጵያ ላለመውጣት ያንገራገሩት የአፍሪካ አንድነት ድርጅት ጽ/ቤት በመሄድ እኔ በኢትዮጵያ ብቻ ሳይሆን በአአድም የኤርትራ አምባሳደር /መልዕክተኛ/ ስለሆንኩ ከኢትዮጵያ መውጣት የለብኝም የሚል አቤቱታ በማቅረብ ነበር።</p>

<p>አቤቱታ የቀረበላቸው የአፍሪካ አንድነት ድርጅት ዋና ፀሐፊ ሚስተር ሳሊም አህመድ ሳሊም በኢትዮጵያ መንግሥት የተወሰነው ውሳኔ የኤርትራን ዲፕሎማቲክ ጽ/ቤት መዝጋት ሳይሆን በግል አምባሳደሩ ከተልዕኮአቸው ውጪ በማይጣጣም ሥራ ላይ በመገኘታቸው የተሰጠ በመሆኑ ይህንንም የኢትዮጵያ መንግሥት ማድረግ መብቱ ስለሆነ ውጡ ከተባሉ መውጣት እንደሚገባቸው የሚያሳስብ ምላሽ እንደሰጧቸው ታውቋል።</p>

<p>በዚህም መሠረት የውጭ ጉዳይ ሚኒስቴር ባስታወቀው ቀንና ሰዓት ገደብ መሠረት የካቲት 3 ቀን 1991 ዓ.ም ከቀኑ 8 ሰዓት የኤርትራ ቀድሞ አምባሳደር የነበሩት ግርማ አስመሮም ከኢትዮጵያ ወጥተዋል።</p>

<p>ላለመውጣት አንገራግረው የነበሩት የቀድሞ አምባሳደር ግርማ አስመሮም ከኢትዮጵያ ከወጡም በኋላ ለብሪታንያ የዜና አውታር ቢቢሲ መውጣት አይገባኝም ነበር የሚል አቤቱታቸውን አቅርበዋል።</p>

<p>የኤርትራ መንግሥት በኢትዮጵያ ላይ ወረራ በከፈተበት ወቅት በኤርትራ የኢትዮጵያ አምባሳደር የነበሩት ወደ አገራቸው እንዲመለሱ ከተደረገበት ጊዜ አንስቶ ሌላ ዲፕሎማት ለመላክ ኢትዮጵያ የሁለቱ ዲፕሎማቶችን ስም በመስጠት ተደጋጋሚ ሙከራ ብታደርግም ተገቢ ምላሽ ተነፍጓት በነበራት አንድ ዲፕሎማት ብቻ ጉዳይ ፈፃሚ ደረጃ ቆይታለች። ከመንግሥት የተሰጠው የአምባሳደሩ ከሃገር መውጣት ውሳኔ ከዚህ ጋር ተያያዥነት እንደሌለው ተመልክቷል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር የካቲት 8 ቀን 1991</a></p>

</body>
</html>	
