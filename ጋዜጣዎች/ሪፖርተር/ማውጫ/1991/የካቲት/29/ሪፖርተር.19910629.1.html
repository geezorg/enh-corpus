<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያና አሜሪካ ከፍተኛ ዲፕሎማቲክ ፍጥጫ ላይ ናቸው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢትዮጵያና አሜሪካ ከፍተኛ ዲፕሎማቲክ ፍጥጫ ላይ ናቸው</h1>


<p>ዩናይትድ ስቴትስ በኢትዮጵያ ላይ አላስፈላጊ ጣልቃ ገብነት እንድታቆም የኢትዮጵያ የውጭ ጉዳይ ሚኒስቴር ማሳሰቢያ ሰጠ። የውጭ ጉዳይ ሚኒስቴር ማሳሰቢያ የሰጠው ተቀማጭነታቸው አዲስ አበባ የሆኑትን የዩናይትድ ስቴትስ አምባሳደር ሚስተር ዴቪድ ሺንን ጠርቶ ነው።</p>

<p>ዲፕሎማቲክ ምንጮች ኢትዮጵያ በአሁኑ ወቅት ሉዓላዊነቷን በኃይል ለማስከበር የምታደርገውን እንቅስቃሴ በተለይ ሻዕቢያ በባድመ ከተደመሰሰ በኋላ ዩናይትድ ስቴትስ ተጨማሪ ጉዳት እንዳይደርስበት ከጉያዋ ውስጥ አስገብታ እየተከላከለችለት እንደሆነ ይጠቁማሉ።</p>

<p>ምንጮቹ ይህን መሠረት በማድረግ በዓለም አቀፉ ድርጅት የፀጥታ ምክር ቤት አማካኝነት ኢትዮጵያን የሚጫኑ ውሳኔዎች እንዲተላለፉ ዩናይትድ ስቴትስ እየተንቀሳቀሰች መሆኑን ይገልፃሉ። የኢትዮጵያ የውጭ ጉዳይ ሚኒስቴርም አዲስ አበባ ተቀማጭ በሆኑ አምባሳደሯ አማካኝነት ለዩናይትድ ስቴትስ ማሳሰቢያ እንዲደርሳት ያደርገውም በዚሁ የተነሣ ነው።</p>

<p>የኢትዮጵያ የውጭ ጉዳይ ሚኒስቴር የዩናይትድ ስቴትስ አምባሳደርን በመጥራት እስከአሁን የኢትዮ ኤርትራ ችግርን በሠላማዊ መንገድ እንዲፈታ ዩናይትድ ስቴትስ ላደረገችው ጥረት ኢትዮጵያ እንደምታመሰግን ገልጾ በአሁኑ ጊዜ ግን አሜሪካ እየወሰደች ያለችው እርምጃ ፍትሐዊ ሣይሆን ወራሪን የሚያበረታታ በመሆኑ በዚህ ጉዳይ ከእንግዲህ ዩናይትድ ስቴትስ ጣልቃ እንዳትገባ በጥብቅ አሳስቧል።</p>

<p>ኢትዮጵያ የወሰደችው አቋም በዩናይትድ ስቴትስ መግንሥት ላይ የተወሰነ መደናገጥ የፈጠረ ሲሆን ይህ አቋም በተገለፀበት ዕለት ዩናይትድ ስቴትስ ባደረገችው ግፊት የተመድ ፀጥታ ጥበቃ ምክር ቤት ጦርነቱ እንዲቆምና ኢትዮጵያ ተጨማሪ የማጥቃት እርምጃ እንዳትወስድ ውሳኔ አስተላልፏል።</p>

<p>የተላለፈው ውሳኔ ኢትዮጵያ ሉዓላዊነቷን ለማስከበር የምትወስደውን እርምጃ እንደሚያደናቅፍ ፍትሃዊ እንዳልሆነ ብቻ ሳትሆን ሌሎች ዲፕሎማቶችም ይገልፃሉ።</p>

<p>ኢትዮጵያ የተወረረው መሬቷን ለማስመለስ ወደ ኋላ እንደማትል በግልፅ በማሳወቋ አሜሪካም ሻዕቢያ ተጨማሪ ጉዳት እንዳይደርስበት እየተከላከለች በመሆኑ ምክንያት ሁለቱ አገሮች ከፍተኛ ዲፕሎማቲክ ፍጥጫ ውስጥ ገብተዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር የካቲት 29 ቀን 1991</a></p>

</body>
</html>	
