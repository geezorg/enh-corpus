<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአሜሪካና የሻዕቢያ ስምምነት የጓዳ ሴራ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የአሜሪካና የሻዕቢያ ስምምነት የጓዳ ሴራ</h1>


<p>ዩ.ኤስ አሜሪካ ያላትን ፍላጎት ኤርትራ እንድታስጠብቅና ሻዕቢያም በሥልጣን እንዲቆይ የሚረዳ ስምምነት በምስጢር ተስማሙ። አሜሪካ የሰላም ጠባቂ ኃይል በአካባቢው እንዲገባ ስትገፋፋ ኢሳያስም የአሜሪካን ጥቅም እንደሚያስጠብቁ ገልፀዋል።</p>

<p>ኒውዮርክ በሚገኙት በተመድ የኤርትራ አምባሳደር በአቶ ኃይሌ መንቆርዮስ በኩል የተፈፀመው ስምምነት ቀድሞ በአሜሪካና በሩዋንዳ በኋላም በአአድ በኩል ቀርቦ የነበረውንና «አልቀበልም» ያለችውን የእርቅ ሃሳብ ኤርትራ እንድትቀበል ሲገፋፋ፣ አሜሪካ በምላሹ በእርቅ ሃሳቡ አዳዲስ አንቀፆችን ለመጨመርና በዓለም ፊት ዲፕሎማሲያዊ ግንኙነቷን እንድታጠናክርላት የሚያስችል መሆኑን ያመለክታል። ይኽን ስምምነት ሁለቱ ሃገሮች ካጠናቀቁ በኋላ የአልጀርሱን ጉባዔ ኤርትራ መካፈሏ ታውቋል።</p>

<p>ከውስጥ አዋቂዎች የተገኘው መረጃ እንደሚያመለክተው ሤራው ኢሳያስና መንግሥታቸው አሜሪካ በፈለገችው መንገድ ብቻ እንዲመሩ የሚያደርግ ሲሆን አሜሪካም የኢትዮጵያ ሠራዊት ወደፊት ገፍቶ ሻዕቢያን ከሥልጣን መውረድ ደረጃ የሚያደርስ እርምጃ እንዳያደርግ ዋስትና ሰጥቷል። በዚህም መሠረት ኢሳያስ የሊቢያውን ቀጠሯቸውን በአሜሪካኖች ትዕዛዝ እንዲሰርዙ ሲደረግ ኢሳያስ አሜሪካ ሄደው ሰፊ የሚዲያ ሽፋን እንዲያገኙና ከከፍተኛ ባለሥልጣኖች ጋር እንዲነጋገሩ ተደርጓል። በሰላም መደራደራያው ላይም የቴክኒኩን ጉዳይ የሚያጠኑት ከሳሊም አሕመድ ሳሊም በስተቀር በአልጄሪያውያንና በአሜሪካ እጅ እንዲገባ ሆኗል። ይኽን እድል በመጠቀምና በአሜሪካ እጅ እንዲገባ ጫና በስምምነቱ መሠረት ቀድሞ «የታዛቢ ኃይል ቡድን» የተባለው ቀርቶ «በሰላም ጠባቂ ቡድን» እንዲተካ ማድረጓን የደረሰን መረጃ ያመልክታል።</p>

<p>ፕሬዝዳንት ኢሳያስም በአሜሪካ ጉብኝታቸው ኤርትራ የአሜሪካን ጥቅም እንደምታስጠብቅ ተናግረዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ነሐሴ 17 ቀን 1991</a></p>

</body>
</html>	
