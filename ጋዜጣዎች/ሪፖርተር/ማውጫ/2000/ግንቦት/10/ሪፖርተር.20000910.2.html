<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ሱዳን ወሰን ጥሳ በመግባቷ ፓርላማው እንዲወያይ ተጠየቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ሱዳን ወሰን ጥሳ በመግባቷ ፓርላማው እንዲወያይ ተጠየቀ</h2>


<p>የሱዳን ወታደሮች የኢትዮጵያን ወሰን ጥሰዋል መባሉን በተመለከተ ለሕዝብ ተወካዮች ምክር ቤት በደብዳቤ መግለፁንና ምክር ቤቱ ውይይት እንዲያደርግበት መጠየቁን ለጉዳዩ ቅርብ የሆኑ የሪፓርተር ምንጮች ገልፀዋል።</p>

<p>እንደምንጮቻችን ገለፃ በአቶ ተመስገን ዘውዴ የሚመራው የፓርማ ቡድን አባላት የኢትዮጵያ መሬት የሱዳን ወታደሮች ወሰን አልፈው መግባታቸውን የሚገልፅ ደብዳቤ ለፓርላማው አቅርበዋል። የቡድኑ አባላት ባቀረቡት ደብዳቤ ጉዳዩ ለምክር ቤቱ አባላት ቀርቦ ውይይት እንዲካሄድበት ለምክር ቤቱ አባላት ቀርቦ ውይይት እንዲካሄድበት ጠይቀዋል።</p>

<p>በደብዳቤው በሰሜን ጎነደር በመተማ ፣ ታች አርማጭሆና በቋራ ወረዳዎች ውስጥ የሱዳን ወታደሮች ሰፍረው እንደሚገኙ ተገልጿል። ደብዳቤው የኢትዮጵያ ይዞታን የሱዳን ወታደሮች መያዛቸውን ተከትሎ መንግሥት ምንም አይነት ተቃውሞ አለማቅረቡን ወቅሷል።</p>

<p>ደብዳቤው መንግሥት የአርሶ አደሩን መሬት ለሱዳን እያስረከበ መሆኑን በመግለፅ ጉዳዩ በአስቸኳይ ለፓርላምው እንዲቀርብና ግልፅ የሆነ መረጃ እንዲሰጥበት እንዲሁም የኢትዮጵያ ሕዝብም እንዲያውቀው ጠይቋል።</p>

<p>በሌላ በኩል በጉዳዩ ዙሪያ ያነጋገርናቸው ስማቸው እንዳይገለፅ የፈለጉ የፓርላማ አባል ጉዳዩ ከ1983 ዓ.ም ጀምሮ የነበረ መሆኑንና በኢትዮጵያ የመንግሥት ለውጥ በተደረገበት በ1983 ዓ.ም የሱዳን ወታደሮች የመተማን አካባቢ መያዛቸውን አስታውሰዋል። በዚሁም ወታደሮቹ ለአንድ ዓመት ገደማ ቦታውን ወረው ከቆዩ በኋላ ለቀው መውጣታቸውን ያመለከታሉ።</p>

<p>ቀጥለውም በታህሳስ 1998 ዓ.ም የሱዳን ወታደሮች ወሰን ጥሰው ከአራት መቶ ሰባ በላይ የአርሶ አደሮችና በግብርና ኢንቨስትመንት የተሰማሩ ባለሃብቶች መፈናቀላቸውን ያስታወሱት የምክር ቤቱ አባል ፣ በእርሻ ይዞታው ላይ የነበረው ሰብል በሱዳን ወታደሮች መቃጠሉን አብራርተዋል። የፓርማ አባሉ መንግሥት «የተፈናቀ ሰው የለም» በሚል ባለሃብቶቹን አርሶ አደሮቹን በሌሎች አርሶ አደሮች ይዞታ ላይ በማሸጋሸግ ማስፈሩን አስታውሰዋል። በወቅቱ በሱዳን ወታደሮች ወረራ 17 ሰዎች መገደላቸውን አስታውቀዋል።</p>

<p>በወቅቱ በተነሳው የይዞታ ይገባኛል ውዝግብ የኢትዮጵያ መንግሥትና የሱዳን መንግሥት የድንበር ማካለሉን ሥራ መጀመራቸውን ጠቁመው ፣ እስካሁን እልባት አለምገኘቱን ገልፀዋል።</p>

<p>በዚህም በመተማ ብቻ የነበረው የመሬት ወረራ ተስፋፍቶ በቅርቡ በአርማጭሆና በቋራ አካባቢ መስፋፋቱን እኚሁ የምክር ቤት አባል ገልፀዋል። ለዚህም በመተማና በአርማጭሆ መካከል የሚገኝ «የዘለቀ እርሻ ልማት ቁጥር 4» በሱዳን ወታደሮች መወረሩንና የደላሎ የእርሻ መሬትም ተመሳሳይ ችግር እንደገጠመው በምሣሌነት ጠቅሰዋል። በቋራ ነብሰ ገበያ ተብሎ በሚጠራው አካባቢ በተደረገው ወረራ ከ28ሰዎች በላይ ታፍሰው ወደ ሱዳን መወሰዳቸውንም እኚሁ የምክር ቤት አባል አስተድተዋል።</p>

<p>ይህንንም ሁኔታ ለመንግሥት ባለሥልጣናት በተደጋጋሚ መቅረቡንና ምላሽ አለመገኘቱንና በአሁኑ ጊዜም ያለው ሁኔታ ዝም ሊባል የማይችል በመሆኑ ችግሩን በገሃድ የወጣ መሆኑን የገለፁት የምክር ቤቱ አባል በጉዳዩ ዙሪያ ፓርላማው ሊወያይበት እንደሚገባ አሳስበዋል።</p>

<p>በተያያዘ ዜና ከ20 በላይ የሚሆኑ የፓርላማ አባላት የሱዳን ወታደሮች ወሰን ማለፍ አስመልክቶ ፓርላማው እንዲወያይበት ለመጠየቅ የፊርማ ማሰባሰብ ሥራ እያከናወኑ መሆኑን ምንጮቻችን ጠቁመዋል። በዚህም የፊርማ ማሰባሰብ ሂደት ከ20 በላይ የፓርላማ አባላት ፉርማ መፈረማቸው ታውቋል።</p>

<p>የኢትዮጵያ የውጭ ጉዳይ ሚኒስቴር ባለፈው ሳምንት በሰጠው መግለጫ ደግሞ የኢትዮጵያ መንግሥት መሬት ቆርሶ ለሱዳን ሰጥቷል በሚል በአንዳንድ መገናኛ ብዙሃን ህዝብን ለማደናገርና ግጭት ለመፍጠር ሆነ ተብሎ የሚደረግ አሻጥር እንደሆነ ይገልፃል።</p>

<p>በሌላ በኩል ይህንኑ ጉዳይ በተመለከተ የቤንሻንጉል ጉምዝ ክልል ርዕሰ መስተዳድር አቶ ያረጋል አይሸሹም በሰጡት መግለጫ «ከቅርብ ጊዜያት ወዲህ አንዳንድ የመገናኛ ብዙሃን ኢትዮጵያ ከሱዳን ጋር በምትዋሰንበት ድንበር በኩል መሬት ተቆርሶ ለሱዳን ተሰጥቷል በማለት የተሰራጨው ወሬ መሰረተ ቢስ ነው»</p>

<p>ሱዳን ከፃነቷን ካገኝች ጀምሮ የቀደሞው ንጉሥና ደርግ ከተለያዩ ዓለም አቀፍ አካላት ጋር የሁለቱን አገሮች ድንበር ለማካለል ጥረት ሲያደርጉ መቆየታቸውንና ጥረቱ እስካሁን አለመሳካቱን ማመልከታቸውንና በዚሁ ጉዳይ ሁለቱ አገሮች እየተነጋገሩበትና በጋራ እየሰሩ መሁኑን ጠቁመዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ግንቦት 10 ቀን 2000</a></p>

</body>
</html>	
