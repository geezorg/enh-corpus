<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>መለስ ፣ የመያዶች ረቂቅ አዋጅ ሕገ መንግሥቱን አይፃረርም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">መለስ ፣ የመያዶች ረቂቅ አዋጅ ሕግ መንግሥቱን አይፃረርም</h2>


<p>ጠቅላይ ሚኒስትር መለስ ዜናዊ ባለፈው ቅዳሜ ከበጎ አድራጎት ድርጅቶችና ማህበራት ተወካዮች ጋር ባደርጉት ስብሰባ የበጎ አድራጎት ድርጅቶችና ማህበራት ረቂቅ አዋጅ «ሕገ መንግሥቱን አይፃረርም!» ማለታቸውን አንዳንድ የስብሰባው ተሳታፊዎች ለሪፖርተር ጋዜጣ ገልፀዋል።</p>

<p>ከዚህ ቀደም የበጎ አድራጎት ድርጅቶችና ማህበራት ተወካዮች በመሰብሰብ 42 አንቀፆችን የያዘ ሰነድ አዘጋጅተው ለፍትህ ሚኒስትር መላከቸው ይታወሳል። ጠቅላይ ሚኒስትሩም ይህንኑ ሰነድ መሠረት በማድረግ ባለፈው ቅዳሜ በጠቅላይ ሚኒስትሩ ቢሮ በተካሄደው ስብሰባ «ረቂቁ ከሕገ መንግሥቱ ጋር ይጋጫል ወይስ አይጋጭም» በሚል ርዕስ ማብራሪያ ሰጥተው ጥያቄዎች ማስተናገዳቸውንም ለማወቅ ተችሏል።</p>

<p>ጠቅላይ ሚኒስትር መለስ የሕገ መንግሥቱ አንቀፆች የሆኑትን አንቀፅ 6 (ስለዜግነት) ፣ አንቀፅ 11 (የመንግሥትና የሃይማኖት መለያየት) ፣ አንቀፅ 31 (የመደራጀት መብት) ፣ አንቀፅ 86 (የውጭ ግንኙነት መርሆዎች)ን ከረቂቁ ጋር በማቀናጀት ሰፊ ማብራሪያ እንደሰጡም ተሳታፊዎቹ ጠቁመዋል።</p>

<p>ከ10 ቀናት በኋላ የረቂቁን ይዘት ለመተንተን ቀጠሮ ይዘው የተመለሱት የድረጅቶቹና ማህበራቱ ተወካዮች ቀደም ብለው ካነሷቸው የሃይማኖትና የመንግሥትን መለያየት ይጋጫል ፣ የመደራጀት መብትን ይጋፋል እና የማይሳራ ገደብ ይጥላል ጥያቄዎች በመነሳት ጠቅላይ ሚኒስትር መለስ «ረቂቁ ሃይማኖትን አይነካም። ሕጉ የሚገዛው በሃይማኖት የሚቋቋሙ የበጎ አድራጎት ድርጅቶችና ማህበራትን ነው» ማለታቸውም ተገልጿል። ሃገር በቀል የበጎ አድራጎት ድርጅቶችና ማህበራት ገቢያቸው እስከ 90 ከመቶ በኢትዮጵያዊያን ካልተደጎመ ወደ የውጭ በጎ አድራጎት ድርጅትነትና ማህበርነት ይቀየራል ስለመባሉም «በሀገራችን ሕገ መንግሥት ዜግነት ግለሰባዊ መብት ነው። ለበጎ አድራጎት ድርጅቶችና ማህበራት ተፈፃሚ ሊሆን አይችልም» በማለት ጠቅላይ ሚኒስትሩ መልስ መስጠታቸውም ተዘግቧል። የሰብአዊ መብት አንድ አካል የሆነው የመደራጀት በረቂቁ ተሸራርፏል ተብሎ ለቀረበው ትችትም ጠቅላይ ሚኒስትር መለስ «ሕገ መንግሥቱ የተደራጀው ሰብአዊና ዲሞክራሲያዊ መብትን ለሁለት በመክፈል ነው። የመደራጀት መብት የሚወድቀው በሰብአዊ መብት ውስጥ ሳይሆን በዲሞክራሲያዊ መብት ነው። ዲሞክራሲያዊ መብት የዜጎች መብት ነው። ለውጭ ዜጎች እንደውለታ የምንሰጣቸው እንጂ እንደመብት የሚያገኙት አይደለም» በማለታ መመለሳቸውም ተጠቁሟል።</p>

<p>እስከ 90 በመቶ የሚሆነው የበጎ አድራጎት ድርጅቶችና ማህበራት ገቢ በኢትዮጵያዊያን መሸፈን ካልቻለ ድርጅቶቹና ማህበራቱ «የውጭ በጎ አድራጎት ድርጅቶችና ማህበራት» እንደሚሆኑ ከመደንገጉም በላይ «የውጭ» የተባሉት በሰብዓዊ መብት ፣ በመልካም አስተዳደር ፣ በምርጫና በመሳሰሉት አካባቢዎች እንዳይሰሩ ስለመከልከላልቸውም ለተነሳው ጥያቄ ጠቅላይ ሚኒስትር መለስ «ሲቪል ማህበረሰብ በራሳቸው ተነሳሽነት ገንዘብ አውጥተው የተወሰነ ቡድንን መብት ለማስጠበቅ የሚሰሩ አካላት ናቸው» በማለት አዲስ ትርጉም መስጠታቸውን በተሳታፊዎቹ ተጠቁሟል። «የውጭ» ድርጅቶቹና ማህበራቱ እንዳይሰሩ የተከለከሏቸው መስኮች «ገንዘብ ሳይሆን ጉልበት የሚፈልጉ» እንደሆኑ የገለፁት ጠቅላይ ሚኒስትር መለስ «በህገ መንግሥቱ አንቀፅ 86 መሠረት የኢትዮጵያን ሕዝቦች ጥቅም የሚያስጠብቅና የሀገራቱን ሉዓላዊነት የሚያስከብር የውጭ ግንኙነት ፖሊሲ ስለምናራምንድ የውጭ ድርጆቶችና ማህበራት በገንዘባቸው አማካኝነት ጣልቃ እንዲገቡብን አንፈልግም። ይህንንም ለውጭ መንግሥታት ተወካዮች ባለፉት ሦስት ዓመታት ደጋግመን በመግለፅ አቋማችንን ግልፅ አድርገናል» በማለት መናገራቸውን የስብሰባው ተሳታፊዎች ለሪፖርተር ገልፀዋል። ጠቅላይ ሚኒስትሩ «በኤች አር 2003 የውጭ ኃይል በሃገር ሉአላዊነት ላይ እንዴት ጫና እንደሚፈጥር ተምረናል» በማለት ለስብሰባው ተሳታፊዎች መናገራቸው ተዘግቧል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ግንቦት 17 ቀን 2000</a></p>

</body>
</html>	
