<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ሱዳን የኤርትራ ተቃዋሚዎችን እንቅስቃሴ አገደች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ሱዳን የኤርትራ ተቃዋሚዎችን እንቅስቃሴ አገደች</h2>


<p>በሱዳን ለዓመታት ድጋፍ ያገኝ የነበረው የኤርትራ ተቃዋሚዎች ግንባር እንቅስቃሴ ታገደ። ዕገዳውም በአስመራና በካርቱም መካከል ያለውን መልካም ግንኙነት የሚያመለክት ነው።</p>

<p>የሱዳን መንግሥት በካርቱም የአስመራን መንግሥት የሚቃወም ምንም ዓይነት እንቅስቃሴ ከግንቦት 25/2000 ዓ.ም ጀምሮ እንዳይካሄድ ለተቃዋሚዎቹ ተወካይ በማስታወቅ መንገዶቹን ዘግቷል።</p>

<p>በአፍሪካ ቀንድ ስላሉት እስላማዊ እንቅስቃሴዎች በቂ መረጃ ያለው ኢስላም ቱዴይ የተባለው ደረ-ገጽ እንደገለፀው ለተቃዋሚዎቹ በሱዳን የደህንነት አገልግሎት የተፈቀዱላቸው ቤቶችና ተሽከርካሪዎች እንዲያዙ የሱዳን መንግሥት አዝዟል።</p>

<p>ሱዳን የኤርትራ ተቃዋሚዎችን በተለይም የኤርትራ ኢስላሚክ ጂሀድን ንቅናቄን ደግፋለች በሚል በ1994 ከኤርትራ ጋር የነበራት ግንኙነት ተቋርጦ የነበረ ሲሆን እንደገና በ2000 መጨረሻ በኳታር ጣልቃ ገብነት ግንኙነታቸውን አድሰዋል።</p>

<p>ይሁን እንጂ ኤርትራ ከ1996 ጀምሮ መቀመጫውን አስመራ ላደረገው የሱዳን ተቃዋሚ ፓርቲ ድጋፍ እያደረገች የሱዳን መንግሥት ለ«ሽብርተኛ ቡድን» ድጋፍ አድርጓል በማለት ሱዳንን ትወነጅላለች።</p>

<p>በሱዳን መንግሥትና በቀድሞው አማፂ መካከል ጥር 2005 ከተደገው የሰላም ስምምነት ውል ቀጥሎ ሁለቱ አገሮች በቀድሞው የአስመራ ወዳጅ (የአማፂው መሪ) አነሳሽነት መልካም ግንኙነታቸውን ቀጥለዋል። የሰሜን ሱዳን ግጭት እንዲበርድ ኤርትራ በ2007 ያአደገችው የማስታረቅ ሥራ` የሁለትዮሽ ግንኙነት እንዲጠናከር አድርጓል።</p>

<p>አል ሻራቅ የተሰኘው የተቃዋሚዎች የሬዲዮ ጣቢያ በህዳር 2006 እንደግለፀው የኤርትራ ተቃዋሚ ኃይሎች ወደ አዲስ አበባ ተዛውሯል። ሱዳን በእርግጥ ተቃዋሚዎቹ ከ2005 ጀምሮ በካርቱም ምንም ዓይነት ስብሰባ እንዳያደርጉ ከልክላለች።</p>

<p>ስማቸው እንዲጠቀስ ያልፈለጉ ተንታኝ «የሱዳን እንቅስቃሴ ፀረ ፍትህና እኩልነት የሆነውን የኤርትራ እርምጃ ለማስቆም መሆኑን ያሳያል» ብለዋል።</p>

<p>ወንድሙ (የንቅናቄው ሊቀ መንበር) ካህሊል ኢብራሂም በምሥራቅ ሱዳን የኤርትራን ድንበር ሊሻገር ሲል የተያዘው የኤርትራ ጅህድ ንቅናቄ መሪው አብዱል አዚዝ አቡአሽር መያዝ የሱዳን ባለሥልጣናት አስፈላጊነት አትርፎላቸዋል።</p>

<p>የኤርትራ ተቃዋሚዎች ዴሞክራሲያዊ ወዳጅነት ሁለት እስላማዊ ድርጅቶችን ማለትም የኤርትራ እስላምዊ ፓርቲ ለፍትህና ለልማትንና የኤርትራ እስላማዊ ኮንግረስን ጨምሮ አሥራ ሦስት ፓርቲዎችን ያቀፈ ድርጅት ነው።</p>

<p>ተቃዋሚ ግንባሩ ባለፈው ወር በአዲስ አበባ ባደረገው ስብሰባ ኡልድ ሳይፕርሳልን በዋናው ጽህፈት ቤት ሊቀመንበር ፣ አብዱላህ ሞህመድን የተቃዋሚ ኅብረቱ ኃላፊ በማድረግ መርጧቸዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ግንቦት 27 ቀን 2000</a></p>

</body>
</html>	
