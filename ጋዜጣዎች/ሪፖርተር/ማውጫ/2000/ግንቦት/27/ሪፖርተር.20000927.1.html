<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ከ75ሺ በላይ ህጻናት በችግር ላይ ናቸው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ከ75ሺ በላይ ህጻናት በችግር ላይ ናቸው</h2>


<p>በኦሮሚያና በደቡብ ክልሎች (በተለያዩ ወረዳዎችና ዞኖች) በተፈጠረ የተመጣጠነ የምግብ እጥረት ምክናያት ከ75ሺ በላይ ህጻናት በከባድ ችግር ውስጥ እንደሚገኙ ፣ 36ሺ 800ዎቹ አስቸኳይ እርዳታ እንደሚያስፈልጋቸው ጤና ጥበቃ ሚኒስቴር ፣ የአደጋ መከላከልና ዝግጁነት ኤጀንሲ ፣ የተባበሩት መንግሥታት ተወካይ ፣ ዩኒሴፍና የዓለም ምግብ ፕሮግራም ትናንት (ግንቦት 26 ቀን 2000 ዓ.ም) በኤጀንሲው ዋና መስሪያ ቤት በጋራ በሰጡት ጋዜጣዊ መግለጫ አስታወቁ።</p>

<p>ከጥቅምት እስከ ታህሳስ ድረስ ወቅቱን የጠበቀ ዝናብ ሳይዘንብ መቅረቱ የተከል ሰብሎች (ሩት ክሮ`ፕስ) በተለይ በደቡብ ክልሎች በተለያዩ ወረዳዎችና ዞኖች ሙሉ በሙሉ በመጥፋታቸው እንዲሁም የበልግ ዝናብ በመጠበቅ ምርት ያገኙ የነበሩ የኦሮሚያ አንዳንድ ወረዳዎች ለድረቅ በመጋለጣቸው የምግንና የተመጣጠነ ምግብ በመጥፋቱ ህፃናት የችግሩ ተጋላጭና ተቀዳሚ ተጎጂዎች ሊሆኑ መቻላቸውን የአደጋ መከላከልና ዝግጁነት ኤጀንሲ ዳይሬክተር አቶ ስም ኦን መቻሌ ተናግረዋል።</p>

<p>ችግሩ ቀደም ብሎ ሁለት ነጥብ ሁለት ሚሊዮን ያልተመጣጠን ምግብ የሚያገኙ እድሜያቸው ከ5 ዓመት በታች የሆኑ ህጻናት አሁን ተባብሶና ቁጥሩ ከፍ ባለባቸው ክልሎች ፣ ከክልል ባለሥልጣናት አስቸኳይ አጥኝ ቡድን ፣ ከመንግሥት ሰብዓዊ እርዳታ ከሚያደጉ አጋር ድረጅቶች ፣ ከተለያዩ መንግሥታዊና መንግሥታዊ ካልሆኑ ድርጅቶችና ከዴስክ ሪቪው በተገኘ ጥናት ፣ ቁጥሩ አራት ነጥብ አምስት ሚሊዮን መድረሱን ዳይሬክተሩ ገልፀዋል።</p>

<p>በዓለም ላይ የተፈጠረው የምግብ እጥረትና የዋጋ ንረት ለችግሩ መባበስ ዋና ምክናያት መሆኑን የገለፁት ዳይፌክተሩ 4.5 ሚሊዮን (75ሺ በላይ) ህጻናት የምግብ እጥረት በሴፍትኔት የሚጠቀሙትን እንደማይጨምር ተናግረዋል።</p>

<p>በአጠቃላይ በርሃብ ለተጠቁት ወገኖች ከ300ሺ ሜትሪክ ቶን በላይ የምግብና የተመጣጠነ ምግብ እርዳታ እንደሚያስፈልግ የገለፁት አቶ ስምኦን ፣ እስካሁን ድረስ 127ሺ ሜትሪክ ቶን የተመጣጠነ የምግብ እህል መከፋፈሉን ፣ ባስቸኳይ በቅርብ ቀን የሚሰራጭ ከ250ሺ ሜትሪክ ቶን በላይ የምግብ እርዳታ ሊሰራጭ መሆኑን ዳይሬክተሩ አስረድተዋል።</p>

<p>በዓለም አቀፍ ሚዲያ ከ6 ሚሊዮን በላይ ህጻናት በምግብ እጥረት ላይ መሆናቸውን የሚገልፅ ዘገባ መቅረቡ የተሳሳተና ትክክለኛ አለመሆኑን የተናገሩት ዳይሬክተሩ ፣ አድሜያቸው ከ5 በታች የሆኑ 75ሺ በላይ ህዳናት በሶማሊያ ፣ ኦሮሚያና ደቡብ ክልል በረሃብ መጋለጣቸውን ፣ መንግሥት ከዓለም አቀፍ ለጋሽ አገሮች ጋር በመሆን ችግሩን በቁጥጥር ሥር ለማዋል በከፍተኛ ሁኔታ እየተንቀሳቀሰ መሆኑን አብራርተዋል።</p>

<p>መንግሥት በጤናው ዘርፍ ሊያከናውናቸው ካቀደው ፕሮግራም ውስጥ 82 ከመቶ የሚሆነውን ማከናወኑን ፣ ከዩኒሴፍ ጋር በመተባበር እድሜያቸው ከአምስት ዓመት በታች የሆኑ ህፃናትን እንደሚንከባከብ የገለፁት የፌደራል ጤና ጥበቃ ሚኒስቴር ሚኒስት ዶ/ር ቴዎድሮስ አድሃኖም ሲሆኑ ፣ በዓለም አቀፍ ሚዲያዎች «ስድስት ሚሊዮን ህፃናት ለረሃብ ተጋልጠዋል» ተብሎ መዘገቡ እጅግ በጣም የተጋነነና ዓለም አቀፍ ሕብረተሰቡን የሚያሳስት መሆኑን አስምረውበታል።</p>

<p>በደቡብ 840ሺ ፣ በኦሮሚያ 464ሺ ህፃናት እንደሚገኙና 6 ሚሊዮን ህፃናት በክልሎቹ እንደሌሉ የገለፁት ዶ/ር ቴዎድሮስ አስቸኳይ የተመጣጠነ ምግብ የሚያስፈልጋቸው 38ሺ 800 ህፃናት ሲሆኑ ፣ ቀድም ብሎ በአጠቃላይ በአገሪቱ በተለለያዩ ችግሮችና ያልተመጣጠነ ምግብም ያላገኙ ተደምሮ ከ75ሺ በላይ ህፃናት መኖራቸውን ገልፀዋል።</p>

<p>በክልሎቹ (ኦሮሚያና ደቡብ) የደረሰውን የድርቅ ችግር ለምን ለሕብረተሰቡ መግለፅ አልፈለጉም? የሞቱ ሕፃናትስ ስንት ናቸው? በሚል ከጋዜጠኞች ለቀረበላቸው ጥያቄ ሚኒስትሩ ሲመልሱ ፣ «መናገር ከድርጊት የበለጠ አይጠቅምም ፣ አሁንም መናገር ያስፈለገው በሚድያ የተዘገበውን ለመድገም ሳይሆን ትክክለኛ ነገሩን ለማስቀመጥ አስቸኳይ እርዳታ ለሚፈልጉ 6 ሚሊዮን ህፃናት ሳይሆኑ 36ሺ 800 መሆናቸውን ለማሳወቅም ጭምር ነው» ብለዋል።</p>

<p>በድርቁ ወይም ያልተመጣጠነ ምግብ በማጣት ምን ያህል ህፃናት እንደሞቱ እንደማያውቁና ገና መረጃዎችን እያሰባሰቡ መሆናቸውን በመግለፅ ስንት ህፃናት ሞቱ ለሚለው ጥያቄ ዶ/ር ቴዎድሮስ ማላሽ ሰጥተዋል።</p>

<p>የተመጣጠነ ምግብ ባለማግኘት ከክብደት በታች የሚገኙ ዕድሜያቸው አምስት ዓመት ያልሞላቸው ህፃናት የሚገኙት በኢትዮጵያ ብቻ አለመሆኑን የገለፁት ሚኒስትሩ ፣ በህንድ 47 ከመቶ ፣ በኔፓልና በባንግላዴሽ 48 ከመቶ ፣ በአፍሪካ 37 በመቶ የሚሆኑ እንደሚገኙና በአገራችን 47 ከመቶ መሆናቸውን ፣ ነገር ግን 6 ሚሊዮን ህጻናት ከክብደት በታች የሆኑ እንደሌሉ አብራርተዋል።</p>

<p>በዓለም አቀፍ ሚዲያ በኢትዮጵያ 6 ሚሊዮን ህፃናት ለረሃብ ተጋልጠዋል የሚል ዘገባ የተላለፈው ፣ ምን ያህል ህፃናት? በየት አካባቢ? በምን ምክንያት? የሚለውን ካለመገንዘብ የተነሣ ሪፖርቱ ሊሰራጭ መቻሉን የገለፁት የዩኒሴፍ ተወካይ ጀርን ልንጉቪስት ሲሆኑ ፣ «ህፃናት በእርግጥ በተመጣጠነ ምግብ እጥረት በርሃብ ተጠቅተዋል። በተለይ በደቡብ በኩል የተጎዱ ፣ የሞቱና ወደ ሆስፒታል የተወሰዱ አሉ» ባጠቃላይ በአገሪቱ የተለያየ ችግርና በምግብ እረት የተጎዱት 6 ሚሊዮን ሊሆኑ ይችላል ነው እንጂ ፣ አስቸኳይ እርዳታ የሚያስፈልጋቸው በሚኒስትሩ የተገለፀው ቁጥር መሆኑን አብራተዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ግንቦት 27 ቀን 2000</a></p>

</body>
</html>	
