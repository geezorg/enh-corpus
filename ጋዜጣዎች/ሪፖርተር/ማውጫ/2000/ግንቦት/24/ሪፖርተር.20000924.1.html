<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያው አምባሳደር በሶማሊያ የፖሊሲ ለውጡ እንደሚኖር ፍንጭ ሰጡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኢትዮጵያው አምባሳደር በሶማሊያ የፖሊሲ ለውጡ እንደሚኖር ፍንጭ ሰጡ</h2>


<p>በሶማሊያ የኢትዮጵያ አማባሰደር የሆኑት ፍስሀ ሻውል በሶማሊያ አሁን ያለውን የፀጥታ ሁኔታ ለማሻሻል ኢትዮጵያ የፖሊሲ ለውጥ ልታደርግ እንደምትችል መግለፃቸውን አል አፍሪካ ዶት ኮም ዘገበ።</p>

<p>አምባሳደሩ እንዳኡት ኢትዮጵያ በአሁኑ ወቅት በሶማሊያ የምታካሂደውን የአሰሳ ዘመቻ ታቋርጣለች። «በመላዋ ሶማሊያ በተለይም በሞቃዲሾ ስናድርግ የነበረውን የአሰሳ ዘመቻ አቁመናል። በሶማሊያ ጉዳይ እየተደረገ ያለው የሰላም ድርድር ስኬታማ ይሆን ዘንድ በምናደርግው እንቅስቃሴ ይህ የመጀመሪያ እርምጃችን ይሆናል። በሂደት ሶማሊያ ለቅቀን ልንወጣ እንችላለን» ብለዋል።</p>

<p>ጋርዌ እደዘገበው አማባሳደር ፍስሀ በሞቃዲሶ ያደረጉ ንግግር ያልተጠበቀ ነው። አማባሳደሩ ይህንን ንግግር ያደረጉት በሶማሊያ የሚገኘው የኢትዮጵያ ጦር ሰራዊት 1000 ለሚሆኑ ሱማሌያውያን ሴቶችና ህፃናት የምግብ እርዳታ ባከፋፈለበት ወቅት ነው።</p>

<p>ወታደሮቹ ስኳርና ሩዝን ጨምሮ የተለያዩ ምግቦችን ያከፋፈሉ ሲሆን አምባሳደሩ እንድገለፁት ጦር ሰራዊቱ ሞቃዲሾ ለሚገኙ ሶማሊያውያን የምግብ እርዳታ ሲያደርግ ይህ ለሁለተኛ ጊዜው ነው።</p>

<p>በሌላ በኩል በሶማሊያ የሚገኝ ሽምቅ ተዋጊዎች በኢትዮጵያ ኃይል ላይ በተደጋጋሚ የሚፈፅሙት ጥቃት በሶማሊያ ከፍተኛ የደህንነት ስጋት መሆኑን አማባሳደሩ አመልክተዋል።</p>

<p>«የአልሻባብ ቡድን ሞቃዲሾን ጨምሮ በሶማሊያ ችግር እየፈጠረ ይገኛል። በሰላማዊ ሰዎች ላይ የሞርታር ጥቃት ይፈፅማል። ይህ ደግሞ ዝብ ተብሎ የሚታይ አይደለም» ከሱ በኋላ የአልሻባብ ቡድን የዚህ ዓየንት ጥቃት የመፈፀም አቅሙ እስኪዳከም ድረስ የኢትዮጵያ ኃይል አፀፋዊ ምላሽ እንደሚሰጥ ተናግረዋል። አያይዘውም በሽግግር መንግሥቱና በተቃዋሚዎች መካከል የሚደረገውና በተመድ የሚደገፈው የሰላም ስምምነት ተቀባይነት ያለው መሆኑን አመልክተዋል። የሰላም ስምምነቱ በሳምንቱ መጨረሻ ሊካሄድ ታስቦ የነበረ ቢሆንም ተቃዋሚ ፓርቲዎቹ በሰላም ስምምነቱ ላይ አሁንም የተለያየ አቋም እንደያዙ ይገኛሉ።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ግንቦት 24 ቀን 2000</a></p>

</body>
</html>	
