<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>«ከ10 በላይ መቀመጫ የሌላቸው በፓርላማ ቡድን ሆነው አይቀጥሉም»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«ከ10 በላይ መቀመጫ የሌላቸው በፓርላማ ቡድን ሆነው አይቀጥሉም»</h2>


<p>አቶ ሽፈራው ጃርሶ በፓርላማ የመንግሥት ዋና ተጠሪ ሚኒስትር የሕዝብ ተዋካዮች ምክር ቤት ሥራውን በተደራጀና በተገቢው መንገድ ለመወጣት እንዲያስችለው በምክር ቤቱ መቀመጫ ያላቸውን ፓርቲዎችና ቡድኖች ለምክር ቤት ሥራ «እንደ ፓርላማ ቡድን» የሚመለከታቸው ቢሆንም ፣ በሕጉ የተጠቀሰውን ቁጥር የማያሟሉ ተቃዋሚ ፓርቲዎች የፓርላማ ቡድን አባል ሆነው መቀጠል እንደማይችሉ የመንግሥት ዋና ተጠሪ ሚኒስትር አቶ ሽፈራው ጃርሶ ለሪፖርተር ጋዜጣ ገለፁ።</p>

<p>እንደ አቶ ሽፈራው ገለፃ ፣ የሕዝብ ተወካዮች ምክር ቤት የአሠራርና የአባላት የሥነምግባር ደንብ ምዕራፍ 24 አንቀጽ 181 ንዑስ አንቀጽ (2) ፣ «የፓርላማ ቡድን ማለት አንድ ፓርቲ ወይም በምርጫ ክልሎች እርስ በርሳቸው ያልተወዳደሩ ፣ በአንድ ፖለቲካ ፕሮግራም የተወዳደሩ ፓርቲዎች አባላት ስብስብ ሆኖ ከ10 የማያንስ መቀመጫ ያለውን (ያላቸውን ፓርቲ ወይም ፓርቲዎች የያዘ ነው) የሚል መሆኑን ተናግረው ፣ አሁን ያሉት ተቃዋሚ ፓርቲዎች (ከቅንጅት በስተቀ) የተጠቀሰውን ቁጥር የማያሟሉ መሆናቸውን አስታውቀዋል።</p>

<p>ቅንጅት (የአቶ አየል ጫሚሶ) በደንቡ መሠረት የተጠቀሰውን መቀመጫ በመያዙ የፓርላማ ቡድን መመስረት እንደሚችል የተናገሩት ሚኒስትሩ ፣ ኦፌዴን አሁን ያለው መቀመጫ ከአስር በታች በመሆኑ በፊት በነበረበት (የፓርማ ቡድን ውስጥ) መቀጠል እንደማይችል ተናግረዋል።</p>

<p>ኢሕአዴግ በአብላጫ ድምፅ ብዙ መቀመጫ በማግኘቱና የራሱን አማካሪ ምክር ቤት ማቋቋም ስለሚችል «ከነሱ ጋር አይመካከርም» በማለት አቶ ሽፈራው ገልፀዋል።</p>

<p>«የቡድን አባል መሆን የሚያስገኘው ጥቅም ወይም የሚያመጣው ጉዳት አለ?» ለሚለው ጥያቄ አቶ ሽፈራው ሲመልሱ ፣ «የቡድን አባል መሆን እያንዳንዱ የምክር ቤቱ አባላት የማያገኘውን መብት ያስገኛል ፣ ለምሳሌ የአማካሪ ምክር ቤት አባል ይሆናል ፣ አብላጫ ሰዓት ይሰጠዋል ፣ የተለያዩ ጥቅማ ጥቅም ያገኛል ፣ ነገር ግን አባል ባለመሆኑ እነዚህንና የመሣሠሉትን ከማጣት ውጭ ምንም የሚጎዳው ነገር የለም» ብለዋል።</p>

<p>ተመካክረውበት ፣ ተስማምተው እንዲያውም ተቃዋሚዎች መሆን ያለበት ጉዳይ ነው በማለት በአጽንኦት አስምረውበት ያሳለፍነውንና ያፀደቅነውን ደንብ አሁን ሊቃወሙት እንደማይገባቸው የገለፁት ሚኒስትሩ ፣ በዚህም መሠረት ኢሕአዴግ ሁለት መርሆዎችን መውሰዱን አስተድተዋል።</p>

<p>«ኢሕአዴግ በወሰደው መርሆ መሠረት ፣ ተቃዋሚ ድምፁን ማሰማት እንዳለበትና ሕግን ማስከበር አለበት» የሚሉት አቶ ሽፈራው ፣ በዚሁም መሰረት ተቃዋሚዎች ቡድን ማቋቋም ባይችሉም እንኳ ፣ ፓርቲው (ኢሕአዴግ) ከራሱ ሰዓት በመቀነስ ቀደም ባለው ጊዜ ተፈቅዶአቸው የነበረውን ሰዓት ሳይቀንስ ንግግር እንዲያደርጉ በአፈጉባኤው በኩል የተነገራቸው መሆኑን አብራርተዋል።</p>

<p>እያንዳንዱ የፓርላም ተመራጭ የሚሰጠው ጊዜ (ሰዓት) ከአንድ ደቂቃ እንደማይበልጥ የተናገሩት ሚኒስትሩ ፣ ቀድሞ በፓርላማ ቡድን አባልነት ሲንቀሳቀሱ የነበሩ በመሆኑ ፣ አሁንም ኢሕአዴግ ከተቃዋሚ የሚፈልገው ድምጹን እንዲያሰማ በመሆኑ ፣ «በግሉ» ሀሳቡን መግለጽ እንደሚችል አቶ ሽፈራው ገልፀዋል።</p>

<p>ኢሕአዴግ ዴሞክራሲ ስርዓቱ ቢገነባ ይሻላል ከሚል በጎ አስተሳሰብ እንጂ ፣ በትክክለኛ ምርጫ ያገኘው መቀመጫ በመሆኑ ቀድሞ ተፈቅዶላቸው የነበረውንም ሰዓት (ከሦስት እስከ ዘጠኝ ደቂቃ) ሊከለከል እንደሚችል አቶ ሽፈራው ተናግረዋል።</p>

<p>«በደንቡ የወጣውን መመሪያ ተግባራዊ ለማያደግ የፓርላማ ቡድን አባል (ቀድሞ በነበረበት ልቀጥል ቢል) ላይ የሚወሰደው እርምጃ አለ? ለሚለው ጥያቄ ፣ «በመጀመሪያ በአፈ ጉባኤው ማስጠንቀቂያ ይሰጠዋል። እምቢ ካለ በወታደሮች እንዲወጣ ይደረግና በዲሲፕሊን ኮሚቴ ታይቶ ከምክር ቤቱ ሊባረር ይችላል» በማለት ሚኒስትሩ ምላሽ ሰጥተዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ግንቦት 24 ቀን 2000</a></p>

</body>
</html>	
