<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ወ/ት ብርቱካንና አቶ ተመስገን የሚመሩት ቅንጅት ተዋሃደ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ወ/ት ብርትካንና አቶ ተመስገን የሚመሩት ቅንጅት ተዋሃደ</h2>


<p>በወይዘሪት ብርቱካን ሚደቅሳ የሚመራው ቅንጅት በአቶ ተመስገን ዘውዴ ከሚመራው ከፓርላማና ከአዲስ አበባ የምክር ቤት ተመራጮች ጋር በአንድነት ለመስራት መስማማታቸው ተሰማ። በቅርቡ ኮሚቴ ይሰይማሉ። በክልል የቅንጅት ደጋፊዎችን የማስተባበር ሥራ በፓርላማ ተመረጮች ይጀመራል።</p>

<p>በአቶ ተመስገን ዘውዴ የሚመራው የቅንጅት የፓርላማና የአዲስ አበባ ተመራጮች በወይዘሪት ብርቱካን ከሚመራው ቅንጅት ጋር አብረው ለመስራት ያደረጉትን ስምምነት ሕጋዊ ለማድረግና በሰነድ ለማስደገፍ የጋራ ኮሚቴ እንደሚያቋቁም ስማቸው እንዳይጠቀስ የጠየቁ ተናግረዋል።</p>

<p>በቅንጅት ስም ከፓርላማ ከ60 በላይ ፣ ከአዲስ አበባ 65 የሚጠጉ ተመራጮች በአቶ ተመስገን አማካይነት በወ/ት ብርትካን ከሚመመራው ቅንጅት ጋር ተዋህደው መስራት መጀመራቸውን በአንድነት ለህዝብ ይፋ እንደሚያደርጉ ምንጮች ገልፀዋል።</p>

<p>በክልልና በአስተዳደር ከተሞች ቅንጅት ያልተመረጠባቸውን ጨምሮ ያሉ ደጋፊዎች በፓርላማ ተመራጮች አማካይነት የማሰባሰብና የማደራጀት ሥራ እንደሚሰራ ከምንጮቹ ገለፃ ለመረዳት ተችሏል።</p>

<p>ስማቸው እንዳይጠቀስ የጠየቁ የፓርላማ ተመራጭ የቅንጅት አባል «የእገሌ ቅንጅት በማለት አራትና ሦስት ቦታ እየተከፋፈለ የሚጠራው ፓርቲያችን ወደ አንድነትና አንድ መሆን እየተቃረበ ነው» ብለዋል።</p>

<p>በክክል ምክር ቤቶች ያሉት የቅንጅት ተመራጮች ጋር ግንኙነት እንዳላቸው የገለፁት እኚሁ ስማቸው እንዳይጠቀስ የጠየቁ የቅንጅት የፓርላማ ተመራጭ «ሕዝብ ፣ ስሜቱ የተጎዳበት ፣ አንገቱን የደፋበትና ተስፋ የቆረጠበት ጉዳይ ሁሉ በቅርቡ ይቀየራል የሚል እምነት አላኝ» ብለዋል።</p>

<p>አብሮ ለመስራት ዝርዝር ጉዳዮች እየተዘጋጁ መሆኑ ታውቋል። አብሮ ለመስራት የተደረገው ስምምነት አስመልክቶ ስማቸው እንዳይጠቀስ የጠየቁ አመራር «የወደፊቱ የትግሉ አቅጣጫና ሕጋዊነትን የማረጋገጡ ጉዳይ ቅድሚያ ይሰጠዋል»</p>

<p>ሁለቱ ወገኖች አብሮ ለመስራት ሲስማሙ ሌላውን ወገን የማግለል አላማ እንደሌላቸው ምንጮች ጠቁመዋል።</p>

<p>በሌላ ዜና እሳቸውን ጨምሮ አራት የላዕላይ ምክር ቤት አባላት የያዙት ኢንጂነር ኃይሉ ሻውል ከአሜሪካ ሚናፖሊ ከቅንጅት ደጋፊዎች ጋር ውይይት ይደረጋል። በርሳቸው የሚመራው ጽህፈት ቤት እንዳስታወቀው ኢንጂነር ኃይሉ የቀዶ ህክምና ካካሄዱ በኋላ በደጋፊዎች ፊት ንግግር ሲያደርጉ ይህ የመጀመሪያ ነው።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ታኅሣሥ 27 ቀን 2000</a></p>

</body>
</html>	
