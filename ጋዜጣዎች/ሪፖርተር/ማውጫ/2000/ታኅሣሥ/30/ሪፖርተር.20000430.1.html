<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>«ቀጣዩ ትግል በሰላማዊና በህጋዊ መንገድ ብቻ ነው»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«ቀጣዩ ትግል በሰላማዊና በህጋዊ መንገድ ብቻ ነው»</h2>


<p>ቀጣዩ ትግል በሰላማዊና ህጋዊ መንገድ ብቻ ነው ፣ አምባገነናዊ አስተሳሰብና የይሉኝታ ፖለቲካ በቅንጅት ውስጥ ቦታ አይኖረውም ሲሉ አቶ ተመስገን ዘውዴ ለሪፓርተር ግለፁ። ውህደቱ በቅርቡ ለሕዝብ ይፋ ይሆናል።</p>

<p>አቶ ተመስገን ይህንን የገለፁት በእሳቸው የሚመራው የፓርላማ ቅንጅትና በወይዘሪት ብርቱካን ሚደቅሳ የሚመራው ቅንጅት ለመዋሀድ መወሰኑ ተከትሎ በሰጡት ምላሽ ነው።</p>

<p>እርሳቸው የሚመሩት ቅንጅት ወ/ሪት ብርቱካን ከሚመሩት ቅንጅት ጋር ባደረገው ውህደት የሚከተለው የትግል ስልት ምን ዓይነት እንደሆነ ከሪፖርተር ጋዜጣ ለቀረበላቸው ጥያቄ ምላሽ የሰጡት አቶ ተመስገን «አብዛኛው የቅንጅት ቤተሰብ በሰላማዊ የትግል ስልት እንደሚያምንና ይህ የትግል ስልትም አሁን በተጀመረው የውህደት ድርድር ተጠናክሮ ይቀጥላል» ብለዋል። በዚህም ፓርላማ የገባነው ወገኖችና ፓርላማ ሳይገቡ የቀሩት ሲዋሀዱ የአስተሳሰብ ለውጥ ሙሉ በሙሉ እንደማይኖር ይፋ አድርገዋል።</p>

<p>በቅንጅት ለአንድነትና ለዴሞክራሲ ፓርቲ ውስጥ የስትራቴጂ ልዩነት እንጂ የዓላማ ልዩነት እንደሌለ የጠቆሙት አቶ ተመስገን በሰላማዊ ትግል የሚያምኑ ነገር ግና በስልት ምክንያት የተለያዩ የቅንጅት ቤተሰቦች አንድ መድረክ ፈጥረውና ተጣናክረው የሚወጡበት የመጀመሪያው ምዕራፍ በውህደት ድርድሩ መጀመሩን ተናግረዋል።</p>

<p>አቶ ተምስገን እንዳሉት ሰላማዊና ሕጋዊ የትግል ስልት የሚደግፉ ስድስት ሰዎች ወ/ሪት ብርትካን ከሚመሩት ቅንጅት ፣ አቶ ተመስገን ከሚመሩት ቅንጅት ደግሞ ስድስት ሰዎች ተመርጠው ጉዳዩን በዝርዝር እየተወያዩበት ይገኛሉ።</p>

<p>የስልት ልዩነት በክብ ጠረጴዛ ዙሪያ በውይይት እየተፈቱ ፓርቲው ተጠናክሮ የሚሄድበት መንገድ እየተለየ መሆኑን የጠቆሙት አቶ ተመስገን የውህደቱ መሠረት ሊሆን የሚገባው ስለማዊና ህጋሪ ትግልም ወደ ፊት ተጠናክሮ እንደሚቀጥል አስታውቀዋል። ቅንጅት ለአንድነትና ለዴሞክራሲ እያዘጋጀው ያለው ሰላማዊና ሕጋዊ የትግል ስልትም በሳምንታት ጊዜ ውስጥ ለሕዝቡ ይፋ እንደሚሆን ገልፀዋል።</p>

<p>እንደ አቶ ተመስገን ገለፃ ቅንጅት እንደ ፓርቲ ቀደም ሲል እንደሚታመነው በሰላማዊና ሕጋዊ መንገድ እንዲታገል ከሚደግፉ አካላት ጋርም አብሮ ለመሥራት በሩ አልተዘጋም።</p>

<p>አማራጭ ፖለቲካ ፣ አማራጭ የፖለቲካ ፕሮግራምና እያደገ የሚሄድ የዴሞክራሲ ትግል በተጠናከር መልኩ እንዲቀጥል ክፍተኛ ጥረት እንደሚደረግ አቶ ተመስገን ገልፀዋል።</p>

<p>ቀደም ሲል የነበረው ውህደት ፈርሷል። አሁንም ተመሳሳይ ችግር ይፈጠራል ብለው አያምኑም በሚል ለተጠየቁት «አሁን እርግጠኞች ነን ውህደታችን የተጠናከረ ቅንጅትን ይፈጥራል።» በማለት አቶ ተመስገን መልሰዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ታኅሣሥ 30 ቀን 2000</a></p>

</body>
</html>	
