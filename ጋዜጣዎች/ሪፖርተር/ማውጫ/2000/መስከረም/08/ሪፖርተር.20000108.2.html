<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የሠራተኛ ማኅበሩ መሪ ቢሯቸው ውስጥ በጥይት ተገደሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የሠራተኛ ማኅበሩ መሪ ቢሯቸው ውስጥ በጥይት ተገደሉ</h2>


<p>የመተሃራ ስኳር ፋብሪካ የሠራተኛ ማኅበር ሊቀመንበር በመሆን ሲያገለግሉ የነበሩት አቶ ተስፋዬ ወ/ስላሴ ከፋብሪካው ቅጥር ሠራተኛ በተተኮስለ ጥይት ተገደሉ።</p>

<p>ከኢትዮጵያ ሠራተኞች ማኅበር ኮንፌዴሬሽን ያገኘነው መረጃ እንደሚያመለክተው አቶ ተስፋዬ ማኅበሩን በፀሐፊነትና በሊቀመንበርነት ከ1993 ዓ.ም ጀምሮ ሲመሩ እንደነበርና ከሁለት ዓመት በፊትም ተመሳሳይ የሆነ የግድያ ሙከራ ተቃጥቶባቸው እንደነበር ያመለክታል።</p>

<p>መስከረም 6 ቀን 2000 ዓ.ም በቢሮዋቸው ውስጥ የተለመደ ሥራቸውን እየሠሩ ባሉበት ወቅት በተተኮሰባቸው ጥይት ወንበራቸው ላይ ተቀምጠው የተገደሉት አቶ ተስፋዬ ሕይወታቸው ያለፈው በሕክምና ወደ ሆስፒታል ከተላኩ በኋላ እንደሆነ ለማወቅ ተችሏል።</p>

<p>ግድያውን ፈፅመዋል የተባሉት የፋብሪካው ቅጥር ሠራተኛም በአሁኑ ጊዜ በፖሊስ ቁጥጥር ስር እንደሚገኙ ታውቋል።</p>

<p>ተጠርጣሪው አቶ ተስፋዬን ከገደሉ በኋላ ሌሎች ሰዎችን ለማጥቃት ሞክረው እንደነበር የሚያስረዳው መረጃ ሌሎች ሰዎች ላይ ጥቃት ሳይፈፅሙ በሠራተኛው ርብርብ እንደተያዙ ታውቋል።</p>

<p>ባለትዳርና የሁለት ልጆች አባት የነበሩትና የ46 ዓመት ጐልማሳ የሆኑት የአቶ ተስፋዬን ሞት አስመልክቶም በትናንትናው እለት የቀብር ሥነስርዓታቸው በተፈፀመበት ወቅት የሠራተኛ ማኅበሩ ባለ 6 አቋም መግለጫ አውጥቷል የመግለጫውን ሙሉ ቃል የሚመለከተው ነው።</p>

<p>የመተሃራ ስኳር ፋብሪካ ሰራተኞች አቋም መግለጫ እኛ የመተሃራ ስኳር ፋብሪካ ሰራተኞች መስከረም 06/2000 ዓ.ም በማህበራችን መሪ በአቶ ተስፋዬ ወ/ትንሳኤ ላይ የተፈጸመበትን ግድያ አስመልክተን ከዚህ የሚከተለውን ባል 6 ነጥብ የአቋም መግለጫ መንግሥትና ሕዝብ እንዲያውቅልንና እንዲያስፈጽምልን አውጥተናል።</p>

<p>1. የሰላማዊ ትግል መሪያችን የነበረውና ለኛ ሲል በጽ/ቤቱ በቅጥረኛ ነፍሰ ገዳይ ይተገደለብን መሪያችን የአቶ ተስፋዬ ወ/ትንሳኤን የግድያ ሴራ የኦሮሚያ ክልላዊ መንግሥትና የፌዴራል መንግሥት በጋራ አጣርተው ጉዳዩን ከፍጻሜ እንዲያደረሱልን እንጠይቃለን።</p>

<p>2. ከዚህ ቀደም በነበረው ተደበስብሶ የቀረው የአገዳ ቃጠሎ ጉዳይ ዛሬ ከተፈጸመው የነፍስ ግድያ ጋር ተያያዥነት ይኖረዋል ብለን ስለምናምን የክልሉ መንግስትና የፌዴራል መንግሥት ለጉዳዩ ትኩረት በመስጠት እንዲያጣሩልንና አጥፊዎቹ ለሕግ ቀርበው ሕጋዊ ፍርድ እንዲያገኙ እንጠይቃለን።</p>

<p>3. በፋብሪካችን ክልል በተደጋጋሚ እየተፈፀመ ያለው የነፍስ ማጥፋትና የግድያ ሙከራ የድርጅታችንን እና የኢንዱስትሪን ሰላም የሚያናጋ በሰራተኛውና በቤተሰቡ ላይ የመኖር ህልውናውን የሚፈታተን የድርጅታችንን የማምረት አቅም የሚያሳጣ ስለሆነ መንግሥት ተገቢውን ጥበቃ እንዲያደርግልን እንጠይቃለን።</p>

<p>4. የተጀመረው ሰላማዊ የአሰሪና ሰራተኛ ኢንዱስትሪ ግንኙነት በመሪያችን ደም ታድሶ ብዙ ተተኪዎች በማፍራት ይቀጥላል።</p>

<p>5. በጅምር ላይ ያለውና ያልተጠናቀቀው 14ኛውን የህብረት ስምምነት በድረጅታችን አርቆ አስተዋይነት በማህበራችን ተተኪ አባላት ጊዜ ሳይሰጠው በአስቸኳይ ከፍጻሜ እንዲደርስ እንጠይቃለን።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር መስከረም 8 ቀን 2000</a></p>

</body>
</html>	
