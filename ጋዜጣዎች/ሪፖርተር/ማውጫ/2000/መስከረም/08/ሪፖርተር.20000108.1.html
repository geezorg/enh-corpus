<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ጅማ እርቅ ወረደ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ጅማ እርቅ ወረደ</h2>


<p>በጅማ የሚኖሩ ክርስቲያኖች ፣ ሙስሊሞች ፣ የአስተዳደር አካላት ፣ የተለያዩ ብሔር ብሔረሰቦች አባላት ፣ ወጣቶችና የተለያዩ የሀይማኖች መሪዎች የብሔርና የሀይማኖች ልዩነት በማስፈገድ አንድነትና ፍቅራቸውን በመጠበቅ በፍቅር ለመኖር በመሀላ ቃል ገቡ።</p>

<p>የከተማዋ ነዋሪዎች የቀድሞ ፍቅራቸውን በመጠበቅ በአንድነት ለመኖር የገቡትን ቃል ያጸኑት መስከረም 1 ቀን 2000 ዓ.ም በተካሄደው የሚሌኒየም የሙዚቃ ኮንሰርት ላይ ነው።</p>

<p>ከሁለት ወር በፊት ከሰላሳ በላይ ታዋቂ አርቲስቶ በተገኙበት ተካሂዶ በነበረው የሙዚቃ ዝግጅት ላይ የከተማዋ ነዋሪዎች «ጅማን እጅ ለእጅ ተያይዘን እናልማ» በሚለው የዝግጅቱ መሪ ቃል መሰረት ቃላቸውን እንደሚያደርሱ ገልፀው ነበር።</p>

<p>የጂማ ከተማ ከንቲባ አቶ አህመድ አባጊላ እንደገለፁት «የጅማ ነዋሪዎች ጅማን እጅ ለእጅ በመያያዝ ለማልማት ቃል የገቡት መስከረም 1 ቀን 1999 ዓ.ም ቢሆንም ቀደም ሲል ዓመቱን ሙሉ ይህንን መንፈስ ለመፍጠር በርካታ ስራ በመስራት ነው» ብለዋል።</p>

<p>ከሁለት ወር በፊት የተካሄደውንና መስከረም 1 ቀን 2000 ዓ.ም በጅማ ከትማ የተደረገዋን ኮንሰርት ያዘጋጁት የቴዲ ስቱዲዮ ባለቤት አቶ ተዎድሮስ ተሾመ በበኩላቸው «በየዕለቱ ወጣቱ ፣ ሽማግሌው ክርስቲያኑ ፣ ሙስሊሙ ፣ የተለያዩ የብሔርብሔርሰብ አባላት የቀድሞ ፍቅራቸውን ማደሳቸው ጅማ ላይ ተፈጥሮ የነበረዋን የሀይማኖት ድባብ ሙሉ በሙሉ አስወግዶታል» በማለት የዝግጅቱ ዓላማ መሳካቱን ገልፀዋል።</p>

<p>ጅማ የመቻቻል ፣ የፍቅር የሌለው የማይቸገርባት ፣ የኖሩባት የማይረሷት ከተማ እንደሆነች ሰለጅማ አስተያየት የሰጡ በተደጋጋሚ የሚገልጹት ነው።</p>

<p>ከዓመት በፊት ከጅማ ሰላሳ ኪሎ ሜትር ርቀት ላይ በሻሻ አቦ ቤተክትስቲያን የታጠቁ «የሙስሊም ኃይሎች» ጭፍጨፋ ካካሄዱ በኋላ ጅማ የምትታወቅበት የቀድሞ ስሟ ላይ መጠነኛ የፍርሃት ድባብ ነግሶ ነበር። አቶ ቴዎድሮስ ይህንን አስመልክተው ሰብዓዊነት የጎደላቸው ቡድኖች የሚሏቸው በፈፀሙት ግድያ በጅማ ከተማ እድገት ላይ አሉታዊ ተፅዕኖ አሳድሮ ነበር።</p>

<p>የጅማ ከንቲባ በበኩላቸው «ጃማ ችግር ተከስቶባት የማይታወቅ ከተማ ብትሆንም ጠላቶች በሻሻ አቦ ቤተክርስቲያን በፈፀሙት ተግባር ባለሀብቶች በከተማዋ ኢንቨስት ለማድረግ ሙሉ በሙሉ እምነት እንዳይኖራቸው መጠነኛ ተፅዕኖ ፈጥሮ ነበር» ሲሉ በወቅቱ የተፈፀመው ድርጊት ከተማዋ ላይ የፈጠረው የፍርሃት ድባብ ያስረዳሉ።</p>

<p>ዝግጅቱን አስመልክተው አስተያየት የሰጡ አንደገለፁት «ጅማ የሀይማኖት ልዩነት ስጋት ባይጋነንም ያሳስብ ነበር» በዚሁ መሰረት በአርቲስት ቴዎድሮስ ካሳሁን (ቴዲ አፍሮ) ተዋናይነት መስከረም 1 ቀን 2000 ዓ.ም በጅማ ከተማ ሁሉም አካላት የልፋታቸውን ፍሬ አይተዋል።</p>

<p>አርቲስቱ በመራው መድረክ ሙስሊሞችና ክርስቲያኖች እንደየ አምነታቸው ምህላ ፈፅመዋል። የሀይማኖት ልዩነታቸው «ሕብር» እንጂ መለያያቸው እንዳልሆነ ገልፀዋል። «ሁላችንም የአዳም (አደም) ልጆች ነን» በማለት ከዚያች ስዐት ጀምሮ በፍቅር ለመኖር የቀድሞ አባቶቻቸውን አብሮ የመኖርና የመተሳሰብ ቃል ኪዳን አድሰዋል» ሲሉ በዝግጅቱ ላይ የተገኙ ገልፀዋል።</p>

<p>«አንድ ነን» በተባለበት በዚያ ምሽት ሙስሊሞች የአላህን ስም በመጥራት የገቡትን ቃል በመሀላ አፅንተዋል። ክርስቲያኖች «ድንግል ማሪያም» በማለት ለቃላቸው ተገዢ እንደሚሆኑ አረጋግጠዋል። ይህ ሁሉ ሲሆን የተሰበሰበው ሕዝብ በደስታ አንብቷል ፣ እልል ብሏል። በጭፈራ ደስታውን ገልጿል። እንደ ቴዎድሮስ ገለፃ።</p>

<p>«ይህ ሁሉ በቀናነት ሆነ» የሚል መፈክር ያነገቡ ወጣቶች በጅማ የሚታወቁበት ታሪክ እንደሚቀየር ገልፀዋል። እርስ በእርስ በመያያዝ ልዩነታቸውን ማስወገዳቸውን በመግለፅ ጨፍረዋል። በዝግጅቱ የተሳተፉ አርባ የሚጠጉ አርቲስቶችና የሙዚቃ ባለሙያዎች ከሁለት ወር በፊት የጣሉት መሰረት ፣ አስተዳደሩ የሰራው ስራ ፣ ሕዝቡ የገባው ቃል እውን ሆኗል። «ኢትዮጵያዊ ነኝ» የሚል የኢትዮጵያ ሰንደቅ አላማ አውለብልበዋል» በማልት በዝግጅቱ ትርኢት ካቀረቡት መካከል አንዳንዶቹ ተናግረዋል። በሆነው ሁሉ መደሰታቸውን አመልክተዋል።</p>

<p>አቶ አህመድ በጅማ ኢንቨስትመንት እዲስፋፋ ትኩረት በማድረግ የተሰራው ሥራ መሳካቱን ሲገልፁ ሕዝቡን ሙሉ በሙሉ በማመስገን ነው። «አስተዳደራችን ያለ ሕዝብ ብቻውን የትም አይደረስም» ያሉት ከንቲባው «እቅዳችን በሕዝብ አናስተቻለን አፈፃፀማችንን አናስገመግማለን። ከአሁን በኋላ የጅማ ከተማ ሁሉም እጅ ለእጅ ተያይዘን እንሰራለን። ይህ የራሳችንም ቃል ነው» ሲሉ የሚሌኒየሙ በዓል በጅማ የአንድነት ስሜት መፍጠሩን ይናገራሉ።</p>

<p>«ጅማ የእድሜዋን ያህል አላደገችም። መንገዶችና ቤቶች አርጅተዋል ፣ በጅማ ኢንቨስትመንት አልተስፋፋም። በኋላ ቀርነቷ ላይ የሀማኖት ልዩነት የፈጠሩት ችግር በእንቅርት ላይ ጆሮ ደግፍ እንዲሉ ተፅዕኖ አሳድሮባታል» ያሉት አቶ ቴዎድሮስ «የጅማ ልጅ በመሆኔ የጅማ ታሪክ እንዲቀየር መነቃቃት ለመፍጠር የሠራነው ሥራ ተሳክቷል አሁን የሚጠበቀው ተወላጆቹና ኢትዮጵያን የሚወዱ ጅማ ላይ ኢንቨስት ማድረግ ብቻ ነው» ብለዋል።</p>

<p>አቶ አህመድም የሚያጠናክሩት ይህንኑ ነው። «ጅማ ለኢንቨስትመንት የምትመች የንግድ ከተማ ናት። ቡና የተፈጠረባት አገር ናት። የተፈጥሮ ቡና አለን። ሕዝቡ የመግዛት አቅም አለው። እስከሚዛን እየተሰራ ያለው መንገድ እየተጠናቀቀ ነው። ጅማ ኢንቨስት የሚያደርግ ባለሀብት ያተርፋል» ብለዋል።</p>

<p>«ጅማን ለማሳደግ ያላንዳች ልዩነት ሕዝቡን አናገለግላለን» የጅማ አስተዳደር ቃል ነው። አቶ አህመድ አስተዳደሩ ቃሉን ተግባራዊ ለማድረግ ቁርጠኛ መሆኑን ገልጸዋል። «ከአሁን በኋላ በጅማ ማልማት ይስፋፋል ወጣቶች የእድሉ ተጠቃሚ ይሆናሉ» ብለዋል።</p>

<p>«ወጣቶች ሥር አጥነት ጠብ ጫሪነት የአጋጣሚ ጉዳይ እንጂ የዘላለም ቅርስ አይደለም» ብለዋል። አቶ አህመድ ወጣቶቹ የገቡት ቃል ሲያጠቃልሉ «እኛ በምንም ዓይነት የሕዝብ ጠንቅ አንሆንም» በማለት ቃል እንደገቡ ተናግረዋል።</p>

<p>ባለሀብቶች «ጅማ ሰርተን ያገኘነውን ገንዘብ ጅማን ለማልማት እናውላዋለን» ብለዋል። የተለያይዩ የሀይማኖት ተከታዮች «ከእንግዲህ የሀይማኖች ልዩነት የለም» ብለዋል።</p>

<p>መስከረም 1 ቀን 2000 በጅማ በተካሄደው የሙዚቃ ኮንሰርት የጅማ ስታዲየም ሞልቶ ነበር። ቲኬት ቆርጦ የገባው ግን ከሦስት ሺ ሰዎች አይበልጡም። በዝግጅቱ ከአንድ ሚሊዮን ብር በላይ ያወጡት አዘጋጆቹ በዝግጅቱ ቢከስሩም በጅማ እርቅ እንዲፈጠር ካላቸው ዓላማ አንፃር ኪሳራውን ሩቡን ያህል አልሸፈነም። ስታዲየሙ ዙሪያ ባለው ጋር ላይ ሕዝብ ዙሪያውን ሰፍሮ እስከ ምሽቱ አራት ሰዓት በጭፈራ በአሉን አክብሯል። የመጨረሻው ዘፈን «ኢትዮጵያ አገሬ» የሚለው ዘፈን ባንዲራ እየተውለበለበ በድምቀት ተጨፍሮ ተጠናቋል።</p>

<p>አስተዳደሩ ፣ የሙዚቃው አዘጋጅ አርቲስቶችና የኮንሰርቱ ተሳታፊዎች ጅማ በአዲስ ራዕይ ለልማት መነሳቷን ሲያረጋግጡ የሁሉም ቋንቋ ከአሁን በኋላ ጅማ የሀይማኖት ልዩነት አይኖርም። ጅማ ታድሳለች። እውነተኛ እርቅ ወርዷል። ባለሀብቶች ወደ ጅማ ኑ። ጅማን እጅ ለእጅ ተያይዘን እናለማለን የሚል ነበር። ሚሊኒየሙ ለጅማ ቁም ነገር ሰርቶ አልፏል። «በዚህ መንፈስ እንቀጥል» የሚል የአደራ መልዕክት ያስተላለፉ አሉ።</p>

<p class="align-center"><a href="/Gazettas/Reporter/info/Reporter.sera.html">ከሪፖርተር መስከረም 8 ቀን 2000</a></p>

</body>
</html>	
