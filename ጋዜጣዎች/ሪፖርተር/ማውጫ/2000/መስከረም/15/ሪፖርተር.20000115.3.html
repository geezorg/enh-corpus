<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የኖርዌይ መግሥት ለአዲስ አበባ ዩኒቨርሲቲ የሚሰጠውን ድጋፍ አቋረጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኖርዌይ መግሥት ለአዲስ አበባ ዩኒቪርሲቲ የሚሰጠውን ድጋፍ አቋረጠ</h2>


<p>የኖርዌይ መንግሥት ለአዲስ አበባ ዩኒቨርሲቲ ስኩል ኦፍ ጆርናሊዝም ሲሰጠው የነበረውን ድጋፍ ማቋረጡን ገለፀ። የስኩል ኦፍ ጆርናሊዝም ዲን ዶክተር ገብረመድህን ስምኦን በበኩላቸው ውሳኔው የፕሮጀክቱ ሞት ተደርጐ መወሰድ እንደሌለበት ተናግረዋል።</p>

<p>በኢትዮጵያና በኖርዌይ መንግሥት የተፈጠረው የፖለቲካ አለመግባባት በፕሮጀክቱ ላይ የሚፈጥረው ተፅዕኖ ለማወቅና አዲስ አበባ ዩኒቨርሲቲ የሰራውን ሥራ ለማስረዳት ባለፈው ሳምንት የኖርዌዩን አማባሳደር ትምህርት ቤቱ ጠርቶ እንዳነጋገረ የገለፁት ዶ/ር ገብረመድህን በውይይቱ ላይ ሊሳተፍ የመጡት የኤምባስዊ ሰዎች ፕሮጀክቱ ማካሄድ እንደሚችሉ የሚገልፅ ደብዳቤ ይዘው እንደመጡ ተናግረዋል።</p>

<p>የኖርዌይ መንግሥት ለአዲስ አበባ ዩኒቪርስቲ ሲሰጠው የነበረው ድጋፍ ሊቋረጥ የቻለው ኢትዮጵያ የሚገኘው የአገሪቱ ኤምባሲ ባጋጠመው የባለሙያዎች እጥረት ምክንያት መሆኑን የኤምባሲው ኃላፊዎች እንዳሳወቋቸው ዶ/ር ገ/መድህን ገልፀዋልናል።</p>

<p>በስኩል ኦፍ ጆርናሊዝም ፕሮጀክት እንደማይቀጥል የሚገልፀው ደብዳቤ ከኖርዌይ ኤምባሲ ከደረሳቸው በኋላ ደብዳቤውን ለዩኒቨርሲቲው ማኔጅመንት ማቅረባቸውን የገለፁት ዶ/ር ገብረመድህን ከዚህ በኋላ ዩኒቨርሲቲው በሚያስተላልፈው ትዕዛዝ መሠረት ትምህርት ቤቱ የተለያዩ እቅዶችን ይዞ እንደሚንቀሳቀስ አመልክተዋል።</p>

<p>«የነበረው ትልቅ ድጋፍ ሲቋረጥ ተፅዕኖ ቢፈጥርም የሚሞት ነገር የለም» ያሉት የስኩል ኦፍ ጆርናሊዝሙ ዲን ትምህርት ቤቱ በራሱ የተለያዩ ሥራዎችን በማከናወን ላይ መሆኑን ገልፀዋል።</p>

<p>የጋዜጠኞች ትምህርት ቤት በአገራችን የዴሞክራሲ ሂደት ወሳኝ መሆኑን ለገለፁት ዶ/ር ገብረመድህን አሁንም ቢሆን ዩኒቪርሲቲውን ሊደግፍ የሚችሉ ወገኖች ይኖራሉ የሚል እምነት እንዳላቸው ጠቁመዋል።</p>

<p>የኖርዌይ መንግሥት ለአዲስ አበባ ዩኒቨርሲቲ ሲሰጠው የነበረውን እርዳታ ያቋረጠው በተቆጣጣሪ ሠራተኞች እጥረት መሆኑን ቢገልፅም (ኢትዮጵያ ስድስት የኖርዌይ ዲፕሎማቶችን ከአገር ማባረሯ የሚታወስ ነው) እንዳንድ አስተያየት ሰጪዎች ግና ኖርዌይ እዚህ ውሳኔ ላይ የደረሰችው ኢትዮጵያ ለወሰደችው እርማጃ አፀፋ ለመመለስ መሆኑን ይገልፃሉ።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር መስከረም 15 ቀን 2000</a></p>

</body>
</html>	
