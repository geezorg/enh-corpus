<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>«የቀስተ ደመና አመራር አምባገነን የቡድን ስሜት ነበረው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የቀስተ ደመና አመራር አምባገነን የቡድን ስሜት ነበረው</h2>


<p>የቀድሞ ቅንጅት አንዱ ክንፍ የነበረውና በዶክተር ብርሃኑ ነጋ የሚመራው የቀስተደመና ድርጅት አመራር አምባገነንነትና የቡድነኛነት ስሜት የነበረው መሆኑን የድርጅቱ መስራንችና ሥራ አስፈፃሚ ገለፁ።</p>

<p>ታስረው ከተፈቱ የቅንጅት አመራሮች ውስጥ አንደኛዋ የሆኑትና የቀስተደመና መስራች ፣ ሥራ አስፈፃሚ ሪፖርተር የነብሩት ወ/ሮ ንግሥት ገብረህይወት ይኸን የገለፁት በኢንተርኔት ሥርጭት (ፓልቶክ) በተደረገ ቃለ ምልልስ ነው።</p>

<p>ወ/ሮ ንግሥት እንደሚሉት የቀስተደመና አመራር (ዶ/ር ብርሃኑ) የተለየ ሃሳብ ለማዳመጥ የማይፈልጉና በስብሰባ በሚቀርብ የተለየ ሃሳብ ቂም የሚይዙ እንደነበሩ የራሳቸውን ምሳሌ ጠቅሰው ተናግረዋል።</p>

<p>በቀስተደመና ዶክተር ብርሃኑ ቅርቦቻቸው ከሆኑት ጋር ለብቻቸው ከወሰኑ በኋላ ለሌሎች ሥራ አስፈፃሚዎች እንዲሰሙት ብቻ ይገለፅላቸው እንደነበር ተናግረዋል።</p>

<p>በቀስተደመና ባሉ አመራሮች ልዩነቱ የተፈጠረው ገና እስር ቤት ሳይገቡ እንደነበረ ያስታወሱት ወ/ሮ ንግሥት ድርጅቱ እየተጠናከረ ሲመጣና ገንዘብ ሲገኝ መሪው አምባገነን እየሆኑ የሰውን ክብር እስከመዳፈር መሄዳቸውን ተናግረዋል።</p>

<p>ቀስተደመና ሲመሰረት ለታክሲ ብቻ እየተከፈላቸው አንድ ዓመት ከሰባት ወራር አገልግሎት ሲሰጡ እንደነበረ ፣ ነገር ግና ገንዘብ ከተገኘ በኋላ ዶክተር ብርሃኑ የራሳቸውን ሰዎች መምረጥ መጀመራቸውና የተለየ ሃሳብ በማቅረባቸው ባደረባቸው ቅሬታ ሊያስገልሏቸው ፈልገው እንደነበር አስታውሰዋል።</p>

<p>ከምርጫ በኋላ በመስከረም ወር 1998 ዓ.ም ላይ ወደ ድርጅቱ የተቀላቀሉት ወ/ት ብርቱካን ሜዴቅሳን በቡድናቸው ያካተት ዶክተር ብርሃኑ በመስራቾቹና ሃሳባቸውን በሚቃወሟቸው ላይ ጫና ይፈጥሩ እንደነበር ተናግረዋል።</p>

<p>በሌላ በኩልም አመራሩ የፕሮፓጋንዳ ሙስና ይፈፅም እንደነበርና ዲያስፖራው ስለሌሎች የቅንጅት የላዕላይ ምክር ቤት አባላት እንዳያውቅ ሽፋን ይደረግ እንደነበር አስታውሰዋል። «የታሰረችው አንድ ሴት ብቻ ተደርጐ እንዲገመት ጫና» ያደርጉ እንደነበር ወ/ሮ ንግሥት በውይይት ላይ ጠቅሰዋል።</p>

<p>ማረሚያ ቤት ከገቡ በኋላ ርዳታ አሰጣጥ በኩል ልዩነት እንደነበረ ገልፀዋል።</p>

<p>ወ/ሮ ንግሥት በእስር ቤት እንዳሉ ልጃቸው በጠና ታሞ በነበረበት ወቅት በቅርብ ኃላፊ እንደመሆናቸው ለተቀዳሚ ምክትል ሊቀመንበሩዋ ቢነግሩም በገንዘብ ለመርዳት እንደማይቻል እንደገለፁላቸው አስታውሰዋል። ችግሩ ሲበዛባቸው ለኢንጂነር ኃይሉ ሻውል በአጋጣሚ ነገረዋቸው እንዲረዱ እንዳደረጓቸው ነገር ግን ለርሳቸው የተፈቀደው ገንዘብ ወደሌላ ተላልፎ ከወር በኋላ ማግኘታቸውን ገልፀዋል።</p>

<p>ይኸን የገለፁት በእስር ቤትም እንኳ በትግል አጋርነት ግንኙነት እንዳልነበራቸው ለማሳየት መሆኑን ገልፀዋል።</p>

<p>ታስረው የቆዩት የቅንጅት አመራሮች ወደ ተለያዩ ሃገሮች እንዲላኩ በተደረገው ውይይት በጊዜው አመራረጥ ተቃዋሚ መሆናቸውና ወ/ሮ ንግሥት ገልፀዋል።</p>

<p>ከእስር ቤት የተፈቱት አመራሮች ባደረጉት ስብሰባ ከሚሌኒየሙ በዓል በፊት ለመጓዝ የቀረበው ሃሳብ በመሠረቱ ትክክል እንዳልነበር አስተድተዋል። በመሪው ኢንጂነር ኃይሉ በጊዜው ታመው ስለነበረ እስኪያገግሙ ድረስ ጠብቀው እንዲሄዱ የቀረበውን ሃሳብ ሳይቀበሉት መቅረታቸውን ተናግረዋል። «በዓሉን አብሮን ከሞተው ሰው ጋር ከማክበር ይልቅ አሜሪካ በአስቸኳይ ለመሄድ የተፈለገበት ምክንያትና መሪውን ሳይዙ ለመሄድ የተጣደፉበት ምክንያት ሊገባኝ አልቻለም» ይላሉ ወ/ሮ ንግሥት።</p>

<p>ቅድሚያ ሊሰጠው የሚገባው በሃገር ቤት ያለውን ችግር መፍትሄ መስጠት ቢሆንም ዲያስፖራው በአደገኛ ሁኔታ ላይ ነው በሚል ምክንያት ተጣድፈው መሄዳቸውንና ሃሳቡንም መቃወማቸውን ገልፀዋል።</p>

<p>የልዑኩ የጉዞ ዓላማ የተከፋፈሉ ዲያስፖራዎችን ለማስማማት የነበረ ቢሆንም ነገር ግን ውለው ሳይድሩ በኢንተርኔትና በሚዲያው ከሄዱበት ዓላማ ውጭ የሆነ እንቅስቃሴ እያሳዩ መሆኑን ጠቁመዋል። ኢንጂነርን መወንጀል አዲሶች መሪዎች ማስተዋወቅ መጀመራቸውን ነቅፈዋል።</p>

<p>እስካሁን እነዚህንና ወደፊትም የሚገልጿቸውን የአሠራር ስህተቶች ለመናገር የፈለጉት ቅንጅትን እንዳይጎዳ ካለው ቢሆንም አሁን ግን ሌሎች የጀመሩት አካሄድ ድርጅቱን ከማጥፋቱ በፊት ሕዝቡ መርጃው እንዲኖረው ካለው መሆኑን በፓልቶክ ውይይት ላይ ጠቅሰዋል።</p>

<p>ወ/ሮ ንግሥት አሁን ቅንጅት ያለበት የመከፋፈል ሁኔታ አስጊ መሆኑን ጠቅሰው ድርጅቱ ለማዳን ከተፈለገ ሦስት ነጥቦች መፈፀም እንዳለባቸው ገልፀዋል።</p>

<p>በቅንጅት ውስጥ ይሰሩ የነበሩ የተሰራውን ስህተት የነበረውን ድክመት ያለምንም መሸፋፈን በግልፅ ለህዝብ ይፋ ማድረግ የኢትዮጵያ ህዝብም ንቁ ሆኖ በፍጥነት ፍርዱን እንዲሰጥ አስተያየታቸውን ሰጥተዋል።</p>

<p class="align-center"><a href="/Gazettas/Reporter/info/Reporter.sera.html">ከሪፖርተር መስከረም 15 ቀን 2000</a></p>

</body>
</html>	
