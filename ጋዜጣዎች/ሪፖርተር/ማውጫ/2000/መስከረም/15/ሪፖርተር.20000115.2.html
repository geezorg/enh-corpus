<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ቅንጅት ሕጋዊ እንዲሆን ቀነ ገደብ ተሰጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ቅንጅት ሕጋዊ እንዲሆን ቀነ ገደብ ተሰጠ</h2>


<p>ምርጫ ቦርድ መስከረም 7/2000 ለፓርቲው በፃፈው ደብዳቤ አሁን የተከፈሉት የጊዜያዊ አስተባባሪ ኮሚቴ አባላት ባንድ ላይ ጠቅላላ ጉባዔ እንዲጠሩና ተመራጮቻቸውን እንዲያሳውቁ መወሰኑን ገልጿል።</p>

<p>ቅንጅት ለአንድነትና ለዲሞክራሲ ፓርቲ ህጋዊ ስርተፍኬት እንዲያገኝ በ30 ቀን ጊዜ ውስጥ ጠቅላላ ጉባዔው ተሰብስቦ ተመራጮቹን ለምርጫ ቦርድ እንዲያሳውቅ ተጠየቀ። ይህ ካልተፈፀመ ግና «አግባብነት ያለው ህጋዊ እርምጃ እንደሚወስድ በሙሉ ድምፅ መወሰኑን» ምርጫ ቦርድ በደብዳቤ ያስጠነቅቃል።</p>

<p>በሌላ በኩል ውሳኔውን ለማስፈፀም የተሰጠው ጊዜ አጭር በመሆኑና የፓርቲው ጊዜያዊ አስተባባሪ ኮሚቴ ሰባሳቢ የሆኑት አቶ ተመስገን ዘውዴን ማግኘት ስላልቻሉ የቦርዱን ውሳኔ ለማስፈፀም መቸገራቸውን የፓርቲውን ጊዜያዊ አስተባባሪ አቶ አየለ ጫሚሶ ገልፀዋል።</p>

<p>አቶ ተመስገን ዘውዴ የት እንዳሉ እንደማያውቁ ፣ ከሳቸው ጋር ያላቸው ግንኙነትም እንደተቋረጠና አፈላልገውም እንዳጧቸው የሚናገሩት አቶ አየለ በፅሁፍ በሰጡት መግለጫ « ... ይህንን ጠቅላላ ጉባዔ ምርጫ ቦርድ በሰጠው የጊዜ ገደብ ውስጥ አለማድረግ የፓርቲውን ህልውና ጥያቄ ውስጥ የሚያስገባ መሆኑን ተረድተው ጠቅላላ ጉባዔው መቼ እንጥራ የሚለውን ውሳኔ እስከ መስከረም 20/2000 ዓ.ም ድረስ እንዲገልፁልን ... » በማለት ለአቶ ተመስገን ጥሪያቸውን አስተላልፈዋል።</p>

<p>በሰጡት የጊዜ ገደብ መሠረት እስከ መስከረም 20 አቶ ተመስገን ባሉበት ቦታ ሪፖርት ካላደረጉ ግን የፓርቲው መተዳደሪያ ደንብ አንቀፅ 25 ንዑስ አንቀፅ 1 «ሊቀመንበሩ ወይም ሰብሳቢው ሥራውን ሊያከናውን በማይችሉበት ሁኔታ ምክትል ሰብሳቢው ተክቶ ሥራውን ያከናውናል» በሚለው መሠረት ጠቅላላ ጉባዔ በምክትል ሰብሳቢው (አየለ ጫሚሶ) ለመጥራት የሚገደድ መሆኑን አቶ አየለ ገልፀዋል።</p>

<p>እስካሁን ባለው ሁኔታም ጠቅላላ ጉባዔውን ለመጥራት ያልፈለጉት ምርጫ ቦርድ «አንድ ላይ ሆናችሁ» በማለቱና በቅድሚያ የአቶ ተመስገንን አለመገኘት ለአባላት ፣ ለደጋፊዎችና ለህዝብ ማሳወቅ ስላለባቸው መሆኑን አቶ አየለ ገልፀዋል።</p>

<p>«ጥሪው ለአቶ ተመስገን ብቻ አይደለም» ያሉት አቶ አየለ ጉባዔው ተጠርቶ የአባላት ሥም ዝርዝር በቀነ ገደሙ መሠረት ለምርጫ ቦርድ ካልደረሰ ፓርቲውን ሊሰርዝ እንደሚችል ስጋታቸውን ገልፀው ፣ «ጊዜያዊ አስተባባሪ ኮሚቴዎች ፣ ደጋፊዎቻና የፓርቲው አባላት ጭምር ፓርቲያችን እየሞተ ስለሆነ ለመጨረሻ ጊዜ ትኩረት ሰጥተው ጠቅላላ ጉባዔ እንድንጠራ ግንባር እንዲፈጥሩ ጥሪ እናስተላልፋለን።» ብለዋል።</p>

<p>ጉዳዩን አስመልክቶ ጥያቄ ያቀረብንላቸው የምርጫ ቦርድ ፅህፈት ቤት ምክትል ዋና ፀሀፊ አቶ ተስፋዬ መንገሻ አስተያየት ከመስጠት ተቆጥበዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር መስከረም 15 ቀን 2000</a></p>

</body>
</html>	
