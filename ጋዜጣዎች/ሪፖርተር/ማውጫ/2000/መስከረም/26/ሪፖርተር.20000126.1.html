<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>«ረቂቁ የተፈጠረውን ብሔራዊ መግባባት ሙሉ በሙሉ የሚያፈርስ ነው»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«ረቂቁ የተፈጠረዋን ብሔራዊ መግባባት ሙሉ በሙሉ የሚያፈርስ ነው»</h2>


<p>በቅርቡ የአሜሪካ ኮንግረስ ያፀደቀው HR 2003 ለኢትዮጵያ ሕዝብ የማይበጅና እየታየ ያለውን የብሔራዊ መግባባት መንፈስ የሚያጨልም መሆኑን የውጭ ጉዳይ ሚኒስትር ቃል አቀባይ አቶ ዋህድ በላይ ለሪፖርተር ጋዜጣ ገለፁ።</p>

<p>ኮንግረሱ ባፀደቀው ረቂቅ ሕግ ላይ የተቀመጡት ነጥቦች በኢትዮጵያ ነባራዊ ሁኔታ ላይ ያልተመረኮዙና በስማ በለው የተፃፉ መሆናቸውን የገለፁት ቃል አቀባዩ ቢሉ የመንግሥት ህግ ሆኖ ከወጣ በሁለቱ አገሮች መካከለ ያለውን ግንኙነት የሚያበላሽ እንጅ የሚያጠናክር አለመሆኑን ተናግረዋል።</p>

<p>ረቂቅ ሕጉ ለኢትዮጵያ መንግሥት ያግዛል ተብሎ የታሰበ ቢሆን ኖሮ በቅርቡ የተፈቱትን የተቃዋሚ ፓርቲ መሪዎችና በሚሌኒየሙ እየተፈጠሩ ያሉትን ብሔራዊ የመግባባት ጅምሮች በጥቅልቀት አይቶ ነባራዊ ሁኔታውን ሊያንፀባርቅ ይገባው እንደነበር የጠቆሙት አቶ ዋህድ «ረቂቁ እየተፈጠረ ያለውን የብሔራዊ መግባባት ሙሉ በሙሉ የሚያፈርስና ወደ ኋላ የሚመልስ ነው» ብለዋል።</p>

<p>የምርጫ ቦርድን በተመለከተ በቢሉ ላይ የሰፈረው ራሳቸው ተቃዋሚ ፓርቲዎች የተስማሙበትን አሰራር ጭምር የሚቃወምና እውነታውንም የማያንፀባርቅ መሆኑን አክለው ገልፀዋል።</p>

<p>«የረቂቁ መፅደቅ በጣም አክራሪ የሆኑ ሀይሎችንና ሽብርተኝነትን የሚፈጥሩ አካላትን የሚያስደስት መስሎ ነው የሚሰማን» ያሉት ቃል አቀባዩ ረቂቁ ፀድቆ ሕግ ከሆነ የሁለቱን ሀገሮች ግንኙነት ከማበላሸት አልፎ በኢትዮጵያ ሊደረግ የሚታሰበውን የሰብዓዊ መብት ጥበቃ ፣ የዴሞክራታይዜሽንና የነፃ ፕሬስን ሁኔታ የሚያጠናክር ሳይሆን ወደኋላ የሚመልስ መሆኑን ገልፀዋል።</p>

<p>የኢትዮጵያና የአሜሪካ መንግሥታት አሁንም ድረስ በጣም ጥሩ ግንኙነት እንዳላቸው የጠቆሙት ቃል አቀባዩ እንዳንድ የኮንግረስ አባላት በጣም ፅንፈኞች ከሆኑ የኢትዮጵያ ተቃዋሚ ድርጅቶች አባላት ጋር በመተባበር ረቂቅ ሕጉን ለማሳለፍ እየሞከሩ መሆኑን አመልክተዋል።</p>

<p>እንደ አቶ ዋህድ ገለፃ በተለይ ለአፍሪካ ዴሞክራሲና ሰብዓዊ መብት ቁሜያለሁ የሚሉትና ከአፍሪካ ጋር ትስስር ያላቸው አፍርካ አሜሪካዊው የኮንግረስ አባል ዶናልድ ፔይን ረቂቁ እንዲፀድቅ ማድረጋቸው እንደሀፍረት የሚታይና የሚያሳዝን ጉዳይ ነው።</p>

<p>ኢትዮጵያ አቅሟን የምታውቅና ገና ከድህነት ለመውጣት የምተፍጨረጨር አገር ብትሆንም ሉዓላዊት አገር መሆኗን የገለፁት ቃል አቀባዩ ማንም የኮንግረስ አባል በውስጥ ጉዳይ ላይ እየገባ «ይሄንን ካላደረጋችሁ ይሄንን አንሰጥም» የሚለው ነገር አንድ ቅኝ ገዥ አገር ከሚያደርገው ተፅዕኖ ተለይቶ የሚታይ ባለመሆኑ ጉዳዩን የኢትዮጵያ መንግሥት እንደማይቀበለው አስረድተዋል።</p>

<p>በዶናልድ ፔይን የተዘጋጀው ረቂቅ ሕግ ለአፍሪካ ዴሞክራሲ ማበብ የሚያግዝ ሳይሆን በኢትዮጵያ ሕዝብ ላይ የተቃጣ ዘመቻ አድረገው እንደሚወስዱት አቶ ዋህድ ገልፀዋል።</p>

<p>ዶናልድ ፔይን በእውነት ለዴሞክራሲ ያሰቡ ቢሆን ኖሮ በሁሉም መመዘኛ የሕዝብ ጭቆና የተባባስባትና በወታደራዊ ሀይል ተጨምድዳ ስለተያዘችው ጐረቤት አገር ኤርትራ መናገር ይገባቸው እንደነበር የጠቆሙት አቶ ዋህድ የምሥራቅ አፍሪካ ክልሉን እየበጠበጠችው ያለችውና ሽብርተኝነትን ከሚደግፉ ሀገራት ዝርዝር ውስጥ አስገባታለሁ ብሎ ስቴት ዲፓርትመንቱ ማስጠንቀቂያ የሰጣትን ሀገር ረቂቁ ሕጉ ምንም ሳይነካ ፣ በፍፁም ከኤርትራ ጋር መነፃፀሩ ነባራዊ እውነታውን የማያንፀባርቅ መሆኑን ተናግረዋል።</p>

<p>የአሜሪካ ኮንግረ በቅርቡ ያፀደቀው ረቂቅ ሕግ በፕሬዚዳንቱ ከፀደቀ የአሜሪካና የኢትዮጵያ መንግሥት የሚከተሉትን ሁኔታዎች ማሟላት ይጠበቅባቸዋል።</p>

<p>ኢትዮጵያ ውስጥ ለሚገኙ የፖለቲካ እስረኞችና የህሊና እስረኞች አስፈላጊ ሆኖ ሲገኝ የህግ ድጋፍ መስጠት። የፖለቲካ እስረኞችንና የህሊና እስረኞችን ሁኔታ ለሚከታተሉ የአካባቢ ፣ የአገር አቀፍና የአለም አቀፍ ቡድኖች መርዳት።</p>

<p>በፍርድ ቤት ፐርሶኔሎች ፣ በኢትዮጵያ የፍትህ ሚኒስትር ባለስልጣኖች ፣ የሕግ አውጭ አካል ወሳኝ አባላት ፣ የአለም አቀፍ የሰብዓዊ መብት ቡድኖችን የሚወክሉ የሲቪል ማህበረሰብ ተወካዮች መካከል የጋራ ውይይት እንዲካሄድ ማድረግ ፣ በዩናይትድ ስቴትስና በኢይትዮጵያ ፍርድ ቤቶችና የሕግ ትምህርት ቤቶች የልምድ ልውውጥ እንዲደረግ ማበረታታት።</p>

<p>የአሜሪካ ድምፅ ራዲዮ የኢትዮጵያ ፕሮግራም እንዲስፋፋ መድረግ።</p>

<p>አለም አቀፍ ማህበረሰብ ወደ ኦጋዴን ክልል ሊደርስ የምችልበትን ጥረቶች መደገፍ።</p>

<p>ከልክ ያለፈ የሰብዓዊ መብት ጥሰት የፈፀሙ (በዩናይትድ ስቴትስ የሚኖሩትን ጨምሮ) ኮሎኔል መንግሥቱ ኃይለማርያም መገሥት አባላት እና በአሁኑ ሰዓት በስልጣን ላይ ያለው የኢትዮጵያ መንግሥት ባለስልጣኖችን በመለየት በዩናይትድ ስቴትስ ወይም ኢትዮጵያ ውስጥ ለፍርድ እንዲቀርቡ ድጋፍ መስጠት።</p>

<p>በኢትዮጵያ መንግሥትና በፖለቲካ ፓርቲዎች መካከል እርቀ ሰላም ተፈጥሮ በፖለቲካ ሂደቱ ላይ ድርድር እንዲካሄድ ለማድረግ ፕሮግራም መንደፍ።</p>

<p>ኢትዮጵያ ውስጥ የምርጫ ቁጥጥር ለሚያደርጉ የሲቪል ማህበረሰብ ቡድኖች ስልጠና መስጠት።</p>

<p>በኢትዮጵያ ዴሞክራሲ እድገት እንዲኖር ለማድረግ ዩናይትድ ስቴትስ የምትሰጠው የተክኒክ እርዳታ ለሁሉም የፖለቲካ ፓርቲዎች የሲቪል ማህበረሰብ ቡድኖች ሊዳረስ ይገባል።</p>

<p>እገዳ የሰብዓዊ መብትና ዴሞክራሲ እንዲሻሻል ፣ ነፃ የሕግ ተቋም እንዲኖር ፣ የፕሬስ ነፃነት ፣ የኢኮኖሚ ዕድገትና የኢኮኖሚ ነፃነት በአገሪቱ ውስጥ እንዲሰፍን ለማድረግ ዩናይትድ ስቴትስ በምትሰጠው የተክኒክ እርዳታ ላይ የኢትዮጵያ መግሥት እንቅፋት የሚፈጥር ድርጊት ከፈጸመ መሰረታዊ ያልሆኑ የዩናይትድ ስቴትስ እርዳታዎች ለኢትዮጵያ መግሥት እንዳይሰጡ ይደረጋል።</p>

<p>«መሰረታዊ ያልሆኑ የዩናይትድ ስቴትስ እርዳታዎች» ማልት ሰብዓዊ እርዳታን ፣ የምግብ እርዳታ ፕሮግራሞችን የኤች አይ ቪ ኤድስን እና ሌሎች የጤና አጠባበቅ እርዳታዎችን ፣ የሠላም ማክበር እርዳታንና የፀረ ሽብርተኝነትን እረዳታን ሳይጨምር በማንኛውም ሕግ የተፈቀደን እርዳታ የሚያካትት ነው።</p>

<p>የጸጥታ እርዳታ ገደብ - ከላይ በተጠቀሰው መሰረት የኢትዮጵያ መንግሥት እንቅፋት የሚፈጥር ከሆነ የፀጥታ እርዳታ እንዳይሰጠው ይደረጋል።</p>

<p>-ይህ ረቂቅ ሕግ ሆኖ ከፀደቀበት ከ60 ቀናት በኋላ ፕሬዚዳንቱ ለሚከተሉት አካላት ወደ ዩናይትድ ስቴትስ መግቢያ ቪዛ መከልከል ይችላሉ።</p>

<p>-በሰላማዊ ስልፈኞች ላይ የሀይል እርምጃ እንዲወሰድ ትዕዛዝ በመስጠት ተሳታፊ ለሆኑ የኢትዮጵያ መንግሥት ባለስልጣናትና የፖለቲካ መኮንኖች ወይም ከልክ ያለፈ የሰብዓዊ መብት ጥቃት ወይም ጥስት ስለመፈፀማቸው ተጨባጭ መረጃ ለተገኘባቸው።</p>

<p>-በሰኔ 1997 እና በጥቅምት 1998 ሰላማዊ ሰልፈኞች ላይ ግድያ ላይ ተሳትፈው የነበሩ የኢትዮጵያ መንግሥት የፀጥታ ፐርሶኔሎች።</p>

<p>-በእቴነሽ ይማም ግድያ ተጠያቂ የሆኑ የፀጥታ ፐርሶኔሎች።</p>

<p>-የግንቦት 97 ምርጫን ተከትሎ በተፈጠረው ግጭት በቃሊቲ እስር ቤት ውስጥ እስረኞችን የገደሉ የፀጥታ ፐርሶኔሎች።</p>

<p>በኢትዮጵያ መንግሥት ላይ የሚደረገው እገዳ ከዩናይትድ ስቴትስ አገራዊ የፀጥታ ፍላጐት ጋር የማይጣጣም መስሎ ከታያቸው ፕሬዚዳንቱ ምክንያታቸውን ለኮንግረሱ በመግለፅ እገዳውን ማስቀረት እንደሚችሉ ረቂቅ ሕጉ ይፈቅዳል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር መስከረም 26 ቀን 2000</a></p>

</body>
</html>	
