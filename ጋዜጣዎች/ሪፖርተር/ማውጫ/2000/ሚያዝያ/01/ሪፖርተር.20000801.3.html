<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>በቦረና ድርቅ ሰዎች እንዳይሞቱ ተሰግቷል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በቦረና ድርቅ ሰዎች እንዳይሞቱ ተሰግቷል</h2>


<p>በኦሮሚያ ክልል በቦረና ዞን በተከሰተ የድርቅ አደጋ ከሦት መቶ ሺ ሰዎች በላይ አስቸኳይ የምግብ እርዳታ እንደሚያስፈልጋቸው ፣ በድርቁ ምክንያት እስካሁን ሞት ባያጋጥምም ከአሁን በኋላ ሥጋት መኖሩን የዞኑ የአደጋ መከላከልና ምግብ ዋስትና ኃላፊ አቶ ሳራ ዴራ አስታወቁ።</p>

<p>አቶ ሳራ እንዳስታወቁት በድርቁ ምክናያት 314 ሺህ 907 ሰዎች አስቸኳይ የምግብ እርዳታ ያስፈልጋቸዋል። በድርቁ ምክንያት 80 ሺ ከብቶች ሞተዋል። እስካሁን በሰው ህይወት ላይ አደጋ አልደረሰም።</p>

<p>ኃላፊው የፌዴራል መንግሥት ለዞኑ ያቀረበው የምግብ እርዳታ 40 ሺ ኩንታል በቆሎ ብቻ መሆኑን ገልፀዋል። ይህም የእርዳታ መጠን የተላከው ለ80 ሺ ሕዝብ ብቻ ታሳቢ ተደርጐ እና እስከ ሚይዚያ የሚያቆይ መሆኑን አስታውቀዋል።</p>

<p>አቶ ሳር በዞኑ ያለው ድርቅ አስፈሪ መሆኑን ጠቅሰው «የ300 ሺ በላይ ሰዎች ህይወት አደጋ ውስጥ ነው» ብለዋል። አቶ ሳር በአካባቢው በተለምዶ ከመጋቢት ጀምሮ እንደሚዘንብ ገልፀው ዘንድሮ ግን አለመዝነቡን አስታውቀዋል። በሜትሮሎጂ ትንበያ መሰረት ዝናብ እንደማይኖር መጠቆሙና ደረቅማ የአየር ሁኔታ መኖሩን የጠቀሱት አቶ ሳራ «ህብረተሰቡ ትልቅ ፍራቻ ውስጥ ነው» ብለዋል።</p>

<p>የአካባቢውን የእርዳታ አስፈላጊነት ዞኑ ለሚመለከተው አካል ቢያቀርብም ከአርባ ሺ ኩንታል ውጪ አለመቅረቡን በመጥቀስ አቶ ሳራ «በዚህ ሁኔታ የሰው ሞት ይከሰታል» ብለዋል። አቶ ሳራ በምግብ እርዳታ አቅርቦት በኩል ከመንግሥት ውጪ የሌሎች አካላት ተሳትፎ ቀዝቃዛ መሆኑን ተናግረዋል።</p>

<p>ሆኖም ግን እርዳታ ድርጅቶች የውሃና የሳር አቅርቦት እያደረጉ መሆኑን አቶ ሳራ አስታውቀዋል። በዚህም ኬር ፣ ጐል ኢትዮጵያ ፣ አክሽን ፍሮ ዲቨሎፕመንት ፣ ኤስኦ ኤስ፣ የአሜሪካ የህፃናት አድን ድርጅትና የኢትዮጵያ ኢቫንጀሊካል ቤተክርስቲያን መሳተፋቸውን ኃላፊው አልሸሸጉም።</p>

<p>የዞኑ የአደጋ መከላከልና የምግብ ዋስትና በድርቁ ሁኔታ ላይ ያካሄደውን ጥናት ለዓለም የምግብ ፕሮግራምና ለኦሮሚያ የምግብ ዋስትናና አደጋ መከላከል መላኩን አስታውቋል። ድርጅቶቹም ሁኔታውን እያጣሩ መሆኑንና ተገቢውን ምላሽ ይሰጣሉ የሚል ተስፋ እንዳላቸው አቶ ሳራ አብራርተዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሚያዝያ 1 ቀን 2000</a></p>

</body>
</html>	
