<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ፕ/ር መስፍን ከቀረበባቸው ክስ በነፃ ተሰናበቱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ፕ/ር መስፍን ከቀረበባቸው ክስ በነፃ ተሰናበቱ</h2>


<p>ፕሮፌሰር መስፍን ወልደማሪያም የፌዴራል ዐቃቤ ሕግ ከሰባት ዓመታት በፊት ከመሠረተባቸው ክስ በነፃ እንዲሰናበቱ የፌዴራል ከፍተኛ ፍርድ ቤት ሦስተኛ ወንጀል ችሎት በትናትናው ዕለት ወሰነ።</p>

<p>ፕሮፌሰር መስፍን ከቀረበባቸው ክስ በነፃ ሊሰናበቱ የቻሉት የፌዴራል ዐቃቤ ሕግ በሚያዚያ ወር 1993 ዓ.ም የአዲስ አበባ ዩኒቨርሲቲ ተማሪዎችን የሀሰት «የማወናበጃ» ወሬ በመንዛት ለአመፅ አነሳስተዋል በሚል የመሠረተባቸውን ክስ ሙሉ በሙሉ መከላከል በመቻላቸው መሆኑን ፍርድ ቤቱ ገልጿል።</p>

<p>ዐቃቤ ሕግ በክሱ ላይ እንዳመለከተው ፣ በሕገ መግሥቱ ክልከል መሆኑን እያወቁ ሆን ብለው እሳቸው ሰብሳቢ በሆኑበት የኢትዮጵያ ሰብዓዊ መብቶች ጉባዔ በጠራው ስብሰባ ላይ የአዲስ አበባ ዩኒቨርሲቲ ተማሪዎችን በመጋበዝ ስለአካዳሚክ ነፃነት እናስተምራለን በማለት ለአመፅ እንዲነሳሱ የሚገፋፋ ንግግር አድርገዋል በሚል ክስ መመስረቱን ፍርድ ቤቱ ለችሎቱ ባሰማው ንባብ አስታውሷል።</p>

<p>ለተማሪዎቹ ንግግር በማድረግ ለአመፅ እንዲነሳሱ አድርገዋል በማለት ዐቃቤ ሕግ ክስ የመሠርተባቸው በፕ/ር መስፍና እና ዶ/ር ብርሃኑ ነጋ ላይ ቢሆንም ፣ ዶ/ር ብርሃኑ ጉዳይ ፍ/ቤቱ ከአንድ ዓመት በፊት በሰጠው ብይን በሁለቱም ክስ መከላከል ሳያስፈልጋቸው በነፃ ይሰናበቱ ብሏል። በዚሁ ዕለት ፕ/ር መስፈን ወደማሪያም በአንዱ ነፃ ተሰናብተው በአንደኛው ክስ እንዲከላከሉ መወሰኑን ፍርድ ቤቱ ለችሎቱ በንባብ አሰምቷል።</p>

<p>ፕ/ር መስፍን ያቀርቡአቸው መከላከያ ምስክሮች ፣ ተከሳሹ በወቅቱ የተገኙት የዩኒቪርስቲው ተማሪዎች በተናጋሪነት ጋብዘዋቸው እንጂ በኢሠመጉ ስብሰባ ላይ ስብሳቢ ሆነው አለመሆኑንና ሌላም የሚያውቁትን መመስከራቸውን ፍርድ ቤቱ ተናግሯል።</p>

<p>ፍርድ ቤቱ ተከሳሹ በፖሊስ ጣቢያና በፍርድ ቤት የሰጡትን ቃል በመመርመርና በማገናዘብ ፣ «ተከሳሹ ክሱን በበቂ ሁኔታ መከላከል በመቻላቸው በነፃ ተሰናብተዋል» በማለት ለዋስትና ያስያዙትን ገንዘብ እንዲመለስላቸው ሲል ትዕዛዝ በመስጠት መዝገቡን ዘግቷል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሚያዝያ 29 ቀን 2000</a></p>

</body>
</html>	
