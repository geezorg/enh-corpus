<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>በኤግዚቢት የተረከበውን ወርቅ በብረት ቀይሯል የተባለው የፌዴራል ፖሊስ ባልደረባ ተከሰሰ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በኤግዚቢት የተረከበውን ወርቅ በብረት ቀይሯል የተባለው የፌዴራል ፖሊስ ባልደረባ ተከሰሰ</h2>


<p>የፌዴራል የሥነምግባርና ፀረ ሙስና ኮሚሽን ዐቃቤ ሕግ በፌዴራል ፖሊስ የወንጀል ፎረንሲክ ምርመራ መምሪያ ኤግዚቢት ክፍል ኃላፊ በአንድ ወቅት በኤግዚቢት የተረከበውን ወርቅ በብረት ቀይሮ አስረክቧል ፣ የብሔራዊ ባንክ ሦስት ከፍተኛ የሥራ ኃላፊዎችም ይኽንን ሳያረጋግጡ ተረክበዋል በሚል ክስ መሠረተ።</p>

<p>የኮሚሽኑ ዐቃቤ ሕግ ሚያዚያ 16 ቀን 2000 ዓ.ም በፌዴራል ከፍተኛ ፍ/ቤት አንደኛ ወንጀል ችሎት ክስ የመሰረተባቸው በወንጀልና ፎረንሲክ ምርመራ መምሪያ ኤግዚቢት ኃላፊ ኢንስፔክተር አፈወርቅ ጋይም ፣ በኢትዮጵያ ብሔራዊ ባንክ የከረንሲ ማኔጅመንት መምሪያ ኃላፊ አቶ አህመድ ሰይድ ፣ የኢሹ ዋና ክፍል ኃላፊ አቶ አለማየሁ ካሣሁንና የኢሹ ዋና ክፍል ተጠባባቂ ምክትል ኃላፊ አቶ ጨምዴሳ ሂርጳ ናቸው።</p>

<p>ዐቃቤ ሕግ በቅድመ ክስ መግለጫው እንደገለፀው ኢንስፔክተር አፈወርቅ ጋይም ፣ በባለሙያ ተመርምሮ 18 ካራት ወርቅ መሆኑን አውቀው ከተረከቡ በኋላ ፣ አስረካቢዎቹ በሌሉበት የርክክቡ ቬርቫሉ ላይ «መሰል» የሚል ቃል በመጨመር ፣ ከአራት ቀናት በኋላ ደግሞ «ወርቅ መሰል ባለ አራት ማዕዘን» የተረከበ በማስመሰል የመረከቢያ ቅፅ በሀሰት በማዘጋጀቱና ወርቅ መሆኑን አረጋግጦ የተረከበውን 21 ጥፍጥፍ (38.781 ኪሎ ግራም) ለበርካታ ዓመታት በእጁ ካስቀመጠ በኋላ በሌላ ብረት ቀይሮ ለብሔራዊ ባንክ በማስገባቱና እምነት አጉድሎ በመገኘቱ ተከሷል።</p>

<p>የኢትዮጵያ ብሔራዊ ባንክ ከፍተኛ የሥራ ኃላፊዎች አቶ አህመድ ፣ አቶ አለማየሁና አቶ ጭምዴሳ ደግሞ ከብሔራዊ ባንክ መመሪያና ከገንዘብ ሚኒስቴር በተሰጠው ትዕዛዝ መሠረት ወርቅ መሆኑን አስመርምረው መረከብ ሲገባቸው ሳያስመረምሩ ከኢንስፔክተር አፈወርቅ ፣ ወርቅ ያልሆነ ነገር በመረከባቸው ፣ ሥልጣንን አላግባብ መጠቀም የሙስና ወንጀል ተከሰዋል።</p>

<p>የኮሚሽኑ ዐቃቤ ሕግ ክሱን ያስረዱልኛል ያላቸውን 15 የሰው ምስክርና 17 የሰንድ ማስረጃዎችን ያቀረበ ሲሆን ፣ የሰው ምስክሮች ያስረዱልኛል ካላቸው ነጥቦች መካከል ፣ መስከረም 25 ቀን 1995 ዓ.ም በኢትዮጵያ አየር መንገድ ቅጥር ግቢ ውስጥ ከልዑል ኪሮስና ሳምሶን መረሳ የተያዘውን ጥፍጥፍ ወርቅና የተለያዩ አገር ገንዘቦችን በተያዘበት ዕለት ወደ ፌዴራል ፖሊስ መውሰዳቸውን ፣ ወርቁ ተመርምሮ ገቢ መደረጉንና ሌሎች ስምንት ነጥቦችን እንደሚመሰክሩለት በመግለጫው አመልክቷል።</p>

<p>ተከሳሾቹ የወርቅ ርክክብ ሲፈፀም ማስመርመር ሲገባቸው ሳያስመረምሩ በመረከባቸውና በመንግሥት ካዝና ውስጥ ብረት እንዲገባ በማድረጋቸው እንደየሳትፎአቸው ለፈፀሟቸው ወንጀሎች ፣ በ1974 ዓ.ም በወጣው ልዩ የወንጀለኛ መቅጫ ሕግ አንቀፅ 17/1 እንዲሁም በኢፌድሪ የወንጀል ሕግ አንቀፅ 676/ሀ/ እና 32/1/ሀ/ለ/ ፣ 407/1/ሀ/2/ ስር የተመለከቱት ድንጋጌዎች ለክሱ መሠረት መሆናቸውን ጠቅሷል።</p>

<p>ተከሳሾቹ ለክስ መግለጫው ምላሽ የሚሰጡበት ቀን ተጠይቀው ለግንቦት 14 ቀን 2000 እናደርሳለን በማለታቸው ፍርድ ቤቱ ለግንቦት 14 ቀን 2000 ዓ.ም ተለዋጭ ቀጠሮ ሰጥቷል።</p>

<p>አቶ አህመድ ሰይድ ፣ አቶ አለማየሁ ካሣሁንና አቶ ጨምዴሳ ሂርጳ ኮሚሽኑ ቀድም ብሎ በመሰረተውና ከ150 ሚሊዮን ብር በላይ ግምት ባለው የወርቅ ማጭበረበር መከሰሳቸው ይታወቃል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሚያዝያ 19 ቀን 2000</a></p>

</body>
</html>	
