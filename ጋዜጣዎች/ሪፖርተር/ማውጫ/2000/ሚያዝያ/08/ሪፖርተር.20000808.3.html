<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ለድርቅ ተጠቂዎች 7 ቢሊዮን ብር እርዳታ ያስፈልጋል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ለድርቅ ተጠቂዎች 7 ቢሊዮን ብር እርዳታ ያስፈልጋል</h2>


<p>የተባበሩት መንግሥታት ድርጅት የሰብአዊ ጉዳዮች ማስተባበሪያ ፅህፈት ቤት ፣ የኢትዮጵያ መንግሥትንና የሰብአዊ ድርጅቶችን በመጥቀስ በድርቅ ለተጠቁ ኢትዮጵያውያን 6.5 ቢሊዮን ብር በላይ (67.7 ሚሊዮን ዶላር) እርዳታ እንደሚያስፈልግ አስታወቀ። በድርቁ ከተጠቁት ሰዎች ውስጥ 2.2 ሚሊዮኑ አስቸኳይ የምግብ እርዳታ ያስፈልጋቸዋል።</p>

<p>የድርጅቱ ጽሕፈት ቤት በያዝነው ወር መጀመሪያ ላይ ባወጣው ሪፖርት የኢትዮጵያ መንግሥትና የእርዳታ ድርጅቶቹ የድርጅቱ ተጐጂዎችን ለመርዳት 67.7 ሚሊዮን ዶላር እርዳታ መጠየቃቸውን አስታውቋል።</p>

<p>ያለፈው ዓመት ማጠናቀቂያ ባሉት ወራት ውስጥ የተከሰተው የዝናብ እጥረት በአፍሪካ ቀንድ አካባቢ ለተከሰተው ድርቅ መነሻ መሆኑን ሪፓርቱ አስታውቋል። በዝናቡ እጥረት ምክንያት በጅቡቲ ፣ በኤርትራ ፣ በሰሜናዊ ኬንያና በደቡብ ማዕከላዊ ሶማሊያ አካባቢዎች የሚመረተውን የሰብል ምርት የሚቀንስ መሆኑን ሪፖርቱ ጠቁሟል።</p>

<p>በሪፖርቱ መሰረት በኢትዮጵያ አስቸኳይ የምግብ እርዳታ ከሚያስፈልጋቸው የድርቅ ተጠቂዎች በተጨማሪ ፣ 947 ሺ ለድርቅ የተጋለጡ ሰዎች በሀገሪቱ ባለው የሴፍቲኔት ፕሮግራም በመታቀፍ እርዳታ እየተሰጣቸው የሚቆዩ መሆኑ ታውቋል።</p>

<p>የተመድ የሰብአዊ ጉዳይ ማስተባበሪያ ጽሕፈት ቤት በያዝነው ወር መጀመሪያ አካባቢ ባወጣው ሪፖርት በኢትዮጵያ የምግብ ዋስትና ጉዳይ ፣ አሳሳቢ ሆኖ የቀጥላል በማለት ገልጿል። በተጨማሪም ኢትዮጵያዊያን በችግር በችግር ጊዜ እንኳ ከብቶቻቸውን ለምግብነት ያለመጠቀም ባህላቸው ጋር ተዳምሮ ችግሩ አስከፊ ገፅታ እንዳለው ሪፖርቱ አመላክቷል።</p>

<p>የድርጅቱ ጽሕፈት ቤት ያለፈው ሰኞ ባወጣው ሪፖርት 172 ሺ ሚትሪክ ቶን የምግብ እርዳታ ለድርቁ ተጠቂዎች በአፋጣኝ ያስፈልጋል። ከምግቡ እርዳታ በተጓዳኝ የድርቁን አስክፊ ገፅታ ለመቋቋም የጤና እንክብካቤና የስነ ምግብ ትምህርት ፣ የንፁህ መጠጥ ውሃና የንፅህና አጠባበቅ እንዲሁም የግብርና ሁኔታ በልዩ ትኩረት የሚታዩ መሆን እንዳለባቸው ሪፖርቱ አሳስቧል።</p>

<p>የተመድ የሰብአዊ ጉዳይ ማስተባበሪያ ጽሕፈት ቤት ሊቀመንበር ቪንሌንት ለሊ የድርቁን ሰለባዎች ለመታደግ የተቋቋመው የመንግሥትና የሰብአዊ ድርጅቶች ጥምረት ማስተዋወቂያ ዝግጅት ላይ «የድርቁ ተጋላጭ ኢትዮጵያውያንን ለመታደግ የሰብአዊ ድርጅቶች በህብረት የሚያደርጉት እንቅስቃሴ የሚደነቅ ነው ፣ ትብብሩ ተጠናክሮ መቀጠል ይኖርበታል» በማለት አሳስበዋል።</p>

<p>የፌደራል አደጋ መከላከልና ዝግጁነት ኤጀንሲ በበኩሉ 2 ሚሊዮን 181 ሺህ 467 ሰዎች አስቸኳይ የምግብ እርዳት እንደሚያስፈልጋቸውና ለዚህም 171 ሺህ 646 ሚትሪክ ቶን የምግብ እርዳታ እንደሚያስፈልግ አስታውቋል።</p>

<p>ከኤጀንሲው በተገኘ መርጃ መሠረት አስቸኳይ የምግብ እርዳታ ከሚያስፈልጋቸው ሰዎች ውስጥ 1 ሚሊዮን 20 ሺ 820 ሰዎች በሶማሌ ክልል ፣ 523 ሺህ 143 ሰዎች በደቡብ ብሔርሰቦችና ሕዝቦች ክልል ፣ 543 ሺህ 642 ሰዎች በኦሮሚያ ክልል ፣ 66 ሽህ 500 ሰዎች በጋምቤላ ክልል ፣ 10 ሺህ 700 ሰዎች በቤንሻጉል ክልል እንዲሁም 16 ሺህ 680 ሰዎች በትግራይ ክልል የሚገኙ ናቸው።</p>

<p>ለዚሁ የድርቅ ተጠቂዎች የሚሆኑ በሶማሊያ ክልል 75 ሺህ 644 ሜትሪል ቶን ፣ በደቡብ ብሔረሶቦችና ሕዝቦች ክልል 39 ሺህ 145 ሜትሪክ ቶን ፣ በኦሮሚያ ክልል 47 ሺህ 845 ሜትሪክ ቶን ፣ በጋምቤላ 6 ሺህ 587 ሜትሪክ ቶን ፣ በቤንሻንጉል ክልል 1 ሺህ 189 ሜትሪክ ቶን ፣ በትግራይ 1 ሺህ 236 ሜትሪክ ቶን ምግብ ባስቸኳይ እንደሚያስፈልግ የኤጀንሲው መረጃ ገልጿል።</p>

<p>ኤጀንሲው የአስቸኳይ የምግብ እርዳታ ከሚያስፈልጋቸው በተጨማሪ 947 ሺህ 383 ሰዎች አስቸኳይ እርዳታ ተረጂዎች በሴፍቲኔት ፕሮግራም የሚረዱ መሆኑን አስታውቋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሚያዝያ 8 ቀን 2000</a></p>

</body>
</html>	
