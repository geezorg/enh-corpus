<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢህአዴግ በአዲስ አበባ ምርጫ አሸነፈ ፣ አንድ ፎርፌ ሠጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢህአዴግ በአዲስ አበባ ምርጫ አሸነፈ ፣ አንድ ፎርፌ ሠጠ</h2>


<p>ባለፈው ሳምንት በተካሄደው አገር አቀፍ የአካባቢና ፣ የሟሟያ ምርጫ ኢህአዴግ በአዲስ አበባ በተወካዮች ምክር ቤት 14 የማሟያ ወንበሮች ሙሉ በሙሉ ፣ ለአዲስ አበባ ምክር ቤት ደግሞ ካሉት 138 ወንበሮች 137 ያህሉን ሲያሸንፍ አንዱን ወንበር የቅንጅት ፓርቲ ማሸነፉ ተጠቆመ።</p>

<p>ከምርጫ ጣቢያው በተሰበሰበው መረጃ መሠረት ኢህአዴግ በቦሌ ክፍለ ከተማ ለአዲስ አበባ ከተማ አስተዳደር ከቀረባቸው 14 ዕጩዎች መካከል አንዱን በመሠረዙ ምክንያት በአቶ አየለ ጫሚሶ የሚመራው ቅንጅት ለአንድነትና ለዴሞክራሲ ፓርቲ አንድ ዕጩ ማሸነፉን ያሳያል።</p>

<p>ኢህአዴግ በከተማዋ አስተዳደር ምክር ቤት በቦሌ ክፍለ ከተማ ያቀረባቸው ዕጩዎች አቶ ኩማ ደመቅሳ ፣ ወ/ሮ በላይነሽ ተክላይ ፣ አቶ ፍፁም አረጋ ፣ አቶ ገነቱ ተሾመ ፣ ወ/ር ስንቅነሽ አጣለ ፣ ዶ/ር ወ/አማኑኤል ዋሌምቦ ፣ አቶ ተፋስላሴ መዝገበ ፣ አቶ ገ/ኪዳን ቀልባጎ ፣ አቶ ይቻላላ ፋንታ አቶ ገ/መድኅን ገ/ዮሐንስ ፣ ወ/ሮ ዘምዘም ከድር ፣ ወ/ሮ ስበለወንጌል ስማቸው ወጣት አሸናፊ አብዲሳ ፣ አቶ አለማየሁ ጀቦ ነበሩ</p>

<p>አቶ አየለ ጫሚሶ የቅንጅት ፓርቲ ሊቀመንበር ስለምርጫው ውጤት ተጠይቀው በቦሌ ክፍለ ከተማ ለአዲስ አበባ ከተማ አስተዳደር 14 ዕጩዎችን ፓርቲው ማቅረቡን በማስታወስ ምርጫ ቦርድ ውጤቱን ይፋ ከማድረጉ በፊት ግን ስለውጤቱ አስተያየት ለመስጠት እቸገራለሁ ሲሉ ምላሽ ሰጥተዋል።</p>

<p>የዚህ የምርጫ ውጤት የሚረጋገጠው በምርጫ ቦርድ መፅደቁ በይፋ ሲገለፅ መሆኑ ታውቋል። ቦርዱ አጠቃላይ የምርጫውን ውጤት ግንቦት 10 ቀን 2000 ዓ.ም ይፋ ያደርጋል ተብሎ ይጠበቃል።</p>

<p>ውሁዱ የቅንጅት ለአንድነትና ለዴሞክራሲ በምርጫ 97 ለአዲስ አበባ ከተማ አስተዳደር ምክር ቤት ከነበሩት 138 ወንበሮች 137 ያህሉን ሲያሸንፍ ፣ አንድ ክፍለ ከተማ ላይ በወቅቱ ፓርቲው ዕጩ ባለማቅረቡ ምክንያት አንድ የኢህአዴግ ዕጩ አልፎ እንደነበር የሚታወስ ነው።</p>

<p>በዛሬው ዕለት በአዲስ አበባና በአንዳንድ ክልሎች የክፍለ ከተማና የቀበሌ አመራሮች ምርጫ የሚካሄድ ሲሆን በአንዳዶቹ ደግሞ የተወካዮች ምክር ቤት የማሟያ ምርጫ ይካሄዳል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሚያዝያ 12 ቀን 2000</a></p>

</body>
</html>	
