<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ቻይናውያን የራሳቸውን የኢንዱስትሪ መንደር ሊገነቡ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ቻይናውያን የራሳቸውን የኢንዱስትሪ መንደር ሊገነቡ ነው</h2>


<p>በቻይና መንግሥት የሚደገፉ ቻይናውያን ባለሀብቶች በአምስት ሚሊዮን ካሬ ሜትር ቦታ ላይ በ7.8 ቢሊዮን ብር የራሳቸውን የኢንዱስትሪ መንደር ለመመስረት ያቀረቡት ጥያቄ በኦሮሚያ ክልላዊ መንግሥት በኩል ተቀባይነት ማግኘቱ ታወቀ። በእቅዱ አፈፃፀሙ መርሃ ግብር መሠረት በቅድሚያ 80 ኢንዱስትሪዎች ይገነባሉ።</p>

<p>የኦሮሚያ ኢንቨስትመንት ኮሚሽን ኮሚሽነር አቶ አለሙ ስሜ ለሪፖርተር ጋዜጣ እንዳስታወቁት የቻይና ባለሀብቶች በዱከምና በቢሾፍቱ ከተሞች መካከል የሚመሰርቱት መንደር ኢንዱስትሪያል ዞን (East industrial zone) በሚል ስያሜ የሚጠራ ነው።</p>

<p>ባለሀብቶቹ ላቀረቡት የመሬት ጥያቄ በመጀመሪያ ዙር 200 ሄክታር (2 ሚሊዮን ካሬ ሜትር) ቦታ ተዘጋጅቶላቸዋል። እንደ አቶ ስሜ ገለፃ በተዘጋጀው መሬት ላይ የፕሮጀክቱ ምዕራፍ አንድ የሆነው የ80 ኢንዱስትሪዎች ግንባታ ይክናወናል።</p>

<p>በቅድሚያ ከሚገነቡት 80 ኢንዱስትሪዎች ውስጥ የብረት ማምረቻዎች ቀዳሚውን ስፍራ እንደሚይዙ ታውቋል።</p>

<p>በቀጣዩ ቀሪው 300 ሄክታር (3 ሚሊዮን ካሬ ሜትር) ቦታ እንደሚዘጋጅ ቃል መግባቱን ያስታወሱት አቶ አለሙ «ቻይናውያኑ ለክልሉ መንግሥት ባቀረቡት ጥያቄ መሠረት ኢንቨስትመንትን ከማበረታታት አንፃር የሊዝ ኪራይ ዋጋ አስተያየት እንደተደረገላቸው አስታውቀዋል።</p>

<p>የኢንደስቱሪ መንደሩ ምዕራፍ ሁለት ግንባታ የሚጀምረው ከሦስት ዓመት በኋላ መሆኑን ከአቶ አለሙ ገለፃ ለመረዳት ተችሏል።</p>

<p>በአድአ ወረዳ በዱከምና ቢሾፍቱ ከተማ መካከል የኢንዱስትሪ መንደሩ ግንባታ የተፈቀደው ከ2 ሚሊዮን ካሬ ሜትር በላይ ቦታ ከአራት መቶ በላይ አርሶ አደር አባወራዎች የነበሩበት ነው። አርሶ አደሮቹ መሬታቸውን ለኢንዱስትሪ መንደር ሲያስረክቡ በክልሉ መንግሥት መመሪያ መሰረት 20 ሚሊዮን ብር ያህል ካሳ እንደሚከፈላቸው ታውቋል።</p>

<p>ከሦስት ዓመት በኋላ ለሚቀጥለው የኢንዱስትሪ መንደሩ ግንባታ ሦስት ሚሊዮን ካሬ ሜትር ቦታ የሚለቁት አርሶ አደሮች ግንባታው እስኪጀመር መሬቱን እያረሱ እንደሚጠቀሙ ኮሚሽነሩ አስተድተዋል።</p>

<p>በቅድሚያ የሚጀመሩት 80 ኢንዱስትሪዎች አጠቃላይ ካፒታላቸው በቢሊዮን የሚቆጠሩ ቢሆንም ትክክለኛውን አሀዝ ለመስጠት ያልተጠናቀቁ ሥራዎች መኖራቸውን ኮሚሽነሩ አስታውቀዋል።</p>

<p>ክልሉ ክሊዝ መሬት 400 ሚሊዮን ብር ያህል ገቢ እንደሚያገኝም ከኃላፊው ገለፃ ለመረዳት ተችሏል። ኢንዱስትሪዎቹ ሥራ ሲጀምሩ 10 ሺ ቋሚ እና ሁለት ሺ ጊዜያዊ ሠራተኞች የሥራ ዕድል እንደሚፈጥሩ ተገልጿል። በኦሮሚያ ኢንቨስትመንት ኮሚሽን እና በባለሀብቶቹ መካከል አርብ ዕለት ከሰአት በኋላ የመግባቢያ ስምምነት ተፈርሟል።</p>

<p>የቻይና ኩባንያዎች በቴሌኮሙኒኬሽን ኮርፖሬሽንና በመንገድ ሥራ ከያዙት ክፍተኛ ሥራ በተጨማሪ በተለያዩ የኢንዱስትሪ ዘርፎች ተሳታፊ እየሆኑ ነው። በሰሜን ሸዋ ደጋም ላይ ኢስት ስሚንት በሚል መጠሪያ እየገነቡ ያሉት ሲሚንቶ ፋብሪካ የሚጠቀስ ነው።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሚያዝያ 12 ቀን 2000</a></p>

</body>
</html>	
