<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የአዲሱ ፓርቲ የኢምፔሪያል ሆቴል ስብሰባ ተከለከለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የአዲሱ ፓርቲ የኢምፔሪያል ሆቴል ስብስባ ተከለከለ</h2>


<p>በቀድሞ የቅንጅት አባላት የሚመሠረተው «አንድነ ለዴሞክራሲና ለፍትህ» ፓርቲ ትላንት በኢምፔሪያል ሆቴል ጠርቶ የነበረው መሥራች ጉባኤ «አላስፈቀዳችሁም» በሚል መከልከሉ ሕገወጥ መሆኑ ተገለፀ። በምሥረታ ላይ ያለው ፓርቲ ስብሰባው በመስተጓጐሉ ምክንያት ከ229 ሺህ ብር በላይ ከስሯል።</p>

<p>አቶ መስፍን ጌታቸው የፓርቲው አደራጅ ኮሚቴ አባል ለሪፖርተር ጋዜጣ ትላንት በኢምፔሪያል ሆቴል እንደገለፁት ስብሰባው እስከ ዓርብ ዕለት 11፡00 ሰዓት ድረስ የነበረን መረጃ እንደሚካሄድ ነበር። በኋላም አላስፈቀዳችሁም በሚል እንዳይካሄድ መታገዱን ሰማን። የቦሌ ክ/ከተማ ፖሊስ ፣ የገርጂ አካባቢ ኮማንድ ፖስት አነጋግረን በበላይ አካል ታግዷል የሚል መልስ ሰጥተውናል። በቤት ውስጥ ለሚካሄድ ስብሰባ ፈቃድ ጠይቁ የሚል ሕግ የለም ፣ መከልከላችንም አግባብ አይደለም» ሲሉ ተናግረዋል።</p>

<p>በስብሰባው ላይ ከአምስት ክልሎች የተውጣጡ ከ400 ያላነሱ ተሳታፊዎች መምጣታቸውን ፣ ለዝግጅቱም ከ229 ሺህ ብር በላይ ወጪ መደረጉን አቶ መስፍን ተናግረዋል።</p>

<p>ተሰብሳቢዎቹ በኢምፔሪያል ሆቴል እስከ ጠዋቱ 3፡30 ሰዓት ድረስ ምላሽ ሲጠባበቁ ከቆዩ በኋላ ስብሰባውን ሪቼ አካባቢ በሚገኘው የፓርቲው ጽ/ቤት ለማካሄድ ተስማምተው ተለያይተዋል።</p>

<p>አቶ መስፍንም «ስብሰባውን በተፈጠረው ችግር ምክንያት አንበትንም። በዝናብ ውስጥም ቆመን ቢሆን በጽ/ቤታችን እናካሂዳለን» ብለዋል።</p>

<p>ሆኖም ትላንት ለሕትመት እስከገባንበት ከጠዋቱ 5፡30 ሰዓት ድረስ ስብሰባው አልተካሄደም።</p>

<p>የትላንቱ ስብሰባ ተጠርቶ የነበረው የአንድነት ለዴሞክራሲና ለፍትህ ፓርቲ ጠቅላላ ጉባኤ በማካሄድ አመራሮችን ለመምረጥ ታስቦ ነበር።</p>

<p>ፕሮፌሰር መርጊያ በቃና የኢትዮጵያ ምርጫ ቦርድ ሰብሳቢ በሰጡት ምላሽ «ፓርቲው ስብሰባውን ትላንትና በኢምፔሪያል ሆቴል እንደሚያካሂድ ፣ ከቦርዱም አንድ ተወካይ እንዲገኝለት በደብዳቤ መጠየቁን አስታውሰዋል። ሆኖም ቦርዱ የዕውቅና ጥያቄ ሲቀብለት መርምሮ በአንድ ወር ጊዜ ውስጥ መልስ ከመስጠት ያለፈ በቅድመ ዝግጅት ወቅት ሚና የለውም። ይኽንም ገልፀንላቸዋል የስብስባው መከልከል እስከትላንትና 4፡00 [ከሪፖርተር ጋዜጣ ጥያቄ እስከቀረበላቸው ሰዓት] የደረሳቸው አቤቱታ አለመኖሩን አረጋግጠዋል። አያይዘውም አቤቱታው ቢመጣም በፓርቲ ምሥረታ ቅድመ ዝግጅት ወቅት ቦርዱ ምንም ሥልጣን ስለሌለው ምንም ማድረግ አንችልም ነበር» ሲሉ ምላሽ ሰጥተዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሰኔ 8 ቀን 2000</a></p>

</body>
</html>	
