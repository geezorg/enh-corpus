<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>በባንክ የተቀመጠና ለ15 ዓመታት ጠያቂ ያልቀረበበት ገንዘብ ይወረሳል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በባንክ የተቀመጠና ለ15 ዓመታት ጠያቂ ያልቀረበበት ገንዘብ ይወረሳል</h2>


<p>በአዲሱ የባን ሥራ ረቂቅ አዋጅ መሰረት ለ15 ዓመት ጠያቂ ያልቀረበበት በባንክ የተቀመጠ ገንዘብ ለመንግሥት ገቢ እንደሚሆንና ባንኮችም እንዲህ ያለውን ሂሳብ ለብሔራዊ ባንክ ካስተላለፉበት ቀን ጀምሮ በዕዳው ከመጠየቅ ነፃ እንደሚሆኑ ያስረዳል።</p>

<p>ለመንግሥት በውርስ ገቢ የሚሆነውና «ጠያቂ የሌለው» ገንዘብ የሚባለው ለ15 ተከታታይ ዓመታት ጥያቄ ያልቀረበበት ፣ በዋና ገንዘቡ ላይ የመመርመር ወይም የመቀነስ እንቅስቃሴ ያልታየበት የባንክ ደብተር ወይም ሌላ የጽሁፍ መረጃ ያልቀረበበት ወይም የደብዳቤ ልውውጥ ያተደረገበት ተከፋይ ሂሳብ ነው። እንዲህ ያለ ተከፋይ ሂሳብ የያዘ ማናቸውም ባንክ በዚሁ ሂሳብ ውስጥ ያለውን ገንዘብ ለብሔራዊ ባንክ ማስተላለፍ አለበት። ባንኮችም እንዲህ ያለውን የይገባኛል ጥያቄ ያልቀረበበትን ተከፋይ ሂሳብ ለብሔራዊ ባንክ ካስተላለፉበት ቀን ጀምሮ በእዳው ከመጠየቅ ሙሉ በሙሉ ነፃ ይሆናሉ። በረቂቅ አዋጁ መሠረት ጥያቄ ያልቀረበበት ተብሎ በብሔራዊ ባንክ በኩል ለመንግሥት ገቢ የሆነን ገንዘብ/ሂሳብ በተመለከተ ሕጋዊ ባለመብቱ ጥያቄ ካቀረበ ብሔራዊ ባንክ ገቢ የተደረገውን ሙሉውን ገንዘብ ለባለመብቱ የመክፈል ግዴታ አለበት። ሆኖም በእንደዚይ አይነት የይገባኛል ጥያቄዎች ላይ ብሔራዊ ባንክ ወለድ አይከፍልም።</p>

<p>ብሔራዊ ባንክ ሊተላለፍበት የሚገባውን ዝቅተኛ የገንዘብ መጠንና ባንኮች በዚህ ረገድ ሊከተሉ የሚገባቸውን ስርዓት በሚያወጣው መመሪያ መሠረት ይወስናል።</p>

<p>በአዲሱ የባንክ ሥራ ሕግ መሠረት ባንኮች የደንበኞቻቸውንና አጠራጣሪ የሂሳብ እንቅስቃሴዎችን ሪፖርት የሚያደርጉባቸውን መስፈርቶች ብሔራዊ ባንክ በመመሪያ እንደሚወስንም ይገልፃል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሰኔ 8 ቀን 2000</a></p>

</body>
</html>	
