<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>በቅንጅት ዓርማና ስያሜ ጉዳይ ኃይሉ ሻውልና ምርጫ ቦርድ ተከራከሩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በቅንጅት ዓርማና ስያሜ ጉዳይ ኃይሉ ሻውላና ምርጫ ቦርድ ተከራከሩ</h2>


<p>አቶ ኃይሉ ሻውል ቅንጅት ለአንድነትና ለዴሞክራሲ ፓርቲ የሚለውን ስምና አርማ ብሔራዊ ምርጫ ቦርድ ለሌላ ፓርቲ መስጠቱ አግባብ አለመሆኑን አመልክተው «አርማውም ሆነ ስሙ ሊመለስልን ይገባል» ሲሉ ፣ ምርጫ ቦርድ በበኩሉ «አይገባቸውም» ሲል ትናንት ሰኔ 10 ቀን 2000 ዓ.ም ፌዴራል ከፍተኛ ፍርድ ቤት 9ኛ ቀጥተኛ ክስ ችሎት ቀርበው ተከራከሩ።</p>

<p>በወቅቱ የነበሩት የኢዴአፓ መድህን ፓርቲ አባላትና ፕሬዚዳንቱ ፣ ምክትል ፕሬዚዳንቱና ዋና ፀሐፊው ፈርመው ፓርቲው ከተዋሃደ በኋላ ኢዴአፓ-መድህን መፍረሱን የተናገርቱ አቶ ኃይሉ «አሁን አልተዋሀድንም» በማለት ለምርጫ ቦርድ የተቃውሞ ደብዳቤ የፃፉትን እንዳልሆነ ገልፀዋል።</p>

<p>«ኢዴአፓ መድህን ፍረሷል ወይም ለቦርዱ ፈርሞ ያቀረበው ግለሰብ ነው ወይም ባለስልጣን ነው ለማለት አመልካች ስልጣን የላቸውም። ይህንን ማለት የሚችለው ፓርቲው ኢዴአፓ መድህን ብቻ ነው» በማለት የቦርዱ ተወካዮች ተቃውመዋል።</p>

<p>አቶ ኃይሉ በበኩላቸው አሁን ያለው ኢዴአፓ መድህን የድሮው አለመሆኑንና የቦርዱ ተወካዮች ያሉት ትክክል አለመሆኑን ፣ ከአራቱ ፓርቲዎች ጋር ሲዋሃድ ፓርቲው መፍረሱን ፣ ሊቀመንበሩ ፈርመው ከተዋሀዱ በኋላ ያፈነገጡ ግለሰቦች ተሰባስበው «እንፈልግም» ማለታቸውን ፣ ነገር ግና ዋናው መሪ ከፈረመና ከተወስነ በኋላ ደጋፊው በየፊናው ይዞ ቢቀርብ ተቀባይነት እንደሌለው ለፍርድ ቤቱ አብራርተዋል።</p>

<p>«ፓርቲ ፓርቲ የሚባለው መቼ ነው?» በሚል ፍርድ ቤቱ ለጠየቀው ጥያቄ የቦርዱ ተወካዮች ሲመልሱ ፣ አመልካች መስከረም 14 ቀን 1998 የተመዘገበው መሆኑን ቢገልፁም ተወካዮቹ እንደሚቃወሙ ተናግረው ፣ ፓርቲ ፓርቲ የሚባለው በምርጫ ቦርድ ተመዝግቦ እውቅና ሲያገኝ ብቻ መሆኑና ኢዴአፓ መድህን ከስሟል የሚባለው ሀሰት መሆኑን አስረድተዋል።</p>

<p>አመልካች እንደሚሉት ሳይሆን መስፈርቱን ስላላሟሉ አለመመዝገባቸውን ፣ በተጭበርበረ ማህተውም ተመትቶ አልተዋሀዱም የሚል ደብዳቤ ለምርጫ ቦርድ ተጽፏል የሚሉት ከእውነት የራቀ መሆኑን ተወካዮቹ ተናግረዋል።</p>

<p>የአንድ ፓርቲ መሪ ሥልጣኑን ተጠቅሞ ህጋዊ ባልሆነ ማህተ «ተዋህጃለሁ» በማለት ሊፈርም ቢችል ፣ ይህ በግል ስሜቱ እንጂ ሁሉንም የፓርቲ አባላት ስምምነት የሚይዝ እንደማይሆን ፣ ፈርመው ተዋህደዋል የሚባሉት የወቅቱ የኢዴአፓ-መድህን ሊቀመንበር አሁን ጦርነት ካወጁ ሰዎች ጋር አብረው ያሉ (ዶ/ር አድማሱ ገበየሁ) በመሆናቸው አመልካች ያሉት ስህተት መሆኑንና ለቦርዱ መቃወሚያ ደብዳቤ የፃፉት አሁን ፓርቲውን በመምራት ላይ ያሉት መሆናቸውን ተናግረዋል።</p>

<p>አዋጅ ቁጥር 46/85 (12) ቀድሞ ለተመዘገበ ጥበቃ እንደሚደረግ ሲገልፅ ቀድሞ የተመዘገብው አሁን ስምና ፊርማ የወሰደው ፓርቲ ነው። እንዴት ይሆናል ብሎ ፍርድ ቤቱ ለጠየቀው አቶ ኃይሉ ሲመልሱ ፣ «ይህ ጥበቃ ለእኛ ነበር የሚገባን። አርማውና ሥሙ ተሰጥቶን ነው ምርጫ ተወዳድረን ያሸነፍነው» ብለዋል።</p>

<p>ጥምረትና ውህደት የተለያዩ መሆናቸውን ፣ ተጣምረው መወዳደራቸውን ፣ ተዋህደናል አርማና ሥም ማረጋገጫ ሰርተፊኬት ይሰጠን ብለው ቢጠይቁም መስፈቱን ባለማሟላታቸው እንዳልተሳካላቸው የቦርዱ ጠበቆች ተናግረዋል።</p>

<p>በመጨረሻም ፍርድ ቤቱ ግራ ቀኙን ክርክር ካዳመጠ በኋላ ብይን ለመስጠት ለሐምሌ 16 ቀን 2000 ዓ.ም ተለዋጭ ቀጠሮ ሰጥቷል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሰኔ 11 ቀን 2000</a></p>

</body>
</html>	
