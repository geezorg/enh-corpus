<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያና ኤርትራ በጦርነት ቋፍ ላይ ናቸው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢትዮጵያና ኤርትራ በጦርነት ቋፍ ላይ ናቸው</h2>


<p>መፍትሄ ያላገኘው የኢትዮጵያና ኤርትራ ውዝግብ በምሥራቅ አፍሪካ ክልል ትልቅ ያለመረጋጋት ምንጭ መሆኑንና ሁለቱ አገሮች በጦርነት ቋፍ ላይ መሆናቸውን ትናንት የወጣው ኢንተርናሽናል ክራይስስ ግሩፕ ሪፖርት ገለፀ።</p>

<p>«አደጋ ላይ ከወደቀው የኢትዮጵያና ኤርትራ ጉዳይ ባሻገር ፣ አዲስ ጦርነትን መግታት» በሚል ርዕስ የወጣው ይኸው ሪፖርት ከ1990 እስከ 1992 ዓ.ም የድንበር ጦርነት ያካሄዱትን የሁለቱን አገሮች ማለቂያ የሌለው ውዝግብ ለመቅረፍ ያስችላል ያለውን ሀሳብ አቅርቧል።</p>

<p>የስራ ጊዜውን ያጠናቀቀው የኢትዮ ኤርትራ የድንበር ኮሚችን ያስተላለፈውን የድንበር ማካለል ውሳኔ ኢትዮጵያ አልቀበልም ካለች በኋላ ኤርትራ በድንበሯ የሰፈረውን የአንሚ የሰላም አስከባሪ ሀይል ማስወጣቷ ውጥረቱን እንዳባባሰው ሪፖርቱ ይገልፃል።</p>

<p>የክራይስስ ቡድኑ የአፍሪካ ከፍተኛ አማካሪ እንደ ብርሃን ጊዮርጊስ ሁኔታውን አስመልከተው ሲናገሩ «የድንበር ኮሚሽኑ የሥራ ዘመን ማብቃትና የተመድ የሰላም አስከባሪ ከአካባቢው መውጣት ግጭቱን አባብሶታል። በሁለቱ ወገኖች መካከል ውይይት እንዲካሄድና ትንንሽ ችግሮች ወደ ከፋ አደጋ እንዳያመሩ ማድረግ የሚቻልበትን መንገድ አበላሽቶታል። ሁለቱም መንግሥታት በአሁኑ ሰዓት ጦርነት አይፈልጉም ፣ ሁለቱም በአካባቢው ውጥረት ነግሶ እንዲቆይና ይህንንም ህዝባቸውን እንደፈለጉ ለመግዛት እንደ ምክንያትነት ይጠቀሙበታል ፣ ነገር ግና በድንበር ላይ የሚፈጠር ትንሽ ክስተት ወይም የተሳሳተ አካሄድ ወደ ጦርነት የሚመልስ አደጋ ሊፈጥር ይችላል» ብለዋል።</p>

<p>የኢንተርናሽናል ክራይስስ ቡድን ሪፖርት እንደሚግልፀው ከሆነ የፀጥታው ምክር ቤት እ.ኤ.አ በ2000 በተካሄደው የአልጀርስ የሰላም ስምምነት ተገዥ ባልሆነችውና የድንበር ኮሚሽኑን ውሳኔ ባልተቀበለችው ኢትዮጵያም ላይ ሆነ የጠብ አጫሪ ድርጊት እየፈፀመች በምትገኘው ኤርትራ ላይ ጠንካር እርምጃ ለመውሰድ አልፈለጉም።</p>

<p>በፀረ ሽብርተኝነት ዙሪያ ከኢትዮጵያ ጋር ያላት ትብብር ዩናይትድ ስቴትስን ተፅዕኖ እዳትፈጥር እንዳደረጋት የሚገልጸው ሪፖርቱ በኢትዮጵያና ኤርትራ መካከል የተፈጠረው ውዝግብ በምሥራቅ አፍሪካ ክልል በተለይም ሶማሊያ ውስጥ ያለውን አደጋ እያባባሰ መምጣቱን ጠቁሟል።</p>

<p>«በድንበሩ ጉዳይ ድርቅ ያለ አቋም የያዙትን ኢትዮጵያና ኤርትራ ሆነ ለጉዳዩ ትኩረት የነፈጉትን ምዕራባውያን ማሳመን ቀላል አይደለም» የሚለው የክራይስስ ቡድን ሪፖርት አይሳካም ተብሎ ሙከራ አለማድረግ ግን አደጋውን የከፋ እንደሚያደርገው ያብራራል፡ እንደ ክራይስስ ቡድን ገለፃ ከሆነ በሁለቱ አገሮች መካከል ያለውን ውዝግብ ለመፍታት ካስፈለገ የአለም አቀፍ ሕብረተሰብ በመተባበር ውጤት አልባ የሆነውን ውዝግብ ለመፍታት ካስፈለገ የአለም አቀፍ ሕብረተሰብ በመተባበር ውጤት አልባ የሆነው የአልጀርስ ስምምነት ሂደት እንደገና ለውይይት የሚበቃበትን መንገድ መፈለግ አለበት። የድንበር ኮሚሽኑ ለኤርትራ ከሰጠው መሬት ኢትዮጵያ ለቅቃ እንድትወጣና ኤርትራም ከጊዜያዊው የፀጥታ ቀጠና እንድታፈገፍግ ማድረግም የመጀመሪያው እርማጃ መሆን እዳለበት ሪፖርቱ ያስገነዝባል። ኢትዮጵያ የጠየቀችው የሁለትዮሽ ውይይት ኤርትራ ተፈጻሚ እንዲሆን ከምትፈልገው የድንበር ማካለል ተግባር ጎን ለጎን መካሄድ እንዳለበትም ያብራራል።</p>

<p>በጉዳዩ ላይ አስተያየታቸውን የሰጡት የአፍሪካ ፕሮግራም ምክትል ዳይሬክተር ዳንኤል ክሮስላክ «ዋናው ዓላማ ኢትዮጵያ የድንበር ውሳኔውን እንድትቀበል ፣ ኤርትራ የውይይት አስፈላጊነት እንድትቀበል ፣ አለም አቀፉ ማህበረሰብ ደግሞ ቢቻል በማግባባት ካልሆነ ደግሞ እርምጃ በመውሰድ በሁለቱም ወገኖች ላይ ጫና እንዲያሳድር ማድረግ ነው» ብለዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሰኔ 11 ቀን 2000</a></p>

</body>
</html>	
