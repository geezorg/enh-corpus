<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያ ወታደሮቿን እንድታስወጣ የተደረሰውን ስምምነት ደገፈች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢትዮጵያ ወታደሮቿን እንድታስወጣ የተደረሰውን ስምምነት ደገፈች</h2>


<p>ኢትዮጵያ ፣ የተመድ የሰላም አስከባሪዎች ወደ ሱማሊያ ከገቡ በኋላ ወታደሮቿን በ120 ቀናት ውስጥ እንድታስወጣ የሶማሊያ ተፋላሚ ፓርቲዎች የደረሱበትን ስምምነት ደገፈች።</p>

<p>የውጭ ጉዳይ ሚኒስቴር ቃል አቀባይ አቶ ዋህድ በላይ ለሪፖርተር ጋዜጣ እንደገለፁት የሶማሊያ የሽግግር መንግሥትና የሶማሊያ ዳግም ነፃ አውጭ ጥምረት (Alliance for Reliberation of Somalia) በጅቡቲ የደረሱበት ስምምነት የኢትዮጵያ አቋም ሆኖ የቆየ መሆኑን ጠቅሰዋል።</p>

<p>በተመድ አደራዳሪነት በጁቡቲ ሲካሄድ የቆየው የሽግግር መንግሥቱና በሼህ ሸሪፍ አሕመድ የሚመራው የሶማሊያ ዳግም ነፃ አውጭ ጥምረት ባለፈው ሰኞ ከብዙ ንትርክ በኋላ ስምምነት ተፈራርመዋል።</p>

<p>ሁለቱም ቡድኖች ስምምነቱ ከተፈረመ በኋላ ተግባራዊ የሚሆን የተኩስ ማቆም ለማድረግና የተመድ ሰላም አስከባሪ ወደ ሶማሊያ ካስገባ ፣ በ120 ቀናት ውስጥ ኢትዮጵያ ወታደሮቿን እንድታስወጣ ተስማምተዋል።</p>

<p>«ኢትዮጵያ ፣ የአፍሪካ ሕብረት ወይም የተመድ የሰላም አስከባሪ ከተካት ከሱማሊያ እንደምትወጣ በይፋ ስትናገር ቆይታለች። አሁንም በዚህ ስምምነት ደስተኛ ናት። ስምምነቱን ከፍተኛ እምርታ አድርጋ ትቆጥረዋለች» ያላሉ አቶ ዋህድ በላይ።</p>

<p>በጅቡቲ ሲደረግ የነበረው የሁለቱ የፖለቲካ ተቃናቃኝ ቡድኖች ንግግር ባለፉት ቅዳሜና እሁድ በኢትዮጵያ ወታደሮች ከሶማሊያ መውጣት ላይ ባላቸው የተለያየ አቋም አለመግባባትና እስከመቋረጥም ደርሶ እንደነበር ተጠቅሷል። የአልጀዚራ ዘገባ እንደሚያመለክተው ውይይቱ ሊቀጥል የቻለው በጅቡቲ የሚገኙ ዲፕሎማቶች ባደረጉት ማግባባት መሆኑ ተጠቅሷል።</p>

<p>በስምምነታቸው ማንኛውንም ነውጠኛ ተግባር ላለመፈፀም ሶማሊያውያን የፖለቲካ ፓርቲዎች ተስማምተዋል። ተመድ ጎረቤት ሃገሮችን ያላካተተ ከሶማልያ ወዳጆች ጋር በሶማሊያ ወዳጆች የተውጣጣ ዓለም አቀፍ አረጋጊ ኃይል እንዲያሰፍር ለመጠየቅም ተስማምተዋል።</p>

<p>«በሰላም ስምምነት ላይ ደርሰዋል» ያላሉ የተመድ ተወካይና አደራዳሪ አሕመድ ኡልድ አብደላህ ለአልጀዚራ በሰጡት ቃል ምልልስ። «ስምምነቱ ከተፈረመ 30 ቀናት በኋላ እስከ 90 ቀናት ድረስ የሚቆይ ጊዜ ለመተግበር ተስማምተዋል»</p>

<p>አልጂዚራ አደራዳሪውን ጠቅሶ እንደዘገበው ስምምነቱ ተመድ የሚያዘው ዓለም አቀፍ የሰላም አስከባሪ ኃይል እንዲገባ ጥሪ ያደርጋል።</p>

<p>የሶማሊያ የማስታወቂያ ሚኒስትር አህመድ አብዱል ሰላም አሳን ስምምነቱ የዓለም አቀፍ ማህበረሰብ ተሳትፎ ከፍ የሚያደግ መሆኑን ለአሜሪካ ድምፅ ራዲዮ የእንግሊዘኛው ክፍል ገልፀዋል።</p>

<p>«የስምምነቱ መሰረት ፣ ሁለቱንም ወገኖች ከማንኛውም ነውጠኛ እንቅስቃሴ የሚያግድ ነው። ሁለቱኛም ሱማሌዎች የሚፈልጉትን እርዳታ እንዲያገኙ ሁለቱንም ቡድኖች እንዲተጉ ያደርጋል። ዋናው ጉዳይ ግና የኢትዮጵያ የመከላከያ ሰራዊት እንዲወጣ ለማድረግ የተመድ ወታደሮች እንዲገቡ የሚጠይቅ ነው» እንደማስታወቂያ ሚኒትሩ ገለፃ።</p>

<p>የሶማሊያ ጠቅላይ ሚኒስትር ኑር ሃሰን ሁሴን ከሼህ ሸሪፍ ጋር እጅ ለእጅ ከተጨባበጡ በኋላ «ሕዝባችን ለረጅም ጊዜ ጠብቋል። ስለዚህ የሃላፊነንት ሸክም በትከሻችን ላይ ወድቋል ...» ማለታቸውን ሮይተር ዝግቧል። የጥምረቱ ቃል አቀባይም «ታሪካዊ ስምምነት ...» ብሎታል።</p>

<p>ሁለቱ ሶማሊያውያን ተፋላማዊች ሐምሌ 23/2000 በሳኡዲ አረቢያ መካ ላይ ቀጣይ ውይይት ለማድረግም ተስማምተዋል።</p>

<p>ይህ በእንዲህ እንዳለ አብዛኛዎቹ የሶማሊያ ታጣቂዎች በስምምነቱ ባልተካተቱበት ሁኔታ ስምምነቱ እንዴት ተግባራዊ ይሆናል የሚል ጥርጣሬ አድሯል። በጅቡቲ ከሽግግር መንግሥቱ ጋር የተደራደረው ከሶማሊያ ነፃ አወጭ ጥምረት ሥራ አስፈፃሚዎች መካከል ፣ ለዘብተኛ የሚባለው የሼህ ሸርፍ ቡድን ሲሆን ከጥምረቱ የተገነጠሉት እነ ሼህ ጣሂር አዌይስ ግን ስምምነቱን ተቃውመዋል።</p>

<p>በአስመራ ተቃዋሚዎች በአቋቋሙት የሶማሊያ ዳግም ነፃ አውጭ ጥምረት አባላና የእስላም ፍርድ ቤቶች ሕብረት ሊቅመበር የነበሩት ሼ ኮሎኔል ጣሂር አዌይስ ውጊያውን እንደሚቀጥሉ ለሮይተር የዜና ወኪል በስልክ ተናግረዋል። «ይኽን የሰላም ስምምነት አንለውም ፣ ማነቆ አድርገን ነው የምናየው። ሃገራችን ከአላህ ጠላቶች እጅ እስክናወጣ ድረስ ውጊያውን እንቀጥላለን» ሲሉ የጦርነቱን ቀጣይነት አረጋግጠዋል።</p>

<p>በሽግግር መንግሥቱና በሶማሊያ ዳግም ነፃ አውጪ ጥምረት መካከል በጅቡቲው የተደረሰው ስምምነት ሙሉውን ተርጉመን በፖለቲካ ገጽ ላይ አቅርበነዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሰኔ 4 ቀን 2000</a></p>

</body>
</html>	
