<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያ በጀት በ10 ቢሊዮን ብር ጭማሪ አሳየ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኢትዮጵያ በጀት በ10 ቢሊዮን ብር ጭማሪ አሳየ</h2>


<p>የኢትዮጵያ ፌደራላዊ ዴሞክራሲያዊ መንግሥት የ2001 ዓ.ም በጀት 54.3 ቢሊዮን ብር እንዲሆን ተጠየቀ። ለቀጣዩ አመት የተያዘው በጀት ከዘንድሮው በ10 ቢሊዮን ብር ይበልጣል። የመከላከያና ፖሊስ በጀት ጭማሪ ላይ ተቃዋሚ ፓርቲዎች ተቃውሟቸውን አቅርበዋል።</p>

<p>የገንዘብና ኢኮኖሚ ልማት ሚኒስቴር አቶ ሶፊያን አህመድ ትናንት ሰኔ 3 ቀን 2000 ዓ.ም በተወካዮች ምክር ቤት ቀርበው የ2001 በጀት ዓመት የበጀት መግለጫ ባቀረቡበት ወቅት እንደገለፁት በቀጣዩ ዓመት ጠቅላላ የፌደራል መንግሥት ወጪ 54.3 ቢሊዮን ብር ሲሆን በገቢው በ45.2 ቢሊዮን እና በወጪው መካከል የ8.8 ቢሊዮን ብር ጉድለት ይታያል። ከዚሁ ጉድለት ውስጥ ብር 3.7 ቢሊዮን ከውጭ ከሚገኝ የፕሮጀክት ብድር እና ብር 164.6 ሚሊዮን ደግሞ ከአገር ውስጥ ለመሸፈን በበጀት ተይዟል።</p>

<p>የበጀት ጉድለትን ለመሸፈን የሚያስችል መጠነኛ የአገር ውስጥ ባንክ ብድር እንደሚኖር የጠቆሙት አቶ ሶፊያን ይህም ለዋጋ ንረቱ አስተዋጾዖ በማያደርግ መጠን እንዲሆን መታሰቡን አመልክተዋል።</p>

<p>በሚኒስትሩ የበጀት መግለጫ ላይ እንደተጠቆመው ከውጭ የልማት አጋሮች የሚገኘው የመሰረታዊ አገልግሎቶች አሰጣጥ የበጀት ድጋፍ እርዳታ በ2001 በጀት ዓመት ብር 6.7 ቢሊዮን እንደሚደርስ ተጠብቋል። ከእዳ ስረዛ የሚገኘው ገቢ ብር ደግሞ 165 ሚሊዮን ብር እንደሚሆን ታስቧል። በ2000 በጀት ዓመት 342 ሚሊዮን 405 ሺህ የነበረው የፌደራል ፖሊስ በጀት ለ2001 በጀት ዓመት ወደ 489 ሚሊዮን 46 ሺብ ብር ከፍ እንዲል ተደርጓል። የፌደራል ፖሊስ በስሩ ባቀፋቸው አራት የሥራ ክፍሎች በ2001 በጀት ዓመት ሊያከናውን ላቀዳቸው ተግባራት ማስፈፀሚያ 615 ሚሊዮን 127.7 ሺህ ብር የመደበኛ በጀት እንዲፈቀድለት የበጀት ጥያቄ ያቀረበ ቢሆንም የበጀት ጥያቄው ተገምግሞ በ2001 በጀት ዓመት 489 ሚሊዮን 046.8 ሺህ ብር ተደግፏል።</p>

<p>በመሰረተ ልማት በኩል ለዋና መንገዶችና ለአገናኝ መንገዶች ግንባታና ማስፋፋት ከመንግሥት ግምጃ ቤትና ከወጥ ፋይናንስ ብር 7.3 ቢሊዮን ብር ተደግሮ የቀረበ ሲሆን በአጠቃላይ 128 የመንገድ ግንባታና ማስፋፋት ፕሮጀክቶች እንደሚካሄዱ ተገልጿል። የከፍተኛ ትምህርት ለማስፋፋት ደጎማ ሁለት ቢሊዮን ብር ተደግፎ ቀርቧል።</p>

<p>ሚኒስትሩ ባቀረቡት የበጀት ዓመት መግለጫ ስላይ ተቃውሞ ያስነሳው አንዱ ጉዳይ ግን ለመከላከያ የተያዘው የአራት ቢሊዮን ብር በጀት ነው። ከሁለት ዓመት በፊት ሦስት ሚሊዮን ብር ብቻ የነበረው የመከላከያ በጀት በዘንድሮው ዓመት ወደ 3.5 ቢሊዮን ክፍ ያለ ሲሆን ለሚቀጥለው ዓመት ደግሞ አራት ቢሊዮን ብር እንዲሆን ተደርጓል።</p>

<p>ለደህንነትና ለመከላከያ የተያዘው በጀት በየጊዜው እየጨመረ መምጣቱ ተገቢ አለመሆኑን የገለፁት የኢዴኅህ ተወካይ አቶ ወልደሚካኤል የበጀት ጉድለትን ለማስተካከል ሁልጊዜ የብድርና እርዳታ ጥገኛ ከመሆን ይልቅ አገሪቱ የውጭ ገቢዋን የምትጨምርበት መንገድ መፈለግ እንደሚሻል ተናግርዋል።</p>

<p>የህብረቱ ተወካይ እንዳሉት በ2001 በጀት ለሌሎች ዘርፎች የተጨመረው በጀት ከመከላከያ ጋር ሲነፃፀር እጅግ አነስተኛ ነው። ለጤና ዘርፍ አምስት ሚሊዮን ብር ብቻ ተጨምሮ ከመከላከያ 500 ሚሊዮን መጨመር ስህተት መሆኑን አመልክተዋል። ሁኔታው በግልጽ ባይቀመጥም በአሁኑ ሰዓት የኢትዮጵያ ሰራዊት በሶማሊያ መስፈሩ ለወጪው መጨመር ምክንያት ሊሆን ይችላል የሚል እምነት እንዳላቸው አክለው ገልፀዋል።</p>

<p>የቀድሞው ፕሬዚዳንት ዶ/ር ነጋሶ ጊዳዳ በበኩላቸው በአሁኑ ሰዓት በአገሪቱ ስለተከሰተው ድርቅና ረሃብ በተለያዩ ሚዲያዎች እየተገለፀ ባለበት ጊዜ ለመከላከያ ዘርፍ ከሌሎች በተለየ መልኩ ከፍ ያለ በጀት መያዙ ከፖሊሲ አቅጣጫ ትክክል አለመሆኑን አመልክተዋል። በሶማሊያና በኤርትራ በኩል ለመከላከያ የሚያወጣውም በጀት የሚቀነስበት መንገድ ሊፈለግ እንደሚገባ አመልክተዋል።</p>

<p>ከፓርላማ አባላልት ለቀረበላልቸው ጥያቄ ምላሽ የሰጡት አቶ ሶፊያን የመከላከያ የ2000 ዓ.ም በጀት 3.5 ቢሊዮን ብር እንደነበር አስታውሰው አሁን የተጨመረው 500 ሚሊዮን ብር ከፍተኛ ነው የሚያስብል አለመሆኑን አስተድተዋል። እንደ ሚኒስትሩ ገለፃ የኢትዮጵያ መከላከያ በጀት ከአጠቃላይ የአገሪቱ የኢኮኖሚ አቅም ጋር ሲነፃፀር ከሁለት በመቶ በታች በመሆኑ እጅግ አነስተኛ ነው። አያይዘውም ኢትዮጵያ የምትገኝበት አካባቢ ሰላማና መረጋጋት የጎደለው በመሆኑ እድገት ለማምጣት ከተፈለገ መከላከያን ማጠናከር እንደሚያስፈልግ አብራርተዋል።</p>

<p>በክልሎች መካከል በተለይ በአፋር ክልል የፍትሃዊነት ችግር አለ ተብሎ ከአጋር ድርጅቶች ተወካዮች ለቀረበላቸው ጥያቄ ሲመልሱ የበጀት ቀመሩ ሲዘጋጅ የክልሎች ዕድገት ሁኔታ በትኩረት መታየቱን አመልከተዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሰኔ 4 ቀን 2000</a></p>

</body>
</html>	
