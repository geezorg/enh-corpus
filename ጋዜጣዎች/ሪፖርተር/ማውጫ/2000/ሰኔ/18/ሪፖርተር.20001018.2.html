<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>«የቀረበብን ክስ ወንጀል ባለመሆኑ ሊያስጠይቀን አይባም»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«የቀረበብን ክስ ወንጀል ባለመሆኑ ሊያስጠይቀን አይገባም»</h2>


<p>የኢትዮጵያ ብሔራዊ ባንክ ወርቅ በማስመሰል ቁርጥራጭ ብረታ ብረቶችን በማቅረብ ከ155 ሚሊዮን ብር በላይ አጭበርብረዋል በሚል ክስ የተመሰረተባቸው ተከሳሾች «የቀረቡብን ክስ ወንጀል ባለመሆኑ ልንከሰስ አይገባ» ማለታቸውን በመቃወም የፌዴራል የሥነ ምግባርና የፀረ-ሙስና ኮሚሽን ዐቃቤ ሕግ ለከፍተኛው ፍርድ ቤት አንደኛ ወንጀል ችሎት ትናንትና ሰኔ 17 ቀን 2000 ዓ.ም ምላሽ ሰጠ።</p>

<p>የፌዴራል የሥነ ምግባርና የፀረ-ሙስና ኮሚሽን ዐቃቤ-ሕግ በመቃወሚያ መልሱ ላይ እንደገለፀው ፣ ከወርቅ ግብይት ጋር በተያያዘ ምን ምን ሁኔታዎች ሊሟሉ እንደሚገባቸው የሚያመለክቱ ፣ በባንኩ የወጡ መመሪያና መፃፅፎች መኖራቸውን በክሱ በሚገባ መግለፁን አስታውሶ ፣ የመንግሥት ጥቅም ከማስጠበቅ አኳያ ተከሳሾች መከተል ከሚገባቸው አሠራር ውጭ በመሄድ በመንግሥት ላይ ጉዳት እንዲደርስ ማድረጋቸውን ገልጿል።</p>

<p>በብሔራዊ ባንክ በወጣ መመሪያ ቁጥር ጂቲ/001/2005 እና ከንግድና ኢንዱስትሪ ሚኒስቴር በተፃፈ ደብዳቤ ፣ ማንኛውም ወርቅ አቅራቢ ሕጋዊ የወርቅ ንግድ ፈቃድ ሊኖረው እንደሚገባ ማስገደዱን ፣ ነገር ግን ወርቅ ያልሆነውን ባዕድ ነገር ወርቅ ነው በማለት የሸጡት ነጋዴዎች ያቀረብቱ የንግድ ፈቃድ በቀላሉ በዓይን ሊታይ የሚችሉ ነገሮች ያሉበት ለመሆኑና ተከሳሾቹም ይኽንን አለማየታቸው ስህተት መሆኑ ለፖሊስ በሰጡት የተከሳሽነት ቃል ማረጋገጣቸውን የኮሚሽኑ ዐቃቤ ሕግ በመልሱ ዘዝሮ አቅርቧል።</p>

<p>የኮኒሽኑ ዐቃቤ ሕግ በመልሱ እንዳብራራው ብሔራዊ ባንክ ቀደም ብሎ የነበረውን የወርቅ ግብይት አሠራር በመቀየር ፣ ወርቁ በጂኦሎጂካል ሰርቬይ ከተመረመረ በኋላ ፣ እየታሸገ እንዲላክለትና እሽጉም ባንክ ሲደርስ ተከፍቶ እንዲታይ በሚል ሰኔ 8 ቀን 1997 ዓ.ም በተፃፈ ደብዳቤ ለማዕድንና ኢነርጂ ሚኒስቴር ማሳወቁን ነገር ግን ጆኦሎጂካል ሰርቬይ እየመረመረና እያሸገ ሲልክ ትዕዛዙን በመጣስ ክእነ እሽጉ መረከባቸውን ገልጿል።</p>

<p>ዐቃቤ ሕግ ያቀረበው ክስ ውስብስብና ሰፊ በመሆኑ ግልፅ ለማድረግ እንዲረዳ በቅድመ ክስ መግለጫው ከማስረጃ ዝርዝር ጋር ማቅረቡን አስታውሶ ፣ ተከሳሾቹ በግረአበርነት ሆነ በተናጠል በፈፀሟቸው የሙስና ወንጀሎች ሕግ በሚፈቅደው መሠረት በስድስት የተከፋፈሉ ክሶችን በማጣመር ማቅረቡን ለፍድ ቤቱ ባቀረበው መቃወሚያ መልስ ላይ አብራርቷል።</p>

<p>ተከሻሾቹ ጨምረው እንድገለፁት ፣ ወርቁ የተመረተበትን አካባቢ አቅራቢው እንዲገልፅ የማድረግ ኃላፊነት የሌለባቸው መሆኑን ገልፀው ፣ «የፈፀምነው ጥፋት ሳይኖር» በማለት መቃወሚያቸውን ለፌደራል ከፍተኛ ፍርድ ቤት አንደኛ ወንጀል ችሎት አቅርበዋል።</p>

<p>ፍርድ ቤቱ በሁለቱም ወገኖች (በኮሚሽኑ ዐቃቤ ሕግና በተከሳሾች በኩል) የቀረበውን መቃወሚያና ምልሽ መርምሮ ብይን ለመስጠት ለሐምሌ 7 ቀን 2000 ዓ.ም ተለዋጭ ቀጠሮ ሰጥቷል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሰኔ 18 ቀን 2000</a></p>

</body>
</html>	
