<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>አወዛጋቢው የፕሬስ ሕግ ፀደቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">አወዛጋቢው የፕሬስ ሕግ ፀደቀ</h2>


<p>ለረጅም ግዜያት ሲያከራክርና በአብዛኛዎቹ ሙያተኞች ሕገመንግሥቱን የጣሰ መሆኑን ሲገልፅበት የቆየው የመገናኛ ብዙሃንና የመረጃ ነፃነት ሕግ ትላንት በሕዝብ ተወካዮች ምክር በት በአብላጫ ድምጽ ፀደቀ።</p>

<p>አሁን የፀደቀው የፕሬስ ሕግ ከሕገመንግሥቱ ድንጋጌ ውጭ በመሆኑ እንዳይፀድቅ የሃገር ውስጥና የዓለም አቀፍ የፕሬስ መብት ተከራካሪዎች ሲያሳስቡ መቆየታቸው ይታወሳል። ረቂቁ እንዲይፀድቅ አብዛኛዎቹ የተቀዋሚ የፓርላማ አባላት አቋም ይዘዋል።</p>

<p>የመገናኛ ብዙሃንና የመረጃ ነፃነት በሚለው አዋጅ ላይ ነጻነት የሚለው ቃል ሊሰመርበት ይገባል በአዋጁ ላይ አስተያየታቸውን መስጠት የጀመሩት አቶ ተመስገን ዘውዴ በበኩላቸው ዜጎች ያለመሸማቀቅ ፤ ያለፍርድ ፤ ያለ ስጋት ሀሳባቸውን እንዲገልፁ በሕገ መንግሥቱ አንቀጽ 29(2) ላይ «ማንኛውም ሰው ያለምንም ጣልቅ ገብነት ሃሳቡን የመግለጽ ነፃነት አለው» እንድሚል ጠቁመው ይህ መብት ግን በአሁኑ የመገናኛ ብዙሃንና የመረጃ ነጻነት ሕግ አልተከበረም ብለዋል።</p>

<p>አቶ ተመስገን እንደሚሉት በሕገ መንግሥቱ አነቀጽ 29(3) የቅድሚያ ምርመራ በማንኛውም መልኩ የተከለከ ቢሆንም የአሁኑ ሕግ ለአቃቤ ሕግ በሰጠው መብት ግን በሚሰረጩ ዜናዎች ወንጀል ሊፈጸም ይችላል ተብሎ ከታሰበ ወንጀሉ ከመፈፀሙ በፊት ጉዳዩ እንዲቆም ሊያስገድድ ይችላል። ይህ ሕግ የቅድሚያ ምርመራና የሚያጠናክር መሆኑን የጠቆሙት አቶ ተመስገን «አዋጁ የዜጎች መረጃ የማግኘት መብት የሚገድል ነው» በማለት ተቃውመውታል።</p>

<p>የኦፌዴን ሊቀመንበር አቶ ቡልቻ ደመቅሳ በበኩላቸው የኢትዮጵያ ምሁራን ፤ የኢትዮጵያ ጋዜጠኞችና የኢትዮጵያ የኮሚዩኒኬሽን ማህበራት ረቂቅ አዋጁን ሲቃወሙት መቆየታቸውን ገልፀው ርቂቅ አዋጁ ውደ ቋሚ ኮሚቴ ከተመራ በኋላም ከአንዳንድ የቃላት ለውጦች ውጪ የተስተካከለ ነገር አለመኖሩን ተናግረዋል።</p>

<p>መንግሥት ሚዲያውንና መረጃ መስጠትን በቁጥጥር ስር ለማዋል ፈልጎ እየተንቀሳቀሰ እንደሚገኝ የጠቆሙት አቶ ቡልቻ «የአሁኑ አዋጅ በየትም አለም ያልተየና እጅግ የከፋ በመሆኑ በኢትዮጵያ መገናኛ ብዙሃንና ፕሬስ ታሪክ ውስጥ የጨለማ ቀን ነው ብዬ አስባለሁ» ብለዋል። አያይዘውም የመንግሥት ቁጥጥር እንዲጠናከር ለማድረግ ረቂቅ አዋጁ በችኮላ ወደ ፓርላማ እንዲቀርብ በመደረጉ እርሳቸውና እንደረሳቸው የሚያስቡ ሰዎች አዋጁ የፀደቀበትን ቀን በሀዘን እንደሚያዩት ገልፀዋል።</p>

<p>በትላንቱ ስበሰባ ላይ አስተያየት የሰጡት አቶ ልደቱ ፓርቲያቸው በአጠቃላይ ስነዱ ላይ ከገዢው መንግሥት ጋር ድረድር የማድረግ እድል ተፈጥሮለት እንደነበር ጠቁመው አሁን የቀረበው የፕሬስ አዋጅ ከበፊቱ ጋር ሲነፃፀር በብዙ ርቀት የተሻለ ሆኖ እንዳገኙት ተናግረዋል። ይሁን እንጂ ፓርቲው ያነሳቸውና በተለያዩ መድረኮችና በፓርላማ ቋሚ ኮሚቴ የመስተካከል እድል ይኖራቸዋል የተባሉ ጉዳዮች አለመሻሻላቸው መስረታዊ ልዩነት መፍጠሩን ጠቁመዋል።</p>

<p>በሰንዱ ውስጥ ከመንግሥት በኩል ለሌሎች አካላት እንዳይሰጡ የማይፈቅድ ፤ የማይገለፁና የሚከለከኡ እየትባሉ የተቀመጡ መኖራቸውን ጠቁመው ይህ አባባል የመንግሥት ህዝብ ግንኙነቶችን ብቻ ሳይሆን ፕሬሱ ራሱ ጉዳዩን እንዳይገልጽ የሚከለክል በመሆኑ ፓርቲያቸው በሀሳቡ ላይ ልዩነት እንዳለው ገልፀዋል።</p>

<p>እንድረሳቸው ገለፃ ፤ ሕጉ ሊሻሻል እደሚችል በወቅቱ ቃል ተገብቶ የነበረ ቢሆንም አንድም ጥቅስም አልተሻሻለም።</p>

<p>አቶ ልደቱ ያልተቀበሉት ሌላው ሕግ በተመሳሳይ ቋንቋ በሚታተሙ ፕሬሶች ላይ አንድ ሰው ሁለት ስራ ሊሰራ እንዳይቻል የተቀመጠውን እገዳ ነው። የካፒታል ድርሻን በሚመለከት ሞኖፓሊን ለማስቀረት ሲባል በብሮድካስት ላይ እንደዚህ አይነት ገደብ መቀመጥን እንደሚያምኑበት የጠቆሙት ሊቀመንበሩ በፕሬስ ላይ ግና አንድ ስው ሁለት ስራ እንዳይሰራ መደረጉ መብትን የሚጋፋ ሆኖ እንዳገኙት አገልፀዋል።</p>

<p>«አዲስ የወጣው ሕግ ጥሩ ሆኖ እያለ የሕጉን ተፈጻሚነት ችግር ውስጥ የሚከቱ ቀደም ብለው የወጡ ሕጎች አሉ» ያሉት አቶ ልደቱ የፕሬስ ሕግ በአምስት የተለያዩ ቦታዎች (በወንጀለኛ መቅጫ ሕግ ፤ በንግድ ሕግ ፤ ፍትህ ሚኒስትር ፤ በማስታወቂያ ሚኒስቴር) ተበታትኖ መውጣቱ ጉዳዩን አስቸጋሪ አንዳደረገው ገልፀዋል። በእነዚህ ምክንያቶችም ሰነዱ በተሟላና በቂ በሚባል ሁኔታ ያሰራል ለማለት እንደሚያስቸግር ገልፀዋል።</p>

<p>ከተቃዋሚዎች ለተነሱት ጥያቄዎች ሰፊ ማብራሪያ የሰጡት አቶ አስመላሽ ወ/ስላሴ የሕግና የአስተዳደር ቋሚ ጉዳዮች ሊቀመንበር በበኩላቸው ከ1994 ዓ.ም ጀምሮ በመገናኛ ብዙሃናና የመረጃ ነፃነት ረቂቅ አዋጅ ላይ ስፊ የሆነ አገር አቀፍ የምክክር መድረክ ሲካሄድ መቆየቱን ሁሉም የሚያውቀው ሀቅ መሆኑን ጠቁመው አዋጅ ለፓርላማ የቀረበው በዓለም አቀፍ ጀረጃ የታወቁ ባለሙያዎች ወደ ኢትዮጵያ መጥተው ተደጋጋሚ ውይይትና ምክክር ከተደረገበት በኋላ መሆኑን ገልፀዋል። አያይዘውም «ይህ ሕግ የዴሞክራሲ ስርዓትንና የመልካም አስተዳደር ግንባታ ወደላቀ ደረጃ የሚያደርስ ነው» በማለት ምክር ቤቱ አዋጁን እንዲያፀድቀው ጠይቀዋል።</p>

<p>በመጨረሻም አወዛጋቢው አዋጅ በ290 ድጋፍ በ77 ተቃውሞና በ9 ድምጸ ተአቅቦ ፀድቋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሰኔ 25 ቀን 2000</a></p>

</body>
</html>	
