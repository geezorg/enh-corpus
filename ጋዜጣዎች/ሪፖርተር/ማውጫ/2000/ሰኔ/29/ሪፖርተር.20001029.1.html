<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢሕአዴግ የኦዲት ሪፖርቱን በመቃወም የውሳኔ ሀሳብ አቀረበ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢሕአዴግ የኦዲት ሪፖርቱን በመቃወም የውሳኔ ሀሳብ አቀርበ</h2>


<p>በፌዴራል ዋናው ኦዲተር መንግሥት ከመበደሪ ጣሪያ በላይ ብድር ወስዷል በሚል ከሣምንት በፊት ለሕዝብ ተወካዮች ም/ቤት ያቀረብውን ሪፖርት በመቃውም ኢሓዴግ ያቀረብው የውሳኔ ሐሳብ (ሞሽን) በነገው ዕለት ለፓርማ አቅርቦ አጣሪ ኮመቴ እንደሚያቋቋም ተጠቆመ።</p>

<p>ምንጮች ለሪፖርተር ጋዜጣ እንደገለፁት ኢሕአዴግ መንግሥት ከመበደሪያ ጣሪያ ባላይ ብድር ወስዷል በሚል ያቀርበውን ሪፖርትን በመንቀፍ ጉዳዩ በነፃና ግለልተኛ ባለሙያዎች ተጣርቶ እውነቱ ለሕዝብ እንዲገለፅ ጠይቋል።</p>

<p>ኢህአዴግ የቀረበው ምላሽ ባለፈው ማክሰኛ ዕለት ለም/ቤት ጉዳዩን አማካሪ ኮሚቴ ቀርቦ ያለፈ ሲሆን በነገው ዕለት በፓርላማው የበጀት ዓመቱ የመፈረሻ ስብሰባ ላይ በአጀንዳነት ቀርቦ ውይይት ያካሄድበታል።</p>

<p>ጠቅላይ ሚኒስትር መለስ ዜናዊ ከትላንት በስቲያ ፓርላማው የ2001 በጀት ባፀደቀበት ስብሰባ ላይ ተገኝተው መንግሥት ከመደሪያ ጣሪያ ባለይ ተበድሯል ሲል ዋና ኦዲተር መ/ቤት ያቀረብውን ሪፖርት «ተራ የሒሳብ ሰራተኛ የማይሰራውና ሊሰራው ያማይገባው ስህተት ነው። ግፋ ቢል አለማወቅ ነው» ሲሉ ተቸተውታል። አቶ መለስ አያይዘውም «ስህተት ነው» ያሉትን ይኽንኑ ሪፖርት ፓርላማው ገለልተኛ ኮሚቴ አቋቁሞ እንዲያጣራ ጠይቀዋል።</p>

<p>አቶ ሶፊያን አህመድ የገንዘብና ኢኮኖሚ ልማት ሚኒስትር ባለፈው ሐሙስ ዕለት በበጀት ጉዳይ ፓርላማው ባካሄደው ውይይት ላይ ተገኝተው በተመሣሣይ ሁኔታ የዋናው ኦዲተር ስህተት እንደነበር አስረድተዋል።</p>

<p>አያይዘውም «በአንድ ዓመት የመንግሥት ብድር የሚባለው በዚያው ዓመት መንግሥት ከባንኮች የተበደረውን ሲቀነስ በዚያው ዓመት በተለያዩ የባንክ ሒሳቦች ያለው የመንግሥት ገንዘብ ነው። በዚህ መሰረት በዓመቱ መጨረሻ ማለትም ሰኔ 30 ቀን 1998 ዓ.ም መንግሥት 6.7 ቢሊዮን ብር ከባንኮች በተለያየ አግባብ ተበድሯል። በዚያው ቀን ማለትም ሰኔ 30 ቀን 1998 ዓ.ም መንግሥት በብሔራዊ ባንክና በኢትዮጵያ ንግድ ባንክ በተለያዩ ሒሳቦች ውስጥ የነበረው ገንዘብ ብር አርት ቢሊዮን ነበር። ሁለቱ ሲቀናነስ ሰኔ 30 ቀን 1998 ዓ.ም የመንግሥት የተጣራ ብድር 2.7 ቢሊዮን ብር ነው። በዚያው ዓመት ፓርማልው መንግሥት እንዲበደር የፈቀደው 4.2 ቢሊዮን ብር ነበር። ስለዚህ በዚያን ዓመት መበደር የሚችለውን ያህል መንግሥት አልተበደረም። በዚህ ጉዳይ ላይ በዋና ኦዲተር የቀረበው ሪፖርት ባለማወቅ የተሠራ ሊሆን ይችላል። ፓርላማው ጉዳዩን አንድ ኮሚቴ አቋቁሞ ያጣራልን» ሲሉ ጠይቀዋል።</p>

<p>አቶ ተክለ ወልድ አጥናፉ የብሔራዊ ባንክ ገዢ ባለፍው ማክሰኞ ዕለት መንግስት ከተፈቀደለት ውጪ 0.5 ሣንቲም አለመብደሩን ለፓርላማው አርጋግጠዋል።</p>

<p>የፌዴራል ዋና ኦዲተር ሰኔ 17 ቀን 2000 ዓ.ም ለፓርማው ባቀረበው ሪፖርት ላይ እንዳመለከተ መንግሥት ሊሸጥ የሚችለው የግማጃ ቤት ስነድ ባለፉት ሶስት ተከታታይ በጀት ዓመታት ውስጥ ከተስበብሰበው አማካይ የመንግሥት መደበኛ ገቢ ከ25 በመቶ ፤ የቀጥታ ብድር ደግሞ ከ15 በመቶ መብልጥ እንደሌለበት መደንገጉን አስታውሷል። በ1995 ፣ በ1997 በጀት ዓመታት በድምሩ 3 ቢሊዮን 295 ሚሊዮን 400 ሺብ ብር በአዋጅ ከተፈቀደለት በላይ ተብድሯል።</p>

<p>«በሌላ በኩል በ1998 ዓ.ም የበጀት አዋጅ ላይ የሀገር ውስጥ ብድር ለመበደር የፀደቀው በጀት ብር 4 ቢሊዮን 207 ሚሊይን ቢሆንም ፤ በበጀት አመቱ ከግምጃ ቤት ስነድና ከቀጥታ ብድር ብቻ ብር 7 ቢሊዮን 442 ሚሊዮን ተብደሮ ተገኝቷል። ከዚህ መረዳት የሚቻለው የአገር ውስጥ ብድር የገንዘብና የባንክ አዋጆችንም ሆነ የበጀት አዋጁን ሳይከተል የተፈፀመ መሆኑን ነው» ሲል በሪፖርቱ አትቷል።</p>

<p>ዋና ኦዲተር መ/ቤት ለሕዝብ ተወካዮች ም/ቤት ያቀረበውን ሪፖርት ተክትሎ የገዢውን ፓርቲ ከፍተኛ ባለሥልጣናትን ቁጣ ማስከትሉ መ/ቤቱ በቀጣይ ሙያዊ ነጻነቱን ጠብቆ በአዋጅ የተሰጠው ሥልጣን ተግባር እንዳይወጣ እንቅፋት ይሆንበታል። መንግሥትም አራምደዋለሁ የሚለውን የተጠያቂነት መርህ የሚጎዳ መሆኑን ስማቸውን መጥቀስ ያልፈለጉ አንድ የፓርላማ አባል አስተያየት ሰጥተዋል።</p>

<p>የኦፌድን ሊቀመንበር አቶ ቡልቻ ደመቅሳ በጉዳዩ ላይ ለሪፓርተር ጋዜጣ በሰጡት አስተያየት «መንግሥት በዋና ኦዲተር ሪፖርት ላይ ቁጣ ማስየቱ ሪፖርቱን አልቀበልም ፣ እኔ እንደፈለኩ ገንዘብ አወጣለሁ ፣ አገባለሁ ፣ ለምን ሪፖርት ታደግብኛለህ የሚል ዓይነት ጥሩ ያልሆነ ዝንባሌ ያለው ነው። ሆኖም ጠ/ሚኒስትሩ ይሄን የሚያጣራ ኮሚቴ ይቋቋም ማለታቸው ምንም ክፋት የለውም» በማለት ተናግረዋል።</p>

<p>የኢዴአፓ መድኅን ሊቀመንበር አቶ ልደቱ አያለው የሪፖርቱን መቅረብ ተከትሎ የተለያዩ የመንግሥት ባለሥልጣናት ያራመዱት አቋም ለኔ አስደንጋጭ ነው ይላሉ።</p>

<p>«በርግጥ ሪፖርቱ ሊያስደነግጥ ይችላል። ሪፖርቱ ትክክል ሆነም አልሆነም ለተቋሙ በቅድሚያ ተገቢውን ክብር ሰጥቶ ቅሬታ ካለ ቅሬታን በአግባቡ ማቅረብ ይቻላል። በአዋጅ የተቋቋመ የመንግሥት መ/ቤት ያቀረበውን ሪፖርት በዚህ መልኩ ሲጣጣል ባለሥልጣኖቻችን ምንድነው መስማት የሚፈልጉት የሚል ጥያቄ ያስነሳል። ባለሥልጣኖቻችን የሚጥም ሪፖርት ብቻ መጠበቃቸው በጣም ያስገርማል» ብለዋል።</p>

<p>ይኼን ተከትሎ የተሠነዘሩት አስተያየቶች ለሌላውም መንግሥታዊ ተቋም መጥፎ መልዕክትን የሚያስተላልፍ ነው» ሲሉ አቶ ልደቱ አስተያየታቸውን ሰጥተዋል።</p>

<p>አቶ መስፍን መንግሥቱ በኢዴአፓ መድኅን የሚመራው የፓርማ የመንግሥት ወጪ አስተዳደርና ቁጥጥር ቋሚ ኮሚቴ ሊቀመንበር በሰጡት አስተያየት «ጉዳዩ በቀጥታ የሚመለከተው የኛን ኮሚቴ ነው። አጣሪ አካል ካስፍለገ ጉዳዩ መመራት ያለበት ለእኛ ኮሚተ ነው» በሚሉት የኮሚቴ መቋቋሙን ኅሳብ ተቃውመዋል።</p>

<p>የፌዴራል ዋና ኦዲተር መ/ቤት ጠቅላይ ሚኒስትር መለስን ጨምሮ በመንግሥት ከፍተኛ ባልሥልጣንት ጠንከር ያል ትችት ሲገጥመው ይኽ ለሁለተኛ ጊዜ ነው። በ1998 ዓ.ም ዋናው ኦዲተር ለፓርላምው ባቀረበው ሪፖርት የገንዘብና ኢኮኖሚ ልማት ሚኒስቴር በ1995 ዓ.ም ለክልሎች በድጎማ መልክ የሰጠው 4 ቢሊዮን 897 ሚሊዮን 400 ሺ ብር ሙሉ በሙሉ ሥራ ላይ እንደዋለ ተቆጥሮ በወጪ መመዝገቡ አግባብ አይደለም በሚል ትችት ማቅረቡ የገዢውን ፓርቲ ከፍተኛ ባለሥልጣናት በወቅቱ አስቆጥቶ እንደነበር የሚታወስ ነው።</p>

<p>ጠ/ሚ መለስ ዜናዊ የ1998 ዓ.ም የሥራ አፈፃፀም ሪፖርት ለፓርላማው ባቀረቡበት ወቅት «የፌዴራል መንግሥት ለክልሎች የሚሰጠውን ገንዘብ ድጎማ እንጂ ችሮታ አይደለም። የፋይናንስ ሕጋቸው ከፌዴራል መንግሥት የሚገኘውን ድጎማ ማቃጠል የሚል አንቀፅ ካለው ሊያደርጉት ይችላሉ» በማለት መናግራቸው ይታወሳል።</p>

<p>ይኸንን ተከትሎ የፌዴራል ዋና ኦዲተር የነበሩት አቶ ለማ አርጋው በገዛ ፈቃዳቸው መልቀቂያ አቅርበው በጡረታ የተስናበቱ ሲሆን መ/ቤቱ ከአንድ ዓመት በላይ ያለ ዋና ኦዲተር ቆይቶ ባለፈው ማክሰኛ ዕለት ፓርላማው አቶ ገመቹ ዱቢሶን ዋና ኦዲተር አድርጎ ሾሟል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሰኔ 29 ቀን 2000</a></p>

</body>
</html>	
