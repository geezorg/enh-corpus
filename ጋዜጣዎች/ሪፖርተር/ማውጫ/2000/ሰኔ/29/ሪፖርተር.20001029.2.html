<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>በቴሌ ተከሳሾች ላይ ፍ/ቤት ብይን ሰጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በቴሌ ተከሳሾች ላይ ፍ/ቤት ብይን ሰጠ</h2>


<p>የፌዴራል የሥነ ምግባርና የፀረ ሙስና ኮሚሽን ዐቃቤ ሕግ ክስ የመሰረተባቸው የቀድሞው የኢትዮጵያ ቴሌኮሙዩኒኬሽን ዋና ሥራ አስፈፃሚ የነበሩት አቶ ተስፋይ ብሩና ከፍተኛ የሥራ ኃላፊዎች ላይ የፌዴራል ከፍተኛ ፍርድ ቤት አንደኛ ወንጀል ችሎት ሰኔ 26 ቀን 2000 ዓ.ም ብይን ሰጠ።</p>

<p>የኮሚሽኑ ዐቃቤ ሕግ በፃፈው የክስ ማመልከቻ በኮርፖሬሽኑ በተለያዩ የሥራ ኃላፊዎች ተመድበው ሲሰሩ ስልጣናቸውን ያለ አግባ በመጠቀም እ.ኤ.አ በጥቅምት 2004 የወጣውን የግዢ መመሪያ አንቀፅ እና የጨረታ ሰነድ ድንጋገዎችን በመጣስ በመግንሥትና በሌሎች ተጫራቾች ላይ ጉዳት ለማድረስ በማሰብ በሙስና ወንጀል ክስ መስርቷል።</p>

<p>ዐቃቤ ሕግ በክሱ እንዳመለክተው ተከሳሾምቹ ለኔትወርክ ዝርጋታ አስተዳደርና ለወደፊት የማስፋፊያ ሥራ ተጨማሪ ወጭ የሚያስከትል መሣሪያ በ4 ሚሊዮን 752ሺ 556.60 ዶላር ብልጫ ዋጋ ያቀረበውን ሉሰንት የተባለውን ኩባንያ ጨረታ እንዲያሸንፍ ማድረጋቸውን ገልጿል።</p>

<p>ብቃትና ጥራት ያለው የማዞሪያ መሣሪያ ያቀረበውን ህዋዌ ኪባንያን በአፍሪካ በስራ ላይ መዋሉን በማስረጃ አላቀረበም በሚል ምክንያት ከውድድሩ በማስወጣት ምንም ያላሟሉትን ፣ ደካማ መሣሪያና ከፍተና ዋጋ የቀረቡትን ሉሰንት ዘድቲኢ (ZTE) የተባሉ ኩባንያዎችን ማሳለፋቸውን ዕቃቤ ሕግ በክሱ ጠቅሷል።</p>

<p>ተከሳሾች ታህሳስ 28 ቀን 1997 ዓ.ም ሕገወጥ ተግባር መሆኑን እያወቁ ሉሰንት ኩባንያ በ66 ሚሊዮን 106 ሺ 374 ዶላር ያለ አግባብ የጨረታ አሸናፊ በማድረግ በመንግሥትና በሌሎች ተጫራቾች ላይ ጉዳት ማድረሳቸውም የኮሚሽኑ ዐቃቤ ሕግ በኩሱ ዘርዝሯል።</p>

<p>ሁሉም ተከሳሾች ሕገወጥ ጥቅም ለማስገኘት በማሰብ መጋቢት 17 ቀን (እ.ኤ.አ) 2005 የሃይል ማመንጫ ከግዢ መመሪያ ውጭና ከሰንድ ስነ ሥርዓት ውጭ ሉሰንት ኩባንያ አሸናፊ በምድረግ አሸንፊ የነበረውን ናፕስ (NAPS) የተባለውን ኩባንያ እንዲሰረዝ ማድረጋቸውን መግለፁን በብይኑ ላይ ተነቧል።</p>

<p>ሁሉም ተከሳሾች ለክሱ ምክያናት በሆነው የጨረታ ሂደት ትክክለኛነት ፣ የከሳሽ ማስረጃዎች ያአስረጂነት ብቃትና ተአማኒነት በተመለከተ ያቀረቧቸው መቃወሚያዎች ተቀባይነት እንደሌላቸው ፍርድ ቤቱ በብይኑ አመልክቷል።</p>

<p>ተከሳሾቹ ከሳሽ የቀረበውን ክስ ክደው የተከራከሩ መሆናቸውን ፣ ከከሳሽ ጋር አለመስማማታቸው መግለፃቸውን ፣ ነገር ግና ያቀረቧቸው መቀወሚያዎች ክሱ እንዲሻሻል ወይም እንዲቀየር የሚያደርጉ ባለመሆናቸው ፣ ተከሳሾች ወንጀሉን ፈፅመዋል ወይም አልፈፀሙም የሚል ጭበጥ ተይዞ ጉዳዩ ከቅድመ ክስ ክርክር ወደ መደበኛ የክስ ክርክር ሂደት እንዲሸጋገር ፍርድ ቤቱ ብይን ሰጥቷል።</p>

<p>ፍርድ ቤቱ በሁለት የክስ መዝገብ የተከሰሱት ተጠርጣሪዎች በአንዱ የክስ መዝገብ ለሐምሌ 17 ቀን በሁለተኛው ደግሞ ለሐምሌ 23 ቀን 2000 ዓ.ም እንዲቀርቡ ተለዋጭ ቀጠሮ ሰጥቷል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሰኔ 29 ቀን 2000</a></p>

</body>
</html>	
