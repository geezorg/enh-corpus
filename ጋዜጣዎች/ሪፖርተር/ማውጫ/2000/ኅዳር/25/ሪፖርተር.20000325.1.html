<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>«መኢአድ ከቅጅት አይነጠልም»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«መኢአድ ከቅንጅት አይነጠልም»</h2>


<p>የመላው ኢትዮጵያ አንድነት ድረጅት (መኢአድ) ራሱን ከቅንጅት ለመነጠል አስቦ እንደማያውቅ በመግለፅ ባለፈው ሣምንት በአቶ አየለ ጫሚሶ የሚመራው ቅንጅት ላሰራጨው መግለጫ መልስ ሰጥቷል።</p>

<p>«የምጣዱ እያለ የእንቅቡ ተንጣጣ» በሚል ርዕስ የቅንጅት ለአንድነትና ለዴሞክራሲ ድህፈት ቤት የላከው መግለጫ የሚከተለው ነው።</p>

<p>የቅንጅት አመራሮች ወደ እስር ቤት በተወረወሩበት ጊዜ ፓርላማ የገቡት የቅንጅት አባሎች ተሰብስበው አቶ ተመስገን ዘውዴና አቶ አየለ ጫሚሶን ጊዚያዊ አስተባባሪ ሆነው እንዲያገለግሉ መስማማታቸው ይታወሳል። ለዚህ ጊዜያዊ አስትባባሪ ኮሚቴ ዓላምም አመራሩ ከእስር ቤት በሚፈታበት ጊዜ አመራሩንና ስርተፊኬቱን ለማስረከብ እና ቅንጅት የሚባለውን ስም በሌላ እንዳይወሰድ ለማድረግ ጭምርም እንደነበር ይታወቃል።</p>

<p>ነገር ግን በአሁኑ ሰዓት አቶ አየለ ጫሚሶ ለእስር ለተፈቱት አመራሮች ሕጋዊ ስርተፊኬቱንም ሆነ አመራርነቱን ላለማስረከብ ከሚታገሉት ግለሰቦች መካከል ከመጀመሪያዎቹ ሰዎች መካከል ሆነው እያለ በምን የሞራል ብቃት ይሆን መኢአድ ከቅንጅት እየተነጠለ ነው በማለት መርዛማ የቅንጅትን የማፍረስ ዘመቻቸውን በመርጫት ላይ የሚገኙት። ሕልመኛው አቶ አየለ ጫሚሶ የቅንጅት ሊቀመንበር ለመሆንም የማይወጡትን ገደል ሲቧጥጡ ይስተዋላሉ። የኢትዮጵያ ሕዝብ የሚናፍቀውን የነፃነት ቀን ጊዜውን ከሚያረዝሙት አቶ አየለ ጫሚሶ አንዱ አይደለም?</p>

<p>ለነገሩ የተላኩበትን መልዕክት ለማድረስ ብለው እንጂ የኢትዮጵያ ሕዝብ የአቶ አየለን ማንነት ዘንግቶ ይቀበለናል ብለው እንዳልሆነ እንረዳለን። እናም ለእሳቸው ይኽንን ምላሽ ስነሰጥ የሳቸው አባባል ሕዝቡን ያደናግረዋል ከሚል መነሻነት ሳይሆን የኢትዮጵያን ሕዝብ ከማሳዘን እንዲቆጠቡ ለማሳሰብ ብቻ ነው። የመኢአድን ከቅንጅት ያለመነጠል በአንድ ምሳሌ ለአቶ አየለም ሆነ ይህንን ድርጊት ለሚያራግቡት ሁሉ ለመግለፅ እንፈልጋለን። አንድ ሰው አራት ላሞች አሉት እንበል አንደኛዋ ጥቁር ፣ ሁለተኛዋ ነጭ ፣ ሦስተኛዋ ቀይ እና አራተኛዋ ጥቁርና ነጭ ናቸው። አራቱም ላሞች የተለያዩ ቀለም (መልክ) አላቸው ማለት ነው። የአራቱምን ላሞች ለወተት አልቦ በአንድ የወተት ማስቀመጫ ውስጥ በማጠራቀም ከትንሽ ደቂቃ በኋላ የእያንዳንዳቸውን ወተት ውደነበረበት ማለትም የጥቁሯን ወተት ወደነበረበት ማለትም የጥቁሯን ወደ ጥቁሯ ፣ የነጯን ወደ ነጯ ፣ የቀይዋን እንደዚያው እንመልስ ቢባል መለየት አይቻልም። ልክ እንደዚያው ሁሉ የመኢአድም ከቅንጅት መውጣት (መነጣጠል) የዚህን ያህል አስቸጋሪ ስለሚሆን አቶ አየለ ጫሚሶና መሰሎቻቸው እንግዲህ ተስፋችሁ ቁረጡ። የመኢአድ የቀድሞ አባላት ከሌሎቹ የትግል ጓደኞቻቸው ጋር በመሆን ቅንጅትን በማጠናከር እንቅስቃሴ ላይ ሌት ከቀን ያለ እረፍት እየሰሩ መሆናቸውን ለኢትዮጵያ ሕዝብ ለመግለፅ እንወዳለን። የቅንጅት ለአንድነትና ለዴሞክራሲ ጽ/ቤት</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ኅዳር 25 ቀን 2000</a></p>

</body>
</html>	
