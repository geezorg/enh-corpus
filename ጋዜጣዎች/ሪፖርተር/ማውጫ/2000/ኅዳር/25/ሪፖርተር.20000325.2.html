<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>አራቱ ፓርቲዎች የገንዘብና የንብረት ውህደት አላደረጉም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">አራቱ ፓቲዎች የገንዘብና የንብረት ውህደት አላደረጉም</h2>


<p>ተዋህደው ቅንጅትን የፈጠሩት ፓርቲዎች የገንዘብና የንብረት ውህደት አለማድረጋቸውንና በፓርቲው የባንክ ሂሳብ ያለው ገንዘብ 2500 ብር ብቻ ነው በመባሉ ፣ የፓርቲውን ስራ ለመስራት ሲባል ከመኢአድ ገንዘብ ለመጠቀም አስፈላጊ ሆኖ መገኘቱን የቅንጅት አስተዳደር ኮሚቴ አባል ወ/ት መሶበወርቅ ቅጣው ለሪፖርተር ጋዜጣ ግለፁ።</p>

<p>ወ/ት መሶበወርቅ ይህንን ያስታወቁት የቅንጅት የበላይ አመራሮች ውጭ አገር ከመሄዳቸው በፊት ጳጉሜ 3 ቀን 1999 ዓ.ም በኢንጂነር ኃይሉ ሻውል ሰብሳቢነት የተደረገውን ስብሰባ «... የጎደሉ የመኢአድ ስራ አስፈፃሚ ኮሚቴዎችን መተካት» በሚል አጀንዳ የተካሄደውን ስብሰባና ውሳኔ አስመልክቶ ለተጠየቁት በሰጡት መልስ ነው።</p>

<p>በስብሰባው በልዩ ልዩ ምክንያት የተጓደሉትን አመራሮች መተካት ያስፈለገው ገንዘብ ለማንቀሳቀስና የፓርቲውን ስራ ለመስራት አስቸጋሪ በመሆኑ እንደሆነ ወ/ት መሶበወርቅ ገልፀዋል።</p>

<p>ገንዘቡ እንዲያንቀሳቅሱ የተመረጡት ከመኢአድ የሆኑት ኢንጂነር ኃይሉ ሻውል ፣ ሻለቃ ጌታቸው መንግስቴ ፣ ወ/ት መሶበወርቅ ቅጣውና ዶ/ር ታዲዎስ ቦጋለ ሲሆኑ «ይኽ አሰራር ቀድሞ በነበረው ቋሚ መመሪያ ተመስርቶ መሆኑን ወ/ት መሶበወርቅ አስታውቀዋል። ይህም በመደረጉ የቅንጅት ጽህፈት ቤት የፓርቲ ስራውን መስራት እንደቻለም አስረድተዋል።</p>

<p>የቅንጅት የላዕላይ ምክር ቤት አባላት ከእስር ከተፈቱ በኋላ የፓርቲውን ሥራ ለመስራት የገንዘብ አሰባሳቢ አቢይ ኮሚቴ ሊቀመንበር የሆኑት ዶ/ር በፍቃዱ ደግፌ ገንዘብ ሲጠየቁ መከልከላቸውን ፣ በተደጋጋሚ የገንዘብ ጥያቄ ሲቀርብላቸው «በቅንጅት ስም ያለው 2500 ብር ብቻ መሆኑንና እሱም ቢሆን መጠባበቂያ እንጂ ለሌላ ስራ ሊውል አይችልም» የሚል መልስ መስጠታቸውን ወ/ት መሶበወርቅ ገለፃ ለመረዳት ተችሏል።</p>

<p>የፓርቲው ሥራ መሰራት ስላለበት መስከረም 18/98 የተሰጠው መመሪያ አሰራር እንደሚደግፍ ተናግረዋል።</p>

<p>ብዶ/ር በፈቃዱ ደግፌ የቅንጅት ገንዘብ አሰባሳቢ አቢይ ኮሚቴ ሊቀመንበር የተፃፈው ደብዳቤ «... የቅንጅት ውህደት የተፈፀመ ቢሆንም ሀብትና ንብረት በአንድ ማዕከል እስኪሰባሰብና የሁሉም ፓርቲዎች ገንዘብ በአንድ አካውንት ገቢ እስከሚደረግ በአጠቃላይ የፅህፈት ቤቶች በጀት ቀድሞ በነበረው ሁኔታ እንዲቀጥል...» ያሳስባል።</p>

<p>«ከመኢአድ ገንዘብ በማውጣት እየተሰራ ነው» የሚሉት ወ/ት መሶወርቅ ከቅንጅት የገንዘብ ስብሰባና ድጋፍ ኮሚቴ «የፓርቲውን ስራ ለመስራት ሲባል ከመኢአድ ሂሳብ ገንዘብ ማንቀሳቀሳቸው መኢአድን ከቅንጅት ለመነጠል ተደርጎ መወሰድ አግባብ እንዳልሆነ ተናግረዋል።</p>

<p>የቅንጅትን ሥራ ለመስራት በሚንቀሳቀሰው ገንዘብ ከመኢአድ አባላት ብቻ መሆኑ አግባብ እንዳልሆነ ስለመገለፁ ተጠይቀው «አራቱ ፓርቲዎች ተዋህደው ውህደት አልፈጠሩም። ስለዚህ ሁሉም ፓርቲዎች በራሳቸው ገንዘብ ራሳቸው ማዘዝ እንደሚችሉ የታመነበት ነው። እኛም ያደረግነው ይህንኑ ነው። ብለዋል።</p>

<p>ገንዘብ ኦዲት ሳይደረግና የንብረት ቆጠራ ሳይካሄድ ፓርቲዎች ገንዘባቸውንም ሆነ ንብረታቸውን መቀላቀል እንዳልቻሉ ያስረዱት የአስተዳዳሪ ኮሚቴ አባሉ «ይህ ባልተደረገበት ሁኔታ የመኢአድን ገንዘብ መጠቀም ሊያስወቅስ አይገባም።</p>

<p>«የቅንጅት ሊቀመንበር ኢንጅነር ኃይሉ ሻውል ከእስር ከተፈቱ በኋላ የገንዘብ አወጣጥን በተመለከተ አዲስ አባላትን ያቋቋሙት መኢአድን ከቅንጅት ገንጥሎ ለማውጣት ቅድመ ዝግጅት ነው። አስቀድሞ ያውቁታል። ይህንን ነው ያመቻቹት» የሚባለው ሁሉ ከእውነት የራቀ የፈጠራ ወሬ መሆኑን ወ/ት መሶበወርቅ ገልፀዋል። አያይዘውም «መኢአድ የሂሳብ አካውንት ውስጥ ሌላ አካል ሊገባ አይችልም። አይመለከተውም። ምክያቱም አራቱም ፓርቲዎች በገንዘብ አልተዋሀዱም»</p>

<p>«የቢሮ ኪራይ ፣ የጥበቃ ሰራተኞች ፣ የውሃ ፣ የስልክና የመብራት ኪራይ መክፈል ግድ ነው። ከእስር በኋላ የፓርቲው ህጋዊነት እስከሚረጋገጥ ከውጪ ይላክ የነበረ ገንዘብ በዶ/ር በፍቃዱ ደግፌ ስም ይቀመጥ ነበር። ሲጠየቁ ገንዘብ ለመስጠት ፈቃደኛ ባለመሆናቸው የፓርቲውን ስራ ከመኢአድ ገንዘብ ወጪ በማድረግ መስራት የሚያስወግዝ ሳይሆን የሚያስመሰግን» መሆኑንም ወ/ት መሶበወርቅ አመልክተዋል።</p>

<p>ለቅንጅት መጠናከር ፣ መበረታትና ከበፊቱ የበለጠ መጠናከር አጥበቀው እንደሚሰሩ የግለፁት ወ/ት መሶበወርቅ አስታውቀዋል። «ፓርቲያቸን ሲፈራርስ ዝም ብለን አናይም» ብለዋል።</p>

<p>የአዲስ አበባው ጽ/ቤት የቅንጅት ሥራ በማዕከል ለመሥራት ከሊቀመንበሩ ኢንጂነር ኃይሉ ሻውል ጋር ግንኙነት እንዳለው ለተጠየቁት «ጤናቸውን ከመጠየቅ ውጪ የስራ ግንኙነት አናደግም» በማለት ወ/ት መሶበወርቅ መልሰዋል። ወ/ት ብርቱካን ሚደቅሳን በተመለከተ «ቢሮ መጥተው ሥራ አይሰሩም። በሚመጡበት ወቅትም ቢሆን አይቆዩም። በዚህ ሁኔታ ከእሳቸው ጋር ግንኙነት ፈጥሮ ለመስራት ያስቸግራል» ብለዋል።</p>

<p>«ነገር ግን» ይላሉ ወ/ት መሶበወርቅ «ግለሰቦች በሥራቸው አልተገኙም ፣ ማለት የቅንጅት የፓርቲ ሥራ ቆመ ማለት አይደለም።»</p>

<p>በተያያዙ ዜና ኅዳር 18 ቀን 2000 ዓ.ም በወጣው ሪፖርተር ጋዜጣ «ወ/ት ብርቱካን ስላላወቁት ኮሚቴው ሕገ ወጥ ነው ማለት አይቻልም» በሚር ርዕስ በወጣው ዘገባ ላይ የገንዘብ አጠቃቀምንና ዶ/ር በፍቃዱ ደግፌ ኅዳር 5/2000 ዓ.ም በጀርመን ድምፅ ሬዲዮ ጣቢያ ኢዴአፓ-መድኅን ከቅንጅት ወጥቷል። መኢአድም በመውጣት ላይ ነው ብለው በሰጡት መግለጫ ላይ ኅዳር 7/2000 ዓ.ም የተሰበሰበው የቅንጅት ላዕላይ ምክር ቤት በእጅጉ ማዘኑንና አራት የሚሆኑ የኢዴፓ-መድኅን አባላት መውጣት ማለት የጠቅላላ አባላቱ መውጣት አለመሆኑን ፣ መኢአድም ከቅንጅት በፍፁም የማይወጣ መሆኑን አስመልክቶ የተላለፈውን ዜና ወ/ት መሶበወርቅ የሰጡት ምላሽ ተደርጎ እንዲስተካከል የቅንጅት ጽ/ቤት ጠይቋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ኅዳር 25 ቀን 2000</a></p>

</body>
</html>	
