<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የግልገል ጊቤ 2ኛ ዋሻ ቁፋሮ ላይ ችግር ተከሰተ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የግልገል ጊቤ 2ኛ ዋሻ ቁፋሮ ላይ ችግር ተከሰተ</h2>


<p>በአሁኑ ሰዓት እየተገነቡ ካሉት የኤሌክትሪክ ኃይል ማመንጫ ግድቦች መካከል በግልገል ጊቤ ሁለተኛ ዋሻ ቁፋሮ ላይ ችግር መከሰቱን የማዕድንና ኢነርጂ ሚኒስትር አቶ አለማየሁ ተገኑ ግለፁ። ይህ ዓመት ከመጠናቀቁ በፊትም የኢታኖል ምርት ከቤንዚን ጋር ተቀላቅሎ ለአገልግሎት እንደሚበቃ ጥቅምት 29 ቀን 2000 ዓ.ም በሒልተን ሆቴል በሰጡት ጋዜጣዊ መግለጫ አስታውቀዋል።</p>

<p>በግልገል ጊቤ 2ኛ የሃይል ማመንጫ የግድብ ግንባት ላይ 25 ኪሎ ሜትር ርዝመት ያለው የዋሻ ቁፋሮ ያስፈልግ እንደነበረ የጠቆሙት አቶ አለማየሁ ፣ በዋሻው መሬት ልል ሆኖ በመገኘቱ የቁፋሮ ችግር መከስቱ አስረድተዋል። በዋሻው መግቢያና መውጪያ በኩል ቁፋቶ ሲካሄድ መቆየቱን የገለፁት ሚኒስትሩ በመግቢያዎ በኩል 4.2 ኪ.ሜ ርቀት ከተቆፈር በኋላ ዋሻው በሚቦረቦርበት ጊዜ ልል መሬት በመገኘቱ ቁፋሮ በመውጫው በኩል ብቻ እንዲከናወን መደረጉንና በሥራው ላይ መጓተት እንዲከሰት ማድረጉን ተናግረዋል።</p>

<p>በግልገል ጊቤ 2ኛ ከሚቆፈረው 25 ኪሎ ሜትር ዋሻ ውስጥ እስከ አሁን ድረስ 15 ኪሎ ሜትሩ የተቦረቦረ ሲሆን ከአንድ አመት በኋላ ቀሪው የዋሻ ቁፋሮ ሙሉ በሙሉ ይጠናቀቃል ተብሎ እንደሚገመት በጋዜጣዊ መግለጫው ላይ ተመልክቷል። የግልገል ጊቤ 2ኛ የሃይል ማመንጫ ግድብ ግንባታ አገልግሎት ላይ ሲውል አገሪቱ አሁን ያላትን የኤሌክትሪክ ኃይል ምንጭ ግማሽ ያህል (420 ሜጋ ዋት) ያቀርባል።</p>

<p>ኢትዮጵያ ካላት ከፍተኛ የውሃ ሃብት 45ሺ ሜጋ ዋት በላይ የማመንጨት አቅም ቢኖራትም በአሁኑ ሰዓት በአገሪቱ ያለው አቅርቦት 800 ሜጋ ዋት ብቻ ነው። የአገሪቱን የሃይል አቅርቦት ለማሳደግ በአሁኑ ጊዜ አራት ትላልቅ የኤሌክትሪክ ኃይል ማመንጫ ጣቢያዎች ግድቦች ግንባታ በማካሄድ ላይ ሲሆን የተከዜ ፣ ግልገል ጊቤ 2ተኛ ፣ በለስና ፣ ጊቤ 3ኛ ፕሮጀክቶች ሲጠናቀቁ በድምሩ ከ3200 ሜታ ዋት በላይ ማምረት እንዲሚቻል በመግለጫው ላይ ተጠቅሷል።</p>

<p>እንደ ማዕድንና ኢነርጂ ሚኒስትሩ ገለፃ ኢትዮጵያ ውስጥ የኤሌክትሪክ ሽፋን የሚያገኘው የህብርተሰብ ክፍል ከጠቅላላው 22 በመቶ ብቻ ነው።</p>

<p>የዩኒቨርሳል ኤሌክትሪሲቲ አክሰስ የ5 ዓመት/ 1998 - 2002/ ፕሮግራም ተነድፎ እየተተገበር መሆኑን የገለፁት ሚኒስትሩ በፕሮግራሙ መሰረት በ2002 የኤሌክትሪክ ሽፋን ወደ 50 በመቶ ለማሳደግና ኤሌክትሪክ የሚያገኙ ከተሞችን ወደ 6000 የማድረስ ሥራዎች እየተከናወኑ መሆኑን አመልክቷል።</p>

<p>ይህ በእንዲህ እያለ በዚህ አመት ጥቅምት ወር ላይ ለአገልግሎት እንደሚበቃ እቅድ ተይዞለት የነበረው የኤታኖል ምርት ሚሌኒየሙ ከመጠናቀቁ በፊት ጥቅም ላይ እንደሚውል አቶ አለማየሁ ገልፀዋል።</p>

<p>«የአለም የነዳጅ ዋጋ የጨመረ በመጣበት በአሁኑ ወቅት እጃችን አጣምረን መቀመጥ የለብንም ፣ ሌሎች አማራጮችን መጠቀም አለብን» ያሉት ሚኒስትሩ ኢታኖልን ከቤንዚን ጋር በማቀላቀል ምርቱን ለኃይል አቅርቦት ጥቅም ላይ የማዋሉ ሥራ በዚህ ዓመት እንደሚጀምር አሳውቀዋል።</p>

<p>የአገሪቱ ኢንዱስትሪዎች ኢታኖልንና ቤንዚንን ለማቀላቀል ያላቸው አቅም ደካማ መሆኑ ለእቅዱ መዘግየት እንደምክንያት ተጠቅሷል።</p>

<p>በአሁኑ ሰዓት ኢትዮጵያ ውስጥ ገሚገኙ የስኳር ፋብሪካዎች 8 ሚሊዮን ሊትር ኢታኖል የሚመረት ሲሆን የስኳር ፋብሪካዎቹ የጀመሩትን የማስፋፋት ሥራ ሲጨርሱ የኤታኖል ምርት በከፍተኛ ደረጃ የሚጨምር መሆኑና አቶ አለማየሁ ገልፀዋል።</p>

<p>በተያያዘ ዜና የኢትዮጵያ ኤሌክትሪክ ኃይል ኮርፖረሽን በአገልግሎት ላይ ያዋለው የቅድመ ክፍያ የኤሌክትሪክ አቅርቦት ግዢ መካከለኛውን ህብረተሰብ ክፍል ያስደሰተ መሆኑን የኮርፖሬሽኑ ዋና ሥራ አስኪያጅ አቶ ምህረት ደበበ ገልፀዋል። እስከ አሁን ድረስ 35ሺ የሚደርሱ የናዝሬና የአዲስ አበባ ድንበኞች የቅድመ ክፍያ ተጠቃሚዎች መሆናቸውን የጠቆሙት አቶ ምህረት የቅድመ ክፍያ ተክኖሎጂውን በሥራ ላይ ለማዋል ፊተኛ ሆኖ ቢገኝም በሙከራ ፕሮጀክቱ መካከለኛውን ህብረተሰብ ተጠቃሚ መሆኑን ተናግረዋል። በዚህ ዓመት የሚገቡ 3000 ደንበኞችም ፈቃደኞች ሆነው ከተገኙ የቅደመ ክፍያ አገልግሎት እንዲያገኙ እንደሚደረግ አመልክተዋል።</p>

<p>አብዛኛው የአገሪቱ ህብረተሰብ በአሁኑ ሰዓት ኤሌክትሪክ መጠቀም እንደሚፈራ የጠቆሙት የማዕድንና ኢነርጂ ሚንስቱ አቶ አለማየሁ ተገኔ በበኩላቸው አዲሱ የቅድመ ክፍያ አገልግሎት ህበረተሰቡን ከኤሌክትሪክ መጠቀም ፍርሃት እንደሚያላቅቅ ገልፀዋል። አዲሱ የቅመ ክፍያ አገልግሎት ምን ያህል የኤሌክትሪክ ኃይል እንደቀረ የሚያሳይ በመሆኑም ለኢነርጂ ፕላኒንግ ጠቀሜታ እንዳለውና ስርቆትንም እንደሚከላከል አስረድተዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ኅዳር 1 ቀን 2000</a></p>

</body>
</html>	
