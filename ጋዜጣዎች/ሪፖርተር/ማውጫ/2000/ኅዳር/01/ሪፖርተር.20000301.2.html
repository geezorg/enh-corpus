<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>«ኢትዮጵያ የባህር በር ባለቤትነቷን ሕጋዊ በሆነ መንገድ ማስመለስ አለባት»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«ኢትዮጵያ የባህር በር ባለበትነቷን ሕጋዊ በሆነ መንገድ ማስመለስ አለባት»</h2>


<p>በቅርቡ የተቋቋመው የ«ዓረና ትግራይ ለዲሞክራሲና ለሉዓላዊነት» ፓርቲ ሊቀመንበር አቶ ገብሩ አስራት ፣ ኤርትራ ነፃነቷን ስትቀዳጅ የኢትዮጵያ ጥቅሞች ባለመጠበቃቸው የባህር በር ባለቤትነትዋን አጥታለች በማለት አሁንም ህጋዊ በሆነ መንገድ ማስመለስ እንዳለባት ገለፁ። ሬዲዮ ፋናና ድምጽ ወያነ «በግል» ባለቤትነት ህጋዊ ከለላ አግኝተው የሚያራምዱት ግን የገዢው ፓርቲ አጀንዳ መሆኑንም ነቀፉ።</p>

<p>ከህወሓት ክፍፍል በኋላ ከፖለቲካ ርቀው የነበሩት የቀድሞ የትግራይ ክልል ፕሬዚዳንት አቶ ገብሩ ህውሓት ውስጥ በነበሩትበት ወቅት ድርጅቱ በርካታ ብሄራዊ ጥፋቶች ፈፅሟል የሚል እምነት እንዳላቸው ለሪፖርተር ጋዜጣ ገልፀዋል።</p>

<p>በተለይ ደግሞ «በኢትዮጵያና በኤርትራ መካከል የተደረገው ፍቺ አግባብነት አለነበረውም» የሚሉት አቶ ገብሩ ፣ ኤርትራ ነፃነትዋን ስትቀዳጅ የኢትዮጵያ ብሔራዊ ጥቅሞች በሙሉ ባላስጠበቀ መልኩ እንደነበረም አስታውሰዋል።</p>

<p>የኢትዮጵያና የኤርትራ ጉዳይ ለድርጅቱ መሰነጣጠቅ ዋና ምክንያት እንደሆነ የሚናገሩት አቶ ገብሩ ፣ በአገራቱ መካከል የነበረው ግንኙነት በእኩልነት ያልተመሰረተና ለኤርትራ የሚያዳላ አካሄድ እንደነበር ተናግረዋል። ከዚህም ሌላ ለክፍፍሉ ምክንያት የሆነው እየተንከባለለ የመጣ ልዩነት መሆኑን ጠቅሰው «ኤርትራ የቀሰቀሰችው ጦርነት እንዴት ይለቅ?» የሚለው ጥያቄ ልዩነቱን ወደ መጨረሻ እንዳደረሰው ተናግረዋል።</p>

<p>«በአንድ በኩል ሻዕቢያ ጦርነት ክፍቶብናል እስከ መጨረሻ መሄድ አለብን በሌላ በኩል ደግሞ ጦርነቱ ድንበር ላይ ማብቃት አለበት» የሚል ልዩነት ተፈጥሯል ያሉት አቶ ገብሩ ፣ «የውጭ ጫና ይደረግብናል» የሚል ስጋት ላደረባቸው ወገኖች «እኛ ተጠሪነታችን ለማን ነው? ፣ ለኢትዮጵያ ህዝብ ወይም ለለጋሽ አገሮች...» የሚል ጥያቄ በእሳቸው ቡድን መነሳቱ እና ልዩነቱ በኢትዮ-ኤርትራ ግንኙነት ይሁን እንጂ በአገር ጥቅምና ሉዓላዊነት የማስከበርና አለማስከብር ጉዳይ መሆኑን አብራርተዋል። ይህ ከትጥቅ ትግል ጀምሮ «የኤርትራ ጥያቄ የቅኝ ግዛት ጥያቄ አይደለም» ብሎ የሚከራከር ሰው የደርግን ወይም ትምክህተኞች የሚያራምዱት አመለካከት ተደርጎ ይፈረጅ እንደነበርም አቶ ገብሩ ጠቅሰዋል።</p>

<p>ኤርትራ ስትገነጠል «ኢትዮጵያ የባህር በር ማግኘት ነበረባት» ያሉት አቶ ገብሩ ፣ የኤርትራን ነፃነት ባይቃወሙም «የኢትዮጵያ ጥቅም በዚህ ማዕቀፍ ውስጥ መጠበቅ ነበረበት» ከባህር በሩ ጋር በተያያዘ ከዚህ በፊት የተደረገ ውል እንደሌለ ጠቁመው ፣ አሁንም ጥያቄው ተንስቶ ከዓለም ቀና ውሳነ እንዲሰጥበት መደረግ አለበት በማለት አስረድተዋል።</p>

<p>«የባህር በር ጥያቄ ለኢትዮጵያ የኢኮኖሚ ብቻ ሳይሆን የፀጥታና የደህንነት ጉዳይ ነው» ያሉት አቶ ገብሩ ፣ ኢትዮጵያ የባህር በር ባለቤትነትዋን ለማረጋገጥ ፓርቲያቸው በህጋዊና ሰላማዊ መንገድ እንደሚንቀሳቀስ አመልክተዋል።</p>

<p>«የአገር ጥቅምና ክብር ማስጠበቅ ብሄራተኛ የሚያስብል ከሆነ ብሄረተኞች መሆን እንፈልጋለን» የሚል እምነት ያላቸው አቶ ገብሩ በማንኛውም ግዜ ፓርቲያቸው የኢትዮጵያ ጥቅም ያስቀድማል ብለዋል።</p>

<p>በሌላ በኩልም የሬዲዮ ፋናና ፣ የድምፅ ወያነ የሬዲዮ ጣቢያዎች አስመልክተው በሰጡት አስተያየት ፣ ተቋማቱ መሰረታቸው የፖለቲካ ፓርቲ በመሆኑ ፣ አሁን «የግል» ባለቤትነት የህግ ከለላ አግኝተው የገዢው ፓርቲ አጀንዳ እንደሚያራምዱና ይህ ከብሮድካስቲንግ ሕጉ ተቃራኒ በሆነ መልኩ መንቀስቀሳቸውን ተችተዋል።</p>

<p>«ኢፈርትን» በተመከክተ መሰረታቸው በትጥቅ ትግሉ የተገኘው የትግራይ ህዝብ ሃብት ቢሆንም በአሁኑ ወቅት «የትግራይ ህዝብ ባለቤትነት አለ ከተባለ የብሄሩ ተወአጆች ጥቅምና የውሳኔ ሰጭነት ድርሻ ምኑ ጋር ነው?» በማለት የባለቤትነትና የጥቅም ጥያቄ አንስተዋል። ኢፈርት የተቋቋመበት ገንዘብን አስመልክቶም «ፓርቲዎ ከመሃል አገር የስበስበው ሃብት ነው» በሚለው አመለካከት ላይ የማይስማሙ መሆኑንም አመልክተዋል።</p>

<p>በአቶ ገብሩ አስራት ሊቀመንበርነት የሚመራው አዲሱና «ዓረና» የሚለው አዲሱ የፓርቲያቸው ስም «አብረውን እንታገል» የሚል ፍቺ ያለው ሲሆን ፓሪትያቸው በአገር ሉዓላዊነትና ጥቅም እንዲሁም በዲሞክራሲ ዙሪያ ከህወሓት /ከኢህአዴግ/ የተለየ አቋም እንዳለውና ለግዜው ክልላዊ ፓርቲ ቢሆንም በሂደት ጠንካራ አገራዊ ፓርቲ ለመፍጠር ዕቅድ እንዳላቸው ገልፀዋል።</p>

<p>ይህ በእንዲህ እያለ ዓረና ትግራይ ለዴሞክራሲና ሉዓላዊንት ፓርቲ ትላንት በአትላስ ሆቴል በሰጠው ጋዜጣዊ መግለጫ ትግራይ ውስጥ ያለውን የሰማዕታት ሐውልት በአርማነት ለመጠቀም ለምርጫ ቦርድ ጥያቄ ቢያቀርብም ሐውልቱ የህውሓት ንብረት ነው በሚል ምክንያት አርማውን እንዳይጠቀም መከልከሉን ገልጿል።</p>

<p>ገንዘብ አሰባስቦ ሐውልቱን የሰራው የትግራይ ህዝብ ሆኖ ሳለ ሀውልቱ የህወሓት ንብረት ተደርጎ ፓርቲው ፈቃድ መከልከሉም አግባብ አለመሆኑን አስታውቋል።</p>

<p>ዓረና ትግራይ ለዴሞክራሲና ሉዓላዊነት ፓርቲ የመምስረቻ ጥያቄውን ካቀረበ ከስድስት ወር በኋላ ፈቃድ ማግኘቱን በጋዜጣዊ መግለጫው የጠቆሙት አቶ ገብሩ አስራት በአገራችን ሕግ መሰረት አንድ ፓርቲ ማመልከቻ ባቀረበ በአንድ ወር ውስጥ መልስ ካላገኘ እንቅስቃሴ እንደሚጀምር ቢገልፅም ፓርቲው ለስድስት ወር ያህል ፈቃድ ሳያገኝ መቆየቱን ተናግረዋል።</p>

<p>ዓረና ትግራይ ለዲሞክራሲ ሉዓላዊነት ፓርቲን ከመሰረቱት ሰዎች መካከል በህውሓት መከፋፈል «አፈንግጠው» የወጡት አቶ ገብሩ አስራት ፣ ወ/ሮ አረጋሽ ፣ አቶ አውእሎም ይገኙበታል።</p>

<p class="align-center"><a href="/Gazettas/Reporter/info/Reporter.sera.html">ከሪፖርተር ኅዳር 1 ቀን 2000</a></p>

</body>
</html>	
