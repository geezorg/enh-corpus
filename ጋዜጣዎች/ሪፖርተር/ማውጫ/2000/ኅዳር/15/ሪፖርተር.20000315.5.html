<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ምርጫ ቦርድ ለኦፌዴን ደብዳቤ ቢፅፍም ቢሮዎቹ አልተከፈቱም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ምርጫ ቦርድ ለኦፌዴን ደብዳቤ ቢፅፍም ቢሮቾቹ አልተከፈቱም</h2>


<p>ምርጫ ቦርድ በወለጋ ፣ በኢሊባቡር ፣ በሰሜን ሸዋና በአርሲ የሚገኙ ወረዳዎች ቢሮአቸው እንዲከፈቱ የድጋፍ ደብዳቤ ቢፅፍላቸውም የአካባቢው ሹማምንቶችና ካድሬዎች ቢሮአቸውን እንዳልከፈቱላቸው የኦፌዴን ሊቅመንበር አቶ ቡልቻ ገለፁ። በሕግ ፈቃድ አግኝተው የሚንቀሳቀሱ ፓርቲዎች ከሕግ ውጪ ቢሮአቸው ሲዘጋ ምርጫ ቦርድ እጁን አጣጥፎ የሚያይበት ሁኔታ እንደሌለ የቦርዱ ምክትል ኃላፊ አኦት ተስፋዬ መንገሻ አስታወቁ።</p>

<p>ምርጫ ቦርድ በፃፈላቸው ደብዳቤ አማካይነት የተከፈተ ቢሮ እንደሌለ አቶ ቡልቻ ተናግረዋል። «ቢሮዎቹን የመንግሥት ሹማምንቶች ፣ ካድሬዎች አልከፈቱልንም ብለን ለምርጫ ቦርድ ስንነግር ምንም ያደረጉት ነገር የለም» ብለዋል። አያይዘውም ምርጫ ቦርድ ቢሮ በየወረዳው ከከፈተ በኋላ የእነሱን ቢሮ የማስከፈቱን ሥራ የሚጠብቁ ይመስለኛል ብለዋል።</p>

<p>የወረዳ ሹማምንቶች ከምርጫ ቦርድ የተሰጣቸውን ደብዳቤ እንደ ማይቀበሏቸውና እንደማይታዘዟቸውም አቶ ቡልቻ ተናግረዋል። «እኔ የተመረጥኩበት ወረዳ ደብዳቤውን አልቀበልም በማለት ሁለት ሳምንት አስቀምጦታል» በልዋል። በሌላም በኩል ቤት አከራዮች ለፓርቲያቸው ቤት በቢሮነት ለማከራየት ፍርሃት እንዳላልቸውም ጠቁመዋል።</p>

<p>ችግሩ ያለው በምርጫ ቦርድ ሳይሆን በክልል ባለሥልጣኖች ላይ እንደሆነ የገለፁት አቶ ቡልቻ «ባለሥልጣኖቹ ምርጫ ቦርድንም አይታዘዙም» ብለዋል። ምርጫ ቦርድ በተለይ ምርጫ ሲቃረብ ሕግን ባልተከተለ መንገድ የቢሮ መዝጋትና ሌሎችን ነገሮች ለመቅረፍ ማንኛውንም አካል በሕግ እስከ መጠየቅ ሊደረስ እንደሚችል የቦርዱ ምክትል ኃላፊ አቶ ተስፋዬ መንገሻ ተናግረዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ኅዳር 15 ቀን 2000</a></p>

</body>
</html>	
