<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ለተፈቱት የቅንጅት አመራሮች በላዕላይ ምክር ቤት ምርጫ ክፍት ቦታ ተይዞላቸውል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ለተፈቱት ይቅንጅት አመራሮች በላዕላይ ምክር ቤት ምርጫ ክፍት ቦታ ተይዞላቸዋል</h2>


<p>በአቶ አየለ የተጠራው የቅንጅት ጠቅላላ ጉባዔ ባለፈው እሁድ ተካሄደ። በእለቱ ጠቅላላ የላዕላይ አመራሮች ምርጫ የተከናወን ሲሆን ከእስር ለትፈቱት የቅንጅት አመራሮች በላዕላይ ምክር ቤት ክፍት ቦታ ተይዞላቸዋል።</p>

<p>በቅንጅት ለአንድነትና ለዴሞክራሲ ፓርቲ ባለቤትነት በአቶ አየለና በአቶ ተመስገን መካከል በተፈጠረ ውዝግብ ምክንያት ምርጫ ቦርድ ጠቅላላ ምርጫ እንዲያካሂዱ ትዕዛዝ የሰጠ ሲሆን በአቶ ተመስገን ተቀባይነት አላገኘም። በአቶ አየለ የተጠራው ጉባዔ ግን ጠቅላላ ምርጫ በማካሄድ ተጠናቋል።</p>

<p>በጉባዔው የድርጅቱ መተዳደሪያ ደንብ መስራች ያልሆኑ አካላት ወደ አመራር እንዳይመጡ የሚከለክል አንቀፅ ተሻሽሏል። ከእስር የተፈቱት የቅንጅት አመራሮች በጉባዔው እንዲገኙ ተጋብዘው ሳይገኙ ቢቀሩም የላዕላይ ምክር ቤት ጠቅላላ ምርጫ እነሱን ታሳቢ በማድረግ የተወሰኑ ቦታዎች ክፍት እንዲቀሩ ተደርጓል።</p>

<p>«የቅንጅት ለአንድነትና ለዴሞክራሲ ፓርቲ ህልውናን ለማጥፋት ያልተሸረበ ሴራና ሙከራ የለም» የሚለው የአቋም መግለጫው ፣ «የቅንጅት መኖር ምታት የሆነባቸው ወገኖች በተለያየ መንገድ በአይዞህ ባዮች እየተደገፈ ቅንጅት በፓርላማ ውስጥም ሆነ ውጭ ህልውና እንዳይኖረው አባላቱን ለመከፋፈል የተደረገው ጥረት ሊከሽፍ ችሏል» ይላል። ይህንን አስመልክተው አቶ አየለ ጫሚሶ በተለይ ለሪፖርተ ጋዜጣ በሰጡት አስተያየት ፣ በቅንጅት ስም የሚንቀሳቀሱ ፣ የኦብነግ ፣ የኦነግና የሻዕቢያ ወገኞች እንዳሉ አስረድተዋል። በማከልም በውጭ ያሉት የቅንጅት ደጋፊና አመራር በነፍጥ የመታገል አጀንዳ ያለው «ጥምረት ለነፃነትና ለዴሞክራሲ» (AFP) በሚደግፉና በሚቃወሙ ልዩነት እንደተፈጠረ ገልፀዋው ፣ ፓርቲያቸው ይህንን ቡድን የኢትዮጵያን ሰላምንና ደህንነት የማይፈልጉ ሃይሎችን በማስተባበርና በማስታጠቅ የኢትዮጵያ ልዑላዊነት የሚፈታተን በመሆኑ አጥብቆ እንደሚቃወመው ተናግረዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ኅዳር 4 ቀን 2000</a></p>

</body>
</html>	
