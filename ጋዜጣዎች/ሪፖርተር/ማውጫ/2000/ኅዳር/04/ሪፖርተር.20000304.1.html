<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>«እነ አቶ አየለ ጫሚሶ ያካሄዱትን ስብሰባ ምርጫ ቦርድ ባለማስቆሙ በሕግ እንጠይቃለን»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«እነ አቶ አየለ ጫሚሶ ያካሄዱትን ስብሰባ ምርጫ ቦርድ ባለማስቆሙ በሕግ እንጠይቃለን»</h2>


<p>ምርጫ ቦርድ የፍርድ ቤትን ትዕዛዝ በመጣስ በአቶ አየለ ጫሚሶ ሰብሳቢነት ሕዳር 1 ቀን 2000 ዓ.ም በአዲስ አበባ አስተዳደር ባህል አድራሽ የተካሄደውን ስብሰባ በመፍቀዱ በሕግ እንደሚጠየቅ የቅንጅት ለአንድነትና ለዲሞክራሲ ዋና ፀሐፊ ለሪፖርተር ጋዜጣ ገለፁ። «የደረሰኝ የፍርድ ቤት የአግድ ትዕዛዝ ስብሰባ እንዳታካሂድ የሚል ስለሆነ ፣ ማገጃው አይመለከተኝም» ሲል ምርጫ ቦርድ ምላሽ ሰጥቷል።</p>

<p>በእነ አቶ ተምስገን ዘውዴ የሚመራው ቅንጅት ዋና ፀሐፊና የሕግ ባለሙያ እንደገለፁት ፣ «የኢትዮጵያ ብሔራዊ ምርጫ ቦርድ በአጭር ጊዜ ስብሰባ እንድታካሂዱና እንድታሳውቁ በሚል ለአቶ ተመስገንና ለአቶ አየለ በአድራሻቸው ጥቅምት 11 ቀን 2000 ለላከው ደብዳቤ ፣ ከፍርድ ቤት የዕግድ ደብዳቤ አውጥተን ደብዳቤውን በማያያዝ ለምርጫ ቦርድ አቅርበናል» ብለዋል።</p>

<p>«ስብሰባው ከተካሄደ የፓርቲያችንን ሕጋዊ ሰውነት ጥያቄ ውስጥ የሚከትና ችግሮችን የሚፈጥርብን ስለሆነ እንዲታገድልን» በሚል ማመልከታቸውን የተናገሩት ዋና ፀሐፊው ፣ አቶ አየለ ጫሚሶ ምርጫ ቦርድ በፃፈላቸው ድብዳቤ መሠረት ስብሰባ እንድሚያካሂዱ ፣ ነገር ግና ከፍርድ ቤት የወጣውን የዕግድ ማዘዣ ፣ «ጉዳዩ በፍርድ ቤት የተያዘ ስለሆነ ይህ ጉዳይ ውሳኔ ሳይሰጠው ስብሰባ ቢጠራ የከሳሽን ጥቅም የሚነካና ፣ ጉዳዩን ይበልጥ የሚያወሳስበው ስለሚሆን ለጊዜው እንዲቆም» የሚል መሆኑን አስረድተዋል።</p>

<p>«የእግድ ደብዳቤውን ያወጣነው ለምርጫ ቦርድ ነው። ምክንያቱም ትዕዛዝን ያስተላለፈው ቦርዱ በመሆኑ» ያሉት አቶ መሐመድ ፣ «የፍርድ ቤት ትዕዛዝ ተጥሶ እነ አቶ አየለ ጫሚሶ ስብሰባውን እንዲያካሂዱ ምርጫ ቦርድ ይሁንታን በመስጠቱ ፣ ክርክሩ የሚሆነው የሕግ የበላይነት በማክበርና ባለማክበር ፣ የፍርድ ቤት ትዕዛዝ በማክበርና በመጣስ ነው» ብለዋል።</p>

<p>ቀደም ብሎ አቶ አየለ ጫሚሶ ቅንጅትን እንደማይወክሉ ሕግን ተከትልው ከበዙ ውጣ ውረድ በኋላ በፍርድ ቤት ማስወሰናቸውን ያስታወሱት አቶ መሐመድ ፣ «አሁንም ሕግን ተክትለን እንሄዳለን ፣ ከሕግ ውጭ የሚሆን ነገር ካለ ለኢትዮጵያ ሕዝብና ለሚመለከታቸው አካላት እንዲያውቁት ከማድረግ ውጭ የምናደርገው ነገር የለም» በማለት አብራርተዋል።</p>

<p>የኢትዮጵያ ብሔራዊ ምርጫ ቦርድ በበኩሉ ፣ «ከፍርድ ቤት የደረሰኝ የእግድ ደብዳቤ ምርጫ ጠርታችኋል ፣ የፍርድ ቤት ሂደት ሳያበቃ ማካሄድ አግባብ ስላልሆነ እንድታቆሙ» የሚል በመሆኑና ፣ እኛም የጠራነው ስብሰባ ስለሌለ እኛን አይመለከትም ብሏል።</p>

<p>«ስብሰባ አድርጋችሁ አሳውቁን ብለን ትዕዛዝ አስተላልፈናል። ስበሰባ ማድረግ የእነሱ ፋንታ ነው። በአስቸኳይ ተከታትላችሁ ስብሰባ እንዳያካሂዱ አግዱ የሚል ትዕዛዝ ቢሆን ይመለከተን ነበር» ያለው ምርጫ ቦርድ ፣ «እኛ የፖለቲካ ፓርቲ አይደለንም። ስብሰባም አልጠራንም» ብሏል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ኅዳር 4 ቀን 2000</a></p>

</body>
</html>	
