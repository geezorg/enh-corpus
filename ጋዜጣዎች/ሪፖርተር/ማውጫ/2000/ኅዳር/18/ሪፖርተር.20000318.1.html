<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>«የአሜሪካን መንግሥት ሕግ እንዲያወጣላቸው መለመን ያሳፍራል»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«የአሜሪካን መንግሥት ሕግ እንዲያወጣላቸው መለመን ያስፍራል»</h2>


<p>ከአንድ የኢትዮጵያን መንግሥት ስልጣን እንረከባለን ከሚል ኃይልና የሕዝብ ተወካይ ከሆነ ተቃዋሚ የአሜሪካን መንግሥት ሕግ እንዲያወጣለት መለመን አሳፋሪ ነው ሲሉ ጠቅላይ ሚኒስትር መለስ ዜናዊ ተናገሩ። በኢትዮጵያና በኤርትራ መካከል ከዛሬ ነገ ይጀመራል በሚል ስጋት የፈጠረውን ጦርነት አስመልክቶ ሻዕቢያ ጦርነቱን የሚጀምር ከሆነ የኢትዮጵያ ሰራዊት የተዘጋጀው ለመከላልከል ሳይሆን ጦርነቱን የሚሆነውን ለመጨረሻ ጊዜ ፣ ለሶስተኛ ጊዜ ወረራ እንደማይካሄድ ለማድረግ ነው ብለዋል።</p>

<p>ጠቅላይ ሚኒስትሩ ይህንን የተናገሩት ፣ በትላንትናው ዕለት ኅዳር 17 ቀን 2000 ዓ.ም ከምክር ቤቱ አባላት በቀረበላቸው አምስት ጥያቄዎች ላይ በሰጡት መልስ ላይ ነው።</p>

<p>«ይህ ምክር ቤት በጣም የተከበረ ምክር ቤት ነው። በዚህ ምክር ቤት አባልነቴ ከምንም ነገር በላይ እኮራለሁ» ያሉት ጠቅላይ ሚኒስትሩ ፣ «አንዳንድ የምክር ቤት አባላት የአሜሪካንን ኮንግረስ ሕግ አውጣልኝ በማለት እየለመኑ ነው የሚለውን ስሰማ በመጀመሪያ ጆሮዬን ማመን አልቻልኩም ፣ ተጣርቶ! ተብሏል የሚል ስሰማ ለመጀመሪያ ጊዜና ለተወሰነ ደቂቃ በዚህ ምክር ቤት አባልነቴ ነው ያፈርኩት» ብለዋል።</p>

<p>የኢትዮጵያ ሕዝብ ተወካይ የሆኑ ሰዎች ሕግ እንዲያወጡላቸው የአሜርካ ሕዝብ ተወካይ የሆኑ ሰዎች ሕግ እንዲያወጡላቸው መማፀናቸውና ደጅ መጥናታቸው ለአጭር ጊዜም ቢሆን እንዳላሳፈራቸው የተናገሩት ጠቅላይ ሚኒስትር መለስ «ምናልባት ሁላችንም ከዚህ ተምረን እናስተካክል ይሆናል» በማለት ገልፀዋል።</p>

<p>«የአሜሪካ ምክር ቤት ሕግ ያወጣባቸው ምርጫ ቦርድና የመሳሰሉት ጉዳዮች በተመለከተ ገዢው ፓርቲ ማድረግ ያለበት ጉዳይ ያለ ይመስለኛል» ያሉት ጠቅላይ ሚኒስትሩ ከተቃዋሚ ፓርቲዎች ጋር በተከታታይ የምንመካከርባቸውና የምንወያይባቸው ጥያቄዎች በመሆኑ ፣ በአንዳንዶቹ ጉዳዮች ላይ ተስማምተን ፣ ባንዳንዶቹ ጉዳዮች ላይ ተለያይተን ያለንባቸው አጀንዳዎች በመሆናቸው እነዚህ የምክክር አጀንዳዎች ወደ አሜሪካ ምክር ቤት ተወስደው በአሜሪካ ሕግ በፀደቀ መልክ መምጣት ጀምረዋል። ለወደፊቱ አጀንዳችን እንዳይሆን አድረገውታል። በዚህ ጉዳይ ላይ ከዚህ በፊት እንዳደረግነው ሁሉ መመካከር አይገባንም» ካሉ በኋላ «በአሜሪካ ምክር ቤት ሕግና አቋም ገዢው ፓርቲ አቋሙን እንዲቀይር ከተጠና አጀንድው መዘጋት አለበት ፣ ከተቃዋሚ ፓርቲም ጋር ሆነ ከውጭ ኃይል ጋር ቢሆን ፣ በኦጋዴን አካባቢ በዋናነት ኦ.ኤን.ኤል.ኤፍ (የኦጋዴን ነጻ አውጪ ድረጅት) በሁለተኛ ደረጃ አሊትሀድ ተብሎ በሚታወቀው የፀረ ሰላም ቡድን አማካይነት የሚደረግ የእጅ አዙር ጦርነት በመሆኑ ፣ ሕዝቡ የአጥፊ ፣ የአፍራሽና የውንብድና (የዜሮ ድምር ፖለቲካ) ፖለቲካ እንዳይቀበል ማድረግ ነው» በማለት ኦጋዴን አካባቢ ስላለው ወቅታዊ ሁኔታ ጠቅላይ ሚኒስትር መለስ ሰጥተዋል።</p>

<p>የኦጋዴን አካባቢ ሕዝብ የፀረ ሰላም ኃይሎቹን መጥሮና ለይቶ እንዲያወጣ በመደረጉ አርኪ ውጤት መገኘቱን የገለፁት አቶ መለስ የአካባቢው ጎሳዎች ታጥቀው አካባቢያቸውን በመጠበቅና የፀረ ሰላም ኃይሎችኑ ወደ አካባቢያቸው ሲመጡ በመዋጋት ላይ እንደሚገኙ ተናግረዋል።</p>

<p>ከነዋሪዎቹ መካከል ከኦ.ኤን.ኤል.ኤፍን አሊትሃድ ጋር ሲዋጉ የቆሰሉና የሞቱ እንዳሉ ጠ/ሚኒስትሩ ገልፀዋል። ይህም ሆኖ የተገኘው ውጤት ላይ መድረሱ ትልቅ ነው ብለው እንደሚያምኑ ተናግረዋል።</p>

<p>በክልሉ የምግብ እጥረት በየዓመቱ እንደሚያጋጥም ፣ ነገር ግን አስቸኳይ ርዳታ እንደሚደረግ የገለጹት ጠቅላይ ሚኒስትር መለስ የተለያዩ ኃይሎች በአካባቢው የምግብ እጥረት ችግርና የሰብዓዊ ቀውስ (ሁዩማኒቴሪያን ክራይሲስ) ተፈጥሯል በማለት የሚናገሩት ከእውነት የራቀ እንደሆነ አስረድተዋል።</p>

<p>የተባበሩት መንግሥታት ልዑካን ይህንን ሰምተው ሄደን ማረጋገጥ አለብን ብለው መጠየቃቸውን ፣ ቦታው ደረስ ሄደው ማጣራታቸውንና የሚባለው ሁሉ ከዕወነት የራቀ መሆኑን በማረጋገጣቸው ፣ ለወደፊቱ ችግሩ አሳሳቢ ሊሆን ስለሚችል አብረን እንስራ በማለታቸው መንግሥት አብሮ እየሰራ እንደሚገኝ ገልፀዋል።</p>

<p>በኤርትራ በኩል የተፈጠረውን የጦርነት ስጋት አስመልክቶ የኢትዮጵያ ሰራዊት ዝግጅት እስከ መጨረሻ ለማጥቃት እንጂ ወረራውን ለመከላከል እንዳልሆነ የኤርትራ መንግሥት ድንበርን አስታኮ በኢትዮጵያ ላይ ጦርነት የሚያውጅ ከሆነ የኢትዮጵያ የመከላከያ ሰራዊት ወረራውን ለመከላከል ሳይሆን ለሶስተኛ ጊዜ ጦርነት እንደማይኖር ለማረጋገጥ እስከ መጨረሻ የማጥቃት በቂ ዝግጅት ማድረጉን ገልፀዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ኅዳር 18 ቀን 2000</a></p>

</body>
</html>	
