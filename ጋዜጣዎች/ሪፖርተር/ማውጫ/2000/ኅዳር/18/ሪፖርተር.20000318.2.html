<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>«ወ/ት ብርቱካን ስላላወቁት ኮሚቴው ሕገ ወጥ ነው ማለት አይቻልም»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«ወ/ት ብርቱካን ስላላወቁት ኮሚቴው ሕገ ወጥ ነው ማለት አይቻልም»</h2>


<p>የቅንጅት አስተባባሪ ኮሚቴ በወ/ሪት ብርቱካን እውቅና ስላላገኘ ብቻ ሕገ ወጥ ነው ተብሎ ሊፈረጅ እንደማይቻል የኮሚንቴው ሰብሳቢ አቶ አባይነህ ለፊፓርተር ገለፁ። የፓርቲውን ሥራ ለማከናወን ሲባል ከመኢአድ የሂሳብ አካውንት ገንዘብ መውጣቱ ተቃውሞ ሊያሰነዝር እንደማይገባውም አስተባባሪው ኮሚቴው ገልጿል። ኢዴፓ መድህን ከቅንጅት አልወጣም በሚል ኮሚቴው ለሰጠው መግለጫ።</p>

<p>የቅንጅት አስተባባሪ ኮሚቴ የጠራው ስብሰባ የፕረዚዳንትንና የምክትል ፕሬዚዳንት ፈቃድ እንደማያስፈልገው የግለፁት አቶ አባይነህ ተመረጮች በተመራጭነታቸውና በህዝብ ኃላፊነታቸው ያካሄዱት ስብስባ መሆኑን አስረድተዋል። «አንዳንድ ሰዎች በስብሰባው ተካፍለው አስተያየት መስጠትና እንዲህ ቢሆን ይሻላል ብለው ሃሳብ ማቅረብ ሲጠበቅባቸው ስብሰባ አይካሄድም ማለታቸው ተገቢ አይደለም» ያሉት አቶ አባይነህ ወ/ሪት ብርትካን ስላላወቁት ብቻ ኮሚቴው ሕገ ወጥ ነው ማለት እንደማይቻል አመልክተዋል።</p>

<p>በቅንጅት ሕገ ደንብ መሰረት ስብሰባ መጥራት የሚችሉት ሊቀመንበሩ ፣ ሊቀመንበሩ ከሌሉ ደግሞ እሳቸው እንደሆኑ አድረገው ለሪፖርተር ጋዜጣ የተናገሩት ትክክል አለመሆኑን የተናገሩት አቶ አባይነህ የፓርቲውን ሕገ ደንብ ለማወቅ ሰዎች የሚናገሩትን መስማት ሳይሆን ሕገ ደንቡን ማንበብ እንደሚያስፈልግ ገልፀዋል።</p>

<p>ምክትል ፕሬዚዳንቷ በአገር ውስጥ እያሉ በአስተባባሪ ኮሚቴው ውስጥ ለምን አልተካተቱም? ለሚለው አቶ አባይነህ ሲመልሱ «ወ/ሪት ብርቱካን በአስተባባሪ ኮሚቴው ውስጥ ያልገቡት የፓርላማና የምክር ቤት ተመራጭ ባለመሆናቸው ነው» ብለዋል።</p>

<p>በአሁኑ ሰዓት አስትባባሪ ኮሚቴው እያከናወነ ያለውን ሥራ ለግለሰብ ሳይሆን ለሥራ አስፈፃሚ ኮሚቴ ሪፖርት እንደሚያቀርብ የጠቆሙት የኮሚቴው ስበሳቢ ከዚህ በፊት ውጭ ካሉትም ሆነ አገር ውስጥ ካሉት አመራሮች ጋር ግንኙነት እንደነበረው አስታውቀዋል።</p>

<p>ይህ በእንዲህ እያለ የቅንጅት ፓርቲን ሥራ ለማከናወን ሲባል ከመኢአድ የሂሳብ አካውንት ገንዘብ መውጣቱ ተቃውሞ ሊያንሰነዝር እንደማይገባው አስታባባሪው ኮሚቴው ገልጿል።</p>

<p>የቀድሞ የቅንጅት ለአንድነትና ለዴሞክራሲ ፓርቲ ገንዘብ አሰባሳቢ አቢይ ኮሚቴ ሊቀመንበር የነበሩት ዶ/ር በፍቃዱ ደግፌ መስከረም 18/1998 ዓ.ም ለመኢአድ በፃፉት ደብዳቤ «የቅንጅት ውህደት የተፈፀመ ቢሆንም ህብረትና ንብረት በአንድ ማዕከል እስከሚሰባሰብና የሁሉም ፓርቲዎች ገንዘብ በአንድ የባንክ አካውንት ገቢ እስከሚደረግ የነበረው ሁኔታ እንደሚቀጥል እናሳስባለን» እንደሚል ያስታወሰው የአስተባባሪ ኮሚቴው መግለጫ በዚሁ መመሪያ መሰረት የቅንጅትን ሥራ ለማከናወን ይቻል ዘንድ ቀደም ሲል የመኢአድን የገንዘብ ሂሳብ ለሚያንቀሳቅሰው የአቢሲኒያ ባንክ ደብዳቤ በመፃፉ ሂሳቡን ሊያንቀሳቅሱ የሚችሉ አካላት ስም ዝርዝር እንዲደርስ መደረጉን አመልክቷል። ሚዲያ ፎረም ድረ-ገጽ መኢአድ ሕግ ወጥ ውህደቱን በማፍረስ የተናጠል የድርጅት ሥራ ለመስራት እንደተንቀሳቀሰ አድርጎ ያወጣው ዘገባም ትክክለኛ አለመሆኑን ገልጿል።</p>

<p>በተመሳሳይ ዜና «የቅንጅት የላዕላይ ምክር ቤት» ነኝ የሚልና በአቶ አባይነህ ብርሃኑ የሚመራ ኮሚቴ ዶ/ር በፈቃዱ ደግፌ ኢዴፓ መድህን ከቅንጅት ፓርቲ እንደወጣና መኢአድም በመውጣት ላይ መሆኑን አስመልክተው በጀርመን ድምፅ ሬዲዮ የሰጡት መግለጫ ትክክለኛ አለመሆኑን ገልጿል።</p>

<p>የመኢአድ የቀድሞ አባላት ፓርቲን ውህደት ከፈጠሩት ከሌሎች የፓርቲው አባላት ጋር በመሆን አሁንም እንደ ቀድሞው ቅንጅትን የማጠናከርና ሕጋዊ ሰውነቱን የማስከበር ሥራ በማከናወን ላይ መሆኑን የጠቆመው ይሄው መግለጫ ለቀድሞው የመኢአድ አባሎች ቅንጅት ዋስትናቸው መሆኑንና የቀድሞው የኢዴፓ መድህን አባላትም በቅንጅት ውስጥ ተደራጅተው በመቀጠል ለአገሪቱ የዴሞክራሲ ስርዓት መፈጠር በመታገል ላይ መሆናቸውን አመልክቷል። አያይዞም «ኢዴፓ-መድህን ሆነ መኢአድ ከቅንጅት የመውጣት ዓላማ ፍጹም የሌላቸው መሆኑን አበክረን እንገልፃለን» ብሏል።</p>

<p>ኢዴፓ መድህን ምርጫ ቦርድ ህጋዊ ሠርተፍኬት ሰጥቶት ሳለ እንዴት ከቅንጅት አለውጣም ይባላል? ተብለው ለተጠየቁት «አራትና ሶስት አባላት ከቅንጅት ወጡ ማለት ሁሉም የኢዴፓ መድህን አባላት ቅንጅትን ለቀዋል ማለት አይደለም። አብረን እየሰራን ነው» በማለት አቶ አባይነህ መልሰዋል።</p>

<p>የአቶ አባይነህን መልስ አስመልክቶ የኢዴፓ መድህን ፓርቲ አመራሮች «የቅንጅት አመራሮች ከእስር ሲፈቱ ለህገ መግሥቱ ፣ ሕግና ስርዓትን ለሚያስጠብቁ ተቋሞች እንደሚገዙና ሕግን አክብረውና እደሚያስከብሩ ቃል በመግባት ነበር። ሕጋዊ ተቋም የሆነው ምርጫ ቦርድ ሰተፊኬት ሰጥቶን በህጋዊ መንገድ እየታወቅን ፣ በፓርማ ወንበር እያለን ኢዴፓ መድህን ከቅንጅት አልወጣም ማለት የጤና አይደለም» ብለዋል። አያይዘውም «በአሁኑ ሰዓት ቅንጅት አለ?» በማለት የፓርቲዎቹ አመራሮች ጠይቀው «የቅንጅት አመራር ነን የሚሉት የሚንቀሳቀሱት በፖለቲካዊ አስተሳሰብ ሳይሆን በስሜት ነው። መግለጫው ይህንን ከማረጋገጡ ውጭ በፓርቲያቸን ላይ የሚፈጥረው አንዳች ነገር የለም» ብለዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ኅዳር 18 ቀን 2000</a></p>

</body>
</html>	
