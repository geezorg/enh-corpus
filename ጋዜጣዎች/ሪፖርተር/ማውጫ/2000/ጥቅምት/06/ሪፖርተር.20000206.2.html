<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የቅንጅት አመራሮች አባላት ልዩነት እየሰፋ መጥቷል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የቅንጅት አመራሮች አባላት ልዩነት እየሰፋ መጥቷል</h2>


<p>የቅንጅት ለአንድነትና ለዲሞክራሲ የአመራር አባላት ያላቸው የሃሳብ ልዩነት ከጊዜ ወደጊዜ እየሰፋ ሄዷል።</p>

<p>ሁለቱም ወገኖች ጉዳዩ ቀላል መሆኑንና ወደ ሃገር ቤት ሲመለሱ በውይይት ሊፈታ እንደሚችል ቢናገሩም ባለፈው እሁድ በዋሽንግተን ዲሲ በተደረገ ሕዝባዊ ስብሰባ ላይ ልዩነታቸው እስከመለያየት ሊያደርስ እንደሚችል ተጠቁሟል።</p>

<p>ሊቀመንበሩ ኢንጂነር ኃይሉ ባለፈው እሑድ ለደጋፊዎቻቸው ባሰሙት ንግግር ፓርቲያቸው ወደፊት መሄድ እንዳለበት ጠቅሰው መንገድ የሚዘጋ ካለ «ብድግ አድርጎ ተሸክሞ መሄድ ነው ወይንም ከመንገድ ማግለል ነው። ከእንግዲህ ማንንም መሸከም አንችልም ...» ሲሉ በደፈናው ተናግረዋል። በወ/ት ብርቱካን የሚመራው ልዑክ አባል የሆኑት ዶክተር ኃይሉ አርአያ ግን ልዩነታቸውን በወይይት ሃገር ቤት እንደሚፈቱት ለአሜሪካ ድምፅ ሬዲዮ በሰጡት ቃለ መጠይቅ ተናግረዋል። ድርጅቱን የማጠናከር ሥራ እዚያው መጀመራቸውንና ዋናው ጉዳይ ግን በደንቡና በሥርዓት እዚህ እንደሚፈታ ገልፀዋል።</p>

<p>ወደአሜሪካ መሄዳቸው ትልቅ ለውጥ ማምጣቱን መሃል ሰፋሪውን ለቅንጅት ድጋፍ እንዲሰጥ ያደረገው መሆኑን መገንዘባቸውንም ዶክተር ኃይሉ ተናግረዋል።</p>

<p>ወደ አሜሪካ የመሄዳቸው ውሳኔ የተወሰነው ታስረው በተፈቱት የላዕላይ ምክር ቤት አባላት ብቻ እንዲሆን የተደረገው ሌሎችን ለማግኘት አስቸጋሪ በመሆኑና ጉዳዩ የሚመለከተው ታሳሪዎችን በመሆኑ እንደሆነ ዶ/ር ኃይሉና ወ/ት ብርቱካን ተናግረዋል። አንዳንዶች የቀድሞ ቅንጅት ላዕላይ ምክር ቤት አባላት ወደውጭ የሄዱ ፣ አንዳንዶች ወደ ሌላ ፓርቲ የገቡና አንዳንዶችም ከቅንጅት ጋር ስማቸው ተያይዞ እንዲገለፅ ባለፈላጋቸው ለማሰባሰብ አለመቻሉን ገልፀዋል። ወደ አሜሪካ የመሄዳቸውን ውሳኔ ኢንጂነር ኃይሉ ሻውልም ያወቁትና የተስማሙበት መሆኑን ወ/ት ብርቱካን ለአሜሪካ ድምፅ ተናግረዋል።</p>

<p>ኢንጂነር ኃይሉ ለዋሽንግተን ተሰብሳቢዎቹ እንደተናግሩት ውሳኔ ሊተላለፍ የሚችለው የላዕላይ ምክር ቤት አባልት ቁጥር ግማሽ የሚሆኑት 30 ያህሉ ሲገኙ ብቻ መሆን እንዳለበት ፣ አሁን የታሰሩ ተብለው ያሳለፉት ውሳኔ ከሕገ ደንቡ ውጭ መሆኑን ተናግረዋል። አንዳንዶቹን የተገኙ የቅንጅት የላዕላይ የምክር ቤት አባላትም ከብሰባው እንዳይቀመጡ መደረጉን የተቃወሙት ኢንጂነር ኃይሉ እንዲህ ዓይነቱ ዲሞክራሲ የጋራ አመራር (collective leadership) እንደማይባል ተናግረዋል።</p>

<p>ወ/ት ብርቱካን የቅንጅት መተዳደሪያ ደንብ ለሊቀመንበሩ የሥራ ሥልጣን እንደማይሰጥና በአሜሪካ ያለው የዓለም አቀፍ ቅንጅት ምክር ቤት የተዋቀረው ከተስማሙበት ውጭ መሆኑን ተናግረዋል።</p>

<p>ወ/ት ብርቱካን ኢንጅነር ኃይሉን ለማግኘትና ለማወያየት ተከታታይ ጥረት ማድረጋቸውን ተናግረዋል። ሊያገኟቸውና እንዲነጋገሩ በሚፈልጉ ሰዎች በኩል ጥረት ሲያደርጉ መቆየታቸውንና ባለፈው ሁለት ሳምንት በግንባር ሊያገኙ የቻሉት በአቶ ሰለሞን በቀለ ጥረት መሆኑንና ከዚያን እለት በኋላ ለመገናኘት እንዳልቻሉ ተናግረዋል።</p>

<p>ኢንጂነሩ በሚታከሙበት ክሊኒክ ከብዙ ድካም በኋላ እንዳገኙዎቸውና ጤንነታቸውን ከጠየቁ በኋላ በቀጣይ ስለዋናው ጉዳያቸው እንዲነጋገሩ ማሳሰባቸውን ወ/ት ብርቱካን ተናግረዋል። ነገር ግን ኢንጂነር ኃይሉ ወደፊት በስልክ እንደሚገናኙ ስለነገሩዎቸው በዚያው መለያየታቸውን አስታውሰዋል። ከዚያ ወዲህ በተደጋጋሚ ቢደውሉም ስልኩ ተቀይሯል ወይም ተቋርጧል የሚል ድምፅ ከመስማት በቀር ሊያገኙዋቸው አለመቻላቸውን ዶክተር ኃይሉ ተናግረዋል።</p>

<p>ለልዩነታቸው እንደመነሻ አድርገው ኢንጅነሩ ደጋግመው የጠቀሱት ወደአሜሪካ ትተዋቸው የመሄዳቸውን ጉዳይ ወ/ት ብርቱካን ሲመልሱ ወደአሜሪካ የሚደረገው ጉዞ ከተወሰነ በኋላ እንዲተላለፍ ኢንጅነር ኃይሉ መጠየቃቸውን ለዚህም ምክንያት የሰጡት የታሰሩት ከእስር ቤት ሳይፈቱ ሚሊኒየምን ሃገር ቤት ማክበር እንዳለባቸው የሚል እንደነበር አስታውሰዋል። ወ/ት ብርቱካን እንደሚሉት አብረው እንዲሄዱ ጠይቀዋቸው ለሕክምና ወደ ጀርመን እንደሚሄዱ ፣ ቪዛው በመዘግየቱና ቢያገኙም ከቡድኑ ጋር እንደማይቀላቀሉ እንደገለፁላቸው አስታውሰዋል።</p>

<p>ወ/ት ብርቱካን ከአሜሪካ ድምፅ ግር ባደረጉት ቃለምልልስ ለቅንጅት የሚዋጣውን ገንዘብ የድጋፍ ሰጪ ድርጅቶች መሰባሰባቸውን አሁን በሁለት አቅጣጫ እየተዋጣ ፣ የድጋፍ ሰጪዎችን የሚያሰተሳስር በሀገር አቀፍ ደረጃ ኮሚቴ እንደሚያቋቁሙ ወ/ት ብርቱካን ተናግረዋል።</p>

<p>ባለፈው እሁድ በዋሽንግተን በተካሄደው ስብሰባ በአዲስ አበባ የቆዩት አቶ በድሩ አደምና ወ/ሮ ንግሥት ገብረሕይወት ተገኝተው ኢንጂነር ኃይሉን ደግፈው ንግግር አድርገዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ጥቅምት 6 ቀን 2000</a></p>

</body>
</html>	
