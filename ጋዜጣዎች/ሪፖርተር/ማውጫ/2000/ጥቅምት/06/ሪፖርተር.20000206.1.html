<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>«በቅንጅት አመራሮች የታየው ልዩነት የግለሰቦች የስልጣን ጥማና ችኩልነታቸው ነው»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«በቅንጅት አመራሮች የታየው ልዩነት የግለሰቦች የስልጣን ጥማና ችኩልነታቸው ነው»</h2>


<p>አሁን በቅንጅት አመራሮች የታየው ልዩነት የድርጅቱ ሳይሆን አንዳንድ ግለሰቦች የስልጣን ጥም በችኩልነታቸው የፈጠሩት መሆኑን ፕሮፌሰር መስፍን ወልደማርያም ገለጹ።</p>

<p>ፕሮፌሰር መሥፍን ሕክምና በሚከታተሉበት ሕንድ ሆነው ለጀርመን ድምፅ ሬዲዮ እንደተናገሩት ከሦስት ዓመት በፊት ቡድኖች የየራሳቸውን ጭፍሮች እያሰባሰቡ ለብቻ ለብቻ የመሆን ዝንባሌና የአንዳንድ ሰዎች መረን የለቀቀ የሥልጣን ጥም እንደነበራቸው ገልጸዋል።</p>

<p>በዚህ ምክንያት የቡድን ማሰባሰብና የሥልጣን ጥም የሚያራኩት ከሆነ «ለመሥራት አልፈልግም፤» ብልው በጽሑፍ አስታውቀው ከምክር ቤት አባልነታቸው መልቀቃቸውን ተናግረዋል።</p>

<p>በ1997 ምርጫ በፊት የኢትዮጵያ ሕዝብ ለቅንጅት የሰጠው ድጋፍ ፣ የተሰማው ጭብጨባ ፣ ዕልልታና ደስታ ብዙ ሰዎች ለነሱ በግል የተደረገ ነው ፤ ብልው በማሰባቸው ችግሩን ሁሉ ሊፈጥረው እንደቻለ ተናግረዋል።</p>

<p>የታሰሩት ሰዎች ከፍተኛ መስዋዕትነት እንዲከፍሉ ተደርጎ እሚቆጠረው ስህተት መሆኑን የሚናገሩት ፕሮፌሰር መሥፍን ፣ የታሰሩት ሰዎች ግን እደረታቸው ላይ ኒሻን እንዳደረጉ ያህል እንደቆጠሩት ተናግረዋል። እንዲያውም የታሰሩ ያልታሰሩ የሚል ልዩነት ፈጥረው ይህም «ትዕቢት አጉል ስሜት ፣ አጉል ሰማዕትነት ፈጥሮ እንዳንዶች መንገዱን እያሳቱ» መሄዳቸውን ገልጸዋል።</p>

<p>«የሕይወትን ጣዕም ሳያውቁ የሞቱት ፣ አካላተ ጎደሎ የሆኑት ፣ የተፈናቀሉት ምን ይበሉ። እነዚህ ናቸው መስዋዕትነት የከፈሉት። እነዚህን ማሰብ አለመቻል በጣም የሚያሳዝን ነው...»።</p>

<p>የታሰሩት ባልታሰሩት ላይ የፈጠሩት ማስገለል የሚያሳዝን መሆኑን የግለጹት ፕሮፌሰር መስፍን ፣ ወ/ት ብርቱካን ያልታሰሩትን በስብሰባው ለመጨመር ሊያገኟቸውና ማንነታቸውን ለማወቅ ባለመቻላቸው መሆኑን የገለጹትን እንደማይቀበሉት ገልጸዋል።</p>

<p>ከሁሉም በፊት አሜሪካ አውሮፓ መሄድ ሳይሆን መቅደም የነበረበት የቅንጅት ሕልውና ማረጋገጥ መሆኑን ፕሮፌሰር መስፍን ተናግረዋል። «ትልቁንና ትንሹን ፣ ግንዱንና ቅርንጫፉን አለመለየት ነው ቅልቁ ችግር» እንደ ፕሮፌሰር እምነት።</p>

<p>በኢትዮጵያ ባህል ሁሉን ነገር መሸፋፈን የተለመደ በመሆኑ እንጂ በቅንጅት አመራር የስልጣን ጥሙ በፊትም የነበረና እያመረቀዘ መምጣቱን ገልጸው ፣ ነገር ግን ፖለቲካ የሕዝብ እንደመሆኑ ሁሉም ነገር ሊገለጽለት እንደሚገባ ተናግረዋል።</p>

<p>ፕሮፌሰር መስፍን አሁን በኢንጂነር ኃይሉ ሻውልና በዶክተር ብርሃኑ ነጋ ያለው የስልጣን ሽኩቻ ቀድሞ በዶክተር ብርሃኑና በአቶ ልደቱ መካከል የነበረው የስልጣን ሽኩቻ ቀጣይ መሆኑን ለአሜሪካ ድምፅ ተናግረዋል።</p>

<p>ለኢንጂነር ኃይሉና ለዶክተር ብርሃኑ በተከታዮቻቸው መካከል ያለው ልዩነት የርዕዮተ ዓለም ወይም የሃሳብ ልዩነት ሳይሆን የሥልጣን ፍላጎት ብቻ መሆኑን በቃለ ምልልሳቸው ላይ ጠቅሰዋል።</p>

<p>ፕሮፌሰር ታስረው የተፈቱት ራሳቸውን ክበው ሕዝብን የረሱት በመሆናቸው እጅግ አሳዛኝ መሆኑን ተናግረዋል።</p>

<p>ፕሮፌሰር መሥፍን ከአሜሪካ ድምፅ ጋር ባደረጉት ቃለምልልስ ኢንጂነር ኃይሉንና ዶክተር ብርሃኑን ሲተቹ - ወ/ት ብርቱካንን አወድሰዋል። «የሚረዳት ካገኘች ቅንጅትን ልታድነው ትችላለች» የሚል ግምታቸውን ሰጥተዋል።</p>

<p>በመጨረሻው ዶክተር ብርሃኑ ነጋ ስለጻፉት መጽሐፍ ተጠይቀው «ብርሃኑ ስለብርሃኑ» የጻፈው ነው ሲሉ መልሰዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ጥቅምት 6 ቀን 2000</a></p>

</body>
</html>	
