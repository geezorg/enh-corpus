<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የእነ አቶ ተመስገን ቅንጅት ምርጫ ቦርድን ፍ/ቤት ከሰሰ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የእነ አቶ ተመስገን ቅንጅት ምርጫ ቦርድን ፍ/ቤት ከሰሰ</h2>


<p>የሕግ የባላይነት እንዲረጋገጥ በሚል በድጋሚ የብሔራዊ ምርጫ ቦርድ ላይ ፓርቲያቸው መደበኛ ፍርድ ቤት ክስ መመስረቱን አቶ ተመስገን ዘውዴ አስታወቁ። አቶ አየለ ጫሚሶ ምርጫ ቦርድን ኮነነ። ምርጫ ቦርድ በበኩሉ ለቅንጅት የተሰጠው ቀነ ቀደብ መጠናቀቁን አስታውቋል።</p>

<p>በአቶ ተመስገን የሚመራው የቅንጅት ለአንድነትና ለዴሞክራሲ ፓሪቲ ምርጫ ቦርድን የከሰሰው ምርጫ ቦርድ መስከረም 7 ቀን 2000 ዓ.ም በፃፈው ደብዳቤ መነሻነት ነው።</p>

<p>ቦርዱ ለአቶ ተመስገንና ለአቶ አየለ ጫሚሶ በፃፈው ደብዳቤ ሁለቱም «በጣምራ» ጠቅላላ ጉባዔ እንዲያካሂዱ እስከ ጥቅምት 6 ቀን 2000 ዓ.ም ቀነ ገደብ ሰጥቶ ነበር።</p>

<p>ቦርዱ የፃፈው ደብዳቤና የሰጠው ቀነ ገደብ እነሱ አሜሪካን አገር እያሉ እንደነበር አቶ ተመስገን አስታውሰዋል። ይህም ቢሆን ይላሉ አቶ ተመስገን ቀደም ሲል የቅንጅት ባለቤትነት በተመለከተ በመደበኛ ፍርድ ቤት የረታንበት ጉዳይ ሆኖ ሳለ ተመልሶ ወደ ቀድሞው ጉዳይ ማምራት «ሕግ አለ በሚባልበት አገር ውስጥ ሊታመን የማይችል ጉዳይ ይሆናል»</p>

<p>ምርጫ ቦርድ አቶ አየለ ጫሚሶ በጠቅላላ ጉባዔ እንዲገኙ ተጋብዘው በተደጋጋሚ መቅረታቸውን ፣ በምርጫ ቦርድ በራሱ ሸምጋይነት በጠቅላአል ጉባዔ እዲገኙ እንዲደረግ በተደጋጋሚ መጠየቁን ምርጫ ቦርድ እንደሚያውቅ ያመለከቱን አቶ ተመስገን «ጠቅላላ ጉባዔ አካሂደን ያቀረብነው ሪፖርት ምላሽ ሳይሰጠው ከአስር ወር በላይ ከቆየ በኋላ ጊዜ ጠብቆ እንደገና ጠቅላላ ጉባዔ አካሂዱ መባሉ አግባብ አይደለም» ባይ ናቸው።</p>

<p>በዚህ ምክንያት በፌዴራል ከፍተኛው ፍርድ ቤት ክስ መመስረቱን አቶ ተመስገን ለሪፖርተር ገልፀዋል። ምርጫ ቦርድ ለቀረበበት ክስ ለጥቅምት 29 ቀን 2000 ዓ.ም መልስ እንዲሰጥ የተቀጠረ ሲሆን ህዳር 6 ቀን 2000 ዓ.ም የቃል ክርክር እንደሚጋሄድ ታውቋል።</p>

<p>ምርጫ ቦርድ ያስቀመጠውን ቀን ገደብ አስመልክቶ ምን ምላሽ እንዳላቸው የተጠየቁት የሌላኛው ቅንጅት መሪ አቶ አየለ ጫሚሶ «ምርጫ ቦርድ በጣምራ ጉባዔ አካሂዱ ብሎ ማዘዙ አግባብ አይደለም» በማለት አሰራሩ ከጅምሩ ስህተት እንዳለበት ያስረዳሉ።</p>

<p>አስራ ስድስት ነጥቦች ያሉት ማመልከቻ ከማስረጃ ጋር በማያያዝ ለምርጫ ቦርድ አስገብተው መልስ በመጠባበቅ ላይ መሆናቸውን የገለፁት አቶ አየለ «ቅንጅት የማረጋገጫ ሰርተፊኬት ሲሰጠው ገንዘብ የተከፈለው በእኔ ስም ነው። ሌላ የቅንጅት ባለቤት የለም። በጣምራ ከማንም ጋር ተሰብስቤ ጉባዔ የማካሂድበት ምክንያት የለም» በማለት ተናግረዋል። ቀደም ሲል ግን ለእነ አቶ ተመስገን በተደጋጋሚ ጥሪ አድርገውላቸው እንደነበርና አቶ ተመስገን ፈቃደኛ ባለመሆናቸው የተነሳ ልዩነቱ መፈጠሩን አመልክተዋል። ጉባዔውም በጣምራ ማካሄድ ባለመቻሉ በእርሳቸው በኩል ባሉት መስራች አባላት የተካሄደውን የጠቅላአል ጉባኤ ሪፖርት ከነሙሉ ሰነዱ ለምርጫ ቦርድ መቅረቡና ምርጫ ቦርድም ይህንኑ ይፋ ማድረጉን አቶ አየለ ተናግረዋል።</p>

<p>አቶ ተመስገን ለቅንጅት የተሰጠው ሰርተፊኬት ቅጂ የተሰጣቸው ያለ አግባብ መሆኑን በመጥቀስ አቶ አየለ ምርጫ ቦርድን ነቅፈዋል «እንደውም እኛ ላይ ጫና ያደርጋል» ብለዋል። ላቀረቡት ማመልከቻ አስቸኳይ ምላሽ እንደሚፈልጉ ፣ አቶ ተመስገን ክስ መስረተዋል ስለመባሉ የሚያዉት ነገር እንደሌለ አቶ አየለ አመልክተዋል።</p>

<p>የምርጫ ቦርድ ሰብሳቢ ዶ/ር መርጋ ቀና ባለፈው ሣምንት በቴሌቪዥን በሰጡት መግለጫ በአቶ አየለና በአቶ ተምስገን የሚመራው ቅንጅት በአንድ ወር ጊዜ ውስጥ ጠቅላላ ጉባዔያቸውን በጣምራ እንዲያካሂዱ በደብዳቤ መታዘዛቸውን ገልፀዋል። አያይዘውም ቀነ ገደቡ ስላለፈ ቦርዱ በእጁ ላይ ያሉትን መስረጃዎች በመመርመር በአስቸኳይ ውሳኔ እንደሚሰጥ አስታውቀዋል።</p>

<p>ከእስር ለተፈቱት የቅንጅት አመራሮች የፓርቲውን አመራር ማስረከብን በተመለከተ ዶ/ር መርጋ ተጠይቀው በሁለቱም በኩል በቦርዱ በኩል አሟሉ የተባሉትን እንዳላሟሉ ነው ያስረዱት።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ጥቅምት 17 ቀን 2000</a></p>

</body>
</html>	
