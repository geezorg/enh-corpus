<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ተቃዋሚ ፓርቲዎች ከማሟያው ምርጫ በፊት ድርድር እንዲካሄድ ጠየቁ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ተቃዋሚ ፓርቲዎች ከማሟያው ምርጫ በፊት ድርድር እንዲካሄድ ጠየቁ</h2>


<p>ቀጣዩ የማሟያ ምርጫ ከመካሄዱ በፊት ምርጫ ቦርድ ከተቃዋሚ ፓርቲዎች ጋር ድርድር ሊያደርግ እንደሚገባው ኢዴኃህ ፣ ኦፌዴንና ቅንጅት አስታወቁ።</p>

<p>ስድስት ኪሎ በሚገኘው የኢዴኃህ ጽ/ቤት ትናንት በተካሄደው ጋዜጣዊ መግለጫ ሶስቱ ተቃዋሚ ፓርቲዎች እንዳስታወቁት ለ2000 ዓ.ም የማሟያ ምርጫዎች የተዘጋጀው ረቂቅ የምርጫ ጊዜ ሰሌዳ ተቃዋሚ ፓርቲዎችና የምርጫ ቦርድ ተንጋግረው ከስምምነት እስኪደርሱ ድረስ ያለቀለት ጉዳይ ሆኖ ሊታይ አይገባም። ንግግሩና ድርድሩ ባስቸኳይ ሊቀጥል እንደሚገባም ፓርቲዎቹ አሳስበዋል።</p>

<p>ባለፈው ሚያዚያ 1999 ዓ.ም በፓርቲዎች መካከል በተደረገው ውይይት ላይ ምርጫው በታህሳስና የካቲት ወራት መካከል እንዲፈጸም ፣ በየደረጃው ያሉት የተቃዋሚ ፓርቲ ጽ/ቤቶች የሚካፈሉበት ሁኔታ እንዲፈጠርና ፓርቲዎች ያለአንዳች እንቅፋት ተንቀሳቅሰው ለሕዝብ ፕሮግራማችውን እንዲያስረዱ ፣ በየደረጃው ያሉ የተቃዋሚ ፓሪቲዎች ፣ መሪዎችን ፣ ተጠሪዎችንና ደጋፊዎችን ማሰፈራራትና ማጉላላት ለሀገር ሰላም እንዲቆም ፣ የሕዝብ መገናኛ ብዙሃን ለሁሉም የፖለቲካ ፓርቲዎች በእኩልነት እንዲፈቀድና ነፃ ሚዲያዎችም በነፃነት እንዲሠሩ ዋስትና እንዲኖራቸው ፣ በፓርቲዎች ሕግ እንደተደነገገው ተመዝግበው ሕጋዊነታቸው ለተረጋገጠ ተቃዋሚ ፓርቲዎች መንግሥት የበጀት ድጐማ እንዲያደርግና ፓርቲዎች በየምርጫ ወረዳቸው ተዘዋውረው የፓሪቲ ሥራቸውን ማከናወን እንዲችሉ ፣ ከሀገር አቀፍ ጀምሮ እስከ ታች ድረስ ተቀባይነት ያለቸው የብሔራዊ ምርጫ ቦርድ መዋቅሮች እንዲዘረጉ ፣ ብቁና ችሎታ ያላቸው የምርጫን ሥራ ለማከናወን የሚችሉ ባለሙያዎች ባለው መንግሥት የሲቪል ሠራተኞች አቀጣጠር ደንብ መሠረት ከዋናው መ/ቤት ጀምሮ እስከ ወረዳ ድረስ እንዲመደቡ፣</p>

<p>ከምርጫ ታዛቢዎች ጋር የተያያዙ ጉዳዮች ግልጽ እንዲሆኑና ተገቢው ዝግጅት እንዲደረግ በሚሉት ጉዳዮችና ተገቢው ዝግጅት እዲደረግ በሚሉት ጉዳኦች ላይ ስምምነት ላይ ተደርሶ የነበረ ቢሆንም እስከአሁን ድረስ ስምምነቱ ተግባራዊ አለመሆኑን መግለጫው አመልክቷል።</p>

<p>ተቃዋሚ ፖርቲዎች ባልወጡት በዚህ መግላጫ አባሎቻቸዋና ደጋፊዎቻቸው ላይ ያለማቋረጥ አስራትና ወከባ እየተፈጸመባቸው እንደሚገኙ ፣ በየወረዳዎች በየቀበሌው የነበሩት ጽ/ቤቶቻቸው መዘጋታቸውንና መዘረፋቸውን ፣ የቤት አከራዮችም ቤቶቻቸውን ለተቃዋሚ ፓርቲዎች እንዳያከራርዩ መከልከላቸውን ተመልክቷል።</p>

<p>«የገንዘብ እጥረት ብርቱ ተቃዋሚ ሆነን እንዳንሰራ በከፍተኛ ደረጃ ጐድቶናል» ያለው መግለጫው መንግሥት እስካሁን ድረስ ለተቃዋሚ የፖለቲካ ፓርቲዎች ምዝገባ አዋጅ በሚያዘው መሰረት በዓይነትም ሆነ በገንዘብ ድጐማ ለማድረግ ፈቃደኛ አለመሆኑን አመልክቷል።</p>

<p>ቀጣዩ ምርጫ ውጤት በሁሉም ፓርቲዎች ተቀባይነት እንዲያገኝና በመካከላቸ መተማመን እንዲጐለብትም ብቁና ልምድ ያላቸው የሀገር ውስጥና የውጭ ታዛቦዎች የአካባቢና የማሟያ ምርጫዎችን እንዲታዘቡ እንዲያደርግ ተቃዋሚ ፓርቲዎቹ አሳስበዋል።</p>

<p>«ምርጫ ቦርድ የጠየቃችሁትን ጥያቄ የማያሟላ ከሆነ በምርጫው ላለመወዳደር አስባችኋል ወይ?» ለሚለው ጥያቄ «በምርጫው ስላለመሳትፍ ለመናገር አሁን ጊዜው አይደለም» በማለት አቶ ቡልቻ ደመቅሳ መልስ ሰጥተዋል።</p>

<p>ፕሮፌሰር በየነ ጵጥሮስም አሁን ሁሉም ነገር በሂደት ላይ ያለ በመሆኑ በምርጫው ስላለመወዳደር የሚወራበት ጊዜ አለመሆኑን ጠቅሰው ድርድሩ ግን ይካሄዳል የሚል እምነት እንዳላቸው ተናግረዋል።</p>

<p>«የቅንጅት ሕጋዊነት ባልተረጋገጠበት በአሁኑ ሰዓት ይህንን መግለጫ ማውጣት ተገቢ ነው ወይ?» የሚል ጥያቄ የቀረበላቸው አቶ ተመስገን በበኩላቸው ቅንጅት ህጋዊ ሰውነት ካገኘ መቆየቱንና እስከአሁን ያልተረጋገጠው የፓርቲው አመራር መሆኑን ከገለጹ በኋላ «ፓርቲው በማሟያው ምርጫ እንዲወዳደር በምርጫ ቦርድ የተጋበዘውም ሕጋዊ በመሆኑ ነው» ብለዋል።</p>

<p>ማንም ድርጅት የውስጣዊ ችግር እንደሚያጋጥመው የገለፁት አቶ ተመስገን በቅንጅት ለአንድነትና ለዴሞክራሲ ፓርቲ ውስጥ የተከሰተው ውስጣዊ ችግርም በዴሞክራሲያዊ መንገድ እንደሚፈታ ተናግረዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ጥቅምት 17 ቀን 2000</a></p>

</body>
</html>	
