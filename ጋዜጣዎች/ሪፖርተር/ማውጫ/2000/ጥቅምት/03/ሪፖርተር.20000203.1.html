<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢንጂነር ኃይሉና ወ/ት ብርቱካን የተገናኙት ለሠላምታ ብቻ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢንጂነር ኅይሉና ወ/ት ብርቱካን የተገናኙት ለሠላምታ ብቻ ነው</h2>


<p>በሰሜን አሜሪካ የሚገኙትና ልዩነት የፈጠሩት የቀድሞው የቅንጅት አመራሮች በግንባር ተገናኝተው የተነጋገሩት ለጥቂት ደቂቃ ስለጤነታቸው ለመጠየቅ ያህል ብቻ እንደነበረና ቀጣይ ቀጠሮ እንዳልያዙ ኢንጅነር ኃይሉ ሻውል ገለፁ። ለልዩነታቸው መፍትሔ የሚሆነውን ውይይት ማድረግ የሚገባቸው ኢትዮጵያ ውስጥ እንደሚሆን ገለፁ።</p>

<p>ኢንጂነር ኃይሉ ሻውል በኢንተርኔት የውይይት ስርጭት (paltalk) አማካይነት እንደገለፁት ከሆነ ወ/ት ብርቱካን ሚዴቅሳና ዶክተር ኃይሉ አርአያ ፣ በተኙበት ሆስፒታል ሄደው ጠይቀዋቸዋል። በዕለቱ አሟቸው ስለነበር በሥራ ጉዳይ ለመነጋገር ስላልቻሉ በማግስቱ እንዲገኙ ቢጠይቋቸውም ወደሌላ ግዛት በረራ እንዳለባቸው በመግለፅ ተቻኩለው መሄዳቸውን ተናግረዋል። ስለዚህ በዕለቱ ከሠላምታ ውጭ ንግግር አልተደረገም። ለቀጣይ ግንኙነትም ቀጠሮ አልተያዘም ፣ እንደ ኢንጂነሩ ገለፃ።</p>

<p>ዶክተር ፍቅሬ ቶሎሳ በወ/ት ብርቱካን ሚዴቅሳ በሚመራው ቡድንና በኢንጂነር ኃይሉ መካከል ባለው ልዩነት የተነሳ የተፈጠረውን ቅሬታ ለማስወገድ እርቅ መጀመራቸውንና ኢንጂነሩን ከነወ/ት ብርቱካን ጋር ለመገናኘት እንደቻሉ የገለፁት ኢንጂነር ኃይሉ አስተባብለዋል።</p>

<p>ኢንጂነር ኃይሉ ፣ በዚያው የኢንተርኔት ውይይት ላይ እንደተናገሩት ከሆነ ዶክተር ፍቅሬን በግንባርም ሆነ በስልክ አነጋግረዋቸው አያውቁም።</p>

<p>በተያያዘ ዜና በሰሜን አሜሪካ በሚገኙት አመራሮችና እንሱንም ተከትሎ የተፈጠረውን አለመግባባት ጉዳይ በኢትዮጵያ ውስጥ ካሉ የድርጅቱ አባሎች ጋር በሚደረግ ውይይት እንደሚፈታና «ቅንጅትም» እንደማይፈርስ ተናግረዋል።</p>

<p>«እዚህ አደባባይ በመጯጯህ ብቻ ሳይሆን ሃገራችን ገብተን በተረጋጋ አእምሮ ስነፈታው ነው ጥሩ። አለበለዚያ ሕዝቡን ለማታለል የሚደረግ ጥገና ነው። ያ ጥገና ደግሞ ተመልሶ በተቀደደበት መንገድ መቀደዱ ስለማይቀር አዲስ አበባ ሄደን እንፈታዋለን። የትልቅ ፓርቲ ጉዳይ አራት እና አምስት ሰዎች ብቻ ይፈፅሙታል ማለት አይቻልም ...» ብለዋል።</p>

<p>አመራሮቹ ልዩነታቸውን እዚያው እንደበፊቱ ለጠየቋቸው ደጋፊዎቻቸው ኢንጂነር ኃይሉ በሰጡት መልስ «ዛሬም እዚህ ብንነጋገር አዲስ አበባ ሄደን ማስወሰናችን አይቀርም። ይኸ ነገር የሁለት ሦስት ሰዎች ጉዳይ ቢመስልም ከጀርባው ሌላ ነገር ሊኖረው ስለሚችል ይኸን ማጣራት ግዴታችን ነው ...» ሲሉ መልሰዋል።</p>

<p>ኢንጂነር ኃይሉ በዚሁ የጥያቄና መልስ ውይይት ላይ የቅንጅትን ሕጋዊነት በተመለከተ ለቀረበላቸው ጥያቄ ፓርላማ በገቡ ሰዎች ምክንያት ስያሜውን በተመለከተ ለመንግሥት የቀረበው ጥያቄ «ደስ የማይል» መልስ እንዳገኘ ጠቅሰዋል። ካልተቻለ ስሙን ለውጦ ግን ድርጅቱ እንደሚቀጥል ተናግረዋል።</p>

<p>ኢንጂነር ኃይሉ ሻውል ቅንጅትን የመሰረቱት አንዳንዶቹ የሰባት ዓመት ሌሎቹም የአራት ወራት እድሜ ያላቸው ድርጅቶች መሆናቸውን እና ውህደቱም በችኮላ እንጂ በደንብ በተጠና ሁኔታ እንዳልነበረ አስታውሰዋል። ነገር ግን «ይህ ብቻውን ችግር እንደማያመጣና ለኢትዮጵያዊነት አሳቢነቱ ቢኖር ልዩነቱ ታርሞ ሊሄድ ይችል ነበር» የሚሉት ኢንጂነር ኃይሉ ወደፊትም ቅንጅት በአንድ ላይ በህብረት ሊሄድ እንደሚችል ለአሜሪካ ድምፅ የአማርኛ ቋንቋ አገልግሎት ተናግረዋል።</p>

<p>በሌላ ብኩል በወ/ት ብርቱካን የሚመራውና ዶክተር ብርሃኑ ነጋን ፣ አቶ ግዛቸው ሽፈራውን ፣ ዶክተር ኃይሉ አርአያንና አቶ ብሩክ ከበደን ያካተተው ቡድን በተለያዩ የአሜሪካ ግዛቶች እየተዘዋወረ ከደጋፊዎች ጋር እየተገናኘ መሆኑን አንዳንድ የታመኑ ድረ ገፆች ዘግበዋል።</p>

<p>የነወ/ሪት ብርቱካን ቡድን ወደ ህትመት እስከገባንበት ድረስ በኢንተርኔት በሚሰራጩ ውይይቶችም ሆነ ከውጭ በሚተላለፉ ሬዲዮኖች የሰጡትን መግለጫ አላገኘንም።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ጥቅምት 3 ቀን 2000</a></p>

</body>
</html>	
