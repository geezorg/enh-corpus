<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ዶክተር መራራና አቶ ገብሩ አስራት ያቀረቧቸው ፓርቲዎች ሕጋዊ ፈቃድ አገኙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ዶክተር መራራና አቶ ገብሩ አስራት ያቀረቧቸው ፓርቲዎች ሕጋዊ ፈቃድ አገኙ</h2>


<p>ዶክተር መራራ ጉዲናና አቶ ገብሩ አስራት ያቀረቧቸውን ጨምሮ ለአራት የፖልቲካ ፓርቲዎች ምርጫ ቦርድ የእውቃና የምስክር ወረቀት ሰጠ። ፓሪዎቹ የማሟያ ምርጫ መሳተፍ ይችላሉ።</p>

<p>ቦርዱ ጥቅምት 15 ቀን 2000 ዓ.ም ባደረገው ስብሰባ የምዝገባ ማረጋገጫ የምስክር ወረቀት የሰጠው ዶክተር መራራ ጉዲና ያቀረቡት «የኦሮሞ ሕዝቦች ኮንግረስ(ኦህኮ) ፣ የቀድሞው ትግራይ ክልል ፕሬዚዳንት የነበሩት አቶ ገብሩ አስራት ያቀረቡት «አረና ትግራይ ለዴሞክራሲ እና ሉዓላዊነት ፓርቲ ፣» የቀድሞ የመላው ኢትዮጵያ አንድነት ድርጅት ሥራ አስፈፃሚ የነበሩት አቶ ሙላቱ ጣሰው ያቀረቡት ብርሃን ለአንድነትና ለዴሞክራሲ ፓርቲ ፣ አቶ ግኡሽ ገ/ስላሴ ያቀረቡት የኢትዮጵያ ዴሞክራሲያዊ አንድነት ንቅናቄ (ኢዴአን) ለተባሉት የፖለቲካ ፓርቲዎች ነው።</p>

<p>ጥቅምት 15 ቀን 2000 ዓ.ም በተወሰነው መሠረት ፓርቲዎቹ የምስክር ወረቀታቸው ተዘጋጅቶላቸው ጥቅምት 18 ቀን 2000 ዓ.ም ከአንዱ በስተቀር ተረክበዋል። ከቦርዱ የተገኘ መረጃ እንደሚያመለክተው ፓርቲዎቹ በፖለቲካ ፓርቲዎች ምዝገባ ሰነድ ቁ 46/86 አነቀጽ 10 በተሻሻለው መሠረት የፖለቲካ ፕሮግራማቸውን የተቋቋሙበትን አለማ በዝርዝር የሚያመለክት ፣ አላማውን ከግብ ለማድረስ የሚንቀሳቀስበትን የትግል ስልት ፣ የተግባር መመሪያ የሚገልፅ ስነዳን ፓርቲው ዓላማ አድርጐ የያዘውን የፖለቲካ እመንት... በዝርዝር በማቅረብ አስፈላጊውን ሁሉ አሟልተው በመገኘታቸው ነው።</p>

<p>ፓርቲዎቹ ስነዳቸውን አሻሽለው ፣ መስፈርቱን ሁሉ አሟልተው በመምጣቸው ሕጋዊ የእውቅና የምስክር ወረቀት እንዲወስዱ ከመደረጉም በላይ የኦሮሞ ብሔራዊ ኮንግረስ (ኦብኮ) መሪ አቶ ተስፋዬ ቶሎሳ በእነ ዶ/ር መራራ ፓርቲ የእውቅና ጥያቄ ላይ አቅርበውት የነበረውን ተቃውሞ ምርጫ ቦርድ ውድቅ አድርጐታል።</p>

<p>በአዋጁ መሰረት አራቱም ፓርቲዎች በቅርቡ በሚያካሄደው የማሟያ ምርጫ ለመሳተፍ የሚችሉ ሲሆን በምርጫው የመሳተፍና ያለመሳተፍ ጉዳይ የሚወሰነው በፓርቲያቸው ፈቃድ ነው።</p>

<p>በዚሁ መሠረት በትግራይ ክልል ለመንቀሳቀስ ፈቃድ ጠይቆ ሕጋዊ የምስክር ወረቀት የተሰጠውና አረና ትግራይ ለዴሞክራሲና ሉዓላዊነት ፓርቲ በትግራይ ፣ የኦሮሞ ሕዝቦች ኮንግረስ በኦሮሚያ ፣ የተቀሩት ሁለቱ አገር አቀፍ ፓርቲዎች ደግሞ በአገር አቀፍ ደረጃ መወዳደር ይችላሉ።</p>

<p>በሌላ በኩል አንድ ስማቸው እንዳይጠቀስ የጠየቁ ኃላፊ አቶ ተመስገን ዘውዴና አቶ አየለ ጫሚሶ ከዚህ በፊት ያቀረቡት የመመስረቻ ፅሁፍና የመሰራች አባላት ዝርዝር ሙሉ በሙሉ ውድቅ ተደርጓል።</p>

<p>ጵጉሜ 2 ቀን 1999 ዓ.ም በተፃፈ ደብዳቤ ሁለቱም በጋራ ጠቅላላ ጉባዔ እንደሚያካሂዱና የተጠየቁትን በሙሉ እንዲያሟሉ የአንድ ወር ጊዜ ገደብ በመሰጠት ትዕዛዝ መስጠቱን ያስታወሱት ኃላፊ «አቶ አየለ ጫሚሶ መልስ ስጥተዋል። በአቶ ተመስገን በኩል የተሰጠ መልስ ግን የለም። ሁለት ፓርቲዎች በአንድ ስም መንቀሳቀስ ስለማችሉ ቦርድ ውሳኔ ለመስጠት ጉዳዩን እያጠናው ነው» ብለዋል።</p>

<p>ኃላፊው ይህንን ይበሉ እንጂ በአቶ ተመስገን የሚመራው ቅንጅት ምርጫ ቦርድን በመደበኛ ፍርድ ቤት ከሶ በቀጠሮ ላይ መሆኑን መግለፁ አይዘነጋም።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ጥቅምት 20 ቀን 2000</a></p>

</body>
</html>	
