<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>«ልዩነቱ የቅንጅት ውሳኔዎች ይከበራሉ ወይስ አይከበሩም? በሚለው ነው»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«ልዩነቱ የቅንጅት ውሳኔዎች ይከበራሉ ወይስ አይከበሩም? በሚለው ነው»</h2>


<p>በቅንጅት በቀድሞ አመራሮች መካከል የተፈጠረው ልዩነት የቅንጅትን ውሳኔዎች እናስከብራለን ወይስ አናስከብርም ፣ ዲሞክራሲያዊ አደረጃጀት ይኖረናል ፣ አይኖርም ፣ የሚሉት ጥያቄዎች መሆናቸው ዶክተር ብርሃኑ ነጋ ገለፁ። በሌላ በኩል ዶ/ር ብርሃኑ የሥልጣን ጥመኛ መሆናቸውን ፕሮፌሰር መስፍን ማረጋገጣቸው የተናገሩትን ያስተማመነላቸው መሆኑን ገልፀዋል።</p>

<p>ዶክተር ብርሃኑ ነጋ ባለፈው አርብ ለአሜሪካ ድምጽ የአማርኛ ቋንቋ አገልግሎት በሰጡት ቃለ ምልልስ በቅንጅት አመራሮች መካከል ያለው ችግር በዲሞክራሲያዊ አሰራር በድምጽ ብልጫ የተወሰኑ ውሳኔዎች የማክበርና ጥያቄዎች መሰረታዊውን ጥያቄ በግልጽ እንዳይወጣ የማድረግ ሙከራ ነው።</p>

<p>በአመራሩ ውስጥ ለተፈጠረው ችግር የርሳቸውና የኢንጂነር ኃይሉ ሻውል የሥልጣን ሽኩቻ ነው ፣ መባሉን ለመቀበል ግራ እንደሚገባቸው የገለፁት ዶክተር ብርሃኑ ፕሮፌሰር መስፍን ወልደማርያም ይህንኑ አስመልክተው የሰጡትን አስተያየት ነቅፈዋል።</p>

<p>ዶክተር ብርሃኑ ፕሮፌሰር መስፍን ወልደማርያም ለአሜሪካ ድምፅ ሬድዮ የሰጡትን ቃለ ምልልስ እንዳደመጡት ገልፀው ያነሷቸውን ጥያቄዎች ለመመለስ ግልጽና ይህን በሚመለከት ብሎ በቀጥታ የሚጠቀስ ባለመሆኑ መመለስ እንደሚያስቸግራቸው ተናግረዋል። ይሁንና «በምንም አይነት አሁን በቅንጅት ያለው ችግር እንዴት አድርጎ ከሥልጣን ፉክክር ጋር ሊያያዝ እንደሚችል አላውቅም» ይላሉ ዶክተር ብርሃኑ።</p>

<p>ፕሮፌሰር መስፍን በቃል ምልልሳቸው የቅንጅት አመራሮች ችግር የሥልጣን ጥመኝነትና ችኩልነት መሆኑን ፣ በኢንጂነር ኃይሉና በዶ/ር ብርሃኑ መካከል ያለ የሥልጣን ሽኩቻ መሆኑን ከዚህ ውጭ በሃሳብ የተለያዩ እንዳልሆኑ ገልፀው ነበር።</p>

<p>የቅንጅት አመራሮች ችግር የድርጅት ሕግና ውሳኔ ይከበራል ወይስ አይከበርም የሚለው መሆኑን የሚገልፁት ዶክተር ብርሃኑ ፣ «ያለንበት ችግር ከእኔና ከኢንጂነር ኃይሉ ጋር ሊያያዝ አይችልም» ብለዋል። እንደርሳቸው አባባል ከዚህ ሃሳብ ሌላ አስተያየት ማቅረብ ጉዳዩን ማቅለል ነው።</p>

<p>የአመራሩ ችግር የኢንጂነር ኃይሉና በዶክተር ብርሃኑ መካከል ነው ፣ የሚለው ሃሳብ አዲስ አበባ ላይ ፕሮፈሰር መስፈን በሽምግልና በተገኙበት በኢንጂነር ኃይሉ ቤት ተነጋግረውት እንደነበር ገልፀዋል። በንግግሩ ላይ አንዱ በሌላው ላይ «ችግሬ የሕግ አሰራር ይከበር ነው» ብለው መናገራቸውን ለሬዲዮ ጣቢውያው ተናግረዋል።</p>

<p>ፕሮፌሰር መስፍን የቡድንና የጭፍራ ማሰባሰብ በቅንጅት አመራሮች የሚታይ መሆኑን የገለፁት ላይም በቅንጅት ውስጥ የሃሳብ ምክንያታዊነት በመከተል እንጂ በቡድን በመሰባሰብ የሚሰራ አለመሆኑን ቃለ ጉባኤውን ማየት እንደሚቻል ተናግረዋል።</p>

<p>«ምናልባት» ይላሉ ዶክተር ብርሃኑ ፣ «ምናልባት ከስብሰባ በፊት እርስ በርስ ምክክር (ሎቢ)መደራረግ ይኖር ይሆናል። ይህ ግን ከቡድን ጋር አይገናኝም።»</p>

<p>የሚያምኑበት ጉዳይ ስሜታዊ መሆናቸውን የተናገሩት ዶክተር ብርሃኑ ፣ ትክክል ነው ላሉት ጉዳይ እንደሚጋፉ ፣ ሌላው ይቀየመኛል ብለው እንደማያስቡ ተናግረዋል።</p>

<p>እነዚህ ሁሉ የጠቀሱት ዶክተር ብርሃኑ አሁን በቅንጅት አመራሮች መካከል የሚታየው ችግር ሕገ ደንቡ የሚሰራው ለሁሉ ነው ወይስ ለጥቂት የድርጅቱ አባላት ፣ በድምጽ ብልጫ የተወሰኑ ይከበራሉ ወይስ አይከበሩም የሚሉት እንጂ ፣ በኢንጂነር ኃይሉና በርሳቸው መካከል የተፈጠረ የሥልጣን ሽኩቻ አለመሆኑን ተናግረዋል።</p>

<p>በሌላ በኩል የቀድሞው የቀስተ ደመና አባል አቶ በድሩ አደም የፕሮፌሰር መስፍን ወ/ማርያም ንግግር ርሳቸው በቅንጅት ውስጥ የስልጣን ጥመኝነት እንደነበር የገለፁትን የሚያረጋግጥ መሆኑን ተናግረዋል።</p>

<p>አቶ በዱሩ በኢንተርኔት የውይይት ስርጭት (paltalk) ባስተላለፉት ቃለ ምልልስ ፣ የስልጣን ጥመኝነት ሲባል የሚያመለክተው ዶክተር ብርሃኑ ነጋን እንደሆነና ኢንጂነር ኃይሉ ሃላፊነቱን ስለያዙት ጥመኛ ሊያስብላቸው እንደማይችል ተናግረዋል።</p>

<p>ፕሮፌሰር መስፍን ከምክር ቤት አባልነታቸው ራሳቸውን ሊያገሉ የቻሉት በገንዘብ ስብሰባ ወቅት የተዋጣው ገንዘብ ለአንድ ቡድን የፖለቲካ ስራ ማስፈፀሚያ እንዲውል ዶክተር ብርሃኑ በመጠየቃቸው የቡድንተኝነት ስሜት በማንፀባረቃቸው ቅር ተሰኝተው መሆኑን ገልፀዋል። ቡድን የሚሉት የፖለቲከኛ ቡድኖችን ወይም እንድን ብሔረሰብ የሚያመለክት መሆኑን አለገለፁም።</p>

<p>ይሁንና ፕሮፌሰር መስፍን ለው/ት ብርቱካን የሰጡት ውዳሴ አቶ በድሩ አልተቀበሉትም። «ብርቱካን የማን አለማና ማንን ወክላ ነው የምትሰራው የሚለውን አላየም። የአንድን አላማ ማስፈፀሟን አልተገነዘበም ፣ ወይም ለመገንዘብ አልፈለገም» ብለዋል።</p>

<p></p>


<p class="align-center"><a href="/Gazettas/Reporter/info/Reporter.sera.html">ከሪፖርተር ጥቅምት 10 ቀን 2000</a></p>

</body>
</html>	
