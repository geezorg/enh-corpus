<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ብሔራዊ ባንክ የ158 ሚሊዮን ብር ወርቅ መጭበርበሩ ተረጋገጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ብሔራዊ ባንክ የ158 ሚሊዮን ብር ወርቅ መጭበርበሩ ተረጋገጠ</h2>


<p>ብሔራዊ ባንክ የ158 ሚሊዮን ብር ወርቅ እንደተጭበረበረ መረጋገጡን የፌዴራል የስነ ምግባርና ፀረ ሙስና ኮሚሽን የህዝብ ግንኙነት ዳይሬክተር አቶ ብርሃኑ አሰፋ አስታወቁ።</p>

<p>አቶ ብርሃኑ ለሪፖርተር እንዳስታወቁት ባንኩ ወርቅ በሚል ቅብ ብረትና የእህል ሚዛን ኪሎዎችን በሳጥን እየታሸጉ ሲቀርብለት ግዢ ይፈፅም ነበር። እ.ኤ.አ 2005 እስከ 2007 ባንኩ ከወቅቱ ገበያ 158 ሚሊዮን ብር ተጭበርብሯል።</p>

<p>መስከረም 29 ቀን 1995 ዓ.ም በሕገወጥ መንገድ ወደ ዱባይ ሊወጣ ሲል የተያዘው 38 ኪሎ ግራም ወርቅ ምርመራ እንዳልተጠናቀቀ ያስረዱት አቶ ብርሃኑ በወቅቱ ገበያ ባንኩ የተጠቀሰውን መጠን ብር መዘረፉ ያመከቱት አቶ ብርሃኑ በወርቅ ማጭበርበር ዙሪአ የፌዴራል ዋናው ኦዲተር 16 ገጽ የምርመራ (የኦዲት) ሪፖርት ለኮሚሽኑ ማቅረቡን ገልፀዋል።</p>

<p>ምርመራው ከሦስት ወር በላይ የቆየበት ምክንያት ለተጠየቁት «ምርመራው ከጊዜ ወደጊዜ እየሰፋ በመሄዱ ሳቢያ ነው» በማለት አቶ ብርሃኑ መልስ ሰጥተዋል። አያይዘውም «ሦስት ወር ተኩል የፈጀው ምርመራ እነማን እንዴት ፣ ከማን ጋር አጭበረበሩ የሚለውንና እነማን ይጠየቁ የሚለውን የወንጀል ሰንሰለት ሲመረመር ነው» ብለዋል።</p>

<p>ፌደራል ፖሊስ ታህሳስ 1 ቀን 2000 ዓ.ም የጀመረው ምርመራ የሙስና ወንጀል በመሆኑ የፌደራል ስነ ምግባርና ፀረ ሙስና ኮሚሽን ህዳት 24 ቀን 2000 ዓ.ም ወንጀሉን በማጣራት ሂደት ጉዳዩን በበላይነት መያዙ አይዘንጋም።</p>

<p>በተጠርጣሪዎች ላይ የተወረሰውን ንብረት በተመለከተ ከተዘረፈው ሀብት ጋር ሲመጣጠን ክፍተኛ ሊባል የሚችል የንብረት ማስመለስ ሥራ መሰራቱን አቶ ብርሃኑ አመልክተዋል።</p>

<p>በአሥር ሚሊዮን የሚቆጠር ገንዘብና ወርቅ በፍተሻ መያዙን የጠቆሙት አቶ ብርሃኑ የታገዱት የተጠርጣሪዎች ንብረትና የንግድ ድርጅቶች ሲደመሩ የተዘረፈውን የመንግሥት ሀብት ከማስመለስ አንፃር ከፍተኛ ሥራ ተሰርቷል ሊባል እንደሚቻል አብራርተዋል።</p>

<p>ወደ ዱባይ ሲወጣ የተያዘው ወርቅ ምርመራ እንዳልተጠናቀቀ ያስረዱት አቶ ብርሃኑ በቀረው ከወርቅ ጋር ማጭበርበር ጋር በተያያዘ ኮሚሽኑ ምርመራውን ማጠናቀቁን ተናግረዋል።</p>

<p>ከወርቅ ማጭበርበር ጋር በተያያዘ በብሔራዊ ባንክ ሰባት ፣ ከጆኦሎጂካል ሰርቬይ ላቦራቶሪ አራት ፣ ከነጋዴዎችና ተባብረዋል በሚል የተጠረጠሩ አሥራ አምስት በድምሩ 26 ተጠርጣሪዎች በቁጥጥር ሥር መዋላቸው ይታወሳል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር መጋቢት 14 ቀን 2000</a></p>

</body>
</html>	
