<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>በወርቅ ማጭበርበር በተጠረጠሩት ላይ ክስ ሊመሰረት ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በወርቅ ማጭበርበር በተጠረጠሩት ላይ ክስ ሊመሰረት ነው</h2>


<p>ከወርቅ ማጭበርበር ጋር በተያያዘ ተጠርጥረው በእስር ላይ የሚገኙት የብሔራዊ ባንክ ሰራተኞች ፣ የጂኦሎጂካል ሰርቬይ ሠራተኞች ፣ ነጋዴዎችና ግለሰቦች ክስ እስኪመሰረትባቸው ድረስ በማረሚያ ቤት እንዲቆዩ ፣ የፌዴራል ሥነ ምግባርና ፀረ ሙስና ኮሚሽን ለከፍተኛ ፍርድ ቤት አንደኛ ወንጀል ችሎት መጋቢት 12 ቀን 2000 ዓ.ም በዋለው ችሎት ላይ ቀርቦ ለፍርድ ቤቱ አመለከተ። የኮሚሽኑ መርማሪ በተጠርጣሪዎች ላይ ሲያደርግ የነበረውን ምርመራ አጠናቆ ለኮሚሽኑ ዐቃቤ ሕግ ማስረከቡንም ተናግሯል።</p>

<p>የኮሚሽኑ መርማሪ ለፍርድ ቤቱ ቀርቦ እንዳስረዳው ፣ ምርመራውን ማጣናቀቁን መጋቢት 12 ቀን 2000 ዓ.ም ለኮሚሽኑ ዓቃቤ ሕግ መስጠቱን ገልጾ ፣ ዐቃቤ ሕግ ክስ መመስረቱ ወይም አለመመስረቱ እስቲያስታውቅ ድረስ ተጠርጣሪዎቹ በማረሚያ ቤት እንዲቆዩ ሲል ለፍርድ ቤቱ አመልክቷል።</p>

<p>የተጠረጠሩት ጠበቆች በበኩላቸው ፣ የኮሚሽኑ መርማሪ ምርመራውን ያጠናቀቀ በመሆኑ ፣ ደንበኞቻቸው በዋስ ሊለቀቁ እንደሚገባ ለፍርድ ቤቱ አለመልክተው ፣ ክስ የሚመሰረትና በማረሚያ ቤት የሚቆዩ ከሆነ በ15 ቀናት ውስጥ ክሱን እንዲመሰርት ፍርድ ቤቱ ትዕዛዝ እንዲሰጥላቸው ጠይቀዋል።</p>

<p>የአቶ አምሳሉ አሰፋ ጠበቃ ደንበኛቸው ተጠርጥረው የታሰሩት ከአቶ ድንኤል ዋቅጅራ ጋር መሆኑን አስታውሰው ፣ አቶ ዳንኤል ዋቅጅራን ከሚሽኑ በነፃ ስላስናበታቸው አቶ አምሳሉም ሊሰናበት እንደሚገባ ለፍርድ ቤቱ አመልክተዋል።</p>

<p>የኮሚሽኑ ዐቃቤ ሕግ በተጠርጣሪዎቹ ጠበቆች የተነሱትን ጥያቄዎች ላይ በሰጠው ምላሽ ፣ አቶ አምሳሉ አሰፋና አቶ ዳንኤል ዋቅጅራ ተጠርጥረው የተያዙ መሆኑን አስታውሶ ፣ አቶ አምሳሉ አሰፋ ሐሰተኛ ሰነድ መስራታቸውን በማስረጃ በማረጋገጡ ክስ ሊመሰርት የሚያችለውን እንደሆነ ፣ ነገር ግን አቶ ዳንኤል ዋቅጅራ የተጠረጠሩበት ጉዳይ አነስተኛ በመሆኑ ኮሚሽኑ ሊለቃቸው እንደቻለ ለፍርድ ቤቱ አስረድቷል።</p>

<p>ዐቃቤ ሕግ ክስ የሚመሰርት ከሆነ በ15 ቀናት ውስጥ እንዲመሰርት ፍርድ ቤቱ ትዕዛዝ ይስጥልን በማለት የተጠርጣሪዎቹ ጠበቆች ያንሱት ጥያቄ ፣ «በኛ በኩል ምርመራውን አጠናቀናል» በማለት ተቃውሞ እንደሌለው አመልክቷል።</p>

<p>በየትኛው አንቀጽ እንደሚከሰሱ የሚያውቀው ዐቃቤ ሕግ ነው። ክሱ የዋስትና መብት ይከልክል ወይም አይከልክል አናውቅም። እኛ ግን ዐቃቤ ሕግ የሚመሰረተው ክስ ዋስትናን የሚከለክል ይሆናል ብለን እናምናለን» በማለት ፣ የጠየቁት የዋስትና መብት ውድቅ እንዲሆን ለፍርድ ቤቱ አመልክተዋል።</p>

<p>ፍርድ ቤቱ ግራና ቀኝ የተነሱትን ጥያቄና አስተያየቶች ካዳመጠ በኋላ «ተጠርጣሪዎቹ በአንድ የወንጀል ድርጊት ተባብረው ወንጀል መፈፀማቸውን ደርሼበታለሁ» በማለት በአንድ ላይ መቅረቡን እንጅ በተነጣጠለ የክስ መዝገብ አለመቅረቡን ገልፆ ፣ የተጠረጠሩበት ወንጀል አስር ዓመትና ከአስር ዓመት በላይ የሚያስቀጣ ሊሆን ስለሚችል በማለት የዋስትና ጥያቄውን እንዳልተቀበሉት ገልጿል።</p>

<p>ፍርድ ቤቱ ዐቃቤ ሕግ ከ15 ቀናት ውስጥ አጠናቆ እንዲያቀርብ ትዕዛዝ ሰጥቶ ለመጋቢት 29 ቀን 2000 ዓ.ም ተለዋጭ ቀጠሮ ሰጥቷል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር መጋቢት 14 ቀን 2000</a></p>

</body>
</html>	
