<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>«በኢትዮጵያ ረሃብ የለም»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«በኢትዮጵያ ረሃብ የለም»</h2>


<p>በኢትዮጵያ አስቸኳይ የምግብ እርዳታ የሚፈልጉ ወገኖች እንጂ የተራቡ ወገኖች አለመኖራቸውን ጠቅላይ ሚኒስትር መለስ ዜናዊ ለታይም መፅሄት በሰጡት መግለጫ አስታወቁ።</p>

<p>ሰሞኑን ከታይም መፅሄት ጋር ቃለ ምልልስ ያደረጉት ጠቅላይ ሚኒስትር መለስ እንደግለፁት «ኢትዮጵያ ለረጅም ጊዜ የረሃብ ተጠቂ ሆና ኖራለች። ይህንን ሁኔታ አለመረዳት አዋቂነት አይደለም። ይሁን እንጂ በአሁኑ ወቅት በኢትዮጵያ አስቸኳይ እርዳታ የሚፈልጉ ወገኖች አሉ ፣ ረሀቡ ግን የለም» በማለት ምልሽ ሰጥተዋል። በሶማሊያ ደቡብ ኦሮሚያ አካባቢዎች እርዳታ የሚፈልጉ ነዋሪዎች መኖራቸውንና ችግሩ ቀላል ባይሆንም በቁጥጥር ስር የሚውል እንደሆነ ጠቅላይ ሚኒስትሩ አክለው ገልፀዋል።</p>

<p>መንግሥታዊ ያልሆኑ ድርጅቶች (መያዶች) ሚና በተመለከተ ምላሽ የሰጡት ጠቅላይ ሚኒስትር መለስ አንዳንዶች መልካም ሥራ እንደሚሰሩና አንዳንዶች እርባና ቢስ መሆናቸውን ሲያመለክቱ አገር የሚለማው ከውጭ በሚገኝ ድጋፍ አለመሆኑን አመልክተዋል። አንዳንድ ድርጅቶች መንግሥትን የመደገፍ ሚናቸውን ረስተው ራሳቸውን እንደመንግሥት ለመቁጠር የሚዳዳቸው እንዳሉ የገለፁት አቶ መለስ «የውጭ አገር እርዳታ ቆመ ማለት ልማት ይስተጓጐላል ማለት አይደለም» ብለዋል።</p>

<p>በሌላ በኩል ድርቅ ባጠቃቸው የኢትዮጵያ ክፍሎች ያለው የምግብ ዋስትና በያዝነው ወር እየሰፋ እንደሚሄድ የግብርናና ገጠር ላምት ሚኒስቴር አስታውቋል።</p>

<p>አቶ አበራ ደሬሳ የግብርናና ገጠር ልማት ሚኒስትር ዴኤታ እና ቶአ ስምኦን መቻለ የአመዝኮ ዋና ዳይሬክተር ሐሙስ ዕለት በጋራ በሰጡት መግለጫ ድርቅ ባጠቃቸው ክፍሎች ያለው የምግብ ዋስትና ሁኔታ አልተሻሻለም። የተረጂው ቁጥርም ይጨምራል የሚል ሥጋት መኖሩን ተናግረዋል።</p>

<p>ኃላፊዎቹ የምንግ ዋስትና በሐምሌ ወር እጅግ ማሽቆልቆሉን ፣ ይህ ሁኔታ በያዝነው ወር ሊጨምር ይችላል ይሚል ሥጋት መኖሩን አስታውቀዋል።</p>

<p>የድርቅ ችግሩና መንግሥት ባልው አቅም ለመሸፈን እየጣረ መሆኑን ችግሩን በዘላቂነት ለመፍታት ከለጋሾች አሽቸኳይ እርዳታ እንደሚያስፈልግ ገልፀዋል።</p>

<p>መንግሥት በሀገሪቱ ውስጥ እስካሁን 4.6 ሚሊዮን ሕዝብ የምግብ እጥረት እንዳጋጠመው ሲገልፅ ቆይቷል። ሆኖም እየጨመረ የመጣው ተረጂ ወገን ቁጥር ምን ያህል እንደሆነ አልተገለፀም። አንዳድ ወገኖች የተረጂው መጠን በእጥፍ ሊያድግ እንደሚችል ግምታቸውን እየሰጡ ነው።</p>

<p>በተያያዘ ዜና ባለፈው ሐሙስ ዕለት በግብርናና ገጠር ልማት ሚኒስቴር በተሰጠው ጋዜጣዊ መግለጫ ላይ የመንግሥት እና የዓለም አቀፍ ጋዜጠኞች እንዲዘግቡ ሲፈቅድ የግል ጋዜጠኞች «አልተጋበዛችሁም» በሚል ተከልክለዋል። ሚንስቴሩ የአሠራር ሥርዓት ጥናት አከናውኜ ቀልጣፋ አገልግሎት መሰጠት ጀምሬአለሁ በሚል ካስታወቀበት ከጥቂት ወራት ወዲህ ጋዜጠኞችን መረጃ ሲከለክል ይህ ለመጀመሪያ ግዜ ነው።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ነሐሴ 4 ቀን 2000</a></p>

</body>
</html>	
