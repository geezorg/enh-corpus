<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የሪፖርተር ጋዜጣ ዋና አዘጋጅን የቀጠረው ፍርድ ቤት ክስ አልደረሰውም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የሪፖርተር ጋዜጣ ዋና አዘጋጅን የቀጠረ ፍርድ ቤት ክስ አልደረሰውም</h2>


<p>የሪፖርተር ጋዜጣ ውና አዘጋጅ በተሰጠው ቀጠሮ መሠረት ባለፈው ሰኞ ጎንደር ፍርድ ቤት ቢገኝም ፣ በክሱ ጉዳይ የሚያነጋግረው አጥቶ ተመለሰ።</p>

<p>ፍርድ ቤቱ በቀጠረው ቀን የተገኘ ቢሆንም ክስ ሳይመሰረትበት በመቅረቱና አንዳችም የተያያዘ ፋይል በፍርድ ቤቱ ሊገኝ ባለመቻሉ ሊመለስ መቻሉን ዋና አዘጋጁ አማረ አረጋዊ ለዝግጅት ክፍላችን ገልጿል።</p>

<p>ጋዜጠኛው ነሐሴ 26/2000 ዓ.ም በጎንደር ፍርድ ቤት ቢገኝም ቀጠሮን የሰጡት ዳኛ ወይዘሮ ስንታየሁም ሆኑ ፣ የዋስ መንት የከለከቱ ዳኛ ዘውዲቱ የዋስትና መንት አንዳይፈቀድለት አስተያየታቸውን የሰጡት ዐቃቤ ሕግ ወይዘሮ አስቻል የሻነው በፍርድ ቤት አልተገኙም።</p>

<p>አቶ አማረ እንደሚለው ከሆነ ወደ መዝገብ ቤት ገብቶ ፋይሉ እንዲቀርብለት ቢጠይቅም የተከፈተ ፋይል አለማኖሩንና የርሱንም ጉዳይ ለማየት የተዘጋጀ ችሎት መኖሩን እንደማያውቁ ሰራተኞቹ ነግረውታል።</p>

<p>በመጨረሻም ዳኛ አለበል አየለን እቢሮዋቸው ገብቶ ቀጠሮ እንደነበረውና ነገር ግን ዳኞቹ አለመኖራቸውና ፋይልም እንዳልተከፈተ እንደተነገረው አመልክቷል። ድኛ አለበልም እሳቸው ዘንድ የርሱን ክስ በተመለከተ ፋይል አለመቅረቡንና በቀጠሮው ቀን በመምጣቱ ለዋስትና ያሲያዘውን 300 ብሩን ሊወድስ እነሚችል እንደነግሩት ገልጿል።</p>

<p>በመጨረሻም ክሱ ወደ ፍርድ ቤት ለምን እንዳልተላለፈ ለማወቅ ወደ ጎንደር ስድስተኛ ፖሊስ ጣቢያ ሄዶ መጠየቁን አቶ አማረ ገልጿል። በፖሊስ ጣቢያው የመረመረውን ፖሊስ በስፍራው ሊያገኘው አለመቻሉን ፤ ነገር ግና የጣቢያው አዛዥና ኢንስፔክተሩዋን አግኝቶ ቢጠይቃቸው የሱን ጉዳይ ለክስ የሚያበቃ ነው ብለው ሳያምኑበት ወደ ፍርድ ቤት ሊልኩት እንደማይችሉ ገልፀውለታል።</p>

<p>በዚህ ምክንያት በቀጠሮው ወደ ጎንደር የሄደው ጋዜጠኛ አማረ በክሱ ጉዳይ የሚያነጋግረው ሳይኖር ወደ አዲስ አበባ ዕለቱኑ ተመልሷል።</p>

<p>ዋና አዘጋጁ የዳሽን ቢራ ለፖሊስ ባቀረበው ክስ ምክንያት አዲስ አበባ ከሚገኘው ቢሮው ወደ ጎንደር ተወስዶ 6 ቀናት መታሰሩንና ጉዳዩን ለማየት ለነሐሴ 26/2000 በጎንደር ፍርድ ቤት መቀጠሩ ይታወሳል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ነሐሴ 28 ቀን 2000</a></p>

</body>
</html>	
