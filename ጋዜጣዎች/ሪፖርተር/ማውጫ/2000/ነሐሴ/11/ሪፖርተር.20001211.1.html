<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የዋጋ ንረቱ 55 በመቶ ደርሷል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የዋጋ ንረቱ 55 በመቶ ደርሷል</h2>


<p>በአስራ ሁለት ወራት ጊዜ በተሰላው አጠቃላይ የሸማቾች መመዘኛ ዋጋ ፣ በኢትዮጵያ የተከሰተው የዋጋ ንረት 55 በመቶ መሆኑን የዓለም ባንክ ሲያስታውቅ የማዕከላዊ ስታስቲክስ ኤጀንሲ የሐምሌ ወር 2000 ዓ.ም አጠቃላይ አገራዊ ግሽበት 30 በመቶ መሆኑን አስታውቋል።</p>

<p>በኢትዮጵያና ሱዳን የባንኩ ዳይሬክተር ሚ/ር ኪን አሃሺ ባቀረቡዋቸው ፅሑፎች ላይ እንደገለፁት በአገሪቱ የተከሰቱት ዋና ዋና ኢኮኖሚያዊ ችግሮች የዓለም አቀፉን ህብረተሰብ ተስፋ እያስቆረጡ ይገኛሉ።</p>

<p>በኢትዮጵያ የረሃብና የምግብ ቀውስ ፣ የንግድ ሚዛን መዛባትና የውጭ ምንዛሪ ክምችት መመናመን ዋና ዋና የኢኮኖሚ ችግሮች መሆናቸው ሚ/ር ኪን አውስተው በተለይ የውጭ ምንዛሪ የአገር ውስጥ ኢንቨስተሮችን ከውጭ ዕቃ የማስገባት አቅም እየተፈታተነው እንደሚገኝ ገልፀዋል።</p>

<p>መንግሥት ፈጣን የኢኮኖሚ ዕድገት ለማምጣት ባለው ጉጉት የተነሳ በሚያካሂዳቸው የተለያዩ የኢንቨስትመንት እንቅስቃሴዎች ከፍተኛ ፍላጐትና የፍጆታ መጠን እንዲፈጠር ምክንያት ሆኗል ብለዋል።</p>

<p>የውጭ ንግድ ሚዛን መዛባትን በተመለከተ በፅሑፋቸው እንዳሰፈሩት የማምረት አቅምን ለማጐልበት በሚካሄደው ፈጠን የመሠረተ ልማት ግንባታ በሂደት ወደ አገር የሚገባውን የውጭ ንግድ በማረጋጋትና ወደ ውጪ የሚደረገውን የንግድ እንቅስቃሴ በመጨመር የንግድ ሚዛን እጥረት ማጥበብ ይቻላል ከሚል ተስፋ በመነሳት ከሚገባው በላይ ኢንቨስት ማድረጉን ዳይሬክተሩ ጠቁመዋል።</p>

<p>«የዋጋ ንረት 55 በመቶ ደረሰ ማለት ምን ማለት ነው?» በሚል ላቀረበላቸው ጥያቄ ምላሽ የሰጡ አንድ የኢኮኖሚ ምሁር እንዳብራሩት የአንድ ሰው የመግዛ አቅም በፊት ከነበረው ጋር ሲነፃፀር 55 በመቶ ቀንሷል ማለት ነው። በሌላ አነጋገር ቀደም ሲል በ100 ብር ይገዛ የነበረው ዕቃ በአሁኑ ወቅት ለመግዛት 155 ብር ያስፈልጋል ማለት ነው» ሲሉ አስረድተዋል።</p>

<p>በሌላ በኩል ለተለያዩ የልማት እንቅስቃሴዎች ታቅዶ የነበረ የፕሮጀክቶች ፈንድ በመንግሥት ጠያቂነት ለማዳበሪያ መግዣ እንደሚውል ከጋዜጠኞች ጋር በተወያዩበት ወቅት የገለፁት ሚ/ር ኪን ከዓለም ባንክ የተመደበ 237 ሚሊዮን ዶላር ፣ ከአፍሪካ ልማት ባንክ የተገኘ 64 ሚሊዮን ዶላር በውጭ ምንዛሪ ክምችት መመናመን ሳቢያ ከፕሮጀክቶች ተነስቶ ወደ ማዳበሪያ ግዢ መዛወሩን የባንኩ ዳይሬክተር ተናግረዋል።</p>

<p>መንግሥት የተገለፀውን የገንዘብ መጠን በብር ቀይሮ ለፕሮጀክቶቹ መመዝገቡን ፤ የምግብ ዋግ ግሽበት 413 በመቶ መሆኑን የማዕከላዊ ስታትስቲክስ ኤጀንሲ መረጃ አመለከተ።</p>

<p>ኤጀንሲው ነሐሴ 2 ቀን 2000 ዓ.ም ያወጣው የአገር አቀፍና የክልሎች የሸማቾች ዋጋ መመዘኛ ኢንዴክስ ፤ የሐምሌ ወር 2000 ዓ.ም አገራዊ የምግብ ዋጋ ግሽበት 413 በመቶ መሆኑን አመልክቷል። የኤጀንሲው መረጃ በሐምሌ ወር 29.6 በመቶ አገራዊ አጠቃላይ የዋጋ ግሽበት መመዝገቡን ገልጿል።</p>

<p>በኤጀንሲው መረጃ መሠረት በወሩ የተመዘገበው አገራዊ የምግብ ዋጋ ግሽበት ከሐምሌ ወር 1999 በጀት ዓመት ከታየው 17.9 ጋር ሲነፃፀር 23.4 ጭማሪ አሳይቷል። በተመሳሳይ ሁኔታ በወሩ የተመዘገበው አገራዊ አጠቃላይ የዋጋ ግሽበት ከሐምሌ ወር 1999 በጀት ዓመት ከታየው 15.9 በመቶ አጠቃላይ የዋጋ ግሽበት ጋር ሲነፃፀር በ13.7 ጭማሪ አሳይቷል።</p>

<p>በሐምሌ ወር 2000 ዓ.ም አገራዊ ምግብ ነክ ያልሆኑ የዋጋ ግሽበት ደግሞ 13.8 በመቶ መሆኑን የኤጀንሲው ወረጃ አመልክቷል። መረጃው በወሩ ለተመዘገበው አገራዊ የምግብ ዋጋ ግሽበት መጨመር ምክንያት የሆኑት የተለያዩ የምግብ ክፍሎች ላይ ክፍተኛ የዋጋ ጭማሪ በመከሰቱ መሆኑን ገልጿል። ከፍተኛ የዋጋ ጭማሪ ከታየባቸው የምግብ ክፍሎች መካከል እህል ፣ ጥራጥሬ ፣ ስጋ ፣ ዘይትና ቅባቶች ፣ አይብና እንቁላል ፣ ቅመማ ቅመምና ድንች ተጠቃሽ ናቸው።</p>

<p>በመረጃው መሠረት በወሩ በእህል ዋጋ ላይ ከፍተኛ ጭማሪ ታይቷል። በዚህም መሠረት የእህል ዋጋ በታህሳስ 1999 ዓ.ም በነበረበት ቢሆን ኖሮ በሐምሌ ወር 2000 ዓ.ም አጠቃላይ የዋጋ ግሽበት 183 ፣ የምብግ ደግሞ 21.7 በመቶ ይሆን እንደነበር መረጃው ጠቁሟል።</p>

<p>በተመሳሳይ መልኩ የሐምሌ ወር 2000 ዓ.ም የአገር አቀፍ ጠቅላላ የችርቻሮ ዋጋ ኢንዴክስ ከሐምሌ ወር 1999 ዓ.ም ጠቅላላ ኢንዴክስ ጋር ሲነፃፀር በ64.2 ከመቶ ዕድገት ማሳየቱን መረጃው አመልክቷል። አገር አቀፍ ጠቅላላ የምግብ ዋጋ መመዘኛ ኢንዴክስ 91.7 ከመቶ መጨመሩንም መረጃው ጠቁሟል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ነሐሴ 11 ቀን 2000</a></p>

</body>
</html>	
