<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የደርግ ባለሥልጣናት ለሰበር ሰሚ ችሎት አቤቱታ ሊያቀርቡ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የደርግ ባለሥልጣናት ለሰበር ሰሚ ችሎት አቤቱታ ሊያቀርቡ ነው</h2>


<p>ከዘር ማጥፋት ወንጀል ጋር በተያያዘ በይግባኝ የሞት ቅጣት የተላለፈባቸው የቀድሞ ከፍተኛ የደርግ ባለሥልጣናት የፍርድ ቤቱት ውሣኔ በመቃወም ለሰበር ሰሚ ችሎት አቤቱታ ለማቅረብ መዘጋጀታቸው ተጠቆመ።</p>

<p>ልዩ ዐቃቤ ሕግ ያቀረበውን ይግባኝ የተመለክተው የፌዴራሉ ጠቅላይ ፍርድ ቤት ኮሎኔል መንግሥቱ ኃይለማርያምን ጨምሮ በ18 የደርግ ባለስልጣናት ላይ የሥር ፍርድ ቤት ያስተላለፈውን የዕድሜ ልክ እስራት በማሻሻል በሞት እንዲቀጡ ሲል ግንቦት 18 ቀን 2000 ዓ.ም የመጨረሻ ውሣኔ ሰጥቷል።</p>

<p>ተከሳሾቹ አቤቱታ የሚያቀርቡበት የጊዜ ገደብ ነሐሴ 18 ቀን 2000 ዓ.ም ከመጠናቀቁ በፊት ለሰበር ሰሚ ችሎት አቤቱታ ለማቅረብ መወሰናቸውን ለጉዳዩ ቅርበት ያላቸው ምንጮች ገልፀዋል።</p>

<p>ለሰበር የሚያቀርቡት አቤቱታ አቤቱታ የሚያተኩረው ጠቅላይ ፍርድ ቤት የሠጠው የመጨረሻ ውሣኔ መሠረታዊ የሕግ ስህተት አለበት በሚል መሆኑም ታውቋል።</p>

<p>ጠቅላይ ፍርድ ቤቱ በሞት እንዲቀጡ ውሣኔ ያሳለፈባቸው የደርግ ከፍተኛ ባለሥልጣናት ኮ/ል መንግሥቱ ኃ/ማሪያም ሻምበል ፍቅረስላሴ ወግደረስ ፣ ኮ/ል ፍስሐ ደስታ ሻለቃ ብርሃኑ ባይህ ፣ ሻምበል ለገሰ አስፋው ፣ ሻለቃ አዲስ ተድላ ፣ ሌ/ኮ እንዳለ ተሠማ ፣ ሻለቃ ካሥዬ አራጋው ፣ ኮ/ል ደበላ ዲንሳ ፣ ሻንበል በጋሻው አታላይ ፣ መ/አለቃ ስለሺ መንገሻ ፣ ሌ/ኮ ናደው ዘካሪያስ ፣ ም/መ/አለቃ ጴጥሮስ ገብሬ ፣ ም/መ/አለቃ አራጋው ይመር ፣ ሻለቃ ደጀኔ ወንድም አገኘሁ ፣ ም/መቶ/አለቃ ደሳለኝ በላይ ናቸው።</p>

<p>ተከሳሾቹ የሞት ቅጣት ሊተላለፍባቸው የቻለው የፌዴራሉ ከፍተኛ ፍርድ ቤት 21 ያህል ተከሳሾች ላይ የዕድሜ ልክ ፅኑ እሥራት ማስተላለፉን ተከትሎ ልዩ ዐቃቤ ሕግ ቅጣቱ አንሷል በሚል ለጠቅላይ ፍርድ ቤት የይግባኝ አቤቱታ በማቅረቡ መሆኑ የሚታወስ ነው።</p>

<p>የሞት እና የእሥራት ቅጣት የተላለፈባቸው የደርግ ከፍተኛ ባለሥልጣናት በይቅርታ ሕጉ መሠረት ለመንግሥት የይቅርታ ጥያቄ ቀርቦ ከእሥር ለማስፈታት የአገር ሽማግሌዎች ቡድን እንቅስቃሴ እያደረገ መሆኑን ምንጫችን ቢጠቁምም ከሚመለክታቸው አካላት ጉዳዩን ለማጣራት ያደረግነው ጥረት ለጊዜው አልተሳካም።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ነሐሴ 7 ቀን 2000</a></p>

</body>
</html>	
