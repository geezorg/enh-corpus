<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የሪፖርተር ጋዜጣ አዘጋጅ ጎንደር ከታሰረ 5 ቀናት አለፉት</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የሪፖርተር ጋዜጣ አዘጋጅ ጎንደር ከታሰረ 5 ቀናት አለፉት</h2>


<p>የሪፖርተር የአማርኛ እና እንግሊዝኛ ጋዜጣ ዋና አዘጋጅ የሆነው አማረ አረጋዊ ከጎንደር በተላኩ ፖሊሶች ከቢሮው ተወስዶ ከታሰረ 5 ቀናት ሆነው።</p>

<p>ጋዜጠኛ አማረ አረጋዊ ባለፈው አርብ ነሐሴ 16/2000 ዓ.ም ከሰዓት በኋላ በቢሮው ሥራውን በማከናወን ላይ እንዳለ በጎንደር ፖሊስ ትዕዛዝ በእስር ተወስዷል።</p>

<p>በመጀመሪያ የተወሰደው ወደ ወረዳ ፖሊስ ሲሆን ከሰዓት በኋላ በአዲስ አበባ ፖሊስ ጣቢያ ተወስዶ እንዲያድር ተደርጓል።</p>

<p>በማግስቱ ቅዳሜ ንብረትነቱ የዳሽን ቢራ በሆነ ተሽከርካሪና በፋብሪካው ሹፌር አሽከርካሪነት ወደ ጎንደር ተወስዶ በስደስተኛ ፖሊስ ጣቢያ እንዲታሰር ተደርጓል። ከቅዳሜ እስከ ሰኞ ጧት የሚጠይቀውና የሚያነጋግረው የመንግሥት አካል ሳይኖር እስከ ሰኞ እንዲቆይ መደረጉን በሥፍራው የሚገኘው ሪፖርተራችን ሁኔታውን ጠይቆ መረዳቱን ዘግቧል።</p>

<p>አማረ ለመታሰሩ የተሰጠው ምክንያት ሪፖርተር ጋዜጣ በዳሽን ቢራ የሰራተኞች መባረር ላይ በተዘገበው ዘገባ መነሻነት ነው።</p>

<p>አማረ ለሁለት ቀን በፖሊስ ጣቢያ ውሎ እንዲያድር ከተደረገ በኋላ የጎንደር ፖሊስ ቃሉን የተቀበለው ሰኞ ጧት ነበር።</p>

<p>ሰኞ ጧት ፣ በጎንደር ፍርድ ቤት በዳኛ ዘውዲቱ መንገሻ ፣ ችሎት ሲቀርብ ዐቃቤ ሕግ በጠየቀው መሠረት ለነሐሴ 26/2000 ዓ.ም ተለዋጭ ቀጠሮ ተሰጥቷል።</p>

<p>ጋዜጠኛ አማረ ፣ የዜግነትም ፣ የሙያም ሕገወጥ ድርጊት እንደተፈፀመበትና የዋስ መብቱም እንዲከበር ለፍርድ ቤቱ አመልክቷል።</p>

<p>ፍርድ ቤቱ የዋስ መብቱ ሊከበር የሚችለው በቃል ሳይሆን በፅሑፍ ማመልከቻውን ሲያቀርብ መሆኑን በመግለፁ ከሰዓት በኋላ የዋስ መብቱ እንዲከበር በፅሁፍ አመልክቷል።</p>

<p>ለፍርድ ቤቱ ያቀረበው የዋስትና መብት ማመልከቻውን ፣ ዐቃቤ ሕግ አስተያየት እንዲሰጥበት ፍርድ ቤቱ በማዘዙ ማመልከቻው ወደ ዐቃቤ ሕግ ቢሮ መላኩንና መልስ ሳይሰጥበት ማደሩን ሪፖርተራችን ዘግቧል።</p>

<p>በዋስ መብት ጥያቄው ዐቃቤ ሕግ አስተያየት የሰጠበት በማግስቱ (ትላንት) ከሰዓት በኋላ ነበር።</p>

<p>ዐቃቤ ሕጓ ወይዘሮ አስቻል የሻነው ፤ ተጨማሪ የማጣራት ሥራ እንደሚያከናውኑና የጋዜጠኛው የዋስ መብት ሊከበር እንደማይገባው ያቀረቡትን አስተያየት ፍርድ ቤቱ ተቀብሎታል። በዚህ መሠረት በሚቀጥለው ሰኞ ቀጠሮ እስኪቀርብ ፣ የጐንደር የወረዳ ፍርድ ቤት የዋስ መብቱ እንዳይከበር አዟል።</p>

<p>ጋዜጠኛ አማረ ፣ አሁን በጎንደር የፖሊስ ጣቢያ በእስር ላይ እንደሚገኝ እዚያው የሚገኘው ሪፖርተራችን ገልጿል።</p>

<p>የክሱ ምክንያት የሆነው የዳሽን ቢራ ፋብሪካ አመራር በሰራተኛ መህበር ጉዳይ መወቀሱን የሪፖርተር ጋዜጣ ባቀረበው ዘገባ ነበር።</p>

<p>ሐምሌ 13/2000 ዓ.ም በታተመው የሪፖርተር ጋዜጣ የዳሽን ቢራ ፋብሪካ አመራር አካላት የፋብሪካውን ሰራተኛ ማህበር በማፍረሳቸውና በኢሰማኮና በሰራተኛ ማህበራት ፌዴሬሽን መወቀሳቸውን ገልፆ ነበር።</p>

<p>ዘገባው የኢሰማኮ ፕሬዚዳንት አቶ ካሳሁን ፎሎ የፋብሪካው የሰራተኛ ማህበር ከሕግ ውጭ መፍረሱናን የማህበሩ ሊቀመንበርና ምክትላቸው ከሥራ መታገዳቸውን መግለፃቸውን ጠቅሶ የተዘገበ ነበር።</p>

<p>የክልሉ የሰራተኛና ማህበራዊ ቢሮ አዲስ ማህበር በመምረጥ ተግባር ውስጥ መሳተፉ ፣ ሕገ ወጥ መሆኑንና ለሚኒስቴሩ ደብዳቤ መፃፉን ፣ አቶ ካሳሁን መናገራቸውን ዘግቧል። የኢትዮጵያ የምግብና የመጠጥ የትባሆና የመሳሰሉት ሰራትኞች ማህበራት ፌዴሬሽን ፕሬዚዳንት አቶ ገብረሚካኤል ገብረሊባኖስም ፣ የዳሽን ቢራ ፋብሪካ አስተዳደር ከስድስት ጊዜ በላይ የሰራተኛ ማህበር ማፍረሱን መግለፃቸውን ሲዘገብ ፣ ለዜናው ሚዛናዊነትም የፋብሪካውን ዋና ሥራ አስኪያጅ አቶ ብርሃኑ አድማሱን ለማነጋገር ሞክሮ «ለሪፖርተር ጋዜጣ አስተያየት ለመስጠት ፈቃደኛ አይደለሁም» ማለታቸውን ዘግቧል።</p>

<p>ቀደም ሲልም ግንቦት 17/2000 ዓ.ም በታተመው የሪፖርተር ጋዜጣ «የዳሽን ቢራ ፋብሪካ የተባበሩት ሰራተኞች ቅሬታ አሰሙ» በሚል ርዕስ የዳሽን ቢራ ሰራተኞች ከሥራቸው እንዲፈንቀሉ መደረጉን ቅሬታቸውንም ፋብሪካው ቦርድ ድረስ ቢያቀርቡም መፍትሔ አለማግኘታቸውን ዘግቦ ነበር። የሰራተኛ ማህበሩን ሊቀመንበር «የፋብሪካው አመራር ሰራተኞች በሕገወጥ ሁኔአ እያባረረ መሆኑን» የተናገሩትን ጠቅሶ ዘግቧል።</p>

<p>በዚህ ዘገባ ምክንያት ሪፖርተሩን ተሾመ ንቁን የጎንደር ፖሊስ ከሚሰራበት ቢሮው አስሮ በመውሰድ ፍርድ ቤቱ እንዲቀርብ አድርጓል። ፍርድ ቤቱ ግን የ300 ብር ዋስ ብቻ አቅርቦ እንዲፈታ አድርጎ ነበር።</p>

<p>የዳሽን ቢራ ቦርድ ሊቀመነበር በጠቃላይ ሚኒስትር ቢሮ የሕዝብ ግንኙነት አማካሪ የሆኑት አቶ በረከት ስምዖን መሆናቸው ይታወቃል።</p>

<p>ጋዜጠኛ አማረ ፤ ስለታሰረበት የሕግ አግባብ የጠየቅናቸው የሕግ ባለሙያዎች አስተያየታቸውን ሰጥተዋል። «ስርጭታቸው ከአንድ ክልል በላይ የሆኖ የፕሬስ ውጤቶች ፈቃድ የሚሰጠው የፌደራል መንግሥቱ በመሆኑ በነዚህ ፕሬሶች አማካኝነት የሚሰራ ወይም ተስራ ተብሎ የሚጠረጠርና የሚመረመር ወንጀል ሥልጣን የፌደራሉ መንግሥት መሆኑ በነባሩም ሆነ በአዲስ ሕግ ተደንግጓል። ስለዚህም ከክልሉ ስልጣን ውጭ» መሆኑን ገልፀዋል።</p>

<p>ጋዜጠኛው ስለተያዘበት ሁኔታ ከሕግ አኳያ አስተያየታቸውን ሲሰጡም አዲስ በፀደቀው የሚዲያ ሕግ መሠረት በጋዜጠኛ ላይ ለሚመሠረት ክስ እና በሚዲያ አማካኝነት ተሰራ ለተባለ ወንጀል ምርምራ ጋዜጠኛ አይያዝም። ይህንን ለምድረግ የአገሪቷ ጠቅላይ ዐቃቤ ሕግ ሊፈቅድ ያስፈልጋል። በሥራ ላይ ባለው የወንጀለኛ መቅጫ ሥነ ሥርዓት መሠረትም ለማንኛውም ጉዳይ የመያዝ ትዕዛዝ የሚሰጠው ፖሊስ ስለጠየቀ ብቻ ሳይሆን መስጠት ያለብት እንዲያዝ የተጠየቀን ስው በሌላ መንገድ ወደ ፍርድ ቤት ለማቅረብ የማችል በሚሆንበት ጊዜና መቅርቡም ክሱ ከመመስረቱ በፊት ፍፁም አስፈላጊ ሲሆን ብቻ መሆኑን የወንጀለኛ መቅጫ ሥነ ሥርዓት ሕግ ቁጥር 54 እንደሚደነግግ ተናግረዋል።</p>

<p>በሌላም በኩል የመያዝ ትዕዛዝ የሚሰጥ ፍርድ ቤት ትዕዛዙን ከመስጠቱ በፊት ማጣራት ከሚገባቸው ጉዳዮች መካከል የተጠርጣሪው ሰው መያዝ ፣ ለወንጀል ምርመራው የግድ አስፈላጊ መሆኑን ተጠርጣሪው ካልተያዘ በስተቀር ፣ ምርመራውን ማድረግ የማይችል ወይም አስቸጋሪ መሆኑን እንዲሁም ተጠርጣሪው በሌላ መንገድ (በመጥሪያ ብቻ ለምሳሌ) ፍርድ ቤት እንዲቀርብ ለማድረግ የማይችል ሲሆን ነው።</p>

<p>በዚህ ጉዳይ ተፈፀመ የተባለው ወንጀል በጋዜጦች እትሞች ላይ የወጣ በመሆኑ የጋዜጣው ዋና አዘጋጅ ወይም ሌላ ጋዜጠኛ ካልተያዘ በስተቀር ምርመራ ማካሄድ አይቻልም የሚባልበት ምክንያትና ሁኔታ እንደሌለ ያስረዳል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ነሐሴ 21 ቀን 2000</a></p>

</body>
</html>	
