<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>በሦስት ክልሎች የአጣዳፊ ተቅማጥ በሽታ ተከሰተ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በሦስት ክልሎች የአጣዳፊ ተቅማጥ በሽታ ተከሰተ</h2>


<p>በኦሮሚያ ክልል በሚገኙ ሦስት ወረዳዎችን ጨምሮ በትግራይና በደብቡ አንዳንድ ወረዳዎች አጣዳፊ ተቅማጥ በሽታ መከሰቱን የተባበሩት መንግሥታት ድርጅት ነሐሴ 19 ቀን 2000 ዓ.ም ባወጣው ሪፖርት አስታወቀ። በምግብ እጥረት የተጎዱ የደቡብ ክልልና የኦሮሚያ ህፃናትም ወደ ህክምና ጣቢያ እየገቡ መሆኑን አስታውቋል።</p>

<p>የአጣዳፊ ተቅማጥና ስርጭትን ለመቀነስ የኢትዮጵያ መንግሥትና የሰብዓዊ እርዳታ ሰጪ ድርጅቶች ጥረት እያደረጉ መሆኑን የጠቆመው የተመድ ሪፖርት ያም ሆኖ ግን በሽታው በኦሮሚያ ክልል መስፋፋቱንና በአዳ ፣ በጊምቢቹ እና በሊሙ ወረዳዎች የአጣዳፊ ተቅማጥ መከሰቱ እንደተረጋገጠ ገልጿል። ከዚህ ቀደምም መንግስትና የአለም የጤና ድርጅት (WHO) ባካሄዱት ጥናት ፣ ደምቢያ ፣ ሰቀላ በተባሉ ወረዳዎች በኦሮሚያ ክልል ደግሞ በአቃቂ ወረዳ የአጣዳፊ ተቅማጥ መከሰቱን ያረጋገጡ መሆኑን ሪፖርቱ አስታውሷል።</p>

<p>በሪፖርቱ ላይ እንደተገለፀው ከአጣዳፊ የፈሳሽ ተቅማጥ በተጨማሪ በትግራይ ክልል በሚገኘው ራያ ዘቦ ወረዳና በደቡብ ክልል ጉመራ ኢዝሀ ወረዳ ደም የቀላቀለ ተቅማጥ በሽታ ተከስቷል።</p>

<p>በአሁኑ ሰዓት እየዘነበ ያለው የክረምት ዝናብም በተለያዩ አካባቢዎች የተከሰተውን ወረርሽኝ ሊያስፋፋው እንደሚችልና በቂ ያልሆነ የንፁሕ ውሃ አቅርቦት ፣ ደካማ የንጽህና አጠባበቅ የወረርሽኙ አደጋ ሊያባብሱ እንዲሚችሉ በሪፖርቱ ተገልጿል።</p>

<p>መንግሥትና ተባባሪ እርዳታ ሰጪ ድርጅቶች በድርቅ ለተጎዱ ወገኖች ምላሽ መስጠታቸውን የጠቆመው ይኸው ሪፖርት የአቅርቦትና የሪሶርስ እጥረት መኖሩን አልሸሸገም። በምግብ እጥረት የተጎዱ የደቡብና የኦሮሚያ ክልል ህፃናትም ወደ ተለያዩ የህክምና ጣቢያ መግባታቸውንም አክሎ ገልጿል።</p>

<p>በሪፖርቱ ላይ እንደተገለፀው የተመድ የድንገተኛ እርዳታ አስተባባሪ ሰርጆን ሆልምስ ጳጉሜ 5 ቀን 2000 ዓ.ም ወደ ኢትዮጵያ እንደሚመጡና ወደ ደቡብ ሶማሊያ ክልል በመጓዝ በአደጋው የተጎዱ ሰዎችና የእርዳታ ድርጅቶች ያነጋግራሉ።</p>

<p>በአገሪቱ የሚገኙ መንግሥታዊ ያልሆኑ ድርጅቶች ለኢመርጀንሲ ኒዩትሬሽን ኮርዲኔሽን ዩኒት እንዳቀረቡት ሪፖርት ከሆነ ከሐምሌ 16 እስከ ነሐሴ 6 ቀን 2000 ዓ.ም ባሉት ቀናት በምግብ እጥረት የተጎዱ 6ሺህ 700 ህፃናት በኦሮሚያ ክልል በሚገኙ ህክምና ጣቢያ እንዲገቡ ተደርገዋል። በአሁኑ ሰዓት በደቡብ ክልል ደግሞ ከታህሳስ እስከ ሰኔ 2008 ባለው ጊዜ በአጠቃላይ 20ሺህ 57 ህፃናት የምገባ ፕሮግራም እየተከታተሉ መሆናቸውን ተመድ በሪፖርቱ አስታውቋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ነሐሴ 21 ቀን 2000</a></p>

</body>
</html>	
