<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የተበጣበጡትን የሶማሊያ መሪዎች ኢትዮጵያ አስታረቀች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የተበጣበጡትን የሶማሊያ መሪዎች ኢትዮጵያ አታረቀች</h2>


<p>የሶማሊያ የሽግግር መንግሥት መሪዎች ላለፉት አስር ቀናት በአዲስ አበባ ሲሸመግሉ ቆይተው በትናንትናው ዕለት በሒልተን ሆቴል አዲስ ስምምነት ፈረሙ። የኢትዮጵያ መንግሥት ከፍተኛ ጥረት ባያደርግ መሪዎቹ የሽግግር መንግስቱን ሊበትኑት ይችሉ ነበር።</p>

<p>የስማሊያ ፕሬዚዳናት አብዱላሂ የሱፍ ፣ ጠቅላይ ሚኒስትር ኑር ሐሰን አሲ እንዲሁም የፓርላማው አፈ ጉባኤ ሼክ አደም መሃመድ አደቤ በትናትናው ዕለት ከረጅማ ጊዜ አለመግባባና መበጣበጥ ወጥተው መስማማታቸው የተረጋጋች ሶማሊያን ለመፍጠር የሚደረገውን ጥረት በከፍተኛ ሁኔታ እንደሚያግዝ ሲገልጽ ስምምነቱ ተግባር ላይ ካልዋለ አገሪቱ እንዳለፉት 18 ዓመታት እንደተከፋፈለችና ማዕከላዊ መንግሥት የሌላት ሆና እንደምትቀጥል ተገልጿል።</p>

<p>ጠቅላይ ሚኒስትሩ ኑር ሃሠን አደም ችግራቸውን በንግግርና በውይይት መፍታት ሳይችሉ ቀርተው እዚህ መድረሳቸው እንዳሳዘናቸውና ከአሁን በኋላም እንዲህ ዓይነት ችግር እንደማይከሰት ተናግረዋል። ሦስቱም መሪዎች በተፈጠረው ችግር የዓለም አቀፉን ኅብረተሰብና የኢትዮጵያን መንግሥት በማስቸገራቸው ይቅርታ ሲጠይቁ የተፈረመውን ስምምነት ተግባራዊ እንዲያደርጉ ገልፀዋል።</p>

<p>ውጭ ጉዳይ ሚኒስትር ስዩም መስፍን የባህልና ቱሪዝም ሚኒስትር ሙሃመድ ድሪር መሪዎቹ እንዲግባቡ ከፍተኛ ጥረት ያደረጉ ሲሆን ፣ ለ10 ቀናት የተደረገው ንግግር ተስፋ አስቆራጭ እንደነበር ነገር ግን በስተመጨረሻ ስምምነት ላይ መደረሱ ተመልክቷል። አቶ ስዩም ከስምምነቱ የፊርማና ስነ ስርዓት በኋላ እንደገለፁት «በየትኛውም መንግሥት ውስጥ አለመግባባት ሊፈጠር ይችላል። ለ18 ዓመታት ያህል የወደመችው ሶማሊያ ግን ይህንን ለማስተናገድ የሚበቃ አቀም የላትም። አንዳችሁ ላዳችሁ የግድ ታስፈልጋላችሁ። አብራችሁ ካልቆማችሁ መቀጠል አትችሉም» ሲሉ የኢትዮጵያ መንግሥትና ሕዝብ ለሶማሊያ የሚሰጠው ድጋፍ አሁንም አጠናክሮ እንደሚቀጥል ተናግረዋል።</p>

<p>የሶማሊያ መሪዎች የኢትዮጵያ መንግሥት እያደረገላቸው ላለው ድጋፍ ምስጋናቸውን ሲያቀርቡ የኢትዮጵያን መንግሥት ለመተቸት የሚፈልጉ ሰዎች ሶማሊያ እንዳትረጋጋ የሚፈልጉ ኃይሎች ናቸው ብለዋል። የሶማሊያ ኃይሎች ስምምነት ምን ያህል ውጤታማ ይሆናል ተብሎ ለሚጠየቀው ጥያቄም መሪዎቹ በተመሳሳይ መልኩ «ከአሁን በኋላ እንዲዚህ ዓይነት ችግር አይፈጠርም» ሲሉ ይገልፃሉ።</p>

<p>በሶማሊያ መሪዎች መካከል ችግሮች መከሰት የጀመሩት አዲሱ ጠቅላይ ሚኒስትር ከተሾሙ ጀምሮ መሆኑ ሲገለጽ ግለሰቦቹ ስለጎሳዎቻቸው የላቸው ግምት ፣ ከተቃዋሚዎች ጋር በመደራደር ዙሪያ ፣ በሙስና በመከላከል ጉዳይና በፋይናንስ አጠቃቀም ዙሪያ እንደማይግባቡ ይነገራል። ጠቅላይ ሚኒስትሩን ከስልጣን ለማውረድም እንቅስቃሴ የተጀመረ ቢሆንም በስምምነቱ ምክንያት የጠቅላይ ሚኒስትሩ መነሳት እንደሚቆም ተገልጿል። የጠቅላይ ሚኒትሩና የፕሬዚዳንቱ ጠብ የመጨረሻ ምክንያት የሆነው የሞቃዲሾው ከንቲባ ጉዳይ እንዴት እንደሚቀጥል ባይገለጽም መሪዎቹ ሠላም በማወረዳቸው ጉዳዩ እልባት ያገኛል ተብሏል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ነሐሴ 21 ቀን 2000</a></p>

</body>
</html>	
