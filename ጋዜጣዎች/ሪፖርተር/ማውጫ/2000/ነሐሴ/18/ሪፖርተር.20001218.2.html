<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>«የሶላማሊያ ጉዳይ ተስፋ አስቆራጭ ሆኗል»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«የሶማሊያ ጉዳይ ተስፋ አስቆራጭ ሆኗል»</h2>


<p>የሶማሊያ ፕሬዚዳንትና ጠቅላይ ሚኒስትር በአዲስ አበባ ተገናኝተው ባለፈው ሣምንት የተወያዩ ሲሆን የሁለቱ መሪዎች የድርድር ሂደት ተስፋ አስቆራጭ እየሆነ መምጣቱን ውጭ ጉዳይ ሚኒስቴር አስታወቀ።</p>

<p>«የአገሪቱ የባላይ ባለስልጣናት አብረው መሥራት ካልቻሉና ካልተስማሙ ከሌላ ተቃዋሚዎች ጋር እንዴት ሊደራደሩና ሊስማሙ ይችላሉ?» በማለት የሚጠይቀው የውጭ ጉዳይ ፅሁፍ የሶማሊያ የሠላም ሂደት እጅግ እየተወሳሰበ መምጣቱንና የሶማሊያ ወዳጆችንም ያሳዘነ ተግባር መሆኑን አትቷል። በሶማሊያ ሠላም እንዲሰፍን የሚፈልጉ ወዳጆችንም ተስፋ የሚያስቆርጥ ሁኔታ እየተፈጠረ መሆኑን ያስረዳል።</p>

<p>በቅርቡ በፕሬዚዳንት አብዱላሂ የሱፍና ጠቅላይ ሚኒስትሩ ዋዴ መካከል የተጀመረው አለመግባባት በጅቡቲ ከሶማሊያ ተቃዋሚዎች ጋር የተጀመረውን ድርድር እንዳያስተጓጉለው ስጋት ያለ ሲሆን የፕሬዚዳንቱና የጠቅላይ ሚኒስትሩ ግጭት አላስፈላጊ እንደሆነ ውጭ ጉዳይ አመልክቷል። የሁለቱ ስዎች ልዩነት በሶማሊያ ሠላም ላይ ከፍተኛ ተፅዕኖ እንዳለው ሲገለፅም የውጭ ጉዳይ ሚኒስትር ስዩም መስፍን በአንድ መንግሥት ውስጥ የሚፈጠር ቀውስ በአስፈላጊ ነገሮች ላይ ከማተኮር ይልቅ ወደ አላስፈላጊ ችግሮች ውስጥ እንደሚያስገባ ለፕሬዚዳንትና ጠቅላይ ሚኒስትሩ ገልፀውላቸዋል።</p>

<p>የሶማሊያ መሪዎችም በአገራቸው ሠላም እንዲሰፍን ለማድረግ ጥረት እንዳላደረጉ ሚኒስትር ስዩም ገልፀው ጠቅላይ ሚኒስትሩና ፕሬዚዳንቱ በአገሪቱ ውስጥ የሚዋጉትን የጦር አበጋዞች ከማስማማት ይልቅ ሦስት ጥቃቶችን የጣለው ይህንን ከፍተት ተጠቅሞ መሆኑ ተገልጿል።</p>

<p>የውጭ ጉዳይ መግለጫ አያይዞም «የሶማሊያ የሠላም ሂደት ጠቅላይ ሚኒስትሩ ፣ ፕሬዚዳንቱና ፈጉባ ዔው አብረው ካልሠሩ ምንም ተስፋ የለውም። የሶማሊያ ሕዝብ ታላቅ ኪሣራ ደርሶበታል» ሲል ፕሬዚዳኑና ጠቅላይ ሚኒስትሩ መገፋፋታቸውን ትተው አብረው ከሠሩ አሁንም ሁኔታዎችን ማስተካከል እንደሚቻል አመልክቷል።</p>

<p>የኢትዮጵያ መንግሥት የሶማሊያን የሽግግር መንግሥት ለመርዳትና የኢትዮጵያ ሉዓላዊነት ላይ አደጋ የጣሉትን የሶማሊያ አክራሪ ኃይሎች ለመምታት በሚል ጦሩን ወደ ሶማሊያ ከላከ ሁለተኛ ዓመቱ እየተቃረበ ቢሆንም የሽግግር መንግሥቱ እርስ በርስ ለግባባ ባለመቻሉና አብፎ ባለመቆሙ በሶማሊያ አሁንም የተገጋጋ ስርዓት መፍጠር ሳይቻል ቀርቷል።</p>

<p>የኢትዮጵያ መንግሥት በሶማሊያ ሠላምና መረጋጋት እንዲሰፍን የተቻለውን ሁሉ እየጣረ እንደሚገኝ ቢገልፅም በሞቃዲሾና በሌሎች የአገሪቱ አካባቢዎች ከአሸባሪዎች ጋር የሚደረገው ትግል ተስፋ አስቆራጭ ይመስላል። በአጠቃላይ በሶማሊያ የተለያዩ የሽብር ጥቃቶች በየግዜው የሚፈፀሙ ሲሆን በዚህም ሠላማዊ ዜጐችና ወታደሮች ጥቃት ይደርስባቸዋል።</p>

<p>የሶማሊያ የሽግግር መንግሥት ያለውን ችግር ከመፍታት ይልቅ እርስ በርስ አለመስማማቱም ለችግሩ መወሳሰብ የራሱን አስተዋፅኦ አበርክቷል። የኢትዮጵያ መንግሥት በሶማሊያ ባለው ሁኔታ እጅግ አማሮ ሲናገር ይህ የመጀመሪያ ጊዜው ሲሆን ባለፈው ሣምንት በአዲስ አበባ የገኝተው የነበሩት የሶማሊያ መሪዎችን ለችግሩ መባባስ ተጠያቂ አድርጓቸዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ነሐሴ 18 ቀን 2000</a></p>

</body>
</html>	
