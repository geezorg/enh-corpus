<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የኦፓል ማዕድን ቁፋሮ ላይ የነበሩ 10 ሰዎች በናዳ ሞቱ ፣ ቆሰሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኦፓል ማዕድን ቁፋሮ ላይ የነበሩ 10 ሰዎች በናዳ ሞቱ ፣ ቆሰሉ</h2>


<p>በአማራ ክልል ከአንድ መቶ አርባ በላይ ወረዳዎችን አካሎ ይዟል። በሰሜን ምሥራቅ ኢትዮጵያ ከሚገኙት የክልል ዞኖች መካከል በሰሜን ወሎ ዞን የደላንታ ወረዳም ቁጥሩ ውስጥ አለችበት።</p>

<p>ደላንታ ወረዳ ካሏት ቀበሌዎች ውስጥ አብዛኛዎቹ በተለይም ሰባቱ የኦፓል ማዕድን ሃብት እንደሚገኝባቸው ቀደም ሲል የተደረጉ ጥናቶች ያመለክታሉ።</p>

<p>የደላንታ አርሶ አደር ፣ ነጋዴው ፣ የመንግሥት ሠራተኞው ሳይቀር የኦፓል ማዕድኑን በሕገወጥ መንገድና በድብቅ በመቆፈርና በማውጣት ይሻሙታል። ኦፓል በሕገወጥ ሁኔታ ይወጣና በሕገወጥ መንገድ ገበያ ላይ ይውላል።</p>

<p>ምንነትና ጥቅሙ ሳይታወቅ በፊት አንድ ኩሎ ኦፖል እስከ ሁለት መቶ ብር ሲሸጥ ፣ በኩባያና በሰሃን ስፍርም ሲቸረቸር ቆይቷል። ጥቅሙ ከታወቀ ከቅርብ ጊዜ ወዲህ ደግሞ የአንድ ኪሎ ኦፖል ዋጋ ስምንት መቶ ብር ድረስ መድረሱን የደላንታ ወረዳ ፖሊስ ጽህፈት ቤት ኃላፊ ምክትል ኢንስፔክተር ያለለት ዘገዬ ጠቁመዋል።</p>

<p>ድርጊቱን ለማስቆም ፖሊስ ፣ ሚንሊሽያ ፣ በአካባቢው ለጥበቃ ቢሰማራም ኦፓል ይገኝበታል የተባለው ሥፍራ ሁሉ በሕገወጦች በመወረሩ ጥበቃው ከአቅም በላይ ሆኖ ከርሟል።</p>

<p>የዘድሮው ነሐሴ ወር ገብቶ የወሩ አጋማሽ ሊሆን ሦስት ቀናት ቀርተውት ነበር። በዕለቱ በእንጥጉና መከሳት በተባሉት ቦታዎች ሌሊቱን በአንደኛው ሥፍራ ፣ አራት ደግሞ በሌላኛው ሥፍራ ኦፖል ለማውጣት መሬቱን ይሰረስራሉ። ሰርስረውና ቦርቡረው ዋሻ አድርገውታል። ዋሻው ደግሞ ላዩም ታቹም በክረምቱ ዝናብ ረስርሷል።</p>

<p>በአዩኝ አላዩኝ የሚሰረሰረው መሬት ተቆጣ። በዕለቱ ከሌሉቱ አሥራ ሁለት ሰዓት ገደማ የተቆፈረው መሬት ተንዶ ከላይ ወደታች እየተገረመሰ ወደቀ። ጨክኖ አሥሩም ሰዎች ላይ ተከመረ። «በናዳው ተጫናቸው» ብለዋል ምክትል ኢንስፔክተር ያለለት ዘገዬ።</p>

<p>በጠፍ ጨለማ ኦፖል ፈላጊዎቹ ተጐድተዋል። ከፉኛ እንዳይሆን ሆኑ። ሟቾችም ተቀበሩ። ኦፓሉም ቀረ እነሱም ያኔ ቀሩ። በአደጋው የቆሰሉትም በአቅራቢያው ባለው ጤና ጣቢያ እንዲታከሙ ሆነ።</p>

<p>ፖሊስ የኦፓል መዘዙ ይህ ብቻ ሳይሆን ከፍተኛ የወንጀል መንስዔና ስጋት እንደሆነ ተናግሯል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ነሐሴ 18 ቀን 2000</a></p>

</body>
</html>	
