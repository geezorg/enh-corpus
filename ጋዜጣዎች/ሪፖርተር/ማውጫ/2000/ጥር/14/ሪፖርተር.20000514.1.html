<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>«የቀድሞ የቅንጅት የፓርላማ ተመራጮች አስመስለው ፈርመዋል»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«የቀድሞ የቅንጅት የፓርላማ ተመራጮች አስመስለው ፈርመዋል»</h2>


<p>የቀድሞው የቅንጅት የፓላማ ተመራጮች «አቶ አየለን አናውቃቸውም» በሚል ባለፈው ሣምንት ያወጡት መግለጫ ህገወጥ መሆኑንና ቅንጅት ለአንድነትና ለዴሞክራሲም ጉዳዩን ወደፊት በህግ የሚጠይቅ መሆኑን አቶ ለገሰ ቢራቱ ለሪፖርተር ጋዜጣ ገለፁ። አቶ መሀመድ አሊ «ውንጀላው ግራ ከመጋባትና ተስፋ ከመቁረጥ የመነጨ ነው» ብለዋል።</p>

<p>የቅንጅት ምክትል ሊቀመንበር አቶ ለገሰ ቢራቱ ለሪፖርተር ጋዜጣ እንደገለፁት «አቶ አየለን አናውቃቸውም» ሲሉ የቀድሞ የቅንጅት የፓላማ ተመራጮች ባወጡት መግለጫ ላይ የሌሉ ሰዎችን ፊርማ አስመስለው ፈርመዋል። ጉዳዩንም ካጣሩ በኋላ ወደፊት ወደ ሕግ እንደሚወስዱት አቶ ለገሰ ተናግረዋል።</p>

<p>«ያለመከሰስ መብትን በመጠቀምና የግል ጥቅምን በማስቀደም በሕዝብ ደም መቀለድ አይቻልም» በሚል ርዕስ ለሪፖርተር ጋዜጣ የተላከው የቅንጅት ለአንድነትና ለዴሞክራሲ መግለጫ የፓርላማ ተመራጮች የሆኑ ግለሰቦችና ቡድኖች ፣ በፓርላማ ያለመከሰስ የሕግ ሽፋን በመጠቀም ፣ በሀገሪቱ ሕግ እንደሌለ አድረገው በሚያካሂዷቸው እንቅስቃሴዎች ሀገሪቱ ተረጋግታ ፓርቲው ወደሚፈልገው አቅጣጫ እንዳይሄድ እየተሯሯጡ እንደሚገኙ ገልጿል።</p>

<p>በቅንጅት ስም የተመረጡት የፓርላማና የአዲስ አበባ ምክር ቤት ተመራጮች ለግል ጥቅም ሲባል በተከፋፈሉ ቡድኖች መካከል በመግባት ይበልጥ ነገሮች እንዲወሳሰቡ እያደረጉ መገኘታቸው ያሳዘነው መሆኑን በመግለጫው የጠቆመው ቅንጅት ይህንን እያስተባበሩ የሚገኙት አቶ ተመስገን ዘውዴ ፣ አቶ መሀመድ አሊና ግብረአበሮቻቸው ከዚህ ድርጊታቸው እንዲቆጠሙ አሳስቧል።</p>

<p>በፓርቲው ስም ፣ ማህተምና ሰነዶች በሚደረጉ ሕገወጥ እንቅስቃሴዎች ላይ በሕግ የተቋቋሙ አካሎች አስቸኳይ ሕጋዊና ፍትሀዊ እርምጃዎችን እንዲወስዱም ጥሪ አቅርቧል።</p>

<p>ተቃውሞን በሰላማዊ ሰልፍ መግለፅ ሕገ መንግሥታዊ መብት መሆኑን የገለፁት አቶ መሀመድ አሊ በበኩላቸው ሕገመንግሥቱ ሰላማዊ ሰልፍ የማድረግን መብት ሲሰጥ ደም ማፈሰስና አላስፈላጊ ነው ብሎ ስያሆን ለዴሞክራሲ ስርዓት መጐልበት ጠቃሚ በመሆኑና የሕዝብ የስልጣን ባለቤትነት አምኖ እንደሆነ አስረድተዋል።</p>

<p>ይህንን ሕገመንግሥታዊ መብት ለመተግበር የሚቀርብን ጥያቄ መቃወም ወይም በተቃራኒው መተርጐም ሕገመንግሥቱን አለማወቅ ፣ አለማክበር ወይም ደግሞ አለመገንዘብ መሆኑን አቶ መሀመድ አክለው ገልፀዋል።</p>

<p>እንደ አቶ መሀመድ እምነት የሰላማዊ ሰልፍ ጉዳይ ፣ የተቃውሞ ስብሰባን ለማካሄድ ፈቃድ የሚሰጡ ክፍሎችና ተቃውሞአቸውን መግለፅ የሚፈልጉ ዜጎችን የሚመለከት እንጂ እነአቶ አየለን የሚመለከት ጉዳይ አይደለም።</p>

<p>መግለጫውን የወጡት የሌሉ ሰዎች ናቸው ለሚለው ውንጀላ ሲመልሱም «ግራ ከመጋባትና ተስፋ ከመቁረጥ የመነጨ ነው» ብለውል።</p>

<p>እነ አቶ አየለ ጫሚሶ የቅንጅት ሰተፍኬት ሲያገኙ ፓርላማ ላይ ባሉ የቅንጅት አባላት ላይ የአዛዥና የታዛዥነት መብት ስልጣን ይኖረናል በሚል ተስፋ አድርገው እንደነበር የገለፁት አቶ መሀመድ በቅንጅት ስም ተወዳድረው ፓርላማ የገቡ የተወካዮች ምክር ቤት አባላት ግን ለነ አቶ አየለ ጫሚሶ የማይጨበጥ የብረት አለሎ እንደሆነባቸው ተናግረዋል። አያይዘውም «እነ አቶ አየለ የሚያወሩት ወሬ መሠረተ ቢስ አሉባልታ እንጂ ተጨባጭነት ያለው አይደለም» ብለዋል።</p>

<p>የቅንጅትን ማህተም መጠቀም በተመለከተ ቅንጅት ስለሰጠው ማሳሰቢያ ሲናገሩም የቀድሞ የቅንጅት የፓርላም ተመረጫች ሕግን የሚያከብሩ በመሆኑ በአሁኑ ሰዓት የቅንጅትን ማህተም እንደማይጠቀም ገልፀዋል። ለዚህም ምሳሌ ሲያቀርቡ ምርጫ ቦርድ የቅንጅትን ዋና ሰርተፊኬት ለአቶ አየለ ጫሚሶ ከሰጠ በኋላ መግለጫ ያወጡት የቀድሞ የቅንጅት የፓርላማ ተመራጮች በእጃቸው የቅንጅት ማህተም እያለ አለመጠቀማቸውን ተናግረዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ጥር 14 ቀን 2000</a></p>

</body>
</html>	
