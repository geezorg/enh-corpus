<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የተወካዮች ምክር ቤት መደበኛ ስብሰባውን በአግባቡ እያካሄደ አይደለም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የተወካዮች ምክር ቤት መደበኛ ስብሰባውን በአግባቡ እያካሄደ አይደለም</h2>


<p>የተወካዮች ምክር ቤት ማክሰኞና ሀሙስ የሚካሄደውን መድበኛ ስብሰባ በአግባቡ እያከናወነ አለመሆኑና ፓርላማው ከተከፈተበት ከመስከረም 28 ቀን 2000 ዓ.ም ጀምሮ እስከአሁን ድረስ ባሉት ጊዜያት መካሄድ ከነበረባቸው 40 መደበኛ ስብሰባዎች መካከል ተፈፃሚ የሆነው 14 ብቻ መሆኑ ተገለፀ።</p>

<p>መደበኛ ስብሰባው ለምን ከተያዘላቸው ፕሮግራም እንዳልተከናወኑ ያነጋገርናቸው የኦፌዴን ሊቀመንበር አቶ ቡልቻ ደመቅሳ ፣ ተቃዋሚ ፓርቲዎች አጀንዳ ማቅረብ ስለማችሉ በተለያዩ ርዕሶች ላይ ውይይት ማካሄድ አለመቻሉን ገልፀዋል። በፓርላማ የኢዴአፓ መድህን ፓርቲ ተወካይ አቶ አብዱራህማን አህመድ በበኩላቸው ተቃዋሚዎች አጀንዳ የመቅረጽ ችግር እንዳለባቸው ተናግረዋል።</p>

<p>የአጀንዳን ጉዳይ የሚመለከት ኮሚቴ በፓርማው መቋቋሙን የጠቆሙት አቶ ቡልቻ 85 በመቶ የሚሆኑት የኮሚቴው አባላት ኢህአዴጐች በመሆናቸው ተቃዋሞዎች የሚያቀርቧቸውን አጀንዳዎች እንደማይቀበሉት ገልፀዋል።</p>

<p>«ገዢው መንግሥት ራሱ የቀረፀው አጀንዳ ካልሆነ በስተቀር ምንም ዓይነት አጀንዳ ከተቃዋሚዎች እንዲቀርቡ አይፈልግም» ያሉት የኦፊዴን ሊቀመንበር አጀንዳ ተቀርፆ ስብሰባ ሲካሄድም ተቃዎሚዎች በጉዳዩ ላይ አስተያየት እንዲሰጡ የሚመደባላቸው ሰዓት ከሁለት ደቂቃ እስከ ስድስት ደቂቃ በቻ የተወሰነ መሆኑን አመልክተዋል።</p>

<p>እንደ አቶ ቡልቻ ደምቅሳ ገለፃ በፓርማ ውስጥ ውይይት በሚካሄድበት ጊዜ ከአንድ ርዕስ ወደ ሌላ ርዕስ መሄድ አይቻልም። «ስለውሀ ስታወራ ስለዝናብ መናገር አትችልም» ብለዋል።</p>

<p>ማክሰኞና ሀሙስ የሚካሄደው መደበኛ ስብሰባ የሚቀርበት ምክንያት በሬዲዮም ሆነ በቴሌቪዥን እንደማይነገር የገለፁት አቶ ቡልቻ ፣ አንዳንድ ጊዜ ስብሰባ ይኖራል በማለት ረጅም ርቀት ተጉዘው ወደ አራት ኪሎ ሲሄዱ ስበሰባ አለመኖሩ እንደሚገለጽላቸው ተናግረዋል። የኢትዮጵያ ፓርላማ እንደሌሎቹ አግሮች ፓርላማ ሌት ከቀን የማይሰራበት ምክንያት እንደሚያስገርማቸውም ጨምረው ገልፀዋል።</p>

<p>የኢዴአፓ መድህን ፓርቲ የፓርላማ ተጠሪና የአማካሪ ምክር ቤት አባል አቶ አብዱራህማን አህመድ በበኩላቸው በፓርላማው የተለያዩ አጀንዳዎችን እያቀረበ ውይይት እያካሄደ ያለው ገዢው ፓርቲ መሆኑን አስታውቀዋል። በተቃዋሚዎች በኩል አጀንዳ ማቅረብ የሚቻል ቢሆንም ተቃዋሚዎች ይህንን እድላቸውን እንደማይጠቀሙበትና እንድም አጀንዳ አቅርበው እንደማያውቁ ገልፀዋል።</p>

<p>ኤዴአፓ መድህን ባለፈው ዓመት አንድ አጀንዳ አቅርቦ ውይይት እንዲካሄድበት ማድረጉን ያስታወሱት የፓርቲው ተወካይ ዘድሮም የአዲስ አበባን ምክር ቤት መቀመጫ በተመለከተ በምክር ቤቱ ውይይት ተደርጐ ውሳኔ ይተላለፍበት ፣ የሚል አጀንዳ ፓሪትያቸው ቢያቀብም አይሆንም ፣ ተብሎ መታገዱን አብራርተዋል።</p>

<p>የተቃዋሚ ፓርቲዎች በአማርኛና በኢንግሊዝኛ ቋንቋ የተዘጋጀ ረቂቅ አዋጅ አዘጋጅተው ለተወካዮች ምክር ቤት ማቅረብ ቢችሉም በአቅም ችግር ምክንያት ይህንን መፈፀም አለመቻላቸውንም አስረድተዋል። ተቃዋሚዎች የሚያቀርቧቸውን አጀንዳዎች ይዘት በተመለከተ ድጋፍ የሚሰጥ ሙያተኛ እንደሚያስፈልግ የጠቆሙት አቶ አብዱራህማን በፓርላማው የሚገኙ አብዛኛዎቹ ኮሚቴዎች በሙያተኛ የተደገፉ ባለመሆናቸው የማማከር እድል አለመገኘቱን አመልክተዋል።</p>

<p>አቶ አብዱራህማን እንደሚሉት ከተቃዋሚዎች ድክመት በተጨማሪ በገዥው ፓርቲም በኩል የአጀንዳ አጥረትና የተያዙ እቅዶችን በአግባቡ የማስፈጸም ችግር አለ። ፕሬዚዳንት ግርማ ወልደ ጊዮርጊስ በፓርላማ መክፈቻው እለት ለሁለቱም ምክር ቤቶች ንግግር ሲያደርጉ ብዙ አዋጆች እንደሚወጡ መግለፃቸውን ፣ መንግሥታዊ ያልሆኑ ድርጅቶችና በተመለከተ ፣ ታክስን በተመለከተና የፕሬስ ሕግን በተመለከተ ሕጐች እንደሚወጡ መናገራቸውን የገለፁት አቶ አብዱራህማን እስከ አህን ድረስ የተባሉት ሕጐች አለመውጣታቸውን ተናግረዋል። «በአንዳንድ አስፈፃሚ መስሪያ ቤቶች ይፈጸማሉ የተባሉ ማሻሻያዎችም አልቀረቡም።»</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ጥር 18 ቀን 2000</a></p>

</body>
</html>	
