<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ኤርትራ የተመድን ውሳኔ ተቃወመች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኤርትራ የተመድን ውሳኔ ተቃወመች</h2>


<p>የተባበሩት መንግሥታት ድርጅት የፀጥታው ምክር ቤት በኢትዮጵያና በኤርትራ መካከል የተፈጠረውን የድንበር ውዝግብ በሰላም ለመፍታት የድረጅቱን የሰላም አስከባሪ ኃይል የቆይታ ጊዜ ማራዘሙን ኤርትራ ተቃወመች።</p>

<p>የሰላም አስከባሪውን ጦር የቆይታ ጊዜ እስከ ሐምሌ 2000 ዓ.ም እንዲያስረዝምና ሁለቱ ተቀናቃኝ አገሮች ራሳቸውን እንዲቆጣጠሩ ፣ ከማናቸውም ዛቻ እንዲቆጠቡና ኅይል እንዳይጠቀሙ የፀጥታው ምክር ቤት ማሳሰቡ ይታወሳል።</p>

<p>የኤርትራ መንግሥት እንዳስታወቀው የሰላም አስከባሪው ኃይል የቆይታ ጊዜ በተደጋጋሚ በመራዘምም መሠረታዊ ችግሩን ለመፍታት አልቻለም። እስካሁንም የተባበሩት መንግሥታት የኤርትራ ክልል ብሎ በወሰነው መሬት ላይ የኢትዮጵያ ወታደሮች እንደሰፈሩ ናቸው።</p>

<p>የኤርትራ መንግሥት በተደጋጋሚ ለኤርትራ ከተወሰነው መሬት ላይ የኢትዮጵያ መንግሥት ወታደሮቹንና ተቋማቱን እንዲያስወጣ ኃላፊነቶቹን እንዲወጣ በተደጋጋሚ ሲጠይቅ ቆይቷል» ሲል የኤርትራ ውጭ ጉዳይ ሚኒስቴር መግለጫ ማውጣቱን አሶሼትድ ፕሬስ ካናይሮቢ ዘግቧል።</p>

<p>እንደ ኤርትራ እምነት የሰላም አስከባሪው ጊዜ መራዘ በቀጠናው ሰላምና መረጋጋትን ለማምጣት የሚኖረው ፋይዳ የለም። ኤርትራ የተባበሩት መንግሥታት ውሳኔን የምታየው የኢትዮጵያ ተባባሪ የሆነውን የአሜሪካ መንግሥት ፍላጐት ከማስጠበቅ አንፃር የተፈፀመ አድርጋ ነው።</p>

<p>የተባበሩት መንግሥታት ድርጅት በውሳኔው የኤርትራን መንግሥት በሁለቱ አገሮች መካከል ካለው የሰላም ቀጠና ወታደሮቹንና መሳሪያዎቹን እንዲያስወጣ እንዲሁም የኢትዮጵያ መንግሥት ከቀጠናው አካባቢ ያሰፈራቸውን ወታደሮች እንዲቀንስ ጠይቋል። አያይዞም የኤርትራ መንግሥት ለሰላም አስከባሪው ኃይል ነዳጅ ማቅረቡን እንዲቀጥል ወይም ነዳጅ ማስገባት ላይ የጣለውን ማዕቀብ እንዲያነሳ አሳስቧል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ጥር 28 ቀን 2000</a></p>

</body>
</html>	
