<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>«የእነ ወ/ት ብርቱካን ቡድን «ቅንጅትን» የማፈራረስና የመከፋፈል ተግባር ያከናውናል»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«የእነ ወ/ት ብርቱካን ቡድን «ቅንጅትን» የማፈራረስና የመከፋፈል ተግባር ያከናውናል»</h2>


<p>በኢንጂነር ኃይሉ ሻውል የሚመራው የቀድሞው ቅንጅት ቡድን በእነወ/ት ብርቱካን የሚመራውን ቡድን መሰሎቹን እያሰባሰበ ፣ ፓርቲ ለማቋቋም እየተንቀሳቀሰና የጠቅላላ ጉባዔውን ሥልጣን እየተጋፋና ከፋፋይ ርምጃ እየወሰዱ መሆኑን የሚገልፅ መግለጫ አወጣ።</p>

<p>ቡድኑ «አፈንጋጭ» የሚላቸውን የእነወ/ት ብርቱካን ቡድን በላዕላይ ምክር ቤት አባላት ምትክ የአቶ ተመስገን ዘውዴን ቡድና ሌሎችንም ግለሰቦች በማሟላት የፓርቲውን ሕግና ደንብ እየጣሱ መሆኑን ጠቅሷል።</p>

<p>በአሁኑ ወቅት ደጋፊው አንድነታቸውን እንደሚፈልግና አስታርቂ ሽማግሌዎች የተፈጠረውን ችግር ለመፍታት በቅንጅት አመራሮች አንድ ሆነው እንዲሰሩ እየተነቀሳቀሰ ባሉበት ወቅት የእነ ወ/ት ብርቱካን ቡድን ፓርቲ ለመመስረት የፓርቲውን ስም ለመተው በመፈለጋቸው የጠቅላላ ጉባዔውን ፍላጎት እየተጋፉ መሆኑን አመልክቷል።</p>

<p>እነ አቶ ተመስገን ዘውዴና አቶ አየለ ጫሚሶ «ተለጣፊ ድረጅት» ማቋቋማቸውን የሚገልፀው የእነ ኢንጂነር ኃይሉ ቡድን ፣ በቅንጅት አመራር አባላት ተይዞ የነበረውን የአመራር ቦታ እንወ/ት ብርቱካን በደራጎት ሊሰጧቸው መሆኑን ጠቅሷል።</p>

<p>«ግለሰቦቹ የቅንጅት ስም ከእውነተኛ መረጃዎቹ አስነጥቀውና ነጥቀው ለኢትዮጵያ ህዝብ ፓርቲ ፈጠርልንህ ለማለት የሕግም ሆነ የሞራል ብቃት» እንደሌላቸው በመግለጫው ላይ አትቷል።</p>

<p>የአሁኑ «ከቅንጅት ያፈነገጠው የአንጃ ቡድን አባላት አዲስ ፓርቲ ለመፍጠር መንቀሳቀሳቸው ተደብቆ የቆየውን አላማቸውን ይፋ ያወጡበት አጋጣሚና ፣ ሁሉም በየፊናው ይሂድ የሚለውን የከፋፋዩን የዶክተር ብርሃኑ ነጋን መፈክር ተግባራዊ እያደረጉ መሆኑን የኢትዮጵያ ሕዝብ እንዲያውቀው በአክብሮት እንጠይቃለን ይላል መግለጫው።</p>

<p>በመጨረሻም ፕሮፌሰር መስፍን ወልደማሪያም የተፈጠረውን ልዩነት ፈትተውና አስታርቀው «ቅንጅት» እንድ ሆኖ እንዲቀጥል የሽምግልና ተግባር ያከናውናሉ ተብሎ በብዙዎች መጠበቁን አስተውሏል። ነገር ግን አንዱን ደግፈው ሌላውን አግለው በተለያዩ መግናኛ ብዙሃን ቃለ መጠይቅ መስጠታቸው «ሕዝቡን ያሳዘነ ክስተት» መሆኑን አመልክቶ «ይባስ ብለው» ይላል መግለጫው ፣ «ይባስ ብለው ከእነወ/ት ብርቱካን ጋር መቀላቀልንና በተጓደሉ የላዕላይ ምክር ቤት ማሟያ ምርጫ አንድ ሆነው መቅረባቸውን በነፃ ፕሬሱ ላይ» ሲያዩ በእጅጉ መገረማቸውን ጠቅሰዋል። «አንጃውን ቡድን አጠናክረው ለመሄድ የፈለጉ መሆኑን ሕዝብ እንዲያውቅልን ...» ሲልም «ለሕዝብ ስሜት ግድ የሌላቸው ፖለቲከኞች ሩቅ አይጓዙም ... » በሚል ርዕስ ሥር ባወጣው መግለጫ ጥሪውን አስተላልፏል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ጥር 28 ቀን 2000</a></p>

</body>
</html>	
