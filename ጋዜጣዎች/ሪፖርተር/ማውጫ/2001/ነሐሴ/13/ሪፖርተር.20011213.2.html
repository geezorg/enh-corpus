<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title> አንድነት ፓርቲ የፖለቲካ ምህዳሩ ተዳፍኗል አለ በአዳማ የጠራው ጉባኤ ተበጠበጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">አንድነት ፓርቲ የፖለቲካ ምህዳሩ ተዳፍኗል አለ በአዳማ የጠራው ጉባኤ ተበጠበጠ</h2>


<p>አንድነት ለዴሞክራሲና ለፍትህ ፓርቲ የአገሪቱ የፖለቲካ ምህዳር በተግባር መዳፈኑን ገለጸ። በወቅታዊ ጉዳዮች ላይ ከአዳማ ከተማና ከአካባቢው ነዋሪ ሕዝብ ጋር ለመወያየት እሑድ ዕለት የጠራው ስብሰባ በኢሕአዴግ ካድሬዎች እንደተበጠበጠበት አስታውቋል።</p>

<p>የፖርቲው አመራሮች ሰኞ ዕለት በሰጡት ጋዜጣዊ መግለጫ ከዚህ ቀደም በተቃዋሚ ፓርቲዎች ይቀርብ የነበረው አቤቱታ የፖለቲካ ምህዳሩ ጠቧል የሚል እንደነበር ጠቁመው አንድነት ፓርቲ ነሐሴ 10 ቀን 2001 ዓ.ም በአዳማ ከተማ ማዘጋጃ ቤት በጠራው ስብሰባ የታየው ሁኔታ ግን የፖለቲካ ምህዳሩ መጥበብ ብቻ ሳይሆን ጨርሶ መዳፈኑን በተግባር የሚያሳይ መሆኑን ገልጸዋል።</p>

<p>አንድነት ፓርቲ ለመድበለ ፓርቲ እና ለዴሞክራሲ ሥርዓት ግንባታ የበኩሉን አስተዋጽኦ ለማድረግ በየአካባቢው ሲንቀሳቀስ በአባላቱ ላይ የደረሱት ወከባዎች፣ ግፎችና እስራት ፓርቲዎ ወደ ፊት በአገሪቱ የፖለቲካ ሂደት ውስጥ የሚኖረውን ተሳትፎ እንደገና እንዲመረምር እንደሚያደርገው ተናግረዋል።</p>

<p>አንድነት ፓርቲ በአዳማ በከተማ የሚካሄደውን ስብሰባ ለከተማው አስተዳደር በቅድሚያ በጽሑፍ ማሳወቁንና የከተማው አስተዳደርም በወቅቱ ሀሳቡን በመቀበል የስብሰባ አዳራሽ መፍቀዱን የጠቆመው የፓርቲው መግለጫ፣ የስብሰባው መጀመሪያ ሰዓት ሲቃረብ የተወሰኑ የወጣት ሴቶችና የወንዶች ስብስቦች በዋናው በር አካባቢ በመቆም ሕዝቡ ወደ አደራሹ እንዳይገባ የማድረግ እንቅስቃሴ መታየቱን፣ ስብሰባው ተጀምሮ የመግቢያ ንግግር መደረግ ሲጀመር በሚገባ የተደራጀና የተቀነባበረ የጩኸት፣ የፉጨት፣ የጭብጨባና በአዳራሹ ውስጥ የትርምስ እናቅስቃሴ በማካሄድ ስብሰባው ሊቀጥል የማይችልበት ሁኔታ መፈጠሩን አመልክቷል።</p>

<p>«ላይ ላዩን ለይምሰል «ይህ አገር የኦሮሞ አገር ነው። መናገር ያለባቸው በኦሮምኛ ነው» የሚል ምክንያት ቀረበ። እውነተኛው ምክንያት ግን የቋንቋ ጉዳይ አልነበረም የኦሮሞ ሕዝብ እንደማንኛውም የኢትዮጵያ ሕዝብ የሌላ ብሔረሰብ ወገኑ በሚያውቀው ቋንቋ ሲናገ አክብሮ የሚያዳምጥና ቁም ነገር ላይ የሚያተኩር ትልቅ ሕዝብ ነው። በዕለቱ በአዳራሹ ውስጥ የታየው የወረዳ ስነምግባር የኦሮሞ ሕዝብ ባህሪን ፈጽሞ እንደማይወክል አንድነት ለዴሞክራሲና ለፍትህ ፓርቲ አጥብቆ ያምናል» ይላል መግለጫው።</p>

<p>የአድነት ፓርቲ አመራር አባላት እንደግለጹት በአዳማ የተከሰተው ችግር እውነተኛ ምክንያት የኢሕአዴግ የፖለቲካ ምህዳሩ የማጥበብና ቀስ በቀስ የማዳፈን ፍላጐት ነው። የአንድነት ስብሰባ እንዳይካሄድ ለማድረግ በቀበሌ ባለሥልጣናት በተለይ በጸጥታ ኃላፊዎች አስተባባሪነት ከፍተኛ ዝግጅት የተካሄደ መሆኑን የሚያሳይ መረጃ እንዳገኙም አመራሮቹ ይናገራሉ።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ነሐሴ 13 ቀን 2001</a></p>

</body>
</html>	
