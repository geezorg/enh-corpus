<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢሕአዴግ የአንድነት ፓርቲን ክስ አጣጣለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢሕአዴግ የአንድነት ፓርቲን ክስ አጣጣለ</h2>


<p>የኢትዮጵያ ሕዝቦች አብዮታዊ ዴሞራሲያዊ ግንባር (ኢሕአዴግ) የአንድነት ለዴሞካርሲ ለፍትህ ፓርቲ ኢሕአዴግ ወከባ አደረሰብኝ በሚል በቅርቡ ያወጣውን መግለጫ «ከእውነት የራቀ ነው» ሲል ነቀፈ።</p>

<p>በኢሕአዴግ የሕዝብና የውጭ ግንኙነት መምሪያ ኃላፊ አቶ ሴኩቱሬ ጌታቸው ፊርማ ሐምሌ 28 ቀን 2001 ዓ.ም ለሪፖርተር ጋዜጣ በአድራሻ የተፃፈው ደብዳቤ አንድነት ለዴሞክራሲና ለፍትህ ፓርቲ ኢሕአዴግ ወከባ እያደረሰብኝ ነው በማለት ያቀረበውን ክስ በተለያዩ የግል ጋዜጦች ላይ መመልከቱን ያስታውሳል። ፓርቲው ኢሕአዴግ ሦስት ብልሹ አሠራሮችን በመጠቀም ወከባው እንደፈፀመበት በሰጠው መግለጫ ላይ ማመልከቱን አስታውሶ የችግሩ ሁሉ ተጠያቂ ኢሕአዴግን አድርጎ ማቅረቡ አስገርሞናል ብሏል። (የኢሕአዴግ መግለጫ እንደሚከተለው ቀርቧል)</p>

<p>«ራስ ሳይጠና ጉተና» - የአንድነት ፓርቲ ክስ አንድነት ለዴሞክራሲና ለፍትህ ፓርቲ «ኢሕአዴግ ወከባ እያደረሰብኝ ነው» በማለት ያቀረበውን ክስ በተለያዩ የግል ጋዜጦች ላይ ተመልክተነዋል። ፓርቲው ኢሕአዴግ ሦስት ብልሹ አሠራሮችን በመጠቀም ወከባ እንደፈፀመበት በጽ/ቤቱ በሰጠው መግለጫ ነው ክሱን ያቀረበው።</p>

<p>ከተፈጠረበት ጊዜ አንስቶ እርስ በእርሱ ሲባል የኖረና በዝሁ የብጥብጥ ታሪኩ ሰውን ያሰላቸው ይህ ፓርቲ ድንገት ብድግ ብሎ የችግሩ ሁሉ ተጠያቂ ኢሕአዴግ እንደሆነ አድርጎ ማቅረቡ በእጅጉ አስገርሞናል።</p>

<p>አንድነት ፓርቲ ኢሕአዴግ በፈጠረው ወንጀል «አባላቶቼን እየከሰሰ አጉላላብኝ፣ በጥቅም ሊያባብላቸው ሞከረ፣ ግጭቶችን በእነሱ ላይ በማላከክ ለእስራት ዳረጋቸው» ሲል ያቀረብው ስሞታም ሆነ እንደ መንግሥት አንድን ፓርቲ ለማዳከም በማሰብ የሚያደርገው የማዋከብ ሥራ የለም። የሌሎች ፓርቲዎች አባላትን በጥቅም በመደለል ከዓላማቸው ለማናጠብም አይንቀሳቀስም።</p>

<p>አንድነት መፈተሽ ካለበት አባላቱ ምን ያህል ከወንጀል እንቅስቃሴ ነፃ እንደሆኑ ነው። ማንኛውም ዜጋ የየትኛውም ፓርቲ አባል ቢሆን በየትኛውም መንግሥታዊ መዋቅርና ደረጃ ቢሰራ በወንጀል ተግባር ከተሰማራ ተጠያቂ መሆኑ የማይቀር ነው። ኢሕአዲግ በዚህ ጉዳይ ላይ ቁርጠኛ አቋም እንዳለው የአንድነት ፓርቲ አመራር የሚስተው አይመስለንም። በመሆኑም በዚህ ጉዳይ ላይ አመራሩ መጠንከር ካለበት ራሱም ሆነ አባላቱ ከህገ-ወጥነትና ከሽብር ተግባር ነፃ መሆናቸውን ማረጋገጥ ላይ ይመስለናል።</p>

<p>አንድነት «አባሎቼን ኢሕአዴግ ያባብልብኛል» ብሎ ሲናገር በሌላ በኩል የሰበሰብኳቸው አባላት በቀላሉ የሚደለሉ፣ የዓላማ ፅናት የሌላቸው ናቸው ማለቱ ነው። ኢሕአዴግ አንድ ሰው የፖለቲካ ፓርቲ አባል መሆን ያለበት በፓርቲው ዓላማ ሲያምን መሆኑን በአፅንኦት ይገነዘባል። በማባበል ወይም በማስፈራራት አባላትን ማፍራት ለፓርቲው ውድቀት እንጂ ጥንካሬ እንደማያመጣም ያውቃል። ከዚህ አኳያ አመራሩ በራሱ የስልጣን ሽኩቻ አጀንዳ በሚተራመስበት ፓርቲ ውስጥ ጠንካራ አባል እንዴት ሊፈጠር እንደሚችል ባይገባንም ኢሕአዴግ ግን በእንዲህ ዓይነት ተልካሻ ተጋባር ላይ ለመሰማራት ጊዜውም ፍላጎቱም እንደሌለው ለመግለፅ እንወዳለን።</p>

<p>አንድነት ፓርቲ ግን ይህንን መግለጫ የሰጠው በርግጥም ኢሕአዴግ ወከባ ስላደረሰብት እንዳልሆነ ማንኛውም ህሊና ያለው ወገን ሊገነዘበው ይችላል። ከጊዜ ወደ ጊዜ በውስጡ እየተጠናከረ የመጣው ቀውስ ተባብሶ ምክር ቤቱ ባዶ እየቀረ ሲሄድ የፓርቲው አባላትም አመራሩ የሚከተለው ፀረ-ዴሞራሲያዊና የትርምስ አቅጣጫ በመኮነን ሲያወግዙት ውጥረቱን ለማርገብ የአባላቱንና የሕዝቡን ትኩረት ለማዛባት «ኢሕአዴግ አዋከበኝ» ብሎ መጮህ እንደ ስልት ይጠቅም ይሆናል ብሎ በማሰቡ ነው።</p>

<p>ይሁን እንጂ ይህ የአንድነት ፓርቲ ስልት ለአንድ ወቅት የዜና ጠቀሜታ ይውል እንደሆነ እንጂ የፓርቲውን ውስጣዊ ችግር ለመቅረፍ አይችልም። ፓርቲው ጣቱን ወደ ኢሕአዴግ ከመቀሰሩ በፊት በቅድሚያ በኃላፊነት መንፈስ የሚንቀሳቀስ፣ ለአባላቱና ለሕዝቡ ክብር የሚሰጥ፣ የነጠረ ዓላማና የዓላማ ቁርጠኝነት ያለው፣ ስለዴሞክራሲና አንድነት ከማውራቱ በፊት ውስጣዊ ዴሞክራሲና አንድነት ያለው ፓርቲ ሆኖ በሁለት እግሩ ቢቆም ይመረጣል።</p>

<p>«ራስ ሳይጠና ጉተና» እንዲሉ አንድነት የውስጥ ችግሩን ሳይፈታ «ኢሕአዴግ አዋከበኝ» ማለቱ ተራ የፖለቲካ ጨዋታ መሆኑን ተገንዝቦ ትኩረቱን በውስጥ ጉዳዩ ላይ ቢያደርግ ይሻላል እንላለን። (የኢሕአዴግ የውጭ ግንኙነት ዘርፍ)</p>

<p>አንድነት ለዴሞክራሲና ለፍትህ ፓርቲ ሐምሌ 17 ቀን 2001 ዓ.ም በጽ/ቤቱ በሰጠው ጋዜጣዊ መግለጫ «ኢሕአዴግ ሦስት ብልሹ ስልቶችን በመጠቀም ከሕዝብ ጋር እንዳንገናኝ፣ በሕዝብ ጉዳይ እንዳንወያይ፣ አቋማችንን እንዳናሳውቅና ያሉትን አማራጮች እንዳናመዛዝን ወከባ እያደረሰብን ነው» ማለቱ አይዘነጋም።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ነሐሴ 3 ቀን 2001</a></p>

</body>
</html>	
