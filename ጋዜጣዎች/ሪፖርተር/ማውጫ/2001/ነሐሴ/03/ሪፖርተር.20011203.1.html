<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>እነ ዶ/ር ብርሃኑ ነጋን ጨምሮ 13 የግንቦት ሰባት ተጠርጣሪዎች ጥፋተኛ ተባሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">እነ ዶ/ር ብርሃኑ ነጋን ጨምሮ 13 የግንቦት ሰባት ተጠርጣሪዎች ጥፋተኛ ተባሉ</h2>


<p>ራሱን የዴሞክራቲክ ጋርድ ብሎ የሚጠራው የሽብርና የአመፅ የሲቪል ቡድን በ1998 ዓ.ም በህቡዕ ከተደራጀ በኋላ፤ ራሱን ችሎ ከተቋቋመው የኢትዮጵያ የነፃነትና ዴሞክራሲ ኃይል ብሎ ከሚጠራው የሽብር ወታደራዊ ቡድን ጋር በመሆን ከግንቦት ሰባት ቡድን ጋር ግንኙነት በመፍጠር መንግሥትን በኃይልና በአመፅ ለመጣል ሲንቀሳቀሱ ተገኝተዋል በሚል የፌደራል ዐቃቤ ሕግ ክስ እመሠረተባቸው 46 ሰዎች መካከል፣ ክሳቸው በሌሉበት ሲታይ የቆዩት ዶ/ር ብርሃኑ ነጋን ጨምሮ በ13 ተከሳሾች ላይ የፌደራል ከፍተኛ ፍርድ ቤት ሁለተኛ ወንጀል ችሎት ሐምሌ 30 ቀን 2001 ዓ.ም የጥፋተኝነት ውሳኔ አስተላለፈ። 28 ተከሳሾች ማረሚያ ቤት ሆነው፣ ሦስቱ በዋስ ተለቀው እንዲከላከሉ ብይን ሰጥቷል። እንድ ተከሳሽ (በሌለበት የተከሰሰ) በነፃ ተሰናብቷል።</p>

<p>በእነ ብርጋዴር ጄኔራል ተፈራ ማሞ መዝገብ ግንቦት 25 ቀን 2001 ዓ.ም ክስ ከተመሠረተባቸው 46 ሰዎች መካከል ዶ/ር ብርሃኑን ጨምሮ በ13ቱ ላይ የጥፋተኝነት ውሳኔ የተላለፈው በወንጀለኛ መቅጫ ሥነስርዓት ቁጥር 27 መሠረት ለፖሊስ እና በወ/መ/ሥ/ሥ/ ቁ35 መሠረት ለፍርድ ቤት በሰጡት የእምነት ቃል መሠረት ዐቃቤ ሕግ የመሰረተባቸውን አምስቱንም ክሶች እንዲከላከሉ ብይን ቢሰጥም፣ ተከሳሾቹ ክሳቸው በሌሉበት የታየ በመሆኑና በወ/መ/ሥ/ሥ/ቁ 163(3) መሠረት በፈፀሙት ወንጀል ጥፋተኛ ናቸው ብሎ ፍርድ ቤቱ ውሳኔ ሰጥቷል።</p>

<p>የብ/ጀ/ተፈራ ማሞ፣ አቶ አሣምነው ፅጌ (የቀድሞው ብ/ጀኔራል)፣ ሌ/ኮሎኔል ደምሰው አንተነህ፣ ሻለቃ መኮንን ወርቁ፣ ሌ/ኮ/ አበራ አሰፋ፣ ሌ/ኮ ዓለሙ ጌትነት፣ ሌ/ኮ ሰለሞን አሻግሬ፣ ሌ/ኮ ጌታቸው ብርሌ፣ ሻምበል ተመስገን ባይለኝ፣ ሻለቃ አዱኛ አለማየሁ (የሚስጥር ስም እሸቴ)፣ ሌ/ኮ ፋንታሁን ሙሀባ፣ ሻለቃ መሠከረ ካሣ፣ ሻለቃ ምስጋናው ተሰማ፣ ሻለቃ ፋናዬ ውቤ፣ መ/አ አባቡ ተፈራ፣ ሻለቃ አደፍርስ አሳምነው፣ አቶ ክፍሌ ስንሻው፣ የሺዋስ መንገሻ፣ መንግሥቱ አበበ፣ ወ/ሮ እማዋይሽ ዓለሙ፣ ጐሽ ይራድ ፀጋው (ጠበቃ)፣ መላኩ ተፈራ፣ ዋ/ሳጅን አመራር ባያብል፣ ም/ሳጅን ጐበና በላይ፣ ረ/ሳጅን ይበልጣል ብርሃኑ፣ ም/ሳጅን የሺዋስ ምትኩ፣ ሣጅን ውድነህ ተመስገን፣ ጌቱ ወርቁና ጽጌ ሃብተማርያም በወ/መ/ሥ/ሥ/ቁ 27 ለፖሊስ እና 35 ለፍርድ ቤት በሰጡት ቃልና በዐቃቤ ሕግ ምስክሮች ስለተመሰከረባቸው በሁሉም ክሶች በማረሚያ ቤት ሆነው እንዲከላከሉ በይኗል። በተጨማሪም ኢ/ር አራጋው አስፋው፣ ሣጅን አይተን ካሣና አቶ ጌቱ ወልዴ እያንዳንዳቸው በሦስት ሺ ብር ዋስ ተለቀው በውጭ እንዲከላከሉ ፍርድ ቤቱ ብይን ሰጥቷል። በሌለበት ክስ ተመስርቶበት የነበረው አቶ አማኑኤል (የአባቱ ስም ያልታወቀ) በነፃ ተሰናብቷል።</p>

<p>ሌ/ኮሎኔል አለሁበል አማረ፣ ያረጋል ይማም (የሚስጥር ስም ሚኪ) ፣ ዳን (ያባቱ ስም ያልታወቀ፣ አወቀ አፈወርቅ፣ ዶ/ር ብርሃኑ ነጋ፣ አንዳርጋቸው ጽጌ፣ ሙሉነህ ኢዩኤል፣ ኤፍሬም ማዴቦ፣ ዳንኤል አሠፋ፣ ቸኮል ጌታነሁን፣ መስፍን አማን፣ ፋሲል የኔዓለም እና ደረጀ ሀብተወልድ ክሳቸው በሌሉበት ታይቶ ጥፋተኛ በመባላቸው ዐቃቤ ሕግ የቅጣት አስተያየቱን ለነሐሴ 7 ቀን 2001 ዓ.ም በሬጅስትራር በኩል እንዲያቀርብ ፍርድ ቤት አዟል።</p>

<p>አራጋው አሰፋው፣ አይተን ካሣ እና ጌቱ ወልዴ የተከሰሱበት የወ/መ/ሥ/ቁ በመቀየሩና፣ የተቀየረው ሥ/ሥ/ቁ ዋስትና ስለማይከላከል የዋስትና መብት እንዲፈቀድላቸው ጠበቆቻቸው ለፍርድ ቤቱ ሲያመለክቱ ዐቃቤ ሕግ ቢቃወምም ፍርድ ቤቱ ውድቅ አድርጎ የዋስትና መብታቸውን ጠብቆላቸዋል።</p>

<p>ዐቃቤ ሕግ የተከሳሽ ጠበቆች የሚከላከሉበትን ጭብጥ እና የምስክሮቻቸውን ስም ዝርዝር አስቀድመው እንዲሰጡና በአጭር ቀን መከላከያቸውን ማሰማት እንዲጀምሩ ለፍርድ ቤቱ ሲያመለክት «የእናንተን ምስክርነት በአግባቡና የወሰደውን ጊዜ ያህል ወስደን ስምተናል። የእነሱንም ጊዜ ሰጥተን እንሰማለን። ራሳችሁ ሰብሰብ አድርጉት። በምታቀርቡት መቃወሚያ ላይ ጥንቃቄ አድርጉ» በማለት ፍርድ ቤቱ ማስጠንቀቂያ ሰጥቷል።</p>

<p>የተከሳሽ ጠበቆች መረጃ ለማሰባሰብ ጊዜ እንደማይበቃቸው በመግለፅ መከላከያ ማስረጃ ማቅረቢያ ጊዜ እንዲጨመርላቸው ቢያመለክቱም ፍርድ ቤቱ አልተቀበለውም። መከላከያ ምስክሮቻቸውን ከነሐሴ 19 ቀን 2001 ዓ.ም ጀምሮ ማሰማት እንዲጀምሩ ትዕዛዝ ሰጥቶ ችሎቱ ተጠናቋል።</p>

<p>አንድ የሕግ ባለሙያ በሰጡት አስተያየት «በሌሉበት ክስ የቀረበባቸው ሰዎች በአሁኑ ሰዓት የጥፋትኝነት ውሣነ ሊተላለፍባቸው አይገባም። ፍ/ቤቱ በዚህ ሰዓት የጥፋተኝነት ብይን መስጠቱ ሥነሥር ዓቱን የተከተለ አይደለም። ምክንያቱን ግለሰቦቹ መቼማ ቢሆን በክሱ ሂደት ውስጥ መጥተው «ክሱን እንከላከል» ብለው ማመልከት የሚችሉበት ዕድል ዝግ ባለመሆኑ እንዲሁም ተከላከሉ የተባሉ ሰዎች በሚያቀርቧቸው ማስረጃዎች ክሱን ማስተባበልና ማፍረስ ከቻሉ በሌሉበት የተከሰሱትንም ሰዎች ስለሚመለከትና ከክስ ነፃ ሊያደርግ ስለሚችል ነው» ብለዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ነሐሴ 3 ቀን 2001</a></p>

</body>
</html>	
