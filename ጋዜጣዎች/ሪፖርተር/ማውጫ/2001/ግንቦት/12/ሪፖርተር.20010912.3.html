<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የኤርትራዊያንን ንብረቶችና ገንዘብ መመለስ የሚያስችል መመሪያ ወጣ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኤርትራውያንን ንብረቶችና ገንዘብ መመለስ የሚያስችል መመሪያ ወጣ</h2>


<p>ኢትዮ-ኤርትራ ግጭትን ተከትሎ ከአገር እንዲወጡ የተደረጉ ኤርትራውያንን የግል ንብረቶቻቸውን ለመረከብ፣ በንግድ ውስጥ ለመንቀሳቀስ፣ በባንኮች ውስጥ የሚገኝ ገንዘብ መልሶ ለመውሰድ፣ በንግድና በኢንቨስትመንት ሲሠማሩ እንደ አገር ውስጥ ባለሀብት ተቆጥረው መሥራት እንዲችሉ የሚያስችል መመሪያ የሚኒስትሮቹ ምክር ቤት አፀደቀ።</p>

<p>የመንግሥት ኮሙኒኬሽን ጉዳዮች ጽ/ቤት ለተመላሽ ኤርትራውያን የተሰጡ ዕድሎች 1. ማስረጃ እያቀረቡ የግል ንብረቶቻቸውን ድርጅቶቻቸውን መረከብ ይችላሉ፣ 2. ንብርቶቻቸው ተሽጠው በባንክ በዝግ ሒሳብ የተቀመጠ ከሆነ ያለወለድ በብር ገንዘቡን ይወስዳሉ፣ 3. በግላቸው በባንኮች ያስቀመጡት ገንዘብ ካሳ ማንቀሳቀስ ይችላሉ፣ 4. በንግድና በኢንቨስትመንት ሲሠማሩ እንደ አገር ውስጥ ባለሀብት ይታያሉ፣</p>

<p>ሚኒስተር ዴኤታ አቶ ኤርሚያስ ለገሠ ሰኞ ዕለት ለጋዜጠኞች በሰጡት መግለጫ የሚኒስትሮች ም/ቤት ሰሞኑን ያፀደቀው መመሪያ የኤርትራ መንግሥት በተለየ ሁኔታ ከሚመራቸው የንግድና የፀጥታ ተቋማት ጋር በቀጥታም ይሁን በተዘዋዋሪ ትስስር ከሌላቸው በስተቀር ኤርትራዊያን ንብረታቸውን በማግኘት እንዲያለሙ ዕድል ይሰጣል።</p>

<p>ከአገር እንዲወጡ የተደረጉት ኤርትራውያን ከዚህ ቀደም የግል ንብረታቸው ወይም ድርጅት ካላቸውና ንብረቱ ወይም ንግዱ ያልተሸጠና ያልፈረሠ ሆኖ በወኪሎቻቸው የሚተዳደር ከሆነ አስፈላጊው ማስረጃ እያቀረቡ ንብረቱን ወይም ድርጅቱን መረከብ ይችላሉ።</p>

<p>እንደ አቶ ኤርሚያ ገለፃ ኤርትራዊያኑ በመመሪያው መሠረት ንብረታቸው ተሽጦ በዝግ የባንክ ሒሳብ የተቀመጠ ከሆነ ካለወለድ በብር እንዲያገኙ ይደረጋል። ሆኖም ገንዘቡ ለባለቤቶቹ የሚመለሰው አስፈላጊውን የዕዳ ማጣሪያ እየተካሄደ ነው ተብሏል። በተጨማሪም በግል በባንኮች ያስቀመጡት ገንዘብ ካለ እንዲያንቀስቅሱ ይፈቀድላቸዋል።</p>

<p>ዕዳ ያለባቸው ኤርትራውያንም ያለባቸውን ዕዳ ያለምንም ቅጣትና ወለድ እንዲከፍሉ እንደሚደረግ፣ ተመላሽ ኤርትራውያኑ በንግድና ኢንቨስትመንት ሥራ በሚሠማሩበትም ጊዜ እንደ አገር ውስጥ ባለሀብት እንዲቆጠሩ በመመሪያው መካተቱን አቶ ኤርሚያስ ገልፀዋል።</p>

<p>ኤርትራዊያን በንብረታቸው ተጠቃሚ የሚያደርገው ይኸው የመንግሥት ውሳኔ የተወረስ ንብረት እንደመመለስ ተደርጎ ሊቆጠር እንደማይገባ አቶ ኤርሚያስ አሳስበዋል።</p>

<p>ኢትዮጵያንና ኤርትራ በ1990 ግንቦት ወር በድንበር ግጭት ወደ ጦርነት ማምራታቸው የሚታወስ ነው።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ግንቦት 12 ቀን 2001</a></p>

</body>
</html>	
