<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>በጋምቤላ በተከሰተ ግጭት 10 ሰዎች መገለደላቸውንና 31 ሰዎች መቁሰላቸው ተገለፀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በጋምቤላ በተከሰተ ግጭት 10 ሰዎች መገደላቸውንና 31 ሰዎች መቁሰላቸው ተገለፀ</h2>


<p>ጋምቤላ ፑልዳን ተብሎ በሚጠራ አካባቢ በክልሉ ወታደሮችና በሲቪሎች መካከል በተከሰተ ግጭት 10 ሰዎች መሞታቸውንና 31 ሰዎች መቁሰላቸውን በአዲስ አበባ በሚገኙ የተለያዩ ዩኒቨርሲቲዎች ትምህርታቸውን የሚከታተሉ የክልሉ ተማሪዎች ለሪፖርተር ጋዜጣ ገለፁ።</p>

<p>ከአዲስ አበባ ዩኒቨርሲቲ ፤ ከሲቪል ሰርቪስ እና ከግል ኮሌጆች የተውጣጡ የተማሪዎች ተዎካዮች እንደገለፁት በክልሉ መስተዳድር ልዩ ወታደሮችና ከአኮቦ ተፈናቅለው ፑልዳን በተባለው አካባቢ በሰፈሩ ነዋሪዎች መካከል ግጭቱ የተፈጠረው የዛሬ ሁለት ሳምንት ቅዳሜ ከሌሊቱ 11 ሰዓት ላይ ሲሆን በግጭቱ 9 ሲቪሎች እና አንድ ወታደር ሲገደሉ 23 ሲቪሎችና 8 ወታደሮች ደግሞ ቆስለዋል።</p>

<p>በደቡብ ሱዳን የሚኖሩ የሙርሌ ብሔረሰብ ታጣቂዎች አኮቦ አካባቢ በሚኖሩ ኢትዮጵያውያኖች ላይ በየግዜው በሚያደርሱት ጥቃት ምክንያት የአካባቢው ነዋሪዎች ቀያቸውን ለቅቀው ወደ ፑልዳን መጥተው መስፈራቸውን የሚገልፁት እነዚህ ተማሪዎች በወታደሮቹና በተፈናቃዮቹ መካከል ግጭቱ የተፈጠረው የጋምቤላ ክልል መስተዳድር ወደነበሩበት ቀየ እንዲመለሱ ያስተላለፈውን ትዕዝዝ ተፈናቃዎቹ «ጊዜ ይሰጠን» ብለው ባለመቀበላቸው መሆኑን ያስረዳሉ።</p>

<p>ከአንድ ዓመት በፊት በደቡብ ሱዳን አካባቢ በሚንቀሳቀሱ ታጣቂዎች ንብረቶቻቸውን ተዘርፈው ከአካባቢው የተፍናቀሉ ኢትዮጵያውያን ወደ ፑልድና ሲሰደዱ የጋምቤላ መንግሥት «ወደ ቦታችሁ መመለስ አለባችሁ» በሚል አስገድዶ ወደ ቀያቸው እንደመለሳቸውና ተፈናቃዮቹም መኖሪያ አካባቢያቸው ሳይድርሱ ታጣቂዎች በፈፀሙት ሌላ ጥቃት 10 ሰዎች መገደላቸውን ያስታወሱት ተማሪዎቹ የክልሉ መንግሥት የአካባቢዉን የፀጥታ ጉዳይ ሳይቆጣጠር ዜጐችን በግድ ወደ ቦታቸው እንዲመለሱ ማድረጉ ተገቢ አለመሆኑን አመልክተዋል። ዜጎች ከቦታ ቦታ ተዘዋውረው የመስራት መብታቸውን ተነፍገው በግዴታ የፀጥታ ችግር ወዳለበት ክልል እንዲመለሱ መደረጉም ከአንድ በህዝብ ከተመረጠ የመንግሥት አካል የሚጠበቅ አለመሆኑንም አክለው ገልፀዋል።</p>

<p>እነኝሁ ተማሪዎች እንደሚሉት የክልሉ መንግሥት ወታደሮች ከ15 ቀን በፊት ቅዳሜ ሌሊት 11 ሰዓት ላይ ተፈናቃዮቹ ተሰብስበው በሚኖሩበት ሰፈር በፈፀሙት ጥቃት 9 ሠላማዊ ሰዎች (የስም ዝርዝራቸውን ሰጥተውናል) ሲገደሉ 23 ቆስለዋል። በግጭቱ 1 ፖሊስ የተገደለ ሲሆን 8 ቆስለዋል።</p>

<p>ወታደሮቹ በከፈቱት ጥቃት 200 ከብቶች መገደላቸውንና 30 ሴቶችና ህፃናት ደግሞ እስከአሁን የደረሱበት አለመታወቁን የሚናገሩት የተማሪዎቹ ተወካዮች የቆሰሉት 23 ሰዎች በወቅቱ ወደ ከተማ ሄደው ህክምና እንዳያገኙ መደረጋቸውን አስታውቀዋል። ከቀናት በኋላ ቁስለኞቹን አሳፍሮ ወደ ከተማ የወሰደ አንድ አሽከርካሪም መታሰሩን ተማሪዎቹ ይናገራሉ።</p>

<p>ግጭቱን በማስመልከት ማብራሪያ እንዲሰጡን የጠየቅናቸው የጋምቤላ ክልል መስተዳድር ህዝብ ግንኙነት ኃላፊ አቶ ሰኢድ አስማረ በጉዳዩ ዙሪያ ከክልሉ ኃላፊዎች ጋር ተነጋግረው መልስ እንደሚሰጡን በተደጋጋሚ ያደረግነው ሙከራ ስብሰባ ላይ ናቸው በሚል ምክንያት ሊሳካ አልቻለም።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ኅዳር 28 ቀን 2001</a></p>

</body>
</html>	
