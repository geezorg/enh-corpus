<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ሚድሮክ ኮንስትራክሽን ብድሩን ባለመክፈሉ ዋስትናው ሸራተን በሐራጅ አደጋ ላይ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ሚድሮክ ኮንስትራክሽን ብድሩን ባለመክፈሉ ዋስትናው ሸራተን በሐራጅ አደጋ ላይ ነው</h2>


<p>ሚድሮክ ኮንስትራክሽን ከኢትዮጵያ ንግድ ባንክ ከ170 ሚሊዮን ብር በላይ ብድር ወስዶ ባለመመለሱ በዋስትና በተያዘው ንብረት ላይ የሐራጅ ጨረታ ለመፍታት የመንግሥት ጣልቃ ገብነት እንደሚያስፈልግ ተጠቆመ።</p>

<p>ለጉዳዩ ቅርበት ያላቸው የባንኩ አንድ የሥራ ኀላፊ ለሪፖርተር ጋዜጣ እንዳረጋገጡት ሚድሮክ ኮንስታክስሽን ብድሩን ሲወስድ በዋስትና ያስያዘው ሸራተን ሆቴልን ነው። ሚድሮክ ከባንኩ ወስዶ ያልመለሰው ብድር እሰከ ሰኔ 30 ቀን 2000 ዓ.ም ድረስ ከ170 ሚሊዮን ብር በላይ መሆኑን ያረጋገጠው ምንጫችን ስለብድሩ አከፋፈል ጉዳይ በተደጋጋሚ ባንኩ ለሚድሮክ ኮንስትራክሽን ደብዳቤ ቢፅፍም አንድም ጊዜ ምላሽ ማግኘት አልቻለም።</p>

<p>ለሌሎች ባለሀብቶች በማይደረግ መልኩ ሚድሮክ ኮንስታክሽን ብድሩን እንዲከፍል የማስታመም ያህል ባንኩ በተደጋጋሚ ደብዳቤ ቢፅፍም ብድሩ የማይመለስበት ምክናያት እንኳን ተጠቅሶ መልስ ማግኘት አለመቻሉ ትልቁ ችግር መሆኑን ምንጫችን ገልፀዋል።</p>

<p>አንድ ተበዳሪ ብድሩን መመለስ ካልቻለ በሕጉ መሠረት የ30 ቀናት ማስጠንቀቂያ ተሰጥቶት ማስከፈል ካልሆነም በዋስትና ያስያዘውን ንብረት በሐራጅ ለጨረታ እንደሚቀርብ ኀላፊው ጠቁመው በሚድሮክ ኮንስትራክሽን ጉዳይ ባንኩ በዋስትና የያዘውን ሸራተን ሆቴል ላይ የሐራጅ ጨረታ አውጥቶ መሸጥ የነበረበት ቢሆንም ይህንን ለመወሰን መንግሥት በጉዳዩ ጣልቃ ገብቶ አንድ ውሣኔ ይሰጣል ተብሎ እየተጠበቀ መሆኑን ተናግረዋል።</p>

<p>ሚድሮክ ኮንስትራክሽን 170 ሚሊዮን ብር የሚደርስ የኪራይና የንብረት ዋጋ ዕዳ አለመክፈሉን እንዲሁም በአዲስ አበባ ከመገናኛ እክስ ሐያት የወሰደው የ190 ሚሊዮን ብር የመንገድ ሥራ ፕሮጀክት በወቅቱ ማጠናቀቅ ባለመቻሉ ፕሮጀክቱን መነጠቁን በተለያየ ጊዜ መዘገባችን ይታወሳል።</p>

<p>ሸራተን አዲስ ሆቴል ከሚድሮክ ኮንስትራክሽን በእጥፍ የሚበልጥ ገንዘብ ከኢትዮጵያ ንግድ ባንክ ብድር መውሰዱም የሚታወስ ነው።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ኅዳር 7 ቀን 2001</a></p>

</body>
</html>	
