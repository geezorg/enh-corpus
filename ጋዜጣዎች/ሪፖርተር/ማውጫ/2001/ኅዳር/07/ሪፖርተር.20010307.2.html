<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>«ኢትዮጵያ በሶማሊያ ሽግግር መንግሥት ደስተኛ አይደለችም»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«ኢትዮጵያ በሶማሊያ ሽግግር መንግሥት ደስተኛ አይደለችም»</h2>


<p>ባለፈው ሐሙስ በኢትዮጵያ የሥራ ጉብኝት ያደረጉ የሶማሊያ ፕሬዚዳንትና ጠቅላይ ሚኒስትር ከውጭ ጉዳይ ሚኒስትር አቶ ስዩም መስፍን ጋር በተነጋገሩበት ወቅት ኢትዮጵያ በሽግግሩ መንግሥት ላይ ቅር መሰኘቷን እንደገለፁላቸው የውጭ ጉዳይ ሚኒስትር ቃል አቀባይ ገለፁ። አልሸባብ ወደ ሞቃዲሾ እየተጠጋ በመምጣቱ ፤ የኢትዮጵያ ሠራዊት ርምጃ ለመውሰድ ዝግጅቱን ማጠናቀቁን ለመስሪያ ቤቱ ቅርበት ያላቸው ምንጮች ጠቁመዋል።</p>

<p>ከሁለት ሳምንታት በፊት በናይሮቢ ከተማ ላይ የሶማሊያ ሽግግር መንግሥት በ15 ቀናት ውስጥ ካቢኔ እንዲያቋቁም የተስማማ ቢሆንም ተግባራዊ ባለማድረጉ የኢትዮጵያ መንግሥት ቅር ተሰኝቷል። የውጭ ጉዳይ ሚንስትር ቃል አቀባይ አቶ ዋህድ በላይ እንደገለፁልን ከሆነ ፣ የሶማሊያ ፕሬዚዳንት አብዱላሂ የሱፍንና ጠቅላይ ሚንስትር ኑር ሐሰን አዲን በ15 ቀናት ውስጥ ካቢኔ እንዲያቋቋሙ «በናይሮቢ ዲክላሬሽን» ላይ የተስማሙ ቢሆንም ጠቅላይ ሚንስትሩ ያቀረቡላቸው የካቢኔ አባልት በፕሬዚዳንቱ ተቀባይነት ባለማግኘታቸው ፣ በስምምነቱ የተቀመጠ የግዜ ሰሌዳ ተላልፈዋል። ይህ በኢጋድ የተደረገው ስምምነት ተፈፃሚ ባለመሆኑ በተለይ ኢትዮጵያ እንደ ኢጋድ ሊቀመንበርነቷ ቅር አሰኝቷታል።</p>

<p>በሁለቱም ባለስልጣናት አለመስማማት ምክንያት የአገሪቱ ካቢኔ አለመቋቋሙ ቅር የተሰኙት አቶ ስዩም ፣ ለፕሬዚዳንቱና ለጠቅላይ ሚኒስትሩ ቅሬታቸውን የገለፁላቸው ሲሆን ፣ አሁንም በካቢኔ አባላት ዝርዝር ተስማምተው ማቋቋም ካልቻሉ በናይሮቢው ስምምነት መሠረት በቸልታ እንደማይታለፍና ፣ ኢትዮጵያ እንደ ኢጋድ ሊቀመንበርነቷ ለድርጅቱ «አልተሳካላቸውም» የሚል ሪፖርት ለማቅረብ እንደምትገደድ አቶ ዋህድ ገልፀዋል።</p>

<p>«ስምምነቱ ተፈፃሚ ካልሆነ እንደተለመደ በቀላሉ አይታለፍም» ያሉት አቶ ዋህድ ፣ ይህም «ማስጠንቀቂያ አዘል ሃሳብ» በስምምነቱ ውስጥ መካተቱ አስረድቷል።</p>

<p>ሁለቱም ባለሥልጣናት አለመስማማታቸው የጠቀሱት አቶ ዋህድ ፣ «ሦስተኛ አካል እርዳታ ሊሰጥ ይችላል እንጂ በአገራቸው ዋና ፈፃሚ ሊሆን አይችልም» በልዋል።</p>

<p>በሌላ በኩል ፣ አልሸባብ የተባለው ዓማፂ ቡድን በርካታ ከተሞች ቁጥጥር ስር በማዋሉ ወደ ዋና ከተማ መገስገሱን የሚቀጥል ከሆነ የኢትዮጵያ ወታደሮች እርምጃ ለመውሰድ መዘጋጀታቸው ለውጭ ጉዳይ ሚ/ር ቅርበት ያላቸው ታማኝ ምንጮች ለሪፖርተር ገልፀዋል። በዓለም ዓቀፍ ሚዲያዎች ስለ አልሸባብ እየተባለ ያለው የተጋነነ ቢሆንም የተወሰነ እንቅስቃሴ እየደረጉ መሆኑን ግን ኢትዮጵያን ማሳሰቡ ምንጮቹ ጠቁመዋል። እነዚህ ምንጮች እንደሚሉት የኢትዮጵያ ወታደሮች እንዲወጥ በጅቡቲ ስምምነት ከተደረሰ ጀምሮ የኢትዮጵያ ወታደሮች በጦርነት መሳተፋቸው ማቆማቸው ፣ ዓማፂ ቡድኑ የልብ ልብ ተሰምቶታል።</p>

<p>በአንዳንድ አካባቢዎች አብዛኛዎቹ ከሞቃዲሾ ውጪ ስፍራው የሚገኙ የኢትዮጵያ ወታደሮች ፣ የአልሸባብ እንቅስቃሴ አሁን ባለበት ሁኔታ የሚቀጥል ከሆነ ከመርካ እስከ ኪስማዩ ለመመለስ መዘጋጀቱን ምንጮች ተናግረዋል። የዓማፂው ቡድኑ ግስጋሴ በራሱ ጥንካሬ ሳይሆን በሽግግር መንግሥቱ ድክመትን ክፍተት መሆኑ ጠቁመዋል።</p>

<p>ለመውጣት በዝግጅት ላይ የነበሩ የኢትዮጵያ ወታደሮች ተመልሰው ዓማፂውን ለመመከት ዝግጅት ለማድረግ የተገደዱት ፣ በሽግግር መንግሥቱ ድክመት እንጂ በአልሸባብ ጥንካሬ አለመሆኑ የኢትዮጵያ መንግሥት እምነት ነው። ሆኖም ኢትዮጵያ ከሶማሊያ ለመውጣት በጅብቲ ላይ የተደረሰውን ስምምነት አሁንም የምታከብር መሆኗን ምንጮቹ ጠቁመዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ኅዳር 7 ቀን 2001</a></p>

</body>
</html>	
