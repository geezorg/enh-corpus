<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ፖሊስ ሰባት ሺ ገፅ ያለው ማስረጃ መያዙን ገለጸ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ፖሊስ ሰባት ሺ ገፅ ያለው ማስረጃ መያዙን ገለጸ</h2>


<p>በሽብር ፈጠራ ወንጀል ተሰማርተዋል በሚል ጠርጥሮ በቁጥጥር ስር ካዋላቸው ተጠርጣሪዎች እጅ ሰባት ሺ ገፅ የሠነድ ማስረጃ ማግኘቱን ፓሊስ ለፍርድ ቤት ቀርቦ አስረዳ። የኦፌዴን ዋና ፀሐፊን ጨምሮ በተጠርጣሪዎች አማካኝነት እየተመለመሉ የሰለጠኑና የሚሰለጥኑም እንዳሉ በያዘው የሰንድ ማስረጃ ማረጋገጡን ተናግሯል።</p>

<p>በሽብር ፈጠራ ወንጀል ተጠርጥረው በቁጥጥር ስር በሚገኑት በኦፌዴን ዋና ፀሐፊ አማካኝነት ተመልምለው የስለጠኑና በመሰልጠን ላይ የሚገኙ ሽብር ፈጣሪዎች እንዳሉ የፌዴራል ፖሊስ ምርመራ ክፍል ህዳር 15 ቀን 2001 ዓ.ም ለፌዴራል የመጀመሪያ ደረጃ ፍርድ ቤት አራዳ ምድብ ችሎት ቀርቦ ካስረዳ በኋላ «ተጨማሪ ምርመራ ስለሚቀረኝ 14 ቀናት ይፈቀድልኝ» በማለት ለፍርድ ቤቱ አመልክቷል።</p>

<p>ዋና ፀሐፊው አቶ በቀለ ጂራታ ፣ ሕጋዊ የፖለቲካ ፓርቲ ዋና ፀሐፊ ሆነው እንደሚሰሩና በማኛውም ሕገወጥ ሥራ ላይ ተሳታፊ አለመሆናቸውን ለፍርድ ቤቱ አስረድተው ፣ የዋስትና መብታቸው እንዲፈቀድላቸው ጠይቀዋል። ነገር ግን ፖሊስ ከኦነግ ጋር ያላቸውን ግንኙነት የሚያሳይ ሰንድ እማኞች ባሉበት በብርበራ ማግኘቱን ገልፆ ፣ በተጠርጣሪው አማካኝነት እንዲሰለጥኑ የተደረጉና በአሁኑ ሰዓት ተደብቀው የሚገኙትን ለመያዝ እየሠራ መሆኑን ለፍርድ ቤቱ አመልክቷል።</p>

<p>በተጠርታሪዎቹ አማካኝነት መዋጮ እየተዋጣላቸውና የተለያየ ድጋፍ እየተደረገላቸው በሕገወጥ ተግባር ላይ የተሰማሩና ለመሰማራት በዝግጅት ላይ እንደነበሩ ፣ ማሰልጠኛ ቦታቸውም ኬንያ ሶሎሎ እንደሚባል ፖሊስ ለፍርድ ቤቱ አስረድቷል።</p>

<p>ተጠርጣሪዎች «ሐዊ ቢሉሱማ» በሚል ስም ተደራጅተው ገንዘብ በማሰባሰብ 50ሺ ብር ውጭ ለሚገኘው የኦሮሞ ነፃ አውጭ ግንባር የረዱበትን ሰነድ መያዙን ፖሊስ ገልፆ ፣ ሰባት ሺ ገፅ የሰነድ ማስረጃ (በቁቤና እንግሊዝኛ የተፃፈ) ለማስተርጐም ሕጋዊ ትርጉም ቤት መስጠቱን ተናግሯል።</p>

<p>ፖሊስ ከተጠርጣሪዎቹ በተለያየ ቦታ ከተያዙት ሰንዶች የተወሰኑትን ለፍርድ ቤቱ አቅርቦ ካሳየ በኋላ ፣ ያልተያዙ የተጠርጣሪዎቹ ግብረ አበሮች ፣ የጦር መሣሪያዎች ፣ ፈንጂዎች ፣ የተለያዩ ማስረጃዎችና ስነዶችን ሊያሸሹ ሰለሚችሉ የጠየቀው ጊዜ ቀጠሮ እንዲፈቀድለት ፍ/ቤቱን ጠይቋል።</p>

<p>ፖሊስ አያይዞ እንደገለፀው «ካዎርጃ» በሚል ስም የተደራጁ በእስልምና ስም በመደራጀት ፣ ስለ ጅሀድ ውጊያ ስልት በመንደፍ ፣ ፈንጂ እንዴት ይጠቀማል በሚል ጥናት የሚያካሂዱበት የሰነድ ማስረጃ በቁጥጥር ስር አውሎ በምርመራ ላይ እንደሚገኝ ለፍርድ ቤቱ አስረድቷል።</p>

<p>ተጠርጣሪዎቹ በምዕራብ ወለጋ ከሚገኘው እራሱን የኦሮሞ ነፃ አውጭ ግንባር በሚል ከሚጠራው ሕገወጥ ታጣቂ ቡድን ጋ ግንኙነት እንዳላቸውና ቀሪ ምርመራዎች እንደሚቀሩት በመግለፅ የጠየቀው ተጨማሪ ጊዜ እንዲፈቀድለት ደጋግሞ ፍ/ቤቱን ጠይቋል።</p>

<p>ተጠርጣሪዎቹ በግላቸውና በጠበቆቻቸው አማካኝነት ለፍርድ ቤቱ ባቀረቡት አቤቱታ ፣ ፖሊስ ሁለት ጊዜ የ14 ቀናት ተጨማሪ ጊዜ ጠይቆ እንደተፈቀደለት ፣ ነገር ግን በተፈቀደለት ጊዜ ምንም እንዳልሰራና በተደጋጋሚ ቀረኝ የሚላቸው ምርመራዎች ተመሳሳይ በመሆናቸው ለሦስተኛ ጊዜ የጠየቀው ጊዜ አግባብ ባለመሆኑ ፍርድ ቤቱ ጥያቄውን ውድቅ በማድረግ በነፃ እንዲያሰናብታቸው ወይም የዋስትና መብታቸውን እንዲያከብርላቸው ጠይቀዋል።</p>

<p>በጥርጣሬ ፖሊስ በቁጥጥር ስር ካዋላቸው 25 ቀናት እንዳስቆጠሩ የተናገሩት ተጠርታሪዎቹ ፣ ፍርድ ቤት ባዘዘው መሠረት ህክምናና መድሃኒት ከማግኘታቸው ውጪ እስካሁን ከቤተሰቦቻቸው ጋር መገናኘት እንዳልቻሉ ባልሆነ ሰዓት እየተወሰደኡ እንደሚገረፉ (ጥቂቶች ናቸው) ለፍርድ ቤቱ አመልክተዋል።</p>

<p>ፍርድ ቤቱ ሁለቱንም ወገን ካዳመጠ በኋላ ተጠርጣሪዎቹ ፣ ተጠርጥሪ እንጂ ወንጀለኛ እንዳልሆኑ በመግለፅ ፣ ከቤተሰቦቻቸው መገናኘትና ሕክምና ማግኘት ችሮታ ሳይሆን ሕገመንግስታዊ መብት መሆኑን በመግለፅ ፣ ተፈፃሚ እንዲሆንላቸው ፣ ተደበደብን የሚሉትን ፣ የምርመራ ክፍል ኃላፊው አጣርተው ለፍርድ ቤቱ ሪፖርት እንዲያደርጉ ትዕዛዝ አስተላልፎ ከተጠየቀው ተጨማሪ የ14 ቀናት የጊዜ ቀጠሮ ውስጥ ሰባት ቀናት በመፍቀድ ፣ አቃቤ ሕግ መዝገቡን አጣርቶ እንዲያቀርብ ለህዳር 22 ቀን 2001 ዓ.ም ተለዋጭ ቀጠሮ ሰጥቷል።</p>

<p>ፍርድ ቤቱ በዕለቱ የነበረውን ችሎት ይከታተሉ የነበሩትን ጋዜጠኞችና ታዳሚዎች ምንም ዓይነት ማስታወሻ መያዝ እንደማይችሉ በችሎት አስከባሪ ፖሊሶችና ሠራትኞች አማካኝነት በመግለፅ ከልክሏል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ኅዳር 17 ቀን 2001</a></p>

</body>
</html>	
