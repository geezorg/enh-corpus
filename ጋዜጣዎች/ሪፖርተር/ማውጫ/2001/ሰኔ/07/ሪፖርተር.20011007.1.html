<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>በዘጠኝ ወራት 4.3 ቢሊዮን ዶላር ገቢ ቢገኝም እጥረቱ አልተፈታም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በዘጠኝ ወራት 4.3 ቢሊዮን ዶላር ገቢ ቢገኝም እጥረቱ አልተፈታም</h2>


<p>ኢትዮጵያ ባለፉት ዘጠኝ ወራት ከተለያዩ ምንጮች 4 ቢሊዮን 397 ሚሊዮን 500 ሺህ ዶላር ካለፈው ዓመት የተሻለ የውጪ ምንዛሪ ገቢ ብታገኝም የውጪ ምንዛሪ እጥረቱን እንዳልቀረፈው የኢትዮጵያ ብሔራዊ ባንክ አስታወቀ።</p>

<p>ባንኩ የ2001 በጀት ዓመት የዘጠኝ ወራት የሥራ አፈፃፀም ሪፖርት ላይ እንደጠቀሰው ከውጪ ንግድ፣ ከአገልግሎት፣ ከሐዋላ (ከውጪ አገር በሚላክ ገንዘብ) እና ከብድርና ዕርዳታ በድምሩ 4 ቢሊዮን 397 ሚሊዮን 500 ሺህ ዶላር ገቢ ተገኝቷል። ይህ ገቢ ከአምና ተመሳሳይ ወቅት ጋር ሲነፃፀር በ21 በመቶ ዕድገት አለው።</p>

<p>አገሪቱ ላለፉት ዘጠኝ ወራት (ከሐምሌ 1/2000 እስከ መጋቢት 30/2000) ባሉት ጊዜያት ብቻ ካገኘው የውጪ ምንዛሪ ውስጥ 1 ቢሊዮን 216 ሚሊዮን 200 ሺህ ዶላር ያህሉ ከግል ሐዋላ (መንግሥታዊ ያልሆኑ ድርጅቶችን ጨምሮ) የተገኘ ነው። ከግል ሐዋላ የተገኘው ገቢ ከአምና ተመሳሳይ ወቅት ጋር ሲነፃፀር በ24 በመቶ አድጓል።</p>

<p>በተጨማሪም ከውጪ ቀጥታ ኢንቨስትመንት 62.7 ሚሊዮን ዶላር የተገኘ ሲሆን ከአምና ተመሳሳይ ወቅት ጋር ሲነፃፀር በ33 በመቶ ያንሳል።</p>

<p>በተጠቀሰው የበጀት ዓመት አገሪቱ ከብድርና ዕርዳታ 1 ቢሊዮን 435 ሚሊዮን 500 ሺህ ዶላር ያገኘች ሲሆን ከአምና ተመሳሳይ ወቅት ጋር ሲነፃፀር በ63 በመቶ ዕድገት አለው።</p>

<p>የባንኩ ሪፖርት አያይዞም ባለፊት ዘጠኝ ወራት ከተለያዩ ምንጮች የተሰበሰበው ገቢ ቢያድግም ለአገሪቱ ኢኮኖሚ ዕድገት የሚያስፈልጉ መሠረታዊ የገቢ ዕቃዎችና አገልግሎቶች እያደገ መጥቷል። በመሆኑም የአገሪቱን የውጭ ምንዛሪ ግኝት ለማዳበር ባንኩ የተለያዩ እርምጃዎችን እየወሰደ እንደሚገኝ ገልጿል። ባንኩ እየወሰድኩ ነው ካላቸው እርምጃዎች መካከል የውጪ ንግድን ማስፋፋት፣ የውጪ ቀጥተኛ ኢንቨስትመንትንና የውጪ ምንዛሪ ሐዋላን ማበረታታት፣ ከልማት አገሮች የሚገኘውን ብድርና ዕርዳታ በወቅቱና በበቂ መጠን እንዲገኝ ጥረት ማድረግ፣ የተገኘውን የውጪ ምንዛሪ ሐብት በአግባቡ መጠቀም የሚሉ ይገኙበታል።</p>

<p>በተያያዘም ከባንኩ የዘጠኝ ወራት እቅድ አፈጻጸም ሪፖርት ለመረዳት እንደተቻለው በ2001 በጀት ዓመት ዘጠኝ ወራት ጊዜ ውስጥ 5 ቢሊዮን 9643 ሚሊዮን ዶላር (ከ65 ቢሊዮን ብር በላይ) ዋጋ ያላቸው ሸቀጦች ወደ አገር ውስጥ የገቡ ሲሆን ይህም ባለፈው ዓመት ተመሳሳይ ወቅት ከነበረው የገቢ ንግድ ወጪ በ253 በመቶ ብልጫ አለው።</p>

<p>በሪፖርቱ ላይ እንደተገለጸው የገቢ ንግድ ወጪ በከፍተኛ ደረጃ የጨመረው ወደ አገር ውስጥ የገቡ የጥሬ እቃዎች የኢንዱስትሪ ካፒታል ዕቃዎች እንዲሁም እላቂና አላቂ ያልሆኑ የፍጆታ እቃዎች ወጪዎች በመጨመራቸው ነው።</p>

<p>የፍጆታ እቃዎች ወጪዎች በመጨመራቸው ምክንያት ከአምና ተመሳሳይ ወቅት ጋር ሲወዳደር ወደ አገር ውስጥ ለገቡ የጥሬ እቃዎች በዘንድሮው ዓመት የተፈጸመው ክፍያ በ58.6 በመቶ፣ የአላቂና አላቂ ያልሆኑ የፍጆታ እቃዎች ወጪ በ69.1 በመቶ መጨመሩን አመልክቷል።</p>

<p>በያዝነው በጀት ዓመት የማዳበሪያ ወጪ 52.5 በመቶ የወረደ ቢሆንም የነዳጅ ወጪ ግን አገሪቱ ያገኘችውን የውጭ ምንዛሪ 97.3 በመቶ ያህሉን ገቢ የወሰደባት መሆኑን የኢትዮጵያ ብሔራዊ ባንክ አስታወቀ። ኢትዮጵያ በዚህ ዓመት ለነዳጅ ግዥ ያወጣችው ወጪ 996.8 ሚሊዮን ዶላር ሲሆን ካለፈው በጀት ዓመት ጋር ሲነፃፀር በ4.7 በመቶ ዝቅ ብሏል። ይህም ሊሆን የቻለው በዓለም ገበያ የነዳጅ ዋጋ በመቀነሱ ነው። በ2001 በጀት ዓመት ዘጠኝ ወራት ከተለያዩ የወጪ ንግድ ምርቶች ሽያጭ የተገኘው ገቢ 1024.1 ሚሊዮን የአሜሪካን ዶላር ብቻ ነው። ለውጪ ንግዱ መቀነስ የዓለም አቀፉ የኢኮኖሚ ቀውስ አስተዋጽኦ እንዳደረገ የብሔራዊ ባንክ ሪፖርት ያስረዳል።</p>

<p>በአገሪቱ የሚገኙ የንግድ ባንኮች ከልዩ ልዩ አስቀማጮች የሚሰበሰቡት የገንዘብ መጠን ከጊዜ ወደ ጊዜ በማደግ ላይ እንደሚገኝ የገለጸው ሪፖርቱ በያዝነው በጀት ዓመት ዘጠን ወራት መጨረሻ በባንኮች የተሰበሰበው የተቀማጭ ገንዘብ መጠን ብር 77.1 ቢሊዮን መድረሱን አመልክቷል። ይህም ከአምናው ጋር ሲነፃፀር በ15 ቢሊዮን ብር ጨምሯል።</p>

<p>የኢትዮጵያ ልማት ባንክ ልማታዊ ለሆኑ ዘርፎች የሰጠው ጠቅላላ የብድር ክምችት በ2001 በጀት ዓመት ዘጠኝ ወራት ወደ ብር 7.3 ቢሊዮን ደርሷል። ከዚህ ብድር ውስጥ ብር 6.6 ቢሊዮን ለግሉ ዘርፍ የተሰጠ ሲሆን በ2000 በጀት ዓመት ተመሳሳይ ጊዜ ከነበረው ጋር ሲነፃፀር የ17.0 በመቶ እድገት አሳይቷል።</p>

<p>በሪፖርቱ ላይ እንደተገለፀው ልማት ባንክን ጨምሮ ባንኮች በተመሳሳይ ጊዜ ለተለያዩ የኢኮኖሚ ዘርፎች የሰጡት ጠቅላላ የብድር ክምችት (ለመንግስት የተሰጠውን ሳይጨምር) ብር45.8 ቢሊዮን ሲሆን ከዚህ ብድር ውስጥ ብር 19.7 ቢሊዮን ለንግድ ሥራ፣ ብር 8.8 ቢሊዮን ለኢንዱስትሪ ብር 6.5 ቢሊዮን፣ ለቤቶችና ኮንስትራክሽን ብር 4.9 ቢሊዮን፣ ለግብርና እንዲሁም ብር 2.6 ቢሊዮን ለትራንስፖርትና መገናኛ የተሰጠ ነው። ሁሉም ንግድ ባንኰች ከታክስ በፊት ያገኙት ትርፍ በ2001 በጀት ዓመት ሁለተኛው ሩብ ዓመት መጨረሻ ብር 1.9 ቢሊዮን መሆኑን የብሔራዊ ባንክ ሪፖርት ያመለክታል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሰኔ 7 ቀን 2001</a></p>

</body>
</html>	
