<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ጠበቃ አበበ ወርቄ ታሠሩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ጠበቃ አበበ ወርቄ ታሠሩ</h2>


<p>የአዲስ ብሮድካስቲንግ ኩባንያ የቦርድ ሰብሳቢ ጠበቃ አበበ ወርቄ ከድርጅቱ ጋር በተያያዘ ጉዳይ በገቢዎችና ጉምሩክ ባለስልጣን ፖሊስ ግንቦት 27 ቀን 2001 ዓ.ም ተይዘው መታሰራቸውን ምንጮች ለሪፖርተር ጋዜጣ ገለፁ።</p>

<p>የቦርድ ሰብሳቢው ግንቦት 27 ቀን 2001 ዓ.ም በባለስልጣኑ ፖሊስ ተይዘው ከታሰሩ በኋላ፡ ግንቦት 28 ቀን 2001 ዓ.ም በፌዴራል የመጀመሪያ ደረጃ ፍርድ ቤት አራዳ ምድብ ችሎት እንዲቀረቡና የ10 ቀናት ጊዜ ቀጠሮ እንደተጠየቀባቸው ምንጮች ገልፀዋል።</p>

<p>የ68 ዓመት ጎልማሳ የሆኑት አቶ አበበ በፌደራል ገቢዎችና ጉምሩክ ባለስልጣን የተከሰሱት በቦርድ ሰብሳቢነት የሚመሩት አዲስ ብሮድካስቲንግ ኩባንያ፡ የመንግሥት ግብር ሳይከፈልባቸው የተለያዩ የድምፅ መቅረጫ፡ ድምፅ ማስተላለፊያ የስቱዲዮ መሣሪያዎች፣ የሕትመት ማተሚያ ማሽን በሕገወጥ መንገድ በኮንትሮባንድ በማስገባት ለተለያዩ ሥራዎች ሲጠቀሙባቸው እንደነበርና፣ የህትመት ማሽኑን ለሦስተኛ ወገን በሕገወጥ መንገድ አሳልፈው ሊሸጡ ሲሉ እጅ ከፍንጅ በመያዛቸው ተብለውና የመግሥት እዳ ያለበትን ድርጅት ለሦስተኛ ወገን አሳልፈው ተገኝተዋል በሚል መሆኑን የባለሥጣኑ ፖሊስ ለፍርድ ቤቱ ባቀረበው ማመልከቻ መግለፁን ፖሊሶቹ ጠቁመዋል።</p>

<p>ጠበቃ አበበ ወርቄ ለ19 ዓመታት በዳኝነትና በተለያዩ የፍርድ ቤት ኃላፊነት ማገልገላቸውን ከ1978 ዓ.ም ጀምረው በጥብቅና ሥራ ላይ እንደሚገኙና ላለፉት ስድስት ዓመታት በኢሠመጉ (የኢትይጵያ ሠብአዊ መብት ጉባዔ) ሊቀመንበር ሆነው በማገልገል ላይ መሆናቸውን ምንጮቹ ገልፀዋል።</p>

<p>ከአዲስ ብሮድካስቲንግ ኩባንያ ጋር በተያያዘ በአሁኑ ሰዓት የአሜሪካ ድምፅ ሬዲዮ (ቪ.ኦ.ኤ) ከኢትዮጵያ ዘጋቢ የሆነው ጋዜጠኛ መለስካቸው አምሀ፣ ወ/ሮ አመለወርቅ ታደሰ፣ የድርጅቱ ሾፌር ደመቀ ጌጡ፣ አንድ ነጋዴና አንድ አገናኝ (ደላላ) መታሰራቸውን፣ የኩባንያው ባለ አክሲዮን ከነበሩት መካከል ፣ ዶ/ር ብርሃኑ ነጋ፣ አቶ ብርሃነ መዋ፣ ዶ/ር ሻውል ኃይሉ ሻውል፣ ፕ/ር መስፍን ወ/ማሪያም፣ ዶር ሽመልስ ተ/ፃድቅ፣ ጠበቃ አበበ ወርቄን ጨምሮ በድምሩ 32 ባለአክሲዮኖች መቋቋሙን መዘገባችን ይታወሳል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሰኔ 3 ቀን 2001</a></p>

</body>
</html>	
