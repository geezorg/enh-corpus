<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ኤርትራ ለሃማስ ሮኬት ታቀብላለች በሚል በእስራኤል ተከሰሰች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኤርትራ ለሃማስ ሮኬት ታቀብላለች በሚል በእስራኤል ተከሰሰች</h2>


<p>ኤርትራ ለሃማስ ሮኬት በማስተላለፍ ሥራ ላይ መቆየቷ በእስራኤል መገለፁና ለኢራን የጦር መስፈሪያ ቦታ ለመስጠት መስማማቷ በእስራኤል ጥቃት ዓላማ ውስጥ ከገቡ አገራት አንዷ እንዳደረጋት ተጠቆመ።</p>

<p>በእስራኤልና በሃማስ መካከል የተቀሰቀሰው ጦርነት ተከትሎ እስራኤል ባደረገችው ምርመራ ሃማስ የሚጠቀማቸው ሮኬቶች ቻይና ሠራሽ እንደሆኑ አስታውቃለች።</p>

<p>ባለፈው ረቡዕ ቤርሣቤህ ላይ ከሃማስ የተወረወረው ሮኬት ቻይና ሠራሽ ሲሆን እንዴት ወደ ጋዛ እንደገባና ሃማስ ሊጠቀምበት እንደቻለ ምርመራ መካሄዱን እየሩሳሌም ፖስት ዘግቧል። ቤርሣቤህ የተመታችው በአራት ሮኬቶች ሲሆን በሮኬቶቹ ውስጥም እስከ 100 ሜትር የሚፈናጠሩ ተቀጣጣይ የብረት ቦምቦች አሉ። ይህ መሣሪያ ከቻይና ተገዝቶ ጋዛ ከመድረሱ በፊት ሮኬቶቹ የተለያዩ ቦታዎችን እያቆራረጡ መድረሳቸውን የእስራኤል የመከላከያ ባለሥልጣናት አስረድተዋል።</p>

<p>ሮኬቶቹን ከቻይና የምትገዛው ኢራን ነች። ከዚያም ወደ ሲና እንዲተላለፉ ይደረጋል። የሂዝቦላሕ ሽምቅ ተዋጊዎች በግዢው ተሳታፊ ናቸው።</p>

<p>የእስራኤል የደህንነት ኤጀንሲ እንደገለፀው መሣሪያዎቹ ከቻይና ወደ የመን ከዚያም ኤርትራ ይገባሉ። ኤርትራ ወደ ሱዳን የጦር መሣሪያዎቹን የምታስተላፍ ሲሆን ሱዳን የደረሱትን የጦር መሣሪያዎች ወደ ግብፅ ተሻግሮ ጋዛ ይገባል።</p>

<p>የእስራኤልን ጥቃት የፈራችው ግብፅ በዚህ ጉዳይ እጄ የለበትም ስትል አስታውቃለች። ከቅርብ ጊዜ ወዲህ ከኢራን ጋር በመግጠም ለእስራኤል ደህንነት ስጋት የሆነችው ኤርትራም ተመሳሳይ ማስተባበያ ስጥታለች።</p>

<p>በኤርትራ ድርጊት የተበሳጩት የእስራኤል ባለሥልጣናትም በቀጣይነት ይህንን የጦር መሣሪያ ወደ ጋዛ መግባት ለመቆጣጠር በሁሉም አገራት ላይ ዓይናቸውን ጥለዋል። ይህም የኢሣያስ አፈወርቂን መንግሥት ከፍተና ስጋት ላይ ጥሎታል። እስራኤልም ኤርትራን በዚህ ድርጊቷ ልትቀጣት እንደምትችል ተጠብቋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ጥር 3 ቀን 2001</a></p>

</body>
</html>	
