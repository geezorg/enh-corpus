<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>«መንግሥት ወ/ሪት ብርቱካንን ያሠረው የጋዜጠኞችንና ፖሊቲከኞችን ትኩረት ለማስቀየር ነው»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«መንግሥት ወ/ሪት ብርቱካንን ያሠረው የጋዜጠኞችንና ፖሊቲከኞችን ትኩረት ለማስቀየር ነው»</h2>


<p>በኢንጅነር ኃይሉ ሻውል የሚመራው የመላው ኢትዮጵያ አንድነት ድርጅት (መኢአድ) የወ/ሪት ብርቱካን ሚዴቅሳ መታሠርንና የበጐ አድራጐት ድርጅቶችና ማኅበራት አዋጅን በመቃወም መግለጫ አወጣ። ጋዜጦችና ፓርቲዎች ትኩረታቸው በወ/ሪት ብርቱካን መታሠር ላይ እንዲሆንና ሌሎች ሥራዎች ትኩረት እንዲያጡ ኢሕአዴግ ሆን ብሎ ማድረጉን ፓርቲው ገልጿል።</p>

<p>መኢአድ በመጀመሪያ መግለጫው በተለያዩ የአገሪቱ ክፍሎች የተለያዩ እሥራቶች በአባላቶቹ ላይ እየተፈፀመ መሆኑን ሲገልፅ በቅርቡም የአንድነት ለፍትህና ለዴሞክራሲ ፓርቲ ሊቀመንበር ወ/ሪት ብርቱካን ሚደቅሣ መታሰራቸውንና የመታሰራቸው ፋይዳ ግልፅ ባይሆንም አድራጐቱ የሃሳብ ነፃነት የመገደብ አካል ከመሆኑ በላይ ተቃዋሚ የፖለቲካ ፓርቲዎች በነፃነት እንዳይንቀሳቀሱ፣ በፍርሃት ተሸብበው ከዓላማቸው እንዲዘናጉ፣ ፖለቲከኞችና ጋዜጠኞች ያላቸውን ውስን አቅም በሊቀመንበሯ እሥራት ላይ እንዲያተኩሩ ለማድረግ የታቀደ እንደሆነ አስታውቋል። «በተለይም በመጪው 2002 ዓ.ም ብሔራዊ ምርጫ የኢትዮጵያ ሕዝብ አማራጭ የፖለቲካ ፓርቲዎች እንዳይኖሩት፣ ምርጫው በአንድ የገዢ ፓርቲ አባላት ብቻ እንዲወሰን በመንግሥት የታቀደ እኩይ ተግባር ነው» ሲል መኢአድ በመግለጫው አስታውቋል።</p>

<p>መኢአድ በመግለጫው ለመንግሥት ባቀረባቸው ጥያቄዎችም «ሕገ መንግሥቱ የሰጣቸውን መብት ተጠቅመው በመደራጀታቸውና ሐሳባቸውን በነፃነት በመግለፃቸው ብቻ ለእሥራት የተዳረጉት የዴሞክራሲ ታጋዮች ሁሉ፣ አቶ በቀለ ጅራታና ወ/ሪት ብርቱካን ሚደቅሣን ጨምሮ በአስቸኳይ እንዲፈቱ» ብሏል።</p>

<p>በሌላ በኩል መኢአድ የሲቪል ማኅበራት ሕግ መፅደቁን የተቃወመ ሲሆን «የበጐ አድራጐት ድርጅቶችና ማኅበራት አዋጅ ጭቆናን ሕጋዊ ለማድረግና ልማትን ለማደናቀፍ ቆርጦ ተነስቷል» ሲል መንግሥት የገዥውን ፓርቲ ሥልጣን ላይ ለማቆየት የሲቪል ማኅበራትን አፍኖ ሲይዝ በተቃራኒው ግን የእርሱን ዓላም ለማራመድ እያዘጋጃቸው ያሉትን የሴቶች፣ የወጣቶችና የነዋሪዎች ፎረም ድርጅቶችን ለራሱ መጠቀሚያ ለማድረግ ያቀደው አዋጅ ለመሆኑ ማስረጃዎቹ እንዳሉት መኢአድ ያትታል።</p>

<p>አዋጁ የኢትዮጵያ ሕዝብ የዜግነት መብትና የኢትዮጵያን ሕዝብ ሁለንተናዊ እድገት ቅንጣት ያህል የሚያራምድ እንዳልሆነ የመኢአድ መግለጫ ያስረዳል። በተለይም የሕጉ መፅደቅ የኢትዮጵያ ሠብዓዊ መብት ጉባኤን (ኢሠመጉ) ለመዝጋት ወይም ሥራውን ለማዳከም የወጣ እንደሆነ መግለጫው ያመለክታል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ጥር 17 ቀን 2001</a></p>

</body>
</html>	
