<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የፕሬስ ምዝገባና ቁጥጥር ሥራ ለብሮድካስት ባለሥልጣን ተላለፈ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የፕሬስ ምዝገባና ቁጥጥር ሥራ ለብሮድካስት ባለሥልጣን ተላለፈ</h2>


<p>የፈረሰው የማስታወቂያ ሚኒስትር ሲያከናውናቸው የነበሩ የፕሬስ ምዝገባና ቁጥጥር ሥራዎች ለኢትዮጵያ ብሮድካስት ባለሥልጣን ተላለፈ።</p>

<p>የመንግሥት ኮሙዩኒኬሽን ፅህፈት ቤትን ለማቋቋም ሰሞኑን የወጣው የሚኒስትሮች ምክር ቤት ደንብ ቁጥር 158/2001 በአንቀፅ 11/1 የመሸጋገሪአ ድንጋጌ ላይ ፕሬስን በሚመለከት ለማስታወቂያ ሚኒስቴር ተሰጥቶ የነበረው ሥልጣን በዚህ አዋጅ ለብሮድካስት ባለሥልጣን መሰጠቱን አስታውቋል።</p>

<p>በዚሁ መሠረት የብሮድካስት ባለሥልጣን ሥርጭታቸው በአንድ ክልል ውስጥ ከተወሰኑት በስተቀር የንግድ ፕሬሶችን ይመዘግባል፣ የብቃት ማረጋገጫ ይሰጣል፣ እንዲሁም የንግድ ዓላማ ለሌላቸው ፕሬሶች ፈቃድ ይሰጣል፣ በሕግ መሠረት መሥራታቸውን ያረጋግጣል።</p>

<p>የማስታወቂያ ሥራ ሕግን ተከትሎና ለሀገር ልማት አስተዋፅዖ ሊያደርግ በሚችልበት አቅጣጫ ስለመከናወኑ ክትትልና ቁጥጥር ያደርጋል።</p>

<p>ብሮድካስት ባለሥልጣን በተጨማሪም በአዲሱ የመገናኛ ብዙሃን እና የመረጃ ነፃነትን ለመደንገግ በወጣው አዋጅ 590/2001 መሠረት ለማስታወቂያ ሚኒስቴር ተሰጥቶ የነበረው ከአንድ ክልል በላይ ሥርጭት ያላቸው የፕሬስ ውጤቶች የመመዝገብ ሥልጣን ይኖረዋል።</p>

<p>አዲሱ የኮሙዩኒኬሽን ጉዳዮች ፅህፈት ቤት ቀደም ሲል የማስታወቂያ ሚኒስቴር ሥልጣን ከነበሩት መካከል ለአገር ውስጥና ለውጭ ጋዜጠኞች ፈቃድ መስጠት፣ ለጊዜያዊ ሥራ ለሚመጡም ሆነ ተቀማጭነታቸው ኢትዮጵያ ውስጥ ለሆኑ የውጭ አገር ዜና ወኪሎች ፈቃድ የመስጠትን ሥራ ወስዷል።</p>

<p>በመንግሥት የኮሙዩኒኬሽን ጉዳዮች ፅህፈት ቤት ማቋቋሚያ ደንብ መሠረት ቀደም ሲል ተጠሪነቱ ለማስታወቂያ ሚኒስቴር የነበረው የብሮዳካስት ባለሥልጣን ደንቡ ተግባራዊ ከሆነበት ከታህሳስ 10 ቀን 2001 ቀን ጀምሮ ተጠሪነቱ ለጠቅላይ ሚኒስትሩ እንደሚሆን ደንግጓል።</p>

<p>የቀድሞው ማስታወቂያ ሚኒስቴር በ2001 በጀት ዓመት ለመንግሥት ኢንፎርሜሽንና ሚዲያ ግንኙነት (ለዜናና ለፕሮግራም፣ ለፕሬስ ሥራ) ለፕሮሞሽን፣ የኢንፎርሜሽንና ሥራ አመራር ቴክኖሎጂ ሥራዎችን ለማከናወን 17.4 ሚሊዮን ብር እንደተመደበለት ይታወሳል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ጥር 6 ቀን 2001</a></p>

</body>
</html>	
