<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>«የኢትዮጵያ ጦር ወደ ሶማሊያ እየተመለሰ ነው» «ምንም ዓይነት የመመለስ ሃሣብ የለም»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«የኢትዮጵያ ጦር ወደ ሶማሊያ እየተመለሰ ነው» «ምንም ዓይነት የመመለስ ሃሣብ የለም»</h2>


<p>የኢትዮጵያ ጦር ሶማሊያን ለቆ ከወጣ ከሁለት ሳምንት በኋላ ወደ ሶማሊያ ተመልሶ መግባቱን ቢቢሲ ዘገበ። የኢትዮጵያ መንግሥት ዘገባውን በማስተባበል ወደ ሶማሊያ የመመለስ ምንም ዓይነት ሃሳብ እንደሌለውም አርጋግጧል።</p>

<p>የአካባቢው ባለሥልጣናትን ጠቅሶ ቢቢሲ እንደዘገበው፣ የኢትዮጵያ ወታደሮች በማዕከላዊ ሶማሊያ ሂራን ተብሎ በሚጠራ ክልል መሽጓል። ወታደሮቹ ከኢትዮ ሶማሊያ ድነብር በ20 ኪሎ ሜትር ርቀት ላይ የፍተሻ ኬላ ማቋቋማቸውንም ዘገባው አመልክቷል።</p>

<p>የኢትዮጵያ ወታደሮች ከሁለት ሳምንት በፊት ሶማልያን ለቀው ሲወጡ በአካባቢው የአፍሪካ ህብረት ሰላም አስከባሪ ኃይሎችና የሶማልያ ወታደሮች ትለው የወጡ ቢሆንም፣ እየገሰገሱ የነበሩት እስላማዊ የሶማሊያ ኃይሎች መቋቋም አልቻሉም።</p>

<p>እስላማዊ ሚሊሻዎች አብዛኛውን ማዕከላዊ የሶማሊያ ክፍል በቁጥጥራቸው ስር ያዋሉ ሲሆን፣ አንዳንዶቹ በቅርቡ ለተመረጡት ፕሬዚዳንት፣ ሼክ ሸሪፍ አሕመድ ታማኞች መሆናቸውን ዘገባው አመልክቷል።</p>

<p>የኢትዮጵያ ወታደሮች ከሶማሊያ የወጡት በሶማሊያ ሽግግር መንግሥትና በለዘብተኛ የእስላማዊ ተቃዋሚዎች በተደረገው ስምምነት መሰረት መሆኑ ይታወቃል።</p>

<p>የኢትዮጵያ የመንግሥት የኮሚኒኬሽን ፅህፈት ቤት ሚኒስትር አቶ በረከት ስምኦን የኢትዮጵያ ወታደሮች የሶማሊያ ድንበርን ጥሰው ገብተዋል የሚለው ዘገባ «ከንቱ» የሆነ ትኩረት የማስቀየስ ስራ በማለት አብጠልጥለውታል። አቶ በረከት ለሮይተርስ እንደገለፁት፣ «ጦሩ ያለው በኢትዮጵያ ግዛት ውስጥ ነው። ምንም ዓይነት የመመለስ ሃሳብም የለም» ብለዋል።</p>

<p>አልሸባብ የተባለው አክራሪ እስላማዊ ቡድን የኢትዮጵያ ወታደሮች መውጣትን ተከትሎ በደቡብ ሶማሊያ ቁጥጥሩን ለማስፋፋት ችሏል። ኢትዮጵያ ከሶማሊያ ሙሉ ለሙሉ መውጣቷ ወታደሮች ባይዳዋን የመቆጣጠራቸው ዜና ተሰማ።</p>

<p>አልሸባብ የአዲሱ ፕሬዚዳንት መመረጥ በመቃወም ሰሞኑን ሰላማዊ ሰልፎች ሲያደርጉ ሰንብቷል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ጥር 27 ቀን 2001</a></p>

</body>
</html>	
