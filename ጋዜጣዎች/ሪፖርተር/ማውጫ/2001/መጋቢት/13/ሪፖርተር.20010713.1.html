<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>«የገንዘብ ቀውሱ ኢትዮጵያን መንከስ ጀምሯል»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«የገንዘብ ቀውሱ ኢትዮጵያን መንከስ ጀምሯል»</h2>


<p>የአለም አቀፍ የገንዘብ ቀውስ በኢትዮጵያ ኢኮኖሚ ላይ ምን ያህል ተጽዕኖ እንዳደረሰ ለማየትና በቡድን 20 አባል አገራት ስብሰባ ላይ ስለሚነሱ ጉዳዮች ለመነጋገር ወደ ኢትዮጵያ የመጡት የእንግሊዝ ልማት ሚኒስቴር ቺፍ ኢኮኖሚስት ፕሮፌሰር አለን ዊንተርስ የኢትዮጵያ ኢኮኖሚ መናከስ መጀመሩን ገለፁ። ኢትዮጵያ በከፍተኛ ብድርና የዋጋ ግሽበት ውስጥ እያለፈች መሆኑንም ፕሮፌሰር ተናግረዋል።</p>

<p>ፕሮፌሰር ዊንተርስ በተለይ ከሪፖርተር ጋዜጣ ጋር ባደረጉት ቃለ ምልልስ እንደገለፁት፣ የአፍሪካ አገራት ከዓለም አቃፋፊ ቀውስ ማምለጥ ባለመቻላቸው እንደ ኢትዮጵያ ባሉ አገራት አሉታዊ ተጽዕኖን ማሳረፍ ጀምሯል።</p>

<p>በኢትዮጵያ ጉብኝታቸው ጠቅላይ ሚኒስትር መለስ ዜናዊን ጨምሮ ሌሎች የአገሪቱን መንግሥት ከፍተኛ ባለስልጣናት ጋር የተገናኙት ፕሮፌሰር ዊንተርስ በአሜሪካና በእንግሊዝ የተጀመረው የገንዘብ ቀውስ ወደ አፍሪካና ሌሎች የዓለም ክፍሎች መዛመቱንና የከፋ ችግር ሊያስከትል የሚችልበት ደረጃ ላይ መድረሱን ይናገራሉ።</p>

<p>በአፍሪካ ቀጣዩቹ ዓመታት የጨለማ ዘመን ይሆናል ብለው እንደማይገምቱ የገለፁት ፕሮፌሰሩ ሁሉም የአለም አገራት አፍሪካን መርዳት እንዳለባቸው ገልፀዋል። በዓለም ላይ ያለው የፋይናንስ ቀውስ ዋነኛ ምክንያት ብለው ፕሮፌሰሩ የስቀመጧቸው አሜሪካዊያን ሳይቆጥቡ ያገኙት በሙሉ ማጥፋታቸውና ቻይናውያን ቁጠባ ላይ ማተኮራቸው እንደሆነ ይናገራሉ። በአሁኑ ወቅት በዓለም ላይ ያለው የገንዘብ ቀውስ በሚቀጥሉት ሁለት ዓመታት መሻሻል እንደሚያሳይና የዓለም የፋይናንስ ተቋማትም ከችግራቸው በፍጥነት ያገግማሉ ብለው እንደሚገምቱ ገልፀዋል።</p>

<p>እንግሊዝ ለኢትዮጵያ የምታደርገው የልማት ድጋፍና እርዳታ በዓለም የገንዘብ ለውጡ ምክንያት ሊቀንስ ይችላል ወይ ተብለው የተጠየቁት ፕሮፌሰር ዊንተርስ በፋይናስ ቀውስ ምክንያት የልማት ድጋፍና ትብብርን ለመቀነስ እንደማይታሰብ አስረድተዋል።</p>

<p>በአለም ላይ የተከሰተው የገንዘብ ቀውስ የካፒታሊዝም ስርዓቱን የመውደቅ ምክንያት ነው የሚሉ ወገኖች መኖራቸውን ነገር ግን ይህ ትክክል አለመሆኑንና ካፒታሊዝም ራሱን እያሻሻለና እየተጠናከር እንደሚሄድ አስረድተዋል።</p>

<p>በአሁኑ ሰዓት ያለው የኢኮኖሚ ቀውስም በዓለም ላይ በተለይም በአፍሪካ ቀውሶች እያባባሰ መሆኑንና እንዚህ ሁኔታዎች እንዳይባባሱ የዓለም አገራት ሁሉ ለአፍሪካ ድጋፍ እንዲያደርጉ በቡድን 20 አባል አገራት ጉባዔ ላይ እንደሚጠየቅ ፕሮፌሰሩ ገልፀዋል።</p>

<p>አፍሪካን በመወከል በቡድን ሃያ አገራት ጉባዔ ላይ የሚሳተፉትና ለአፍሪካ ድጋፍ እንዲደረግ ጥሪ የሚያቀርቡት ጠቅላይ ሚኒስትር መለስ ዜናዊ መሆናቸውን ፕሮፌሰሩ ጠቁመዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር መጋቢት 13 ቀን 2001</a></p>

</body>
</html>	
