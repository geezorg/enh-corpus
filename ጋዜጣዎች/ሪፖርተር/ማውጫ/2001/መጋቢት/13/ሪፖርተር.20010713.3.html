<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የማህበራዊ ጤና መድን ረቂቅ አዋጅ ለውይይት ቀረበ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የማህበራዊ ጤና መድን ረቂቅ አዋጅ ለውይይት ቀረበ</h2>


<p>ኅብርተሰቡ በጤና ተቋማት አገልግሎት በሚሰጥበት ወቅት ከኪሱ የሚከፍለውን ወጪ ለማስቀረት፣ ጥራት ያለውና ሁሉን አቀፍ የጤና አገልግሎት ሽፋን ቀጣይነት ባለው መልኩ እንዲያገኝ ለማድረግ የሚያስችል «ማህበራዊ የጤና መድን ረቂቅ አዋጅ» መጋቢት 11 ቀን 2001 ዓ.ም ለውይይት ቀርበ።</p>

<p>በውይይቱ የተሳተፉት ከሁሉም ክልሎች የተውጣጡ የኢትዮጵያ ሆቴሎች አሰሪዎች ፌዴሬሽን፣ ከጋራዥ አሠሪዎች፣ ከነጋዴ ሴቶች፣ የውጭ አገር ሠራተኞች አገናኝ ኤጀንሲዎች፣ ከኢትዮጵያ ንግድና ዘርፍ ማኅበርት ከሌሎችም አገር አቀፍ ማኅበራት ከተውጣጡ ባለድርሻ አካላት ናቸው።</p>

<p>ለውይይት የቀረበው አዋጅ እንደሚያስረዳው፤ ማኅበራዊ የጤና መድን፤ በመደበኛው ክፍለ ኢኮኖሚ የተሰማሩ ሰራተኞች እና አሰሪዎቻቸው በሚያዋጡት መዋጮ የሚሸፈን የጤና መድን ሲሆን፣ የአባልነት ግዴታን መሰረት ያደረገ ነው።</p>

<p>የማህበራዊ ጤና መድን ተጠቃሚዎች አባላት ከአራት ከበለጡ ለእያንዳንዱ የቤተሰብ አባል ተጨማሪ አረቦን (የአባልነት መዋጮ) እንደሚከፍሉ ረቂቅ አዋጁ ይደነግጋል።</p>

<p>በረቂቅ አዋጁ ላይ ሠራተኞና አሰሪዎች ለማኅበራዊና የጤና መድኑ የሚከፍሉት ክፍያ እኩል መቶኛ መሆኑን ሲገልጽ፣ ማንኛውም አሰሪ የሰራተኛውን ገቢ የማሳወቅ፣ በየወሩ ሰራተኛው መክፈል የሚገባውን መዋጮ ከደመወዙ ቀንሶና ከራሱ የሚጠበቅበትን መዋጮ ጨምሮ በወቅቱ መክፈል እንዳለበትና፣ ጡረተኞችም በማኅበራዊም ዋስትና ኤጀንዲ አማካይነት መዋጮ እንደሚያደርጉና ከመንግሥት ተጨማሪ መዋጮ እንደሚደረግላቸው ይገልፃል።</p>

<p>ረቂቅ አዋጁ በቀረበው ረቂቅ ደንብ ላይ «የኢትዮጵያ የጤና መድን ኤጀንሲ» ተብሎ እንደሚጠቋቆም ይገልፃል።</p>

<p>ማንኛውም በመድን የተመዘገበ አሰሪ በአባልነት ከተመዘገበ ሠራተኛ ላይ በየወሩ ተቀጣሪው ከሚያገኘው ያልተጣራ ደመወዝ 3 በመቶ በመቀነስ መዋጮውን ሰብስቦ ከራሱም 3 በመቶ ጨምሮ ለኤጀንሲው እንደሚያስገባ፣ ጡረተኞች ከጡረታ አበላቸው ላይ 1 በመቶ ሲያመጡ መንግሥት ደግሞ 1 በመቶ እንደሚያዋጣላቸውና የቤተሰብ አባላት ቁጥር ከአምስት ከበለጠ 1.2 በመቶ ተጨማሪ እንደሚከፍል ረቂቅ ደንቡ ያመለክታል።</p>

<p>በማኅበራዊ ጤና መድኑ የማይሸፈኑ በሚል 18 ዓይነት አገልግሎቶችን በረቂቅ ደንቡ ላይ የተገለፁ ቢሆን «የማይድን በሽታ መሆኑ እየታወቀ» በሚለው ላይ ኤች.አይ.ቪ/ኤድስን፣ ስኳርና ካንሰርን በማንሳት፣ «እነዚህ በሽታዎች እንደማይድኑ እየታወቀ እንዴት ሕክምና አያስፈልጋቸውም በሚለው ይጠቃለላል» በማለት እንደገና እንዲታሰብበት አሳስበዋል።</p>

<p>ተሳታፊዎቹ ካነሷቸው በርካታ ነጥቦች መካከል መግንሥት የተለያዩ ቀረጦችን ከሚያገኙት ገቢ የሚቀረጠው በቂ መሆኑንና አሁን ተጨማሪ 3 በመቶ ይቀርጣል ማለቱ ግልጽ እንዳልሆነላቸው አጥብቀው ተነጋግረዋል።</p>

<p>ከጤና ጥበቃ ሚኒስቴር የተወከሉ አወያይ በሰጡት ምላሽ «ስንጀምር በመሠረታዊ ነገር እንጅምር። በዚህ ይቆማል ማለት አይደለም የተባሉት ሁሉ ቀስ በቀስ እየተስተካከሉ ይሄዳሉ» ካሉ በኋላ፣ «ይህ ረቂቅ አዋጅና ደንብ ወደ አናንተ የመጣው ተወያይተንበት የጎደለውን አስተካክለን፣ ያልተገባውን አውጥተን ይህ ይሁን ብለን ወደ መጣበት በመመለስ እንዲስተካከል ለማድረግ ነው» ብለዋል። ረቂቅ አዋጁ ሠራተኛ በሚል በሰጠው ማብራሪያ ማንኛውንም የመንግሥት፣ የግል ሁሉንም የሚያጠቃልል ሲሆን፣ የመከላከያ ሠራዊት አባላትን አይጨምርም።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር መጋቢት 13 ቀን 2001</a></p>

</body>
</html>	
