<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ኮካኮላ ፋብሪካ ማምረት አቆመ የ150ሺ ሰዎች መተዳደሪያ አደጋ ላይ ይወድቃል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኮካኮላ ፋብሪካ ማምረት አቆመ የ150ሺ ሰዎች መተዳደሪያ አደጋ ላይ ይወድቃል</h2>


<p>ኢስት አፍሪካ ቦትሊንግ ኩባንያ (ኮካ ኮላ) በአገር ውስጥ በተከሰተው የውጭ ምንዛሪ እጥረት ምክንያት ከመጋቢት 3 ቀን 2001 ዓ.ም ጀምሮ የሚያመርታቸውን የለስላሳ መጠጦች ማምረት ማቆሙን የኩባንያው ኃላፊዎች ለሪፖርተር ጋዜጣ ገለፁ። የድርጅቱ ሰራተኞችም የወር ደመወዛቸው እየተከፈላቸው የዓመት እረፍታቸውን እንዲወጡ ተደርጓል። የ150ሺ ሰዎች መተዳደሪያ አድጋ ላይ ይወድቃል።</p>

<p>በፋብሪካው ቅጥር ግቢ ተገኝተን ያነጋገርናቸው የድርጅቱ ኃላፊዎች እንደገለፁት፣ ላለፉት ሦስትና አራት ሳምንታት ፋብሪካው ባጋጠመው የጥሬ እቃ እጥረት ምክንያት በሙሉ አቅሙ ማምረት ሳይችል ቀርቷል።</p>

<p>ፋብሪካው እስከ መጋቢት 3 ቀን 2001 ዓ.ም ድረስ ማምረት ከሚችለው በታች 25 በመቶ ያህሉን ብቻ ሲያመርት ቆይቶ ያለውን ጥሬ ዕቃ ሙሉ በሙሉ በመጨረሱ ምርቱን ለማቆም መገደዱን ኃላፊዎቹ ተናግረዋል።</p>

<p>በአገሪቷ ውስጥ በተፈጠረው የውጭ ምንዛሪ እጥረት ምክንያት ፋብሪካው ለሚያመርታቸው የለስላሳ መጠጦች ግብአት የሚውሉ ጥሬ እቃዎችን ከውጭ ማምጣት ባለመቻላቸው ስራውን ሙሉ በሙሉ ለማቆም መገደዳቸውን የሚናገሩት የሥራ ኃላፊዎቹ፤ ቀደም ባሉት ጊዜያት የውጭ ምንዛሪ በብድር መልክ እንዲያስገቡና ከዓመት በኋላ ቀስ እያሉ እንዲከፍሉ ለብሔራዊ ባንክ ማመልከቻ ቢያስገቡም፣ የብሔራዊ ባንክ መመሪያው ስለማይፈቅድ አትችሉም» የሚል ምላሽ ከመንግሥት መግኘታቸውን ገልፀዋል።</p>

<p>በተለይም ሣብኮ መሠረቱ ደቡብ አፍሪካ መሆኑንና በኤዢያና በአፍሪካ አገሮችም ፋብሪካዎች እንዳሉት የገለፁት ኃላፊዎቹ፤ እስካሁን ከኢትዮጵያ በስተቀር በየተኛውም አገራት ምንም ዓይነት ችግርም ሆነ የጥሬ እቃ እጥረት እንዳላጋጠማቸው ገልፀዋል።</p>

<p>«መንግሥት ይህንን ጉዳይ ጣልቃ ገብቶ መፍትሄ ይሰጠናል ብለን እናስባለን» ያሉት ኃላፊዎቹ፤ በሚቀጥለው ሣምንት የድርጅቱ የቦርድ ዳይሬክተሮች አዲስ አበባ ውስጥ እንደሚሰበሰቡና የድርጅቱን የወደፊት እጣ ፈንታ እንደሚወስኑ ተናገረዋል።</p>

<p>ኢስት አፍሪካ ቦትሊንግ በኢትዮጵያ ውስጥ በአጠቃላይ የፋብሪካውን ምርቶች ሻጭና አከፋፋዮችን ጨምሮ በቋሚነት በጊዜያዊነት የሚሰሩ 150 ሺህ ሠራተኞችና ተጠቃሚዎች እንዳሉት ኃልፊዎቹ ተናግረዋል።</p>

<p>አንዳንድ ያነጋገርናቸው የፋብሪካው ምርት አከፋፋዮች እንደገለፁት፤ የለስላሳ መጠጦቹ እጥረት ከተከሰተ ከሁለት ወራቶች በላይ እንደሆነውና እነሱም በቀጥታ ከፋብሪካ ያገኙት ከነበረው መጠን ከ15 በመቶ በታች ብቻ እንደነበር ተናግረዋል።</p>

<p>የኢስት አፍሪካ ቦትሊንግ ኩባንያ 18 በመቶ ወይም ከ30 ሚሊዮን ብር በላይ (66ሺ አክስዮኖች) አክሲዮን ለአቶ አብነት ገ/መሥቀል በቅርቡ መሸጡ አይዘነጋም።</p>

<p>አንዳንድ ምግብ ቤቶች፣ ሬስቱራቶች፣ ሆቴሎችና በህብረተሰብ መኖሪያ ቤቶች አካባቢ በሚገኙ ሱቆችና ሻይ ቤቶች ውስጥ፣ አንድ ኮካኮላ በ2 ብር ከ75 ሣንቲም መሸጥ ሲገባው እስከ 5 ብር ድረስ እየተሸጠ መሆኑን የገለፁልን ተጠቃሚዎች፤ «ወደፊት እንኳን በ5 ብረ ሊሸጥ ራሱ መጠጡ አይገኝም» በማለት ፍርሃታቸውን ገልፀዋል።</p>

<p>ኢስት አፍሪካ ቦትሊንግ ከሚያመርታቸው ምርቶች መካከል ኮካኮላ፣ ፋንታ፣ ፋንታ ቶኒክ፣ ስፕራይትና ክርስታል የማዕድን ውሃ ይገኙበታል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር መጋቢት 6 ቀን 2001</a></p>

</body>
</html>	
