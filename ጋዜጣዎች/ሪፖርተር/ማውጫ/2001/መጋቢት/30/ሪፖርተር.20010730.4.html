<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>በኢትዮጵያ የኢኮኖሚ ዕድገት ጉዳይ የአለም ባንክ ከአለም የገንዘብ ድርጅት ትንበያ ጋር ተስማማ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በኢትዮጵያ የኢኮኖሚ ዕድገት ጉዳይ የአለም ባንክ ከአለም የገንዘብ ድርጅት ትንበያ ጋር ተስማማ</h2>


<p>ከዓለም የፋንናንስ ቀውስ ጋር በተያያዘ በቀጣዩ የታዳጊ አገራት የኢኮኖሚ እድገት እንደሚቀዘቅዝና ጠቅላላ የአገር ውስጥ ምርቶቻቸው እድገት ወደ 2.1 በመቶ እንደሚወርድ የአለም ባንክ አስታወቀ። በኢትዮጵያ ኢኮኖሚ ቀጣይ ዕድገት ከ6.5 በመቶ እንደማይበልጥ የዓለም አቀፉ የገንዘብ ድርጅት በቅርቡ ባቀረበው ቅድመ ትንበያ የዓለም ባንክ እስማማለሁ ብሏል።</p>

<p>ትላንት ባንኩ በሰጠው መግለጫ ላይ እንደተመለከተው እ.ኤ.አ በ200 በታዳጊ አገሮች የሚታየው የኢኮኖሚ እድገት ከጠቅላላ የአገር ውስጥ ምርት አንፃር 5.8 በመቶ እንደነበር አመልክቶ በተያዘው የፈረንጆች አመት እድገቱ ወደ 2.5 በመቶ የሚወርድ መሆኑን አመልክቷል።</p>

<p>የዓለም ባንክ በሕዳር ወር የተነበየው የኢኮኖሚ እድገት 4.4 በመቶ የነበረ ቢሆንም በፍጥነት እያሽቆለቆለ በሚገኘው የአለም የኢኮኖሚና የፋይናስ ሁኔታ ቀድሞ ያስቀመጠውን ትንበያ በግማሽ ለመቀነስ መገደዱን አስቀምጧል።</p>

<p>የኢኮኖሚ እድገቱ በመላው የአለም ክፍሎች መቀዝቀዝ እንደሚያሳይ ያመለከተው ባንኩ ከሰሃራ በታች በሚገኙ አገሮች የሚኖሩ የኢኮኖሚ እድገትም በግማሽ ይቀንሳል። እ.ኤ.አ በ2008 ይኖራል ተብሎ የተተነበየው የኢኮኖሚ እድገት ወደ 2.4 በመቶ በመውረዱ በፊት ከተተነበየው በግማሽ ቀንሷል። ለዚህ ምክንያት የሚሆነው የሸቀጦች ዋጋ በእጅጉ መቀነስ እንደሆነም ግምት ተወስዷል።</p>

<p>በሌላ በኩል ተናንት በአለም ባንክ ጽ/ቤት ከጋዜጠኞች ጋር በተካሄደው ውይይት በኢትዮጵያ የኢኮኖሚ ዕድገት ጉዳይ ከዚህ ቀደም አይ.ኤም.ኤፍ የሰጠው የኢኮኖሚ እድገት ትንበያ ተዓማኒነት ያለው መሆኑን በአለም ባንክ የኢትዮጵያና የሱዳን አገራት ዳይሬክተር ሚ/ር ኪን ካህሽ ገልፀዋል።</p>

<p>የባንኩ ቡድን እርሳቸውን ጨምሮ በተያዘው አመት የኤክስፖርት ንግዱ፣ ኢንቨስትመንት መሰል እንቅስቃሴዎች እየተዳከሙና እየቀዘቀዙ በመምጣታቸው ከዚህ በፊት የነበረውን የኢኮኖሚ እድገት ለማስመዝገብ ከባድ እንደሚሆን አስቀምጠዋል።</p>

<p>የኢኮኖሚ ትንበያውን ለመስጠት የምርት፣ የፍጆቻ የኢንቨስትመንትና የውጪ ንግድ ክንውኖችን የሚያሳይ ስታስቲካዊ መረጃ መጠቀም ያስፈልጋል ያሉ ሚ/ር ኪን አንድ የመንግሥት ወጪዎች፣ የኢንቨስትመንት ዕቅዶች እያደጉ ስለመሆናቸው ወይም ስለመቀነሳቸው የሚገልፀው መረጃዎችና የግል ዘርፍ የኢንቨስትመንት እንቅስቃሴዎች ታሳቢ ሊደረግ እንደሚችል ጠቁመው ከዚህ አንፃር መንግሥታትም ሆነ አይ.ኤም.ኤፍ የየራሳቸውን ትንበያ አስቀምጠዋል ብለዋል።</p>

<p>«የሁሉም ኢኮኖሚ እየቀዘቀዘ ባለበት ሁኔታ ኢትዮጵያ ባለፉት ጥቂት አመታት ያስመዘገበችውን የኢኮኖሚ እድገት ዘድሮም መድገሟ የማይመስል ነው» ያሉት ዳይሬክተሩ አንዳንድ የኪንቨስትመንት ፕሮጀክቶችን ተፈጻሚ ማድረግ አስቸጋሪ የሆነበት ሁኔታም እንደሚታይ ተናግረዋል።</p>

<p>በውይይቱ ወቅት እንግዳ ሆነው የተገኙ ሚስስ ኤዲዝ ግሬስ ስሴምፓላ ለጋዜጠኞች እንደተናገሩት የተፈጠረው ቀውስ መቼ ሊያበቃ እንደሚችል መተንበይ እጅግ አስቸጋሪ ነው።</p>

<p>በተያዘው ዓመት ፈታኝና አስቸጋሪ መሆኑን አመልክተው የፖሊሶዎች የሚሰጡ ምላሾች፣ የተዋናዮች ቁርጠኝነት እና ትብብር ከታከለበት የቀውሱ ጉዳት ሊገታ የሚችልበት መንገድ መኖሩን የቡድን 20 አገሮችን ስብሰባ በመጥቀስ አስገንዝበዋል።</p>

<p>ሚስስ ኬዲዝ ግሬስ በአለም ባንክ አለም አቀፍ ጉዳዮች፣ የውጭ ጉዳይ ዳይሬክተር ሲሆኑ የአለም በይነ ፓርላሜንታዊ ሕብረት ጉባኤ ላይ ለመሳተፍ ከዋሽንግተን ወደ አዲስ አበባ መምጣታቸውን ገልፀዋል።</p>

<p>ዘንድሮ የኢትዮጵያ የኢኮኖሚ እድገት በ11.2 በመቶ ዕድገት እንደሚያሳይ በተለያዩ የመንግሥት ባለሥልጣናት ተደጋግሞ መገለፁ አይዘነጋም።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር መጋቢት 30 ቀን 2001</a></p>

</body>
</html>	
