<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>«በውጭ ምንዛሪ መንግሥት ፈታኝ ሁኔታ ውስጥ ነው»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«በውጭ ምንዛሪ መንግሥት ፈታኝ ሁኔታ ውስጥ ነው»</h2>


<p>ከ2000 ዓ.ም ጀምሮ በተፈጠረው የዓለም የፋይናንስ ቀውስ ምክንያት የነዳጅ፣ የተወሰኑ ሸቀጦችና የኮንስትራክሽን እቃዎች (ሲሚንቶና ብረታ ብረት) ዋጋቸው በከፍተኛ ሁኔታ በመጨመሩ መንግሥት እስከ አሁን በከፍተኛ የውጭ ምንዛሪ እጥረት ላይ እንደሚገኝ የገንዘብና ኢኮኖሚ ሚኒስቴር ሚኒስትር አቶ ሱፍያን አህመድ መጋቢት 25 ቀን 2001 ዓ.ም በጽሕፈት ቤታቸው በሰጡት ጋዜጣዊ መግለጫ አስታወቁ።</p>

<p>በዓለም ላይ ሦስት ዓይነት የኢኮኖሚ ቀውሶች (የዋጋ ግሽበት፣ የፋይናንስ ቀውስና ትላልቅ የኢኮኖሚ መስኮች ዕድገት ማሽቆልቆል) መከሰታቸውን የገለፁት ሚኒስትሩ፣ በነዳጅ፣ በማዳበሪያና በኮንስትራክሽን ዕቃዎች ላይ የታየው የዋጋ ግሽበት፣ በውጭ ምንዛሪ ላይ ከፍተኛ ችግር ማድረሱን ተናግረዋል።</p>

<p>በውጭ ምንዛሪ የሚጠቀሙ ነጋዴዎችም ሆኑ የሚመለከታቸው የመንግሥት አካላት በመመካከር፣ ወደ ውጭ የሚላኩ ምርቶችን ጥራት በመጨመርና በብዛት በመላክ፣ የውጭ ምንዛሪ እጥረቱን ማሻሻል እንደሚኖርባቸው ሚኒስትሩ አሳስበዋል።</p>

<p>«የውጭ ምንዛሪ ችግር በእድሜዬም ይፈታል ብዬ አስቤም አላውቅም። ከእኛ ጋር ይቀጥላል። ቀውሱ እንዳይስፋፋ መንግሥት ለውጭ የሚቀርቡ ምርቶችን ጥራት መጠበቅ፣ ኢንቨስተሮችን ማበረታታት እንዳለበትና የተገኘውን በቁጠባ መጠቀም እንደሚያስፈልግ አቶ ሱፍያን መክረዋል።</p>

<p>የውጭ ምንዛሪ እጥረት የተከሰተበትን ምክንያት በተመለከተ አንዳንድ ሰዎች በውጭ የሚኖሩ ኢትዮጵያውያና ትውልደ ኢትዮጵያውያን የሚልኩት ገንዘብ በመቀነሱ አድረገው የሚገምቱ እንዳሉ የገለፁት አቶ ሱፍያን፣ «በውጭ የሚኖሩ ኢትዮጵያውያንና ትውልደ ኢትዮጵያን ድርሻ ከዓመታት ጠቅላላ የአገር ውስጥ ምርት አንድ በመቶ ብቻ ነው። እስካሁን (8ኛው ወር ድረስ) የሚላከው አልቀነሰም። እስከ በጀት ዓመቱ ድረስም ይቀንሳል የሚል እመነት የለኝም» ካሉ በኋላ፤ ከኬኒያ፣ ከቦትስዋናና ከዩጋንድ ጋር ሲነፃፀር ወደ ኢትዮጵያ የሚላከው በጣም ትንሽ መሆኑን አስረድተዋል።</p>

<p>በአሁኑ ጊዜ የነዳጅና የማዳበሪያ ዋጋ መሻሻል ማሳየቱንና በቀጠዩም የበለጠ ይሻሻላል የሚል እምነት እንድላቸው የገለፁት ሚኒስትሩ፣ በአሁኑ ሰዓት ትልቁና ፈታኙ የውጭ ምንዛሪ እጥረት ችግር መሆኑን አስምረውበታል።</p>

<p>የ2001 ዓ.ም የኢትዮጵያ ኢኮኖኢ እድገት መናገር የሚቻለው በመስከረምና በጥቅምት ወር 2002 ዓ.ም መሆኑን የተናገሩት አቶ ሱፍያን፣ ዕድገቱ 11.2 በመቶ ያድጋል የተባለውም በተባለው ወቅት የሚታወቅ መሆኑን መረዳት እንደሚያስፈልግ ገልፀዋል።</p>

<p>እስከ አሁን ድረስ በግብርናው መስክ ያለው (45 በመቶ) መታወቁን ፣ ከኢንዱስትሪው ዘርፍና ከአገልግሎት ዘርፍ የበጀት ዓመቱ ካለቀ ከሁለትና ሦስት ወራት በኋላ እንደሚታወቅ ሚኒስትሩ ተናግረዋል።</p>

<p>ባለፉት አምስት ዓመታት (ከ1996 እስከ 2000 ዓ.ም) ኢኮኖሚው እያደገበት ያለው መጠን የተለያየ መሆኑን የተናገሩት ሚኒስትሩ፣ በ1998 ዓ.ም 11.7፣ በ1997 ዓ.ም 12.6፣ በ1998 ዓ.ም 11.5፣ በ1999 ዓ.ም 11.5 እና በ2000 ዓ.ም 11.6 ሲሆን፣ አማካኝ የእድገት መጠኑ ከ10 በመቶ በላይ መሆኑን አስረድተዋል።</p>

<p>«የ2001 ዓ.ም የኪኮኖሚ እድገታችን በተተነበየው 11.2 በመቶ መጠን ያድጋል ብለን እንጠብቃለን። በእርግጠኝነት መናገር የሚቻለው በመስከረም ወር ላይ ነው።» በማለት ሚኒስትር ሶፊያን ተናግረዋል።</p>

<p>ባለፉት አምስት ዓመታት ግብርናው እያደገም ቢሆን የኢኮኖሚ ግሽበት መከሰቱን የተለመደ አለመሆኑን ገልፀው፣ «ምርት ሲሻሻል ዋግ መቀነስ ነበረበት። ሆኖም አሁን ሳይቀንስም፣ ሳይጨምርም ባለበት ቀጥሏል። በ2002 መጀመሪያ ወደ 10 በመቶ ሊቀንስ ይችላል የሚል ግምት አለን» ሲሉ ሚኒስትር ሱፍያን ተናግረዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር መጋቢት 27 ቀን 2001</a></p>

</body>
</html>	
