<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የአቶ ኃይሉ ሻውል መግለጫ አወዛገበ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የአቶ ኃይሉ ሻውል መግለጫ አወዛገበ</h2>


<p>በኢትዮጵያ የዩናይትድ ስቴትስ አሜሪካ ኤምባሲ የመላው ኢትዮጵያ አንድነት ድርጅት (መኢአድ) ከኤምባሲው አንድ ባለሥልጣን ጋር ያደረገውን ውይይት አስመልክቶ ፓርቲው የሰጠውን መግለጫ ዕውቅና እንደማይሰጠው አስታወቀ። የኢትዮጵያ ውጭ ጉዳይ ሚኒስቴር የመኢአድ መግለጫ ምኞትና ቅዠት ነው። ኤምባሲው ለሪፓርተር ጋዜጣ ባላከው መግለጫ የካቲት 18 ቀን 2001 ዓ.ም «ኃይሉ ሻውል የአሜሪካ ኤምባሲ የፖለቲካ አማካሪን አነጋገሩ» በሚል የወጣው ዜና ላይ ፓርቲው የገለፀው «የኤምባሲውን ባለሥልጣን ኃሳብ አሳስቶ ያቀረበ ነው ብለዋል» ሲል ተችቷል።</p>

<p>የኦባማ አዲሱ አስተዳደር የአፍሪካ ፖሊሲን የሚመለከቱ ጉዳዮች ገና ይፋ አለመሆናቸውን የጠቀሰው የኤምባሲው መግለጫ ሆኖም ኢትዮጵያ የአሜሪካ አጋር ሆና ትቀጥላለች ብሏል።</p>

<p>ኤማባሲው በዚሁ መግለጫው የኤምባሲው ባለሥልጣናት የኢትዮጵያን መንግሥት ባለሥልጣናት፣ የተቃዋሚ ፓርቲ መሪዎች፣ የሲቪል ሶሳይቲ አካላት አመራሮችን እንዲሁም ከሰፊው የኢትዮጵያ ባለድርሻ አካላት ጋር በየጊዜው እየተገናኘ እንደሚወያዩ ጠቁሟል።</p>

<p>ሆኖም ኤምባሲው በግል የተደረጉ ውይይቶችን በአደባባይ ይፋ እንደማያደርግም በመግለጫው ጠቅሷል።</p>

<p>ሪፖርተር ጋዜጣ በየካቲት 18 ቀነ 2001 እትሙ የመኢአድ ፕሬዚዳንት አቶ ኃይሉ ሻውልን በመጥቀስ የአሜሪካ ኤምባሲ የፖለቲካ አማካሪ ሚስተር ሚካኤል ጎንዛሌዝ ጋር ተገናኝተው በወቅታዊ የኢትዮጵያ ጉዳዮች ላይ መወያየታቸውን መዘገባችን ይታወሳል።</p>

<p>የኢትዮጵያ መንግስት የውጭ ጉዳይ ሚኒስቴር መስሪያ ቤት ሪፖርተር መኢአድን ጠቅሶ ያወጣውን ዜና አስታውሶ የፕሬዚዳንት ኦባማን መመረጥ ተከትሎ በተቃዋሚ ቡድኖችና ውጭ አገር በሚገኙ አክራሪ ዲያስፖራዎች ዘንድ በኢትዮጵያና በአሜሪካ መካከል ያለው ግንኙነት ላይ «ጉድ ሊፈላ ነው» ፤ «ሊለይለት ነው» እያለኡ የሚቃዡ መሆናቸውን ገልጿል።</p>

<p>ጉዳዩ የተነሣው የሚኢአድ ሊቀመንበር አቶ ኃይሉ ሻውል በቅርቡ የአሜሪካ ኤምባሲ ፖለቲካና የኢኮኖሚ ካውንስለር ሚስተ ጎንዛሌዝን አግኝተዋቸው በኢትዮጵያ ውስጥ የፖለቲካው ከባቢ አየር እየተበላሸ መሆኑን የተቃዋሚዎች ጥያቄ እስካልተመለሠ ድረስ ደግሞ ይኸው ሁኔታ እየከፋና እየተበላሸ እንደሚሄድ የኦባማ አተዳደር በኢትዮጵያ ላይ ያለውን አካሄድ እየመረመረ መሆኑን ጠቅሠው መናገራቸው ነው። የኢትዮጵያ ውጭ ጉዳይ ሚኒስቴር ግን የአሜሪካ ኤምባሲ በመኢአድ እንደማይሥማማ ገልፆ የሠጠውን መግለጫው በማቅረብ አመልክቷል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር መጋቢት 2 ቀን 2001</a></p>

</body>
</html>	
