<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የባለቤትነት መብት ያላቸው የጋዜጣ ዋና አዘጋጅ ወይም ምክትል አዘጋጅ መሆን ተከለከሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የባለቤትነት መብት ያላቸው የጋዜጣ ዋና አዘጋጅ ወይም ምክትል አዘጋጅ መሆን ተከለከሉ</h2>


<p>የኢትዮጵያ ብሮድካስት ባለሥልጣን በየጊዜው ለሚወጣ ሕትመት (ጋዜጣና መፅሔት) ዋና አዘጋጅ ወይም ምክትል ዋና አዘጋጅ ሆኖ የሚሾም ግለሰብ የባለቤትነት መብት ያለው ወይም የሕትመት ድርጅቱ ከ2 በመቶ በላይ የአክሲዮን ድርሻ ያለው መሆን እንደማይችል አስታወቀ።</p>

<p>ባለሥልጣኑ በአዲሱ ሕግ መሠረት ነባር የሕትመት ውጤቶች እክሰ የካቲት 25 ቀን 2001 ዓ.ም ድረስ ተመዝግበው የምስክር ወረቀት እንዲያወጡ ባሰራጨው ጥሪና የምዝገባ ማመልከቻ ማብራሪያ መሠረት የባለቤትነት መበት ያለው ሰው ዋና አዘጋጅ ወይም ምክትል ዋና አዘጋጅ መሆን እንደማይፈቀድለት አስታውቋል።</p>

<p>የካቲት 25 ቀን 2001 ዓ.ም በኋላም አዲስ ፈቃድ የሚጠይቁ ተመዝጋቢዎችም በተመሳሳይ ሁኔታ የባለቤትነት መብት ያላቸው ግለሰቦች የጋዜጣ ወይም የመጽሔት ዋና አዘጋጅ ወይም ምክትል ዋና አዘጋጅ መሆን እንደማይችሉ አስታውቋል።</p>

<p>የሕግ ሰውነት ያለው ኩባንያ በማቋቋም ሥልጣን ባለው ተቋም የሚረጋገጥ ሰንድ፤ እንዲሁም የመመስረቻ ጽሑፍና የመተዳደሪያ ደንብ ቅጅ ከማመልከቻው ጋር አያይዞ ማቅረብ እንዳለበት ባለሥልጣኑ ያሰራጨው ማመልከቻ ቅፅ ያመለክታል።</p>

<p>አሳታሚ ትርጓሜውን ሲያመላክት የመገናኛ ብዙሀንን የሚወክል ወይም የመገናኛ ብዙሃኑ ባለቤት የሆነ፤ በድርጅት ውስጥ የሞላ የባለንበርትነት አቅም ያለው ወይም የድርጅቱን የሥራ አስተዳዳር የሚመራ ሰው መሆኑ፤ «አሳታሚ የሕጉን ትርጉም መከተል አለበት» ሲል ባለስልጣኑ አሳውቋል።</p>

<p>በሕትመት ሥራ ላይ የሚሰማሩና በድርጅቱ ውስጥ ከሁለት በመቶ የበለጠ የአክሲዮን ድርሻ ያላቸው አባላት ሙሉ ድርሻ ያላቸው ካፒታል መጠን መመዝገብ እንዳለበትና ኢትዮጵያዊ መሆን እንዳለባቸው የባለሥልጣኑ ማመልከቻ ቅጽ ያመለክታል።</p>

<p>ባለስልጣኑ በማመልከቻ ቅጹ እንደዘረዘረው፤ አመካቹ ድርጅት፤ ከድርጅቱ አባላት ጋር የቅርብ ግንኙነት፤ ማለትም ለአመልካች ድርጅት እርዳታም ሆነ ስጦታ የሰጠ ወደፊትም ለመስጠት ቃል የገባ ወይም ከባላቱ የቅርብ ዝምድና ያለው ሆኖ ቁጥሩ ከመቶ ሺ በላይ የሆነ ነዋሪ ካለበት አካባቢ የብሮድካስት አገልግሎት ፈቃድ ወይም በየጊዜው የሚወጣ ሕትመት ከያዘ ኩባንያው ካቲታል ወይም አክሲዮን በቀጥታም ሆነ በተዘዋዋሪ ውጤታማ ቁጥጥር ያላቸውን ነው።</p>

<p>በሕትመት ሚዲያው ዘርፍ ሞኖፖሊን ለመከላከል ሲሆን በሌሎች ሚዲያዎች በቀጥታም ሆነ በተዘዋዋሪ ውጤታማ ቁጥጥር ያለውን ሰው አመልካቹ በአባልነት መያዝ የሌለበት መሆኑን ባለሥልጣኑ በማመልከቻ ቅጹ ጠቅሶ፤ በአባልነት የያዘ ሰውን ይዞ ቢገኝ የአዋጁ አንቀፅ 45 ንዑስ አነቀፅ 1 ተፈፃሚ ሊሆን እንደሚችል ገልጿል።</p>

<p>አንድ አሳታሚ ድርጅት በተመሳሳይ ቋንቋ ከአንድ በላይ በየጊዜው የሚወጣ የሕትመት ሥታ መሥራት እንደማይችል በአዋጁ አንቀፅ 7 ንዑስ አንቀፅ 3 መደንገጉን ገልፆ፤ ተመሳሳይ የሕትመት ስምና ዓርማ በሚያቀርብበት ወቅት እንዴት መመዝገብ እንደሚኖርበት በአዋጁ የተደነገገ ቢሆንም ለተቀላጠፈ አሠራር ሲባል አመካቹ በተቻለ መጠን የሚመርጠው ስማና ዓርማ ቀድመው በሥራ ላይ ካሉት የሕትመት ስሞችና አርማዎች ጋር ያልተመሳሰሉ እንዲሆኑ ጥረት ማድረግ እንዳለበት አብራርቷል።</p>

<p>የኢትዮጵያ ብሮድካስት ባለሥልጣን ሰሞኑን በመንግሥት መገናኛ ብዙሃን ባወጣው ማስታወቂያ መሠረት ነባር የሕትመት ድርጅቶች እንደ አዲስ እስከ የካቲት 25 ቀን 2001 ዓ.ም ድረስ ቀርበው እንዲመዘገቡ ማሳሰቡ ይታወሳል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር የካቲት 4 ቀን 2001</a></p>

</body>
</html>	
