<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ሚድሮክ ኮንስትራክሽን ከደንቢ እስከ በደሌ የሚሰራውን መንገድ ማጠናቀቅ አልቻለም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ሚድሮክ ኮንስትራክሽን ከደንቢ እስከ በደሌ የሚያሰራውን መንገድ ማጠናቀቅ አልቻለም</h2>


<p>ሚድሮክ ኮንስትራክሽን ኃላፊነቱ የተወሰነ የግል ማህበር በኦሮሚያ ብሔራዊ ክልላዊ መንግሥት ከደንቢ እስከ በደሌ 62 ኪሎ ሜትር የመንገድ ሥራ በሁለት ዓመት ሰርቶ ለማስረከብ ተስማምቶ ሥራውን ከተረከበ በኋላ ሳያጠናቅቅ ጊዜው ማለፉን ተጠቆመ።</p>

<p>ሚድሮክ ኮንስትራክሽን ከደንቢ እክሰ በደሌ 62 ኪሎ ሜትር ርቀት የሚሸፍነውን የመንገድ ሥራ በሁለት ዓመት ሰርቶ ለማስረከብ ከባለሥላጣኑ ጋር ተዋውሎ ቢወስድም፤ እ.ኤ.አ እስከ ዲሴምበር 2008 ድረስ ያጠናቀቀው (የኮንትራት ጊዜው ካለፈ 6 ወራት በኋላ) 21 ነጥብ 8 ኪሎ ሜትር ብቻ መሆኑን ለጉዳዩ ቅርበት ያላቸው ምንጮች ለሪፖርተር ጋዜጣ አረጋግጠዋል።</p>

<p>ሚድሮክ ከደንቢ በደሌ ለሚሰራው የመንገድ ሥራ ከ234 ሚሊዮን ብር በላይ ተከፍሎት ለመሥራት ሲዋዋል፤ ቅድሚያ ክፍያ አስር በመቶ (ማለትም ክ23 ሚሊዮን 400 ሺህ ብር በላይ) መውሰዱን ሠራተኛው ገልፀዋል።</p>

<p>መንገዱ የሚሠራው በአፍሪካ የዐረብ ኢኮኖሚ ልማት ባንክና ከኢትዮጵያ መንግሥት በተገኘ ገንዘብ መሆኑን የገለፁት ሠራተኛው፤ አንድ መንገድ ተቋራጭ ጨረታ አሸንፎ ወደ ሥራ ለመግባት ሲዋዋል 20 በመቶ ቅድሚያ የሚፈፀምለት ቢሆንም፤ በአፍሪካ የዐረብ ልማት ባንክ ሕግ ግን አስር በመቶ ብቻ ቅድሚያ የሚከፈል በመሆኑ ለሚድሮክም ይኸው መፈፀሙን ተናግረዋል።</p>

<p>ሚድሮክ ኮንስትራክሽን በገባው የኮንትራት ውል መሠረት ሥራውን ባለማጠናቀቁ፤ ኮንትራክተሩ የዘገየበትን ምክንያት ዘርዝሮ በአማካሪው በኩል ለባለሥልጣኑ ባለፈው ሣምንት ማቅረቡን ሠራተኛው ገልፀዋል።</p>

<p>በአማካሪው በኩል ለባለሥልጣኑ የቀረበው ምክንያት አሳማኝ ሆኖ ከተገኘ ከማስጠንቀቂያ ጋር ለሚድሮክ ኮንስትራክሽን ተጨማሪ ጊዜ የሚሰጠው ሲሆን፤ ምክንያቱ አሳማኝ ካልሆነ በውሉ መሠረት ቅጣት የሚጣልበት መሆኑን ምንጫችን ገልጿል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር የካቲት 1 ቀን 2001</a></p>

</body>
</html>	
