<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ኃይሉ ሻውል የአሜሪካ ኤምባሲ የፖለቲካ አማካሪን አነጋገሩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኃይሉ ሻውል የአሜሪካ ኤምባሲ የፖለቲካ አማካሪን አነጋገሩ</h2>


<p>የመላ ኢትዮጵያ አንድነት ድርጅት (መኢአድ) ሊቀመንበር አቶ ኃይሉ ሻውል በኢትዮጵያ የአሜሪካ ኤምባሲ የፖለቲካ ኢኮኖሚ አማካሪ የሆኑትን ሚስተር ሚካኤል ጎንዛላስን የካቲት 12 ቀን 2001 ዓ.ም በጽህፈት ቤታቸው ተቀብለው አነጋገሩ። የአሜሪካን ባለሥልጣኑ አቶ ኃይሉ ጋር ቀጠሮ የጠየቁበት ምክንያት ሲያስረዱ መንግሥታቸው መኢአድ የኢትዮጵያ ወቅታዊ የፖለቲካ ሁኔታ እንዴት እንደሚመለከት ለማወቅ ይፈልጋል ብለዋል።</p>

<p>አቶ ኃይሉ የወቅቱን የኢትዮጵያ ሁኔታ ሲያስረዱ ከ1997ቱ ብሔራዊ ምርጫ ወዲህ የፖለቲካ ሁኔታ እየተባበሰ መጥቶ አሁን መጥፎ ደረጃ ላይ መድረሱን ገልፀዋል። የፓርቲያቸውና የሌሎችም ተቃዋሚ አባላት በገዢው ፓርቲና መንግሥት አባላት እንደሚዋከቡ እየተደረጉ ከመሆኑም በላይ እንግልቱና እሥራቱ እየቀጠለ ነው። በሚድያውና በፍትህ አካላቱ ላይ ያለውም ተፅእኖ አላቋረጠም።</p>

<p>አያይዘውም በብሔራዊ ምርጫ ማግስት የገዢው ፓርቲና መንግሥት በምርጫው ላይ የደረሰባቸውን ሽንፈት ለማካካስ ባደረጉት ጥረት ፓርቲያቸው ቅንጅት ለአንድነትና ለዲሞክራሲ ከሌሎች ተቃዋሚዎች ጋር በመተባበር የጠየቀው ሰባት ሀሳቦች በገዢው ፓርቲ ተቀባይነት እስካላገኙ ድረስ ሁኔታው በጣም አስጊ መሆኑ ይቀጥላል ብለዋል። የኢትዮጵያ ሕዝብ ለዘመናት የታገለላቸውና የተሰዋላቸው ነፃነት፣ ፍትህና መልካም አስተዳደር ሰፍነው ህይወቱ ተለውጦ የተደላደለ ኑሮ መኖር እንዲችል፣ ገዢው ፓርቲና መንግሥት በኢትዮጵያ ሕገ መንግሥት እንዲፀድቁ የተደረጉት ሕጎችና ደንቦች ከአዲስ አበባ ጀምሮ በየክፍለ ሀገሩ እስከ ቀበሌ ባሉት የአስተዳደር እርከኖች ሁሉ ባለሥልጣኖች እንዲያከብሩት እንዲያደርግ ጠይቀዋል።</p>

<p>በመኢአድ እምነት እንዚህ መብቶች በገዢው ፓርቲ እና መንግሥት መታፈናቸው እስከ ቀጠለ ድረስ የኢትዮጵያ የፖለቲካ ሁኔታ ተለውጦ ሕዝብ በሠላማዊ መንገድ የመረጠውን መንግሥት የማግኘቱ ጉዳይ ስጋት እንዳደረሰባቸው፣ የፖለቲካ ፓርቲዎች በነፃነት ህዝባቸውን ማንቀሳቀስ እስካልቻሉና ገዢው ፓርቲና መንግሥት በሠላማዊ መንገድ የኢትዮጵያ ሕዝብ ምርጫ የማያካብር ከሆነ መጪው ጊዜያት ጨለማ ሊሆን እንደሚችል ገልፀዋል።</p>

<p>ሚስተር ጉንዛለስ በመኢአድ የኢትዮጵያ ፖለቲካ ግምገማ ሙሉ በሙሉ የሚስማሙ መሆኑን ጠቅሰው፣ ለዚህም ግዢው ፓርቲ እና መንግሥት ለኢትዮጵያ ሕዝብ ደህንነት፣ ልማትና ብልፅግና ሲባል መኢአድን ጨምሮ ከተቃዋሚ ፓርቲዎች ጋር በመግባባትና በስምምነት መሥራት እንደሚገባቸው በአፅንኦት ገልፀዋል። ጨምረውም ሲናገሩ፣ ኢትዮጵያ በአፍሪካ ቀንድ ታላቅ ሀገር በመሆኗ አዲሱ የፕሬዚዳንት ባራክ ኦባማ የአሜሪካ አስተዳደር በኢትዮጵያ ላይ የሚከተለውን መመሪያ እንደገና ለመመርመር ዝግጁ ነው ብለዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር የካቲት 18 ቀን 2001</a></p>

</body>
</html>	
