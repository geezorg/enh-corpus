<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የመለስን ሥልጣን የመልቀቅ ጥያቄ ኢሕአዴግ ተቀበለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የመለስን ሥልጣን የመልቀቅ ጥያቄ ኢሕአዴግ ተቀበለ</h2>


<p>ጠቅላይ ሚኒስትር መለስ ዜናዊ ከወሳኝ የፓርቲ ስልጣንና የመንግሥት አመራር ለመልቀቅ ያቀረቡትን ጥያቄ ኢሕአዴግ በድምፅ ብልጫ ተቀበለ።</p>

<p>ጥያቄውን በመጀመሪያ ያስተናገደው የግንባሩ የሥራ አስፈፃሚ ኮሚቴ ሲሆን በጉዳዩ ላይ ሰፊ ክርክርና ውይይት በተካሄደበትና የሥራ አስፈፃሚው አባላት ለሁለት በተከፈሉበት በዚህ መድረክ አቶ መለስ ራሳቸው የተከራከሩበት ውይይት እንደነበር ምንጮቻችን ገልፀዋል።</p>

<p>በጥያቄው ለሁለት የተከፈለው የግንባር ሥራ አስፈፃሚ ኮሚቴ በአንድ በኩል ገና ዝግጅት አላደረግንም፣ ጠቅላይ ሚኒስትር መለስ በፍፁም መልቀቅ የለባቸውም የሚል ሲሆን፣ በሌላ በኩል ደሞ የአቶ መለስ ጥያቄ ብቻ ሳይሆን ሌሎቻችንም የሚመለከት ስለሆነ ውሳኔ አንስጥበት፣ ሰፋ ያለ ጊዜ ወስደን ውይይት እናድርግበት የሚል ነበር። ምንጮች እንደሚሉት ከሆነ በብሔርና በድርጅት ሳይለያዩ በጥያቄው ላይ በአቋም ብቻ ለሁለት የተከፈሉት የሥራ አስፈፃሚ ኮሚቴ አባላትም ከፍተኛ ክርክርና ውይይት አድርገዋል። ጠቅላይ ሚኒስትር መለስ ራሳቸው ተማጋች ሆነው የተከራከሩበት ጉዳይ እንደነበርም ለማወቅ ተችሏል።</p>

<p>የስራ አስፈፃሚ ኮሚቴ የአቶ መለስን ሥልጣን የመልቀቅ ጥያቄ በድምፅ ብልጫ ከተቀበለ በኋላ፣ ጉዳዩ በዚህ ብቻ ማብቃት የለበትም ተብሎ የኢሕአዴግ ምክር ቤት በጉዳዩ ላይ እንዲወያይበትና ውሳኔ እንዲሰጥበት ተደርጓል። ምክር ቤቱ በትናንትናው ዕለት ጉዳዩን መርምሮ ጠቅላይ ሚኒስትር መለስ ያቀረቡት ጥያቄ ተቀባይነት ያገኘው አሁንም በድምፅ ብልጫ እንደነበር ምንጮች አክለው ገልፀዋል።</p>

<p>ጉዳዩ በስራ አስፈፃሚ ኮሚቴው ከሳምንት በላይ ሲያጨቃጭቅ የቆየ ሲሆን በድምፅ ብልጫ ተወስኖ ለምክር ቤቱ ከቀረበ በኋላ ትላንት ከሁለት ሰዓት ጀምሮ እስከ ሰባት ሰዓት ከፍተኛ ክርክር የታየበት ውይይት የተደረገ ሲሆን ራሳቸው አቶ መለስም ከፍተኛ ሙግት ያደረጉበት መድረክ እንደነበር ምንጮች ገልፀዋል።</p>

<p>አቶ መለስ በዚህ የምክር ቤቱ ውይይት ፓርቲው ጥያቄያቸውን ተገቢ መሆኑን አምኖ እንዲቀበል ምክር ቤቱን ለማሳመን ከፍተኛ ክርክር ካደረጉ በኋላ በምክር ቤቱ ተፈጥሮ የነበረው ልዩነት እየጠበበ በመምጣቱ በመጨረሻ በድምፅ ብልጫ እንዲወሰን ተደርጎ ጥያቄው ተቀባይነት አግኝቷል።</p>

<p>ከውሳኔው በኋላ የተላለፈው የኢሕአዴግ ምክር ቤት መግለጫ እንዳመለከተው፣ ግንባሩ በትጥቅ ትግል ወቅት ከነበረው አመራር በተጨማሪ በርካታ የአመራር ትውልድ በየደረጃ መፍጠሩና የአመራር ርክክብ ለማድረግ ወስኗል። በነባሩና በአዲሱ በውሳኔው ገልጿል። በዚህ መሰረት የኢሕአዴግ ምክር ቤት በከፍተኛ ውሳነ ሰጭነት በድርጅትና በመንግሥት ሀላፊነት የቆየው ነባሩ የአመራር ሀይል በሚቀጥሉት አምስት አመታት ደረጃ በደረጃ ሀላፊነቱን ለአዲሱ የማለራር ትውልድ ማስረከብ እንዳለበት ወስኗል። የውሳኔው አፈፃፀም ከፊሉ የነባሩ አመራር በሚቀጥለው የምርጫ ዘመን መጀመሪያ፣ ከፊሉ በመካከለኛ፣ የቀረው ደግሞ በምርጫ ዘመኑ መጨረሻ ላይ ተግባራዊ ይሆናል ይላል።</p>

<p>በውሳኔው መሠረት የግንባሩ ምክር ቤት የኢሕአዴግ ሊቀመንበር አቶ መለስ ያቀረቡት ስልጣን የመልቀቅ ጥያቄ በከፍተኛ ክርክር ከመረመረ በኋላ ጥያቄው ተገቢ መሆኑን ተቀብሎ በሚቀጥሉት አምስት አመታት ማጠናቀቂያ ላይ በተቀመጠው አስራር መሰረት ተፈፃሚ ይሆናል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ጳጉሜን 4 ቀን 2001</a></p>

</body>
</html>	
