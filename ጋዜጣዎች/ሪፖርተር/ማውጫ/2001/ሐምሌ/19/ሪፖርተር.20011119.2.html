<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ሚድሮክ ተከሰሰ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ሚድሮክ ተከሰሰ</h2>


<p>የፕራይቬታይዜሽንና የመንግሥት የልማት ድርጅቶች ተቆጣጣሪ ኤጀንሲ ሚዲሮክ ኢትዮጵያ ላይ ክስ መሰረተ።</p>

<p>ከኤጀንሲው የተገኘ መረጃ እንደሚያመለክተው ሚድሮክ ኢትዮጵያ የተከሰሰው ቢሾፍቱ ሆራ ራስ ሆቴልን የቀድሞው ደራጃውን በማሻሻል ባለ 5 ኮከብ አድርጐ ለመሥራት ውል ክፈፀመ በኋላ የገባውን ውል ተግባራዊ ሳያደርግ ከ10 ዓመት በላይ በመቆየቱ ነው።</p>

<p>የኤጀንሲው የሕግ አገልግሎት ኃላፊ አቶ ምስጋናው ካሴ ክስ መመስረቱን ከመግለፅ ውጪ ዝርዝር መግለጫ ለመስጠት ፈቃደኛ እንዳልሆኑ ለሪፖርተር ጋዜጣ ተናግረዋል።</p>

<p>ጥቅምት 26 ቀን 1990 ዓ.ም የግዢ ስምምነት ውል፣ ታህሳስ 16 ቀን 1990 ዓ.ም ደግሞ የርክክብ ከ10 ዓመት በላይ ያለ አንዳች ግንባታ ታጥሮ በመቀመጡ ሳቢያ ኤጀንሲው ጉዳዩ በሕግ እንዲታይ መወሰኑን የሪፖርተር ጋዜጣ የታህሳስ 27 ቀን 2001 ዓ.ም እትም ላይ መዘገቡ ይታወሳል።</p>

<p>ቀደም ሲል ክስ ቢመሰረትም ባለሀብቱ ሼህ መሐመድ ሁሴን አልአሙዲ በተለያዩ ችግሮች የተነሳ ግንባታ እንዳልጀመሩ ያቀረቡትን አቤቱታና፣ አዲስ አሰርተው ያቀረቡትን ዲዛይን በመመልከት የኤጀንሲው ቦርድ ቀደም ሲል የተመሠረተባቸው ክስ እንዲነሳላቸው በወሰነው መሠረት የተመሰረተባቸው ክስ መሰረዙን የኤጄንሲውን የሕዝብ ግንኙነት አገልግሎት ኃላፊ መግለጻቸው አይዘነጋም።</p>

<p>ሆራ ሐይቅ የኦሮሞ ባህላዊ በዓል (ኢሬቻ) የሚከበርበት በመሆኑ ግንባታው ከበዓሉ አከባበር ጋር በማይገናኝ መልኩ እንዲሰራ የኦሮሚያ ክልል መስማማቱ፣ የቢሾፍቱ ከተማ አስተዳደርም ከክልሉ መንግሥት ጋር በመሆን 66 ሚሊዮን ብር በመመደብ በቢሾፍቱ ያሉ ሐይቆችን በመንገድ የማያያዝና የማገናኘት ሥራ ቢጀምርም ሼህ አልአሙዲ አጥረው ለዓመታት ባስቀመጡት ሆራ ሐይቅ ጉዳይ ቅሬታ እንደተሰማው ገልፆ ነበር።</p>

<p>አንድ የሠራተኞች መዝናኛ ክበብ በብቸኝነት አገልግሎት የምትሰጠበት ሆራ ሐይቅ የመግቢያ 3 ብር ይከፈላል፣ ገንዘቡ ለመብራት፣ ለውሃና የሐይቁን ክልል ለሚጠብቁ ውሾች ቀለብ እንደሚውል የድርጅቱ ሠራተኞች ጠቅሰን መዘገባችንም የሚታወስ ነው።</p>

<p>ሆራ ራስ ሆቴል በ8.7 ሚሊዮን ብር ሲሸጥ ክፍያው ሙሉ በሙሉ በዶላር የተከፈለ ሲሆን ግንባታው ሲጠናቀቅ ከሸራተን አዲስ በላይ ውበት እንደሚኖረው፣ የአየር ለአየር ትራንስፖርት እንደሚሰራበት፣ ለውሃው ዘመናዊ እንክብካቤ እንደሚደረግለት ተሻሽሎ የቀረበው ዲዛይን ያስረዳል።</p>

<p>የፕራይቬታይዜሽን ሕግ መሠረት አንድ የውጪ አገር ዜጋ ከባለ ሦስት ኮከብ ሆቴል በታች እንዲገነባ ስለማይፈቀድ የሆራ ራስ ሆቴል ከቀድሞው ደረጃው በማሻሻል ባለ 5 ኮከብ ሆቴል አድረጐ ለመሥራት ሼህ አልአሙዲ ተስማምተው ነበር።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሐምሌ 19 ቀን 2001</a></p>

</body>
</html>	
