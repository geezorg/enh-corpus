<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>አዲስ የሰንደቅ ዓላማ አዋጅ ፀደቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">አዲስ የሰንድቅ ዓላማ አዋጅ ፀደቀ</h2>


<p>የተወካዮች ምክር ቤት አዲስ የሰንደቅ ዓላማ አዎች ትናንት አፀደቀ። ከብሔራዊም ሆነ ታሪካው ክስተት ወይም ሁነታ ጋር ግንኙነት ያላቸው ሰንደቅ ዓላማዎች ታሪካዎነታቸውን ለመጠቀም በተዘጋጀ ቤተመዘክር እንደሚቀመጡ በአዋጁ ተጠቅሷል።</p>

<p>በቀረበው የመጀመሪያ ረቂቅ የነበረው በሐዘንና በቀብር ጊዜ ሰንደቅ ዓላማ የመጠቀም ክልከላ ዋና ምክትል አፈጉባ ኤዎች (የተወካዮችና የፌዴሬሽን) ሚኒስቶች፣ የጦር ኃይሎች ኢታማዦር ሹም የፌ/ፍ/ቤት ፕሬዚዳንቶችና የክልል መንግሥታት ፕሬዚዳንቶች የሪፐብሊኩን ሰንደቅ ዓላማ በተሽከርካሪ ላይ በመስቀል መጠቀም ይችላሉ ተባለ። የሰንደቅ ዓላማ ቀን ድንጋጌም በሕጉ አልተካተተም።</p>

<p>ከዚህ ቀደም ለተወካዮች ምክር ቤት ሰኔ ወር መጀመሪያ ላይ ቀርቦ የነበረው፣ እንዲስተካከልና የእንግሊዝኛው የረቂቅ ሕጉ ቅጂ አልቀረበም ተብሎ ፓርላማው ሳይነጋገርበት የተመለሰው ኋላም ሰኔ 18 ቀን 2001 ዓ.ም ለምክር ቤቱ የቀረበው የመጀመሪያ የሰንደቅ ዓላማና አርማ ማሻሻያ ረቂቅ ሕግ እንዳለ ቀርቶ አዲስ የኢፌድርሪ የሰንደቅ ዓላማ አዎጅ ሆኖ ፀድቋል።</p>

<p>ይህ አዲስ አዋጅ የ1988 ዓ.ም.ን የሰንደቅ ዓላማና አርማ ሕጎች (በ1989 እንደተሻሻለ) እንዳለ የሚሽር ነው።</p>

<p>ሰኔ 30 ቀን 2001 ዓ.ም የፀደቀውና፤ «ቀደም ሲል የነበሩትን የተለያዩ ሕጎች በአንድ ላይ የሚያጠቃልል አንድ ራሱን የቻለ ሕግ ማውጣት አስፈላጊ ሆኖ በመገኘቱ» የወጣው አዋጅ ሰንደቅ ዓላማው አንድ አይነት ብቻ መሆኑን ይደነግጋል። በዚህም መሠረት የኢትዮጵያ ሰንደቅ ዓላማ «አረጓዴ፣ ቢጫ፣ ቀይና ክብ ሰማያዊ ቀለማት ኖሮት በመካከሉ በዚህ አዋጅ የተዘረዘረው አርማ ያለው ብቻ ነው።»</p>

<p>ከዚህ ቀደም በነበረውና አዲሱ የሰንደቅ ዓላማ ሕግ ብዙ ጉዳዮችን በወሰደበት የኢህድሪ የሰንደቅ ዓላማ ሕግ መሠረት ሰንደቅ ዓላማው ሦስት አይነትና አጠቃቀም ነበረው።</p>

<p>አንደኛው አርማ የሌለው ሰንደቅ ዓላማ ሲሆን ሁለተኛው በሁለቱም ገጽታዎቹ በኩል አርማ በመካከል ኖሮት ከሰንደቁ በኩል ከሚውለው ጎን በስተቀር በሦስት ጎኖቹ ወርቃማ መርገፍ ያለው ነው። ሦስተኛው አይነት ሰንደቅ ዓላማ የጦር ሰንደቅ አላማ ሲሆን ይህም ከቀኝ ጎኑ የሪፐብሊኩ አርማ መካከል፣ በግራ ጎኑ የተፈቀደለት የጦር ኃይል ክፍል አርማ መካከሉ ላይ ኖሮት ከላይ እንደተጠቀሰው ከሰንድቁ በኩል ከዋለው ጎን በስተቀር በሦስቱ ጎኖቹ ወርቃማ መርገፍ ያለው ነበር።</p>

<p>አዲሱ የሰንደቅ ዓላማ አዋጅ በአዲስነት የሚደነግገው በተሽከካሪዎች ላይ ስለሚኖር የሰንደቅ ዓላማ አጠቃቀም ስነስርዓት ነው።</p>

<p>ከዚህ ቀደም እንደሚታወቀው በተሽከርካሪ ላይ ሰደቅ ዓላማ መጠቀም የተወሰነው ንጉሡ ወይም የሪፐብሊኩ ፕሬዚዳንት በሚጓዙበት ተሽከርካሪ፣ አውሮፕላን እና ተሳታፊ እንዲሁም በውጭ አገር ያለ የኢትዮጵያ አምባሳደር በሚጓዝበት መኪና ላይ ብቻ ነበር።</p>

<p>አዲሱ ሕግ የሪፐብሊኩ ፕሬዚዳንት፣ ጠቅላይ ሚንስትሩ እና እንዲሁም (ቦታ ሳይለይ) የሪፐብሊኩ አምባሳደሮች የሚጓዙበት ተሽከርካሪ፣ ባቡር፣ አውሮፕላንና መርከብ ወይም ጀልባ ላይ ሰንደቅ ዓላማው የሚሰቀል መሆኑን ይደነግጋል።</p>

<p>በዚህም ብቻ ሳይወሰን ተጨማሪ የሪፐብሊኩን ሰንድቅ ዓላማ በተሽከርካሪ ላይ በመስቀል መጠቀም የሚችሉ ሌሎች ባለስልጣናትም ተዘርዝረዋል። እነዚህም የሕዝብ ተወካዮች እና የፌዴሬሽን ምክር ቤት አፈጉባ ኤና ምክትል አፈ ጉባኤ፣ የፌደራል መንግሥቱ ሚኒስትሮች፣ የአገሪቱ የጦር ኃይሎች ኤታማዦር ሹም፣ የፌዴራል ፍርድ ቤት ፕሬዚዳንቶችና የክልል መንግሥት ፕሬዚዳንቶች ናቸው።</p>

<p>ለተወካዮች ምክር ቤት ቀርቦ በነበረው የመጀመሪያ ማሻሻይ ረቂቅ ሕግ ላይ ከተዘረዘሩት የተከለከሉ ተግባራት መካከል ሰንደቅ ዓላማውን በሀዘን ወይም በቀብር ስነስርዓት ላይ መጠቀም አንዱ የነበረ ሲሆን ይህ አዲስ በፀደቀው የሰንደቅ ዓላማ አዋጅ የተከለከሉና ቅጣት የሚያስከትሉ ተግባራት ውስጥ ስላይካተት ቀርቷል።</p>

<p>የሰንደቅ አላማና አርማ ማሻሻያ አዲስ ተረቆ ከቀረበባቸው ምክንያቶች አንዱ የሰንድቅ ዓላማ ቀን ማክበርና ይህንን በሕግ መደንገግ ነበር። የሰንድቅ ዓላማ ቀን በየዓመቱ መስከረም ወር በገባ ሁለተኛ ሳምንት ሰኞ እለት በአገር ደረጃ ይከበራል ተብሎ የነበረው አዲሱ ረቂቅ ሕግ ውስጥ ቦታ ሳያገኝ ቀርቷል።</p>

<p>ሰንደቅ አላማው አንድና አንድ አይነት ብቻ ስለመሆኑ የሚደነግገው ሕግ «ብሔራዊ የሆነ ታሪካዊ ክስተት ወይም ሁኔታ ጋር ግንኙነት ያላቸው ሰንደቅ አላማዎች ታሪክነታቸውን ለመጠበቅ በተዘጋጀ ቤተ መዘክር እንዲቀመጡ ይደረጋል» ይላል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሐምሌ 1 ቀን 2001</a></p>

</body>
</html>	
