<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>«የአንድነት መርሕ ይከበር»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«የአንድነት መርሕ ይከበር»</h2>


<p>አንድነት ለዲሞክራሲና ለፍትህ ፓርቲ ከግለሰቦች አምባገነናዊ አመራር እስኪላቀቅ ድረስ የውስጥ ትግላቸውን እንደሚገፉበት እነ ፕሮፌሰር መስፍን ትናንት ባወጡት መግለጫ አስታወቁ።</p>

<p>ፓርቲያቸው ችግሮችን በውይይት የመፍታት አቅም ሊኖረው ይገባል ብለው ሃሳብ ያቀረቡ የምክር ቤት አባላት ተደማጭነት አለማግኘታቸውን የጠቆመው ይህው የእነ ፕሮፌሰር መስፍን መግለጫ ይህ ብሔራዊ እርቅ አመጣለሁ ብሎ ለሚቀሳቀስ ፓርቲ ለኢትዮጵያ ሕዝብ ተስፋ ሆኖ እንዳይወጣ እንቅፋት የፈጠረበት መሆኑን አስታውቋል።</p>

<p>አንድነት ለዲሞክራሲና ለፍትህ ፓርቲን ስንመሠርት ከትናንት ስህተቶች በመማር ያሳዘነውን ህዝብ ልንክስ ያዘመመውን የሠላማዊ ትግል መስመር አስተካክለን ትውልድ ተሻጋሪ ለውጥ ለማምጣት የሚያችል ትግል ልናካሂድ ነው።</p>

<p>ይህ ሁሉ ተረስቶና ተጥሶ የጋራችን በሆኑ የፓርቲ ችግሮች ላይ ለመነጋገር አመራሩ ፈቃደኛ ባለመሆን እንደተመቸው በድምጽ ብልጫ እየወሰነ መሄድን ብቸኛ አማራጭ ሲያደርግ የፓርቲውን ችግሮች የሚያመላክት ጽሁፍ ለም/ቤቱ አባላት እንዲደርስ ተደርጓል።</p>

<p>ይህን ጽሁፍ ም/ቤቱ በፓርቲው ችግሮች ላይ መወያየት አስፈላጊ መሆኑን በማመን ጽሁፉን ከተጨባጩ እውነታ ጋር እያገናዘበ ተመልክቶ የመፍትሄ ሀሳብ የሚያቀርብ አምስት አባላት ያሉት ኮሚቴ አቋቋመ።</p>

<p>አብላጫውን ቁጥር የያዙት የሥራ አስፈፃሚ አባላት ቢሆኑም ኮሚቴው ያቀረበውን ሪፖርት ም/ቤቱ ከተቆርቋሪ አባላት በሚል የቀረበውን ጽሁፍና የኮሚቴውን ሪፖርት ጐን ለጐን እያመሳከረ ሁለት ቀን የፈጀ ውይይት አካሄዶ 22 ውሳኔዎችን አሳለፈ።</p>

<p>እነዚህ 22 ውሳኔዎች ከሁለት ሣምንት እስከ ሁለት ወር ባለ ጊዜ ውስጥ ተፈፃሚ እንዲሆን ተወሰነ፤ ነገር ግን የምክር ቤቱን ስብስባ ለመጥራት ሁለት ጉዳይ ብቻ ቅድሚያ ሰጥቶ ሌሎቹን ሁሉ ችላ አላቸው። ቀደም ሲል የተካሄደውን ስብሰባ ቃለ ጉባኤ እንዳይፀድቅና የም/ቤቱ 22 ውሳኔዎች ጉዳይም እንዳይነሳ የሥራ አስፈፃፈሚው አባላት ጠንክረው ተከራከሩና ም/ቤት በድምፅ ብልጫ እንዲወስን አደረጉ።</p>

<p>ሐምሌ 5/2001 ዓ.ም ለአባላቱ የቀረበው ጽሁፍ የዚህ ሥራ አስፈጻሚው ምክር ቤቱን በመቆጣጠሩ ምክንያት የተዘጋጀ ነበር። የአንድነት ሥራ አስፈፃሚ እየፈፀመው ያለውን የስልጣን ብልግና ለባባት በመሳየት አመራሩ ከአድራጎቱ እንዲቆጠብና ወደ ውይይት እንዲመጣ በማድረግ የአባልነት ግዴታቸውን እንዲወጡ ያስችላል ብለን የፃፍነውን ለማንበብ እንኳን ጊዜ ሳይሰጥ የሚተማመንበትን የፖለቲካ ውሳኔ ቀጠለ።</p>

<p>እሁድ ጽሑፉ ለአባላት ቀርቦ ሰኞ 3 ሰዎች በድረጅት ጉዳይ ቋሚ ኮሚቴ አማካይነት የመታገዳቸው ዜና በማክሰኞ ጋዜጦች ተነበበ። ማክሰኞ ሐምሌ 8 ቀን 2001 ዓ.ም የተሰበሰበው የሥራ አስፈፃሚ ኮሚቴ ደግሞ የፓርቲውን መተዳደሪያ ደንብ ለመመልከት እንኳን ሳይሞክር ቀደም ሲል የወሰናቸውን እርምጃዎች ሳያገናዝብ 21 የፓርቲውን አባላት በሙሉ አግጃለሁ በማለት በቃለ አቀባዩ በኩል ረቡዕ በወጡ ጋዜጦች አወጀ።</p>

<p>ይህንን የሥራ አስፈፃሚውን ሕገወጥ አሰራር እንዲያጸና የተጠራው ብሔራዊ ም/ቤት ቅድሜ ሐምሌ 11 ቀን 2001 ዓ.ም ባደረገው ስብሰባ የፓርቲውን ሕገ ደንብ የሚያስከብር ሳይሆን የሥራ አስፈፃፍሚውን ሕገወጥ አሰራር ይሁንታ የሚሰጥ መሆኑን በሚከተሉት ተግባራት አረጋገጠ።</p>

<p>1. በፓርቲያችን መተዳደሪያ ደንብ መሠረት የምክር ቤቱ ሰብሳቢ አጀንዳው ቀድሞ እንዲደርሳቸው መደረግ ይገባው ነበር። ይህ ባለመሆኑ ሰብሳቢው በጋዜጣ በወጣው መግለጫ መታገዳችውንና ስብሰባው ሕገወጥ መሆኑን ገልጸው ደብዳቤ በመጻፍ በእለቱ ተገኝተው ሰጡ። ምክር ቤቱ ግን ቀድሞ ባልተያዘ አጀንዳ እሳቸውን አንስቶ በሌላ ሰብሳቢ በቋሚነት መተካቱ፣</p>

<p>2. በፓርቲው የዲሲፕሊን መመሪያ አንቀጽ 7.1 መሠረት «የብሔራዊ ዲስፕሊን ኮሚተ በሕግና ስነስርዓት ቋሚ ኮሚቴ አማካኝነት የሚቋቋም ሆኖ በብሔራዊ ስራ አስፈፃሚና በብሔራዊ ምክር ቤቱ ያጸድቃል።» የሚል ሆኖ ሳለ ባልጸደቀና በማይታወቅ ኮሚቴ የቀረበን ውሳኔ ምንም አይነት ማጣራት ሳያደርግ ተቀብሎ አቶ ታምራት ታረቀኝን ከፓቲው አባልነት የማባረር እርምጃ መውሰዱ እና</p>

<p>3. «አንድነት ችግሮቹን በውይይት የመፍታት አቅም ሊኖረው ይገባል» በማለት የተፈጠረውን ልዩነት በውይይት እንዲፈታ ሀሳብ ያቀረቡ የምክር ቤት አባላትን ተደማጭነት አለማግኘታቸው ብሔራዊ እርቅ አመጣለሁ ብሎ ለሚንቀሳቀስ ፓርቲ ችግሮቹን በውይይት ፈትቶ ጠንካራና ለኢትዮጵያ ሕዝብ ተስፋ ሆኖ እንዳይወጣ እንቅፋት የሚሆኑ አዝማሚያዎች ናቸው። በመሆኑም እኛ የአንድነት መርህ ይከበር የምንል አባላት ፓርቲያችን ጸድቶ ከግለሰቦች አምባገነናዊ በመደለልና በማስፈራት የሚካሄድ አመራር እስኪላቀቅ ድረስ የውስጥ ትግላችንን የምገፋበት መሆኑን እናስታውቃለን። እውነተኞች የአንድነት አባላትና ደጋፊዎችም ለፓርቲው የገቡትን ቃል ኪዳን ተገንዝበው ችግሮች ሁሉ በግለሰቦች የፖለቲካ ውሳኔ ሳይሆን በሕግና በውይይት እንዲፈቱና ፓርቲያችንም እንዲጠራ የበኩላቸውን አስተዋጽዖ እንደሚያደርጉ ጥሪያችንን እናሰማለን። ዝም አንልም የአንድነት ጉዳይ የሕዝብ ጉዳይ ነው፤ ሐምሌ 14 ቀን 2001 ዓ.ም አዲስ አበባ</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሐምሌ 15 ቀን 2001</a></p>

</body>
</html>	
