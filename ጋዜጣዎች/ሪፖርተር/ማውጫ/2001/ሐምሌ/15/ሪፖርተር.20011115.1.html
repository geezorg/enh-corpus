<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ውዝግቡ ቀጥሏል የእነፕሮፌሰር መስፍን ጉዳይ በዲስፒሊን ኮሚቴ እንዲታይ ተወሰነ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ውዝግቡ ቀጥሏል የእነፕሮፌሰር መስፍን ጉዳይ በዲስፒሊን ኮሚቴ እንዲታይ ተወሰነ</h2>


<p>ሕገ ወጥ በሆነ መንገድ የአሉባልታ ወረቀት በትነዋል ባላቸው አመራር አባላት ጉዳይ ላይ ለመወያየት ቅዳሜ ተሰብስቦ የነበረው የአንድነት ብሔራዊ ም/ቤት ጉዳዩ በዲሲፕሊን ኮሚቴ እንዲታይ ወሰነ። ታምራት ታረቀኝን ከአባልነት አስወገደ።</p>

<p>የአንድነት ለዴሞክራሲና ለፍትህ ፓርቲ ሊቀመንበርና የሕዝብ ግንኙነት ኃላፊ ዶ/ር ኃይሉ አርአያ ለሪፖርተር ጋዜጣ እንደገለጹት በእለቱ ስብሰባ ፕሮፌሰር መስፍን፣ ዶ/ር ሽመልስ ተ/ፃዲቅ፣ አርቲስት ደበበ እሸቱን ጨምሮ ሕገ ወጥ ጽሑፍ በትነዋል የተባሉ ሰዎች ከአባልነታቸው እንዲወገዱ የሚል ሃሳብ የተነሳ ቢሆንም በመጨረሻ ጉዳያቸው ለዲሲፕሊን ኮሚተ እንዲመራና በአጭር ጊዜ ውስጥ ተጣርቶ እንዲቀርብ ውሳኔ ላይ ተደርሷል።</p>

<p>ዶ/ር ኃይሉ እንዳሉት የዲሲፕሊን ኮሚቴው 21 አመራር አባላቱ ፈጸሙ የተባለውን ሕገወጥ ተግባር አጣርቶ ከጨረሰ በኋላ የራሱን ውሳኔ ለብሔራዊ ምክር ቤቱ ያቀርባል። ብሔራዊ ምክር ቤቱም ውሳኔውን ሊያጸድቀው፣ ሊለውጠው ወይም ሊያሻሽለው እንደሚችል ተናግረዋል።</p>

<p>በቅዳሜ እለቱ የአንድነት ፓርቲ ብሔራዊ ምክር ቤት ሌላ መወያያ አጀንዳ የነበረው የአቶ ታምራት ታረቀኝ ጉዳይ ነው። የፓርቲው አመራር አባል የነበሩት አቶ አመሀ ዳኘ ከዚህ ቀደም ፈጸሙት የተባለውን የሥነ ምግባር ግድፈት እንዲያጣራ ለዲሲፒሊን ኮሚቴ ተመርቶ የነበረ ሲሆን ኮሚቴው በአቶ ታምራት ላይ የማጣራት ሥራ ሠርቶ ለብሔራዊ ም/ቤቱ አቅርቧል።</p>

<p>ዶ/ር ኃይሉ እንዳሉት አቶ ታምራት ታረቀኝ በተከሰሱበት ጉዳይ ጥፋተኛ ሆነው በመገኘታቸው ሶስት አባላት ያሉት የዲሲፒሊን ኮሚቴ በአብላጫ ድምጽ (ሁለቱ ሲደገፉ አንዱ ተቃውመው) ከአባልነት እንዲወገዱ ወስኗል። ብሔራዊ ም/ቤቱም የዲሲፒሊን ኮሚቴውን የፍርድ ውሳኔ ተቀብሎታል።</p>

<p>የአንድነት ፓርቲ ምንጮቻችን እንደገለጹት አቶ ታምራት ታረቀኝ ፓርቲውን የሚጐዳ ተግባር ፈጽመዋል፣ በአባላት መካከል አለመግባባት በመፍጠርና ስም በማጥፋት የዲሲፒሊን ግድፈት ፈጽመዋል ተብለው ነው ጉዳያቸው በዲሲፒሊን ኮሚቴ የታየው። እርሳቸው ግን ኮሚቴው እውቅና የሌለው ነው በማለት አልተካራከሩም።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሐምሌ 15 ቀን 2001</a></p>

</body>
</html>	
