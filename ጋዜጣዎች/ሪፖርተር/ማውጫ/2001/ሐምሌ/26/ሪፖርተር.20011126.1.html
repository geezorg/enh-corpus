<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የአንድነት ፓርቲ አባላትን ለማስማማት ሽምግልና ተጀመረ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የአንድነት ፓርቲ አባላትን ለማስማማት ሽምግልና ተጀመረ</h2>


<p>በአንድነት ለዴሞክራሲና ለፍትሕ ፓርቲ ውስጥ የተፈጠረውን አለመግባባት በውይይት ለመፍታት ሽማግሌዎች ሁለቱንም አካላት በማነጋገር ላይ መሆናቸውን ምንጮች ለሪፓርተር ጋዜጣ ገለፁ።</p>

<p>በእነ ፕሮፌሰር መሥፍን የሚመራውና 22 አባላት ያሉት ቡድን የፓርቲው የውስጥ አሰራር መስተካከል እንዳለበት በመግለፃቸው ከፓርቲው መታገዳቸውን ቢገልፁም፤ 32 አባላት እንዳሉት የሚገልፀው የፓርቲ አባላት ደግሞ ከመድረክ ጋር የተያያዘ መሆኑን በመግለፁ ውዝግቡ እየተካረረ ሄዷል። ይህ መሆኑ ያሳሰባቸው አንዳንድ የፓርቲው አባሎች «ጉዳዩ በሽምግልና መፈታት አለበት» በማለት ሰሞኑን ሁለቱንም ወገኖች ማነጋገራቸውንና በጐ ምላሽ ማግኘታቸውን ምንጮቹ አረጋግጠዋል።</p>

<p>ተጀምሯል ስለተባለው ሽምግልና ፕሮፌሰር መስፍን ወ/ማርያምን ጠይቀናቸው «ሽምግልናን በተመለከተ እነሱም አልጠየቁም፤ እኛም አልጠየቅንም» ቢሉም፤ ከፓርቲው አባሎች ግን ሽምግልና የጀመሩ መኖራቸውን አልሸሸጉም።</p>

<p>«ተነጋገሩ፤ ተወያዩ» ብለውናል በማለት ሽማግሌዎቹ እንቅስቃሴ መጀመራቸውን የገለፁት ፓሮፌሰር መስፍን፣ «እኛም፣ እንነጋገር፣ መስተካከል ያለበት ይስተካከል፣ ግልፅነትና እውነት ባለበት ሁኔታ እንስራ ነበር ያልነው» በማለት፤ ሽማግሌዎቹም ከመጡ በራቸው ክፍት መሆኑን ተናግረዋል።</p>

<p>የአንድነት ለዴሞክራሲ ለፍትሕ ፓርቲ የሕዝብ ግንኙነት ኃላፊን ዶ/ር ኃይሉ ዓርአያን ስለ ጉዳዩ ጠይቀናቸው፤ «ስለ ሽምግልና ምንም የምናውቀው ጉዳይ የለም። ከተለያዩ ምንጮች ግን ሽምግልናው መጀመሩን ስምተናል» ካሉ በኋላ «ጥረታቸሁን ቀጥሉ ብለናል» በማለት ሽምግልናው መጀመሩን ጠቁመዋል።</p>

<p>ሽምግልናው የሚደገፍ መሆኑን ደስ የሚያሰኝ መሆኑን የገልፁት ዶ/ር ኃይሉ፣ እነሱ በሽምግልናውም በሕጉም (ደንቡን ለማስከበር) እንደሚሄዱ እናምናለን ብለዋል።</p>

<p>በሁለቱ ወገኖች መካከል የተፈጠረው የኀሳብ ልዩነት መነሻውን በተመለከተ የእነ ዶ/ር ኃይሉ ወገን የእነ ፕሮፌሰር መስፍንን ልዩነት ከመድረክ ጋር የተያያዘ ነው ሲል እነ ፕሮፌሰር መስፍን ወገን በበኩሉ ከፓርቲው አመራር ውስጣዊ ኢ-ዴሞክራሲያዊ አሠራር ጋር የተያያዘ መሆኑን መግለፃቸው አይዘነጋም።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሐምሌ 26 ቀን 2001</a></p>

</body>
</html>	
