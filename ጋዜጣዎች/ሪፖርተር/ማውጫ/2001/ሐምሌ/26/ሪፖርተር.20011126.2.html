<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያ በማጅራት ገትር ቀለበት ውስጥ ነች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢትዮጵያ በማጅራት ገትር ቀለበት ውስጥ ነች</h2>


<p>ከሴኔጋል ጀምሮ እስከ አፍሪካ ቀንድ መጨረሻ ድረስ (ከ300 ሚሊዮን በላይ ሕዝቦች ይኖሩበታል) የሜኒንጃይትስ (ማጅራት ገትር በሽታ) ቀለበት ተብሎ እንደሚጠራና ኢትዮጵያም በዚህ ክልል ውስጥ እንደምትገኝ የፌደራል ጤና ጥበቃ ሚኒስቴር ሐምሌ 22 ቀን 2001 ዓ.ም በሰጠው መግለጫ አስታወቀ።</p>

<p>በሚኒስቴሩ የጤናና የሥነ ምግብ ምርምር ኢንስቲትዩት የበሽታዎች ቁጥጥርና ክትትል ከፍተኛ ኤክስፐርት ዶ/ር ሚሊዮን ወንድአበቁ እና የሕዝብ ግንኙነት ዳይሬክተር አቶ መሐመድ አሚኖ በጋራ በመሆን ይኸንን ያስታወቁት በአማራ ክልል በደቡብ ወሎ ዞን ከለላ ወረዳ የተከሰተው የማጅራት ገትር በሽታ በምን ሁኔታ ላይ እንዳለ ለመግለፅ በሰጡት ጋዜጣዊ መግለጫ ላይ ነው።</p>

<p>በሽታው በበጋ ወራት የሚከሰት መሆኑንና ዘንድሮ በክረምት ወራት ሊከሰት የቻለው ዝናቡ ዘግይቶ በመጣሉ መሆኑን የገለፁት ኃላፊዎቹ፣ በበሽታው የተጠቁትን ሰዎች ቁጥር 81 ሰዎች ሲሆኑ ህይወታቸው ያለፈው 18 ሰዎች ብቻ ናቸው ብሏል።</p>

<p>ይህን ይበሉ እንጂ ከአካባቢው ያገኘነው መረጃ እንደሚያመለክተው የታማሚዎች ቁጥር 189 መድረሱንና የሟቾች ቁጥር 29 መሆናቸውን ነው።</p>

<p>ትኩሳት፣ ራስ ምታት፣ ማንቀጥቀጥ፣ ትውከት ራስ መሳትና የማጅራት መገተር የሜኔንጃይተስ በሽታ ምልክቶች መሆናቸውን የገለፀው ሚኒስቴሩ፣ እንደ ኩፍኝ፣ መንጋጋ ቆልፍ የመሳሰለኡ በሽታዎች መደበኛ የሆነ ክትባት ለመስጠት ኢትዮጵያ መደበኛ የክትባት ፕሮግራም አቅም እንደሌላት ተናግረዋል።</p>

<p>የማጅራት ገትር በሽታ ሊከሰትባቸው እንደሚችል በመገመት በተለያዩ ክልሎች የክታባት መድሀኒቶች ከስድስት ወራት በፊት ያሰራጨ መሆኑን ኃላፊዎቹ ቢገልፁም፤ የክልል፣ የዞንና የወረዳ ጤና ቢሮዎች በሽታው ከተከሰተ በኋላ እንደተላከላቸው ገልፀዋል።</p>

<p>ሰኔ 7 ቀን 2001 ዓ.ም በደቡብ ወሎ ዞን ከለላ ወረዳና ቤሬዳ ወረዳ ቀበሌዎች ላይ የማጅራት ገትር በሽታ ሲከሰት የአካባቢው ነዋሪዎች ለወረዳው ጤና ጽ/ቤት ሪፖርት ባደረጉት መሠረት፣ ወረዳው ለዞንና ለክልል ሪፖርት ቢያደርግም አፋጣኝ ምላሽ ባለመገኘቱ የሟቾች ቁጥር መጨመሩን ከአካባቢው የተገኘ መረጃ ያመለክታል።</p>

<p>የሚኒስቴር መሥሪያ ቤቱ ኃላፊዎች በሰጡት መግለጫ እንዳስታወቁት፣ በአካባቢው የደረሰው የማጅራት ገትር በሽታ የተከሰተው ሰኔ 7 ቀን 2001 ዓ.ም መሆኑን አረጋግጠው፣ ከክልሉ ሪፖርት በተደረገለት (ሐምሌ 10 ቀን 2001 ዓ.ም) በማግስቱ ወደ ቦታው በመንቀሳቀስ በሽታውን በቁጥጥር ስር እንዲውል ማድረጉን አስረድተዋል።</p>

<p>የማጅራት ገትር በሽታና ሌሎችም በሽታዎች ከህብረተሰቡ ጋር አብረው የሚኖሩ በሽታዎች መሆናቸውን የገለፁት ኃላፊዎቹ፣ በየትኛውም ዓለም ችግሩ ያለ በመሆኑና ኢትዮጵያ ውስጥ ሲከሰት ህብረተሰቡ ሊፈራና ሊሽበር እንደማይገባው ተናገረዋል።</p>

<p>ሜኔንጃይትስ በሽታ የሚከሰተው በበጋ ወራት ቢሆንም፤ በክረምት ወራት የተለያዩ በሽታዎች እንደሚከሰቱና በያዝነው የክረምት ወራትም የተቅማጥ በሽታ ሊከሰት ስለሚችል ህብረተሰቡ ንፅህናውን መጠበቅ እንዳለበት ኃላፊዎቹ አሳስበዋል።</p>

<p>«በተቅማጥ በሽታ የማይያዝ ሰው አለ ብሎ መናገር በጣም የተሳሳተ ነው፤ በሽታው ሊጨምርና ሊስፋፋ ይችላል» ያሉት ኃላፊዎቹ የመሞቱም ደረጃ ይሁን የመስፋፋቱ ሁኔታ በጣም የሰፋ መሆኑን ገልፀዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሐምሌ 26 ቀን 2001</a></p>

</body>
</html>	
