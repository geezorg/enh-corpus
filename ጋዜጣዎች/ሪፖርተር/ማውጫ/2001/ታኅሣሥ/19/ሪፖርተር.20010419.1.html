<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ባለፉት 16 ዓመታት የኢንቨስትመንት ፈቃድ ከወሰዱት ወደ ተግባር የገቡት ከሩብ በታች ናቸው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ባለፉት 16 ዓመታት የኢንቨስትመንት ፈቃድ ከወሰዱት ወደ ተግባር የገቡት ከሩብ በታች ናቸው</h2>


<p>የኢትዮጵያ ኢንቨስትመንት ኤጀንሲ ባለፉት 16 ዓመታታ ውስጥ ከሰጣቸው የኢንቨስትመንት ፈቃዶች ውስጥ አብዛኛዎቹ ወደ ተግባር መግባት አለመቻላቸውን የኤጀንሲው ዋና ዳይሬክተር ከሰጡት ጋዜጣዊ መግለጫ አረጋገጠ።</p>

<p>ታህሳስ 17 ቀን 2001 ዓ.ም በጽሕፈት ቤታቸው በሰጡት ጋዜጣዊ መንግለጫ እንደገለፁት መሥሪያ ቤቱ ከተመሠረተ ግንቦት ወር 1984 ዓ.ም ጀምሮ በአጠቃላይ 37ሺ 220 የአገር ውስጥና የውጭ አገር ኢንቨስተሮች የኢንቨስትመንት ፈቃድ የወሰዱ ቢሆንም፣ ወደተግባር የገቡት 6ሺ 433 ፕሮጀክቶች ብቻ ናቸው።</p>

<p>የኢንቨስትመንት ፈቃድ ወስደው ወደ ሥራ በማይገቡ ኢንቨስተሮች ላይ ኤጀንሲው እርምጃ እንደሚወስድ የገለፁት አቶ አቢ፣ እርምጃ ከመወሰዱ በፊት ፕሮጀክቱ ለምን ሥራ እንዳልጀመር እንደሚመረመር ተናግረዋል።</p>

<p>የኢትዮጵያ ኢንቨስትመንት ኤጀንሲ በኢንቨስትመንት ዙሪያ የሚፈጠሩ ችግሮችን ለመፍታት የአቅም ማጣት ችግር እንዳለበት የኤጀንሲው ዋና ዳይሬክተር ተናግረዋል።</p>

<p>ዋና ዳይሬክተሩ አቶ አቢ ወ/መስቀል እንደተናገሩት፣ ኤጀንሲው የስለጠነ የሰው ሃይል እጥረት እንዳለበት፣ አቅም ያለውም የሰው ሃይል የተሻለ ክፍያ ሲያገኝ እንደሚለቅና ይህንን ችግር ለማቃለል ጥናት እየተካሄደ መሆኑን ገልፀዋል።</p>

<p>እ.ኤ.አ በ2008 በአጠቃላይ አገር ውስጥ የውጭ አገር ኢንቨስተሮች 8ሺ 977 መሆናቸውን የተናገሩት ዳይሬክተሩ የኢንቨስትመንት ካፒታላቸው 160 ቢሊዮን ብር መሆኑን 1628 የውጭ አገር ኢንቨስተሮች በ94 ቢሊዮን የኢንቨስትመንት ካፒታል ፈቃድ መውሰዳቸውን ገልፀዋል።</p>

<p>ላደጉ አገሮች የማይሰጥ እድል ኢትዮጵያ ማግኘቷንና ያለምንም እግድና ቀረጥ ምርቶቿን ወደ አሜሪካ በአጎዋ በኩልና ወደ አውሮፓም ብትልክ ምንም ዓይነት ችግርና የቀረጥ ክፍያ እንደማትከፍል የገለፁት አቶ አቢ ፣ 23 የአፍሪካ አገሮች አባል የሆኑበትና ከ380 ሚሊዮን ባላይ ሕዝብ በሚኖርባት አፍርካ በኮሜሳ በኩል ንግድ እንቅስቃሴ ማድረግ እንደምትችል ተናግረዋል።</p>

<p>ኤጀንሲው ከተቋቋመ ግንቦት 1984 ዓ.ም ጀምሮ በአጠቃላይ 37ሺ 220 ለአገር ውስጥና ለውጭ አገር ኢንቨስተሮች ፈቃድ ሲወስዱ የኢንቨስትመንት ካፒታላቸው 555 ቢሊዮን ብር መሆኑን ገልፀዋል።</p>

<p>ኤጀንሲው ባሳለፈው 16 ዓመታት ውስጥ 5ሺ 314 የውጭ አገር ኢንቨስተሮች ፈቃድ መውሰዳቸውንና የኢንቨስትመንት ካፒታላቸውም 240 ቢሊዮን ብር መሆኑን ዳይሬክተሩ ተናግረዋል።</p>

<p>ኢንቨስተሮቹ የወሰዱትን የኢንቨስትመንት ፈቃድ ተግባራዊ አድረገውት ቢሆን ኖሮ ለሁለት ሚሊዮን ኢትዮጵያውያን የሥራ ዕድል ይፈጥሩ እንደነበር የገለጹት አቶ አቢ፣ ወደተግባር የገቡት 6ሺ 433 ፕሮጀክቶች በመሆናቸው ለ300ሺ ኢትዮጵያውያን ቋሚ የሥራ ዕድል መፈጠሩን አስረድተዋል።</p>

<p>የውጭ አገር ኢንቨስተሮች ኢንቨስት የማድረግ ፍላጐታቸው በየዓመቱ እየጨመረ መምጣቱን የገለፁት አቶ አቢ፣ ኤጀንሲው ስራ ሲጀምር በ19995 ዓ.ም 149 የነበረው የኢንቨስተሮች ቁጥር በ2000 ዓ.ም 1628 መድረሱን በመጥቀስ፣ ኢትዮጵያ ለኢንቨስትመንት አመቺ መሆኗን የሚጠቁም መሆኑን ገልፀዋል።</p>

<p>የአገር ውስጥም ይሁን የውጭ አገር ኢንቨስተሮች የሚሳተፉባቸው የኢንቨስትመንት መስኮች መለየታቸውን የገለፁት አቶ አቢ፣ ከአግሮ ኢንዱስትሪ ጐን ለጐን፣ በጨርቃጨርቅ፣ የቆዳና የቆዳ ውጤቶች፣ በሆቴልና ቱሪዝም ወዘተ የመሳሰሉት መሆናቸውን ጠቅሰዋል።</p>

<p>የውጭ አገር ኢንቨስተሮች አንድን አገር ለኢንቨስትመንት ምቹ መሆኑን የሚመርጡበት መስፈርት፣ የአገሪቱ ፖሊቲካዊና ማህበራዊ መረጋጋት፣ ሊስብ የሚችል የማክሮ ኢኮኖሚ ሁኔታ፣ ግልፅና የሚስብ የኢንቨስትመንት ፖሊሲ፣ በሕዝቡም ሆነ በመንግሥት በኩል ለግል ኢንቨስትመንት ያለው በጐ አመለካከትና የኢንቨስትመንት ከለላና ጥበቃ መሆኑን ዋና ዳይሬክተሩ አብራርተዋል።</p>

<p>ኢትዮጵያ የሁለትዮሽ ስምምነት ለመፈራምም በተጨማሪ፣ የዓለም ባንክ አካል የሆነው የመልቲላተራል ኢንቨስትመንት ጋራንቲ ኤጄንሲ አባል መሆኗን የገለፁት አቶ አቢ፣ የማንኛውም የውጭ አገር ኢንቨስተር ያለምንም ስጋት ኢንቨስት ለማድረግ የሚችል መሆኑን ገልፀዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ታኅሣሥ 19 ቀን 2001</a></p>

</body>
</html>	
