<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የሚድሮክ ፋውንዴሽን በፋይናንስ እጥረት ሠራተኞቹን የግዳጅ እረፍት አስወጣ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የሚድሮክ ፋውንዴሽን ሰራተኞቹን የግዳጅ እረፍት አስወጣ</h2>


<p>ሚድሮክ ፋንዴሽን ስፔሻሊስት ኃላፊነቱ የተወሰነ የግል ማህበር ከኪሣራ ጋር በተያያዘ ከህዳር 9 ቀን 2001 ዓ.ም ጀምሮ ከ30 በላይ ሠራተኞቹን የግዳጅ እረፍት ማስወጣቱን ምንጮች ለሪፖረተ ጋዜጣ ገለፁ።</p>

<p>ሚድሮክ ፋንውዴሽን ስፔሻሊስት ኅዳር 8 ቀን 2001 ዓ.ም ለሠራተኞቹ በፃፈው ደብዳቤ እንደገለፀው ፤ «ድርጅታችን ሚድሮክ ፋውንዴሽን ስፔሻሊስት በአሁኑ ሰዓት የሚሳተፍባቸው ፕሮጀክቶች አነስተኛ መሆናቸው የሚታወቅ ነው። ከነዚህ ፕሮጀክቶች ውስጥ በሁለት ዋና ዋና ፕሮጀክቶች ላለፉት ወራት የተሰራው ሥራ ብዙ ቢሆንም ፣ የፕሮጀክቶቹ ባለበቶች የፈፀሙት ክፍያ የለም። በዚህም ምክንያት እነዚህን ፕሮጀክቶች ድርጅቱ ያወጣውን ወጪ ለመሸፈንና ለሠራተኛው ደመወዝ ለመክፈል ከማይቻልበት ደረጃ ላይ ደርሷል። በውጪ ያለውን ገንዘብ ለመሰብሰብ ያደረገው ጥረትም ያልተሳካና በጥቂት ቀናትም የማይሳካ በመሆኑ ያለበትን አስቸጋሪ የፋይናንስ ችግር ለማቃለል ይረዳ ዘንድ በኦዳና በኢፓየር ፕሮጀክቶች የግንባታ ሥራ ለማቆም ተገዷል። ከዚህም በተጨማሪ ያለውን የሠው ኃይል ቁጥር ለመመጠን ተገዷል።</p>

<p>ሚድሮክ ፋውንዴሽን በጋጠመው የፋናናንስ ችግር ምክንያት ከኅዳር 9 ቀን 2001 ዓ.ም ጀመሮ ሠራተኞቹ ላተወሰነ ጊዜ ከክፍያ ነፃ የሆነ እረፍት እንዲወስዱና ድርጅቱ ክፍያዎችን አግኝቶ ሥራውን ለመቀጠል ሲወስን ጠርቶ ወደ ሥራ እንደሚያሰማርቸው የተገለፀላቸው መሆኑን ምንጮቹ ተናግረዋል።</p>

<p>ድርጅቱ ካሰናበአትቸው ሠራተኞች መካከል አግኝተን ያነጋገርናቸው እንደገለፁት ፤ ያለምንም ቅድመ ማስጠንቀቂያ በድንገት ያለክፍያ ከሥራ መሠናበታቸውን ገልፀው ፤ ምንም ሥራ ሳይሰራበቸው ለቆሙ ማሽኖች ከፍተኛ ኪራይ እየከፍለ «የምከፍለው ገንዘብ የለኝም» ማለቱ አግባብ አለመሆኑን ገልፀዋል።</p>

<p>በሚድሮክ ፋውንዴሽን ስፔሻሊስት ውስጥ ከሁለት ዓመታት በላይ ፣ ኦፕሬተር ፣ ፎርማንና ኢንጂነሮች የነበሩት እነዚህ ሠራተኞች እንደግለፁት ፤ ከመስከረም ጀምሮ የተለያየ ምክንያት እየተሰጠ የተሰናበቱት ሠራተኞች ቁጥር ከ50 በላይ መሆኑን ተናግረዋል።</p>

<p>አንድ ስማቸው እንዳይገለጽ የፈለጉ የድርጅቱ የሥራ ኃላፊ እንደገለፁት ያለክፍያ ተባረርን የሚሉት ሠራተኞች ፣ ከማኔጅመንቱ ጋር ተሰብስበው ከተመካከሩና ከተሰማሙ በኋላ ያለ ክፍያ ዕረፍት እንዲወጡ መደረጉን ተናግረዋል።</p>

<p>«የዚህ አይነት አሰራር ዛሬ የመጀመሪያው አይደለም» ያሉት ኃላፊው ፤ «ገንዘብ ከሌለ ከየት አምጥተን እንከፍላለን» በማለት በነፃ እንዲያርፉ በማድረግ ሳይበታተኑ ገንዘብና ሥራ ሲገኝ እንደሚጠሯቸው ተናግረዋል።</p>

<p>ድርጅቱ ከመቶ በላይ ሠራተኞች እንዳሉት የገለፁት ኃላፊው ፣ አዲስ አበባ ውስጥ ካዛንቺስ አካባቢ በኢምፓየር ሪል ስቴት አሠሪነት የሚገነባው በኮንዶሚኒየም ህንፃ ፣ ዳሽን ባንክ የሚያስገነባው የቢሮ ህንፃና በኦሞራቴ የሚገነባው የኦሞ ድልድይ ሥራዎች ብቻ እንዳሉት ገልፀዋል።</p>

<p>በሚድሮክ ፋውንዴሽን ስፔሻሊስት ኃላፊነቱ የተወሰነ የግል ማኅበር የሠው ኃይልና አስተዳደር ኃላፊ የሆኑትን አቶ የኋላሸት በጋሻውን አግኝተን ስለ ጉዳዩ ለማነጋገር ጠይቀናቸው ፤ «ማንኛውም ማግለጫ የሚሰጠው ማኔጅመንቱ ነው። በእኛ በኩል ምንም አይነት መግለጫ እንዳይተላለፍ ጥብቅ መመሪያ ተላልፏል» በማለታቸው አተሳካልንም።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ታኅሣሥ 1 ቀን 2001</a></p>

</body>
</html>	
