<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>በአሸባሪነት የተጠረጠሩ እየተያዙ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በአሸባሪነት የተጠረጠሩ እየተያዙ ነው</h2>


<p>ከፀረ ሰላም ኃይሎች ጋር በመተባበር በአዲስ አበባ ከተማ ውስጥ የሽብር ጥቃት ለመፈፀም በዝግጅት ላይ ያሉ ተጠርጣሪ አሸባሪዎች ሰሞኑን እየተያዙ መሆኑን የፖሊስ ምንጮች አመለከቱ።</p>

<p>ምንጮቹ ለሪፖርተር ጋዜጣ እንደገለፁት በአዲስ አበባ በሽበር ተግባር ለመሳተፍ በዝግጅት ላይ እንዳሉ ተደርሶባቸው በቁጥጥር ስር የዋሉት ኢትዮጵያዊነት ዜጋ ያላቸው ተጠርጣሪ አሸባሪዎች በቁጥጥር ስር የዋሉት በፌደራል ፖሊስና በብሔራዊ መረጃና ደህንነት አገልግሎት ፀረ ሽብር ግብረ ኃይል አማካይነት ነው።</p>

<p>ሁለቱ አክላት በቅንጅት በጀመሩት አሸባሪዎችን በቁጥጥር ስር የማዋል ሥራ ተጠናከሮ እንደሚቀጥል የፖሊስ ምንጮቹ ተናግረዋል። እስካሁን በቁጥጥር ስር የዋሉት ተጠርጣሪ አሸባሪዎች ብዛት ምን ያህል እንደሆነ ግን አልገለፁም።</p>

<p>በአሸባሪነትና በሽብር ሥራ ተባባሪነት ሲንቀሳቀሱ ተደርሶባቸዋል የተባሉት ተጠርጣሪዎች ከየትኛው የአሸባሪ ወገን እንደሆኑ ምንጮቹ ባይገልፁም ለጉዳዩ ቅርበት ያላቸው ሌሎች ወገኖች ግን በሶማሊያ እየተንቀሳቀሰ ካለው ታጣቂ አክራሪ የወጣቶች ቡድን (አልሸባብ) አሸባሪ ኃይል ጋር ግንኙነት ያላቸውና የዚህ ኃይል አባላት እንደሆኑ ጠቁመዋል።</p>

<p>ከአንድ ወር በፊት የፌዴራል ፖሊስና የብሔራዊ መረጃና ደህንነት አገልግሎት ፀረ ሽብር ግብረ ሃይል የአሸባሪነት ጥቃት ሊፈፀም እንደሚችል መረጃ እንዳለው ጠቅሶ መግለጫ መስጠቱ ይታወሳል።</p>

<p>በወቅቱ የአሸባሪዎች ጥቃት ሊፈፀም እንደሚችል ስጋት እንዳለ የጠቀሰው መግለጫ «ስጋቱ ስጋት ሆኖ እንዲቀር» የህብረተሰቡን ድጋፍ ጠይቆም ነበር።</p>

<p>በገባያ ሥፍራዎች ፣ በሆቴሎች ፣ ሕዝብ በሚሰበሰብባቸው ቦታዎችና የተለያዩ አገልግሎት በሚሰጥባቸው አካባቢዎች ሁሉ «ፀጉረ ልውጥ» ኃይሎች ከታዩ ሕብረተሰቡ ጥቆማ እንዲሰጥ የጠየቀው መግለጫ ሕብረተሰቡ ከሽብር ጥቃት ስጋት እንዲላቀቅ የሽብር ጠንሳሾቹን በቁጥጥር ስር የማዋሉ ሥራ ያለመዘናጋት እንደሚሰራ መግለፁም አይዘነጋም።</p>

<p>እንደ ፖሊስ ምንጮች ገለፃ የሽብር ጠንሳሾቹንና ተባባሪዎቻቸውን በቁጥጥር ስር የማዋሉ ሥራ ተጠናክሮ ቀጥሏል። ሕብረተሰቡም ድጋፍ እያደረገ መሆኑን ተናግረዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ታኅሣሥ 1 ቀን 2001</a></p>

</body>
</html>	
