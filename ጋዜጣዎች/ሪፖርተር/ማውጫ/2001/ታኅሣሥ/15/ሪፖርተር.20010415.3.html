<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>በቀለ ጅራታን ጨምሮ 16 ተጠርጣሪዎች የዋስትና መብት ተከለከሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በቀለ ጅራታን ጨምሮ 16 ተጠርጣሪዎች የዋስትና መብት ተከለከሉ</h2>


<p>የኦሮሞ ሬዴራሊስት ዴሞክራሲያዊ ንቅናቄ (ኦፌዴን) ዋና ፀሐፊ አቶ በቀለ ጅራታን ጨምሮ እነ ተስፋሁን ጨመዳ በሚል የፌደራል አቃቤ ሕግ ታኅሳስ 7 ቀን 2001 ዓ.ም በፌዴራል ከፍተና ፍርድ ቤት 3ኛ ወንጀል ችሎት ክስ የመሰረተባቸው 16 ሰዎች የጠየቁት የዋስትና መብት ትናንት ተቀባይነት አጣ።</p>

<p>አቃቤ ሕግ በሽብር ፈጠራ ወንጀል ተጠርጥረው ክስ የተመሠረተባቸው 16 ተጠርጣሪዎች የዋስትና ጥያቄያቸው ውድቅ የተደረገው፤ የተመሠረተባቸው ክስ የወንጀል ድርጊት ከባድነትና እያንዳንዱ ተከሳሽ የቀረበበት ክስ ከሁለት በላይ በመሆኑ፤ በዋስ ቢለቀቁ በቀላሉ ይቀርባሉ ብሎ ችሎቱ ስላላመነ መሆኑን ፍርድ ቤቱ አስረድቷል።</p>

<p>ኃይለ ዳላሳና ባይሳ ሁሴን ከተባሉት ተከሳሾች በስተቀር ሁሉም ተከሳሾች ጠበቃ ያቆሙ ሲሆኑ፤ እነሱም በሚቀጥለው ቀጠሮ እንደሚያቆሙ ለፍርድ ቤቱ አመልክተዋል።</p>

<p>ፍርድ ቤቱ፣ ተከሳሾቹ በማረሚያ ቤት ሆነው ጉዳያቸውን እንዲከታተሉ ትዕዛዝ ሰጥቶ፣ የተከሳሾችን ክርክር ለመስማት ለታህሳስ 21 ቀን 2001 ዓ.ም ተለዋጭ ቀጠሮ ሰጥቷል።</p>

<p>ተከሳሾች በዋና ወንጀል አድራጊነትና በተባባሪ ተካፋይ በመሆን፣ በወንጀል ሥራና በሚሰጠው ውጤት በቀጥታና በተዘዋዋሪ መንገድ በሙሉ ሀሳባቸውና ፍላጐታቸው በመሳተፍ፣ አድራጐታቸው በወንጀሉ ድርጊትና በሚሰጠው ውጤት ሙሉ ተካፋይ በመሆን፣ በገንዘባና በተለያየ ዘዴ በመርዳት በሕግ ወጥ መንገድ በአሸባሪነት በሚንቀሳቀሰው የኦሮሞ ነፃነት ግንባር (ኦነግ) ሕገወጥ የፖለቲካ ድርጅት ውስጥ አመራር አባል በመሆን በሕቡዕ፣ በሴል ሕዋስ ሌሎች አባሎችን በመመልመልና በማደራጀት፣ የኢፌዴሪ ሕገ መንግሥትን በሚፃረር መንገድ በቀጥታ ወይም በእጅ አዙር ያገሪቷ ሕዝቦች አንድነት እንዲፈርስ ፌዴሬሽኑ እንዲከፋፈል ከፌዴሬሽኑ ግዛት የኦሮሚያ ክልል እንዲገነጠል አስበው ያደረጉት ሕገወጥ ድርጊት በሚልና በሌሎች ድርጊቶችም ላይ መዘገባችን ይታወሳል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ታኅሣሥ 15 ቀን 2001</a></p>

</body>
</html>	
