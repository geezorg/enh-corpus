<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>አዲሱን የኮሙኒኬሽን ጽሕፈት ቤት በረከት ስምኦን ይመሩታል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">አዲሱን የኮሙኒኬሽን ጽሕፈት ቤት በረከት ስምኦን ይመሩታል</h2>


<p>ጠቅላይ ሚኒስትር መለስ ዜናዊ ጥቅምት 20 ቀን 2001 ዓ.ም መፍረሱን በይፋ የገለፁት የኢፌዴሪ የማስታወቂያ ሚኒስቴርን የሚተካው የኮሙኒኬሽን ጽሕፈት ቤት እንዲቋቋም ውሳኔ መተላለፉን፤ የድርጅቱ የባላይ ኃላፊ በመሆን የሚመሩት አቶ በረከት ስምኦን እንደሚሆኑ ምንጮች ለሪፖርተር ጋዜጣ ገለፁ።</p>

<p>የማቋቋሚያ ረቂቅ ደንቡ ተዘጋጅቶ ለሚኒስትሮች ምክር ቤት ለውሳኔ ከቀረበና ምክር ቤቱም በቀረበው ረቂቅ ደንብ ላይ ተወያይቶና አንዳንድ ማሻሻያዎችን በማከል፣ የማቋቋሚያ ደንቡ በነጋሪት ጋዜጣ ታትሞ እንዲወጣና በሥራ ላይ እንዲውል ባለፈው ሣምንት የተወሰነው የመንግሥት ኮሙኒኬሽን ጽሕፈት ቤት፤ አንድ የባለይ ኃላፊና አምስት ዋና ዳይሬክተሮች እንደሚኖሩት ምንጮቻችን ተናግረዋል።</p>

<p>አዲስ ለተቋቋመው የመንግሥት የኮሙኒኬሽን ጽሕፈት ቤት በበላይ ኃላፊነት በሚኒስትርነት ማዕረግ የጠቅላይ ሚኒስትሩ የሕዝብ ግንኙነት አማካሪ የሆኑት አቶ በረከት ስምዖን ሊሆኑ እንደሚችሉና፤ ከዋና ዳይሬክተሮቹ መካከል ደግሞ የብሮድካስት ኤጀንሲ ዋና ዳይሬክተርና የሪፖርተር ጋዜጣ ግዜጠኛ የነበሩት አቶ ሽመልስ ከማል ሊሆኑ እንደሚችሉ ምንጮቹ ተናግረዋል።</p>

<p>ጽሕፈት ቤቱ በኢንፎርሜሽንና በሚዲያ ልማት ዘርፍ መድረኩ የሚጠይቃቸውን ተግባራት ለማከናወን ኃላፊነት እንዲወስድ የተቋቋመ መሆኑን፣ ዋነኛ ተጋባሩም የመንግሥትን የኮሙኒኬሽንና ኢንፎርሜሽን ተግባራት መምራትና ማስተባበር፣ በመስኩ ውጤታማ የአፈፃፀም ሥርዓት እንዲኖር ለማድረግ የሚያስችል የአቅም ግንባታ ሥራ ማካሄድ መሆኑን ምንጮቻችን አስታውቀዋል።</p>

<p>የኮሙኒኬሽን ጽሕፈት ቤቱ ሕገምንግሥታዊ የሆነውን ሃሳብን በነፃ የመግለፅ መብት፣ መዳበር ያለበትና አስፈላጊው የሕግ ጥበቃ ሊደረግለት የሚገባው አብይ ጉዳይ መሆኑን፤ ሃሳብንና መረጃን በማስተላለፍ ብሔራዊ መግባባት የመፍጠርና የአገራዊ ገጽታ ግንባታ ሥራን እንዲፈፀም እንዲያደርግ መደረጉን ምንጮቹ ገልፀዋል።</p>

<p>ማስታወቂያ ሚኒስቴርን በተመለከተ የሚቋቋመው የመንግሥት ኮሙኒኬሽን ጽሕፈት ቤት በጠቅላይ ሚኒስቴር ቢሮ ሥር እንደሚቋቋምና ተጠሪነቱም ለጠቅላይ ሚኒስትሩ እንደሚሆን መዘገባችን ይታወሳል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ታኅሣሥ 15 ቀን 2001</a></p>

</body>
</html>	
