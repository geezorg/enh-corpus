<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የግድያ ሙከራ ያደረገው ዋና ተጠርጣሪ ተያዘ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የግድያ ሙከራ ያደረገው ዋና ተጠርጣሪ ተያዘ</h2>


<p>የሪፖርተርና ዘሪፖርተር ጋዜጦች ዋና አዘጋጅ ጋዜጠና አማረ አረጋዊ ላይ ጥቅምት 21 ቀን 2001 ዓ.ም የመግደል ሙከራ በማድረግ ተሰውሮ የነበረውን ዋና ተጠጣሪ ግለሰብ በቁጥጥር ስር ማዋሉን የአዲስ አበባ ፖሊስ ኮሚሽን አስታወቀ።</p>

<p>ተጠርጣሪው በጋዜጠኛ አማረ ላይ የመግደል ሙከራውን ከፈፀመ በኋላ ሲሰወር ፤ ሌሎች ሁለት ግብረአበሮቹ በዕለቱ በቁጥጥር ስር ውለው ነበር። ፖሊስ የተሰወረውን ግለሰብ ለመያዝ ሲከታተል ቆይቶ ጥቅምት 24 ቀን 2001 ዓ.ም በቁጥጥር ሥር ማዋሉን የኮሚሽኑ ወንጀል ምርመራ ማስተባበሪያ መምሪያ ኃላፊ ኮማንደር ግርማ ካሣ ገልፀዋል።</p>

<p>በጋዜጠኛ አማረ አረጋዊ ላይ የመግደል ሙከራ በማድረግ ወንጀል የተጠረጠሩ ሦስት ግለሰቦች ተይዘው በምርመራ ላይ መሆናቸውን የገለፁት ኮማንደር ግርማ ፤ ወንጀሉ እንደተፈፀመ ጉዳዩን የሚያጣራ የምርመርና ክትትል ቡድን በማቋቋም የተጠናከረ ክትትል ሲያደርግ መቆየቱን ተናግረዋል።</p>

<p>ኃላፊው ጨምረው እንደገለፁት ፤ ፖሊስ በስፋት ምርመራውን መቀጠሉን ፤ ምርመራው ሲጠናቀቅ ውጤቱን ኮሚሽኑ ለሕዝብ ይፋ እንደሚያደርግ ተናግረዋል።</p>

<p>በተያያዘ ዜና በሪፖርተር ጋዜጣ ባለቤትና ዋና አዘጋጅ አቶ አማረ አረጋዊ ላይ በሥርዓት አለበኞች የደረሰው ጥቃት ሃሳብን በነፃነት የመግለፅ ሕገ መንግሥታዊ መብትን ለማፈን የተከተሉት የተሳሳተ አቅጣጫ መሆኑን በመግለፅ ድርጊቱን አጥብቆ የሚያወግዘው መሆኑን የኢትዮጵያ ብሔራዊ ጋዜጠኞች ሕብረት ትላንት ባወጣው መግለጫ አስታወቀ።</p>

<p>ሕብረቱ በዚሁ መግለጫው ፖሊስ ከዚሁ ሕገወጥ እርምጃ ጋራ በተያያዘ የጀመረውን ማጣራት በፍጥነት በማካሄድ ውጤቱንም ለሕዝብ እንዲገልፅ ተማፅኗል።</p>

<p>በህቡዕ የሚንቀሳቀሱ ያላቸው የፕሬስ ነፃነት ጠላቶች ላይ መንግሥት የማያዳግም እርምጃ መውሰድ ይጠበቅበታል ያለው የሕብረቱ መግለጫ ህብረተሰቡም እንዲህ ዓይነት ሕገወጥ ተግባራት ላይ የተሠማሩ ግለሰቦችን አሳልፎ ለሕግ በማቅረብ የዜግነት ግዴታውን እንዲወጣ አሳስቧል።</p>

<p>በሌላ በኩል ጋዜጠኛ አማረ አረጋዊ ከተቃጣበት ጥቃት አገግሞ ከትላንት በስቲያ በሐያት ሆስፒታል ሲደረግለት የነበረውን ሕክምና በማጠናቀቅ ወደቤተሰቦቹ መመለሱን ለማወቅ ተችሏል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ጥቅምት 26 ቀን 2001</a></p>

</body>
</html>	
