<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>«በሶማሌ ክልል በምግብ እጥረት በተጐዱ ሕፃናት ጉዳይ ከኢትዮጵያ ማብራሪያ እንፈልጋለን»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«በሶማሌ ክልል በምግብ እጥረት በተጐዱ ሕፃናት ጉዳይ ከኢትዮጵያ ማብራሪያ እንፈልጋለን»</h2>


<p>የኢንግሊዝ የልማት ሚኒስትር ኢትዮጵያን በጐበኙባቸ ውቅት በሶማሌ ክልል በተደረገው ጉብኝት በተፈጠሩ ችግሮች ዙሪያ ከኢትዮጵያ መንግሥትና ከክልሉ ባለስልጣናት ማብራሪያ ለማግኘት እንደሚፈልጉ በኢትዮጵያ የእንግሊዝ አምባሳደር ኖርማን ሊንግ በተለይ ለሪፖርተር ጋዜጣ ገልፀዋል።</p>

<p>አምባሳደር ኖርማን ሊንግ በሶማሌ ክልል በምግብ እጥረት የተጠቁ ሕፃናትን ለመጐብኘት የልማት ሚኒስትሩ ወደ ሆስፒታል ሲሄዱ «ሕፃናቱ ከሆስፒታል ተወስደው ተደብቀዋል» የሚል አስተያየት መሠንዘራቸውን አስመልክቶ ለቀረበላቸው ጥያቄ በሰጡት ማብራሪያ «ወደ ሶማሌ ክልል ባደረግነው ጉብኝት ከቀብሪ ደሃር ማለፍ አልቻልንም። ትምህርት ቤትና ሆስፒታል ጐብኝተናል። ሆስፒታሉ ውስጥ ከጠበቅነው በታች ተማሚዎች በማየታችን ተደንቀናል። የተለያዩ ጥያቄዎች ብንጠይቅም በቂ ምላሽ አላገኘንም። ከኢትዮጵያ መንግሥት ባለስልጣናትን ከክልሉ ኃላፊዎች ስለ ጉዳዩ ማብራሪያ እንዲሰጠን እንፈልጋለን» ብለዋል።</p>

<p>አንዳንድ ሪፖርቶች የልማት ሚኒስትሩ ሚ/ር ዳግላስ አሌክሳንደር ጉብኝት መኖሩ ስለሚታወቅ ሕፃናቱን ከነበሩበት ተነስተው ተደብቀዋል የሚሉ ሲሆን በዚህም ምክንያት እንግሊዝ እርዳታ ልታቋርጥ መሆኑን የተለያዩ ዘገባዎች አመልክተዋል።</p>

<p>እንግሊዝ እርዳታ ልትሰርዝ ነው በሚል የቀረበውን ዘገባ ያስተባበሉት አምባሳደሩ «እንግሊዝ ምንም ዓይነት እርዳታ ለመያዝም ሆነ ለመከልከል አላሰበችም። እነዚህ ዜናዎች በተለያዩ ዓለም አቀፍ ሚዲያዎች ወጥተው አንብቤያለሁ ዜናዎቹ የተሳሳቱ ናቸው።» ሲሉ መልሰዋል።</p>

<p>የልማት ሚኒስትሩ በደቡብ ክልል ባደረጉት ጉብኝት መርካታቸውን አማባሳደር ኖርማን ሊንግ ገልፀው ለጊዜው አዲስ የሦስት ዓመት የልማት ስምምነት ያስፈረሙት ከኢትዮጵያ መንግሥት ግር የሚደራደሩባቸው አንድ ሁለት ጉዳዮች እንዳሉ ፤ የልማት ሥራው እስከዚህ ዓመት መጨረሻ እንደሚቀጥልና ውይይቶች ተደርገው ስምምነቱ እንደሚፈረም ገልፀዋል። «በአፍሪካ ትልቅ የልማት ፕሮግራማችን የሆነው የኢትዮጵያ ፕሮግራም ተስፋፍቶ ማየት ነው የምንፈልገው» በማለትም አምባሳደሩ ተናግረዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ጥቅምት 16 ቀን 2001</a></p>

</body>
</html>	
