<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>መንግሥት 6.4 ሚሊዮን ኢትዮጵያውያን መራባቸውን አመነ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">መንግሥት 6.4 ሚሊዮን ኢትዮጵያውያን መራባቸውን አመነ</h2>


<p>በኢትዮጵያ 6.4 ሚሊዮን ያህል ሕዝብ መራቡን የግብርናና ገጠር ልማት ሚኒስቴር አስታወቀ። ቁጥሩን ወደ 11 ሚሊዮን የሚያደርሱና ረሃቡ በከፍተኛ ደረጃ እየተስፋፋ መሆኑን የሚገልፁ አሉ።</p>

<p>የግብርናና ገጠር ልማት ሚኒስትር ዴኤታ አቶ ምትኩ ካሳ በትናትናው ዕለት እንዳስታወቁት በአገሪቱ ለረሃብ የተጋለጡና አስቸኳይ የምግብ እርዳታ የሚያስፈልጋቸው ሕዝቦች ቁጥር 6.4 ሚሊዮን መድረሱንና አሁን ያለው ሁኔታ እጅግ አሳሳቢ ነው። በሰኔ ወር ላይ በተደረገው ቆጠራ 4.6 ሚሊዮን ሕዝብ ለረሃብ አደጋ ተጋልጦ እንደነበረ አስታውሰው በሐምሌ ወር በተደረገ ጥናትና ከክልል መንግሥታቱ ጋር በተደረሰው ስምምነት ቁጥሩ ወደ 6.4 ሚሊዮን ማሻቀቡን ሚንስትር ዴኤታው ገልፀዋል።</p>

<p>በየግዜው በሚመጡ ለውጦች ቁጥሩ መጀመሪያ ከነበረው 2.2 ሚሊዮን ወደ 4.6 ሚሊዮን ማሻቀቡን ፣ ይህም የሆነው ወቅቱን ጠብቆ መጣል የነበረበት ዝናብ ባለመዝነቡና በዓለም ላይ የምግብ ዋጋ በከፍተኛ ሁኔታ በመጨመሩ መሆኑን የገለፁት አቶ ምትኩ ይህ ቁጥር እንደገና በማሻቀቡ ወደ 6.4 ሚሊዮን መድረሱን ገልፀዋል። አንዳንድ የሰብዓዊ ድርጅቶች ቁጥሩ ወደ 11 ሚሊዮንና ከዚያም በላይ እንደሚያደርጉት ለቀረበላቸው ጥያቄ ሲመልሱ 6.4 ሚሊዮን የሚለው ቁጥር መንግሥት ከክልል መንግሥቶች ጋር እንዲሁም ከእርዳታ ሰጪ ድሮጅቶች በተደረገው ጥናት የተገኘ እና ትክክለኛ መሆኑን ገልፀዋል።</p>

<p>ከ6.4 ሚሊዮን ሕዝብ ውስጥ 76 በመቶ ያህሉ የሚገኙት በኦሮሚያ ፣ በደቡብ እና በሶማሌ ክልል ሲሆን ፣ እነዚህን ሕዝቦች ለመታደግ ከመስከረም እስከ ታህሳስ 2001 ዓ.ም ድረስ 461ሺህ 745 ሜትሪክ ቶን እህል ያስፈልጋል። ከዚህ ውስጥ በአሁኑ ወቅት ያለው 191,500 ሜትሪክ ቶን ብቻ ነው። የ እህል እጥረቱንም ለመፍታትና አስቸኳይ እርዳት የሚፈልጉትን ለመመገብ ተጨማሪ 270ሺህ 245 ሜትሪክ ቶን እህል ያስፈልጋል። ለዚህም ግዢ 218 ሚሊዮን የአሜሪካን ዶላር ይጠይቃል።</p>

<p>ከአምስት ዓመት በታች ያሉ ሕፃናትን ለመመገብ ፣ እርጉዝና እመጫት ሴቶችን ተመጣጣኝ ንጥረ ነገር ያለው ምግብ እንዲያገኙ የሚሰራው ሥራ እየተስፋፋ ነው። ከተለያዩ የአገሩቱ ክልሎች በተለይም ከትግራይ ፣ ከኦሮሚያ ፣ ከአፋር እና ከደቡብ ክልሎች እነዚህ ሪፖርቶች በስፋት እየቀረቡ መሆናቸውን ሚኒስቴር ዴኤታው ገልፀዋል። በአጠቃላይ 510ሺህ 332 ሰዎች ይህንን እርዳታ በፍጥነት ማግኘት እንዳለባቸው ሲገልጽ ለዚህም 13ሺህ 955 ሜትሪክ ቶን ያስፈልጋል። መንግሥትም 8ሺህ 276 ሜትሪክ ቶን ተጨማሪ ምግብ በ8 ሚሊዮን ዶላር መገዛት እንዳለበት ሚኒስቴር ዴኤታው አቶ ምትኩ ገልፀዋል።</p>

<p>በአጠቃላይ ምግብ ነክ ባልሆኑ የእርዳታ ፍላጎቶች በጤና ፣ በውሃና ንጽህና በእርሻና በእንስሳት ከመስከረም እስከ ታህሳስ 2001 ዓ.ም የሚያስፈልገው 39ሚሊዮን 955ሺህ 809 የአሜሪካን ዶላር መሆኑን የሚናገሩት አቶ ምትኩ አሁን ያለው 196ሺህ 927 የአሜሪካን ዶላር እንደሆነና 39.8 ሚሊዮን ዶላር የሚጠጋ ገንዘብ ጉድለት በመኖሩ ያለውን ሁኔታ አሳሳቢ እንደሚያደርገው ገልፀዋል።</p>

<p>በትላንትነው ዕለት በቀረበው ጥናት አሁን ያለው የእርዳታ ፍላጎትና የተገኘው ድጋፍ ከፍተኛ ልዩነት በማሳየቱ እንዚህን አስቸኳይ እርዳታ የሚፈልጉ ወገኖች የመታደጉ ሁኔታ እጅግ አሳሳቢ እየሆነ መምጣቱን አቶ ምትኩ ሲገልፁ ለጋሽ አገራትና ድርጅቶች ይህንን ችግር ለመቀልበስ የጀመሩትን እርዳታ አጠናክረው እንዲቀጥሉ ጥሪ አቅርበዋል።</p>

<p>የዘንድሮው የመኸር ምርት ጥሩ ከሆነ የእርዳታ ፈላጊዎች ቁጥር እንደሚቀንስ ይሁን እንጂ የተጠበቀውን ያህል በቂ ምርት ካልተገኘ አሳሳቢ ሁኔታ እንዳለ ተናግረዋል።</p>

<p>የኢትዮጵያ መንግሥት የተለያዩ የእርዳታ ሰጪ ድርጅቶችና ዓለም አቀፍ ተቋማት የረሃብተኝች ቁጥር 6.4 ሚሊዮን ነው ፤ ሲሉ የነበረውን ቁጥሩ ተጋንኗል ሲል አልተቀበለውም ነበር። አሁን ግን ቁጥር ትክክል መሆኑን ሲገልጽ አንዳንድ ድርጅቶች ቁጥሩ ከዚህ አልፎ ማሻቀቡንና የረሃብተኞች ቁጥርም ከ11 ሚሊዮን በላይ መድረሰኡን ያስረዳሉ።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ጥቅምት 5 ቀን 2001</a></p>

</body>
</html>	
