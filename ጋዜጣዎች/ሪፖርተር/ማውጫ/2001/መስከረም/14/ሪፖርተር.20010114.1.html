<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢሕአዴግ ከፍተኛ ባለስልጣናቱን ከፓርቲ ኃላፊነት አሰናበተ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢሕአዴግ ከፍተና ባለስልጣናቱን ከፓርቲ ኃላፊነት አሰናበተ</h2>


<p>ከኢሕአዲግ አባል ድሮችቶች መካከል ብአዴን ፤ ኦህዴድ እና ደኢህዴን በቅርቡ ባካሄዷቸው ጉባኤዎች በሚንስቴር ደረጃ ከሚገኙ የሥራ አስፈፃሚ ኮሚቴ አባሎቻቸው መካከል አቶ ሽፈራው ጃርሶ ፤ ዶ/ር ካሱ ኢላላ ፤ አቶ ሲራጅ ፍርጌሳ እና ወ/ሮ ሂሩት ዴሌቦ ከፓርቲ ኃላፊነታቸው አስናበቱ።</p>

<p>ኢሕአዴግ አባል ድርጅቶች በመስከረም ወር 1999 ዓ.ም በተናጠል ባካሄዳቸው ጉባኤዎች ከህወሓት እና ከኦህዴድ በስተቀር ብአዴን እና ደኢህዴን በቅደም ተከተል 13 እና 15 የሥራ አስፈፃሚ ኮሚቴ አባላትን መርጠው ነበር። ይህ የሥራ አስፈፃሚ ኮሚቴ ቁጥር ዘንድሮ በሁሉም ድርጅቶች ተመሳሳይ በሆነ መልኩ ወደ 9 ዝቅ ማድረጋቸውን ለፓርቲው ቅርበት ያላቸው ምንጮች አረጋግጠዋል።</p>

<p>ፓርቲዎቹ በዘንድሮ ምርጫቸው ከነባር ሥራ አስፈፃሚ ኮሚቴ አባሎቻቸው ጥቂቶቹን ሳይመርጡ ቀርተዋል። በዚሁ መሠረት ብአዴን አቶ ተፈራ ዋልዋን ከምክትል ሊቀመበርነት ባማንሳት በአቶ ደመቀ መኮንን ከመተካቱ በተጨማሪ እስከ ቅርብ ጊዜ ድረስ የአዲስ አበባ ኢሕአዴግ ተጠሪ የኖኑትን አቶ ህላዊ ዮሴፍን ከሥራ አስፈጻሚ አባልነት አንስቷል። ፓርቲው በተጨማሪም አቶ ዮሐንስ ቧ ያለው ፤ አቶ አምባቸው መኮንን እንዲሁም የቀድሞ የክልሉ ፕሬዚዳንት አቶ ዮሴፍ ረታን ከሥራ አስፈፃሚ ኮሚቴ አባልነት አሰናብቷል።</p>

<p>ኦህዴድ በበኩሉ ከ9 የሥራ አስፈፃም ኮሚቴ አባለቱ መካከል አቶ ሽፍራው ጃርሶን አሰናብቶ አቶ ሶፊያን አህመድን ተክቷል።</p>

<p>ደኢህዴን 15 የነበሩ የሥራ አስፈፃሚ ኮሚቴ አባላትን ወደ 9 ዝቅ በማድረግ የሥራና ከተማ ልማት ሚኒስትር ዶ/ር ካሱ ኢላላን ፤ የሴቶች ጉዳይ ሚኒስትር ወ/ሮ ሂሩት ዴሌቦ ፤ የፌዴራል ጉዳዮች ሚኒስት አቶ ሲራጅ ፈርጌሳን ከሥራ አስፈፃሚ ኮሚቴ አባላትን አሰናብቷል። በተጨማሪም የቀድሞ የክልሉ ምክትል ፕሬዚዳንት የነበሩትና ከኃላፊነታቸው የተነሱት አቶ ፀጋዬ ማሞን ጨምሮ አቶ ካይዳኪ ገዛኸኝ እና ሙፈረሃት ከሚልን አሰናብቷል።</p>

<p>ኢሕአዴግ ከመስከረም 5 እስከ 7 ቀን 2001 በሓዋሳ ከተማ ባካሄደው ጉባኤ በጥቅሉ ከመረጣቸው 36 የሥራ አስፈፃሚ ኮሚቴ አባላት ውስት በብቸኝነት የሚገኙት አንድ ሴት ማለትም የኦህዴድ ሥራ አስፈፃሚ ኮሚቴ አባልና የወጣቶችና ስፓርት ሚኒስትር የሆኑት ወ/ሮ አስቴር ማሞ ብቻ ናቸው።</p>

<p>የኢሕአዴግ ፓርቲዎች መካከል ኦህዴድ ወ/ሮ አስቴርን ከማስገባቱ በስተቀር ህወሀት ፤ ብአዴን ፤ ደኢህዴን እያንዳንዳቸው ካስመረጧቸው 9 የሥራ አስፈፃሚ ኮሚቴ አባላት ውስጥ አንድም ሴት አለማስገባታቸው ታውቋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር መስከረም 14 ቀን 2001</a></p>

</body>
</html>	
