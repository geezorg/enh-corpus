<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>«የዓለም የኢኮኖሚ ቀውስ በኢንቨስትመንት ተፅእኖ አላሳደረም» «30.5 ቢሊዮን ብር ካፒታል ያስመዘገቡ ባለሀብቶች ስራ ጀምረዋል»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«የዓለም የኢኮኖሚ ቀውስ በኢንቨስትመንት ተፅእኖ አላሳደረም» «30.5 ቢሊዮን ብር ካፒታል ያስመዘገቡ ባለሀብቶች ስራ ጀምረዋል»</h2>


<p>በአሁኑ ሰዓት ዓለምን እያነጋገረ የሚገኘው የኢኮኖሚ ቀውስ ምንም አይነት ተጽእኖ እንዳማያሳድርበትና ባለፉት ዘጠኝ ወራት 30 ነጥብ 5 ቢሊዮን ብር ካፒታል ያስመዘገቡ የውጭና አገር ውስጥ ባለሀብቶች በስራ ላይ መሆናቸውን የኢትዮጵያ ኢንቨስትመንት ኤጀንሲ ትናንት ለጋዜጠኞች በሰጠው ጋዜጣዊ መግለጫ አረጋገጠ።</p>

<p>የኤጀንሲው የኢንቨስትመንት ፕሮሞሽንና የሕዝብ ግንኙነት መምሪያ ዳይሬክተር አቶ አክሊሉ ከሐምሌ 1 ቀን 2000 እስከ መጋቢት 26 ቀን 2001 ዓ.ም ድረስ አጠቃላይ 5ሺ 309 የውጭ አገርና የአገር ውስጥ ባለሀብቶች የኢንቨስትመንት ፈቃድ ወስደው በማምረትና ማምረት ለመጀመር ቅድመ ሁኔታዎችችን በማጠናቀቅ ላይ ይገኛሉ።</p>

<p>ባለሀብቶቹ 30 ነጥብ 5 ቢሊዮን ካፒታል ማስመዝገባቸውን የገለፁት ዳይሬክተሩ፣ ለ392ሺ 193 ኢትዮጵያውያን ቋሚና ጊዜያዊ የሥራ እድል ይፈጥራል የሚል እምነት እንዳላቸው ተናግረዋል።</p>

<p>እንደ ዳይሬክተሩ ገለፃ አብዛኛዎቹ ባለሀብቶች በአንደኛ ደረጃ የተሰማሩበት የሥራ መስክ በማምረት ኢንዱስትሪ ላይ ሲሆን በሁለተኛ ደረጃ በግብርናው ዘርፍ የተሰማሩ መሆናቸውን ተናግረዋል።</p>

<p>ከ1996 ዓ.ም እስከ 2001 ዓ.ም ድረስ ያለውን አጠቃላይ ፕሮጀክት ስርጭት በተመለከተ ዳይሬክተሩ እንደገለፁት በ1996 ለ2ሺ 55 ባለሀብቶች ፈቃድ መውሰዳቸውንና በ2001 ዓ.ም 5ሺ 525 ፕሮጀክቶች በከፍተኛ ሁኔታ እየመጡ ናቸው። ቁጥራቸውም በከፍተኛ ሁኔታ አድጓል። ስለዚህ በዓለም ላይ የሚታየው የኢኮኖሚ ቀውስ እኛን አላወከንም» በማለት የኢንቨስትመንት እድገቱን አመልክተዋል።</p>

<p>በአገር ውስጥ ያሉ ባለሀብቶች ቁጥር ባለፉት 5 ዓመታት በከፍተኛ ሁኔታ መጨመሩን የገለፁት ዳይሬክተሩ ባለፉት ዘጠኝ ወራት ለ4ሺ 322 ባለሀብቶች የኢንቨስትመንት ፈቃድ መሰጠቱን ተናግረዋል።</p>

<p>ባለፉት ዘጠኝ ወራት 1ሺህ 193 የውጭ ኢንቨስተሮች የኢንቨስትመንት ፈቃድ መውሰዳቸውን ገልፀዋል።</p>

<p>መባምረቻ ኢንዱስትሪ ላይ የተሰማሩ ባለሀብቶች በአንደኛነት 6 ነጥብ 98 ቢሊዮን ብር ካፒታል ሲያስመዘግቡ፣ በግብርና 4 ነጥብ 68 ቢሊዮን ብርና በሦስተኛ ደረጃ ሪል እስቴን ላይ የተሰማሩ ባለሀብቶች መሆናቸውን አቶ አክሊሉ ተናግረዋል።</p>

<p>«ሪል እስቴት እያደገ አይደለም። ምክንያቱም ተወዳዳሪዎች ብዙ በመሆናቸውና ከፍተኛ ገንዘብ ስለሚያስፈልገው» ያሉት አቶ አክሊሉ በአምስት ዓመት ውስት 987 ባለሀብቶች በዘርፉ ፈቃድ ወስደው 16 ነጥብ 7 ቢሊዮን ብር ቢያስመዘግቡም፣ አሁን እየቀነሰ መሆኑን ተናግረዋል።</p>

<p>ከአፍሪካ አገሮች ወደ ኢትዮጵያ በመምጣት ኢንቨስትመንት ሥራ ከገቡት አገሮች መካከል ሱዳን በአንደኝነት እንደምትገኝ የገለፁት አቶ አክሊሉ ኬንያ፣ ግብፅ፣ ጋናና ሌሎችም አገሮች መኖራቸውን ተናግረዋል።</p>

<p>ቻይና በ189 ፕሮጀክቶች ላይ ማምረት መጀመሯን የገለፁት ዳይሬክተሩ ህንድ፣ እስራኤል፣ ኮሪያ፣ ሳውዲ አረቢያ፣ የመን፣ እንግሊዝ፣ ኔዘርላንድ፣ ጣሊያን፣ ጀርመን፣ ፈረሳይ፣ ስዊድን፣ ቱርክን አሜሪካና ዳናዳ በቀዳሚነት ኢንቨስት ያደረጉና በስራ ላይ ያሉ አገሮች መሆናቸውን አስረድተዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሚያዝያ 7 ቀን 2001</a></p>

</body>
</html>	
