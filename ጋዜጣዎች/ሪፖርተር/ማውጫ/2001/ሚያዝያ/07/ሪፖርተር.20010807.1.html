<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ጊዜ የለም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ጊዜ የለም</h2>


<p>ጠቅላይ ሚኒስትር መለስ ዜናዊ በለንደን የቡድን 20 አባል አገራት ጉባዔ ላይ ቃል የተገባው የ50 ቢሊዮን ዶላር ድጋፍ በፍጥነትና ያለምንም መዘግየት መሰጠት እንዳለበት አስታወቁ። አፍሪአክዊያን ለእርዳታው መዘግየት የሚሆን ጊዜ እንደሌላቸውም ተናግረዋል።</p>

<p>ጠቅላይ ሚኒስትሩ እንደተናገሩት «አፍሪካውያን ገንዘቡን የሚፈልጉት ዛሬ ነው። ይህ ካልሆነ እና እርዳታው ከዘገየ ግን ከቀብር በኋላ እንደመድረስ ይቆጠራል» ሲሉ ቃል የተገባው ገንዘብ መዘግየት ሊያስከትል የሚችለውን አደጋም ጠቁመዋል።</p>

<p>«የቡድን 20 አባል አገራት ለአፍሪካ የሚሆን የ50 ቢሊዮን ዶላር የገንዘብ ድጋፍ ቃል ገብተዋል። ቃል ገብተው ላይፈፅሙ ይችላሉ። ገንዘቡ ቃል ስለተገባ ብቻ ተዝናንቶ መቀመጥ አይቻልም። ገንዘቡ በወቅቱ መድረሱን ማረጋገጥ አለብን» ያሉት ጠቅላይ ሚኒስትሩ ምዕራባዊያን አገራትም የጉዳዩን አስቸኳይነትና በእርግጥም ጊዜ አለመኖሩን መረዳታቸውን አስረድተዋል።</p>

<p>ጠቅላይ ሚኒስትሩ አያይዘውም ሃብታም አገራት ከበጀታቸው የሚሰጡት ድጋፍ ሳይሆን ከአይ.ኤም.ኤፍ የወርቅ ክምችት የተወሰነውን በመሸጥ 6 ቢሊዮን ዶላር፣ አይ.ኤም.ኤፍ በተሰጠው ገንዘብ የማተም መብት (Special Drawing Rights) ከሚገኘው ገንዘብ 20 ቢሊዮን ዶላር እንዲሁም በዓለም ባንክ በኩል በድምሩ 50 ቢሊዮን ዶላር ለአፍሪካ እንዲሰጥ መወሰኑን አስተድተዋል።</p>

<p>አፍሪካን ካለችበት ቀውስ ለመታደግ የግድ ቃል የተገባው ገንዘብ በፍጥነት መለቀቅ አለበት የሚሉት አቶ መለስ በተጨማሪ የዓለም የንግድ ስርዓቱን በማስተካከል አፍሪካን ተጠቃሚ ማድረግ፣ ለአፍሪካ የሚሰጠው የብድር ጣሪያ እንዲፈተሽ የሚሉ ተጨማሪ ስምምነቶች ላይ መደረሱን ተናግረዋል።</p>

<p>ጠቅላይ ሚኒስትሩ በተለያዩ አገራዊና አለማቀፋዊ ጉዳዮች ከአገር ውስጥና ከውጭ ሚዲያ ጋዜጠኞች ጋር የተነጋገሩ ሲሆን በቡድን 20 ጉባዔ ላይ አፍሪካን ወክለው መገኘታቸው አፍሪካውያን በኢትዮጵያ ላይ ያላቸውን የቆየ እምነት እንደሚያሳይ ተናግረዋል። ጠቅላይ ሚኒስትሩ የደቡብ አፍሪካው የነፃነት ታጋይ ኔልሰን ማድንዴላ በአፄ ኃይለ ስላሴ ዘመን አዲስ አበባ መጥተው መሠልጠናቸውንም እንደ አንድ ማመሳከሪያ አቅርበዋል።</p>

<p>ጠቅላይ ሚኒስትሩ በለንደኑ ጉባዔ ላይ ከአሜሪካው ፕሬዚዳንት ባራክ ኦባማ ጋር ምን እንደተነጋገሩ ተጠይቀው ሲመልሱ በጉባዔው ላይ ከየትኛው ልዑክ ጋር የተነጋገሩት አፍሪካን እንዴት መርዳት ይቻላል በሚለው ጉዳይ እንጂ ስለ ኢትዮጵያ ጉዳይ አነስተው እንዳልተነጋገሩ ተናገረዋል። «ከማናቸውም ጋር ያደረኩት ውይይት አፍሪካን እንዲደግፉ በማግባባት ነው። የሄድኩት ኢትዮጵያን ወክዬ አልነበረም። ከፕሬዚዳንት ኦባማም ጋር ከአንዴም ሁለት ጊዜ በኮሪዶር ላይ የተነጋገርነው አሜሪካ የአፍሪካን አቋም እንድትደግፍ ነው። አሜሪካም የአፍሪካን አቋም ከወትሮም በተለየ መልኩ ደግፋለች» ሲሉም ጠቅላይ ሚኒስትሩ ተናግረዋል።</p>

<p>ጠቅላይ ሚኒስትሩ በተለያዩ አገራዊ ጉዳዮች ላይ ለቀረበላቸው ጥያቄም ምላሽ ስጥተዋል። የግልገል ጊቤ 3 ፕሮጀክት አንዱ ጠቅላይ ሚኒስትሩ ትኩረት በመስጠት ያብራሩት ሲሆን የግልገል ጊቤ 3 ፕሮጀክት ምንም ዓይነት አካባቢያዊ ተፅእኖ እንደማያመጣ፣ የአካባቢው ነዋሪዎችም በዚህ ፕሮጀክት ከፍተኛ ተጠቃሚ እንደሚሆኑ፣ የኢትዮጵያና የኬንያ የሁለትዮሽ ግንኙነትም በፕሮጀክቱ ምክንያት ይበልጥ እየተጠናከረ እንዳመጣ ተናገረዋል። ጠቅላይ ሚኒስትሩ የተለያዩ ወሬዎች በፕሮጀክቱ ላይ እየተናፈሱ ያሉት በአዳንድ መንግሥታት ያልሆኑ ድርጅቶች መሆኑንና እነዚህ ድርጅቶች በአካባቢው ያሉ ሰዎች «የቱሪስት መስሕብ» ሆነው ይቀጥሉ በዘመናዊ አኗኗር «አናጨማልቅቸው» ይላሉ። «እኛ ግን ነዋሪዎቹ ዘመናዊውን አኗኗር እንዲያዩ ዕድል ይሰጣቸው እንላለን። ዘማንዊውን አኗኗር አይተው ራሳቸው ይወስኑ» ብለዋል።</p>

<p>ለምርጫ 2002 ገዢው ፓርቲ ኢሕአዴግ የራሱን የምርጫ ስትራቴጂ ማዘጋጀቱን የገለፁት ጠቅላይ ሚኒስትሩ የስትራቴጂው ግብ ዴሞክራሲያዊና ነፃ ምርጫ ማካሄድ እንደሆነ ተናግረዋል። «በቀጣዩ ምርጫ ጠንካራ ተቃዋሚ ይኖራል ወይ?» ተብለው ሲጠየቁም አሁን ይህንን መተንበይ እንደማይቻልና ጊዜው ሲደረስ እንደሚታይ ዋናው ነገር ለመወዳደር አመቺ የሆነ ሜዳ ማመቻቸትና ለመጫወት የሚመጡትን ኃይሎች መጠበቅ እንደሆነ ተናግረዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሚያዝያ 7 ቀን 2001</a></p>

</body>
</html>	
