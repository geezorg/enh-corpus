<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ጃፓን በኢትዮጵያ ቡና ላይ የጣለችውን እገዳ ልታነሳ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ጃፓን በኢትዮጵያ ቡና ላይ የጣለችውን እገዳ ልታነሳ ነው</h2>


<p>ጃፓን የኢትዮጵያ ቡና እንዳይገባ የጣለችውን እገዳ በምታነሳበት ሁኔታ ላይ የኢትዮጵያ ውጪ ጉዳይ ሚንስቴር ከግብርናና ገጠር ላማት ሚንስቴር ጋር በጋራ ባካሄዱት ጥረት ከጃፓን መንግሥት ጋር መግባባት ላይ መደረሱ ተሰማ።</p>

<p>የኢትዮጵያ ምርት ገባያ ባለሥልጣን ዋና ዳይሬክተር ዶ/ር አዲስ ዓለም ባሌማ ለሪፖርተር ጋዜጣ እንደገለፁት የተፈጠረው የጥራት ችግር በመንግሥት እንደተነገረው በኬሚካል ቅሪት የተፈጠረ ሲሆን ባለሙያዎች ባካሄዱት ጥናት ቡናው ውስጥ የተገኘው የኬሚካል ቅሪት ምንጩን ማወቅ እንዳልተቻለ፣ ሆኖም ቡናው ለገበያ በሚሰበሰብበት ወቅት በንክኪ የተፈጠረ እንደሚሆንም ይገመታል።</p>

<p>የቡና ጥራትን በማስጠበቅ መንግሥት የማሻሻያ ሥራዎችን እየሠራና ገበሬው ከኬሚካል ንክኩ ነፃ የሆኑ የማጓጓዣና የማከማቻ ዕቃዎችን እየተጠቀመ እንደሚገኝ አመልክተው ወደ ጃፓን ገበያ መልሶ መግባት የመቻሉ ጉዳይ እውን ከሆነ ጥሩ አጋጣኢ እንደሚሆን ተናገረዋል።</p>

<p>ሆኖም ጃፓን እገዳውን በትክክል ስለምታነሳበት ጊዜ የገለፁት ነገር የለም። ከጥቂት ወራት በፊት በንግድና ኢንዱስትሪ ሚኒስተር አቶ ግርማ ብሩ በኩል ኢትዮጵያ የፀረ-ተባይ ኬሚካሎችን ብክለት በማስወገድ የቡናን ጥራት ማስጠበቋንና ጃፓንም በኢትዮጵያ ቡላ ላይ የጣለችውን የግዢ እገዳ እንድታነሳ መጠየቃቸው በዓለም አቀፍ መገናኛ ብዙሃን መዘገቡ አይዘነጋም።</p>

<p>ጃፓን የኢትዮጵያን 20 በመቶ የቡና ምርት እንደምትገዛ፣ ባለፍው ዓመት ሐምሌ ወር ብቻ ወደ ጃፓን የተላከው የቡና መጠን 525.2 ሚሊዮን ዶላር ነበር።</p>

<p>ንግድና ኢንዱስትሪ ሚኒስቴር በተገኘ መረጃ መሠረት ከጀርመንና ሳዑዲ አረቢያ በመቀጠል ሦስተኛዋ የኢትዮጵያ ቡና ዋነኛ ገዢ አገር ጃፓን ናት።</p>

<p>ቡና ከፍተኛ ጥንቃቄ የሚጠይቅ በመሆኑ በአሁኑ ወቅት በተለይ በትኩረት እየተሰራበት እንደሚግኝና በሁለቱ ሚንስቴር መስሪያ ቤቶች ከጃፓን መንግሥት ጋር የተካሄደው ድርድር አገሪቱን ወደ ቀድሞው የንግድ ግንኙነት ሊመልስ የሚችል እንደሆነ ተናግረዋል።</p>

<p>አንዳንድ የመገናኛ ብዙሃን ጃፓን ከኢትዮጵያ መንግሥት ማረጋገጫ ካገኘት እገዳውን እንደምታነሳ በጃፓን የጤና ጥበቃ ሚንስቴር የኢንስፔክሽን ክፍል ኃላፊ የሆኑትን ሚ/ር ታካያሱ ኢቶን በመጥቀስ የዘገቡ ሲሆን ኢትዮጵያ የቡና ጥራትን ለማረጋገጥ የላቦራቶሪ ፍተሻ ስርዓት መጀመሯም ተዘግቧል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሚያዝያ 7 ቀን 2001</a></p>

</body>
</html>	
