<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>በኦሮሚያ 1 ሺህ 500 ኢንዱስትሪዎችን ለመገንባት ጥያቄ ቀረበ 35 ባለሀብቶች ተሸለሙ፤ የግብር ቅናሽ ተደረገ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በኦሮሚያ 1 ሺህ 500 ኢንዱስትሪዎችን ለመገንባት ጥያቀ ቀረበ 35 ባለሀብቶች ተሸለሙ፤ የግብር ቅናሽ ተደረገ</h2>


<p>በኦሮሚያ ክልል 1ሺ 500 አዳዲስ ኢንዱስትሪዎችን ለመገንባት ከቱርክ ባለሀብቶች በቀረበው ጥያቄ መሠረት የመጀመሪያ ደረጃ ስምምነት መደረጉ ተገለፀ። ክልሉ ለ35 ባለሀብቶች ሽልማት ሰጠ። የግብር ቅነሳም ተደርጓል።</p>

<p>የኦሮሚያ ኢንቨስትመንት ኮሚሽን ኮሚሽነር አቶ እስማኤል ያሲን ለሪፖርተር ጋዜጣ እንደገለፁት በክልሉ የኢንዱስትሪ መንደር ለመገንባት ጥያቄ ያቀረበው አክጉን ግሩፕ የተሰኘ የቱርክ ድርጅት ነው።</p>

<p>ቱርክ ኢስታቡልን የኢንዱስትሪ መንደር ያለው ይሄው ድርጅት ተመሳሳይ የኢንዱስትሪ መንደር በክልሉ ለመገንባት ላቀረበው ጥያቄ በለገጣፎ 1 ሺህ 400 ሄክታር መሬት ተዘጋጅቶላቸው ከተመለከቱት በኋላ ወደ ሥራ ለመግባት የውል ሰንድ ተዘጋጅቶ ለመፈራረም በዝግጅት ላይ መሆኑን አቶ እስማኤል ተናገረዋል።</p>

<p>በሌላ ዜና በኦሮሚያ ክልል ለኢንቨስትመንት መሬት የተሰጣቸው፣ መሬት ተረክበው በገቡት ውል መሠረት በማያለሙት ላይ ክልሉ ርምጃ የወሰደውን ያህል በገቡት ውል መሠረት መሬት ተረክበው ስራ ከጀመሩት መካከል 35 ድርጅቶችን ሽልሟል።</p>

<p>ኮሚሽነር እስማኤል ያሲን እንዳሉት ሽልማቱ የተሰጠው ኮሚሽኑ ባዘጋጀው መስፈርት መሠረት ሲሆን 29 ድርጅቶች የተመረጡት በዘርፍ ማህበራት ነው። የተቀሩት 6ቱ ድርጅቶች የተመረጡት ደግሞ በኮሚሽኑ አማካይነት ነው።</p>

<p>የሽልማቱን አሰጣጥ የገለፁት አቶ እስማኤል ስራ የጀመሩት ድርጅቶች በዋናነት ከሚሰሩት ስራ በተጨማሪ ህብረተሰቡን እየረዱ ነው። ትምህርት ቤት በመክፈት የንፁህ ውሃና የጤና አገልግሎት በመስጠት ጭምር ለህብረተሰቡ ድጋፍ እየሰጡ ያሉት ኢንዱስትሪዎች መካከል ከአዲስ አበባ ርቀው በመውጣት፣ ስፊ የኢንቨስትመንት ሥር በመስራትና የገጠርን ልማት መሠረት በማድረግ የሚሰሩ እንዳሉ ተናግረዋል።</p>

<p>የክልሉ የኢንቨስትመንት ሣምንት በተከበረበት ወቅት ለተመረጡት ድርጆቶች ሽልማት ያበረከቱት የክልሉ ፕሬዚዳንት አባ ዱላ ገመዳ ሲሆኑ፤ በክልሉ እየተንቀሳቀሱ ላሉ ልማታዊ ባለሀብቶች ማበረታቻ የግብር ቅነሳ መደረጉም ታውቋል።</p>

<p>ከቻይና ኩባንያዎች በዱከም አካባቢ 81 ያህል ኢንዱስትሪዎች ግንባታ መጀመራቸው ይታወሳል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሚያዝያ 28 ቀን 2001</a></p>

</body>
</html>	
