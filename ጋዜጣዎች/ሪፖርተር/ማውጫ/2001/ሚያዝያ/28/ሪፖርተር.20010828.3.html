<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ተመላሽ ኢትዮጵያውያን ከቀረጥ ነፃ የሚያስገቧቸው ዕቃዎች ላይ ገደብ ተጣለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ተመላሽ ኢትዮጵያውያን ከቀረጥ ነፃ የሚያስገቧቸው ዕቃዎች ላይ ገደብ ተጣለ</h2>


<p>የገቢዎችና ጉምሩክ ባለሥልጣን ለተመላሽ ኢትዮጵያውያን ወደአገር ውስጥ ሲገቡ የግልና የቤት ውስጥ መገልገያ ዕቃዎችን ከታክስና ከቀረጥ ነፃ እንዲያስገቡ የሚፈቅደውን መመሪያ ገደብ ላይ ጣለ። ከሚያዝያ 8 ቀን 2001 ዓ.ም ጀምሮ በተሻሻለው መመሪያው መሠረት በጉዞ ላይ ያሉና የጉምሩክ ሥርዓት እየተፈፀመባቸው ያሉ ዕቃዎችን ለማስተናገድ የአንድ ወር ጊዜ ሰጥቷል።</p>

<p>አቶ ኤፍሬም መኮንን በባለሥልጣኑ የትምህርትና ግንኙነት ጊዜያዊ ዳይሬክተር ለሪፖርተር ጋዜጣ እንደገለፁት በውጪ አገር የሚኖሩ ስደተኞች፣ ተመላሽ ኢትዮጵያዊያን፣ በትውልድ ኢትዮጵያውያን የሆኑ የውጭ አገር ዜጎዝ፣ ዲፕሎማቶች፣ ለኢንቨስትመንት ወደ አገር የሚገቡ ባለሃብቶች የግል አውቶሞቢልን ጨምሮ ልዩ ልዩ የግል መገልገያና የቤት ውስጥ ቁሳቁሶች ከቀረጥ ነፃ እንዲያስገቡ በመመሪያ ቁጥር 7/96 ተፈቅዶ ነበር። ይህንኑ መመሪያ ለማሻሻል በወጡት ቁጥር 36/98 መሠረት አውቶሞቢል ማስገባት ሲከለከል የግልና የቤት ውስጥ መገልገያዎችን ከታክስና ከቀረጥ ነፃ ማስገባት አልተቋረጠም ነበር።</p>

<p>አቶ ኤፍሬም አያይዘውም ይህን መመሪያ ሙሉ በሙሉ በመሻር በመብት አፈፃፀም ላይ ገደብ ማድረግ አስፈላጊ ሆኖ በመገኘቱ በሥራ ላይ የነበረው መመሪያ ቁጥር 7/96 ተሰጥቶ የነበረው የቀረው ነፃ መብት አዱሱ መመሪያ ሥራ ላይ ከዋለበት ከሚያዚያ 8 ቀን 2001 ጀምሮ ተቋርጧል።</p>

<p>ሆኖም የዲፕሎማቲክና የቆንስላ ሚስዮኖች፣ የዓለም አቀፍ ድርጅቶች፣ የዕርዳታ ድርጅቶች በታወቁ አገልግሎቶች የሚያገቧቸው ዕቃዎች በጉምሩክ ታሪፍ 2ኛ መደብ (ለ) መሠረትና በሌሎች ሕጎችና መመሪያዎች፣ ኢትዮጵያ በፈረመቻቸው ስምምነቶች እንደሚስተናገዱ አቶ ኤፍሬም ተናግረዋል።</p>

<p>በተጨማሪ ለኢንቨስትመንት ወደ አገር ውስጥ የሚገቡ ባለሀብቶች አገር ውስጥ ከብር አምስት ሚሊዮን ያላነሰ ኢንቨስትመንት ማድረጋቸው እየተረጋገጠ ኢትዮጵያ ውስጥ ለመኖር የሚያስፈልጋቸው፣ ጠቅላላ ዋጋቸው ከ10 ሺ የአሜሪካን ዶላር የማይበልጡ የግልና የቤት ውስጥ መገልገያ ዕቃዎች ከታክስና ቀረጥ ነፃ ማስገባት እንደሚችሉም ታውቋል።</p>

<p>አቶ ኤፍሬም አክለውም ኢትዮጵያ ውስጥ ለመኖር ለመጀመሪያ ጊዜ የሚመጡ ግለሰቦችና በቱሪስት መልክ የሚመጡ እውነተኛ ጎብኚዎች በጉምሩክ ታሪፍ 2ኛ መደብ (ለ) በተመለከተው መሠረት የዕቃዎቹ ጠቅላላ ዋጋ ከ5 ሺ የአሜሪካን ዶላር ያልበለጠ ከሆነ የግል መገልገያና የቤት ውስጥ ዕቃዎች ከቀረጥና ታክስ ነፃ እንዲገቡ እንደሚፈቀድ ገልፀዋል።</p>

<p>በጀርመን ነዋሪ የሆኑ ኢትዮጵያዊያን አዲሱ መመሪያ ከግንቦት 8 ቀን 2001 ዓ.ም ጀምሮ ተግባራዊ እንደሚሆን በጀርመን የኢትዮጵያ ኤምባሲ ቆንስል በኩል እንደተገለፀላቸው ለሪፖርተር ጋዜጣ አረጋግጠዋል። ሆኖም ባለሥልጣኑ መመሪያው ተግባራዊ ይሆናል ካለው ቀን ጋር እንዴት ልዩነት እንደተፈጠረ ለማወቅ አልተቻለም።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሚያዝያ 28 ቀን 2001</a></p>

</body>
</html>	
