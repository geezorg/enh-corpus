<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" 
"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>መንግሥት የሾማቸው ዳኞች የብሔር ተዋፅኦ 
ፓርላማውን አከራከረ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">መንግሥት የሾማቸው ዳኞች የብሔር 
ተዋፅኦ ፓርላማውን አከራከረ</h2>


<p>በጠቅላይ ሚኒስትር መለስ ዜናዊ አቅራቢነት 
ለፌዴራል ጠቅላይ ፍ/ቤት፣ ለፌዴራል ከፍተኛ 
ፍ/ቤትና ለፌዴራል የመጀመሪያ ደረጃ ፍ/ቤት 
የተሾሙት ዳኞች የብሔር ተዋፅኦ ፓርላማውን 
አከራከረ።</p>

<p>ፓርላማው ባለፈው ሐሙስ እለት የ25 ዳኞች 
ሹመትን ለተጠቀሱት ፍ/ቤቶች ያፀደቀ ሲሆን 
የኦሮሞ ብሔር ተዋፅኦ አነስተኛ ነው የሚል 
ክርክር በወቅቱ ተነስቷል።</p>

<p>የብሔር ተዋፅኦ ጥያቄዎችን ያነሳው ፓርቲ 
የኢትዮጵያ ዴሞክራሲያውያን ኃይሎች ኅብረት 
ሲሆን በዕጩነት ከቀረቡት 25 ተሿሚ ዳኞች ውስጥ 
አስሩ የአማራ ብሔረሰብ አባላት ሲሆኑ 
በአገሪቱ ትልቅ የቆዳ ስፋት ያለው የኦሮሞ 
ብሔረሰብ ግን ሁለት ብቻ ተዋፅኦ ነው ያለው 
የሚል ቅሬታውን አቅርቧል።</p>

<p>ከኢዴኅህ በተጨማሪ ኢዴአፓ-መድኅንም ይህንኑ 
ቅሬታ ተጋርቷል።</p>

<p>ዕጩዎችን በመመልመል ለጠ/ሚሩ ለሹመት 
የሚያቀርበው የዳኞች አስተዳደር ጉባኤ ሲሆን 
የዚህ ጉባኤ አባልና በፓርላማው የሕግና 
አስተዳደር ጉዳዮች ቋሚ ኮሚቴ አቶ አስመላሽ 
ወ/ሥላሴ የብሔር ተዋጽኦ ዳኞችን ለመመልመል 
እንደመስፈርት ጥቅም ላይ እንደማይውል 
ገልጸዋል።</p>

<p>ይሁን እንጂ በተቻለ መጠን የብሔር ተዋጽኦን 
ለማስተናገድ እንደተሞከረ ነገር ግን ሁሉን 
በአንድ ጊዜ ለማደላደል እንደማይቻል 
ገልጸዋል።</p>

<p>ይህ በእንዲህ እንዳለ የሶማሌ ክልልና 
የኦሮሞ ክልል የይገባኛል ጥያቄ የሚያነሱባት 
የድሬዳዋ ከተማ ጊዜያዊ አስተዳደር ምርጫ 
እስኪደረግ ድረስ በስልጣን ላይ እንዲቆይ 
በዚሁ እለት ፓርላማው ወስኗል።</p>

<p>ከተማዋ በአሁኑ ወቅት እየተዳደረች ያለችው 
በፌዴራል መንግሥቱ ሲሆን ይህ የሆነበት 
ምክንያት የይገባኛል ጥያቄውን በመፍታት 
በአንዱ ክልል ስር አጠቃልሎ ምርጫ ማድረግ 
ባለመቻሉ ነው።</p>

<p>በ1997 ዓ.ም በተደረገው ምርጫ ላይ 
ያልተሳተፈችው ድሬዳዋ በ1998 ዓ.ም ችግሯ ተፈትቶ 
የራሷን አስተዳደር ትመርጣለች ቢባልም በዚህም 
ዓመት ባለመቻሉ ፓርላማው በስልጣን ላይ ያለው 
አስተዳደር እስከ 1999 ታህሣሥ 26 ቀን ድረስ 
እንዲቆይ ወስኖ ነበር።</p>

<p>ፓርላማው ውሳኔውን ያሳለፈው በ1999 ዓ.ም 
የድሬዳዋ ጉዳይ በምርጫ ይፈታል በሚል ቢሆንም 
ምርጫው ሳይደረግ የቀነ ገደቡ መጠናቀቂያ ጊዜ 
ተቃርቧል። በመሆኑም ምርጫ እስኪካሄድ ድረስ 
በስልጣን ላይ ያለው አስተዳደር እንዲቆይ 
ወስኗል። ውሳኔው በትላንትናው እለት ሲያልፍ 
ተቃውሞውን የገለጸው ቅንጅት ለአንድነትና 
ለዴሞክራሲ ፓርቲ ብቻ ነው።</p>

<p>ፓርላማው ባለፈው ዓመት የድሬዳዋ ምርጫ 
ዘንድሮ እንዲካሄድ ውሳኔ ያሳለፈ ቢሆንም 
እስከአሁን ምርጫው መቼ እንደሚካሄድ 
አለመታወቁ ብቻ ሳይሆን ይህንኑ የሚያስፈጽመው 
የምርጫ ቦርድ አባላት ሹመት አለመታወቁ 
ዘንድሮ የመካሄዱን ጉዳይ አጠራጣሪ 
አድርጎታል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ታኅሣሥ 29 ቀን 1999</a></p>

</body>
</html>
