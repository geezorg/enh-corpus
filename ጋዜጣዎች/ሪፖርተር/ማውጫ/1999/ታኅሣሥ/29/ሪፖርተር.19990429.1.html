<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" 
"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ሙሴቬኒ ጦራቸው ወደ ሶማሊያ የሚሄድበትን 
ቀነ ገደብ አላስቀመጡም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ሙሴቬኒ ጦራቸው ወደ ሶማሊያ 
የሚሄድበትን ቀነ ገደብ አላስቀመጡም</h2>


<p>ኢትዮጵያን ባለፈው ሐሙስ የጎበኙት 
የዩጋንዳው ፕሬዚዳንት ዩዌሪ ሙሴቪኒ በሶማሊያ 
የዩጋንዳ ሰላም አስከባሪ ጦር የሚገባበትን 
ቀነ ገደብ እንዲያስቀምጡ ተጠይቀው የአገሪቱ 
ፓርላማ ውሳኔ ያልሰጠበት በመሆኑ ቀነ ገደብ 
ለማስቀመጥ እንደሚቸገሩ ገልጸዋል።</p>

<p>ፕሬዚዳንቱ ከጠ/ሚ መለስ ጋር በመሆን ሐሙስ 
ዕለት ማምሻውን በቤተ መንግሥት በሰጡት 
መግለጫ የዩጋንዳ መንግሥት እ.ኤ.አ በ2005 አቡጃ 
ላይ በተደረገ ውይይት ወደ ሶማሊያ ሰላም 
አስከባሪ ለመላክ ፈቃደኝነቱን ቢገልጽም 
የዓለም አቀፉ ኅብረተሰብ ምቹ ሁኔታን ሊፈጥር 
ባለመቻሉ ሊሳካ እንዳልቻለ አብራርተዋል።</p>

<p>የዓለም አቀፉ ኅብረተሰብ ምቹ ሁኔታዎችን 
በወቅቱ ሊፈጥር ባለመቻሉ በሶማሊያ የተፈጠረው 
አለመረጋጋት እዚህ ደረጃ ሊደርስ እንደቻለ 
ኢትዮጵያም ሰላሟን ለማስከበር ማድረግ 
የሚገባትን እንዳደረገች ገልጸዋል።</p>

<p>የዩጋንዳ ሰላም አስከባሪ ጦር ከ2005 ጀምሮ 
አስፈላጊውን ዝግጅት ያደረገ ሲሆን በአሁኑ 
ወቅት ፓርላማው በጉዳዩ ላይ ውሳኔ 
እስኪያሳልፍ ነው የሚጠበቀው።</p>

<p>ፓርላማው በእረፍት ላይ እንደሚገኝ የጠቀሱት 
ፕሬዚዳንቱ በአፈ ጉባኤው በኩል ውሳኔውን 
እንዲያሳልፍ ጥረት እንደሚደረግ ገልጸዋል።</p>

<p>በአጠቃላይ የዩጋንዳ ፓርላማ በጉዳዩ ላይ 
ተወያይቶ ሰላም አስከባሪው በምን ያህል ጊዜ 
ውስጥ ወደ ሶማሊያ ይገባል ብለው ይገምታሉ 
ተብለው ተጠይቀው ይህንን መገመት አስቸጋሪ 
እንደሆነ ገልጸዋል።</p>

<p>ጠ/ሚ መለስ ዜናዊም በወቅቱ ከጋዜጠኞች 
ለሚቀርቡ ጥያቄዎች ምላሽ የሰጡ ሲሆን 
"የዩጋንዳ ፓርላማ የሚያንፀባርቀው ሃሳብ 
የዩጋንዳን ሕዝብ ነው።" ስለዚህም የሰላም 
አስከባሪ ኃይሉ በአጭር ጊዜ ውስጥ ይሰምራል 
ብለው እንደሚያምኑ ገልጸዋል።</p>

<p>የሰላም አስከባሪ ኃይሉ በሶማሊያ 
ለሚያደርገው ቆይታ ወጪዎችን የሚሸፍነው ማን 
እንደሆነ ሁለቱም ባለስልጣኖች የተጠየቁ ሲሆን 
[አፍሪካውያን ለአፍሪካውያን] የሚል ምላሽ 
ሰጥተዋል።</p>

<p>በብሩንዲ የተሳካ ዘመቻ የተሰራው 
በአፍሪካውያን ነው። በሶማሊያም አፍሪካውያን 
ይህንኑ ይደግማሉ። ወጪያቸውን በተመለከተ 
የክልሉ ሀገሮች የሚጠበቅባቸውን ያደርጋሉ 
ብለዋል።</p>

<p>ጠ/ሚ መለስ መግለጫውን በሰጡበት እለት ጧት 
ላይ ከአሜሪካ የውጭ ጉዳይ ሚኒስቴር የአፍሪካ 
ጉዳዮች ም/ምኒስትር ጄንዳይ ፍሬዘር ጋር 
መወያየታቸውን ገልጸዋል።</p>

<p>ከዚህ ቀደም አሜሪካ በሶማሊያ ሰላም 
አስከባሪ ጦር እንዲሠማራ ፈቃደኛ 
እንዳልነበረች ገልጸው አሁን ግን ድጋፏን 
እየሰጠች መሆኑን ም/ሚኒስትሯን ጠቅሰው 
አስረድተዋል።</p>

<p>በጧት ውይይታቸውም የገንዘብ እርዳታና 
ለውይይት የሚረዱ ባለሙያዎች አስፈላጊ 
መሆናቸውን እንደገለጹላቸው አስረድተዋል።</p>

<p>የዩጋንዳው ጋዜጦች አገሪቱ በያዘችው ሰላም 
አስከባሪ የመላክ አቋም ላይ ትችታቸውን 
እየሰነዘሩ መሆኑ ተጠቅሶ ለፕሬዚዳንቱ 
በቀረበላቸው ጥያቄ "ጋዜጦቹ ለሚጽፉት ሃሳብ 
ትክክለኝነት ስለማይጨነቁ ነው? ብለዋል።</p>

<p>"አፍሪካውያኖች መረዳዳት አለብን። ይህንን 
ስናደርግ በክልላችን ሰላምን እናሰፍናለን። 
በንግድና በኢንቨስትመንት ስንረዳዳ የሰላምን 
ጉዳይ ወደ ጎን መተው አይገባንም" ብለዋል።</p>

<p>የዩጋንዳው ፕሬዚዳንት ወደ ኢትዮጵያ የመጡት 
ከጠ/ሚ መለስ ዜናዊ በቀረበላቸው ግብዣ መሠረት 
ሲሆን የግንኙነታቸው ዋና አጀንዳ የሶማሊያ 
የሰላም ጉዳይ ቢሆንም በሁለትዮሽ የጋራ፣ 
የኢንቨስትመንትና የንግድ ትብብር ዙሪያም 
አውርተዋል።</p>

<p>ጠ/ሚ መለስ ከዩጋንዳ ውጭ ከሌሎች የአፍሪካ 
መሪዎች ጋር በሶማሊያ የሰላም አስከባሪ 
እንዲሰማራ ጥረት እያደረጉ ከሆነ እንዲገልጹ 
ተጠይቀው በቀጥታ የተጠቀሰውን አይነት ንግግር 
አለማድረጋቸውን ገልጸዋል።</p>

<p>ይሁን እንጂ የአፍሪካ ኅብረት በጉዳዩ ላይ 
በባለቤትነት ይዞት እየሰራ መሆኑን ጠ/ሚ መለስ 
ተናግረዋል።</p>

<p>በሶማሊያ ዋና ከተማ ከ3500 በላይ የእስላማዊ 
ፍ/ቤቶች ኅብረት ታጣቂዎች እንደሚገኙና 
ሪፖርቶች እንደሚያመለክቱ በመግለጽ ይህ ሁኔታ 
የኢራቅን ነባራዊ ሁኔታ ሶማሊያ ውስጥ 
የሚደግመው አይመስሎትም? በሚል ሁለቱም 
ባለስልጣናት ተጠይቀው ነበር።</p>

<p>የዩጋንዳው ፕሬዚዳንት ሙሴቪኒ "የኢራቅ 
ጉዳይ የራሱ የሆነ ባህርይ አለው። ይህ 
በሶማሊያ ይከሰታል ብዬ አላስብም። ምክንያቱም 
የሶማሊያውያን ጉዳይ ለሶማሊያውያን የተሰጠ 
ነው" ብለዋል።</p>

<p>ጠ/ሚ መለስ በበኩላቸው የተጠቀስው ቁጥር 
ከየት እንደመጣ እንደሚጠራጠሩ የገለጹ ሲሆን 
ከጅሃዲስቶቹ ይልቅ በርካታ የታጠቁ 
ሶማሊያውያን መኖራቸውን ገልጸዋል።</p>

<p>"በከተማዋ ከሚኖሩት ከሁለት ሚሊዮን በላይ 
ሕዝቦች መካከል ከአንድ ሚሊዮን በላይ 
የሚሆኑት መሣሪያ ታጥቀዋል። ከሁለት ሚሊዮን 
የሞቃዲሾ ነዋሪዎች ግን ግማሾቹ ሴቶች ናቸው። 
ቢሆንም ሶማሊያውያንን ማንም ሊወጋ አይሄድም። 
ማንም ሶማሊያውያን ሀገራቸውን እንዴት መምራት 
እንደሚገባቸው ሊያስተምር አይሄድም። ወደ 
ሶማሊያ ሰላም አስከባሪዎች የሚላኩት 
ሶማሊያውያን ትክክል ነው ብለው ያመኑትን 
በተግባር እንዲያውሉ ለመርዳት ነው። ስለዚህ 
በኢራቅ የተፈጠረው በሶማሊያ የሚፈጠርበት 
ምክንያት የለም" ብለዋል።</p>

<p class="align-center"><a href="/Gazettas/Reporter/info/Reporter.sera.html">ከሪፖርተር ታኅሣሥ 29 ቀን 1999</a></p>

</body>
</html>
