<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" 
"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>"በጦርነቱ ከሁለቱም ወገን ከአምስት ሺ 
በላይ ወታደሮች ሞተዋል
አምባሳደር አብዱል ካሪን ፋራህ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">"በጦርነቱ ከሁለቱም ወገን 
ከአምስት ሺ በላይ ወታደሮች ሞተዋል
አምባሳደር አብዱል ካሪን ፋራህ</h2>


<p>የሶማሊያ የሽግግር መንግስትና የኢትዮጵያ 
መከላከያ ጥምር ኃይል በእስላማዊ ፍርድ ቤቶች 
ህብረት ላይ በተደረገው ጥቃት ከሁለቱም ወገን 
ከአምስት ሺ በላይ ወታደሮች ሞተዋል።</p>

<p>በኢትዮጵያ የሶማሊያ አምባሳደር አምባሳደር 
አብዱል አሪን ፋራህ ከትናንት በስቲያ 
በጽሕፈት ቤታቸው የወቅቱን የሶማሊያን ሁኔታ 
አስመልክተው ለጋዜጠኞች እንደገለጹት "በአለም 
ታሪክ ታይቶ በማይታወቅ ሁኔታ በአጭር ጊዜ 
በተጠናቀቀው ፈጣን ውጊያ ከሁለቱም ወገን 
ከአምስት ሺ በላይ ወታደሮች ሞተዋል" 
ብለዋል።</p>

<p>ከእያንዳንዳቸው ወገኖች በኩል ምን ያህል 
ወታደሮች ሞተዋል? ተብለው ሲጠየቁ 
ከእያንዳንዱ በኩል ይኸን ያህል ወታደሮች 
ሞተዋል ብሎ ለመናገር ገና ሙሉ በሙሉ ጦርነቱ 
ስላልተጠናቀቀ ማወቅ ያስቸግራል ያሉት 
አምባሳደሩ ወደፊት ከእያንዳንዱ በኩል ምን 
ያህል ወታደሮች መስዋዕት እንደሆኑ ይፋ 
ይደረጋል ብለዋል።</p>

<p>አሁን ሙሉ በሙሉ ሞቃዲሾን ተቆጣጥረናል 
ያሉት አምባሳደር አብዱልካሪን ፕሬዚዳንቱና 
ጠቅላይ ሚኒስትሩ በሞቃዲሾ የሚኖሩ የአገር 
ሽማግሌዎች፣ የጎሳ መሪዎች ከምሁራን፣ ሴቶችና 
ከቢዝነስ ኮሚኒቲዎች ጋር በወቅቱ የሶማሊያ 
ጉዳይ ላይ ውይይት እያደረጉ እንደሆነ 
ገልፀዋል።</p>

<p>የአክራሪው ቡድን አባላት ወይም ወታደሮች 
ወደ ኬንያ ጠረፍና ሕንድ ውቅያኖስ በመሸሽ ላይ 
መሆናቸውን የገለፁት አምባሳደሩ ትጥቃቸውን 
በመፍታት ተመዝግበው አገሪቱን በማረጋጋት ወደ 
ተሻለ ሁኔታ ከመጡ በሂደት በአገሪቱ 
ለሚቋቋመው መንግሥትም በሞያቸው (በውትድርና) 
ሊያገለግሉ ይችላሉ በማለት አብራርተዋል።</p>

<p>አክራሪውን ቡድን ለመርዳት የተለያዩ አገራት 
ወታደሮች የተሳተፉ መሆናቸውና ግማሾቹ 
ሲደመሰሱ ግማሾቹ በቁጥጥር ስር መዋላቸውን 
የገለፁት አምባሳደር አብዱል ካሪን አገሪቷን 
የማረጋጋቱ ሥራ እንደተጠናቀቀ የሚወስደው 
ሕጋዊ እርምጃ ወቅቱን ጠብቆ የሚታይ መሆኑን 
ገልፀዋል።</p>

<p>ሞቃዲሾን ሙሉ በሙሉ የተቆጣጠረው 
የኢትዮጵያና የሽግግር መንግሥቱ ሰራዊት አሁን 
የማረጋጋት ሥራ እየሰራ መሆኑን አምባሳደሩ 
አስረድተው የኢትዮጵያ ሰራዊት በዚህ ቀን 
ይወጣል ባይባልም ሁኔታዎች ሲስተካከሉ 
እንደሚወጣ በባይደዋ የሽግግር መንግስቱን 
ወታደሮች ሊያሰለጥን የሄደው የኢትዮጵያ 
አሰልጣኝ ሃይል እዚያው እንደሚቆይ ገልፀው 
አገሪቱ ሙሉ በሙሉ ሰላም ሲሰፍንባትም እ.ኤ.አ 
በ2009 የመንግሥት ምርጫ እንደሚካሄድ 
አብራርተዋል።</p>

<p class="align-center"><a href="/Gazettas/Reporter/info/Reporter.sera.html">ከሪፖርተር ታኅሣሥ 25 ቀን 1999</a></p>

</body>
</html>
