<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" 
"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የትግራይ ተወላጆች ለልመና ላለመመለስ 
ተስማምተው ሊሄዱ ነው
በትግራይ መልካም አስተዳደር እንዲሰፍን 
ጠየቁ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የትግራይ ተወላጆች ለልመና 
ላለመመለስ ተስማምተው ሊሄዱ ነው
በትግራይ መልካም አስተዳደር እንዲሰፍን 
ጠየቁ</h2>


<p>ከትግራይ ክልል በተለያዩ ችግሮች ተሰደው 
ወደ አዲስ አበባ መጥተው በልመና ሥራ የተሰማሩ 
ከሦስት መቶ በላይ ግለሰቦች ጥያቄዎቻቸው 
ተሟልተው በነገው ዕለት ወደ ክልላቸው ሊመለሱ 
ነው። ተመላሾቹ በትግራይ ክልል ያለው መልካም 
አስተዳደር እንዲስተካከል ጠይቀዋል።</p>

<p>ኤልሻዳይ ሪሊፍ ኤንድ ዲቨሎፕመንት አሶሴሽን 
ከትግራይ ክልላዊ መንግስትና ከሌሎች 
መንግስታዊ ያልሆኑና መንግስታዊ ድርጅቶች ጋር 
በመተባበር አዲስ አበባ ውስጥ ባለፈው እሁድ 
ታህሳስ 25 ቀን 1999 ዓ.ም ችግረኞቹን በማሰባሰብ 
ባደረገው ውይይት ችግረኞቹ በድጋሚ ወደ አዲስ 
አበባ ለልመና ተግባር ላይመለሱ ተስማምተዋል። 
ነገር ግን በምትኩ በትግራይ ፍትህና መልካም 
አስተዳደር የተጓደለ በመሆኑ እንዲስተካከል 
እዳ እንዲሰረዝላቸው "እግር መትከያ" 
እንዲሰጣቸው ጠይቀዋል።</p>

<p>በውይይቱ ወቅት አስተያየታቸውን የሰጡት 
በርካቶች የሚጋሩት በትግራይ የመልካም 
አስተዳደር መጓደልና ባለሥልጣናት የችግሩ 
መንስኤ እንደሆኑ ተደጋግሞ ተነስቷል።</p>

<p>አንድ አዛውንት በወቅቱ ይህንኑ የሚያመለክት 
ስንኝ በስፍራው ለነበሩት አስተባባሪዎች 
አስምተዋል። ስንኙ "በስልሳ ፀሐፊ በሰላሳ ኮፒ 
እያጨማለቁ፤ ህዝቡ አለቀ ንጉሡ ሳያውቁ።" 
የሚል ነው።</p>

<p>ለችግራቸው ዋነኛ መንስኤ የክልሉ መንግሥት 
"የማረት ፓኬጅ" በሚል ለበሬና ለመሳሰሉት መግዣ 
የሚሰጠው ብድር እንደሆነ ይገልፃሉ።</p>

<p>በርካቶች ብድሩን ከተቀበሉ በኋላ በጊዜው 
ለመክፈል ባለመቻላቸው ወደ አዲስ አበባ 
በመምጣት ለዚሁ ብድር ክፍያ ማጠናቀቂያ ልመና 
ውስጥ እንደሚገቡ ለአስተባባሪዎቹ 
ገልፀዋል።</p>

<p>በስፍራው የተገኙት በልመና እና የወዳደቁ 
ቁሳቁሶችን ለቅሞ በመሸጥ ስራ ላይ የተሰማሩ 
አንዳንድ ወጣቶች ወደ አዲስ አበባ ለመፍለስ 
ምክንያት የሆናቸው የሚታረስ መሬት በማጣታቸው 
በግላቸው ለመማር አቅም በማጣታቸው እንደሆነ 
ገልፀዋል።</p>

<p>ያነጋገርናቸው አንድ አዛውንት የራሳቸውን 
ተሞክሮ በመግለፅ እንዲህ ይላሉ "እኔ የማረት 
ፓኬጅ ተጠቃሚ ነበርኩ። ከዚህ ፓኬጅ ተበድሬ 
ላም ገዛሁ። ላሚቱ የምትወልደው በዓመት አንዴ 
ነው። ብድሩም መከፈል ያለበት በዓመት ውስጥ 
ነው ታዲያ ብድሩን ለመክፈል ጥጃውን ያለ እናት 
ላስቀረው ወይ? ይላሉ።</p>

<p>አበዳሪዎቹ ህዝቡን ረዳን ለማለት ብቻ 
እንደሚያበድሩ ነገር ግን ብድሩ ምን ላይ ዋለ? 
የሚለውን እንደማይከታተሉ ገልፀዋል።</p>

<p>የኤልሻዳይ ሪሊፍ ኤንድ ዴቨሎፕመንት ስራ 
አስኪያጅ አቶ የማነ ወ/ማሪያም መሠረታዊ 
ችግሮቹን ለመቅረፍ ከክልሉ መንግሥትና 
ከሚመለከታቸው አካላት ጋር ያለባቸውን ብድር 
መሰረዝ በሚቻልበት ሁኔታ ላይ በውይይት ላይ 
መሆኑንና ተስፋ ሰጪ እንደሆነ በወቅቱ 
ገልፀዋል። ሊቋቋሙበት የሚያስችላቸውን ያህል 
"የእግር መትከያ" ለመርዳት እንደሚጥሩም 
ገልፀዋል።</p>

<p>በስብሰባው ላይ ተገኝተው የነበሩት ግለሰቦች 
ቃል የተገባውን በጥርጣሬ የተመለከቱት ቢሆንም 
ለረዥም ሰዓታት በተደረገ ጥረት አብዛኞቹ 
ሃሣባቸውን በመቀየር የተገባላቸውን ቃል 
እንደሚያምኑና በነገው ዕለት ወደ ክልሉ 
እንደሚጓዙ ይጠበቃል።</p>

<p class="align-center"><a href="/Gazettas/Reporter/info/Reporter.sera.html">ከሪፖርተር ታኅሣሥ 25 ቀን 1999</a></p>

</body>
</html>
