<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" 
"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>በዘር ማጥፋት ወንጀል ጥፋተኛ የተባሉት 
የደርግ ባለሥልጣናት ለቅጣት ውሳኔ 
ተቀጠሩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በዘር ማጥፋት ወንጀል ጥፋተኛ 
የተባሉት የደርግ ባለሥልጣናት ለቅጣት ውሳኔ 
ተቀጠሩ</h2>


<p>የቀድሞው የኢትዮጵያ ሕዝባዊ ዲሞክራሲያዊ 
ሪፐብሊክ (ኢሕዲሪ)የሪፐብሊኩ ፕሬዚዳንት እና 
ጠቅላይ ሚኒስትሩን ጨምሮ ክስ የቀረበባቸው 
ባለሥልጣናት በዘር ማጥፋት ወንጀል ጥፋተኛ 
ሆነው በመገኘታቸው ለመጨረሻ የቅጣት ውሳኔ 
ተቀጠሩ።</p>

<p>የፌዴራል ከፍተኛ ፍርድ ቤት አንደኛ ወንጀል 
ሐሙስ ታኅሣሥ 1999 ዓ.ም በዋለው ችሎት ከልዩ 
ዓቃቤ ሕግ እና ከተከሳሾች በጽሑፍ የቀረበውን 
የቅጣት ማቅለያና ማክበጃ ሃሳብ ተቀብሏል።</p>

<p>የቅጣት ሃሳባቸውን ቀደም ሲል ለፍርድ ቤቱ 
ያቀረቡ ተከሳሾች የነበሩ ሲሆን በዕለቱም 
ሻምበል ፍቅረሥላሴ ወግደረስ እና ሌ/ኰሎኔል 
ፍስሐ ደስታን ጨምሮ 13 ተከሳሾች በድምሩ 33 
ተከሳሾች ለፍርድ ቤቱ የቅጣት ሃሳባቸውን 
በጽሑፍ አቅርበዋል።</p>

<p>ዓቃቤ ሕግ በበኩሉ በሰባት ገፅ የቅጣት 
ሃሳቡን በጽሑፍ ያቀረበ ሲሆን በንባብ 
እንዲያሰማ እንዲፈቀድለትም ፍ/ቤቱን 
ጠይቋል።</p>

<p>ፍርድ ቤቱ ዓቃቤ ሕግ ባቀረበው የቅጣት ሃሳብ 
ላይ የወንጀለኝነት ሪከርድ መካተት 
አለመካተቱን በጥያቄ ካጣራ በኋላ በቅጣት 
ሃሳቡ ላይ የወንጀለኛነት ሪከርድ ተጠቅሶ 
ቅጣት ማክበድ ቢቀርብ ኖሮ ተከሳሾቹ 
አስተያየት እንዲሰጡበት በንባብ ማሰማት 
ይፈቅድ እንደነበረ ነገር ግን ይህ 
ባልተጠቀሰበት ሁኔታ የቅጣት ሃሳቡን በንባብ 
ማሰማት የሥነሥርዓት ሕጉ ስለማይፈቅድ፣ 
የዓቃቤ ሕግን ጥያቄ ፍርድ ቤቱ 
አልተቀበለውም።</p>

<p>የቅጣት ውሳኔው ሲሰጥ ዓቃቤ ሕግ እና 
ተከሳሾቹ ያቀረቡት ሃሳብ እንደሚጠቀስ ፍርድ 
ቤቱ ገልጿል።</p>

<p>የግራ ቀኙን የቅጣት ሃሳብ ከክሱ ጋር 
አግባብነት ያላቸውን የሕግ አንቀፆች 
በማገናዘብ የቅጣት ውሳኔ ለመስጠት ለጥር 3 ቀን 
1999 ዓ.ም ቀጠሮ እንዲያዝ ፍርድ ቤቱ አዟል።</p>

<p>ፍርድ ቤቱ ታኅሣሥ 3 ቀን 1999 ዓ.ም በዋለው 
ችሎት ለቀጠሮ የሰጠውን ትእዛዝ በሚመለከት 
አንዳንድ የመገናኛ ብዙኃን የታኅሣሥ 19 ቀን 1999 
ዓ.ም ቀጠሮ የቅጣት ውሳኔ ለመስጠት የተቀጠረ 
አድርገው መዘገባቸው አግባብ አለመሆኑን ጠቅሶ 
ኅብረተሰቡ መረጃ የማግኘት መብት ያለው 
በመሆኑ የተዛባ መረጃ ሊቀርብለት እንደማይገባ 
አሳስበዋል።</p>

<p class="align-center"><a href="/Gazettas/Reporter/info/Reporter.sera.html">ከሪፖርተር ታኅሣሥ 22 ቀን 1999</a></p>

</body>
</html>
