<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" 
"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>በሶማሊያ የሦስት ወራት አስቸኳይ ጊዜ 
ይታወጃል
የኢትዮጵያ ወታደሮች ወደ ኪስማዩ 
አተኩረዋል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በሶማሊያ የሦስት ወራት አስቸኳይ 
ጊዜ ይታወጃል
የኢትዮጵያ ወታደሮች ወደ ኪስማዩ 
አተኩረዋል</h2>


<p>የሶማሊያ ሽግግር መንግሥት ጠ/ሚ አሊ ሞሐመድ 
ጌዲ ወደ ሞቃዲሾ ከገቡ በኋላ የሦስት ወራት 
የአስቸኳይ ጊዜ አዋጅ እንደሚታወጅ ገለጹ። 
የኢትዮጵያ ወታደሮች ከሽግግር መንግሥቱ ጋር 
በመሆን ኪስማዩን እየከበቡ ነው።</p>

<p>ጠ/ሚ ጌዲ በሞቃዲሾ ለተቀበላቸው ነዋሪ 
በደስታ ስሜት ባደረጉት ንግግር ሶማሊያውያን 
ለሰላምና መረጋጋት ድርሻቸውን መወጣት 
እንዳለባቸው ገልጸዋል።</p>

<p>"ዛሬ አዲስ ሕይወት የምንጀምርበት ነው። 
መረጋጋት የምንፈጥርበትና አዲስ ራዕይ 
የምናስበበት ነው" ማለታቸውን አሶሼትድ ፕሬስ 
ዘግቧል።</p>

<p>የተለያዩ ዘገባዎች እስላማዊ ፍ/ቤቱ 
ሞቃዲሾን ለቆ በወጣበት ወቅት የሞቃዲሾ 
ነዋሪዎች መጋዘኖችን በመዝረፍ በርካቶች 
የመሣሪያ ባለቤት ሊሆኑ በቅተዋል። በቅድሚያ 
ከተዘረፉት ውስጥም የእስላማዊ ፍርድ ቤቶች 
ኅብረት ጽ/ቤት እንደነበረ ለማወቅ ተችሏል።</p>

<p>የጠ/ሚሩ የአስቸኳይ ጊዜ አዋጅ ለማወጅ 
ያሰቡት መረጋጋቱን ለማምጣት እንደሆነ 
በሞቃዲሾ ለሚኖሩ ሽማግሌዎችና የጎሣ መሪዎች 
ተናግረዋል። ሽማግሌዎቹ የሞቃዲሾ ነዋሪ 
እንዲረጋጋና ታጣቂዎቹ መሣሪያቸውን 
እንዲያስረክቡ ጥረት ማድረጋቸው ተዘግቧል። 
ጠቅላይ ሚኒስትር ጌዲ በሶማሊያ የትጥቅ 
ማስፈታት ሥራ እንደሚጀመርና ይህም ለሶማሊያ 
ሰላም ጠቃሚ መሆኑን ለሽማገሌዎቹ ተናግረዋል። 
ለትጥቅ ማስፈታቱ ሥራ እንዲተባበሯቸውም 
ጠይቀዋል።</p>

<p>የተቀረው ተግባሩ ደግሞ አሸባሪዎችን 
ከተደበቁበት ማውጣት እንደሚሆንና በሶማሊያ 
የተረጋጋ መንግሥትን መፍጠር መሆኑን 
አብራርተዋል።</p>

<p>ወደ ሞቃዲሾ የገቡት መሐመድ ጌዲ በሶማሊያ 
ሰላምን ለማስፈን ጠንካራ እጅ አስፈላጊ 
መሆኑና የሦስት ወራት የአስቸኳይ ጊዜ አዋጁም 
የታሰበው ለዚሁ እንደሆነ አስረድተዋል።</p>

<p>የሰብዓዊ እርዳታ ለማድረግ የአሜሪካ 
መንግሥት ቃል የገባ ሲሆን ለዚህ አገልግሎት 
ብቻ ለተመድ የበረራ ፈቃድ በሽግግር መንግሥቱ 
ተሰጥቶታል።</p>

<p>ከሞቃዲሾ የሸሹት ሽባብ የተባሉ ነዋሪዎች 
ኪስማዩ በተባለችው የወደብ ከተማ አካባቢ 
የተሰባሰቡ ሲሆን የሽግግር መንግሥቱና 
የኢትዮጵያ የመከላከያ ሠራዊት ኪስማዩን 
እየከበቡ መሆኑን ዘገባዎች አመልክተዋል። 
አንዳንድ የኪስማዩ ነዋሪዎች በቅርብ ሰዓታት 
ውስጥ ኪስማዩ ላይ ጦርነት ይጀምራል የሚል 
ስጋታቸውን ተናግረዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ታኅሣሥ 22 ቀን 1999</a></p>

</body>
</html>
