<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>«አዲስ የዴሞክራሲ የትግል ምዕራፍ» ይከፍታል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«አዲስ የዴሞክራሲ የትግል ምዕራፍ» ይከፍታል</h2>


<p>የቅንጅት አመራሮችና አባሎች በይቅርታ መፈታታቸው አዲስ የዴሞክራሲ የትግል ምዕራፍ ለመክፈት አስተዋፅኦ ያደርጋል ብልው ተስፋ እንደሚያደርጉና ቁም ፣ ቁርሾና የመጠቃቃት ጉዳይ እንዳማይኖር ጠቅላይ ሚኒስትር መለስ ዜናዊ ገለፁ።</p>

<p>አቶ መለስ ይኸን የገለጹት ከትላንት በስቲያ ይቅርታ ጠያቂ የቅንጅት እስረኞች ሙሉ ምህረት ተደርጎላቸው መለቀቃቸውን አስመልክቶ በሰጡት ጋዜጣዊ መግለጫ ነው።</p>

<p>የቅንጅት ለአንድነትና ለዴሞክራሲ ሊቀመንበር የነበሩትን ኢንጂነር ኃይሉ ሻውልን ጨምሮ የእድሜ ልክ እስራትና የመብት መገፈፍ ቅጣት የተጣለባቸው 38 የቅንጅት አባሎችና ጋዜጠኞች ረፋዱ ላይ በይፋ በተለቀቁበት ወቅት ጠቅላይ ሚኒስትሩ በፅሕፈት ቤታቸው ቃለ መጠይቅ ይሰጡ ነበር።</p>

<p>አሁን ጉዳያቸው በፍርድ እየታየ ያሉትና ይቅርታ የጠየቁት ተከሳሾች የፍርድ ሂደቱ ከተጠቀሰ በኋላ ጉዳያቸው እንደሚታይ አቶ መለስ ተናግረዋል።</p>

<p>በቃለ መጠይቁ ላይ ይቅርታ የተደረገላቸው ተከሳሾች ባመለከቱት መሰረት ሕገመንግሥቱን አክብረውና አስከብረው ፣ ከሕገወጥነትና ከሕጋዊ መንገድ እያጣቀሱ የማይሄዱበት አዲስ የትግል ምዕራፍ ለመክፈት ይቅርታው አስተዋፅኦ እንደሚያደርግ ገልፀዋል።</p>

<p>በፕሬዚዳንቱ የተሰጠው ይቅርታ ሙሉ በሙሉ እንደሆነና ፣ ቃላቸውን እስከጠበቁ ድረስ የተሰጣቸው ቅድመ ይቅርታ የተጠበቀ እንደሚሆን አቶ መለስ ገልፀዋል። «ፖለቲካዊ አቋማቸውን ይዘው የመቀጠል መብት አላቸው። አሁንም ኢሕአዴግ የሚያራምደው ፖሊሲ ስህተት ነው ብለው ህጉን ተከትለው ማብጠልጠል ይችላሉ።»</p>

<p>አቶ መለስ ፣ ሕገወጥ ድርጊቱን ማስቆም ስላለበት መንግሥት ርምጃውን መውሰዱን ፣ በፖሊሱም በሲቪሉም ለደረሰው ጉዳይ በጣም እንደሚያዝኑ ግን ለዚህ ጥፋት ተከሳሾቹን ጥፋተኛ ማድረግ ብዙ ርቀት እንደማይወስድ ገልጸዋል።</p>

<p>«አሁን በሰሩት ስህተት ተፀፅተዋል። ተፀፅተናል ብለው ለኢትዮጵያ መንግሥትና ሕዝብ ይቅርታ ጠይቀዋል። ያለፈው አልፏል። በዚህ መቋጨት ይሻላል...»</p>

<p>በይቅርታ የተለቀቁት የቀድሞዎቹ የቅንጅት አመራሮችና አባሎች ጥፋታቸውን መቀበላቸውና መፀፀታቸው ደስ እንደላቸው የሚናገሩት አቶ መለስ ፣ ሕግና ሥርዓት አክብረው እስከሄዱ ድረስ «ቂም በቀል ፣ የቁርሾና የመጠቃቃት ጉዳይ...» እንደማይኖር አረጋግጠዋል።</p>

<p>ያም ሆኖ ግን ከዚህ በኋላ የፓርላማ ወንበራቸውን እንደማያገኙ ተናግረዋ። አንፈልግም ብለው ጥለው ትተውት የሄዱት ወንበር ሁለት ዓመት ሙሉ ሊጠብቃቸው እንደማይችል ፣ ነገር ግን በሚቀጥለው ዓመት በሚካሄደው የማሟያ ምርጫ ተወዳድረው ካሸነፉ ሊይገኙት እንደሚችሉ ተናግረዋል።</p>

<p>አቶ መለስ ተቃዋሚዎቹ ወደ ስህተት የመራቸው ሕዝብ የሰጣቸውን ድምፅ ትክክለኛ ትርጉም ስላልሰጡት ነው። በግንቦት 97 ምርጫ የተሰጠውን ድምፅ ቀጥተኛ ትርጉምና አንድም ረጋ ብሎ በጥሞና የሚገመግም ሁሉ በግልፅ መረዳት የሚችለው ለተቃዋሚዎች ድምፅ የሰጠው ሕዝብ መልዕክትና ዓላማ ለኢሕአዴግና ለኢሕአዴግ ብቻ የተቃውሞ መግለጫ እንጂ ከተቃዋሚዎች ጋር አማራጭ እና ርዕዮተ ዓለም ጋር ምንም የተገናኘ አይደለም። የመልዕኩቱም መጀመሪያና መጨረሻ ይኽው ነው ብለዋል።</p>

<p>የሕዝቡንም ድምፅ በአንክሮ አድምጠናል ፣ ለሕዝብም ግልጽ መልዕክት ከቀን አንድ ጀምሮ ከታላቅ አክብሮትና አድናቆት ጋር ምላሽ ስጥተናል። ሕዝብ ላነሳቸውና አሳሳቢ ናቸው ላላቸው አንዳንዶችም ወዲያውኑና ባፋጣኝ ተግባራዊ ምላሽ ሰጥተናል ያሉት አቶ መለስ ኢሕአዴግን ለመቃወም ለኢሕአዴግ ይህን መልዕክት ለማስተላለፍ ህዝብ የሰጠውን ድምጽ ተቃዋሚዎች የተረዱት ግን የሕዝብ የአመጽ መንግስት በኃይል ከመለወጥ (ኢንስፌክሽን) ስሜት መግለጫ አድርገው በተሳሳተ መንገድ ነው ብለዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሐምሌ 15 ቀን 1999</a></p>

</body>
</html>	
