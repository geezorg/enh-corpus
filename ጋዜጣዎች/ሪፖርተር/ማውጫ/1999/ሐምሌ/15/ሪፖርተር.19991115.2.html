<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>«አንድ የፖለቲካ መሪ ሲወስን ለሕዝብ ምን ያገኛል የሚለውን ያያል»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«አንድ የፖለቲካ መሪ ሲወስን ለሕዝብ ምን ያገኛል የሚለውን ያያል»</h2>


<p>ባለፈው ዓርብ ለጋዜጠኞች ትኩስ የዜና ምንጮች የሆኑ ክንውኖች በተመሳሳይና በተቃራኒ ሰዓት በምፈፀማቸው ሩጫውንና ውጥረቱን አባብሰውት ታይተዋል።</p>

<p>ከረፋዱም ጀምሮ ከቃሊቲ ማረሚያ ቤት የቅንጅት አመራሮች አባላትና ጋዜጠኞች በሦስት ሚኒባሶች ሆነው ወደሚለቀቁበት ቦታ እየተወሰዱ ነበር። የሄዱበት ሳይታወቅ በተናጥልና በቡድን እየሆኑ እቤታቸው መግባታቸው ተሰማ።</p>

<p>በዛው ሰዓት ጠቅላይ ሚኒስትር መለስ ዜናዊ ፣ በጽሕፈት ቤታቸው ሆነው የቅንጅት አመራሮችና አባላት የተለቀቁበትን ምክንያት ፣ የይቅርታውን ውጤትና አካሄድ በመግለፅ ለጋዜጠኞች መግለጫ በመስጠት ላይ ነበሩ።</p>

<p>የጠቅላይ ሚኒስትሩ መግለጫ ባለቀ በጥቂት ሰዓት የሃገር ሽማግሌዎች በሸራተን ሆቴል መግለጫ ለመስጠት ጋዜጠኞች ጠርተው ነበር። በመግለጫው ላይ የይቅርታውን ደብዳቤ ለማስፈረም የወሰደባቸውን የጊዜ ርቀት የተደረገውን ጥረትና ፍፃሜውን ከምስጋና ጋር ሲገልፁ ነበር።</p>

<p>በነዚህ ሰዓቶች ታሳሪዎቹ አንዳንዶቹ እቤታቸው ሆነው ፣ አንዳዶቹም ገና ከቤታቸው ሳይደርሱ በአጋሮቻቸው ቤት ሆነው ደስታቸውን ሲገልጹ። ዘምድና ጎረቤት እየተሰበሰበ የእንኳን ደስ አላችሁ መልዕክቱን ያቀርብ ነበር።</p>

<p>ከአንድ ዓመት ተኩል በላይ በማረሚያ ቤት የቆዩት የቅንጅት አመራሮችና አባላት ባለፈው ሳምንት የድሜ ይፍታህ ፍርድና የመብት መገደብ ተጥሎባቸው ነበር።</p>

<p>ነገር ግን በሀገር ሽማግሌዎች አግባቢነት ፣ የዕድሜ ልክ እስራትና ገደቡ በይቅርታ ተለውጦ ሙሉ ምህረት እንዲያገኙ ተደርጓል። በዕለቱ ከተለቀቁት 38 የቅንጅት አመራሮች ፣ አባላት ጋዜጠኞች በስተቀር አሁንም ጉዳያቸው በፍርድ ቤት የሚታይ መኖራቸውና ከውሳኔው በኋላ እንደሚታይ ጠቅላይ ሚኒስሩ ገልጸዋል። ሌሎችም አቶ ኃይሉ ሻውል ለአሜሪካ ድምፅ እንደተናገሩት «በየስር ቤቱ የሚማቅቁ ወጣቶች በሙሉ እንደሚፈቱ በሽማግሌዎች ተስፋ» ተሰጥቷቸዋል።</p>

<p>የቅንጅት ለአንድነትና ለዴሞክራሲ ሊቅመንበር የነበሩት አቶ ኃይሉ ሻውል ለአሜሪካን ድምፅ እንደተናገሩት ፣ ድጋፉን አሁንም ድረስ ለሰጣቸው ሕዝብና በተለይም በውጭ ለሚኖሩ ኢትዮጵያውያን ካሰቡት በላይ ለሰጡት ድጋፍ አወድሰዋቸዋል።</p>

<p>አቶ ኃይሉ ከተፈቱ ጥቂት ሰዓት በኋላ በመኖሪያ ቤታቸው ሆነው በሰጡት መግለጫ አላማቻቸውና ፍላጎታቸው የቀድሞው መሆኑን ፣ ነገር ግን የሚሄዱበት መስመር ከሕዝብ ጋር ሆነው እንዴት እንደሚያሳልፉ እና አካባቢያቸውን እስከሚረዱ ለጊዜው ዝርዝር መግለጫ ለመስጠት ተቆጥበዋል።</p>

<p>ለጠቅላይ ሚኒስትሩ የፃፉትን የይቅርታ ደብዳቤ አስመልክቶ ለቀረበላቸው ጥያቄ አቶ ኃይሉ «አንዳንድ ነገር ሰጥቶ አንዳንድ ነገር መቀበል ወደፊት ለመሄድ ፣ ወደኋላ አፈግፍጎ እንደገና ወደፊት መሄድ በፖለቲካ የተለመደ» መሆኑን በጥቅሉ በመግለጽ መልሰዋል።</p>

<p>«አንድ የፖለቲካ መሪ ሲወስን ለሕዝብ ምን ያገኛል?» የሚለውን እንደሚያይ የገለፁት አቶ ኃይሉ ፣ እስር ቤት ሆኖ መታገል አስቸጋሪ በመሆኑ ከሕዝብ ጋር ሆነው የሕዝብ አላማ ግብ እንዲመታ ለማድረግ የሚሰሩ መሆናቸውን ተናግረዋል።</p>

<p>«የኢትዮጵያ ሕዝብ ስልጣኑ የሱ መሆኑን እንዲያውቅ ተመልሶ ለሱ እንዲስጥ ስልጣን ጥቂቶች እንደ ኳስ የሚቀባበሉት [እንዳይሆን] ስልጣን የሕዝብ እንዲሆን ነው የሰራነው። ወደፊትም እንሰራለን»</p>

<p>ፓርላም ስለማግባት አለመግባት ትልቅ ነገራቸው እንዳልሆነ የገለጹት አቶ ኃይሉ ስለወደፊቱ ሁኔታ ከጓደኞቻቸው ጋር መክረው እንደሚገልፁ አስታውቀዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሐምሌ 15 ቀን 1999</a></p>

</body>
</html>	
