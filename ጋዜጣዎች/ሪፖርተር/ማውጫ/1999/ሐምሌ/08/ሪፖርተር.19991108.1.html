<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ዳንኤል በቀለና ነፃነት ደምሴ 160 የመከላከያ ምስክሮች አቀረቡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ዳንኤል በቀለና ነፃነት ደምሴ 160 የመከላከያ ምስክሮች አቀረቡ</h2>


<p>በፌደራል ከፍተኛ ፍርድ ቤት 2ኛ ወንጀል ችሎት በእነ ኢንጂነር ኃይሉ ሻውል የክስ መዝገብ የተከሰሱት ዳንኤል በቀለና ነፃነት ደምሴ 160 የመከላከያ ምስክሮችና የሰነድ ማስረጃ አቀረቡ። ሌሎችም እንከላከላለን ያሉት ስምንት ተከሳሾች የሰውና የሰንድ ማስረጃዎቻቸውን አቅርበዋል።</p>

<p>ሐምሌ 5 ቀን 1999 በዋለው ችሎት ዳንኤላና ነፃነት 160 ፣ ወሰንሰገድ ገብረኪዳን ሁለት ፣ የመቶ አለቃ ግርማ አማረ አራት ፣ መብራቱ ከበደ ሁለት ፣ ዳዊት ከበደ ሁለት ፣ ቅድስት በቀለ ሁለት ፣ ሁለት ተከሳሾች አንድ አንድ የመከላከያ ምስክሮችን ሲያቀርቡ ፣ ዘካሪያስ አሳታሚ የሰንድ ማስረጃ ማቅረቡን ፍርድ ቤት አሳውቋል።</p>

<p>በዕለቱ በተሰየመው ችሎት አቃቤ ሕግ ዳንኤልና ነፃነት ያቀረቡትን የምስክሮችና የሰንድ ማስረጃዎች ሊደርሰኝ ይገባል ሲል ፣ እነሱ ለምስክሮቻችን ደህንነት አስጊ ስለሚሆኑ ሊሰጥብን አይገባም በሚለው ላይ ትዕዛዝ ለመስጠት መሆኑን ፍርድ ቤቱ አስታውሶ ማስረጃው ለአቃቤ ሕግ ሊሰጠው እንደሚገባ ገልጿል።</p>

<p>ዳንኤልና ነፃነት ካቀረቧቸው 160 ምስክሮች መካከል ዳኞች ፣ ፖሊስና ጠበቆች መኖራቸውን የገለጸው ፍርድ ቤት የተለየና አስፈላጊ ካልሆነ በስተቀር ሦስቱም እንደማይጠሩ አስታውቋል።</p>

<p>ፍርድ ቤቱ ዳንኤልና ነፃነት የዋስትና መብታቸው እንዲጠበቅ መጠየቃቸውን ገልጾ ፣ በፊት ካለው የተለየ ስላልሆነ አልተቀበልንም ብሏል።</p>

<p>አቶ በድሩ አደም ሚያዝያ 22 ቀን 1999 ዓ.ም የመከላከያ ምስክሮቻቸውን ቢያሰሙም ምንም እንዳልተደረገላቸው ለፍርድ ቤቱ ቢያመለከቱም ፣ ምቼ እንደታሰሩ ማስረጃው ደርሶናል። አሁን የምንነጋገረው የምስክሮችን አቀራረብን በተመለከተ ነው በማለት ምላሽ ስጥቷል።</p>

<p>አቶ ዳዊት ከበደ ያቀረብኳቸው ምስክሮች ማረሚያ ቤት ስለሆኑ ትዕዛዝ ይሳጣል ፣ ከኢትዮጵያ ቴሌቪዥን የሚወጣ ማስረጃም ስላለኝ እንዲመጣልኝ ፍርድ ቤቱ ትዕዛዝ ይስጥልኝ በማለት ቢያመለክትም ፣ «ለምስክሮቹ ትዕዛዝ ይተላለፍልሀል የእና ጎሜዝ ሪፖርት ይቅረብልኝ ብለሀል» ነገር ግን አንተ ያልከው ሁሉ አይቀርብም በማለት ፍርድ ቤቱ ምላሽ ሰጥቷል።</p>

<p>ቅድስት በቀለ «ቤተሰቤ ከጠበቃ ቢሮ እንዲገቡ ይፈቀድልኝ» በማለት ልፍርድ ቤቱ ብታመለክትም «ያንቺ ቤተሰቦች ከጠበቃ ጋር ይገናኙ የሚል ፍርድ ቤቱ አይመለከተውም» ሲል ፍ/ቤቱ ምላሽ ሰጥቷል።</p>

<p>ሐምሌ 5 ቀን 1999 ዓ.ም ከጧቱ 4፡45 ሰዓት የተጀመረው ችሎት ሐምሌ 18 ቀን 1999 ዓ.ም 12 ምስክሮች ፣ በማግስቱ ሐምሌ 19 1999 ዓ.ም ደግሞ ቀሪዎቹ ምስክሮች እንደሚሰየሙ ገልጾ ለሐምሌ 18 ቀን 1999 ተለዋጭ ቀጠሮ ሰጥቶ ከጠዋቱ 5፡00 ሰዓት ችሎቱ ተመልሷል።</p>

<p class="align-center"><a href="/Gazettas/Reporter/info/Reporter.sera.html">ከሪፖርተር ሐምሌ 8 ቀን 1999</a></p>

</body>
</html>	
