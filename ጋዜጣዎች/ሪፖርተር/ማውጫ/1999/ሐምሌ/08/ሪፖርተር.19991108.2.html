<?xml version="1.0" encoding="UTF-8"?>

<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>መከላከያ በኦብነግ ታጣቂዎች ላይ እርምጃ እየወሰደ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">መከላከያ በኦብነግ ታጣቂዎች ላይ እርምጃ እየወሰደ ነው</h2>


<p>በሶማሌ ክልል በተለያዩ ቦታዎች የተፈጸሙ የሽብር ጥቃቶችን ተከትሎ የመከላከያ ሠራዊት በኦጋዴን ብሔራዊ ነፃ አውጪ ግንባር ታጣቂዎች ላይ የተጠናከረ ወታደራዊ እርምጃ በመውሰድ ላይ እንደሆነ ተሰማ።</p>

<p>የመከላከያ ሠራዊት በቅርቡ በኦጋዴን ክልል በደጋሀቡር ዞን እና ሌሎች ቦታዎችን ከበባ በማካሄድ ባካሄደው የመመንጠር እርምጃ ከ400 በላይ የኦብነግ ታጣቂዎች እንደተገደሉ ለጉዳዩ ቅርበት ያላቸው ምንጮች ለሪፖርተር ጋዜጣ ገልጸዋል።</p>

<p>መከላከያ ሠራዊት ቀብሪበያህ ጅጅጋ ደጋሀቡር ፣ ጎዴ ፊቅ እና ሌሎች አካባቢዎችን ከቦ በመያዙ ሸቀጥ ነጋዴዎች ማስተላለፍ አልቻሉም። የተለያዩ ዓለም አቀፍ የእርዳታ ድርጅቶች በኦጋዴን የምግብ ዕርዳታ ከቦታ ቦታ ማጓጓዝ እንዳልተቻላቸው ለሪፖርተር ጋዜጣ ገልጸዋል። በተፈጠረው የሸቀጥ ምግብ አቅርቦት ችግር እስከ 400 ፐርሰንት የሚደርስ የዋጋ ንረት እንደተከሰተ የአካባቢው ነዋሪዎች ይናገራሉ። እንደ ቀብሪበያ ባሉ ከተማዎች የአንድ ኪሎ ስኳር ዋጋ 25 ብር ሩዝ ደግሞ 20 ብር እንደደረሰ ነዋሪዎች ገልጸዋል። የተፈጠረው የዋጋ ንረት የመከላከያ ሰራዊት በአካባቢው በሚንቀሳቀሱ የኦብነግ ታጣቂዎች ላይ ርምጃ ለመውሰድ ባደረገው ከበባ እንጂ በሌላ የተለየ ምክንያት እንዳልሆነ ለማወቅ ተችሏል።</p>

<p>የመከላከያ ሠራዊት ከፍተና መኮንኖች በሶማሌ ክልል የሚሰሩ የዕርዳታ ድርጅቶች ተወካዮችን ባለፈው ሳምንት መጨረሻ ሐረር ከተማ በመጥራት በተፈጠረው ችግር ዙሪያ ተወያይተዋል። መከላከያ ባካሄደው ወታደራዊ እርምጃ ከፍተኛ ድል በመቀዳጀቱ ፣ በርካታ የኦብነግ ታጣቂዎች መደምሰሳቸውንና ወታደራዊ ኦፕሬሽኑ በመጠናቀቅ ላይ ስለሆነ የተዘጉ የመተላለፊያ መንገዶች በቅርብ ቀን እንደሚከፈቱ የሠራዊቱ መኮንኖች ለዕርዳታ ድርጅቶች ተወካዮች መግለጻቸውን ምንጮቻችን ተናግረዋል።</p>

<p>በጅጅጋ እና በሌሎች ከተሞች የሚገኙ የክልሉ ፖሊስ አባላት ለተሃድሶ ትምህርትና ለበለጠ ስልጠና ካምፕ እንዲገቡ የተደረገ ሲሆን ግምገማም በመካሄድ ላይ ይገኛል። ስልጠናውና ግምገማው እስኪጠናቀቅ የክልሉን ዋን ከተማ ጅጅጋን ጨምሮ ሁሉም ከተሞች የሚጠበቁት በፌዴራል ፖሊስ ሠራዊት እንደሆነ በቦታው ተገኝተን ለመመልከት ችለናል። አንዳንድ ኮንትራክተሮችም በቁጥጥር ሥር የዋሉ ሲሆን የኮንትራክተሮቹ መታሥር ግን ከሙስና ጋር በተያያዘ ሳይሆን እንደማይቀር ምንጮች ጠቁመዋል።</p>

<p class="align-center"><a href="/Gazettas/Reporter/info/Reporter.sera.html">ከሪፖርተር ሐምሌ 8 ቀን 1999</a></p>

</body>
</html>	
