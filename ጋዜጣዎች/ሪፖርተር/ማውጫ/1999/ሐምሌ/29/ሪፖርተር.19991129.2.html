<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>እነዳንኤልና ነፃነት ካቀረቧቸው 160 የመከላከያ ምስክሮች ውስጥ 29ኙን ብቻ አሰሙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">እነዳንኤልና ነፃነት ካቀረቧቸ 160 የመከላከያ ምስክሮች ውስጥ 29ኙን ብቻ አሰሙ</h2>


<p>በፌደራል ከፍተኛ ፍርድ ቤት ሁለተና ውንጀል ችሎት በእነ ኢንጂነር ኃይሉ ሻውል የክስ መዝገብ ተከሰው ከ160 በላይ የመከላከያ ምስክሮችን በቆጠሩት አቶ ዳንኤል በቀለና አቶ ነፃነት ደምሴ ክስ ውሳነ ለመስጠት ለመስከረም 28 ቀን 2000 ዓ.ም ተቀጠረ። ካቀረቧቸው 160 ምስክሮች ውስጥ 29ኙን ብቻ አሰምተው ቀሪዎቹን አሰናበቱ።</p>

<p>ፍርድ ቤቱ ሐምሌ 23 ፣ 24 ፣ 25ና 26 ቀን 1999 ዓ.ም አሥር ፣ አራት ፣ አራትና አስፍራ አንድ በጠቅላላ 29 የመከላከያ ምስክሮችን አድምጧል።</p>

<p>ሐምሌ 25 ቀን 1999 ዓ.ም በዋለው ችሎት የመጀመሪያውን የምስክርነታቸውን ቃል የስጡት አቶ ታምራት ከበደ የኢንተር አፍርካ ግሩፕ ዳይሬክተር ሲሆኑ «ግንቦት 97 ምርጫን ተከትሎ የተከሰተው የፖለቲካን ችግር በሕጋዊና በሰላማዊ መንገድ እንዲፈታ ተከሳሾቹ ያደረጉትን ተግባራዊ ጥረትና አስተዋጽኦ» በሚል በተያዘ ጭብጥ የተከሳሾቹ ጠበቃ እንዴት እንደሚያውቋቸው ተከሳሾቹ የነበራቸውን ተሳትፎ አስረድተዋል። «በምርጫ 97 የተከሰተውን ችግር በሰላም ለመፍታት ከ150 በላይ የምንሆን ሰዎች ተሰባስበን ከተነጋገር በኋላ የቃል ኪዳን ስነድ አዘጋጀን።</p>

<p>የቃል ኪዳን ሰነዱ ተሰብሳቢዎች እራሳቸውን የሚገልፁበት ሲሆን ሁልቱ ተከሳሾች የተዘጋጀውን ስነድ በማረምና የህግ ሰዎች ስለሆኑ ህጋዊ በሆነ አካሄድ እንዴት መሄድ እንደሚገባን በማረማና በማስተማር ረድተውናል። አቶ ብርሀኑ ደሬሳ (ያሁኑ ከንቲባ) ፣ ፕ/ር ሽብሩ ተድላ ፣ አምባሳደር ብርሃኑ ገብራያና ሌሎቹም የተገኙ ሲሆን በተለይ ሚድያዎች ነገሮችንና ከማባባስ ይልቅ «ነገሮችን በማርገብ የተጀመረው የዴሞክራሲ መንገድ እንዲቀጥልና የተፈጠረው የፖለቲካ ውጥረት እንዲረግብ የተቻላቸውን ሁሉ እንዲያደርጉ በሚል በተለያየ ወቅት ስንሰባሰብ ሁለቱም ተከሳሾች ሙያዊ እገዛ በማድረግ እንደረዷቸው ምስክረዋል።</p>

<p>ዐቃቤ ሕግ መስቀልኛ ጥያቄ ስብሰባው መቼ እንደነበር? ቀጣይ ስብሰባ ነበረው ወይ? የትነው የተደረገው? ማነው ያሰባሰባችሁ? የተሰባሰባችሁበት ዓላማ ተሳክቷል? አልስተሳካም? ከምርጫ በፊት ለምን ተሰባሰባችሁ? እና ሌሎችንም ጥያቄዎች ለአቶ ታምራት ከበደ አቅርቦላቸው ፤ ስብሰባው በግንቦት 97 ውስጥ ተጀምሮ ሌላም ቀጣይ ስብሰባ እንደነበር ገልፀው ማን እንዳሰባሰባቸው የሚለው እከሌ ለማልት ይከብዳል ፣ ነገር ግን እኔ ፣ ዶ/ር ቆንጂት ፈቀደ ፣ ፕ/ር ባህሩ ዘውዴ የተገኘንበት በካታ ሰዎች መሆናችንን አስታውሳለሁ።</p>

<p>«የተሰበሰብንበት ዓለማ አልተሳካም ፣ ምክንያቱም ነግሮች ቀድመው ተግባራዊ ሆኑ» ብለዋል። ቀድመን የተሰባሰብነው ከተለያዩ አገሮች ያየነውና የተማርነው ብዙ ልምድ ያለን ሰዎች በመሆናችን ነገሮች ሁሉ ውደ መልካም አቅጣጫ እንደማይሄዱ በማወቃችንና በመረዳታችን ነው በማለት አብራርተዋል። ጣልቃ ገብተን እንዳናስቆም አቅሙ ስላልነበረን ሁኔታዎች ሁሉ አልተሳኩልንም ብለዋል።</p>

<p>በአሁኑ ጊዜ ስራቸውና ኑሮአቸው ፓኪስታን የሆኑት የቀድሞው የአክሺን ኤድ ኢትዮጵያ ዋና ዳይሬክተር አቶ ፍቅሬ ዘውዴ ለችሎቱ ቀርበው የምስክርነት ቃላቸውን ሰጥተዋል።</p>

<p>አቶ ፍቅሬ «ተከሳሾቹ ወጣቶችን በአመጽ ተግባር ላይ እንዲሰማሩ በመገፋፋታቸውና በምደገፋቸው የተባለ ትክክል እንዳልሆነና ይልቁንም ተከሳሾቹ ከወጣቶና ከወጣቶች ማህበርት ጋር ሙሉ ሕጋዊና ስላማዊ ሥራዎች ስናካሂድ የነበር መሆኑን በተመልከተ» የሚለው ጭብጥ ላይ እንደመሰክሩላችው መቅረባቸውን የተከሳሾች ጠበቃ ለፍ/ቤቱ አስረድተዋል።</p>

<p>ለአቶ ፍቅሬ ከተከሳሾቹ ጠበቃ ተከሳሾቹን ከመች ጀምሮ እንደሚያውቋቸው ፣ ምን ሲያደርጉ እንደሚያውቋቸው? ተጠይቀው።</p>

<p>«ሁለቱንም ተከሳሾች ከሦስት ዓመት በላይ አውቃቸዋለሁ። አቶ ዳንኤልን በአንድ መስሪያ ቤት ስነሠራ በደንብ አውቃቸዋለሁ። አቶ ነፃነትም ኦርጋናይዜሽን አይሶሻል ጀስቲስ የሚባለው ድርጅት ዳይሬክተር ስለሆኑና ድርጅቱም ከአክሺን ኤድ ኢትዮጵያ ጋር በጋራ ስለሚሠራ በቅርበት እንተዋወቃለን» ብለዋል።</p>

<p>«ተከሳሾቹ እ.ኤ.አ በ2005 በነበረው አገር አቀፍ ምርጫ ሕዝቡን ለምርጫው ለማዘጋጀት የምርጫው ህጐችን በማስተማር ፣ በምርጫው ዕለት ደግሞ የተለያዩ ታዛቢዎችን በማዘጋጀት ታዛቢዎችን በመመልመል ፣ የተሳተፉ መሆናቸውን ፣ ከምርጫ በኋላ ደግሞ በውቅቱ ተፈጥሮ የነበረውን የፖለቲካ ውጥረት ለማርገብ ሲቪል ማህበረሰቡን ጠርተው አጀንዳ በማዘጋጀት መፍትሄ ለማምጣት ምን ማድረግ አለብን? በሚል በቀይ መስቀል ማህበር አዳራሽ ስብሰባ በማድረግ የቅንጅት ተመራጮች የያዙትን ድምፅ ይዘው ፓርላማ መግባት አለባቸው በማለት (ከቀይ መስቀል ወደ ጊዮን በተላለፍው ስብሰባ ላይ) ፣ ህገ መንግሥቱንም ኢህአዴግም ሊቀይረው አይችልም ፣ ሊቀይርው የሚችለው «ፓርላማ ብቻ ነው» ስለዚህ ፓርላማ ይግቡና በህጋዊ መንገድ መጠየቅ ያለባቸውን ይጠይቁ በማለት ዳንኤልና ነፃነት አጥብቀው ሲከራከሩ እንደነበር በዝርዝር አስረድተዋል።</p>

<p>ዐቃቤ ሕግ በመስቀለኛ ጥያቄው አቶ ፍቅሬ ዘውዴ በምርጫ ታዛቢነት መሳተፍ አለመሳተፋቸውን ፣ የድረጅቱ መተዳደሪያ ድንብ መፍቀድ አለመፍቀዱን ፣ እንዲያስረዱ በጠየቃቸው መሠረት «ምርጫውን ታዝቤያለሁ። ድርጅቴን (አክሺን ኤድ ኢትዮጵያን) ወክየ ሳይሆን እንዳንድ ኢትዮጵያዊ ዜጋ ነው የተሳተፍኩት» ብለዋል።</p>

<p>«ከተለያዩ ወጣት ማህበር ጋር ስትሰሩ እንደነበር ገልፀዋል ፣ ከምርጫ ጋር በተያያዘ በጀት አላችሁ? በሚል ዐቃቤ ሕግ ጠይቆ «የተለየ በጀት ሳይሆን መልካም አስተዳደረን በሚመለከት ፕሮጄክቶች ሲመጡ ተመርምሮና በድንበ ታይቶ የሚያስኬድ ከሆነ የገንዘብ እርዳታ እናደርጋለን» ብለዋል።</p>

<p>ሐምሌ 25 ቀን 1999 ዓ.ም በዋለው በዚሁ ችሎት ምስክር ሆነው የቀረቡት የኢትዮጵያ ሴቶች ማህበር ቅንጅት ዳይሬክተር ወ/ሮ ሳባ ገመረመድህን ናቸው።</p>

<p>ወ/ሮ ሳባ ከተከሳሾች ጋር እንዴት እንደሚተዋወቁና ስለነበራቸው የሥራ ድረሻ ተጠይቀው «ከምርጫ 97 ቀደም ብሎ የምርጫ ህጉን ለመደገፍ እንድንሠራ ተንጋግረን በነበረበት ወቅት እንተዋወቃለን። በመጨረሻ ምርጫ ቦርድ የሲቪል ማህበረሰብ ድርጅቶች በመተዳደሪያ ደንባችው ላይ ምርጫን እንዲታዘቡ የሚል ስለሌለ መታዘብ አይችሉም የሚል መመሪያ ሲያወጣ ለመጀመሪያ ጊዜ ተሰበስብን።» ብለዋል።</p>

<p>በዚሁ መሰረት በኢትዮጵያ ሆቴል የመጀመሪያ ስብሰባችንን አደረግን ፣ ቀጣይ ስብሰባቸዎችን በማድረግ በከፍተኛ ፍርድ ቤት ክስ መስርተን ፣ ሲፈረድልን ጠቅላይ ፍርድ ቤትም ፍርዱን አፅንቶልን ለመታዘብ ችለናል። በዚህ ሁሉ እንቅስቃሴ ውስጥ ተከሳሾቹ ከፍተናውን ድርሻ በመውሰድ በንቃት ተሳትፈዋል አውቃቸዋለሁ። በማለት የምስክርነት ቃለቸውን አሰምተዋል።</p>

<p>የኢትዮጵያ የህግ ባለሙያ ሴቶች ማህበር ፣ አዲስ አበባ ሴቶች ማህበር ፣ አዋላጅ ነርሶች ማህበር ሌሎችም ማህበራት በአባልነት እንደሚገኙበት ስለድርጅታቸው የተናገሩት ወ/ሮ ሳባ ከነዚህ ድርጅቶች መካከል የፖለቲካ ይዘት የነበረው ድረጅት እንዳልነበረ ገልፀዋል።</p>

<p>በምርጫ መታዘብ ሥራ ያልተፈቀዱ ሥራዎች (በሕግ) ምን ምን ናቸው ተብለው በዐቃቤ ህግ ለቀረበላቸው ጥያቄ ፣ አስተያየት መስጠት ፣ ድጋፍ መስጠት ፣ ማንኛውንም መግለጫ መስጠት መሆናቸውን ወ/ሮ ሳባ ተናግረዋል።</p>

<p>ፍርድ ቤቱ በማጣሪያ ጥያቄው የሲቪል ማህበረሰቡ ምርጫን መታዘብ ህጋዊ ሥራ ነው ያሉት? ለሚለው ጥያቄ «አዎ ህጋዊ ነው ብየ ነው የተሳተፍኩት» በማለት ወ/ሮ ሳባ መልስ ሰጥተዋል።</p>

<p>ሌላዋ ምስክር በምክር አገልግሎት ሥራ እንደሚሰሩ የገለፁት ዶ/ር ቆንጅት ፈቃዱ የግንቦት 97 ምርጫን ተከትሎ የተከሰተው የፖለቲካ ችግር በሕጋዊና በሰላማዊ መንገድ እንዲፈታ ተከሳሾች ያደረጉትን ተግባራዊ ጥረትና አስተዋፅኦ በሚል ጭብጥ የተከሳሽ ጠበቃ ለምን ያህል ጊዜ እንደሚተዋወቁና ስልተከሳሾቹ የሚያውቁትን ለፍ/ቤቱ እንዲያስረዱላቸው ጠይቀዋል።</p>

<p>ዶ/ር ቆንጂት እንደገለፁት «አቶ ዳንኤል በቀለን ከስድስት ዓመት በላይ በሥራ አጋጣሚ እንደሚያውቋቸው ፣ አቶ ነፃነትንም ከሦስት ዓመት በፊት ተዋቀው አንዳንድ ሥራዎችን አብረው እንደሰሩ ተናግረው በምርጫ 97 ከሁለቱም ጋር በየቀኑ ይገናኙ እንደነበርና በደንብ እንደሚያውቋቸው ተናግረዋል።</p>

<p>«ሁለቱ ተከሳሾች ወጣት መሆናቸውንና ያላቸውን የአገር ፍቅር ፣ የሥራ ተነሳሺነት ፣ ህግ አክባሪነትና ስነስርዓትን በተመለከተ ምናለብት ሁሉም ትውልድ እንደነሱ በሆነ» የሚያስብል መልካም ፀባይ እንዳላቸው ገልፀዋል።</p>

<p>ዐቃቤ ሕግ መበስቀለኛ ጥያቄ ከአማካሪነት ሥራ ውጭ ይሰሩ በነበረበት ቦታና ሙያ ጠይቋቸው ዶ/ር ቆንጂት «ቀደም ባሉት ጊዜያት በአማካሪነትና አዲስ አበባ ዩኒቨርስቲ በትርፍ ጊዜያቸው ይሰሩ እንደነበር ገልፀዋ።»</p>

<p>ዐቃቤ ሕግ በተጨማሪ በምርጫ ወቅት ታዛቢ የሆኑት የትኛውን ድርጅት ወክለው እንደሆነ ጠይቆ ፣ «ኢሠመጉንና ሌሎችንም ሲቪል ማህበረሰብ በመወከል ተሳትፌያለሁ» ብለዋል።</p>

<p>ሐምሌ 26 ቀን 1999 ዓ.ም ጠዋት የመጀመሪያ መከላከያ ምስክር ሆነው የቀረቡት በአዲስ አበባ የሕግ ፋክሊቲ ዲን ፕሮፌሰር ጥላሁን ተሾመ ናቸው።</p>

<p>ፕሮፌሰር ጥላሁን «ተከሳሾቹ በሙያና በሥራ ጓደኞቻቸው እንዲሁም ህብረተሰቡ ዘንድ ስለሚታወቀው ሰላማዊነታቸው ፣ ሕግና ሥርዓት አክባሪነታቸው እና መልካም ባህሪያቸውን በተመለከተ» ቀርበው የምስክርነታቸውን ቃል አሰምተዋል።</p>

<p>በመጀመሪያ ሁለቱን ተከሳሾችን እንዴት እንደሚያውቋቸው በማስረዳት የጀመሩት ፕሮፌሰር ጥላሁን «ዳንኤልን የማውቀው እኔ ዳኛ ሆኘ እሱ ጠበቃ ሆኖ የተለያዩ ኬዞችን ይዞ ሲመጣ ነው። ነፃነት ግን ተማሪየ ስለነበር ነው የማውቀው» ብለዋል።</p>

<p>የተከሳሾቹን ፀባይ በተመለከተ ፕሮፌሰር ጥላሁን ሲገልፁ «መጀመሪያ ማንም ሰው መልካም ባህሪ አለው ተብሎ ነው የሚገመተው ፣ እነሱም አላቸው ብየ ነው የምገምተው። በሥራ ዳንኤል በጣም ጐበዝ ፣ ሰው አክባሪና ጠንቃቃ እንደሆነ አውቃለሁ ፣ ነፃነት ደግሞ ተማሪዬ በነበረበት ወቅት ጐበዝ ተማሪየ ከሌሎች የተሻለና የበለጠ ውጤት የነበረው ተማሪዪ ነበር። የመጀመሪያ የህግ ማውጫ ዳይሬክተሪ ያዘጋጀና የጉብዝናውንም ምልክት ያሳየበት መልካም ጅምሩ መሆኑን አውቃለሁ። በማለት ዐቃቤ ሕግ ለቀረበላቸው መስቀለኛ ጥያቄ የምስክርነት ቃላቸውን አጠናቀዋል።»</p>

<p>ከፕሮፌሰር ጥላሁን በመቀጠል የምስክርነት ቃላቸውን በተመሳሳይ ጭብጥ ያቀረቡት በከፍተኛ ፍርድ ቤት ከዳኛነት እስከ ፕሬዚዳንትነት ያገለገሉና በአሁኑ ጊዜ በጥብቅና ሥራ ላይ የሚገኙት አቶ አበበ ወርቁ ናቸው።</p>

<p>አቶ አበበ ስለ ዳንኤል በቀለ የሚያውቁትን ለመመስከር ሲጀምሩ ለተወሰነ ደቂቃ አንገታቸውን ወደ ኋላ በማዘንበል ፀጥ አሉ። ወዲያው አንገታቸውን መለስ በማድረግ ክቡር ፍ/ቤቱን ይቅርታ ጠይቀው «ስለ ዳንኤል ስናገር ስሜታዊ ስለምሆን ነው» በማለት ማስረዳት ጀምረዋል።</p>

<p>ዳንኤልን ተማሪ እያለ እንደሚያውቁት ፣ አብረው እንድሰሩ በመያዶች አካባቢም ሲሰራ እንደሚያውቁት የገለፁት አቶ አበበ ፣ ዳንኤል የተሟላ ብሩህ አስተሳሰብ ያለው ልጅ ነው ብለዋል።</p>

<p>ነፃነትን በተመለከተ ከዳንኤል ጋር የቅርብ ጓደኛሞች መሆናቸውን እንደሚውቁና ፣ ገንቢ የሆኑ ህጋዊ ነገሮችን ሲያደርግ እንደሚያቁት ነገር ግን የዳንኤልን ያህል እንደማያውቁት ተናግረዋል።</p>

<p>ሐምሌ 26 ቀን 1999 ዓ.ም 11 ምስክሮች የቀረቡ ሲሆን አቶ ማሞ ውድነህ ፣ አቶ ናርዶስ ለማ ፣ ወ/ሪት ኢየሩሳሌም ተሾመ ፣ አቶ አበበ ኅብተገብርኤል ፣ አቶ ካሳሁን በለጠ ፣ አቶ ወንደስን ስንታየሁ ፣ አቶ ማይያውቃል ወ/ሚካኤልና ወ/ሪት ብዙወርቅ ከተተ በተከሳሾችና በአቃቤ ሕግ በቀረበላቸው ጥያዌ መሠረት የምስክርነታቸውን ቃል በመስጠት ተከሳሾች ባቀረቡት የይበቃናል ጥያቄ መሠረት ተጠናቋል።</p>

<p>በመጨረሻም ተከሳሾቹ ዳንኤልን ነፃነት ለፍርድ ቤቱ ባቀረቡት አቤቱታ «ለምስክርነት የስም ዝርዝራቸውን ካቀረብነው 160 ምስክሮች ውስጥ 29 ብቻ እንዲመሰክሩና እንዲቋረጥ ያደረግነው የሚሰጡት የምስክርነት ቃል ተመሳሳይ ስለሆነና ፍርድ ቤቱ አፋጣኝ ፍርድ እንዲሰጠን ነው» ብለዋል።</p>

<p>«ፍርድ ቤቱን የምንለምነው ፍርዱ እንዲፋጠንልን ስለምንፈልግ የሰነድ ማስረጃዎችን ለችሎቱ ማንበብ ሳያስፈልገን ለፍ/ቤቱና ለዐቃቤ ህግ ስለምንሰጥ የክርክር ማቆሚያ (መደምደሚያ) እንድናደርግ ለሐምሌ 27 ወይም ሐምሌ 30 ቀን 1999 ዓ.ም እንዲያደርግልን ነው» በማለት አመልክተዋል።</p>

<p>ፍርድ ቤቱ የስራ ዘመኑ ቢያልቅም ተቸግሮልን ዓመቱ ብቻ ሳይሆን ሺ ዓመቱም ሳያፍ ፍርድ ቤቱ ከነሐሴ ወር ሁለት ቀን ሰጥቶን እንዲጠናቀቅልን» በአንክሮ እንጠይቃለን በማለት በድጋሚ አመልክተዋል።</p>

<p>ዐቃቤ ሕግ በበኩሉ «የቀረበው ዓምቱ ገብቶና ፣ እኛም የፍርድ ሂደቱ እንዲታይ ፍላጐት የለንም። እስካሁን እየሄደ ያለው አካሄድ ከበፊቱ የተለየ አካሄድ ነው ፤ ነገር ግን የችሎቱ አካሄድ እንዲለወጥ የሚያደርግ የሕግ አሠራር የለም የደረሰንን ሰነድ ሳናይ ፣ የተሰማውን የምስክርነት ቃል ሳንገናዝብ ውሳኔ የሚሰጥበት ሁኔታ ህጋዊነት የለውም። ውቅቱ ዐቃቤያን ህግና ዳኞች ስልጠና የሚገቡበት ፣ በእቅድና በፕሮግራም የተያዘ ነገር አለ ፣ ዝግጅት ሳናደርግ ለውሳኔ ሊቀጠር አይገባም እንቃወማለን» በማለት ለችሎቱ አመልክቷል።</p>

<p>ፍ/ቤቱ «የዐቃቤ ሕግ ማስረጃዎችን ስናይ በየቀኑ እንደነበርው ሁሉ ይኸንንም በትክክል ነው ያየነው የተለየ ሁኔታ አልታየም» ካለ በኋላ ተከሳሾች የሰነድ ማስረጃቸውን ለችሎቱና ለዐቃቤ ሕግ እንዲሰጡ ከተደረገ በኋላ ዐቃቤ ሕግ የሰነድ ማስረጃቸውንና የምስክሮቹን ቃል አገናዝቦና አተያይቶ የክርከር ማቆሚያ ንግግሩን እስከ ነሐሴ 20 ቀን 1999 ዓ.ም በጽ/ቤት በኩል ለችሎቱ እንዲያቀርብና ለተከሳሾችም በዕለቱ እንዲደርሳቸው እንዲያደርግ ፣ ተከሳሾች የክርክር ማቆሚያ ንግግራቸውን እስከ ነሐሴ 25 ቀን 1999 ዓ.ም በጽ/ቤት በኩል ለችሎቱ እንዲያቀርቡ ትዕዛዝ ሰጥቶ ለመስከረም 28 ቀን 2000 ዓ.ም ተለዋጭ ቀጠሮ በመስጠት ችሎቱ ተመልሷል።</p>

<p class="align-center"><a href="/Gazettas/Reporter/info/Reporter.sera.html">ከሪፖርተር ሐምሌ 29 ቀን 1999</a></p>

</body>
</html>	
