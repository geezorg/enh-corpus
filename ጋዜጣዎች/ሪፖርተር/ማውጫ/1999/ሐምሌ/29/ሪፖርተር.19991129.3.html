<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ለሚሊኒየሙ በሺ የሚቆጠሩ ታራሚዎች ይቅርታ ያገኛሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በሚሊኒየሙ በሺ የሚቆጠሩ ታራሚዎች ይቅርታ ያገኛሉ</h2>


<p>በፌዴራልና በክልል መንግሥታት ደረጃ መጪውን አዲስ ዓመት ምክንያት በማድረግ በሺ የሚቆጠሩ በላይ ታራሚዎች ይቅርታ ይደረግላቸዋል የሚል እምነት እንዳላቸው የፍትህ ሚኒስትር አቶ አሰፋ ክሲቶ በተለይ ለሪፓርተር ገለፁ። ይቅርታው በአስገድዶ መድፈርና በሙስና ወንጀል የተፈረደባቸውን አይመለከትም።</p>

<p>በተገባደደው ዓመት በመላው አገሪቱ ከ13 ሺህ በላይ ታራሚዎች ይቅርታ እንደተሰጣቸው የጠቆሙት ሚኒስትሩ በመጨው አዲስ ዓመት ይቅርታ የሚሰጣቸው ታራሚዎች ቁጥር ከቀድሞው በላይ እንደሚሆን ፣ ለዚህም ከክልል የይቅርታ ቦርድ አባላትና የፍትህ አካላት ጋር ምክክር እየተደረገ መሆኑን አመልክተዋል።</p>

<p>ይቅርታ የሚደረግላቸው የተለያየ ወንጀል ፈፅመው የተፈረደባቸው እንደሆኑ ሚኒስትሩ ጠቁመዋል። ይሁን እንጂ በአስገድዶ መድፈርና በሙስና ውንጀል ተከሰው የተፈረደባቸው ይቅርታ አያገኙም።</p>

<p>«ይቅርታ የመጠየቅ መብት አላቸው። ነገር ግን ይቅርታ አያገኙም» በማለት በሙስና በአስገድዶ መድፈር ወንጀሎች ላይ መንግሥት የፀና አቋም እንዳለው ሚኒስትሩ አስታውቀዋል።</p>

<p>«በሚያሳዝን ሁኔታ» ይላሉ ሚኒስትሩ «የ8 ወር ሕፃን የምትደፈርበት ጊዜ ላይ ደርሰናል። ለዚህ ዓይነቱ የከፋ ወንጀል ይቅርታ መስጠት ድርጊቱን ከዚህ ደረጃ ወደየት ልናመራው ያስችለናል» ሲሉ አስገድዶ መደፈር ከጤና ችግርነቱ በላይ በማህበራዊ ህይወት ያለውን አስከፊነት ገልፀዋል።</p>

<p>«ሙስናም የከፋ አደጋ ነው። የአገር ጠንቅ ነው» በማለት ሚኒስትሩ ይቅርታ የማይደረግለት ምክንያት አስረድተዋል። አያይዘውም ሁለቱም ወንጀሎች የሕዝብን ደህንነት የሚጐዱ በመሆናቸው ከይቅርታ ዓላመ ውጪ ናቸው ብለዋል።</p>

<p>«ነፍስ ያጠፉ ጭፍጨፋ ያካሄዱ ፣ ጡት የቆረጡ በምንም ዓይነት ይቅርታ ሊያገኙ አይችሉም» ሲሉ ሚኒስትሩ ተናግረዋል።</p>

<p>በርካታ የይቅርታ ደብዳቤዎች መቅረቡን የጠቆሙት አቶ አሰፋ ፣ ከቀረቡት የይቅርታ ድበዳቤዎች ውስጥ ከኦነግ ጋር በተያያዘ ወንጀል ፈፅመው የታሰሩ እንደሚገኙበት አመልክተዋል። መዝገቡ የማጣራት ሥራ እየተሠራ በመሆኑ ዝርዝር ማብራሪያ መስጠት ግን አይቻልም ብለዋል።</p>

<p>በሌላ በኩል የተፈቱት የቅንጅት አመራሮች ጋር አብረው ይቅርታ የጠየቁ የፓርቲው አባላት ጉዳያቸው በፍርድ ቤት ቢጠናቀቅም እስካሁን ያልተፈቱበትን ምክናያት ተጠይቀው «መሟላት ያለበት ስነድ ሲሟላ አስፈላጊው እንደሚደርግም ሚኒስትሩ ጨምረው ገልፀዋል።</p>

<p class="align-center"><a href="/Gazettas/Reporter/info/Reporter.sera.html">ከሪፖርተር ሐምሌ 29 ቀን 1999</a></p>

</body>
</html>	
