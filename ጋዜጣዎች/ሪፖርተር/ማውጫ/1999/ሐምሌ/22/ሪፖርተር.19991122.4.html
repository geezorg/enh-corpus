<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ፍርድ ቤት በቅንጅት ተከሳሾች ላይ የቅጣት ውሳኔ አስተላለፈ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ፍርድ ቤት በቅንጅት ተከሳሾች ላይ የቅጣት ውሳኔ አስተላለፈ</h2>


<p>የፌደራል ከፍተኛ ፍርድ ቤት ሁለተና ወንጀል ችሎት (አቃቂ) ሐምሌ 18 ቀን 1999 በዋለው ችሎት በአምስት የቅንጅት ተከሳሾች ላይ የጥፋተኝነት ውሳኔ አስተላለፈ።</p>

<p>የቅጣት ውሳኔ የተላለፈባቸው አምስቱ ተከሳሾች ዳዊት ከበደ ፣ መብራቱ ክበደ ፣ ወሰንሰገድ ገ/ኪዳን ፣ ቅድስት በቀለና ግርማ አማረ ናቸው።</p>

<p>ፍርድ ቤቱ መዝገቡን ቀጥሮ የነበረው ተከሳሾቹ የፌዴራል ዐቃቤ ሕግ ባቀረበባቸው ክስ ላይ የመከላከያ ምስክሮች ለማሰማት ቢሆንም አምስቱ ተከሳሾች «በቀረበብን የወንጀል ክስ ጥፋተና መሆናችንን ስለምናምንና የመከላከያ ምስክሮቻችንን ማሰማት ስለማንፈልግ በአፋጣኝ ውሳኔ እንዲሰጠን እናመለክታለን የሚል ደብዳቤ በመፃፋቸው ፣ ዳኛው የሁሉንም ድብዳቤ ለችሎቱ በማንበብና የፃፉት እነሱ ለመሆናቸው እያንዳንዳቸው በመጠየቅ አረጋጠው የምስክሮቹን ቃል ሳይሰማ ቀርቷል።</p>

<p>የመከላከያ ምስክሮቻቸውን እንደማይፈልጉ በደብዳቤ ከገለፁት አምስት ተከሳሾች በተጨማሪ የመከላከያ ምስክሮቻቸውን እንደማይፈልጓቸው ነገር ግን ባቀረቡት የሰንድ ማስረጃ መሰረት አፋጣኝ ውሳኔ እንዲሰጣቸው አቶ አለማየሁ የኔነህም ደብዳቤ በመፃፍ መጠየቃቸውን ፍርድ ቤቱ በንባብ በማሰማት ገልጿል።</p>

<p>አቶ አለማየሁ የኔነህ ያቀረቡት ሁለት የሰነድ ማስረጃ ፣ ጥቅምት 22 ቀን 1999 በዋለው ችሎት ደሴ ፍርድ ቤት መገኘታቸውን የሚገልጽና ዐቃቤ ሕግ በእሳቸው ላይ ያቀረበውን የሰነድ ማስረጃ መሆኑን ገልፀው በዚሁ መሰረት ውሳኔ ይሰጠኝ በማለት አመልክተዋል።</p>

<p>አቶ በድሩ አደም በዕለቱ በዋለው ችሎት የቀረቡ ሲሆን ፣ ቀደም ብለው ባሰሙት የመከላከያ ምስክሮች መሰረት ውሳኔ እንዲሰጣቸው ለፍርድ ቤቱ አመልክተዋል።</p>

<p>ሐምሌ 18 ቀን 1999 በዋለው ችሎት የጥፋተኝነት ውሳኔ በተሰጣቸው ተከሳሾች ላይ ዐቃቤ ሕግ የቅጣት አስተያየት እንዲያቀርብ ተጠይቆ በዕለቱ አስተያየቱን አቅርቧል።</p>

<p>ዐቃቤ ሕግ ያቀረበው አስተያየት ሐምሌ 19 ቀን 1999 የቅጣት ውሳኔ በተላለፈባቸው በአንደኛው ክስ ለተከሰሱት ተከሳሾች ያቀረቡት የቅጣት አስተያየት ለግርማ አማረ ፣ መብራቱ ከበደና ቅድስት በቀለ ላይ ይውሰድልኝ ብሎ ፣ በወሰንሰገድ ገ/ኪዳንና ዳዊት ከበደ ላይ ደግሞ በአንደኛው ክስ ተለውጦ በሌሉ ተከሳሾች ላይ ያቀረብነው የቅጣት አስተያየት ለንዚህም በተመሳሳይ ይወሰድልን በማለት ምላሽ ሰጥቷል።</p>

<p>ፍርድ ቤቱ በአምስቱ ተከሳሾች ላይ የቅጣት ውሳኔ ለመስጠት በአቶ በድሩ አደምና በአቶ አለማየሁ የኔነህ ላይ ዐቃቤ ሕግ የቅጣት አስተያየቱን እስከ ሐምሌ 20 ቀን 1999 በጽ/ቤት በኩል እንዲያቀርብ ትዕዛዝ በማስተላለፍ የጥፋተኝነት ውሳኔ ለመስጠት ለሐምሌ 25 ቀን 1999 ተለዋጭ ቀጠሮ ስጥቷል።</p>

<p>ከአቶ በድሩ አደም በስተቀር ሁሉም ተከሳሾች ለጠቅላይ ሚኒስትሩ የይቅርታ ደብዳቤ በመፃፍ በፊርማቸው አረጋግጠው ካቀረቡትና ይቅርታ ከተደረገላቸው የቅንጅት ተከሳሾች ጋር አብረው የፈረሙና ይቅርታ የጠየቁ መሆናቸው ይታወሳል።</p>

<p class="align-center"><a href="/Gazettas/Reporter/info/Reporter.sera.html">ከሪፖርተር ሐምሌ 22 ቀን 1999</a></p>

</body>
</html>	
