<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የቅንጅት ዓለም ዐቀፍ ላዕላይ ምክር ቤት እንዲፈርስ ታዘዘ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የቅንጅት ዓለም ዐቀፍ ላዕላይ ምክር ቤት እንዲፈርስ ታዘዘ</h2>


<p>የቅንጅት ዓለም ዐቀፍ ኮሚቴን ተክቶ ከአንድ ወር በፊት ተዋቅሮ የነበረው የቅንጅት ላዕላይ ምክር ቤት እዲፈርስ ከአዲስ አበባ ትዕዛዝ ተላለፈለት።</p>

<p>አለም ዐቀፍ ምክር ቤቱ እንዲፈርስ የታዘዘው ፣ ባለፈው ሳምንት አጋማሽ ተሰብሰበው የነበሩት ከእስር የተፈቱት የቅንጅት አመራሮች ባሳለፉት ውሳኔ «በቅንጅት ስም በዓለም ዐቀፍ ደረጃ ተደራጅታችሁ የፖለቲካ አመራር እየሰጣችሁ ለነበራችሁ ሁሉ» በሚል አድራሻ በተፃፈ ድብዳቤ ነው። ደብዳቤው እኛን በመወከል ትሰጡ የነበረው የፖሊቲካ አመራር መቋረጡን እናሳውቃለን» ሲል ይገልፃል።</p>

<p>ውሳኔው ሰፊ ድጋፍ እግኝቶ የነበረውንና በዶክተር ታዬ ወልደሰማያት ይመራ የነበረውን የምክር ቤቱ ደጋፊዎች ያሳዘነ መሆኑንና በሌላ ወገን የተሰለፉትን በእነ አቶ ብርሃኑ መዋ የሚመራው የቀድሞውን የቅንጅት ዓለም ዐቀፍ አመራር ደጋፊዎች ያስደነቀ መሆኑን ከስፍራው የደረሰን ዜና ያመለክታል።</p>

<p>ውሳኔውን ያሳለፉት ፣ በአዲስ አበባ ታስረው የተፈቱት የቅንጅት አመራሮችና የላዕላይ ምክር ቤት አባላት ብቻ ናቸው። ያልታሰሩትና በቀድሞው አቋማቸው ያሉት «የቅንጅት» የላዕላይ ምክር ቤት አባላት እስካሁን እንዳላሳተፏቸውና ጥሪ እንዳላደረጉላቸው ታውቋል። ታስረው የተፈቱት የቀድሞ የቅንጅት አመራር በላዕላይ ምክር ቤት 22 ብቻ ሲሆኑ እነ አቶ ልደቱ ሳይጨምር በቀድሞው አቋማቸው የቆዩ ከ30 በላይ የላዕላይ ምክር ቤት መኖራቸው ታውቋል።</p>

<p>ከእስር የተፈቱት ያላታስሩት በዚህ ውሳኔ እንዳይካፈሉ የፈለጉበት ምክንያት ለጊዜው አልታወቀም።</p>

<p>ዓለም ዐቀፍ የላዕላይ ምድር ቤት የቀድሞውን ዓለም ዐቀፍ አመራር ተክቶ እንዲሰራ የተዋቀረው ፣ ሰኔ 16/1999 ሲሆን ትዕዛዝም የተላለፈው በእስር ላይ በነበሩበት ጊዜ በኢንጂነር ኃይሉ ሻውል ፈቃድ መሆኑን የምክር ቤቱ ጋዜጣዊ መግለጫ ያመለክታል።</p>

<p>ቀድሞ በነበሩት ላይ 11 ሰዎች ተጨምረው 23 አባላት ያለበት ምክር ቤት ሲቋቋም ከቀድሞው የመምህራን ማህበር ሊቀመንበርነታቸው በፈቃዳቸው ለቀው ወደ ፖለቲካ የተቀላቀሉት ዶክተር ታዬ ወልደሰማያት ሊቀመንበርነቱን እንዲረከቡ አድርጎ ነበር።</p>

<p>ምክር ቤቱ የተዋቀረው የዓለም ዐቀፍ አመራር ሊቀመንበር በነበሩት በሻለቃ ዮሴፍና በዋና ፀሐፊው በአቶ ብርሃኑ መዋ ቡድን ተከፋፍሎ ቅራኒ ውስጥ በመግባታቸው ለማስማማት ወደዚያው በተላኩት ሽማግሌዎች ታዳሚነት ጭምር ነው።</p>

<p>ለሽምግልና የተላኩት ዶክተር በዛብህ ደምሴና ሻለቃ አድማሱ መላኩ ፣ ከኢንጂነር ኃይሉ ሻውል የተላከውን ማስታወሻ መሰረት በማድረግ እንዲዋቀር ላደረጉት ምክር ቤት ፣ በእነ አቶ ብርሃኑ መዋና አንዳርጋቸው ጽጌ ቡድን ዕውቅና ነፍጓል።</p>

<p>የውጭውን አመራር ይዞ የቆየው ቅንጅት ዓለም ዐቀፍ አመራር ራሱን በማስገለሉና ከፍተኛ ቅሬታ በመፈጠሩ ደጋፊዎች መከፋፈላቸውም የተለያዩ ዘገባውች አረጋግጠዋል። እንዲያውም «ቅንጅት የሰለጠነ ፓርቲ እንጂ ዘው ብሎ የሚገባበት እድር አይደለም...» በሚል ርዕስ ባወጣው ጽሁፍ ላይ በዓለም ዐቀፍ ምክር ቤት የተመረጡት በቅንጅት ስብሰባ ላይ ተካፍለው የማያውቁ መሆናቸውን ገልፆ «በተራ ሴራ ለመጥለፍ የተደረገ ዝግጅት...» ሲል ዘልፎታል።</p>

<p>የእነ አቶ ብርሃነ መዋ ቡድን ፣ የዶክተር ብርሃኑ ነጋ ደጋፊ ተብሎ ሲታወቅ ፣ የእነ ዶ/ር ታዬ ወልደሰማያት ምክር ቤት የኢንጂነር ኃይሉ ሻውል ቡድን ተብሎ በአሜሪካ በካናዳና በአውሮፓ ያሉ ደጋፊዎችን ከፋፍሏቸዋል።</p>

<p>ኢንጂነር ኃይሉ ሻወል ፣ ከእስር ቤት እንደወጡ ምክር ቤቱ ሥራውን እንዲቀጥላና ለላስቬጋስ ምክር ቤቱ ለደጋፊዎቹ ባደረገው ስብስባ የሰጡት ድጋፍ የምክር ቤቱ ቡድን ጠንክሮ እንዲታይ አድርጎት ነበር።</p>

<p>ከሁለት ቀን በኋላ ምክር ቤቱ እንዲፈርስ የተወሰነውን ውሳኔ የዶክተር ብርሃኑ ነጋ ቡድን ሞራሉን ከፍ ለማድረግ ሊረዳው እንደሚችል ፖለቲካውን የሚከታተሉ ተንታኞች ይናገራሉ።</p>

<p class="align-center"><a href="/Gazettas/Reporter/info/Reporter.sera.html">ከሪፖርተር ሐምሌ 22 ቀን 1999</a></p>

</body>
</html>	
