<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ከኦነግ ጋር በተያያዘ በእስር ላይ ያሉ እንዲፈቱ እየተሸመገለ ነው።</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ከኦነግ ጋር በተያያዘ በእስር ላይ ያሉ እንዲፈቱ እየተሽመገለ ነው።</h2>


<p>ከኦሮሞ ሕዝቦች ነፃነት ግንባር (ኦነግ) ጋር በተያያዘ በእስር ላይ ያሉ እንዲፈቱ በከፍተኛ አካላት ሽምግልና መጀመሩን ለጉዳዩ ቅርበት ያላቸው ገለፁ። በላው ኢትዮጵያ ምህረት ለማድረግ የሚያስችል የምክክር ስብሰባ ይደረጋል።</p>

<p>ጉዳዩ ረቡዕ በፍትህ ሚኒስቴር በሚካሄደው የብሄራዊ ይቅርታ ቦርድ ስብሰባ ላይ ቀርቦ ይመከርበታል። የውሳኔ ሀሳቡም ለኢፍድሪ ፕሬዚዳንት ይቀርባል ተብሎ እንደሚጠበቅ እነዚሁ ለጉዳዩ ቅርበት ያላቸው ክፍሎች ተናግረዋል። በምህረት አሰጣጡ ደንብ መሰረት ቦርዱ ያቀረበው የውሳኔ ሀሳብ በፕሬዚዳንቱ ሲፀድቅ ተግባራዊ እንደሚሆን የገለፁት እንዝህ ክፍሎች «ከኦነግ ጋር በተያያዘ እስር ላይ ያሉት እንዲፈቱ በከፍተኛ አካላት የተደረገው ጥረት በአገሪቱ የተጀመረውን የመቻቻል ርምጃ ያጐለብተዋል» ብለዋል። በዚሁ መሠረት ከኦነግ ጋር በተያያዘ ተይዘው በእስር ላይ ካሉት ውስጥ ሁለት መቶ የሚጠጉ በቅርቡ ምህረት ሊደረግላቸው እንደሚችል ምንጮች ገልፀዋል።</p>

<p>በሌላ ዜና ከሚሌኒየሙ ጋር በተያያዘ በመላው አገሪቱ ምህረት ለመስጠት ሐምሌ 27 ቀን 1999 ዓ.ም ከጠዋቱ 3፡30 በሂልተን ሆቴል የምክክር ስብሰባ እንደሚካሄድ ታውቋል።</p>

<p>በስብሰባው የኢፌድሪ ፕሬዚዳንት ግርማ ወልደጊዮርጊስ ፣ የብሄራዊ የይቅርታ ቦርድ አባላትና የክልል የይቅርታ ቦርድ ሊቃነመናብርት እንደሚገኙ ለማወቅ ተችሏል። የምክክር ስብሰባው ፕሬዚዳንቱ በንግግር ይከፍታሉ ተብሎ ይጠበቃል።</p>

<p>ምክክር ለማድረግ የተፈለገው በመላው አገሪቱ ሚሌኒየሙን ተክትሎ ለሚሰጠው ምህረት ሁሉም ክልሎች ተመሳሳይ አቋም እንዲይዙ ለማድረግ እንደሆነ እነዚሁ ቅርበት ያላቸው ክፍሎች ተንግረዋል።</p>

<p>ባለፈው አዲስ አመት ከአስር ሽህ በላይ ለሚሆኑ እስረኞች ምህረት የተሰጠ ሲሆን የሶማሌና የአፋር ክልሎች ብቻ ምህረት አለማድረጋቸው የሚታወስ ነው።</p>

<p>በሌላ ዜና ከእስር ከተፈቱት የቀድሞ የቅንጅት አመራሮች ጋር ይቅርታ ደብዳቤ አስገብተው ያልተፈቱት የቅንጅት ለአድነትና ለዴሞክራሲ ፓርቲ አባላት የፍርድ ውሳኔያቸው በመጠናቀቁ ምህረት እንደሚሰጣቸው ታውቋል።</p>

<p>ጥቅላይ ሚኒስትር መለስ ዜናዊ መንግሥት የሰጠውን ምህረት አስመልክቶ ይቅርታ ጠይቀው ያልተፈቱ የፍርድ ሂደታቸው ሲጠናቀቅ እንደሚፈቱ መግለፃቸው ፣ የአገር ሽማግሌዎችና የይቅርታ ቦርድ አባላት በተመሳሳይ መናገራቸው አይዘነጋም።</p>

<p class="align-center"><a href="/Gazettas/Reporter/info/Reporter.sera.html">ከሪፖርተር ሐምሌ 25 ቀን 1999</a></p>

</body>
</html>	
