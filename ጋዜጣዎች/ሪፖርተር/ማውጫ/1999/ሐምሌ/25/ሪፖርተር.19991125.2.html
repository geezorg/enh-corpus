<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>በ25 የቅንጅት አባላት ላይ የቅጣት ውሳኔ ተሰጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በ25 የቅንጅት አባልት ላይ የቅጣት ውሳኔ ተሰጠ</h2>


<p>የዴደራል ከፍተኛ ሁለተኛ ወንጀል ችሎት በተለያየ ፋይል በተከሰሱ 25 እና 24 ቀን በዋለው ችሎት የቅጣት ውሳኔ ሰጠ። የይቅርታ ቦርድ በምህረት ጉዳይ ላይ ተነጋግሮ ለፕሬዚዳንቱ የውሳኔ ሐሳብ ለማቅረብ ዛሬ ይሰበሰባል።</p>

<p>ፍርድ ቤቱ ሐምሌ 20 ቀን 1999 በዋለው ችሎት በወንጀለኛ መቅጫ ሕግ ቁጥር 238(2) መሠረት ጥፋተኛ ሆነው በመገኘታቸው በእድሜ ልክ ወይም ሞት ያስቀጣ እንደነበር ገልፆ ፣ ነገር ግን ፍ/ቤቱ በወንጀለኛ መቅጫ ሕግ ቁጥር 79 (ለ) መሠረት ሻለቃ አርጋው ክባታሙን ፣ ደረጀ እርገጤ ፣ ጋዜጠኛ ታዴዎስ ታንቱ ፣ አበበ ሲዳ ፣ መላኩ ተፈራና ተስፋዬ ደርቤን በ15 ዓመት ጽኑ እስራትና ለአራት ዓመት ከማንኛውም ማኅበራዊ ግንኙነት መብታቸው በማገድ እዲቀጡ ወሰኖባቸዋል።</p>

<p>በተመሳሳይ መዝገብ ተከሰው በነበሩት ጋዜጠኛ ጎሹ ሞገስ ፣ ማህተመ በኩር ፣ አማረ ለማ ፣ ለገሰ ኃ/ሚካኤልና ሸዋጉልት ይመኑ ላይ አሥር አመትና ለሦስት ዓመት ከማንኛውም ማኅበራዊ ግንኙነት መብታቸው እንዲቀጡና እንዲታገዱ የቅጣት ውሳኔ አስተላልፏል። በዚሁ መዝገብ ተክሰው የነበሩት በአቶ ብርሃነ ሞገሴን መዝገብ መርምሮ ውሳኔ ለመስጠት ለታህሳስ 2 ቀን 2000 ዓ.ም ተለዋጭ ቀጠሮ ስጥቷል።</p>

<p>በሌላ መዝገብ በእነ ክፍሌ ጥግነህ የክስ መዝገብ ተከሰው በነበሩት 14 የቅንጅት ተከሳሾች ላይ የከፍተኛው ፍርድ ቤት ከ10 ዓመት እስከ 17 ዓመት የሚደርስ የቅጣት ውሳኔ አስተላልፏል።</p>

<p>ሐምሌ 23 ቀን 1999 ለሁሉም ተከሳሾች የመከላከያ ምስክሮች ስለማናሰማ ፍ/ቤቱ ጥፋተኛ መሆናቸውን አውቆ ውሳኔ ይሰጠን በማለት ለፍ/ቤቱ የፃፉትን ድብዳቤ አንብቦና እንሱ መፃፋቸውን አረጋግጦ ዐቃቤ ሕግ የቅጣት አስተያየት እንዲያቀርብ ትዕዛዝ ሰጠ።</p>

<p>ዐቃቤ ሕግ የሚያቀርበው የቅጣት አስተያየት እንደ ሌላው ገልፆ ሆኖም ግን ለጥፋታቸው የሚመጥን ለሌሎችም ማስተማሪያ የሚሆን ተመጣጣኝ ቅጣት ፍርድ ቤቱ እንዲሰጥልኝ በማለት ጠይቋል።</p>

<p>የተከሳሾች ጠበቃም ታሳሪዎች ከዚህ በፊት ምንም አይነት የጥፋት ምዝገባ እንደሌላቸውና ማኅበሩን (ቅንጅትን) የማገልገል ሥራ ላይ የተሰማሩ በመሆናቸው ፍርድ ቤቱ አስተያየት አድርጎ እንዲቀጣቸው በማለት የቅጣት ማቅለያ አስተያየታቸውን አቅርበዋል።</p>

<p>ፍርድ ቤቱ ሐምሌ 24 ቀን 1999 በዋለው ችሎት አቶ ክፍሌ ጥግነህና አቶ እጅጉ ገ/ሚካኤልን በ17 ዓመት ጽኑ እስራትና ለ4 ዓመት ከማንኛውም ማኅበራዊ ግንኙነት መብታቸው በማሳገድ የቅጣት ውሳኔ አስተላልፏል።</p>

<p>በአቶ ግርማ ዘውዱ ፣ ጎይቶም በፍቃዱ ዘውገ አያሌው ፣ መስፍን ወልዴ ፣ ዮሴፍ ሁንዴሳ ፣ ብሩክ አለሙ ፣ ስለሞን ደግፌ ፣ አክሊሉ ለገሰ ፣ ናትናኤል መኮንን ፣ አስር አለቃ ገዳ አባፊጣ ፣ አቶ ይመርና አድማሱ አበበ ላይ የ10 ዓመት እስራትና ለሦስት ዓመት ከማኅበራዊ ግንኙነት መብታቸው እንዲታገዱ ውሳኔ አስተላልፏል።</p>

<p>በተያያዘ ዜና በዛሬው ዕለት ባለፈው ሣምንት የመከላከያ ምስክሮቻቸውንና የሰነድ ማስረጃቸውን እንደማይፈልጉትና ፍ/ቤቱ በአፋጣኝ ውሳኔ እንዲሰጣቸው በጠየቁት ዳዊት ከብደ ፣ መብራቱ ከብደ ፣ ወሰንሰገድ ገ/ኪዳን ፣ ቅድስት በቀለ ፣ ግርማ አማረ የቅጣት ውሳኔ የሚተላለፍባቸው ሲሆን በአቶ አለማየሁ የኔነህና በአቶ በድሩ አደም ክስ ላይ ውሳኔ ይሰጣል።</p>

<p class="align-center"><a href="/Gazettas/Reporter/info/Reporter.sera.html">ከሪፖርተር ሐምሌ 25 ቀን 1999</a></p>

</body>
</html>	
