<?xml version="1.0" encoding="UTF-8"?>

<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ናዝሬት በአንድ ኤርትራዊ ቤት ተቀጣጣይ ሳሙና መሰል ፈንጂዎች ተገኙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ናዝሬት በአንድ ኤርትራዊ ቤት ተቀጣጣይ ሳሙና መሰል ፈንጂዎች ተገኙ</h2>


<p>ናዝሬት በአንድ ኤርትራዊ ቤት የተደበቁ ተቀጣጣይ ሳሙና መሰል ፈንጂዎች ታሽገው መገኘታቸውን የአዳማ ፖሊስ ገለፀ። በአፋር ክልል ተቀጣጣይ ፈንጂዎችን (ድማሚቶች) ሲያዘዋውር የነበረ ቡድን በቁጥጥር ስር ዋለ። በቢጂአይ የጭነት መኪና የተደበቁ ሽጉጦች በኬላው ፈታሾች ተያዙ።</p>

<p>በኤርትራዊው ቤት ተደብቀው የተያዙት ተቀጣጣይ ፍንጂዎች ከአፋር ክልል የመጡ ሲሆኑ የክልሉ ፖሊስ በጥቆማ ናዝሬት በሚገኘው የተጠቃሹ ቤት ድረስ በመሄድ በፍተሻ እንዳገኘው የአዳማ ፖሊስ የምርመራ ክፍል ኃላፊ እንስፔክተር ኃይሉ አመልክተዋል።</p>

<p>የወንጀል ድርጊቱ አፋር ቢፈፀምም አንዱ ካርቶን ተደብቆ የተገኘባቸው ኤርትራዊው የቤት ባለቤት በቁጥጥር ስር ውለው ምርመራ እየተካሄደባቸው ነው። ከድርጊቱ ጋር ተያያዥነት ያላቸው በተባሉ ላይም ተመሳሳይ ምርመራ እየተደረገ በመሆኑ ዝርዝር መግለጫ መስጠት እንደማይቻል ኃላፊው ገልፀዋል።</p>

<p>በአፋር ክልል ተቀጣጣይ ፈንጂ በማዘዋወር ላይ እንዳለ በቁጥጥር ስር የዋለው ቡድን አባላት ፈንጂዎቹን የሰረቁት በክልሉ የመንገድ ሥራ እየሠራ ካለ የቻይና ኩባንያ ላይ ነው።</p>

<p>የቡድኑ አባላት ስምንት ካርቶን ተቀጣጣይ ፈንጂዎች መስረቃቸውን ያመለክተው ፖሊስ ወዲያውኑ በቁጥጥር ስር ከዋሉት በተጨማሪ ናዝሬት ከተማ ድረስ በመምጣት የያዛቸው እንዳሉ አስረድቷል። ያልተያዙ ሰባት የድርጊቱ ተባባሪዎች እየተፈለጉ ሲሆን ስምንት ያህሉም በቁጥጥር ስር ውለዋል።</p>

<p>የአፋር ክልል ፖሊስ ኮሚሽን ምክትል ኮሚሽነር ናዝሬት በመምጣት ከአዳማ ፖሊስ ጋር በጉዳዩ ዙሪያ ተነጋግረው ከተሰረቀው ስምንት ካርቶን ተቀጣጣይ ፈንጂ ተለይቶ ናዝሬት ከተማ የገባውን አንድ ካርቶን ከተደበቀበት ቤት ማግኘት እንደተቻለ ታውቋል። አንድ ካርቶን ስምንት ፈንጂዎችን ይይዛል።</p>

<p>አንዱ ካርቶን በአንድ ኤርትራዊ ቤት ውስጥ መገኘቱ ከፖለቲካ ጋር የተያያዘ እንደሆነ በስልክ ተጠይቀው ምክትል ኮሚሽሩ «ጉዳዩ በምርመራ የተያዘ ስለሆነ ዝርዝር መረጃ ለመስጠት እቸገራለሁ» በማለት መልስ ሰጥተዋል።</p>

<p>በአፋር ክልል የተያዙትን ተቀጣጣይ ሳሙና ፈንጂዎች (ድማሚቶች) በተመለከተ ባለሙያዎች አስተያየት ሰጥተዋል። አንዱ ድማሚት ጉድጓድ ተቆፍሮ ከነማቀጣጠያው ቢቀበር ሲፍነዳ ህንፃ የማፈራረስ ፤ መሰረት የማናጋት ሃይል አለው።</p>

<p>በሶምሶናዊት ቦርሳ ውስጥ በቀላሉ በማስቀመጥ የትኛውም ዓየንት ተቋም ላይ አደጋ ለማድረስ ክሮቹን ብቻ በማቀጣጠል ከፍተኛ ጉዳት እንደሚያደርስ ባለሙያዎቹ ጨምረው ገልፀዋል።</p>

<p>በሌላ ዜና የናዝሬት ጉምሩክ 33 አነስተኛ መጠን ያላቸውን ሽጉጦች መያዙን አስታውቋል።</p>

<p>የናዝሬት ጉምሩክ ሥራ አስኪያጅ አቶ ጌታቸው እንዳስታወቁት ሽጉጦቹ የተያዙት ቢራ አከፋፍሎ ሲመለስ በነበረ የቢጂአይ የንግድ መኪና ውስጥ ተደብቀው ነው።</p>

<p>የንብረቱ ባለቤት ወዲያውኑ እንዳልተያዙ የግለፁት የፍተሻ ሠራተኛ እንዳስረዱት ባለፈው ሰኞ ከቀኑ አምስት ሰዓት ላይ ሽጉጦቹ ሲያዙ የመኪናው አሽከርካሪ አብረው ተጭነው የነበሩ ካሜራዎች በቁጥጥር ስር እንዲውሉ ተደርገዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሐምሌ 4 ቀን 1999</a></p>

</body>
</html>	
