<?xml version="1.0" encoding="UTF-8"?>

<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የቅንጅት አመራሮችና ... የፍርድ ቤት ውሎ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የቅንጅት አመራፎችና ... የፍርድ ቤት ውሎ</h2>


<p>የፌዴራል ከፍተኛ ፍርድ ቤት ሁለተኛ ወንጀል ፣ ችሎት በእነ ኢንጂነር ኃይሉ ሻውል መዝገብ ተከሰው የጥፋተኛነት ውሳኔ ባስተላለፈባቸው 41 ተከሳሾች ላይ የሞት ቅጣት እንዲወሰንባቸው ዐቃቤ ሕግ በቅጣት አስተያየት አመለከተ።</p>

<p>ሐምሌ 2 ቀን 1999 ዓ.ም በዋለው ችሎት ፣ ዐቃቤ ሕግ ተከሳሾቹ ጥፋተኛ በተባሉባቸው አራቱም ክሶች ከሦስት ዓመት እስከ እድሜ ልክ በሚደርስ ፅኑ እስራትና በሞት የሚያስቀጡ መሆናቸውን ፤ ጥፋተኛ የተባሉት የፕሬስ ማተሚያ ድርጅቶች በሕግ ድንጋጌው እስከ 500 ሺ ብር የገንዘብ ቅጣትና ዕግድ እንዲሰጣቸው ፤ እንዲዘጉ ወይም እንዲፈርሱ የሚያደርግ መሆኑን በቅጣት አስተያየቱ ላይ አመልክቷል።</p>

<p>ዐቃቤ ሕግ ችሎቱ በአራት ተደራራቢ ክሶች የጥፋተኝነት ውሳኔ ባሳለፈባቸው ኢንጂነር ኃይሉ ሻውል ፤ አባይነህ ብርሃኑና ሻለቃ ጌታቸው መንግስቴ፤</p>

<p>በሦስት ተደራራቢ ክሶች የጥፋተኛነት ውሳኔ የተላለፈባቸው ኢንጂነር ግዛቸው ሺፈራው ፣ ዶ/ር ኃይሉ አርአያ ፣ አቶ ሙሉነህ ኢዬኤል ፣ አቶ ስለሺ ጠና ፣ ዶ/ር ብርሃኑ ነጋ ፣ ዶ/ር በፍቃዱ ደግፌና ዶ/ር ያ ዕቆብ ኃ/ማርያም ፣</p>

<p>በሁለት ተደራራቢ ክሶች ጥፋተኛ የተባሉት ፣ ወ/ሪት ብርቱካን ሚዴቅሳ ፣ አስቻለው ከተማ ፣ ዶ/ር ታዲዮስ ቦጋለ ፣ አቶ ገ/ፃዲቅ ኃ/ማርያም ፣ አስፋ ሀብተወልድ ፣ ብሩክ ከተማ ፣ መስፍን አማን (በሌለበት) ፣ ታምራት ታረቀኝ ፣ አንዱዓለም አራጌ ፣ ወ/ሮ ንግስት ገ/ሕይወት ፣ ደበበ እሸቱ ፣ የኔነህ ሙላት ፣ ማሙሸት አማረ ፣ መስፍን ተስፋዬ ፣ ተስፋዬ ታሪኩ ፣</p>

<p>በአንድ ክስ ብቻ ጥፋተኛ በተባሉት ፕሮፌሰር መስፍን ወልደማሪያም ፣ አንተነህ ሙሉጌታ መላኩ ፋንታዬ ፣ አንዳርጋቸው ፅጌ (በሌሉበት) ኤልያስ ክፍሌ (በሌሉበት) ፣ አብይ ግዛው (በሌሉበት) ፣ መስፍን ደቤሳ ፣ ብርሃኑ አለማየሁ (ቻይና) ፣ ውድነህ ጀዲ ፣ መላኩ ኡንቻ ፣ አብዮት ዋቅጂራ ፣ ዳንኤል በሪሁን ፣ ዋልታንጉስ አስናቀና ሙሉ ጋሹ ፣ በሁሉም ተከሳሾች ላይ የሞት ቅጣት እንዲወሰንባቸው ለፍርድ ቤቱ አመልክቷል።</p>

<p>ዐቃቤ ሕግ ፍርድ ቤቱ የተከሰሱበት የሕግ አንቀፅ በመለወጥ የጥፋተኝነት ውሳኔ ባስተላለፈባቸው ፋሲል የህትመትና ማስታወቂያ ድርጅት ፣ ሲሳይ የህትመትና የማስታወቂያ ድርጅት እና ሰርካለም አሳታሚ ድርጅት ላይ ቅጣቱ ከብዶ በድርጅቶቹ ላይ ከፍተኛ የገንዘብ ቅጣትና ድርጅቶቹን በመዝጋት ተጨማሪ ቅጣት እንዲወሰንባቸው አመልክቷል።</p>

<p>ዐቃቤ ሕግ ፣ የቅጣት አስተያየቱን ባቀረበበት ወቅት ፣ ዘጠኝ ተከሳሾች የቅጣት ማቅለያ አስተያየት እናቀርባለን ፣ በማለት ለፍርድ ቤቱ በማመልከታቸውና የዐቃቤ ሕግ የቅጣት አስተያየቱ ሊደርሳቸው እንደሚገባ በማመከታቸው ፣ ፍርድ ቤቱ ያቀረቡትን ጥያቄ ተቀብሎ ፣ ዐቃቤ ሕግ የቅጣት አስተያየቱን በንባብ አስምቷል።</p>

<p>ፍርድ ቤቱ የዘጠኙ ተከሳሾች ጠበቃና ሌሎች ተከሳሾችም የቅጣት ማቅለያ አስተያየታቸውን ለሐምሌ 4 ቀን 1999 ዓ.ም በጽህፈት ቤት በኩል እንዲያቀርቡ ትዕዛዝ ሰጥቶ የመጨረሻ ውሳኔውን ለመስጠት ለሐምሌ 9 ቀን 1999 ዓ.ም ተለዋጭ ቀጠሮ ሰጥቷል።</p>

<p class="align-center"><a href="/Gazettas/Reporter/info/Reporter.sera.html">ከሪፖርተር ሐምሌ 4 ቀን 1999</a></p>

</body>
</html>	
