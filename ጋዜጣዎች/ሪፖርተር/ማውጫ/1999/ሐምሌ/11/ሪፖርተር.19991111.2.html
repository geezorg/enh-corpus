<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የይቅርታው ውሳኔ ሀሳብ ለፕሬዚዳንቱ ተላከ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የይቅርታው ውሳኔ ሀሳብ ለፕሬዚዳንቱ ተላከ</h2>


<p>የተፈረደባቸው የቅንጅት አመራሮች ባቀረብት የይቅርታ ጥያቄ መሰረት ይቅርታ እንዲደረግላቸው የውሳኔ ሀሳቡ ለኢፌዲሪ ፕሬዚዳንት ተላከ። ሽምግልናውን ያከናወኑት ዛሬ ወይም ነገ አጠቃላይ ይፋ መግለጫ ይሰጣሉ።</p>

<p>ለጠቅላይ ሚኒስትር መለስ ዜናዊ የቀረበው የይቅርታ ማመልከቻ በአዋጅ ቁጥር 395 ለተቋቋመው የይቅርታ ቦርድ እንዲተላለፍ የተደረገው ከትናት በስቲያ ነበር።</p>

<p>በፍትህ ሚኒስትር አሰፋ ከሲቶ ስብሳቢነት የሚመራው የይቅርታ ቦርድ የደረሰውን የይቅርታ መጠየቂያ ማመልከቻ ከመረመረ በኋላ የውሳኔ ሀሳቡን ለኢትዮጵያ ፌደራላዊ ዴሞክራሲያዊ ሪፐብሊክ ፕሬዚዳንት ግርማ ወ/ጊዮርጊስ ቀርቧል።</p>

<p>በትላንትናው ዕለት ቦርዱ በፍትህ ሚኒስቴር ስብሰባ ካካሄደ በኋላ ለፕሬዚዳንቱ የውሳኔ ሃሳብ ያቀረበው በውህኒ ቤት ተገኝቶ ማጣራት ካካሄደ በኋላ እንደሆነ ለጉዳዩ ቅርበት ያላቸው ገልፀዋል።</p>

<p>ምህረት ያቀረቡት የቅንጅት ከፍተኛ አመራሮችና አባላት በይቅርታ መጠየቂያ ስነዱ ላይ በትክክል ፊርማቸውን ስለማኖራቸው ቦርዱ ያጣራው በቃሊቲ ወህኒ ቤት በመገኘት እንደሆነ ታውቋል። ለጉዳዩ ቅርበት ያላቸው እንደገለፁት ከሆነ የይቅርታ ቦርዱ በውህኒ ቤት ባደረገው የሰነድ ማጣራት ይቅርታ ጠያቂዎቹ ትክክለኛ ፉርማቸውን በሰነዱ ላይ ማስቀመጣቸውን አረጋግጧል። ቀጣይ ማጣራትም በዛሬው እለት እንደሚቀጥል እነዚሁ ክፍሎች አመልክተዋል።</p>

<p>«በቅርብ ቀናት የሁሉም ወገኖች ልፋት ዳር ይደርሳል» ያሉት አንድ ሸምጋይ «በጉዳዩ ዙሪያ በዛሬ ፣ ወይም በነገው እለት መግለጫ እንሰጣለን» ብለዋል።</p>

<p>የሽምጋዮቹ ሰብሳቢ ፕሮፌስር ኤፍሬም ይስሀቅ «ከአስራ ስምንት ወራት ልፋት በኋላ ለዚህ ደርሰናል። ሁሉንም በቀናት ልዩነት ለህዝብ ይፋ እናደርጋለን» በማለት ዝርዝር መግለጫ ለመስጠት ጊዜው እንዳልሆነ ተናግረዋል። መግለጫ የሚሰጠው ለመጨረሻ የይቅርታ ውሳኔ ለፕሬዚዳንቱ የሚቀርበውን የይቅርታ ቦርድ ውሳኔ ሃሳብ ጭምር እንደሆነም ፕሮፌሰሩ አክለው ገልፀዋል።</p>

<p>የቅንጅት ለአንድነት ፓርቲ አባላትና መንግሥት ለማስማማት አስራ ስምንት ወር የፈጀ ስራ መስራቻቸውን የሚገልፁት ሌላው ሽምጋይ «የቅንጅት አባላት በፊርማቸው ይቅርታ አልጠየቁም» በሚል በውጭ አገር መገናኛዎች የተዘገበው ከእውነት የራቀ እንደሆነ አመልክተዋል። አያይዘውም «በአይናችን ያየነውን ፣ በጆሯችን የስማነውን ፣ አስራ ስምንት ወር የደከምንበትንና ህዝብ በቴሌቪዥን ፣ በጋዜጣና በአይኑ ያየውን እውነት ማዛባት ለማንም አይጠቅምም» በማለት መገናኛዎቹን ኮንነዋል።</p>

<p>የመጨረሻ ውሳኔው መቼ ይታወቃል? ውሳኔውስ ምን ሊሆን ይችላል? በሚል ለቀረበ ጥያቄ «በእንዲህ ቀን እስረኞቹ ይፈታሉ ለማለት እቸገራለሁ። ነገር ግን በቀናት ውስጥ መልካም ነገር እንሰማለን የሚል እምነት አለኝ» በማለት መልሰው ዝርዝር ጉዳዩን አሁን መናገር እንደማይችሉ እኚሁ ሸምጋይ አስታውቀዋል።</p>

<p>በተመሳሳይ ዜና በመስከረም 1999 ዓ.ም. አስራ ሦስት ሺ እስረኞች ምህረት እንዲደረግላቸው ሁሉ በሚቀጥለው መስከረም በፌደራልና በክልል መንግሥታት ደረጃ ለእስረኞች ምህረት እንደሚደረግ ታማኝ ምንጮች ገልፀዋል።</p>

<p>በፌደራላና በክልል መንግሥታት በተቋቋመው የይቅርታ ቦርድ በአዲሱ ዓመት ምህረት ለመስጠት መንቀሳቀስ መጀመሪያውንም እኚሁ ውስጥ አዋቂ ምንጭ ተናግረዋል።</p>

<p>የተፈረደባቸው ቅንጅቶች መንግሥት ይቅርታ እንዲያደግላቸው በፊርማቸው ያቀረቡትን የይቅርታ ማመልከቻ ብገጽ 6 ይመልከቱ።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሐምሌ 11 ቀን 1999</a></p>

</body>
</html>	
