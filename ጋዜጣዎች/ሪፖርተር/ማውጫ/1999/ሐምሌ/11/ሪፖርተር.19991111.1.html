<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የቅንጅት አመራሮች እድሜ ልክ ጽኑ እስራትና መብታቸው ተገፍፎ ተፈረደባቸው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የቅንጅት አመራሮች እድሜ ልክ ጽኑ እስራትና መብታቸው ተገፍሮ ተፈረደባቸው</h2>


<p>በፌደራል ከፍተኛ ፍርድ ቤት 2ኛ ወንጀል ችሎት በእነ ኢንጂነር ኃይሉ ሻውል የክስ መዝገብ ተከሰው በነበሩት 34 ተከሳሾች ላይ የእድሜ ልክ ጽኑ እስራት ፣ በአራት ተከሳሾች ላይ 18 ዓመት ጽኑ እስራት በሁለት ተከሳሾች ላይ 15 ዓመት ፣ በአንድ ተከሳሽ ላይ ሦስት ዓመትና በአንድ ተከሳሽ ላይ አንድ ዓመት ከስድስት ወር የቅጣት ውሳኔ አስተላልፏል።</p>

<p>ፍርድ ቤቱ ፋሲል የኅትመትና ማስታወቂያ ድርጅት እንዲፈርስና 15 ሺ ብር እንዲቀጣ ፣ ሰርካለም አሳታሚ ድርጅት እንዲፈርስና 120 ሺ ብር እንዲቀጣ ፣ ሲሳይ አሳታሚ ድርጅት አንድ መቶ ሺ ብር ቅጣትና እንዲፈርስ ውሳኔ አሳልፏል።</p>

<p>ለሐምሌ 9 ቀን 1999 ዓ.ም ፍርድ ቤቱ የቅጣት ውሳኔ እንደሚያስተላልፍ በመግለጹ የታሳሪ ቤተሰቦች ፣ የአገር ውስጥና ይውጭ ጋዜጠኞች ፣ ዲፕሎማቶች የፍርድ ሂደቶቹን የሚከታተሉ ከጧቱ ሁለት ሰዓት ጀምሮ በአዳራሽ የተገኙ ሲሆን ተከሳሾች በ5፡40 ደርሰዋል።</p>

<p>ከተከሳሾች የ15 ደቂቃ ቆይታ በኋላ ከጧቱ 5፡55 የመሃል ዳኛው አዲል መሐመድ ፣ የቀኝ ዳኛው ልዑል ገብረማርያምና የግራ ዳኛው መሐመድ አሚን ሳኒ ከተሰየሙ በኋላ የቅጣት ውሳኔው መነበብ ጀምሯል።</p>

<p>የመሃል ዳኛው አቶ አዲል መሐመድ አቃቤያን ሕግ ፣ ተከሳሾችና የዘጠኝ ተከሳሾች ጠበቃ መቅረባቸውን ካረጋገጡ በኋላ የቅጣት ውሳኔውን ማሰማት ጀመሩ።</p>

<p>ፍርድ ቤቱ ተከሳሾች ጥፋተኛ የተባሉበት የወንጀል ክስ የተደነገገው ቅጣት በሞት ወይም በእድሜ ልክ ጽኑ እስራት የሚያስቀጣ መሆኑን በመግለጽ ሁሉም ተከሳሾች ተደራራቢ ወንጀል መፈጸማቸው ደግሞ ቅጣቱን ከባድ እንደሚያደገው አስታውቋል።</p>

<p>በዚህ መሰረት በአራት ፣ ተደራራቢ ክሶች ጥፋተኛ ናቸው ባላቸው ኢንጂነር ኃይሉ ሻውል ፣ አባይነህ ብርሃኑ ፣ ሻለቃ ጌታቸው መንግሥቴ ፣ ኢንጂነር ግዛቸው ሽፈራው ፣ ዶ/ር ኃይሉ ዓርአያ ፣ ሙሉነህ ኢዮኤል ፣ ስለሺ ጠና ፣ ዶ/ር ብርሃኑ ነጋ ፣ ዶ/ር በፍቃዱ ደግፌ ፣ ዶ/ር ያዕቆብ ኃይለማርያም ወይዘሪት ብርቱካን ሚደቅሳ ፣ አስቻለው ከተማ ዶ/ር ታዲዮስ ቦጋለ ፣ ገብረፃድቅ ኃይለማርያም ፣ አሰፋ ሀብተወልድ ፣ ብሩክ ከበደ ፣ ታምራት ታረቀኝ ፣ አንዱአለም አራጌ ፣ ወ/ሮ ንግስት ገብረህይወት ፣ ደበበ እሸቱ ፣ የኔነህ ሙላት ፣ መስፍን ተስፋዬ ፣ ታስፋዬ ታሪኩ ፣ ፕ/ር መስፍን ወ/ማሩያም ፣ አንተነህ ሙሉጌታ ፣ መላኩ ፋንታዬ ፣ አንዱአለም አየለ ፣ ዋልተንጉስ አስናቀ ፣ አንዳርጋቸው ጽጌ /በሌሉበት .. ፣ ኤልያስ ክፍሌ /በሌሉበት ... ፣ ዘላለም ግብሬ /በሌሉበት / እና አብይ ግዛው /በሌሉበት / በእድሜ ልክ ጽኑ እስራት እንዲቀጡ ወስኗል።</p>

<p>መስፍን ደቤሳ ፣ ውድነህ ደጂ ፣ መላኩ ኡንቻ ብርሃኑ አለማየሁ እያንዳንዳቸው በ18 ዓመት ጽኑ እስራት እንዲቀጡ ፣ አብዮት ዋቅጅራና ዳንኤል በሪሁን እያንዳንዳቸው 15 ዓመት ጽኑ እስራት ፣ ወሰንሰገድ ዘለቀ በ3 ዓመት ጽኑ እስራትና ጻዊት ፋሲል በአንድ አመት ከስድስት ወር እስራት እንዲቀጡ ፍ/ቤቱ ወስኖባቸዋል።</p>

<p>ፍርድ ቤቱ በቅጣት ውሳኔው ላይ ተከሳሾቹ ጥፋተኛ የተባሉበት አንደኛው ክስ የቅጣት መነሻ እድሜ ልክ ጽኑ እስራት ሆኖ ከፍተኛው የሞት ቅጣት መሆኑን ፣ በሕጉ በተደነገጉ ቅጣቶች ውሳኔ ከመሰጠቱ በፊት በሕጉ ልዩ ክፍል በቅጣት መነሻና ጣሪያ መካከል ያሉትን የተለያዩ ሁኔታዎች ግንዛቤ ውስጥ ማስገባት እንደሚያስፈልግ ገልጾ ፣ የወንጀል ፈጻሚው አደገኛነት ፣ የትምህርት ደረጃ ፣ የወንጀሉ ከባድ መሆንና የአፈጻጸሙን ሁኔታዎች ግንዛቤ ውስጥ መግባት እንዳለባቸው በውሳኔው አመልክቷል። ተከሳሾቹ የግል ሁኔታን በተመለከት ፍርድ ቤቱ የአብዛኛዎቹ የትምህርት ደረጃ ከፍ ያለ መሆኑን ፣ ይህም ሕጋዊ አካሄድን ከሕገወጥ መንገድ በቀላሉ ለመልየት እንደሚችሉ ገልጿል።</p>

<p>ፍርድ ቤቱ በእድሜ ልክ ጽኑ እስራት እንዲቀጡ የተወሰነባቸው ተከሳሾች ከእስር ከተፈቱ በኋላም ከማንኛውም ሕዝባዊ መብቶችቻው ፣ ከመምረጥና መመረጥ መብት እንዲታገዱና ከ18 ዓመት በታች እስራት የተቀጡት ለአምስት ዓመት ብሔራዊ መብታቸው እንዲገፈፍ ውሳኔ ሰጥቷል። የቅንጅት ተከሳሽ ክስ መታየት ከጀመረበት ታህሳስ 6 ቀን 1998 ጀምሮ አንድ ዓመት ከስምንት ወር ፈጅቷል።</p>

<p>ክሱ ሲጀመር የተከሰሱት 131 ሲሆኑ የክሱ ብዛትም 7 ነበር። የክሱ ዓይነት 10 ድርጅት ሆኖ ከነዚሁ ውስጥ 6 አሳታሚዎች 4 የፖለቲካ ድርጅቶች ናቸው። በአሳታሚዎቹ ስር በግል የተከሰሱት አሳታሚዎቹን ጨምሮ 21 ናቸው። ከፓርቲዎች በግልፅ ተለይተው የተከሰሱት ከመኢአድ 24 ከኢዲአፓ-መድኅን 12 ፣ ከኢዲሊ 2 ከቀስተ ዳመና 12 ናቸው።</p>

<p>በሚያዛ 98 ፣ 18 ተከሳሾች ክስ የተነሳላቸው ሲሆን ፣ በ99 ዓ.ም ብይን በሁሉም ክስ ነፃ የሆኑ 25 ነበሩ። ከመጋቢት እስከ ሚያዚያ 99 ዓ.ም ብይን በሌሉበት ከተከሰጡት ውስጥ 5 ጥፋተኛ ሲባሉ 5 ክሳቸው እንዲቋረጥ ተደርጓል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሐምሌ 11 ቀን 1999</a></p>

</body>
</html>	
