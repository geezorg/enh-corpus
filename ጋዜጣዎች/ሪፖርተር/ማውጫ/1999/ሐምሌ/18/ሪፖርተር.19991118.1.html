<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የተፈቱት የቅንጅት አመራሮች የመጀመሪያ ስብሰባቸውን አካሄዱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የተፈቱት የቅጅት አመራሮች የመጀመሪያ ስብሰባቸውን አካሄዱ</h2>


<p>በቅንጅት ስም የተልያዩ አመራሮች ፣ የያዙት ፣ ኃላፊነታቸው ከእስር ለተለቀቁት የቅንጅት ለአንድነትና ለዴሞክራሲ ፓሪቲ አመራሮች ለማስረከብ ፈቃደኛ መሆናቸውን ገለፁ። ፓርቲው ከትናንት በስትያ የመጀመሪያ ስብሰባውን በማካሄድ ሥራ ሲጀምር ፣ የአገ ሽማግሌዎች ቀሪዎቹን እስራኞች ለማስፈታት ሥራቸውን ቀጥለውበታል።</p>

<p>በአቶ ተመስገን ዘውዴ የሚመራው የቅንጅት ፓርቲ አመራሩን ለማስረከብ የተወሰነው የቀድሞ አመራሮች ከእስር እንደተለቀቁ ተደጋጋሚ ስብሰባ በማካሄድ እንደሆነ የፓርቲው ዋና ፀሐፊ አቶ መሀመድ አሊ መሀመድ ገልፀዋል።</p>

<p>«ፓርቲው እንደገና የሚጠናከርበትን መንገድ መፈለግ አማራጭ የለውም» ያሉት አቶ መሀመድ የፓርቲው ከፍተኛ አመራሮች ከእስር መለቀቅ ለቅንጅት እደገና መጣናከር መልካም አጋጣሚ መሆኑን አመልክተዋል።</p>

<p>የፓርቲው ከፍተኛ አመራሮች በመታሰራቸው የፓርቲው ህልውና አደጋ ላይ ወድቆ እንደነበር ያስታወሱት ዋና ፀሐፊው ፣ አሁን በተፈጠረው አጋጣሚ በእስር ቤት የቆዩትም ፣ ያልታሰሩ የቀሞ የላዕላይ ምክር ቤት አባልት ፣ ፓርላም የገቡትም ሆኑ ያልገቡት ፣ በአገር ውስጥም ሆነ በውጭ ያሉ የቅንጅት አባላት በአንድ ጥላ ስር በማዕከላዊ አመራር እየተመሩ ፓርቲያቸውን እንዲያጠናክሩ እንቅስቃሴ ተጀምሯል።</p>

<p>ከእስር የተፈቱትን ከፍተኛ አመራሮች ለመጠየቅ ቤታቸው በተገኙበት ወቅት ፓርቲውን አጠናክሮ ለመንቀሳቀስ በግል መነጋገራቸውን አቶ መሀመድ አሊ ተናግረዋል። ከዚህም እሳቸው እንደተረዱትና እንደሚያምኑበት በሁሉም ወገን ፈቃደኛነቱ አለ።</p>

<p>«አንድ ከመሆንና ከመጠናከር ውጪ ሌላ አማራጭ የለም። ይህንንም ለማድረግ ጊዜው አሁን ነው» ያሉት አቶ መሀመድ አሊ «የቅንጅት የህዝብ ድጋፍ እንዳለ በመሆኑ ፓርቲው ራሱን አጠናክሮ ወደ ቀድሞው ስፍራ ለመመለስ ረጅም ጊዜ አይፈጅም» ብለዋል።</p>

<p>በሌላ በኩል ቅንጅትን እየመሩ ያሉት አቶ አየለ ጫሚሶ የቀድሞ አመራሮቹ በመፈታታቸው ደስተኛ መሆናቸውንና ፓርቲያቸው የግለሰቦችና የተወሰኑ ብድኖች ሳይሆን የህዝብ በመሆኑ አመራሩን ለማስረከብ ዝግጁ መሆናቸውን ተናግረዋል ይሁንና «እንዴት እናስረክብ የሚለው ውይይት ያስፈልገዋል።»</p>

<p>አመራሮቹ በእስር ላይ እያሉ ለማስፈታት መንግሥትን ፣ ይውጪ አገር ዲፕሎማቶችንና ታላላቅ አገሮችን ሲያነጋግሩ እንደነበር አቶ አየለ ጠቁመዋል።</p>

<p>ከላዕላይ ምክር ቤት አመራሮቹ ጋር ምንም ችግር እንደሌለባቸው የገለፁት አቶ አየለ «ቀደም ሲል ፓርቲ አቋቁመን የተንቀሳቀስነው በየትኛውም አገር እንደሚደረገው ወንጀል ባለመሆኑ ነው። አሁን ግን አመራሮቹ ከእስር ስለተፈቱ እንወያያለን። ሌሎች ጣልቃ ገቦችን ግን አንፈልግም» ብለዋል።</p>

<p>አቶ ተመስገን ዘውዴ በበኩላቸው «በቅንጅት ውስጥ የስልጣን ጥመኛነት የለም» ካሉ በኋላ በእስር ላይ የነበሩት አመራሮች በማንኛውም ሰዓት አመራሩን እንዲረከቡ ፈቃዳቸው መሆኑን ተናግረዋል።</p>

<p>የቅንጅት ዓላመ ላይ በመመስረት ህዝብ ተጠቃሚ የሚሆንበትን መንገድ ከሊበራል ዴሞክራሲ አንፃር ተግባራዊ ማድረግ እንደሆነ ያመለከቱት አቶ ተመስገን «ቅንጅት ውስጥ ግሪያና የመጠላላፍ ችግር የለም። አመራሩንም ለማስረከብ ምንም ችግር የሌለብን በዚህ ምክንያት ነው። ከእስር ከተፈቱት አመራሮች ጋር ተስማምተናል። ይህ የፓርትዎያችን ሚስጢር በመሆኑ ዝርዝር ጉዳይ ውስጥ አልገባም» ብለዋል።</p>

<p>በተለያየ ዜና ከእስር የተፈቱት የቅንጅት ክፍተኛ አመራሮች ከእስር ከተለቀቁ በኋላ የመጀመሪያ ስብሰባቸውን ከትላንት በስቲያ አድርገዋል።</p>

<p>ቸርቸር ጐዳና ሊሴ ገ/ማሪያም ትምህርት ቤት ጀርባ ባለው የመኢአድ ጽህፈት ቤት ከትናንት በስቲያ ስብሰባ ያካሄዱት የፓርቲው አመራሮች ስብሰባው ባካሄዱበት ጉዳይ ዙሪያ ማብራሪያ እንዲሰጡ ተጠይቀው አጠቃልይ መግለጫ እንሰጣለን» በሚል መልሰዋል። አመራሮቹ በትናትናው እለትም ተሰብስበው እንደነበር ታውቋል። በስብሰባው በየክልሉ በእስር ቤት ያሉ የቅንጅት እስረኞች የሚፈቱበትን መንገድ ቅድሚያ ሰጥተው ሲመክሩ እንደነበር ምንጮች ገልፀዋል።</p>

<p>በሌላ ዜና የአገር ሽማግሌዎች ቀሪዎቹን የይቅርታ ደብዳቤ ያስገቡት ሰላሳ ሦስት የቅንጅት እስረኞች እዲፈቱ እንቅስቃሴ መጀመራቸው ታውቋል። ሽማግሌዎቹ እየተንቀሳቀሱ ያሉት ሰላሳ ሦስቱ ሰዎች የፍርድ ሂደታቸው በአስቸኳይ ተጠናቆ በሚቀጥለው ሳምንት የይቅርታ ቦርዱ ውሳኔውን ወስኖ ለፕሬዚዳንቱ እንዲያቀርብ ነው።</p>

<p class="align-center"><a href="/Gazettas/Reporter/info/Reporter.sera.html">ከሪፖርተር ሐምሌ 18 ቀን 1999</a></p>

</body>
</html>	
