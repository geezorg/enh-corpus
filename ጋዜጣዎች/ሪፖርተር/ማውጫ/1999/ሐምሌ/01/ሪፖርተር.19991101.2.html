<?xml version="1.0" encoding="UTF-8"?>

<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>በሊቢያ 700 ኢትዮጵያውያኖች ታስረዋል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በሊቢያ 700 ኢትዮጵያኖች ታስረዋል</h2>


<p>በሊቢያ የተለያዩ ከተሞች በሚገኙ እስር ቤቶች ፤ በሕገወጥ መንገድ ወደ ሊቢያ የገቡ 700 የሚሆኑ ኢትዮጵያውያኖች ሲታሰሩ የቀሩት በችግር ላይ ናቸው።</p>

<p>ኢትዮጵያውያኖቹ ሊታሰሩ የቻሉት ወደ ማልታ (ኢጣሊያ) በሜዲትራንያን አቋርጠው ለመሄድ እንደመሸጋገሪያ ሊቢያን በመጠቀማቸውና በሕገወጥ መንገድ በመግባታቸው መሆኑን ፤ አንዳንድ ኢትዮጵያውያኖች በስፍራው ተገኝቶ ለነበረው ዘጋቢያችን ገልፀዋል።</p>

<p>በሱዳን አልፈው ፤ በሰሃራ በረሃ አቋርጠው ፤ በከባድ ችግር የሞተው ሞቶ የተረፉት ሊቢያ እንደሚገቡ የተናገሩት ኢትዮጵያውያን ፤ የሊቢያ ፖሊሶች ከያሉባቸው ከተሞች አባረው እንደሚይዟቸው ገልፀዋል።</p>

<p>ሊቢያኑ «በሕገወጥ መንገድ ቢገቡም ከኛ ይልቅ ለኤርትራዊያንና ለሶማሊያዎች ደግነት ያሳያሉ፤» ሲል ከአዳማ (ናዝሬት) ሄዶ በትሪፖሊ ከአንድ ዓመት ተኩል በላይ የቆየው ኢትዮጵያዊ ይናገራል።</p>

<p>«ሶሚሊያዎችን በተለይ ከቅርብ ጊዜ ወዲህ ሱቅ እንኳ ቢከፍቱ ያሞግሱዋቸዋል እንጂ አይነኳቸውም ፤ ኢትዮጵያውያኖችን ግን አሳደው» እንደሚይዟቸው ገልጿል። በሚቀጡበት መኖሪያ ቤታቸው ድረስ ፖሊስ ተልኮ እየታፈሱ ከፍተና ሙቀት ባለው እስር ቤት ታስረው ሥቃይ እየደረሰባቸው እስካሁን ያልታሰሩትም በስጋት ላይ መሆናቸውን የአዳማው ወጣት የገጠሙትን ችግሮች በምሳሌነት እየጠቀሰ ገልጿል።</p>

<p>በሊቢያ በእንግሊዝ ኢንቨስትመንት ኩባንያ የቲዲን ኢንተርናሽናል የአካባቢ ተወካይ የሆኑትና ለ14 ዓመት በሊቢያ ነዋሪ የሆኑት አቶ ዘሪሁን እምሩ ፤ ግን በዚህ አስተያየት አይስማሙም።</p>

<p>እርሳቸው እንደሚሉት ኢትዮጵያኖች ፤ ወደሊቢያ በሕገወጥ መንገድ የገቡ ቢሆኑም እንኳ በሰላም የሚሰሩና በተለይ የግንበኝነት ፤ የለሳኝነት የመሳሰሉ ባለሙያዎች ከሆኑ ያለችግር ይኖራሉ።</p>

<p>«ኢትይጵያኖቹ የሚታሰሩት በአንድ ቤት 30ና 40 ሆነው ሲጨፍሩ ፤ ሺሻ ሲያጨሱና ወንጀል ከሰሩ ብቻ ነው...» ባለፈው ሰኔ ወር ከትርፖሊ 50 ኢትዮጵያውያን ተይዘው የታሰሩበት ምክንያት ይኸው እንደሆነ ይናገራሉ። ዞሮ ዞሮ ግን በእስር ቤት የሚገኙት ኢትዮጵያኖች 700 እንደሚሆኑ የተሰጠውን ግምት ይስማሙበታል።</p>

<p>በሊቢያ በሕገወጥ መንግደ ለመግባት ሳይችሉ ቀርተው ፤ በሰሃራ በረሃ ሞተው የቀሩ ኢትዮጵያውናን በርካታ እንደሆኑ ኢትዮጵያኖቹ ተናግረዋል። አቶ ዘሪሁን እንደሚሉትና ባለፈው ጊዜ 60 የሚሆኑ ኢትዮጵያውያን በሊቢያ በረሃ መኪና ተሰውሮባቸው ወድቀው አጥንታቸው ብቻ ተገኝቷል።</p>

<p>ኢትዮጵያኑ ፤ ሲታሰሩ በቋንቋ ችግር ምክንያት ከሌሎች የአፍሪካ አገሮች ታሳሪዎች በከፋ መልኩ በእስር እንደሚቆዩ በትሪፖሊ የሚገኙ ኢትዮጵያውያን ተናግረዋል።</p>

<p>የሊቢያ መንግሥት ሕገወጦችን ወደሃገራቸው ከመመለስ ከፍተኛ ሙቀት ባላቸው እስር ቤቶች ማቆየት እንደሚመርጥ ፤ ትሪፖሊ ያገኘናቸውና ወደ ማልታ የመሄጃቸውን ቀን የሚጠባበቁ ኢትዮጵያውያን ገልፀዋል። አንዳንድ ጊዜ ወደ ኢትዮጵያ ሲመልስም ቢሆን ፤ አየር በጥቂቱ ብቻ በሚገባበት ኮንቴነር ጫኝ መኪና አሳፍሮ በሰሃራ በረሃ በኩል ወደሱዳን ጠረፍ ወስዶ እንደሚያራግፍ ተናግረዋል።</p>

<p>«... ጉዞው አሰቃቂ ነው። ከ42 ዲግሪ ሴንቲግሬድ በላይ ሙቀት በመኪና 50ና 60 የሚሆን ሰው ታጭቆ መሄድ ምን ያህል ከባድ እንደሆነ ገምተው። ተሳፋሪዎቹ በተለይም ሕፃናት ይሞታሉ።...» ሲሉ ያማርራሉ። በሱዳን ጠረፍ ቢዘረገፉም መሄጃ ስለሚያጡ ያላቸውን ገንዘብ ጉቦ እየሰጡ ወደ ሊቢያ ለመመለስ እንደሚገደዱ የሌላቸው ግና እስከሞት በሚያደረስ ችግር እንደሚወድቁ ተናግረዋል።</p>

<p>አቶ ዘሪሁን በበኩላቸው በበረሃ ወስደው ያራግፋሉ ፤ መባሉን እንደማያውቁ ግን ለጥገና ወደ አዲስ አበባ የሚመጡ አይሮፕላኖች ጠብቀው ይልኳቸው እንደነበር ይገልፃሉ። አሁን አሁን ግን አይሮፕላን ማግኘቱ እየዘገየ በዚያው እንደሞቆዩም ተናግረዋል።</p>

<p>ከነዚህ ሁሉ ችግሮች አልፈው ወደ ማልታ የሚሄዱት በሜዲትራንያን ባህር እየሰመጡ እንደሚሞቱና ከሄዱ 2 በመቶ ያህሉ ብቻ እንደሚደርሱ ያነጋገሩን ኢትዮጵያኖች ግምታቸውን ሰጥተዋል። የሪፖርተር ጋዜጣ ዘጋቢ እዚያው በነበረበት (ሰኔ 12/1999) 23 ኢትዮጵያውያን በባህር ሰጥመው መሞታቸው ለማወቅ ተችሏል።</p>

<p>የታሰሩት ኢትዮጵያውያን ጉዳይም ሆነ በሊቢያ ስላሉት ኢትዮጵያውያን ጉዳይ አንድም የኢትዮጵያ መንግሥት ባለስልጣን ጠይቆ እንደማያውቅ ፤ ኢትዮጵያውያኑ በቅሬታ ይናገራሉ። በሊቢያ ኢትዮጵያን የሚወክለው የካርቱም ኤምባሲ ዲፕሎማቶች አንድም ጊዜ ሄደው ስለኢትዮጵያኑ ሁኔታ አልተነጋገሩም። «ምንም በሕገወጥ መንገድ ብንመጣ ዞሮ ዞሮ ኢትዮጵያውያን ነን። ቢያንስ ወደሃገራችን ለመመለስ እንድንችል መንግሥታችን ሊረዳን ይገባ ነበር። አሁንም ቢሆን ይኸንኑ ቢያደርግልን እንፈልጋለን...» ሲል ከአየር ጤና የሄደው ኢትዮጵያዊ ለሪፖርተር ጋዜጣ ዘጋቢ ተናግሯል። ኢትዮጵያውያን ከ6 ወር እስከ 2 ዓመት በሊቢያ የቆዩ ሲሆን አብዛኛዎቹ ወደ ኢትዮጵያ መመለሻው ቸግሯቸዋል። «ብዙ መርጃ ሳይኖረኝ ነው የመጣሁት ፤ ችግሩ አንገፍግፎኛውል ግን ሃገሬ እንዴት ልመለስ?» ይላል የጀማው ወጣት «መንግሥት ለምን አይወስደንም?» ሲልም ይጠይቃል።</p>

<p>በሊቢያ ከ1000 በላይ በሕገወጥ መንገድ የገቡ ኢትዮጵያውያን እንዳሉ ተገምቷል።</p>

<p class="align-center"><a href="/Gazettas/Reporter/info/Reporter.sera.html">ከሪፖርተር ሐምሌ 1 ቀን 1999</a></p>

</body>
</html>	
