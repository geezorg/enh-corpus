<?xml version="1.0" encoding="UTF-8"?>

<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ጠቅላይ ፍርድ ቤት በእነ ስዬ አብርሃ ላይ የቅጣት ውሳኔ ለመስጠት ቀጠረ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ጠቅላይ ፍርድ ቤት በእነ ስዬ አብርሃ ላይ የቅጣት ውሳኔ ለመስጠት ቀጠረ</h2>


<p>ጠቅላይ ፍርድ ቤት የፌዴራል የሥነ ምግባርና የፀረ ሙስና ኮሚሽን ዐቃቤ ሕግ በአቶ አሰፋ አብርሃና ፤ ስዬ አብህርሃ ፤ ምህረት አብ አብርሃ ፤ በሻህ አዝምቴ ፤ ታምራት ላይኔና ካህሣይ አባይ ላይ ያቀረበዋን የቅጣት አስተያየትና ተከሳሾች በቅጣት አስተያየቱ ላይ የሰጡትን ምላሽ ተመልክቶ የቅጣት ውሳኔ ለመስጠት ለሐምሌ 3 ቀን 1999 ዓ.ም ቀጠረ።</p>

<p>ፍርድ ቤቱ በክስ መዝገብ ቁጥር 9087 በተከሰሱት አቶ አሰፋ አብርሃ ፤ በሻህ አዝምቴና ፍጹም ዘአብ አስገዶም ላይ የጥፋተኝነት ውሳኔ ሰኔ 22 ቀን 1999 ካስተላለፈ በኋላ የኮሚሽኑ ዐቃቤ ሕግ የቅጣት አስተያየቱን ለሰኔ 27 ቀን 1999 እንዲያቀርብ አዞ ፤ ተለዋጭ ቀጠሮ ሰጥቷል። ዐቃቤ ሕግ ሰኔ 27 ቀን 1999 ዓ.ም የቅጣት አስተያየቱን ተመልክቶ የቅጣት ውሳኔ ለማስተላለፍ ለሐምሌ 3 ቀን 1999 ዓ.ም. ተለዋጭ ቀጠሮ ሰጥቷል።</p>

<p>በሌላ የክስ መዝገብ ቁጥር 07366 በተከሰሱት አቶ ስዬ አብርሃ ፤ ምህረት አብ አብርሃ ፤ ታምራት ላይኔና ካህሣይ አባይ ላይ ፍርድ ቤቱ ሰኔ 27 ቀን 1999 ባስተላለፈው የጥፋተኝነት ውሳኔ ላይ የኮሚሽኑ ዐቃቤ ሕግ የቅጣት አስተያየት እንዲያቀረብ በተላለፈው ትዕዛዝ በዕለቱ ሰኔ 27 ቀን 1999 ቢያቀርብም ፤ የተከሳሾት ጠበቃ የቅጣት አስተያየቱን ምላሽ ባለማዘጋጀታቸው ለሰኔ 29 ቀን 1999 እንዲያቀርቡ ትዕዛዝ በተሰጠው መሠረት ፍርድ ቤቱ ሰኔ 29 ቀን 1999 በዋለው ችሎት የቅጣት ውሳኔ ለመስጠት ለሐምሌ 3 ቀን 1999 ተለዋጭ ቀጠሮ ሰጥቶ ችሎቱ አብቅቷል።</p>

<p>ዐቃቤ ሕግ ለፍርድ ቤቱ ለሁለቱም የክስ መዝገብ ፤ ባቀረበው የቅጣት አስተያየት በተሻሻለው ልዩ የወንጀላኛ መቅጫ አዋጅ ቁጥር 214/74 አንቀፅ 23 (1) ድንጋጌ የተቀመጠውን ከፍተኛ የእስር ቅጣትና የወንጀል አድራጎታቸው በሕዝብ ጥቅም ላይ ከፍ ያለ ጉዳት ያደረጉ በመሆኑ በዚሁ አንቀፅ ንዑስ አንቀፅ 2 ሥር የተቀመጠውን ከፍተና የገንዘብ ቅጣት በመቅጣት እንዲፈርድባቸው ጠይቋል።</p>

<p>የኮሚሽኑ ዐቃቤ ሕግ በሰጠው የቅጣት አስተያየት ላይ ምላሽ የሰጡት አቶ ስዬ አብርሃ ፤ አሰፋ አብርሃና ምህረት አብ አብርሃ ፤ ዐቃቤ ሕግ ባቀረበው የቅጣት አስተያየት ላይ የተጠቀሰው የወንጀለኛ መቅጫ ሕግ አዋጅ ቁጥር የሚያስቀጣው ከ3 እስከ 15 ዓመት በሚደርስ እስራት ነው።</p>

<p>በ1997 ዓ.ም የወጣው የወንጀለኞች ሕግ አንቀፅ 6 ላይ ህገመንግሥቱን በመከተል ተከሳሹ ወንጀሉን በፈፀመበት ጊዜ በሥራ ላይ ከነበረው ሕግ ይልቅ ይኸኛው የሕግ ቅጣት የሚያቃልልለት ሲሆን በዚህ ሕግ ላይ የተመለከተውን ቅጣት ይፈፀምበታል በማለት ማንም ሊነፍገው የማይችል የአንድን ተከሳሽ ያነሰ ቅጣት ተጠቃሚነት አረጋግጧል።</p>

<p>በመሆኑም ከልዩ ወንጀለኛ መቅጫ ድንጋጌ የ1997 ዓ.ም የወንጀል ሕግ ስለሚጠቅመንና በዚህ ሕግ አንቀፅ 407/1/ የሚያስቀጣውን ከአንድ ዓመት እስከ አሥር ዓመት በሚለው መሰረት እንዲወሰንልን ሲሉ ምላሽ ሰጥተዋል።</p>

<p>አቶ ታምራት ላይኔና አቶ በሻህ አዝምቴም ዐቃቤ ሕግ በሰጠው የቅጣት አስተያየት ላይ ያላቸውን ምላሽ ለፍርድ ቤቱ በፅሑፍ አቅርበዋል።</p>

<p class="align-center"><a href="/Gazettas/Reporter/info/Reporter.sera.html">ከሪፖርተር ሐምሌ 1 ቀን 1999</a></p>

</body>
</html>	
