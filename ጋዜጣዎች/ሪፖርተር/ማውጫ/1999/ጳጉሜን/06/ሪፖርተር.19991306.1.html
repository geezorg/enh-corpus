<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ከ16ሺ በላይ ታራሚዎች ይቅርታ አገኙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ከ16ሺ በላይ ታራሚዎች ይቅርታ አገኙ</h2>


<p>ፕሬዚዳንት ግርማ ወልደ ጊዮርጊስ የሚሊኒየም በዓልን ዓዲሱን ዓመት ምክንያት በማድረግ መግሥት ምህረት ያደረገላቸውን ታራሚዎች በዛሬው ዕለት ለሕዝብ ይፋ ያደርጋሉ።</p>

<p>ፕሬዚዳንቱ ከቤተመንሥት በሚያሰተላልፉት የእንኳን አደረሳችሁ መልዕክት ይቅርታ የተሰጣቸውን ታራሚዎች ይፋ ሲያደርጉ የፌዴራል ይቅርታ ቦርድ አባላት እንደሚገኙ ምንጮች ገልፀዋል።</p>

<p>የፌዴራል ይቅርታ ቦርድ ይቅርታ እንዲያደግላቸው አስፈላጊውን ማጣራት አካሂዶ ለፕሬዚዳንቱ ያቀረባቸው 383 ታራሚዎች በፌዴራል ደረጃ ይቅርታ እንደተሰጣቸው ፕሬዚዳንቱ ለሕዝብ ይፋ እንደሚያደርጉ ከምንጮቻችን ገለፃ ለመረዳታ ተችሏል።</p>

<p>ከወር በፊት በቤተመንግሥት የፌዴራል ይቅርታ ቦርድ አባላት ፣ የክልል ፖሊስ ኮሚሽነሮችና የተለያዩ የፍትህ አካላት በተገኙበት ፕሬዚዳንት ግርማ ባደረጉት ንግግር ለአዲሱ ዓመት በየክልሉ ይቅርታ እንዲደረግ አሳስበው ነበር።</p>

<p>ፍትህ ለሁሉም የተሰኘው መንግሥታዊ ያልሆነ ተቋም በቤተምንግሥት ባዘጋጀው ትምህርት ፕሬዚዳንቱ «አሁን የሚሰጠው ምህረት ቀደም ባሉት ሥርዓት ያልተየ ነው» በማለት ተግባሩ የአገሩቱን የዴሞክራሲ ግንባታ አካል እንደሆነ ጠቅሰው ነበር።</p>

<p>በክልልና በፌዴራል ደረጃ ትምህርት ለመስጠት በተደረገው ጥረት መሰረት ከኦሮሚያ ስድስት ሺ በላይ ከአማራ ከሦስት ሺ በላይ በፌዴራል ደረጃ ደግሞ 230 የሚጠጉ ታራሚዎች ምህረት የተደረገላቸው መሆኑን ትናንት የተገለጸ ሲሆን ከደቡብ 1800 የሚሆኑ ፣ ከእስር እንዲፈቱ መደረጉን ለጉዳዩ ቅርበት ያላቸው በተለይ ለሪፖርተር ገልፀዋል። የሶማሌና የሀረር ክልሎች በተመሳሳይ ይቅርታ እንደሚያደርጉም ታውቋል።</p>

<p>መንግሥስት የሰጠውን ምህረት አስመልክቶ የፍትህ ሚኒስትርና የፌዴራል ይቅርታ ቦርድ ሰብሳቢ የሆኑት አቶ አሰፋ ከሲቶን አነጋግረናቸው። «ይቅርታ መደረጉ እየተደረገ ላለው የዴሞክራሲ ስርዓት ግንባታ አንድ ቀላል ጉዳይ ቢሆንም ለመንግሥትና ለሕዝብ ትልቅ ቁም ነገር አለው» በማለት አስተያየታቸውን ሰጥተዋል።</p>

<p>«እየተሰጠ ያለውን ይቅርታ አንዳንዶች እንደ ህልም ያዩታል» ያሉት ሚኒስትሩ የታደሉና ለሦስተኛ ሚሌኒየም የደረሱ አዲሱን ዓመት በደስታ በሚያከብሩበት ወቅት ይቅርታ መደረጉ የዘንድሮውን ይቅርታ ልዩ ከማድረጉ ውጪ በየጊዜው ይቅርታ ይደረግ ነበር። ይቅርታ መጠየቅ ለሁሉም ዜጎች የተሰጠን መብት ስለሆነ መግሥት ይቅርታ መስጠቱ ከሚያራምደው ዴሞክራሲያዊ ስርዓት የመነጨ ነው»</p>

<p>ሕግ አውጪው ፣ ሕግ አስፈፃሚውና የዳኝነት አካላቱ በሕገ መንግሥቱ ምዕራፍ ሦስት የተካተቱትን የሰብዓዊ መብቶች የማክበርና የማስከበር ግዴታ እንዳለባቸው አቶ አሰፋ ስታውቀዋል ፣ ይህ መብት ለሁሉም ዜጎች በእኩል ደረጃ የተሰጠ በመሆኑ ታራውሚዎች ይህ መብት አላቸው። እስር ቤት ገብተው መታረማቸው ሲረጋገጥ መንግሥት ዜጎች ከጥፋታቸው እንዲታረሙ ካለው የፀና እምነት የተነሳ ይቅርታ እንደሚያደርግ ሚኒስትሩ ጨምረው ገልፀዋል።</p>

<p>በተያያዘ ዜና የአገር ሽማግሌዎች መንግሥትንና የተለያዩ ተቃዋሚ ድርጅቶችን ለስማማት በውጩ አገርና በአገር ውስጥ እየተንቀሳቀሱ መሆኑ ለጉዳዩ ቅርበት ያላቸው ገልፀዋል።</p>

<p>ምንጮቻች እንደገለጹት የአገር ሽማግሌዎች በአገር ውስጥ የፖለቲካ መረጋጋትና አስተማማኝ ሰላም እንዲኖር ፣ በመቻቻልና ልዩነታቸውን አክብሮ በአንድነት ለአገራቸው እንዲሰሩ ለማድረግ የጀመሩትን እርቅ የማውረድ ሥራ እንደሚገፉበት መግለፃቸው አይዘነጋም።</p>

<p class="align-center"><a href="/Gazettas/Reporter/info/Reporter.sera.html">ከሪፖርተር ጳጉሜን 6 ቀን 1999</a></p>

</body>
</html>	
