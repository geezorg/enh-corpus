<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ጀንዳይ ፍሬዘር በኦጋዴን ተፈፀመ የተባለውን ሰብአዊ ጥስት አስተባበሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ጀንዳይ ፍሬዘር በኦጋዴን ተፈፀመ ይተባለውን ሰብአዊ ጥስት አስተባበሉ</h2>


<p>በኢትዮጵያ በጉብኝት ላይ የሚገኙት በአሜሪካ ስቴት ዲፓርትመንት የአፍሪካ ጉዳይ ኃላፊ ጀንዳይ ፍሬዘር የኢትዮጵያ መከላከያ ሠራዊት በሶማሊያ ክልል ሰላማዊ ሰዎችን እየገደለ ነው የሚባለውን ዘጋባ አስተባብለዋል።</p>

<p>ኤርትራ አሸባሪዎችን እንደምትረዳ ለማጣራት እየተደረገ ያለው ጥናት ይህንኑ ካረጋገጠ አሜሪካ ኤርትራ ላይ የኢኮኖሚ ም ዕቀብ ልትጥል ትችላለች ብለዋል። ጀንዳይ ፍሬዘር ባለፈው ቅዳሜ በአዲስ አበባ አሜሪካ ኤምባሲ በሰጡት ጋዜጣዊ መግለጫ የኢትዮጵያ መከላከያ ሠራዊት በኦጋዴን ክልል የሰብ አዊ መብት ጥሷል። እንዳዳርፋር ጂናሳይድ ፈፅሟል ይባላል። በዚህ ላይ ያለዎት አስተያየት ምንድነው ተብለው ለተጠየቁት ጥያቄ በሰጡት ምላሽ «ሠራዊቱ የኦጋዴን ብሔራዊ ነፃ አውጪ ግንባር (ኦብነግ) የተባለው ሰርጐገብ ቡድን የሚፈፅመው ጥቃት ለማቆም ወታደራዊ እርምጃ ወሰደ እንጂ ሰላማዊ ሰዎችን ለመግደል አልሄደም» ብለዋል።</p>

<p>ኦብነግ በኤርትራ መግሥት መታገዙን የኦጋዴን ችግርም ከሶማሊያ ጋር የተያያዘ መሆኑ ችግሩን የተወሳሰበ እንደሚያደርገው ጀንዳይ ፍሬዘር ገልፀዋል።</p>

<p>ኢትዮጵያ እራሷን የመከላከል መብት እንዳላት የጠቆሙት ጀንዳይ ፍሬዘር የሰርጐገቦች እንቅስቃሴ ላይ በሚወሰደው ወታደራዊ እርምጃ አልፎ አልፎ ሰላማዊ ሰዎች ሊጐዱ እንደሚችሉና ይህንንም ሙሉ በሙሉ ማስቀረት አስቸጋሪ እንደሆነ ገልፀዋል።</p>

<p>በኦጋዴን ያለው ችግር በምንም መልኩ ፣ ከዳርፉር ሁኔታ ጋር እንደማይመሳሰል የገለፁት ጀንዳይ ፍሬዘር የፕሬዚዳንት ቡሽ ልዩ ረዳት ከሆኑት ቦቢ ፒትማን እና አምባሳደር ያማሟቶ ጋር የኦጋዴን አካባቢዎችን እንደ ጐዴ መጐብኘታቸውንና በክልሉ ጉዳይም ከጠቅላይ ሚኒስትር መለስ ጋር መወያየታቸውን አስረድተዋል።</p>

<p>ለኦጋዴን ነዋሪዎች የሰብዓዊ እርዳታ ስለማያስፈልግ የአሜሪካ መንግሥት ግምቱ 18.7 ሚሊዮን ዶላር የሆነ የሰብአዊ እርዳታ ለማድረግ መዘጋጀቱን እርዳታውንም በተቀናጀ ሁኔታ መስጠት ስለሚቻልበት ሁኔታ ከኢትዮጵያ ባለሥልጣናትና ከተለያየ የርዳታ ድርጅቶች ጋር መወያየታቸውን ገልፀዋል። ለክልሉ ዘላቂ ልማት ሊሠራ ስለሚችልበት ሁኔታም መነጋገራቸውን አመልክተዋል።</p>

<p>ሶማሊያን በተመለከተ የተካሄደው ብሔራዊ የእርቅ ኮንፍራንስ አበረታች ሂደት እንደሆነ ፣ ኢትዮጵያ ሠራዊቷን ከሞቃዲሾ በቶሎ ማስወጣት ብትፈልገም በዓለም አቀፍ ሕብረተሰብ ጥያቄ የአፍሪካ ኅብረት ሰላም አስከባሪ እስኪገባ እየጠበቀች እንደሆነ ጀንዳን ፍሬዘር ተናግረዋል።</p>

<p>የኤርትራ መንግሥት አሸባሪዎችን እደሚረዳ ሲያስረዱ የሒትዳሂት አወይስ አስመራ መገኘት በቂ ማስረጃ መሆኑን የጠቆሙት ጀንዳይ ፍሬዘር ፣ የአሜሪካ መግሥት በኤርትራ ላይ ዝርዝር ጥናት እያደረገ መሆኑን ፣ የኤርትራ መንግሥት አሸባሪዎችን ከሚረዱ መንግሥታት ተርታ ከተመደበች የኢኮኖሚ ማእቀብ ሊጣልባት እንደሚችል ተናግረዋል።</p>

<p class="align-center"><a href="/Gazettas/Reporter/info/Reporter.sera.html">ከሪፖርተር ጳጉሜን 6 ቀን 1999</a></p>

</body>
</html>	
