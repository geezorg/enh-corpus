<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>«የሚሌኒየም እንግዳ እንዳያያችሁ ከዚህ ጥፉ አልተባለም»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«የሚሌኒየም እንግዳ እንዳያያችሁ ከዚህ ጥፉ አልተባለም»</h2>


<p>በጃን ሜዳ ዙሪያ በላስቲክ ተጠልለው የነበሩ ተንሽዎችን በተመለከተ ከከንቲባው ቢሮ የተሰጠ ማብራሪያ ነሐሴ 30 ቀን 1999 ዓ.ም ታትሞ በወጣው ሪፖርተር ጋዜጣ ላይ «በሚሊኒየም ምክንያት መጠለያዎች ፈረሱ» በሚል ርዕስ ጃንሜዳ ዙሪያ እንዲነሱ ስለመደራጋቸው መዘገባችሁ ይታወሳል።</p>

<p>በመሠረቱ የሚሌኒየሙ አንዱ ዓላማ የዚህን ታሪካዊ በዓል አጋጣሚ በመጠቀም የአገሪቱን በጐ ገፅታ ማስተዋወቅ ነው። ስለዚህ ዝግጅቱ የሚካሄድበትን አካባቢ ፅዳት መጠበቅና ሰፋሪዎቹን ጨምሮ የሁሉም ደህንነት የሚጠበቅበትን ሁኔታ መፍጠር ያስፈልጋል።</p>

<p>ከዚህ አኳያ ጃንሜዳ የሚሌኒየም በዓል እንዲከበርባቸው ከተመረጡ ቦታዎች መካከል አንዱ በመሆኑ በዙሪያው የላስቲክ ቤት ዘርግተው የሚኖሩ ሰዎችን አስነስቶ በሌላ አካባቢ ማስፈሩ ለሰዎቹ ጤንነት ለደህንነትም ሆነ የተሻለ እይታን ከመፍጠር አንፃር ተገቢ መሆኑ አያጠያይቅም።</p>

<p>ከሰፋሪዎቹ መካከል የተወሰኑት ቀደም ሲል ከኤርትራ የተፈናቀሉ ሲሆኑ አብዛኛዎቹ ደግሞ ከአገር መከላከያ ሠራዊት አስፈላጊው ሽኝት ተደግሮላቸው በቅርቡ በክብር የተሰናበቱ የሠራዊቱ አባል የነበሩ እንደሆኑ ተገልጿል።</p>

<p>ለእነዚህ ተነሺዎች መንግሥት በወቅቱ አቅም በፈቀደ መጠን ሊደረግላቸው የሚገባውን ድጋፍ እንዲያደርና የጡረታ ሆነ የቦርድ አበል ያላቸው መሆናቸው ይታወቃል። ይሁን እንጂ ከሰፈሩበት ቦታ እንዲነሱ ሲደረግ በጋዜጣው ላይ እንደተፃፈው «የሚሌኒየም እንግዳ እንዳያያችሁ ከዚህ ጥፉ» አልተባለም</p>

<p>ተነሺዎቹ በጡረታ ፣ በቦርድ ዓበል ፣ በጉልበት ሥራ እና በቅጥር ሥራ የሚተዳደሩ መሆናቸው የሚታወቅ ቢሆንም አስተዳደሩ ጉዳዩን ከሰብዓዊ ርህራሄ አኳያ በመመልከት በተጠቀሰው አካባቢ ላስትክ ዘርግተው በመጠለያ ያሉት እነዚህ ተንሺዎች በዚህ የክረምት ወቅት ልጆቻቸው በዝናብ እና በቅዝቃዜ በሽታ ላይ እንዳይወድቁባቸው በማሰብ በጐ አድራጊ ድርጅቶችን በማበረታታት ተነሺዎቹ ጊዜያዊ መጠለያ ተመቻችቶ እንዲስተናገዱ ተደርጓል።</p>

<p>በዚህም መሠረት ተነሺዎቹ ለግዜው ተጠልለው እንዲቆዩበት የተመረጠው ቦታ በአራዳ ክፍለ ከተማ ቀበሌ 06 ክልል ውስጥ ቀደም ሲል በጥቃቅንና አነስተኛ ተቋማት ሥር በተለይ በደረቅ ምግብ ዝግጅት የተደራጁ ማኅበራት እንዲያመርቱበት ታስቦ የተሰራ ነበር። ሆኖም ማህበራቱ ቦታውን ለመጠቀም ባለመፈለጋቸው ከሁለት ዓመት በላይ ያለ ሥራ ክፍት ሆኖ መቆየቱ በክፍለ ከተማ የተረጋገጠ ነው።</p>

<p>ስለሆነም የጃንሜዳ ተነሺዎች የሚገኙባቸው የአራዳ እና የየካ ክፍለ ከተሞች በተለይም ድር ፋውንደሽን ከተባለ መንግሥታዊ ካልሆነ ድርጅት ጋር በመተባበር ከላይ በተጠቀሰው ቦታ ተነሺዎቹ ከባድ የክረምት ወቅት እስከሚታለፍ እስከ ጥቅምት 30 ቀን 2000 ዓ.ም ድረስ ለሁለት ወር ገብተው እንዲቆዩ ሁኔታው ተመቻችቶላቸዋል። በዚህም መሠረት ተነሺዎቹ በመጠለያው ገብተው ይገኛሉ። ከገቡት ውስት ቁጥራቸው 96 የሚሆኑት ሕፃናት እና እናቶች በመሆናቸው የጤና ችግር እንዳይፈጠር ድር ፋውንዴሽን ስለአካባቢው ፅዳት ክትትል ድጋፍ እንዲሰጥ ተደርጓል። ይህ መንግሥታዊ ያልሆነ ድርጅትም ቀደም ሲል ለተፈናቃዮች በጀመረው ፕሮጀክት መሠረት ለተነነሺዎቹ አስፈላጊውን እርዳታ ለማድረግ እንደተነሳሳው ሁሉ ሌሎችም መግሥታዊ ያልሆኑ ድርጅቶችና ባለሀብቶች በተመሳሳይ በጐ ተግባር እንደሚተባበሩ አስተዳደሩ ያለውን ተስፋ ይገልጻል።</p>

<p class="align-center"><a href="/Gazettas/Reporter/info/Reporter.sera.html">ከሪፖርተር ጳጉሜን 6 ቀን 1999</a></p>

</body>
</html>	
