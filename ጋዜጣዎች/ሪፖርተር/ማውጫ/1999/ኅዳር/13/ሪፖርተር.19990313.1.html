<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>እርግጠኛው ፍላጐት ይህ ነው
የሶማሌ ክልሎችን ከኢትዮጵያና ከኬንያ መውሰድ
የ"ታላቋ ሶማሊያን" አጀንዳ እንደገና ማንሳት
ሼህ ሁሴን ዳሂር አዌይስ
 </title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">እርግጠኛው ፍላጐት ይህ ነው
የሶማሌ ክልሎችን ከኢትዮጵያና ከኬንያ መውሰድ
የ"ታላቋ ሶማሊያን" አጀንዳ እንደገና ማንሳት
ሼህ ሁሴን ዳሂር አዌይስ</h2>


<p>በኢትዮጵያና በኬንያ ያሉ የሶማሌ ግዛቶችን ማንኛውንም አማራጭ በመጠቀም የሶማሊያ ለማድረግ እንደሚጥሩ የእስልምና ፍ/ቤት ም/ቤት መሪ በይፋ ተናገሩ። የም/ቤቱ መሪ ሼህ ሁሴን ዳሂር አዌይስ ባለፈው አርብ ሸበሌ በተባለ ሬዲዮ ጣቢያ የቀጥታ ስርጭት በኢትዮጵያና በኬንያ ያሉ የሶማሌ ግዛቶችን ወደ ሶማሊያ በመመለስ የታላቋ ሶማሊያን ፍላጎት እውን እንደሚያደርጉ ገልጸዋል። ሼህ አዌይስ "በኬንያና በኢትዮጵያ ያሉ ሶማሊያውያን ወንድሞቻችንን ነፃ ለማውጣት በሶማሊያ ውስጥ እንዲኖሩ ለማድረግ የማንፈነቅለው ድንጋይ አይኖርም ብለዋል።</p>

<p>በኢትዮጵያና በኬንያ ያሉ የሶማሌ ግዛቶች ወደ ሶማሊያ እንዲጠቃለሉ የማይፈነቅሉት ድንጋይ እንደማይኖር የሶማሊያ እስላሚክ መሪ በድጋሚና በቀጥታ አስታውቋል።</p>

<p>ሼክ ሁሴን ዳሂር አዌይስ፣ የእስላሚክ ፍርድ ቤቶች ምክር ቤት ሊቀመንበር እስከ ዛሬ በምኞት ደረጃ ይናገሩት የነበረውን የኢትዮጵያን ምሥራቃዊ ክፍል (የሶማሌ ክልል) ወደ ሶማሊያ የመጠቅለል ምኞት አሁን ቁርጠኛ ፖሊሲያቸው መሆኑን በሬዲዮ ቃለ መጠይቅ አረጋግጠዋል።</p>

<p>ሼህ አዌይስ ባለፈው አርብ በሸበሌ ሬዲዮ የቀጥታ ስርጭት እንደተናገሩት ከሆነ ቡድናቸው የሶማሌ ሕዝቦችን ለመጠቅለልና የታላቋ ሶማሊያን ግዛት ለመጨመር አጠንክሮ ይሰራል።</p>

<p>"በኬንያና በኢትዮጵያ ያሉ ሶማሌያውያን ወንድሞቻችንን ነፃ ለማውጣትና በሶማሊያ ውስጥ እንዲኖሩ ለማድረግ የማንፈነቅለው ድንጋይ አይኖርም ብለዋል።</p>

<p>የአክራሪ እስላም ቡድን መሪው ሼህ አዌይስ የታላቋ ሶማሊያን አስተሳሰብ እንደገና የመቀስቀስ ሃሳብ እንዳለው በይፋ መናገራቸውን አሶሽየትድ ፕሬስ ዘግቧል።</p>

<p>የአሁኑ የአዌይስ የሬድዮ መግለጫ ከሶማሊያ ውጪ ወረራ እንደሚፈጽሙ በማረጋገጥ በኩል የተለየና የመጀመሪያ ሊባል የሚችል ድምፀት ያለው መሆኑን የፖለቲካ ተንታኞች ይናገራሉ።</p>

<p>ቀደም ሲል አዌይስ በኢትዮጵያ ያለው የሶማሌ ክልል የሶማሊያ ግዛት መሆኑን ቢገልጹም ግዛቶቿን ለማስመለስ የማይፈነቅሉት ቋጥኝ መኖሩን አላነሱም። በዚህ ምክንያት በኢትዮጵያ ላይ ጦርነት እንደሚያደርጉ አልገለጹም። በአሁኑ ንግግር ግን የታላቋ ሶማሊያን አንድ አካል ብለው የሚያምኑትን የሶማሌ ክልልን ለመውሰድ ማንኛውንም ተጋድሎ እንደሚያደርጉ ማሳወቃቸው እስከ ጦርነት የሚዘልቅ አደጋ ሊያስከትል የሚችል መሆኑን አመላካች መሆኑን የፖለቲካ ተንታኞች ያምኑበታል።</p>

<p>የሶማሌ ክልልን ከኢትዮጵያ ለመገንጠል ከኢትዮጵያ ጋር ጦርነት እስከማካሄድ ሊደርስ የሚችል ፍላጎት ያላቸው መሆኑን መናገራቸው ከበፊቱ የጠነከረ መግለጫ ሆኖ ታይቷል። ሌላው የታላቋ ሶማሊያን አጀንዳ እንደገና ለመመለስ በግልጽ መናገራቸው ቀጣይ የሆነ የኃይል ርምጃ ለመውሰድ መነሳሳታቸውን ለማመልከት መጠቀማቸው መሆኑ ታምኖበታል።</p>

<p>በ"ታላቋ ሶማሊያ" ፍላጎት በ1957ና በ1969 ከኢትዮጵያ ጋር የቀጥታ ጦርነት እንዳደረጉ ምክንያት የሆናቸው መሆኑ ይታወሳል። በሁለቱም ጦርነቶች ሶማሊያ በግልፅ ተሸንፋ ብትባረርም ቀጣዮቹ ዓመታት የታላቋ ሶማሊያን አጀንዳ ተግባር ላይ ለማዋል የሚያመቻቹ ጊዜያቶች ሆነዋል። የዚያን ጊዜው የሶማሊያ ተሸናፊ ጦር መሪ የነበሩት ኮሎኔል ሼህ አዌይስ አሁን የአክራሪው ምክር ቤት ሊቀመንበር ሆነው የታላቋ ሶማሊያን አጀንዳ ሲያነሱ ተመሳሳይ ወደ ሆነ ጦርነት ለመግባት የማይመለስ መሆኑን ለመግለጽ ያደረጉት ሆኖ ተቆጥሯል።</p>

<p>ሼህ አዌይስ የሬዲዮ መግለጫቸው ኬንያም የአክራሪው የሽብር አደጋ የሚደርሳት ሃገር መሆኗን በይፋ መግለጻቸው በፊት ስለ ኬንያ ከሚናገሩት የተለየ መግለጫ ተደርጎ እንዲወሰድ ያመለክታል። "በታላቋ ሶማሊያ" አጀንዳ በአካባቢ ሃገራት የሚገኙ ሁሉ የጥቃት ኢላማ እንደሚሆኑ የታወቀ ቢሆንም አክራሪው ቡድን እስካሁን ከኢትዮጵያ ውጭ በስም ጠቅሶ የዛተባት ሃገር አልነበረም። አሁን ግን ኬንያ ያሉ ሶማሊያዎች የሚኖሩበት ሰሜናዊው ግዛት ሶማሊያ እንደምትጠቀልለው ሼሁ መናገራቸው ከኬንያ ጋር በጠላትነት መቋቋማቸውን ለማሳየት ነው።</p>

<p>ኬንያ በኢጋድ ውሳኔ የምትስማማና ተሳትፎዋም በዚያ አኳያ መሆኑ በአክራሪው ቡድን አልተወደደም። ለሽግግር መንግሥቱ እገዛዋን ማድረጓና የአክራሪውን አስገዳጅ የመተዳደሪያ መርህ በመንቀፏ የአክራሪው ቡድን ሰለባ የሆነች ይመስላል። አዌይስ በሬዲዮ መግለጫቸው ከሁለቱ ሃገሮች በቀጥታ የግዛት ይገባኛል ጥያቄ መኖሩን ይፋ ማድረጋቸው ቡድኑ የሶማሊያ መንግሥትነት ስልጣን ላይ ከወጣ "በታላቋ ሶማሊያ" አጀንዳ ከጎረቤት ሃገራት ጋር ሽብርና ጦርነት ውስጥ እንደሚገባ ያረጋገጠ ንግግር ተደርጎ ተወስዷል።</p>

<p>አዌይስ የታላቋ ሶማሊያን አጀንዳ እንደገና እንደሚቀሰቀሱ ቢናገሩም በጥቃት ኢላማቸው ውስጥ ከኢትዮጵያና ከኬንያ ውጭ ያሉ ጎረቤቶች መኖራቸውን በንግግር አልገለጹም። ከነዚህም ጅቡቲ አንደኛዋ ናት። ሶማሊላንድ ሌላዋ ሃገር ናት።</p>

<p>ጅቡቲ የአክራሪው ቡድን ዋነኛ ደጋፊ መሆኗ በተባበሩት መንግሥታት ሪፖርት ሳይቀር የተረጋገጠ ሆኗል። በመድሃኒና በአልባሳት ስም ለአክራሪው ቡድን ርዳታ በማቅረብ ዋነኛ ሸሪካ ሆናለች። ስለዚህ አዌይስ ለጊዜው ከማስጠንቀቂያቸው ውጭ አድርገዋታል። ነገር ግን "የታላቋ ሶማሊያ" አጀንዳ በግማሽ ሳይሆን በሙሉ በጥቂቱ ሳይሆን በብዙ የሚያጠቃልለው የጅቡቲ ግዛትንም ጭምር ነው። ስለዚህ ዋነኛው ፕሮግራማቸው "የታላቋ ሶማሊያ" አጀንዳ ከሆነ ጅቡቲ የአክራሪው ጥቃት የሚቀርላትም አለመሆኑን የምትዘነጋው መሆን ይለበትም። ስለዚህ እንደ ኢትዮጰያና ኬነያ በሊቀመንበሩ በቀጥታ "ጠላትነቷለጊዜው ባይገለጽባት ውሎ አድሮ ከማስፈራሪያው አታመልጥም።</p>

<p>የሶማሊላንድ ግዛት ከሶማሊያ ለመገንጠል ጥያቄ ያቀረበች ሳትሆን ያለፉትን 15 ዓመታት ራሷን ችላ በተረጋጋ የመንግሥት ሥር ዓት ያስተዳደረች ናት። የሼህ አዌይስ መግለጫ በቀጥታ ከሚመለከታት ውስጥ መሆኗ የታወቀ ነው። ስለዚህ የአዌይስ መግለጫ በቀጥታ ጦርነት የታወጀባቸው ሃገሮች ኢትዮጵያን፣ ኬንያን፡ ሶማሊላንድና ጅቡቲን ተደርጎ የሚወሰድ መሆኑን የፖለቲካ ተንታኞች ያስረዳሉ።</p>

<p>ሶማሊያ በእንግሊዝና በኢጣሊያ በቅኝ ግዛትነት ተይዘው የነበሩት ግዛቶቿ አንድ ላይ ሆነው የአሁኗ ሶማሊያ ተመሰረተች። የሁለቱ ይዞታ ነፃ ሆነው በሶማሊያ ሲጠቃለሉ የፈረንሳይ ይዞታ የሆነችው ጅቡቲ ግን ከሶማሊያ ሳትደባለቅ ቆይታ በኋላ ነፃ ሃገር ሆናለች። አሁን ደግሞ በእንግሊዝ ቅኝ ስር የነበረችው ሶማሊላንድ ነፃ ለመሆን ዕውቅና ባይሰጣትም መንገዷን ጀምራለች።</p>

<p>የሶማሊያ አክራሪዎችና ብሔርተኞች ለዓመታት የታላቋ ሶማሊያን አጀንዳ ሲያቀነቅኑ መቆየታቸውና በኢትዮጵያ ላይ የቀጥታ ጦርነት አድርገው ሲሸነፉ የኦጋዴን ነፃ አውጭ በሚል ስያሜ አማፂ ቡድን አቋቁመው ቀጥተኛ ተሳትፎ የሚያደርጉ መሆኑን ይታወቃል። እነዚህ ቡድኖች መንገዶችን በመስበርና ቦምብ በማፈንዳት አላማቸውን ለማስፈጸም የሚፈልጉ መሆናቸውን አሶሽየትድ ፕሬስ በዘገባው ላይ ጠቁሟል።</p>

<p>ይህንን እየተጨመረና እየባሰ የሄደ የአክራሪዎች ማስፈራራት ኢትዮጵያና ኬንያ በጥንቃቄ እንደሚያዩት በተደጋጋሚ ተናግረዋል። ኬንያ ያለው የአሜሪካ ኤምባሲም ዜጎቹ እንቅስቃሴያቸውን በጥንቃቄ እንዲያደርጉ ሲያስጠነቅቅ የሰጠው ምክንያት ኢትዮጵያና ኬንያ ውስጥ የሶማሊያ አክራሪዎች የአጥፍቶ ማጥፋት ጥቃት ርምጃ እንደሚወስዱ ማስፈራራታቸውን በመግለጽ እንደነበር ይታወሳል።</p>

<p>አንዳንድ የፖለቲካ ባለሙያዎች፣ ሶማሊያ የጦርነት ሜዳ እንዳትሆን ያላቸውን ሥጋት ገልጸዋል። ለዚህ ሥጋት መነሻ የሆናቸውም የኢትዮጵያና የኤርትራ በአካባቢው መሰላለፍ ነው። ሁለቱም ሃገሮች በዚያች ሃገር ተዋጊ ጦር ያለማሰገባታቸውን በተደጋጋሚ ቢገልጹም በብዙዎች ዘንድ የሚታመን አልሆነም። ወሰንተኛ የሆነችው ኢትዮጵያ በግዛቷ ጥንቃቄ ማድረጓን ስትገልጽ የድንበር ትስስር የሌላት ኤርትራ በዚያ መገኘት ኢትዮጵያን ለመጉዳት ስትል ያደረገችው ነው የሚል ግምት ማሳደሩ በተደጋጋሚ ተዘግቧል።</p>

<p class="align-center"><a href="/Gazettas/Reporter/info/Reporter.sera.html">ከሪፖርተር ኅዳር 13 ቀን 1999</a></p>

</body>
</html>	
