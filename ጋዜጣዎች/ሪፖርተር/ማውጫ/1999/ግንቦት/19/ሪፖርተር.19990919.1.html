<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" 
"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>"የፍትህ ስርአቱ ከህገ መንግስቱ ጋር አይጣጣምም" አቶ ተፈራ ዋልዋ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የፍትህ ስርአቱ ከህገ መንግስቱ ጋር አይጣጣምም አቶ ተፈራ ዋልዋ</h2>


<p>የአገሪቱ የፍትህ ስር አት ከህገ መንግሥቱ 
ጋር እንደማይጣጣምና ችግሩን ለመቅረፍም በህገ 
ትምህርት ቤቶች ዙሪያ ትኩረት መሠጠቱን 
የአቅም ግንባታ ሚኒስትሩ አቶ ተፈራ ዋልዋ 
ገለፁ።</p>

<p>አቶ ተፈራ የመሥሪያ ቤታቸውን የዘጠኝ ወራት 
የሥራ አፈጻጸም ሪፖርት ባለፈው ረቡዕ ለህዝብ 
ተወካዮች ምክር ቤት ባቀረቡበት ወቅት የፍትህ 
ስርዓቱ ላይ መሥሪያ ቤታቸው ያለውን ቅሬታ 
ገልፀዋል።</p>

<p>በአገሪቱ ያለው የፍትህ ስርዓት ህገ 
መንግሥቱ ስር እንዳይሰድ የሚያደርግ መሆኑን 
የሚገልፁት አቶ ተፈራ ችግሩን ለመቅረፍ የህግ 
ትምህርቱን ማሻሻል በመፍትሄነት የተቀመጠ 
መሆኑን ተናግረዋል።</p>

<p>የፍትህ ስርዓቱ የሚያወጣው የህግ የትምህርት 
ዘርፍ ብቃት ያለው ባለሙያ ማፍራተ ባለመቻሉ 
ህገ መንግሥታዊ ስርዓቱ ላይ ተፅእኖ በማሳደሩ 
ሳቢያ በህግ ትምህርት አሰጣጡ ዙሪያ ትኩረት 
መስጠት እንደፈለገ ሚኒስትሩ ገልፀዋል።</p>

<p>አሁን ባለው ሁኔታ የፍትሕ ስርዓቱ ከህገ 
መንግስቱ ጋር አይጣጣምም። በየትም ሀገር 
የህግ ትምህርት ቤቶች ህግ ጠባቂዎች ቢሆኑም 
በእኛ ሀገር ግን ይህ ጐድሏል" ያሉት አቶ ተፈራ 
የትምህርት ስርዓቱን መለወጥ የሚል መፍትሄ 
ቢያዝም ስርዓተ ትምህርቱን ሙሉ ለሙሉ በአዲስ 
መልክ ለመቅረፅ እንዳልተቻለ አመልክተዋል።</p>

<p>በዚህ ዓመት ወደ ዩኒቨርሲቲዎች በመግባት 
ህግ የሚያጠኑ ተማሪዎች በአዲስ ካሪኩለም 
እንዲማሩ እየተደረገ መሆኑንና የሁለተኛ ዓመት 
ትምህርታቸውንም በአዲሱ ስር ዓተ ትምህርት 
እንዲቀጥሉ በመጪው ክረምት የሁለተኛ አመት 
ካሪኩለሙ ተዘጋጅቶ እንደሚጠናቀቅ፣ ይህም 
ሲጠናቀቅ የቀጣዩ ሦስተኛ ዓመት ስርዓተ 
ትምህርት ዝግጅት እንደሚጀመር ተናግረዋል።</p>

<p>እየተዘጋጀ የሚገኘው አዲስ ካሪኩለም ህገ 
መንግሥታዊ ስርዓቱን መሠረት ያደረገ መሆኑን 
የጠቆሙት አቶ ተፈራ የሁለተኛ ዲግሪና 
የዶክትሬት ዲግሪውንም ካሪኩለም ለመቀየር 
በውጭ አገር ዩኒቨርሲቲ ለማስጠናት ዝግጅት 
እየተደረገ መሆኑን ገልፀዋል።</p>

<p class="align-center"><a href="/Gazettas/Reporter/info/Reporter.sera.html">ከሪፖርተር ግንቦት 19 ቀን 1999</a></p>

</body>
</html>
