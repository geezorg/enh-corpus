<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" 
"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>በጅጅጋና ደገሀቡር በቦምብ ጥቃት 11 ሰዎች ተገደሉ የክልሉ ፕሬዚዳንት መጠነኛ ጉዳት ደርሶባቸዋል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በጅጅጋና ደገሀቡር በቦምብ ጥቃት 11 ሰዎች ተገደሉ የክልሉ ፕሬዚዳንት መጠነኛ ጉዳት ደርሶባቸዋል</h2>


<p>በጅጅጋና በደጋሀቡር በተመሳሳይ ሰዓት 
በደረሱ የቦምብ ጥቃቶች 11 ሰዎች መሞታቸውና 
በርካታዎች መቁሰላቸው ተሰማ። የክልሉ 
ፕሬዚዳንት አቶ አብዱላሂ ሃሰንም መጠነኛ 
የመቁሰል አደጋ አጋጥሟቸዋል።</p>

<p>ስድስት ሰዎች የሞቱበትና አርባ አምስት 
ሰዎች የቆሰሉበት የጅጅጋው አደጋ የደረሰው 
በአስር ሺዎች የሚቆጠር የአካባቢው ሕዝብ 
በጅጅጋ ስታዲዮም ተሰብስቦ የግንቦት 20ን አሥራ 
ስድስተኛ ዓመት በዓል ሲያከብር በነበረበት 
ወቅት ነው። በወቅቱ የክልሉ ፕሬዚዳንት 
ንግግር እያደረጉ ከክቡር ትሪቡኑ በስተግራ 
በኩል ሁለት ቦምቦች እንደተወረወሩና ከዚያ 
በኋላ በጥቃቱ አድራሾችና በፖሊሶች መካከል 
የተኩስ ልውውጥ መጀመሩን የዓይን እማኞች 
ገልጸዋል።</p>

<p>በክቡር ትሪቡኑ ላይ ቦምቡ ከተወረወረ በኋላ 
ከፍተኛ የተኩስ ልውውጥ እንደነበረ ተሰምቷል። 
የክልሉ ምክትል ፕሬዚዳንት የሞት አደጋው 
የደረሰው በአብዛኛው በትርምሱ በተፈጠረ አደጋ 
እንደሆነ ገልጸዋል።</p>

<p>በአካባቢው ያለው ታጣቂ ኃይል ሁኔታውን 
ካረጋጋ በኋላ በከተማዋ የመኪና እንቅስቃሴ 
እንዳይኖር አግዷል። ቀላል የመቁሰል ጉዳት 
የደረሰባቸው ፕሬዚዳንት አብዱላሂ ሃሰን 
በሄሊኮፕተር በአስቸኳይ ወደ አዲስ አበባ 
እንዲመጡ ተደርጓል።</p>

<p>የመንግሥት መገናኛ ብዙሃን በጅጅጋው አደጋ 
አምስት ሰዎች መሞታቸውንና አደጋ ጣዮቹም 
መያዛቸውን ዘግቧል።</p>

<p>የክልሉ ተወላጅና የባህልና ቱሪዝም ሚኒስትር 
አቶ ሙሐመድ ድሪር ስለ አደጋው ተጠይቀው 
በሁለቱ የሶማሊያ ክልል ከተሞች የተፈጸመው 
ጥቃት ሕዝቡን ሽብር ውስጥ ለማስገባት ሆን 
ተብሎ የተቀነባበረ የወንጀል ድርጊት መሆኑን 
ገልጸዋል። አምባሳደር ሙሐመድ ድሪር በመሪዎች 
ላይ ጉዳት ለማድረስ ታስቦ በተፈጸመው ጥቃት 
የክልሉ ፕሬዚዳንት መጠነኛ ጉዳት 
እንደደረሰባቸው አስታውቀዋል።</p>

<p>"በክልሉ ፕሬዚዳንት ላይ የደረሰው አነስተኛ 
የመቁሰል አደጋ ከሥራቸው የሚያግዳቸው 
አይሆንም" ያሉት አምባሳደር ሙሐመድ ድሪር 
የተፈጸመው የሽብር ተግባር በመላው የአካባቢው 
ሕዝብ መወገዙንና ድርጊቱን የፈጸመው ድርጅትም 
ተስፋ የቆረጠ መሆኑን የሚያሳይ እንደሆነ 
ተናግረዋል። ከወንጀሉ በስተጀርባም የሻዕቢያ 
መንግሥት እጅ እንዳለበት ገልጸዋል።</p>

<p>ጥቃቱን ያደረሰው ኦብነግ እንደሆነ 
የኢትዮጵያ መንግሥት ቢናገርም ለንደን 
የሚገኙት የኦብነግ ቃል አቀባይ አብዱራህማን 
ሞሐመድ ማህዲ ሰኞ በተፈጸመው ጥቃት 
የድርጅታቸው እጅ እንደሌለበት ለቢቢሲ 
ገልጸዋል።</p>

<p>"የ እኛ ፖሊሲ ሲቪሎችን ወይም ጅጅጋን 
የማጥቃት አይደለም" ያሉት አብዱራሕማን 
ኦብነግ ጥቃት የሚያደርሰው በሚሊታሪ ቦታዎች 
ላይ ብቻ መሆኑን ተናግረዋል።</p>

<p class="align-center"><a href="/Gazettas/Reporter/info/Reporter.sera.html">ከሪፖርተር ግንቦት 22 ቀን 1999</a></p>

</body>
</html>
