<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" 
"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የቅንጅት አመራሮችና ... የፍርድ ቤት ውሎ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የቅንጅት አመራሮችና ... የፍርድ ቤት ውሎ</h2>


<p>በፌዴራሉ ከፍተኛ ፍርድ ቤት ሁለተኛ ወንጀል 
ችሎት በእነ ኢንጂነር ኃይሉ ሻውል መዝገብ 
ተከሰው እንዲከላከሉ ባስተላለፈው ብይን 
ከትናንት በስቲያ 12 ተከሳሾች መከላከያ 
ምስክሮቻቸውን አቀረቡ።</p>

<p>በቃሊቲ 08 አዳራሽ ግንቦት 24 ቀን 1999 ዓ.ም 
በዋለው ችሎት ኢንጂነር ኃይሉ ሻውል ታመው 
ሆስፒታል በመተኛታቸውና ሙሉነህ ኢዩኤል 
በህመም ምክንያት ሣይቀርቡ ቀርተዋል።</p>

<p>ከጠዋቱ 4፡15 በተሰየመው ችሎት በፅህፈት ቤት 
በኩል 12 ተከሳሾች የመከላከያ ማስረጃቸውን 
ማቅረባቸውን የገለፁት የመሐል ዳኛው 
የምስክሮቹ ቃል እንደሚሰማ ጠይቀዋል።</p>

<p>የመከላከያ ምስክሮችን ያቀረቡት 72ኛ፣ 75ኛ፣ 
78ኛ፣ 82ኛ፣ 89ኛ፣ 94ኛ እና 95ኛ ተከሳሾች ሲሆኑ፣ 
ከ94ኛ እና ከ95ኛ ተከሳሾች በስተቀር ሌሎቹ በጋራ 
በመሆን አንድ ጠበቃ አቁመዋል።</p>

<p>የምስክሮቹ ቃል ከመሠማቱ በፊት ዓቃቤ ሕግ 
ተከሳሾች ያቀረቧቸው ምስክሮችም ይሁኑ የሰነድ 
ማስረጃዎች ዝርዝር ስላልደረሰው ምስክሮቹ 
ከመደመጣቸው በፊት ዝርዝራቸውና የሰነድ 
ማስረጃዎቹ እንዲሰጡት የፍርድ ቤቱን ብይን 
ጠይቋል።</p>

<p>ፍርድ ቤቱ ዐቃቤ ሕግ ያቀረበውን ጥያቄ 
አዳምጦ ምስክር ያቀረቡትን የወሰን ሰገድ 
ገ/ኪዳን፣ አንዱዓለም አየለ፣ ወናግሰገድ 
ዘለቀ፣ ዳዊት ፋሲል፣ ዳዊት ከበደ፣ መስፍን 
ደቢሣ፣ መድህን ጀዲ፣ መላኩ ኡንቻ፣ አብዮት 
ዋቅጅራና ዳንኤል በሪሁንን በጥያቄው ላይ 
የሚሉት እንዳለ ጠይቆ ተከሳሾቹ የምስክሮቻቸው 
ስም ዝርዝር ቢሰጥ ችግር እንደሌለባቸው 
ገልፀዋል።</p>

<p>94ኛና 95ኛው ተከሳሾች አቶ ዳንዔል በቀለና አቶ 
ነፃነት ደምሴ ማስረጃቸውን አጠቃለው በፅሕፈት 
ቤት በኩል ማስገባታቸውን ገልፀው፣ ዐቃቤ ሕግ 
የምስክሮቻቸውን ስም ዝርዝር እንዲሰጠው 
መጠየቁን ተቃውመዋል። ምክንያታቸውም በአቃቤ 
ሕግ ላይ ስጋት አለን የሚል ነው።</p>

<p>ከተከሳሾችም መካከል ምስክር እንዳላቸው 
የገለፁት ዳን ኤልና ነፃነት "በተለያየ ቦታ 
በርካታ ምስክሮች አሉን። ሲቪል ሰራተኞች 
በመሆናቸው በቀጥታም ይሁን በተዘዋዋሪ ሊጐዱ 
ስለሚችሉ ስም ዝርዝራቸውን እንዲሰጥ 
አንፈልግም" ብለዋል።</p>

<p>"ከመታሰራችን በፊት የደረሰብንን ድብደባና 
ማስፈራራት የተመለከቱ የቅርብ የሥራ 
ባልደረቦቻችን ማረሚያ ቤት እንኳን መጥተው 
አይጠይቁንም። አንዳንዶቹም ካደረባቸው 
ፍርሃት የተነሣ ከሃገር ወጥተዋል። በኛም ላይ 
የደረሰው በምስክሮቻችን ላይ ይደርሳል ብለን 
ስለምንሰጋ ሥማቸው እንዲሰጥ አንፈልግም" 
በማለት ስጋታቸውን አስረድተዋል።</p>

<p>ዐቃቤ ሕግ 94ኛና 95ኛ ተከሳሾች በዐቃቤ ሕግ 
ላይ ስጋት አለን ማለታቸውን የተቃወመ ሲሆን 
ዐቃቤ ሕግ መንግሥትን ወክሎ የሚሠራ መሆኑን 
በዐቃቤ ሕግ ላይ ስጋት አለን ማለታቸው ደግሞ 
በተዘዋዋሪ መንግሥትን የሚነካ ነው የሚል 
ተቃውሞውን አቅርቧል።</p>

<p>"ተከሳሾች በንፅፅር ያልቀረበ ስጋት ነው 
ያቀረቡት። በምስክሮቹ ላይ ችግር 
የሚያደርሰው፣ ፖሊስ፣ ደህንነት ወይም ማነው?" 
በማለት ዐቃቤ ሕግ ጥያቄውን አቅርቦ 
ምክንያታቸውን ፍርድ ቤቱ ውድቅ አድርጐ 
እንደሌሎቹ ሁሉ የምስክሮቻቸውን ስም ዝርዝር 
እንዲደርሰው ትዕዛዝ እንዲሰጥለት ጠይቋል።</p>

<p>ማረሚያ ቤቱ በተከሳሾች ላይ የቀረበውን 
የኦዲዮና ቪዲዮ ማስረጃዎችን ለተከሳሾች 
ከግንቦት እስከ ግንቦት 20/1999 ዓ.ም ድረስ 
የበዓላትንና ቅዳሜና እሁድን ጭምር ለማሳየት 
ቢሞክርም ለማጠናቀቅ ባለመቻሉ ፍርድ ቤቱ 
አሁንም የበዓላት ቀናትንና ቅዳሜና እሁድን 
በማሳየት እንዲጨርስ ጥብቅ ትዕዛዝ 
አስተላልፈዋል።</p>

<p>በነፃ ከተለቀቁት ጋዜጠኞች መካከል የነፃነት 
ጋዜጣ አሣታሚ፣ አቶ ዘካርያስ ተስፋዬ፣ ሲሳይ 
አሣታሚ አቶ ሲሳይ አጌና፣ ሰርካለም አሣታሚ 
ወ/ሮ ሰርካለም ፋሲል፣ የቀረቡ ሲሆን የአዲስ 
ዜና ጋዜጣ አሣታሚ አቶ ፋሲል የኔዓለም 
ለሦስተኛ ጊዜ ሳይቀርቡ ቀርተዋል።</p>

<p>በመጨረሻም የመሐል ዳኛው ተከሳሾቹ ያልተሟሉ 
ማስረጃዎችን በሬጅስትራር በኩል እንዲያቀርቡ 
ትዕዛዝ ሰጥተው ዐቃቤ ሕግ ባቀረበው ጥያቄ ላይ 
ብይን ለመስጠት ለሰኔ 4 ቀን 1999 ዓ.ም ተለዋጭ 
ቀጠሮ በመስጠት ከጠዋቱ 4፡15 ሰዓት የተጀመረው 
የዕለቱ ችሎት ከጠዋቱ 5፡15 ሰዓት ተጠናቋል።</p>

<p class="align-center"><a href="/Gazettas/Reporter/info/Reporter.sera.html">ከሪፖርተር ግንቦት 22 ቀን 1999</a></p>

</body>
</html>
