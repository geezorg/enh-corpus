<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" 
"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የመለስ ድንገተኛ የሶማሊያ ጉብኝት ሰራዊቱን እንዳልረሱት ለመግለጽ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የመለስ ድንገተኛ የሶማሊያ ጉብኝት ሰራዊቱን እንዳልረሱት ለመግለጽ ነው</h2>


<p>ጠቅላይ ሚኒስትር መለስ ዜናዊ ወደ ሞቃዲሾ 
የሄዱት በሶማሊያ የዘመተውን ሰራዊት 
እንዳልረሱት በአካል ተገኝተው ለመግለጽ 
መሆኑን ተናገሩ።</p>

<p>አቶ መለስ ይህን የተናገሩት በሞቃዲሾ 
ተገኝተው ለሰራዊቱ መኮንኖች ባደረጉት ገለጻ 
ነው።</p>

<p>የሽግግር መንግሥቱን ለመርዳት ወደ ሶማሊያ 
የተላከው ሰራዊት ከመመለሻ ቀኑ የተራዘመ 
ቢሆንም ተረስተው እንዳልሆነ ግን ተናግረዋል። 
ሰራዊቱ በረቀቀ መሳሪያ የተደገፉ ኃይሎች 
ያላደረጉትን ብቃት በማስመዝገባቸው 
አወድሰዋቸዋል። ጠቅላይ ሚኒስትር መለስ በዚህ 
ንግግራቸው የገለጹት የአሜሪካን ጦር በሞቃዲሾ 
ገብቶ በነበረበት ወቅት ያጋጠመውን ለመግለጽ 
ሳይሆን እንዳልቀረ ተገምቷል።</p>

<p>የጦር ኃይሎች ጠቅላይ አዛዥ መለስ ዜናዊ 
በሞቃዲሾ ያሉትን የሰራዊት አባላቱን ተወካዮች 
ባነጋገሩበት ወቅት፣ የጦር ኃይሎች ኢታማዦር 
ሹም ሊፍተናት ጄኔራል ሳሞራ ዩኑስ 
ተገኝተዋል።</p>

<p>በሶማሊያ ባደረጉት ድንገተኛ ጉብኝት 
ከሽግግር መንግሥቱ ፕሬዚዳንት አብደላ ዮሱፍና 
ከጠቅላይ ሚኒስትር ጌዲ ጋር ተነጋግረዋል። 
ከእርቅ ኮሚሽኑ ሊቀመንበርና ከጎሳ መሪዎች 
ጋር ተገናኝተው በሶማሊያ ስላለው ሁኔታና 
የብሔራዊ እርቁ ስለሚካሄድበት ሁኔታ 
መክረዋል።</p>

<p>አቶ መለስ ከብዙ ዓመታት በኋላ ሶማሊያን 
የጎበኙ የመጀመሪያው የኢትዮጵያ መሪ 
ናቸው።</p>

<p>"መለስ በሶማሊያ ወዳጃዊ ጉብኝት እያደረጉ 
ነው። ከፕሬዚዳንቱና ከጠቅላይ ሚኒስትሩም ጋር 
እየተነጋገሩ ነው" ሲሉ የሶማሊያ መንግሥት ቃል 
አቀባይ አብዲሃጂ ጎብደር መናገራቸውን 
አሶሽየትድ ፕሬስ ዘግቧል።</p>

<p>ኢትዮጵያ፣ የሶማሊያ የሽግግር መንግሥትን 
ደግፋ፣ ሰራዊቷን ወደ ሶማሊያ ልካ የእስላማዊ 
ፍርድ ቤቶች ኅብረት ታጣቂዎች ተሸንፈው 
እንዲወጡ አድርጋለች።</p>

<p>በቅርቡም የውጭ ጉዳይ ሚኒስትሩ ስዩም 
መስፍን በሞቃዲሾ ተገኝተው ከመንግሥት 
ባለስልጣናትና ከጎሳ መሪዎች ጋር መነጋገራቸው 
ይታወሳል። ከ30 ዓመታት በኋላም በሞቃዲሾ 
የኢትዮጵያ ኤምባሲን ከፍተዋል።</p>

<p>በሞቃዲሾ ያለው የኢትዮጵያ ሰራዊት 
በሸማቂዎች ጥቃት ስር ቢሆንም በተሳካ ሁኔታ 
ሰላም እያስከበረ መሆኑ ተገልጿል። በዚህ 
ሳምንት መጀመሪያም የአጥፍቶ ጠፊ አደጋ ጣይ 
ሳይሆን እንደማይቀር የሚገመት መኪና ወደ 
ካምፓቸው እየበረረ ሲመጣ ቀድመው መኪናውን 
መምታታቸውንና አደጋውን ማምከናቸው 
ተገልጿል።</p>

<p class="align-center"><a href="/Gazettas/Reporter/info/Reporter.sera.html">ከሪፖርተር ግንቦት 29 ቀን 1999</a></p>

</body>
</html>
