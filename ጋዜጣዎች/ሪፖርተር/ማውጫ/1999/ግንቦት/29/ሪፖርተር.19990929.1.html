<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" 
"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>በጅጅጋ ለመድረክ ቅርብ የነበረችው ታጣቂ፣ ጥቃት ሳትፈፅም ሞተች የቆሰሉት የክልሉ ፕሬዚዳንት ለሕክምና ደቡብ አፍሪካ ሄዱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በጅጅጋ ለመድረክ ቅርብ የነበረችው ታጣቂ፣ ጥቃት ሳትፈፅም ሞተች የቆሰሉት የክልሉ ፕሬዚዳንት ለሕክምና ደቡብ አፍሪካ ሄዱ</h2>


<p>በጅጅጋ ጥቃት ለመፈፀም ከተሰማሩት ውስጥ 
አንዷ የያዘችውን ቦምብ ሳትወረውር መሞቷንና 
ሁለት ጥቃት ፈፃሚዎች ወዲያውኑ በቁጥጥር ሥር 
መዋላቸውን የሶማሌ ክልል የፀጥታ ፍትህና 
አስተዳደር ቢሮ ተጠባባቂ ኃላፊ አቶ 
አብዱራህማን መሀመር አረብ ገለፁ። መጠነኛ 
ጉዳት ደርሶባቸዋል የተባሉት የክልሉ 
ፕሬዚዳንት አቶ አብዱላሂ ሃሰን ወደ ደቡብ 
አፍሪካ ለሕክምና ትላንት ሄደዋል።</p>

<p>በግንቦት 20 በዓል ወቅት ጥቃት ካደረሱት 
መካከል አንዷ ለመወርወር የያዘችውን ቦምብ 
እንደያዘች ሌሎች በወረወሩት ቦምብ መሞቷ 
ታውቋል። አሸባሪዋ ከሌሎቹ ቦምብ ወርዋሪዎች 
ይልቅ ለመድረኩ ቅርብ እንደመሆኗ የያዘችውን 
ቦንብ ብትወረውር ጉዳቱ ከፍ ያለ ሊሆን 
እንደሚችል ግምት ተሰጥቷል።</p>

<p>ጥቃት ፈፃሚዎቹ ስድስት ቦምብ ለመወርወር 
አስበው እንደነበርና የተወረወሩት ቦምቦች ግን 
ሦስት ብቻ መሆናቸውን በቁጥጥር ስር የዋሉት 
ጥቃት ፈፃሚዎች ማረጋገጣቸውን ጠቅሰው አቶ 
አብዱራህማን ገልፀዋል።</p>

<p>በጥቃቱ ስድስት ሰዎች ሲሞቱ ከ50 በላይ 
ሰላማዊ በዓል አክባሪዎች መቁሰላቸውን 
መዘገባችን ይታወሳል። በአሁኑ ወቅት ከሦስቱ 
በስተቀር ሌሎቹ ቁስለኞች ከሆስፒታል ወጥተው 
ወደ ቤታቸውና ወደ ሥራቸው መመለሳቸው 
ተገልጿል።</p>

<p>በተመሳሳይ ቀን በደገሀቡር በደረሰ የቦምብ 
ጥቃት አስራ ስድስት ሲቆስሉ የአምስት ሰዎች 
ህይወት ማለፉ ተጠቁሟል። ድርጊቱን የፈፀሙ 
ናቸው የተባሉ አራት የኦጋዴን ነፃ አውጪ 
ግንባር አባላት ወዲያውኑ በቁጥጥር ሥር 
መዋላቸውን አቶ አብዱራህማን ተናግረዋል።</p>

<p>በክልሉ የአጥፍቶ ጠፊዎችን ለመከላከል 
ህብረተሰቡ በቂ ግንዛቤ እንዲኖረው ለማስቻል 
ትምህርት እየተሰጠ መሆኑን የገለፁት አቶ 
አብዱራህማን የሶማሌ ክልል ህዝብ በመተባበር 
ሽብር ፈጣሪዎችን እንደሚዋጋቸው 
አመልክተዋል። በዚህም በርካታ ተጠርጣሪዎች 
መያዛቸውንና የተቀሩትንም የመመንጠር ሥራ 
እየተሰራ ነው ብለዋል።</p>

<p>የኦጋዴን ነፃ አውጪ ግንባር ግንቦት 20 ቀን 1999 
ዓ.ም ለደረሰው የቦምብ አደጋ ኃላፊነቱን 
እንደማይወሰድ ቢገልፅም መንግሥት፣ ክልሉን 
የሚመራው ፓርቲና ባለሥልጣናት ለጥቃቱ 
የኦጋዴን ነፃ አውጪ ግንባርን ተጠያቂ 
አድርገዋል። ኦብነግ በክልሉ ነዳጅ ፍለጋ ሥራ 
ላይ የተሰማሩ ዜጐች ላይ ለደረሰው ጥቃት 
ኃላፊነቱን መውሰዱ አይዘነጋም።</p>

<p>በተመሳሳይ ዜና ጥቃቱ በተሰነዘረበት ሰዓት 
የመቁሰል ጉዳት የደረሰባቸው የክልሉ 
ፕሬዚዳንት አቶ አብዱላሂ ሃሰን ወደ ደቡብ 
አፍሪካ መሄዳቸው ታውቋል።</p>

<p>አዲስ አበባ ጦር ኃይሎች ሆስፒታል 
ህክምናቸውን ሲከታተሉ የነበሩት ፕሬዚዳንት 
አብዱላሂ ወደ ደቡብ አፍሪካ እንዲሄዱ 
የተደረገው ለተሻለ ህክምና ተብሎ እንደሆነ 
ለጉዳዩ ቅርበት ያላቸው አስታውቀዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ግንቦት 29 ቀን 1999</a></p>

</body>
</html>
