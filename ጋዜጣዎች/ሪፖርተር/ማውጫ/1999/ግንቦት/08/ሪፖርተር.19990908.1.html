<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" 
"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የበጀት ችግር የኢትዮጵያን ጦር ከሶማሊያ ሊያስወጣ እንደሚችል ጠ/ሚሩ ገለጹ - አሜሪካና የአፍሪካ ኅብረት ተቃውመዋል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የበጀት ችግር የኢትዮጵያን ጦር ከሶማሊያ ሊያስወጣ እንደሚችል ጠ/ሚሩ ገለጹ - አሜሪካና የአፍሪካ ኅብረት ተቃውመዋል </h2>


<p>በሶማሊያ የተሰማሩ በበርካታ ሺዎች የሚቆጠሩ 
ኢትዮጵያውያን ወታደሮች የሚያስፈልጋቸውን 
ወጪ ኢትዮጵያ ለብቻዋ እየሸፈነች ከዚህ በላይ 
ለማቆየት እንደማትችል ጠ/ሚ መለስ ዜናዊ 
ገለጹ። አሜሪካና የአፍሪካ ኅብረት የመለስን 
ሃሳብ ተቃውመዋል።</p>

<p>የሶማሊያን ችግር ለመቅረፍና የሽግግር 
መንግሥቱን ለመርዳት ለወራቶች የኢትዮጵያ ጦር 
በሶማሊያ እንደሚገኝ የሚታወቅ ሲሆን አቶ 
መለስ ለጦራቸው አስፈላጊ ወጪዎችን ለማውጣት 
የሚያስችል አቅም ላይ እንዳልሆኑ በዚህም 
ምክንያት ጦራቸውን እንደሚመልሱ 
ተናግረዋል።</p>

<p>ከዚህ ባሻገርም በሞቃዲሾ ያለው ሁኔታ በጣም 
የተሻሻለ በመሆኑ ተራውን ለሰላም አስከባሪዎች 
መተው ተገቢ እንደሆነ ጠ/ሚ መለስ ገልጸዋል።</p>

<p>ሰላም አስከባሪ ጦራቸውን ወደ ሶማሊያ 
ለመላክ ቃል የገቡ አገሮች አሁን ይልካሉ የሚል 
ተስፋ እንዳላቸውና እንደሚጠብቁም 
ተናግረዋል።</p>

<p>የአሜሪካ የአፍሪካ መል ዕክተኛ ወ/ሮ ጃንዳይ 
ፍሬዘርና የአፍሪካ ኅብረት ኮሚሽነር አልፋ 
ኦማር ኮናሬ ግን የአቶ መለስን ሃሳብ "እጅግ 
አደገኛ" ብለውታል።</p>

<p>ጃንዳይ ፍሬዘር "ኢትዮጵያ በተቻላት ፍጥነት 
ከሶማሊያ እንድትወጣ እንፈልጋለን። ነገር ግን 
አሁን ለመውጣት ማሰቧ ጥሩ አይደለም" 
ብለዋል።</p>

<p>በተለይ ደግሞ የአፍሪካ ሰላም አስከባሪ 
ኃይል በሶማሊያ በተፈለገው መጠን ባልገባበት 
ወቅት ኢትዮጵያ ከሶማሊያ ብትለቅ የፀጥታ 
ክፍተት እንደሚፈጥር ያላቸውን ስጋት 
ገልጸዋል።</p>

<p>የአፍሪካ ኅብረት ኮሚሽነር አልፋ ኦማር 
ኮናሬ በበኩላቸው ኢትዮጵያ ከሶማሊያ 
ወታደሮችን ብታስወጣ ለሶማሊያ አደገኛ 
ይሆናል" ብለዋል።</p>

<p>አሜሪካም ሆነ አፍሪካ ኅብረት የኢትዮጵያን 
በፍጥነት መውጣት የሚቃወሙ ሲሆኑ በሶማሊያ 
ለረጅም ጊዜ እንድትቆይም አይፈልጉም።</p>

<p>አልፋ ኦማር ኮናሬም ይህንን ሃሳባቸውን 
ሲያጠናክሩ "ኢትዮጵያ በዛሬው እለት ከሶማሊያ 
ብትወጣ አደገኛ ነው። ነገር ግን ለረዥም ጊዜም 
በሶማሊያ መቆየቷም በሶማሊያ የፖለቲካ ውይይት 
እንዳይኖር ሊገታ ይችላል" ብለዋል።</p>

<p class="align-center"><a href="/Gazettas/Reporter/info/Reporter.sera.html">ከሪፖርተር ግንቦት 8 ቀን 1999</a></p>

</body>
</html>
