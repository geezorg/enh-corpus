<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" 
"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>"መድብለ ፓርቲ ኅብረተሰብን ይከፋፍላል" ፕ/ት ኢሳያስ አፈወርቂ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">"መድብለ ፓርቲ ኅብረተሰብን ይከፋፍላል" ፕ/ት ኢሳያስ አፈወርቂ</h2>


<p>በኤርትራ የመድብለ ፓርቲ ስርዓት እንዳይኖር 
የተደረገው ስርዓቱ ኅብረተሰብን የሚከፋፍልና 
አገርን የሚያዳክም በመሆኑ ነው ሲሉ 
ፕሬዚዳንት ኢሳያስ አፈወርቂ ገለፁ።</p>

<p>ሰሞኑን ከአንድ የአረብ ቴሌቪዥን ጋር ቃለ 
ምልልስ ያደረጉት ፕሬዚዳንቱ የመድብለ ፓርቲ 
ስርዓት በኤርትራ እንዳይኖር ይፈቀዳል? የሚል 
ጥያቄ ቀርቦላቸው "ኤርትራ ገና አዲስና ትንሽ 
አገር ናት። ይህ መድብለ ፓርቲ የሚባል ነገር 
ባረጁ አገሮችና መንግሥታት ዘንድ ተግባር ላይ 
ውሎ መሳካትና አለመሳካቱን ማየት 
እንፈልጋለን።</p>

<p>በ እኛ እምነት ግን መድብለ ፓርቲ የሚባል 
ነገር ኅብረተሰብን የሚከፋፍልና በዲሞክራሲ 
ስም አገርን የሚያዳክም ነው" የሚል ምላሽ 
ሰጥተዋል።</p>

<p>አያይዘውም ሀቀኛ ዲሞክራሲ ማለት አብዛኛውን 
ህዝብ በሆነ መንገድ ተሳትፎ እንዲኖረው 
ማድረግ መሆኑን የገለፁት ፕሬዚዳንቱ "ፖለቲካ 
ምን ማለት እንደሆነ እናውቃለን ህዝብን 
አሳትፎ አገር መገንባትም ምን ማለት እንደሆነ 
እናውቃለን ስለ ዴሞክራሲ ለመማር መዋዕለ 
ህፃናት መግባት ወይም የቡሽና የብሌር ተማሪ 
መሆን አያስፈልግም። የማይጠቅሙንን የውጭ 
ሃሳቦች አንቀበልም" ሲሉ ተናግረዋል።</p>

<p>ፕሬዚዳንቱ ከእንግዲህ ፕሬዚዳንታዊ ምርጫ 
በኤርትራ ይኖር ይሆን? የሚል ጥያቄ ቀርቦላቸው 
"የኤርትራ ፖለቲካ ትክክለኛ አቅጣጫ ይዟል። 
የውጭ ጣልቃ ገብነት አያስፈልገውም። ጣልቃ 
ገብነት ይበልጥ ሲወገድ ደግሞ ይበልጥ 
ፖለቲካችን ይስተካከላል" በማለት ጥያቄውን 
ሸሽተውታል።</p>

<p>በኤርትራ ተቃዋሚ ፓርቲ በማቋቋም ብዙ 
ሙከራዎች ተደርገው እንደነበር አስታውሰው 
የኤርትራ ህዝብ ግን አንድነቱን የጠበቀና 
የሚጠቅመውንና የሚጎዳውን የሚያውቅ በመሆኑ 
ተቃዋሚ ፓርቲ ለማቋቋም የተደረጉ ሙከራዎችን 
እንዳከሸፉ ተናግረዋል።</p>

<p>የኤርትራ መንግሥት በርካታ ሚኒስትሮችንና 
ሌሎችንም ለ እስር ዳርጓል የሚል ወቀሳ 
ይሰነዘራል ለዚህ የሚሰጡት ምላሽ አለ? በሚል 
ለቀረበላቸው ጥያቄ "የውጭ ጣልቃ ገብነት ውጤት 
ነው። ርምጃው የተወሰደውም ለአገር ፀጥታ 
ሲባል ነው" ብለዋል።</p>

<p>እስረኞቹ ፍ/ቤት የመቅረብ እድል ይኖራቸዋል? 
የሚል ጥያቄ ቀርቦላቸው "እያወራን ያለነው ስለ 
ጓንታናሞ አይደለም። በአገሪቱ ህግ ይሄዳሉ" 
የሚል ምላሽ ሰጥተዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ግንቦት 5 ቀን 1999</a></p>

</body>
</html>
