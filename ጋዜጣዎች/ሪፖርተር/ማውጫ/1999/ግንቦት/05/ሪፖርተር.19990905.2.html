<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" 
"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የታሠሩ "አሸባሪዎች" ህፃናት ልጆች በልዩ ቦታ እንክብካቤ እየተደረገላቸው ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የታሠሩ "አሸባሪዎች" ህፃናት ልጆች በልዩ ቦታ እንክብካቤ እየተደረገላቸው ነው</h2>


<p>በኢትዮጵያ ውስጥ የታሰሩት የውጭ አገርና 
በዓለም አቀፍ ደረጃ የሚፈለጉ "አሸባሪዎች" 
ህፃናት ልጆች በልዩ ቦታ እንክብካቤ 
እየተደረገላቸው ነው።</p>

<p>ይህንን ለሸበሌ ሬዲዮ የገለጹት በሶማሊያ 
የኢትዮጵያ መል ዕክተኛ ሆነው የተመደቡት አቶ 
ፍስሐ ሻውል ሞቃዲሾ በሚገኘው የኢትዮጵያ 
ወታደራዊ የጦር ሰፈር ሆነው ነው።</p>

<p>አዲስ አበባ ስለታሰሩት የውጭ አገር ዜጎች 
ልጆች ሁኔታ መል ዕክተኛው ለቀረበላቸው ጥያቄ 
ሲመልሱ "በአዲስ አበባ እስር ቤት ውስጥ የሚገኙ 
የ"ሽብርተኞቹ" ልጆች ዕድሜያቸው ከሁለት እስከ 
ሦስት ዓመት የሚደርሱና እስር ቤት ባልሆኑ 
ቦታዎች ለብቻቸው እንክብካቤ እየተደረገላቸው 
ነው ብለዋል</p>

<p>አቶ ፍስሐ እንደሚሉት ሶማሊያውያንን 
አሸባሪዎች የታሰሩት ሶማሊያ ውስጥ በሽግግር 
መንግሥቱ እንጂ ኢትዮጵያ ውስጥ አይደለም። 
የታሰሩት ሶማሊያውያን የእስላም አክራሪዎቹ 
የአልሸባብ ቡድን አባላትና የእስላማዊ ፍርድ 
ቤቶች ጠንካራ ክንድ የሚባሉት ናቸው። እነዚህ 
ተጠርጣሪዎች የሽግግር መንግሥቱ ዝግጅቱን 
እንዳጠናቀቀ ወደ ፍርድ እንደሚያቀርባቸው አቶ 
ፍስሐ ገልጸዋል።</p>

<p>በኢትዮጵያ እስር ቤት ያሉት የአሜሪካን፣ 
የስዊድን፣ የአውስትራሊያ፣ የእንግሊዝ፣ 
የሊባኖስ፣ የየመን፣ የኬንያን፣ የኡጋንዳ፣ 
የታንዛኒያንና በአጠቃላይ የሃያ ሦስት አገሮች 
ዜጎች እንጂ ሶማሊያውያን እንደሌሉበት 
የሚናገሩት አቶ ፍስሐ "ከእነዚሁም መካከል 
በጦርነቱ መጀመሪያ በግንባር ውጊያ የተያዙ" 
መሆናቸውን አስታውቀዋል።</p>

<p>ከታሰሩትም መካከል ጽንፈኛ ያልሆኑት ተለቀው 
አክራሪዎቹ እንደሚቆዩ አቶ ፍስሐ ለሸበሌ 
ሬዲዮ አረጋግጠዋል።</p>

<p>ለሕፃናቱ ተንከባካቢ ጠባቂ 
ተመድበውላቸዋል። ከአስራ ስምንት ዓመት በታች 
የሆኑት ወጣቶች የሚያስፈልጋቸውን ሁሉ እያገኙ 
ነው። ሆኖም የሚኖሩት ከወላጆቻቸው በተለየ 
ቦታ ነው በማለት አቶ ፍስሐ ተናግረዋል።</p>
<p class="align-center"><a href="/Gazettas/Reporter/info/Reporter.sera.html">ከሪፖርተር ግንቦት 5 ቀን 1999</a></p>

</body>
</html>
