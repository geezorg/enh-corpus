<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የአዲስ አበባ ዩኒቨርሲቲ ትምህርት ከተቋረጠ ሳምንት ሞላው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የአዲስ አበባ ዩኒቨርሲቲ ትምህርት ከተቋረጠ ሳምንት ሞላው</h2>


<p>የአዲስ አበባ ዩኒቨርሲቲ ተማሪዎች የእርስበርስ ግጭት በመጀመራቸው ዩኒቨርሲቲው በፖሊስ ቁጥጥር ስር ውሏል።</p>

<p>ባለፈው ሳምንት ውስጥ በመማሪያ ክፍል ውስጥ እያለ ሕይወቱ ያለፈውን የሦስተኛ ዓመት የፊዚክስ ተማሪ መሐመድ አብዱራሕማን አስከሬን ዳግማዊ ምኒልክ ሆስፒታል አካላቱን ሰርቋል በሚል በአራት ኪሎና በስድስት ኪሎ ተቃውሞ መቀስቀሱን ይታወሳል።</p>

<p>ተቃውሞው አደባባይ ላይ በመውጣ ብቻ የተወሰነ ሳይሆን በሁለቱም ቅጥር ግቢዎች የምግብ ያለመመገብ አድማንም ያካተተ ነበር።</p>

<p>ይሁን እንጂ አድማው በተጀመረ ረቡዕ ማግስት የተቃውሞው አካሄድ አተስማማንም ባሉ ተማሪዎች የምግብ አለመመገብ የተቃውሞ መግለጫው መጣሱን አንዳንድ ተማሪዎች ገልጸውልናል።</p>

<p>አድማውን የቀጠሉ ተማሪዎች ባፈነገጡት ላይ ተቃውሟቸውን የሰነዘሩ ሲሆን ተቃውሞው ባለፈው ሐሙስ ጧት ወደ ግጭት መቀየሩንና ግጭቱን ለማርገብ ፌዴራል ፖሊስ ወደ ግቢው የገባ መሆኑን ያነጋገርናቸው ገልጸውልናል።</p>

<p>ፌዴራል ፖሊስ ግቢውን እስከለቀቀበት ቅዳሜ ዕለት ድረስ ትምህርት ባይጀመርም የግቢው ሁኔታ ሰላማዊ መሆኑን ነገር ግን ፖሊስ ግቢውን ልቆ በወጣበት ቅዳሜ ዕለት ያፈነገጡ ተማሪዎች ከፍተኛ ጉዳት የደረሰባቸው መሆኑን ገልጸውልናል።</p>

<p>በተማሪዎች ላይ ጉዳት ከደረሰ በኋላ ፌዴራል ፖሊስ ወደ ግቢው በመዝለቅ ግጭቱን ለማርገብ ቢችልም በተማሪዎች መካከል ያለው ተቃውሞ በትክክል ተፈቷል ማለት እንደማይቻልና ትምህርትም እስካሁን በአግባቡ ያልተጀመረ መሆኑን አስረድተውናል።</p>

<p>ሁለቱን ግጭት የፈጠሩት ወገኖች ለማስታረቅ ባለፈው እሑድ ምሽት ላይ ከሁለቱም ወገን የተውጣጡ 40 የሚሆኑ ተማሪዎች ከዩኒቨርሲቲው ም/ፕሬዚዳንትና ከሌሎች የአስተዳደር ሠራተኞች ጋር የመከሩ ሲሆን በአንድነትም እራት መብላታቸውን በእርቅ ሂደቱ ላይ የነበሩ ገልጸዋል።</p>

<p>በዚህ ወቅት ሁለቱም ወገኖች ዩኒቨርሲቲውን የወቀሱ ሲሆን ዩኒቨርሲቲው ለተቃውሞ መነሻ የሆነውን ድርጊት አስመልክቶ የሚመለከታቸውን አነጋግሮ ምላሽ ለማቅረብ አለመቻሉ በዋነኛነት የተተቸበት ነው።</p>

<p>ተማሪዎች ዕሑድ ዕለት ምሽት ላይ እርቅ እንዲፈጥሩ ቢደረግም እስካለፈው ሰኞ ድረስ ትምህርት አልተጀመረም ግቢውም በፖሊስ ቁጥጥር ሥር እንዳለ ነው።</p>

<p>በቅዳሜው ዕለት የተማሪዎች ግጭት ከፍተኛ ጉዳት የደረሰባቸው ተማሪዎች መኖራቸውን አንዳንድ ተማሪዎች ተናግረዋል።</p>

<p>በዩኒቨርሲቲው የተከሰተውን ግጭትና ተቃውሞ አስመልክቶ የፀጥታ ተግባር ሲያከናውን የነበረውን የጉለሌ ክፍለ ከተማ ፖሊስ ለማነጋገር ስንሞክር በአዲስ አበባ ፖሊስ በኩል እንድንስተናገድ በጠቆመን መሠረት አዲስ አበባ ፖሊስ ስልክ በመደወል አስተያየት ጠይቀናል። የአዲስ አበባ ፖሊስ የወንጀል መከላከል ክፍል ኃላፊ የሆኑት ኮማንደር ግርማ ካሣ በዩኒቨርሲቲው ግጭት ስለመፈጠሩም እንደማያውቁ ገልጸውልናል።</p>

<p class="align-center"><a href="/Gazettas/Reporter/info/Reporter.sera.html">ከሪፖርተር ሚያዝያ 24 ቀን 1999</a></p>

</body>
</html>	
