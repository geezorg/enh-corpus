<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የቅንጅት አመራሮችና ... የፍርድ ቤት ውሎ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የቅንጅት አመራሮችና ... የፍርድ ቤት ውሎ</h2>


<p>በእነ ኢንጂነር ኃይሉ ሻውል መዝገብ ስር የተከሰሱትን ክስ የሚመለከተው የፌዴራል ከፍተኛ ፍርድ ቤት ሁለተኛ ችሎት ባለፈው ችሎቱ በይደር ይዟቸው ለነበሩ ጉዳዮች ትዕዛዝ ሰጠ።</p>

<p>ተከሳሾች ከቀኑ 8፡00 በአዳራሹ የተመደበላቸውን መቀመጫ ሲይዙ ዳኞች ከቀኑ 10፡10 ላይ ተሰይመዋል። ፍርድ ቤቱ ቀጠሮ የያዘላቸውን ትዕዛዝ ከመስጠቱ በፊት ዓቃቤ ሕግ ከዚህ በፊት በቀረበው የተከሳሾች የመከላከያ አቀራረብ ላይ ቅሬታ ሲያመለክቱ "ጊዜውን የጠበቀ መስሎ ስላልታየው ጥያቄ ለመቀበል አለመቻሉን" አስታውቋል።</p>

<p>ፍርድ ቤቱ ተከሳሾች የፍርድ ቤቱ ብይን እንዲሰጣቸው በጠየቁት መሠረት ብይኑ ተገልብጦ እንደተጠናቀቀ እንዲሰጣቸው እንዲደረግ።</p>

<p>የኦዲዮና የቪዲዮ መረጃዎችን በተመለከተ ተከሳሾች ከመከላከል አንፃር ሊጠቀሙበት እንደሚፈልጉ፣ ፍርድ ቤቱ በመገንዘቡ የኦዲዮና የቪዲዮ ካሴቱን መመልከትና መስማት የሚችሉበትን መንገድ እንዲያመቻች።</p>

<p>ዓቃቤ ሕግ የኦዲዮና የቪዲዮ ካሴቶቹን በሁለት ቅጂ ለፌዴራል ፍርድ ቤት ሬጅስትራር እንዲያስረክብና ሬጅስትራር ጽ/ቤቱ ደግሞ ለማረሚያ ቤት ካሴቱን እንዲሰጥ፣ ማረሚያ ቤቱ ተከሳሾችን በቡድን በቡድን እየመደበ ቢያንስ በቀን ሁለት ካሴት እንዲያዩ ትዕዛዝ አስተላልፏል።</p>

<p>ማረሚያ ቤቱ ኦዲዮና ቪዲዮ ካሴቱን ለማሳየት የሚያስችል ማቴሪያል ከሌለው አስፈላጊው ነገር በሙሉ በፍርድ ቤቱ የሚመቻች መሆኑን ችሎቱ አስታውቋል።</p>

<p>ተከሳሾቹ የኦዲዮና የቪዲዮ ማስረጃዎችን አይተው ካጠናቀቁ በኋላ በጠየቁት መሠረት ለግማሽ ቀን ተገናኝተው በጋራ እንዲወያዩ እንዲደረግ ትዕዛዝ አስተላልፏል።</p>

<p>የተከሳሾች ዳንኤል በቀለንና ነፃነት ደምሴን ማመልከቻ በተመለከተ ፍርድ ቤቱ ባስተላለፈው በቀድሞው ትዕዛዝ መሠረት እንዲፈጸምና ተከሳሾቹ በጠየቁት መሠረት በኮምፒዩተር የሚገኙ ማስረጃዎችን አትመው እንዲወስዱ በመሥሪያ ቤታቸው የሚገኙ ማስረጃዎችን ለማግኘትም በአጃቢ ሄደው መጠቀም የሚችሉበት መንገድ እንዲመቻችና ተከሳሾቹ እንዲጠቀሙ ፍርድ ቤቱ አዟል።</p>

<p>ፍርድ ቤቱ ተከሳሾች ከተለዋጭ ቀጠሮ በፊት መከራከሪያቸውን እንዲያቀርቡ ይህንን ማድረግ ካልቻሉ ግን የራሱን ውሳኔ እንደሚያስተላልፍ፣ ተከሳሾች አቤቱታ አለን የሚሉ ከሆነም በጽሑፍ ለሬጅስትራር ማቅረብ እንደሚችሉ አዟል። ፍርድ ቤት ለግንቦት 24/1999 ተለዋጭ ቀጠሮ ሰጥቶ ችሎት መልስ ሆኗል።</p>

<p class="align-center"><a href="/Gazettas/Reporter/info/Reporter.sera.html">ከሪፖርተር ሚያዝያ 28 ቀን 1999</a></p>

</body>
</html>	
