<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>በታጣቂዎች ተጨፍጭፈው በተገደሉት ለቅሶ ላይ ቦምብ የጣሉ ተያዙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በታጣቂዎች ተጨፍጭፈው በተገደሉት ለቅሶ ላይ ቦምብ የጣሉ ተያዙ</h2>


<p>በነዳጅ ፍለጋ ተሰማርተው በነበሩና በታጣቂዎች በተገደሉት ኢትዮጵያውያን ለቅሶ ላይ በተቀመጡ የጅጅጋ ነዋሪዎች ላይ ቦምብ በመጣል ወንጀል የተጠረጠሩ በቁጥጥር ስር መዋላቸውን የሶማሌ ክልል ፀጥታ ፍትሕና አስተዳደር ጠቅላይ ቢሮ ምክትል ኃላፊ አቶ አብዱራህማን መሐመርአረም አስታወቁ።</p>

<p>ሚያዝያ 16 ቀን በክልሉ አቦሌ በሚባል ቦታ የነዳጅ ፍለጋ ሥራ ላይ በተሰማሩ ሲቪል ሠራተኞች ላይ ጭፍጨፋ ሲካሄድ ሕይወታቸው ካለፉት መካከል የጅጅጋ ነዋሪ የሆኑ ቤተሰቦቻቸው ሃዘን ላይ ተቀምጠው ሳለ ነበር ቦምብ የተወረወረው። በጥቃቱም አንድ ሰው ሲሞት አንድ ቆስሏል።</p>

<p>ድርጊቱን የፈጸሙና የድርጊቱ ተባባሪ የተባሉት ግለሰቦች በቁጥጥር ስር ውለው ምርመራ እየተካሄደ መሆኑን የገለጹት አቶ አብዱራሕማን "ድርጊቱ የተፈጸመው በተቀነባበረ የጠላት ሴራ በመሆኑ በአካባቢው መስራት ያለበት ሥራ ሁሉ እየተሠራ ነው" ብለዋል። ለምርመራው ሂደት ጥንቃቄ ሲባል ዝርዝር መግለጫ እንደማይሰጡም አመልክተዋል።</p>

<p>በጅጅጋም ሆነ በክልሉ በአሁኑ ሰዓት አስተማማኝ ፀጥታ እንዳለ አቶ አብዱራሕማን ገልጸዋል። "አስተማማኝ ሰላም አለ በሚል ግን አንዘናጋም" የሚሉት አቶ አብዱራሕማን "የጠላትን ሴራ እምብርቱን ማግኘትና ዘላቂ ሰላም ማስፈን ስለሚያስፈልግ ምርመራው ተጠናክሯል"</p>

<p>በኦጋዴን ነፃ አውጭ ግንባር በጥይት በተኙበት ተጨፍጭፈው በጅጅጋ ሃዘን ላይ በተቀመጡ ነዋሪዎች ላይ የተፈጸመውን የቦምብ ጥቃት በነዳጅ ፍለጋ ሥራ ላይ ከተሰማሩት ጋር በቀጥታ ግንኙነት እንዳለው የጠቅላይ ሚኒስትር የሕዝብ ግንኙነት አማካሪ አቶ በረከት ስምዖን ለኤ.ኤፍ.ፒ የዜና ወኪል ድርጊቱ እንደተፈጸመ መግለፃቸው ይታወሳል።</p>

<p>የሶማሌ ክልል ፕሬዚዳንት አቶ አብዱላሒ ሀሰን መሐመድ በበኩላቸው የቦምብ ጥቃቱ ከነዳጅ ፍለጋ ሠራተኞች ጭፍጨፋ ጋር ግንኙነት እንዳለው መግለፃቸው አይዘነጋም።</p>

<p>በተመሳሳይ ዜና በነዳጅ ፍለጋ ሠራተኞች ላይ ጭፍጨፋ ያካሄዱት ድርጊቱ እንደተፈፀመ የመከላከያ ሰራዊት ባደረገው ከበባ በመቶ የሚቆጠሩ መማረካቸው፣ ድርጊቱ በተፈጸምበት ወቅት ከሰማኒያ በላይ መሞታቸው፣ ከሞቱት ውስጥ የኤርትራ ወታደሮች ከነመለያቸው መገኘታቸውንና ጠላት ሳይበተን የማደኑ ሥራ ተጠናክሮ መቀጠሉን አቶ አብዱራሕማንን ጠቅሰን ባለፈው ረቡዕ መዘገባችን ይታወሳል።</p>

<p class="align-center"><a href="/Gazettas/Reporter/info/Reporter.sera.html">ከሪፖርተር ሚያዝያ 28 ቀን 1999</a></p>

</body>
</html>	
