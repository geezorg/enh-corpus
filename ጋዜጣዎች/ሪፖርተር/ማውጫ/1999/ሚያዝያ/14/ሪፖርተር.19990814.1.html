<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>መከላከያ በቤንች ማጂ ዞን የሠፈሩ ሱዳናውያን ላይ ርምጃ መውሰድ ተቸግሯል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">መከላከያ በቤንች ማጂ ዞን የሠፈሩ ሱዳናውያን ላይ ርምጃ መውሰድ ተቸግሯል</h2>


<p>በቤንች ማጂ ዞን በርካታ የደቡብ ሱዳን ዜጎች እየሰፈሩና የዞኑን ነዋሪዎች ንብረት እየነጠቁ እንደሚገኙና ለችግሩ መፍትሄ ለማስቀመጥ እንዳልቻለ መከላከያ ሚኒስቴር ገለፀ።</p>

<p>ሰሞኑን ለተወካዮች ምክር ቤት የግማሽ ዓመት የስራ አፈፃፀሙን ያቀረበው የመከላከያ ሚኒስቴር ሱዳናውያን ኃይልን በመጠቀም በቤንች ማጂና በጋምቤላ አካባቢ እንደሚገኙ ገልጿል።</p>

<p>ሪፖርቱን ያቀረቡት የመከላከያ ሚኒስትሩ አቶ ኩማ ደመቅሳ ችግሩን ለመቅረፍ "በአንድ ሌሊት የቻይናን ግንብ ገንብቶ ማደር አይቻልም" ብለዋል።</p>

<p>እንደ ሚኒስትሩ ገለፃ በሰፊው ወደ ዞኑ እየገቡ የሚገኙት ሱዳናውያን የነዋሪዎችን ከብቶች ከመዝረፋቸው በተጨማሪ ለነዋሪዎቹ ሰጋት ሆነዋል የፀጥታ ችግርም እየፈጠሩ ነው።</p>

<p>"ችግሩን ተቀብሎ መኖር ሌላ ችግር ነው" የሚሉት አቶ ኩማ "ወታደራዊ ኃይል ተጠቅሞ ማስወገድም የራሱ ችግር እንዳለው አመልክተዋል። በዚህ ምክንያትም መፍትሔው እየተጓተተ እንደሚገኝ ጠቁመዋል።</p>

<p>የቀለለ ተብሎ ይቀርብላቸው ከነበሩ መፍትሄዎች መካከል ወታደራዊ መፍትሄ አንዱ ቢሆንም ይህ ግን የቅርብም የሩቅ ጊዜም አማራጭ እንዳለው አቶ ኩማ ገልፀዋል።</p>

<p>ችግሩን በድርድር ለማስወገድ እንዳይቻል ደቡብ ሱዳን ውስጥ ውጤታማ የሆነ መንግስት አለመኖሩ የዞኑ አስተዳደር ተናግረዋል።</p>

<p>መከላከያ እንደ አማራጭ መፍትሄ የያዘው ዞኑ ራስ መከላከል እንዲችል ማጠናከርና ከሌሎች የሚመለከታቸው አካላት ጋር በመሆን በውይይት መፍትሄ ለማስቀመጥ መጣር እንደሆነ አቶ ኩማ አስረድተዋል።</p>

<p>በቤንች ማጂ ዞን የተፈጠረው ችግር በጋምቤላም የሚስተዋል ሲሆን በጋምቤላ በኩል የሚገኘው የሰሜን ሱዳን መንግስት ውጤታማ በመሆኑ መፍትሄ እያገኘ እንደሚገኝ ተናግረዋል።</p>

<p>መከላከያ ለፓርላማው ያቀረበው ሪፖርት ዝርዝር አለመሆኑን የተረዳው የፓርላማው የመከላከያና የውጭ ጉዳይ ኮሚቴ ላቀረበው ጥያቄ (ዝርዝር ጉዳዮችን ሚኒስቴር መስሪያ ቤቱ ለፓርላማው ለማቅረብ አይችልም) የሚል ምላሽ ተሰጥቶታል።</p>

<p>ለተሰጠው ምላሽ የቀረበው ምክንያት ከህገር ደህንነት ጋር የተያያዙ መረጃዎችን ለፓርላማው ማቅረብ ሚስጥር እንዲባክን ሊያደርግ ይችላል የሚል ሲሆን እነዚህ ዝርዝር መረጃዎች የአገሪቱ ጠቅላይ ጦር አዛዥ የሆኑት ጠ/ሚ መለስ ዜናዊ ይደርሳቸዋል ብለዋል።</p>

<p class="align-center"><a href="/Gazettas/Reporter/info/Reporter.sera.html">ከሪፖርተር ሚያዝያ 14 ቀን 1999</a></p>

</body>
</html>	
