<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የአገር ክህደትና የዘር ማጥፋት ክሶች ውድቅ ተደረጉ
ስምንት ጋዜጠኞች እንዲከላከሉ፣ 25 ተከሳሾች በነፃ እንዲለቀቁ ተበየነ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የአገር ክህደትና የዘር ማጥፋት ክሶች ውድቅ ተደረጉ
ስምንት ጋዜጠኞች እንዲከላከሉ፣ 25 ተከሳሾች በነፃ እንዲለቀቁ ተበየነ</h2>


<p>የፌዴራሉ ከፍተኛ ፍርድ ቤት ሁለተኛ ወንጀል ችሎት በ እነ ኢንጂነር ኃይሉ ሻውል መዝገብ ከተከሰሱት ውስጥ በአገር ክህደትና ከዘር ማጥፋት ሙከራ ወንጀል ክስ ሁሉንም ተከሳሾች ነፃ አደረገ። ስምንት የጋዜጣ ዋና አዘጋጆች እንዲከላከሉ በየነ። 25ቱን በነፃ ለቀቀ።</p>

<p>የከፍተኛው ፍርድ ቤት ሚያዝያ 1 ቀን 1999 በአቃቂ 08 አዳራሽ ባስቻለው ችሎት፣ የአገር ክህደትና በዘር ማጥፋት ሙከራ ወንጀል የቀረበውን ክስ ዓቃቤ ሕግ እንደ ክሱ አላስረዳም ሲልም በድምፅ ብልጫ ሁሉንም ተከሳሾች በነፃ እንዲሰናበቱ በይኗል።</p>

<p>የዓቃቤ ሕግ ማስረጃ ክሳቸውን አላረጋገጠባቸውም ያላቸውን 25 ተከሳሾች በሁሉም ክስ በነፃ ሲያሰናብት የዓቃቤ ሕግ ማስረጃዎች እንደ ክሱ አስረድቶባቸዋል ያላቸው እንዲከላከሉ ብይን ሰጥቷል።</p>

<p>በብይኑ መሠረት የጋዜጣ ባለቤቶችና ሥራ አስኪያጆች፣ ም/ዋና አዘጋጆች በነፃ ሲሰናበቱ የየጋዜጦቹ ዋና አዘጋጆች እንዲከላከሉ በይኗል።</p>

<p>የመገናኛ ብዙሃን በቀረበባቸው ክስ የተጠሩት ማስረጃዎች ማስረዳት አለማስረዳታቸውን ከመተንተኑ በፊት በመገናኛ ብዙሃን የሚፈጸመው ወንጀል ምንድን ነው? የሚለውን ፍርድ ቤቱ ተንትኗል። ፕሬስ ገንቢ ትችቶች በማቅረብ ለዴሞክራሲ ግንባታ እንደሚጠቅምና ነፃና ገለልተኛ መሆን እንዳለበትም፣ ካልሆነ ለአገር ጥቅም እንደማይውል የገለጸው የከፍተኛው ፍርድ ቤት ጉዳዩን በስድስት መደብ ከፍሎ ማየቱን ገልጿል። በምድብ 1 የታዩት... ምርጫው መጭበርበሩን፣ ቅንጅት ማሸነፉን፣ ምርጫ ቦርድ ወገንተኛ መሆኑን፣ የብሔራዊ አንድነት መንግሥት እንዲቋቋም የሰላማዊ ሰልፍና አድማ እንዲካሄድክ፣ በጆርጂያና በዩክሬን ዓይነት አመጽ እንዲካሄድ ከላዕላይ ምክር ቤቱ ጋር ከተነገረው ጋር ተመሳሳይነት ያለው መሆኑን ያሳያል። ስለዚህ የላዕላይ ምክር ቤቱን ሙሉ ሃሳባቸው በማድረግ መንቀሳቀሳቸውን ማስረጃዎቹ ስለሚያስረዱ እንዲከላከሉ በይኗል።</p>

<p>70ኛ፣ 72ኛ፣ ተከሳሾች በዋና አዘጋጁ የወጡት ክሶች ተመራጮች ፓርላማ ቢገቡ የሕዝብ አመኔታ እንደሚያጡ፣ ኢሕአዴግ በኃይል ሥልጣን ለመያዝ ከደፈረ ሌባ መንግሥት እንደሚባል፣ የሕዝብ ድምፅ መዘረፉን በመፃፍ፣ 78ኛ፣ 76ኛ የጋዜጣው ዋና አዘጋጅ በማስታወቂያ ሚኒስትር የተፃፈው ደረጀ በጋሻው ተብሎ ሲመዘገብ በጋዜጣው ላይ ወናክ ሰገድ ይላል። በወናክ ሰገድ የተመዘገቡት የተከሰሰባቸው በመሆኑ ኃላፊነቱን እንደሚወስድ በይኗል።</p>

<p>89ኛው ተከሳሽ በጋዜጣው ይዘት የሕዝብ ድምፅ መረገጡን፣ ኢሕአዴግ በሥልጣን ለመቆየት ተስፋ የሌለው መሆኑን፣ ሕዝቡ ተቃዋሚዎች መምረጡን ስላወቀ ኢሕአዴግ ብቻውን መንግሥት ቢያቋቁም የሚሰማው እንደሌለ ሲጽፍ ቆይቷል።</p>

<p>የተጠቀሱት የወንጀል ድርጊት ለሕዝብ ከተሰራጩ እንደሚጠየቁ ነገር በምድብ ሁለት የተጠቀሱት የራሳቸው ወንጀል ተካፋይ መሆናቸውን እንደሚያሳይና በተለዋጭ አንቀጽ ሥር እንዲከላከሉ ተወስኗል።</p>

<p>በሦስተኛ ምድብ የተጠቀሱት 81፣ 82ኛ፣ 76ኛ ተከሳሾች ሲሆኑ 81ኛ ተከሳሽ ስሙ በማስታወቂያ ሚኒስቴር ምዝገባ ላይ ቢገኝም በጋዜጣው ላይ ሰለማይታይ በነፃ እንዲለቀቅ ሲወሰን 82ኛውና 76ኛው ተከሳሽ በሳተናው ጋዜጣ የጦር ኃይልና ለፖሊስ ማሳሰቢያ መስጠታቸው፣ የምርጫ ቦርድ ይፋዊ መግለጫ ሳይሰጥ ኢሕአዴግ ሽንፈት ተከናንቧል፣ በማለት የሃሰት ወሬ በማስተላለፋቸው አንቀጹን በማሻሻል እንዲከላከሉ ተበይኗል።</p>

<p>በአራተኛው ምድብ 80ኛ፣ 90ኛ፣ ተከሳሾች በኃላፊነት ዋና አዘጋጁ ስለተጠየቀ ምክትል ዋና አዘጋጆቹ በነፃ እንዲሰናበቱ በይኗል።</p>

<p>በአምስተኛው ምድብ 88ኛው ተከሳሽ አረጋዊ አሳታሚና 86ኛው ተከሳሽ አባይ አሳታሚዎች በወንጀል ቢከሰሱም የችሎት ተካፋይ ባለመሆናቸው ዓቃቤ ሕግ ማብራሪያ እንዲሰጥ ብይን ሰጥቷል።</p>

<p>በስድስተኛው ምድብ የተጠቀሱት የሕትመት ባለቤቶችና ሥራ አስኪያጆች በሕትመት ለሚፈጸም የወንጀል ድርጊት ከመጠየቅ እንደማይድኑና በዚህ መሠረት የአዲስ ዜና አሳታሚ ድርጅት 71ኛው፣ 74ኛው፣ 77ኛው፣ 84ኛ ተከሳሾች እንዲከላከሉ ተበይኗል።</p>

<p>በዚህም መሠረት አቶ ወሰንሰገድ ገብረኪዳን የአዲስ ዜና ጋዜጣ ዋና አዘጋጅ፣ አቶ አንዱዓለም አየለ የኢትኦጵ ጋዜጣ ዋና አዘጋጅ፣ አቶ ወናክሰገድ ዘለቀ የአስኳል ጋዜጣ ዋና አዘጋጅ፣ አቶ መስፍን ተስፋዬ የአባይ ጋዜጣ ዋና አዘጋጅ አቶ ዳዊት ከበደ የሃዳር ጋዜጣ ዋና አዘጋጅ እንዲከላከሉ ተወስኗል።</p>

<p>አቶ ዘላለም ገብሬ የምኒልክ ጋዜጣ ዋና አዘጋጅና አቶ አብይ ግዛው በሌሉበት ክሳቸው የታየ በመሆኑ ጥፋተኛ ናቸው ሲል በይኗል። የፋሲል ሕትመትና ማስታወቂያ ድርጅት፣ የሲሳይ ሕትመትና ማስታወቂያ ድርጅት፣ ሠርካለም አሳታሚ ድርጅት፣ ዘካሪያስ አሳታሚ እንዲከላከሉ ተበይኗል።</p>

<p>አቶ ፈለቀ ጥበቡ የሃዳር ጋዜጣ ምክትል ዋና አዘጋጅ እና አቶ ደረጀ ሃብተወልድ የነፃነት ጋዜጣ ምክትል ዋና አዘጋጅ የየጋዜጦቹ ዋና አዘጋጆች በክሱ ተጠያቂ ሆነው ስለቀረቡ በነፃ እንዲሰናበቱ ተወስኗል።</p>

<p>አቶ ናርዶስ መዓዛ ስሙ በተከሰሰበት የሳተናው ጋዜጣ ስለማይታይ በነፃ እንዲሰናበት ተወስኗል።</p>

<p>ከ128 እስከ 131 ተራ ቁጥር የተጠቀሱት የፖለቲካ ድርጅቶች መኢአድ፣ ኢዴአፓ መድኅን፣ ኢዴሊ እና ቀስተ ደመና ሕጋዊ ሰውነት በተሰጠው ጊዜ የሚከሰስበት፣ የሚቀጣበት ተለይቶ ካልቀረበ ክስ ሊመሠረት ስለማይቻል የሚከላከሉበት ነገር ስለሌለ በነፃ እንዲሰናበቱ በይኗል።</p>

<p>ዓቃቤ ሕግ ባቀረበው በሁለተኛው ክስ ምርጫ በማደናቀፋቸው ኢኮኖሚውን አናግተዋል፣ የምርጫ ቦርድ ተዓማኒነት እንዲያጣ ማድረጋቸውና ዛቻዎች ሲፈጽሙ እንደነበር ለማረጋገጥ መቻሉን የላ ዕላይ ምክር ቤቶች ውይይቶችንና መግለጫዎችን ጠቅሶ ይህም በወንጀል ድርጊት እንደሚያስቀጣ ይጠቅሳል። ዓቃቤ ሕግ በ96ኛና 127ኛ ተከሳሾች ሕገ መንግሥቱን በኃይል ለመናድ መሳተፋቸው አልተረጋገጠባቸውም። ስለዚህ መከላከል አያስፈልጋቸውም ሲል በይኗል። በአንደኛው ክስ እንዲከላከሉ የተበየነባቸው ከ1ኛ- 22ኛ ተራ ቁጥር ያሉት የዓቃቤ ሕግ ክስ የተረጋገጠባቸው በመሆኑ እንዲከላከሉ ተበይኗል።</p>

<p>በሦስተኛው ክስ የትጥቅ ትግል እንዲነሳ ታጣቂ ኃይል ሲያደራጁ፣ ሲመሩ መቆየታቸው ሲገለጽ በከተማ ለመፈጸሙ የቀረበ ማስረጃ ስለሌለ ለብቻው መታየት እንዳለበት በብይኑ ጠቅሷል። በዚህ ክስ ኢንጂነር ኃይሉ ሻውል፣ አቶ አባይነህ ብርሃኑ፣ ሻለቃ ጌታቸው መንግሥቴ፣ አቶ ማሙሽ አማረ እንደ ክሱ ማስረጃ ስለቀረበባቸው እንዲከላከሉ ተወስኗል።</p>

<p>በአምስተኛው የዓቃቤ ሕግ ክስ የአገር መከላከያ ኃይል ለመጉዳት መሞከር በቅንጅት ሥር ሆነው የሠራዊቱን መኪና በማቃጠል፣ ወታደራዊ አመጽ እንዲነሳሳ በማድረግ ወንጀል ከተከሰሱት 39 ተከሳሾች ውስጥ ቅንጅት ከመዋሃዱ በፊት የነበሩት የላዕላይ ምክር ቤት አባላት ኢንጂነር ኃይሉ ሻውል፣ አቶ አባይነህ ብርሃኑ፣ ሻለቃ ጌታቸው ማግስት፣ ኢንጂነር ግዛቸው ሽፈራው፣ ዶ/ር ኃይሉ አርአያ፣ አቶ ሙሉነህ ኢዩኤል፣ አቶ ስለሺ ጠና፣ ዶ/ር ብርሃኑ ነጋ፣ ዶ/ር በፈቃዱ ደግፌ እንዲከላከሉ በይኗል።</p>

<p>በዚህ ክስ ከተከሰሱት ከ70 እስከ 90 ውስጥ ካሉት በአባይ ጋዜጣ ላይ የተፃፈውን ስለሚመለከት 87ኛ ተከሳሽ የአባይ ጋዜጣ ዋና አዘጋጅ አንቀጹ ተሻሽሎ እንዲከላከል ሲበየንበት ቀሪዎቹ በነፃ እንዲሰናበቱ በይኗል።</p>

<p>ስድስተኛ ክስ ተከሳሾች በቅንጅት ሥር ሆነው አድማ በማድረግ ከኢትዮጵያ ጋር ጦርነት ከሚያደርገው የ ኤርትራ መንግሥት ጋርና ከዚሁ መንግሥት ከሚደገፈው የአርበኞች ግንባር እንዲቀናው በማሰብ አመጽ እንዲነሳ በማድረግና የኢትዮጵያን ጠላቶች ድርጊት በመደገፍ በፈጸሙት ከፍ ያለ ክዳት ወንጀል ክስ በነፃ እንዲሰናበቱ በድምፅ ብልጫ ወስኗል።</p>

<p>አብላጫው ድምፅ ከዚህ ብይን ላይ የደረሰው የቀረበው ማስረጃ አርበኞች ግንባር ለቅንጅት የፃፈውና ኢንጂነር ኃይሉ ምስጋና እንደፃፉለት ምልክት ያደረጉበትን ጠቅሷል። በሰው ምስክር የቀረበው ማስረጃ አቶ ብርሃነ መዋና አቶ አንዳርጋቸው ጽጌ ግንባሩ ካለበት ቦታ ሄደው ማነጋገራቸውን የሚገልጽ መሆኑን ቢጠቅስም ከግንኙነት በላይ የተደረገ ትብብር መኖሩን እንደማያሳይ፣ ምስክሮቹ ከቅንጅት አመራሮች ጋር ግንኙነት ማድረጋቸውን የሚያሳይ በመሆኑ ከፍ ባለ ክህደት በቀረበው ክስ በነፃ እንዲሰናበቱ ወስኗል።</p>

<p>በ7ኛው ክስ ከአንድ ጎሣ የወጡ ናቸው የሚሏቸውን የኅብረተሰብ ክፍል የኢሕአዴግ አባልና ደጋፊ የሆኑትን የሕዝብ ክፍል ለማጥፋት በማሰብ በዘር ማጥፋት ሙከራ ወንጀል ክስ አቅርቧል።</p>

<p>ዓቃቤ ሕግ በማስረጃነት ቅንጅት ያቀረበው ሰነድ የማኅበራዊ ማግለል፣ ቡና አለመጠጣት፣ እሳት አለመቀባበል፣ አቶ በድሩ አደም በአሰላና በመስቀል አደባባይ የተናገሩት በትግራይ ተወላጆች በመሆናቸው ላይ የደረሰባቸውን ጉዳት መርምሯል።</p>

<p>የአብላጫው ድምፅ ድርጊቱ የተፈጸመው በሙሉ ወይም በከፊል ለማጥፋት ነው ለኅብረተሰቡ የቀረበው ጥሪ በከፊል ወይም በሙሉ ይመለከታል የሚለውን ሲታይ ይዘቱ በመንግሥት ላይ ጫና ለማድረግና እንደ ትግል አቅጣጫ በማየት መሆኑን ግንዛቤ ወስዷል። አቶ በድሩ ያደረጉት ንግግርም የጥላቻ ከመሆን በላይ ዓላማ አለው ሊባል እንደማይችል፣ ተከሳሾች ዘርን ማጥፋት ሃሳብ ያላቸው መሆኑን የማያመለክት በመሆኑ ሁሉም ተከሳሾች መከላከል ሳያስፈልጋቸው በነፃ እንዲሰናበቱ በይኗል።</p>

<p>2ኛው ዳኛ ልዑል ገብረማርያም በስድስተኛውና በሰባተኛው ክስ ከአብላጫው ድምጽ በመለየት ተከሳሾች በነፃ ሊሰናበቱ እንደማይገባ ሃሳባቸውን ሰጥተዋል።</p>

<p>ለዚህ በሰጡት አስተያየት ተከሳሾች ከአርበኞች ግንባር ዓላማና ፕሮግራም አንድነት ያለው መሆኑን መናገራቸውና የወታደርና የቁሳቁስ ዕርዳታ ማድረጋቸውና የወታደርና የቁሳቁስ ዕርዳታ ማድረጋቸውን ቅንጅት ከኤርትራ መንግሥት ከአርበኞች ግንባርና ከኦሮሞ ነፃነት ግንባር እና ከኤርትራ መንግሥት ጋር ማበራቸው ተመስክሯል። አርበኞች ግንባር በጠላት የሚደገፍ እስከሆነ ድረስ ከእሱም ጋር ግንኙነት ከፈጠሩ ከክሱ ነፃ ሊያደርጋቸው አይችልም ሲሉ በሃሳብ ተለይተዋል።</p>

<p>ለዚህ ክስ አስረጂ ሆኖ የቀረበው ከኢንጂነር ግዛቸው ቤት ተገኘ የተባለው የሚገደሉ ባለሥልጣኖችን ስም የሚዘረዝርና መሪዎች በሞት ጥላ ሥር በሚል ጽሑፍ የትግራይ ተወላጆች የቅንጅት አመራሮችን በመርዝ ለመግደል መታቀዱን በአዲስ ዜና ጋዜጣ መፃፉን ተገልጿል። አቶ በድሩ አደምም በአሰላና በመስቀል አደባባይ በተደረገ ሰልፍ ሥልጣኑ በትግሬ ባለሥልጣናት ብቻ መያዙን፣ በጎሣ በዘር፣ በአማችና በጋብቻ እየገዛ ያለውን የወያኔ መንግሥት ወደ ጫካው ይመለሳል ማለታቸውን የቀረበው ማስረጃ ጠቅሷል። እነዚህና ሌሎችንም ማስረጃዎች ጠቅሰው ተከሳሾቹ ወንጀሉን ለመፈጸም ሙሉ ሃሳብ እንዳላቸው ሰለሚያሳይ እንዲከላከሉ ከአብላጫው ድምፅ መለየታቸውን አስፍረዋል።</p>

<p>በሁሉም ክሶች ላይ በተሰጠው ብይን መሰረት አቶ ስለሺ አንዳርጌ ኰሎኔል ታምሩ ጉልላት፣ አቶ አሥራት ጣሴ፣ አቶ ሃብታሙ ገብረሕይወት፣ አቶ በቀለ ግርማ፣ አቶ ዘካርያርስ ተስፋዬ፣ አቶ ሲሳይ አጌና፣ አቶ እስክንድር ነጋ፣ ወ/ሮ ሰርካለም ፋሲል፣ አቶ ፋሲል የኔዓለም፣ አቶ ደረጀ ሃብተወልድ፣ ወ/ት ሰብለወርቅ ታደሰ፣ አቶ አለማየሁ መሰለ፣ አቶ ታዲዎስ በየነ፣ አቶ ወንድነህ ደሳለኝ፣ አቶ ወንድሜነህ ተመስገን፣ አቶ ፈቃዱ አሰፋ፣ አቶ ተስፋዬ ዳምጤ፣ አቶ ፈለቀ ጥበቡ፣ አቶ ታዬ ጌታቸው፣ አቶ ኢዮብ በቀለ፣ አቶ ካሣ ታደሰ፣ አቶ ገዛኸኝ ተስፋዬ፣ አቶ ምናለ ገብሬ፣ በሁሉም ክሶች በነፃ እንዲሰናበቱ ብይን ሰጥቷል።</p>

<p>በዚህ መሠረት በሁሉም ክሶች በነፃ የተሰናበቱት ከላይ ስማቸው የተገለጹት ከማረሚያ ቤት እንዲወጡ ተደርጓል።</p>

<p>በአንዱ ወይም ከዚያ በላይ እንዲከላከሉ የተወሰነባቸው በማረሚያ ቤት ቆይተው ይከራከራሉ።</p>

<p>ክሳቸው እንዲቋረጥ የተባሉት ዓቃቤ ሕግ ሌላ ጊዜ የመክሰስ መብቱ ተጠብቆ ለጊዜው ክሳቸው አይታይም።</p>

<p>ጥፋተኞች የተባሉት በቀጣይ ቀጠሮ የጥፋተኛነት ሃሳብ ከዓቃቤ ሕግ ይቀርብባቸዋል።</p>

<p>የከፍተኛው ፍርድ ቤት ብይኑን ከሰጠ በኋላ በሰጠው ትዕዛዝ፣ በነፃ የተሰናበቱት እንዲፈቱ፣ ጥፋተኛ በሆኑት ላይ ዓቃቤ ሕግ የቅጣት ሃሳብ እንዲያቀርብ፣ እንዲከላከሉ የተወሰነባቸው ተከሳሾች በመዝገብ ቤት በኩል ከተለዋጭ ቀጠሮ በፊት የሰነድ ማስረጃዎቻቸውን እንዲያስመዘግቡ፣ ምስክሮች የሚጠሩ መጥሪያ እንዲወስዱ፣ አባይና አረጋዊ ሕትመትና ማስታወቂያ ክስ ቢቀርብባቸውም በችሎት ቀርቦ የተከራከሩ ባለመኖሩ ዓቃቤ ሕግ አስተያየት እንዲሰጥ፣ ፋሲል የሕትመትና ማስታወቂያ ድርጅት፣ ሲሳይ የሕትመትና ማስታወቂያ ድርጅት፣ ሠርካለም አሳታሚ ድርጅት፣ ዘካርያስ አሳታሚ ድርጅቶቹን በሚመለከት መከላከያ እንዲያቀርቡ ትዕዛዝ ሰጥቶ ተለዋጭ ቀጠሮ ለሚያዝያ 22/99 ይዟል።</p>

<p>ከትዕዛዙ በኋላ አቶ ዳንኤል በቀለና አቶ ነፃነት ደምሴ ለፍርድ ቤቱ ለመከላከል የሚያገለግሏቸው ኮምፒውተርና ይልቁንም ላፕቶፖች እንዲሰጧቸው፣ የተለወጠ ነገር ያለ ስለሚመስላቸው የዋስ መብት የሚፈቀድላቸው ከሆነ ... ለፍርድ ቤቱ በማመልከታቸው የመሃል ዳኛው ጥያቄዎቻቸውን በጽሕፈት ቤት በኩል እንዲያቀርቡ የተለወጠ የተባለው ግን የተለወጠ ነገር አለመኖሩን ገልጸዋል።</p>

<p>ወ/ት ብርቱካን ሚደቅሳ በበኩላቸው ብይኑ በቶሎ እንዲደርሳቸው አመልክተው ተጨማሪ የቃል ማመልከቻቸውን ለማቅረብ ሲሞክሩ ፍርድ ቤቱ አግዷቸዋል።</p>

<p>የፍርድ ቤቱ የተከሳሾች ሃሳባችንን አልተቀበለንም በሚል ዶ/ር ብርሃኑ ነጋ ዕድል ሊነፈጋቸው እንደማይገባ ካልተፈለገ እንዲፈረድባቸው ተናግረዋል። መሃል ዳኛው በሥርዓት እንዲመሩ ከዶ/ር ብርሃኑ ነጋ በሚመላለሱበት ወቅት በፍርድ ቤቱ ውስጥ ገናን ቃሎችና ከቀድሞ የተለየ ሕምሕምታ ታይቷል።</p>

<p>ወ/ት ብርቱካን ችሎቱን አቋርጠው ሲወጡ፣ መሃል ዳኛው ጥበቃዎች እንዲመልሷቸው ካዘዙ በኋላ ጉዟቸውን የቀጠሉትን ወ/ት ብርቱካን እንዲተዋቸው ተለዋጭ ትዕዛዝ በመስጠታቸው ውጥረቱን አርግበውታል።</p>

<p>በዚህ ሁኔታ መናገሪያውን የያዙት የቀኝ ዳኛ ልዑል ገብረማርያም ተከሳሾቹን ለዘብ ባለ ቃል አነጋግረው ውጥረቱ የረገበ መስሎ ታይቷል። በዚህ መሃል ሻለቃ ጌታቸው መንግሥቴ "የመከላከል መብት አለን ወይ?" ሲሉ ፍርድ ቤቱን ጠይቀዋል። መናገሪያውን ይዘውት የነበሩት የቀኝ ዳኛው መብቱ እንዳላቸው ቀድሞ ፍርድ ቤቱ ይነግራቸው እንደነበር አስታውሰዋል። ሻለቃ ጌታቸው ለመከላከል እንዲረዳቸው ተከሳሾች በተለያየ ቦታ ታስረው የማይገናኙ በመሆኑ መገናኘት እንዲችሉ እንዲታዘዝ አመልክተዋል።</p>

<p>ዓቃቤ ሕግ ሽመልስ ከማል ተከሳሾቹ የተከሰሱት በአድማ ወንጀል ሆኖ ሳለ በጠበቆቻቸው በኩል እየተገናኙ መሥራት እንዳለባቸው እንጂ "እንደገና ሌላ ላዕላይ ምክር ቤት እንዲቋቋም መፈቀድ" እንደሌለበት ሕጉም እንደማይፈቅድላቸው ለፍርድ ቤቱ አመልክተዋል።</p>

<p>በዚህ ሁኔታ እንዳለ ተለዋጭ ቀጠሮ ተነግሮ ችሎት መልስ ሆኗል።</p>

<p class="align-center"><a href="/Gazettas/Reporter/info/Reporter.sera.html">ከሪፖርተር ሚያዝያ 3 ቀን 1999</a></p>

</body>
</html>	
