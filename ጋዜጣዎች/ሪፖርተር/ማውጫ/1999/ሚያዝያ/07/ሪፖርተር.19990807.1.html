<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ኬንያ ኢትዮጵያን፣ ኤርትራንና ሶማሊያን ለማግባባት ጥረት እያደረገች ነው
ሼኽ ሸሪፍና ሁሴን አይዲድ ከኢሳያስ ጋር እየመከሩ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኬንያ ኢትዮጵያን፣ ኤርትራንና ሶማሊያን ለማግባባት ጥረት እያደረገች ነው
ሼኽ ሸሪፍና ሁሴን አይዲድ ከኢሳያስ ጋር እየመከሩ ነው</h2>


<p>ኬንያ ኢትዮጵያን፣ ኤርትራንና ሶማሊያን በልዩነቶቻቸው ዙሪያ ለማግባባት ጥረት ጀመረች። ሼኽ ሸሪፍና ሁሴን አይዲድ ከፕሬዚዳንት ኢሳያስ አፈወርቂ ጋር እየመከሩ ነው።</p>

<p>የኬንያው ፕሬዝዳንት ሙዋይ ኪባኪ ኢትዮጵያን፣ ኤርትራንና ሶማሊያን ለማግባባት ጥረት ላይ እንደሆኑ ሰሞኑን የገለፁ ሲሆን ለዚሁ ተግባርም የውጭ ጉዳይ ሚኒስትራቸውን ራፋየል ቱጂን መድበዋል።</p>

<p>በቅርቡ ከላይ በተጠቀሰው ጎሣና በሽግግር መንግሥቱ እንዲሁም በኢትዮጵያ ወታደሮች መካከል ጠንከር ያለ ግጭት ተከሥቶ የነበረ ሲሆን አንድ የኢትዮጵያ ሒሊኮፕተርም መውደቁ ይታወሳል።</p>

<p>ይህ ችግር ጎረቤት ሐገራትን ያስጨነቀ ሲሆን ችግሩን ለመፍታት በተደጋጋሚ ኬንያ እንዲገናኙ አድርጓቸዋል።</p>

<p>የሶማሊያ ጎረቤት ሀገራት ዲፕሎማቶች ባለፈው አርብ ኬንያ በመገናኘት በሶማሊያ የሚገኘው የአፍሪካ ህብረት ሰላም አስከባሪ ጦር ሚና እና ወጪዎችን አስመልክቶ መነጋገር ጀምረዋል። ከውይይታቸው በተጨማሪ ሰላም አስከባሪ ጦር ወደ ሶማሊያ እንዲገባና ብሔራዊ እርቅ በሶማሊያ እንዲመጣም ግፊት ያደርጋሉ ተብሎ ይጠበቃል።</p>

<p>በሌላ በኩል ለዘብተኛ ናቸው የተባሉት የእስልምና ፍ/ቤት መሪ ሼህ ሸሪፍ አህመድ ሰሞኑን ከኤርትራው ፕሬዝዳንት ኢሳያስ አፈወርቂ ጋር ተገናኝተዋል።</p>

<p>ሼኽ ሸሪፍ አስመራ የሄዱት ርዳታ ለመጠየቅ ነው። የሶማሊያ እስላማዊ ፍርድ ቤቶች ኅብረት ከስልጣን ከተባረሩ በኋላ በአፍሪካ በመሪዎች ደረጃ ለማነጋገር ፕሬዚዳንት ኢሳያስ የመጀመሪያው ናቸው።</p>

<p>ከሶማሊያ ምክትል ጠቅላይ ሚኒስትርነታቸውና ከአገር አስተዳደር ሚኒስትርነታቸው ወደ ቤቶች ጉዳይ ሚኒስትርነት የተዛወሩት የቀድሞው የጦር አበጋዝ ሁሴን አይዲድም አስመራ ላይ ከፕሬዚዳንት ኢሳያስ ጋር እየመከሩ ናቸው። አይዲድ ወደ ኤርትራያ የሄዱበት ምክንያት "ኢትዮጵያ በሶማሊያ ሲቪል ሕዝብ ላይ ጭፍጨፋ እያካሄደች እንደሆነ ለማስረዳት ስል ነው" በማለት መናገራቸውን አልጀዚራ ዘግቧል።</p>

<p>አንዳንድ የፖለቲካ አስተያየት ስጪዎች አይዲድ በድክመት የሹመት ለውጥ ስለተደረገባቸው ተቃዋሚ ሆነው ለመቅረብ መገደዳቸውን ገልፀዋል።</p>

<p>የሃዌ ጎሳ ቃል አቀባይ "በየትኛውም አካባቢ የሚገኙ ሶማሌያውያን በኢትዮጵያ ላይ ለታወጀው ጦርነት በአንድነት እንዲቆሙ ጥሪዬን አቀርባለሁ፣ ጦርነቱ በኢትዮጵያና በጎሳው መካከል ሳይሆን በኢትዮጵያና በሶማሊያ ሕዝብ መካከል ነው" ብለዋል።</p>

<p>የሽግግር መንግሥቱ ምክትል ጠ/ሚ የሆኑት ሁሴን አይዴድ ደግሞ መንግሥታቸው ከኢትዮጵያ ጋር ካለው ወዳጅነት በተቃራኒ የኢትዮጵያ መንግሥት በሶማሊያ ሕዝብ ላይ የዘር ማጥፋት እየፈፀመ ነው ብለዋል።</p>

<p class="align-center"><a href="/Gazettas/Reporter/info/Reporter.sera.html">ከሪፖርተር ሚያዝያ 7 ቀን 1999</a></p>

</body>
</html>	
