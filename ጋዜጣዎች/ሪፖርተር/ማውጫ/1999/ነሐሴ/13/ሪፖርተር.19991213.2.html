<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የጉጂ ኦሮሞዎች በራስ የመተዳደር ጥያቄ ለፌ/ም/ቤት ተመራ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የጉጂ ኦሮሞዎች በራስ የመተዳደር ጥያቄ ለፌ/ም/ቤት ተመራ</h2>


<p>በወንዶገነት የሚኖሩት የጉጂ ኦሮሞዎች ያቀረቡት ጥያቄ በአስቸኳይ ምላሽ እንዲያገኝ ለፌዴሬሽን ምክር ቤት መመራቱን አባገዳ ቦራ አባገዳ አስታወቁ። የማንነት ጥያቄም በሽምግልና የሚታይ እንዳልሆነ ገለፁ።</p>

<p>የብሄረሰቡ አባልት ላለፉት አሥራ አምስት ዓመታት ጥይቄያቸውን ለተለያዩ የመንግሥት አካላት ሲያቀርቡ መቆየታቸውን የገለፁት አባገዳ ቦራ ጉዳዩ ለፌዴሬሽን ምክር ቤት የቀረበው በኦሮሚያ ክልል ፕሬዚዳንት አባዱላ ገመዳ አማክኝነት ለፌዴራል ጉዳዮች ሚኒስቴር ከቀረበ በኋላ እንደሆነ ገልፀዋል።</p>

<p>በወረዳው የሚኖሩት የኦሮሞ ጉጂዎችና የሲዳማ መልጋ ብሄረሰብ መካከል የነበረው ግጭት የተለያዩ የሀይማኖትና የሲቪክ ተቋማት ባካሄዱት ሽምግልና ያለቂም በቀል በሰላም አብሮ ለመኖር ስምምነት ላይ መድረሱን አባ ገዳ ተናግረዋል።</p>

<p>የሁለቱም ብሄረሰብ ተወካዮች ግጭት አስወግደው በሰላም ለመኖር መስማማታቸው እንዳስደሰታቸው የገለፁት አባገዳ ቦራ «የማንነት ጥይቄ በሽምግልና ሊታይ አይችልም» በማለት የማንነት ጥያቄ በሰላም አብሮ ለመኖር መስማማት ልዩነት እንዳላችው ፣ ይህም በእርቀ ጉባዔ የጋራ አቋም መግለጫ በግልፅ የተቀመጠ መሆኑን አመልክተዋል።</p>

<p>አባገዳ እንዳስታወቁት በሁለቱ ብሄረሰቦች መካከል ተፈጥሮ በነበረው ግጭት የሰው ህይወት ጠፍቷል። ንብረት ወድሟል። በርካቶች ከመኖሪያቸው ተፈናቅለዋል። ለእስር የተዳረጉም ጥቂት አይደሉም። ይሄው ማህበራዊና ቁሳዊ ቀውስ ያስከተለው ችግር በሽምግልና ቢፈታም «በሽምግላና መስማማት ማለት የማንነት ጥያቄን መቆም ማለት አይደለም። ጥያቄው መልስ እስኪያገኝ ይቀጥላል» ሲሉ ተናግረዋል።</p>

<p>የሁለቱ ብሄረሰብ ተወካዮች የሰላም እርቅ ጉባኤ በሚካሄድበት ቂም በቀልን በማስወገድ ፣ አንዱ ሌላውን በማክበር እንደ ቀድሞ ለመኖር መስማማታቸው የጉጂ ኦሮሞዎች የማንነት ጥያቄ እንደቆመ ተደርጎ ለህዝብ መገለፁ እንዳሳዘናቸው አባገዳ ገልፀዋል። ይህንኑ ቅሬታቸውን ለመግለፅና ጥያቄያቸውን መልስ እንዲያገኝ ከኦሮሚያ ክልል ፕሬዚዳንት ጋር ተደጋጋሚ ውይይት ማድረጋቸውንና ጉዳዩ ወደ ፌዴራል ጉዳዮች ሚኒስትር መተላለፉ ገልፀዋል።</p>

<p>የሁለቱ ብሄረሰብ ተወካዮች የሰላም እርቅ ጉባኤ በማካሄድ ቂም በቀልን በማስወገድ መስማማታቸው የጉጂ ኦሮሞዎች የማንነት ጥያቄ እንደቆመ ተደርጎ ለህዝብ መገለጹ እንዳሳዘናቸው አባገዳ ገልፀዋል። ይህንኑ ቅሬታቸውን ለመግለፅና ጥያቄያቸውን መልስ እንዲያገኝ ከኦሮሚያ ክልል ፕሬዚዳንት ጋር ተደጋጋሚ ውይይት ማድረጋቸውንና ጉዳዩ ወደ ፌዴራል ጉዳዮች ሚኒስትር መተላለፉን ገልፀዋል።</p>

<p>«እኔ ትልቅ ሰው ነኝ። የማንነት መብት እንዲነካ አልፈልግም። ፈጣሪ የሰጠኝ ኃላፊነትም ህዝቡን አስማምቼ እንድመራ ነው» በማለት የሁለቱ ብሄረሰቦች መብታቸው ተከብሮ በአንድነት በወረዳው ሊኖሩ እንደሚገባ አባገዳ ቦራ አመልክተዋል።</p>

<p>ሁለቱን ብሄረሰቦች ለማስማማት በማዕከላዊ ደቡብ ኢትዮጵያ ሲኖዶስ ፕሬዚዳንት አቶ ጳውሎስ ሰብሳቢነት የተቋቋመው ኮሚቴ ከሁለቱ ብሄረሰቦች በተውጣጣ 15 አባላት የአራት ቀን ስልጠና በማዘጋጀት ትምህርት ሰጥቷል።</p>

<p>በተሰጠው ስልጠና መሠረት የሰላም እርቅ ጉባዔ እንዲደረግ አቋም ሊያዝ ችሏል። ግጭቱን ተከተሎ በመንግሥት አካላት እየተወሰደ ያለው ግለሰቦችን በቁጥጥር ሥር የማዋል ተግባር የእርቅ ሂደቱን ስለሚያስተጓጉል እንዲቆምና የታሰሩ እንዲፈቱ ፣ የጉጂ ኦሮሞዎች ላቀረቡት ጥያቄ መንግሥት አፋጣኝ ማላሽ እንዲሰጥ ጠይቀዋል።</p>

<p>በዚሁ መሠረት ሐምሌ 11 1999 ዓ.ም የሁለቱም ብሄረሰብ አባላት ያቋቋሙት የሰላም ካውንስል በግጭቱ ወቅት በጠፋው የሰው ህይወትና በወደመው ንብረት ማዘኑን በመግለፅ በዕለቱ በተካሄደው የሰላም ጉባዔ «ፍፁም ታርቀናል» በማለት መግለጫ አውጥተዋል።</p>

<p>በጋራ መግለጫው እርቁና በወንድማማችነት ይኖሩ በነበረበው በጉጂ ኦሮሞዎችና በሲዳማ ሕዝብ መካከል ሙሉ በሙሉ ተቀባይነት ማግኘቱን በአሥራ ሦስቱም ቀበሌ ነዋሪ ሕብረተሰብ ዘንድ በአፋጣኝ እንዲታወቅ ለማድረግ ቃል ገብተናል ፣ ሁለቱም ብሔረሰቦች ሊነጣጠሉ የማይችሉ የጋራ ጥቅማቸውን በማሰብና በጋራ ለማራመድ በመወሰን ፣ ከአሁን በኋላ በቂም በቀል ላለመፈላለግና ከልዩነት ይልቅ በሚያስተሣሥሯቸው የጋራ ጉዳዮቻቸው ላይ በማተኮር በጋራ በመሥራት ጽኑ ፍላጎት እንዳላቸው ቀበሌዎች ክልል ምንም ዓይነት የመሣሪያ ተኩስ ድምፅ እንዳይሰማ መከልከልና ይህንንም ተግባር ፈጽመው የተገኙ ግለሰቦች በሕግ ፊት ለማቅረብ ፣ ከሁለቱ ሕዝቦች ሁለት ግለሰቦች ከተጣሉ ጥሉን የሁለቱ ሕዝቦች ጥል አስመስሎ የከሰሰና የተናገረ ሰው ከተገኘ አሸባሪነትን በማስፋፋት ወንጀል እንዲጠየቅ ወደ ሕግ ለምቅረብ ፣ ያልተረጋገጠና ሁለቱን ሕዝቦች ውደ ቅራኔ የሚያስገባ የእርቁንም ሥራ የሚያበላሽ አሉባልታ ወሬዎችን የሚያስወራ ተግባር የፈጸሙ ሰዎች በሕግ ፊት ቀርበው እንዲቀጡ ለማድረግ ፣ በአሁኑ ሰዓት በግጭቱ ምክንያት እስር ቤት የሚገኙ ሰዎች ጉዳይ እየተጣራ በባሕላዊና በሕጋዊ መንገድ መፍትሔ እንዲያገኝ የተቋቋመው ካውንስል እንዲከታተል ፣ ከሁለቱ ሕዝቦች መካከል ግለሰቦች ችግር ሲፈጥሩ የሁለቱ ሕዝቦች ችግር ሆኖ እንዳይወሰድ በአጥፊነት የሚታወቅ ግለሰብ ላይ ሕጋዊ እርምጃ እንዲወሰድበት ሆኖ የቆዩትን ጎጂ ባሕላዊ ልምዶች ተከትለው ሁለቱ ሕዝቦች በቂም በቀል እንዳይፈላለጉ የወንዶ ገነት ጉጂ ኦሮሞ ብሔረሰብ የመብት ጥያቄ ሕገ-መንግሥስታዊ በመሆኑ መንግሥት በግጭቱ ምክንያት ሰው የሞተባቸው ወገኖች የክልል ፣ የዞን የወረዳና በአካባቢ የሚገኙ መንግሥታዊና መንግሥታዊ ያልሆኑ ድርጅቶች የሠላም ካውንስሉ እንዲደገፉ እየጠየቅን ይህንንም የሠላም ካውንስሉ እንዲከታተል አጥብቀን እንደሚጠየቁ የአቋም መግለጫው አስታውቋል።</p>

<p>ከወራት በፊት በወንዶገነት በሁለቱ ብሄረሰቦች መካከል በተፈጠረ ግጭት የሰው ሕይወት መጥፋቱን ፣ ንብረት መዘረፉን ፣ መቃጠሉን ፣ ሆቴል መውደሙን ፣ መሳሪያ የታጠቁ ሰዎች መንገድ በመዝጋት ኢሰብአዊ ድርጊት መፈፀሙን ጠቅሰን መዘገባችን ይታወሳል።</p>

<p class="align-center"><a href="/Gazettas/Reporter/info/Reporter.sera.html">ከሪፖርተር ነሐሴ 13 ቀን 1999</a></p>

</body>
</html>	
