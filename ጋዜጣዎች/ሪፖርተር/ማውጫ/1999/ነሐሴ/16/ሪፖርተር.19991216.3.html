<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>መስፈርቱን ያሟላ የኤክስፖርት ከሰል የአፋር ክልል ፖሊስ ያዘው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">መስፈርቱን ያሟላ የኤክስፖርት ከሰል የአፋር ክልል ፖሊስ ያዘው</h2>


<p>አስፈላጊውን መስፈርት በማሟላት ወደ ባህሬን ኤክስፖርት ሊደረግ የነበረ ከሰል በአፍር ክልል ፖሊስ እንዲራገፍ ፣ ባለንብርቱ እንዲታሰሩ መደረጉንና ከሰሉን ያሸጉት የጉምሩክ ሠራተኞች በፍርሃት መደበቃቸውን ምንጮቻትን ገለፁ።</p>

<p>በአካባቢው ያሉ የሪፖርተር ምንጮች እንደገለፁት ለኤክስፖርት አፋር ክልል ሰመራ ተጭኖ በኮንቴንር የታሸገው ከሰል የባንክ ፈቃድ ያለው ፣ የጉምሩክን ፎርማሊቲ ያሟላ ፣ ከግብርና ሰርተፍኬት የተሰጠውና የአዋሽ አርባ ጉምሩክ ፍተሻ ጣቢያ የኤክስፖርት ኦፊሰሮች ሰመራ ድረስ በመሄድ አሽገውታል።</p>

<p>ባለንብረቱ አቶ ወልዴ ግዛው አብዶዬ 5000 ኩዊንታል ከሰል ወደ ባህሬን ለመላክ ፈቃድ ቢወስዱም በመጀመሪያ ዙር ያሳሸጉት 2400 ኩንታል እንደሆነ ምንጮች ጠቁመዋል።</p>

<p>ባለፈው ሳምንት ሐሙስ የኤክስፖርት ኤክስፐርቶቹ የማሸግ ስራውን አጠናቀው ወደ አዋሽ እንደተመለሱና የስመራ ፖሊስ የታሸገውን ኮንቴነር በመክፈት ከሰሉ እዲራገፍ ማድረጋቸውን የአካባቢው ምንጮች ገልፀዋል። ባለንብረቱም በቁጥጥር ስር ውለው በነጋታው ተለቀዋል።</p>

<p>የሰመራ ፖሊስ ኮንቴነሩን ያሸጉትን የአዋሽ ጉምሩክ ሠራተኞች ማብራሪያ እንዲሰጡ ቢጠራቸውም በፍርሃት ምድብ የሥራ ቦታቸውን ለቀው ናዝሬት አዲስ አበባ መደበቃቸውን ስማቸው እንዳይጠቀስ የጠየቁ የሥራ ኃላፊ ገልፀዋል።</p>

<p>እኚሁ የሥራ ኃላፊ እንደገለፁት ኮንትሮባንድ መቆጣጠርም ሆነ ሕጋዊ የኤክስፖርት እቃዎችን ማሸግ የባለሥልጣኑ ተግባር ቢሆንም ከክልሉ ፖሊስ በተለያየ ጊዜያት ሠራተኞች ላይ ችግር ተፈጥሯል። ሠራተኞቹም ዋስትና አጥተዋል።</p>

<p>ከወራት በፊት አዋሽ ኬላ ላይ በመከላከያ መኪና ውስጥ የተደበቁ ሽጉጦችን በፍተሻ ያገኙ የጉምሩክ ሠራተኞች መሳሪያዎቹን ለምን ወደ አዲስ አበባ ላካችሁ በሚል በክልሉ የዞን ፖሊስ ለወራት መታሰራቸውን ፣ «ለሽብር ተግባር ወደ አገር ውስጥ የሚገቡ መሳሪያ በመያዛችን መታሰራችን አስገርሞናል» ማለታቸውንና ሌሎች ሠራተኞች ከፍተሻ ጣቢያው በፍርሃት መደበቃቸውን ገልፀን መዘገባችን አይዘነጋም።</p>

<p>ስለዚህ ጉዳይ የአፋር ክልል ፖሊስ ኮሚሽነርና የዞኑ ፖሊስ ኃላፊ ለመጠየቅ የስልክ ተደጋጋሚ ሙከራ ብናደርግም ስልኩ እየተነሳ በመዘጋቱ መልስ ልናገኝ አልቻልንም።</p>

<p class="align-center"><a href="/Gazettas/Reporter/info/Reporter.sera.html">ከሪፖርተር ነሐሴ 16 ቀን 1999</a></p>

</body>
</html>	
