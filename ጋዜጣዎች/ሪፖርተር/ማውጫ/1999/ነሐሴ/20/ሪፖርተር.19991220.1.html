<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>በተለያዩ ሴክተሮች በፍጆታ እቃዎች ከዓመት በፊት የደረሰ ቀውስ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በተለያዩ ሴክተሮች በፍጆታ እቃዎች ከዓመት በፊት የደረሰ ቀውስ</h2>


<p>ከሁለት ዓመት በፊት የተካሄደውን ምርጫ ተከትሎ በተፈጠረው አለመረጋጋት በሰውና በንብረት ላይ ከደረሰው ጥፋት በተጨማሪ በተልይ በአዲስ አበባ ከተማ በፍጆታ እቃዎች ዋጋ ፣ በንግድ ድርጅቶች ምርት ሽያጭ ፣ በቱሪዝምና ሆቴል አገልግሎት ፣ በግል ኢንዱስትሪዎች ምርትና ሽያጭ ፣ ወደ ውጭ በሚላኩ ምርቶች ላይ የደረሰው ጉዳት እጅግ ከፍተኛ እንደሆነ አንድ ጥናት አመለከተ።</p>

<p>ከሰኔ 1 ቀን 1997 ዓ.ም እስከ ጥቅምት 30 1998 ዓ.ም የተፈጠረውን አለመረጋጋት ተከትሎ የደረሰውን ጉዳት የተለየው የኢንዱስትሪ ሚኒስቴር ፣ በአዲስ አበባ አስተዳደርና ከመንግሥት የልማት ድርጅት ተቆጣጣሪ ባለስልጣን በተውጣጣ ኮኒቴ ባካሄደው የዳሰሳ ጥናቱን ነው።</p>

<p>በፍጆታ ዕቃዎች የደረሰ ዋጋ ማሻቀብ የፍጆታ ዕቃዎች ዋጋ መጨመር በተፈጠረው ያለመረጋጋት በግልፅ ከታዩት ችግሮች አንዱ ነው። የዋጋ ጭማሪው መሠረታዊ በሆኑ የፍጆታ ምርቶች ክ9 - 25 በመቶ ጭማሪ አሳይተዋል። የአዲስ አበባ ነዋሪዎች 3 ሚሊዮን እንደሚሆን በመገመትና ለእያንዳንዱ ቤተሰብ በአማካይ 5 ሰው እንደሚኖረው ታሳቢ ተወስዶ ከአሁን በፊት የተጠኑ የፍጆታ መጠን ግምት ውስጥ ሲገባ በወር በአማካይ 35.61 ሚሊዮን ብር የዋጋ ጭማሪ ታይቷል። ይህ ማለትም እያንዳንዱ ቤተሰብ በየወሩ 59 ብር ከ35 ሳንቲም ተጨማሪ ወጪ እንዲያወጣ ተገዷል ማለት ነው።</p>

<p>የንግድ ድርጅቶችን በተመለከተ በተፈጠረው አለመረጋጋት በንግድ ኅብረትሰብ የደረሰውን ጉዳት ለማወቅ በአዲስ አበበ አስተዳደር ንግድና እንዱስትሪ ልማት ቢሮ በተደረገው ዳሰሳ የምግብ ቤቶች ፣ ጠቅላላ ሸቀታሸቀጥ ፣ እህል ፣ ወፍጮ ፣ የልብስና ጫማ መደብሮች የተወሰዱ ናሙናዎች ፣ በአዲስ አበባ ከተማ ከአቃቂ በስተቀር በተቀሩት ክፍለ ከተሞች ናሙና ተወስዶ መረጃ ተጠናቅሯል።</p>

<p>በዚሁ መሰረት ከሰኔ 1 በፊትና በኋላ ባሉት 5 ወራት የነበራቸው አማካይ ሽያጭ ሲነፃፀር የ329.729,021.5 ቅናሽ የሚያሳይ በመሆኑ ድርጅቶቹ ባጠቃላይ ላያ በተጠቀሰው ገንዘብ መጠን ያጡ የደረሰባቸው መሆኑን ይገመታል። ይህ አሃዝ ላይ የተጠቀሱትን የንግድ መስኮች የሚመለከት ብቻ ሲሆን ሁሉም የንግድ ዘርፎች ቢደመሩ ኪሣራችው ከዚህ እጥፍ በላይ ሊሄድ እንደሚችል ይገመታል።</p>

<p>የማምረቻ እንዱስትሪዎች የተፈጠረው አለመረጋጋት በኢንዱስትሪው ሴክተር ያደረሰውን ጉዳት ለማወቅ በጨርቃጨርቅና አልባሳት በቆዳና ቆዳ ውጤቶች ኢንዱስትሪ ዳሰሳ የተደረገ ሲሆን በተደረገው ጥናት በጨርቃ ጨርቅ ቆዳ ኢንዱስትሪ ከሰኔ 1/1997 ዓ.ም እስከ ጥቅምት 30/1998 ዓ.ም ባለው ጊዜ የ8,445,899 ብር የሽያጭ ጉድለት ታይቷል።</p>

<p>ለዚሁ ኪሣራ የቀረበው ምክንያት ሠራተኞች በሥራ ቀናት መቅረት ፣ ይባስ ብሎ ላሰሩበት ጊዜ ደመወዝ መክፈል ፣ ላልተሰራባቸው ቀናት የባንክ ወለድ መክፈል ፣ በትራንስፖርት ችግር ምክንያት የክልል ነጋዴዎች ምርቶችን አለመግዛታቸውና የተጫኑ ዕቃዎች መንገድ ላይ መባከን መሆናቸው ድርጅቶቹ ገልጸዋል።</p>

<p>በቱሪዝማና ሆቴሎች ከሰኔ 1/1997 ጀምሮ ባእዲስ አበባ ከተማ በተፈጠረው አለመረጋጋት ምክንያት የቱሪዝም ክፍለ ኢኮኖሚ በከፍተኛ ደረጃ ከተጎዱ ክፍለ ኢኮኖሚዎች አንዱ ሲሆን ጉዳቱ በቀጣይነም የሚንጸባረቅ ይሆናል። ለዚሁ ጥናት ይረዳ ዘንድ 14 የተለያየ ደረጃ ያላቸው ሆቴሎች በተወሰደ መረጃ እንደሚከተለው ቀርቧል። ከሰኔ 1 በፊትና በኋላ የተስተናገዱ የቱሪስቶች ብዛት ስንወስድ በአለመረጋጋቱ ምክንያት 25.370 ቱሪስቶች ሳይመጡ መቅረታቸው የሚገመት ሲሆን እነዚሁ ቱሪስቶች ወደ ሀገር ገብተው ቢሆን ኑሮ ለሀገራችን 25,370x4,324=ብር109,709,632ብር ገቢ ያስገኝ ስለነበር አገራችን ከቱሪዝም ይህን ያህል ያጣች መሆኑ ይገመታል። ከዚሁ ውስጥ 9,158 የሚሆኑት ለመምጣት የመኝታ ክፍል አዘው ጉዞአቸውን የሰረዙ ናቸው። ከዚሁ በተጨማሪ 7,962 ተሳታፊዎች ያሏቸው 62 አለም አቀፍ ኮንፍረሶች ተሰርዘዋል።</p>

<p>የሆቴሎችን ገቢ በተመለከተ በባለ ኮከብ ሆቴሎች ከሰኔ 1/1997 በፊትና በኋላ ያሉትን ወሮች አማካይ ገቢ በማነፃፀር ብር 13,856,538 ቅናሽ ያሳየ መሆኑን ያመለክታል።</p>

<p>ይቱሪዝም ክፍለ ኢኮኖሚ ላይ በተጠቀሱት በትክክል የጋጠሙ ኪሳራዎች ሲሆን በተፈጠረው አለመረጋጋት የህገራችን ገጽታ በመበላሸቱ የቱሪስቶች ቁጥር በእጅጉ እንዲቀንስ እንደሚያደርገው ይገመታል።</p>

<p>የመንግሥት ልማት ድርጅቶች የመንግሥት የልማት ድርጅቶችም እንደሌላው ክፍለ ኢኮኖሚ በአለመረጋጋቱ ከፍተኛ ጉዳት ደርሶባቸዋል። በ89 የመንግሥት ልማት ድርጅቶች ከሰኔ 1/1997 በፊትና በኋላ ባሉት ወራት የነበረውን አማካይ ሽያጭ ሲነፃፀር የ134,441,210 ብር ሽያጭ ቅናሽ አሳይቷል። ከነዚህ ድርጅቶች ውስጥ የማተሚያ ፣ የኮንስትራክሽንና የቆዳ ኢንዱስትሪዎች ከ50 እስከ 19 በመቶ የሽያጭ ቅናሽ ታይቶባቸዋል።</p>

<p>ከሌሎች ድርጅቶች በተለየ የአንበሳ ከተማ አውቶቡስ ድርጅት የአለመረጋጋቱ ሰለባ የሆነ ሲሆን ሰብአዊ ጉዳት ሳይጨምር በሰኔውና በጥቅምት ህውከት ምክንያት ሥራ ባመሰራቱ ብር 1,056,485 ጉዳት ለደረሰባቸው 219 አዎቶቡሶች ጥገና ብር 1,785,110 ለተቃጠሉ 3 አዎቶቡሶች የደረሰው ጉዳት 2,082,677 በድምሩ ብር 4,924,272 ኪሣራ ደርሶበታል።</p>

<p>በውጭ ንግድ የተፈጠረው አለመረጋጋት ከፍተኛ ጉዳት ከደረሰባቸው የንግድ ዘርፎች አንደኛው የውጭ ንግድ ነው።</p>

<p>ከሰኔ 1/1997 ዓ.ም በፊትና በኋላ ያሉት ወራት በአማካይ የኤክስፖርት መጠን ሲነፃፀር ከሰኔ 1/1997 በኋላ ያለው ኤክስፖርት በአማካይ በየወሩ 294,816,818,46 ብር ቀንሶ ይታያል። ይህ ማለት ህውከቱ በመፈጠሩ ከሰኔ እስከ ጥቅምት ባለው ጊዜ ውስጥ የኤክስፖርት መጠን በብር 1,474,084,092.3 ቀንሷል።</p>

<p>ላኪዎች ለችግሩ መከሰት በምክንያትነት ካቀረቡት ነጥቦች መካከል፦ አበባ አምራቾች የአበባ መጓጓዣ መኪናዎች በሚፈለገው ፍጥነት አውሮፕላን ማረፊያ መድረስ አለመቻል ፣ በመንገድ ሊያጋጥም የሚችል ጥቃት መፍራት ፣ የማስፋፊያ ኮንስትራክሽኖች መጓተት።</p>

<p>በቅባትና ጥራጥሬ ላኪዎች የመጓጓዣ ችግር እንዳጋጠማቸውና በተፈጠረው አለመረጋጋት ከውጭ ሀገራት ለሥራ ጉብኝት ሲመጡ የነበሩ ገዥዎች የመቀንስ ሁኔታ መታየቱ ይገኝባቸዋል።</p>

<p>በሌላ ዜና መንግሥት በምግብ ዘይት ላይ የተፈጠረውን የዋጋ መናር ለማሻሻል የሱር ታክስ መነሳቱናን አስመጪዎች አገር ውስጥ የሚያስገቡትን የምግብ ዘይት ሙሉ በሙሉ ጅንአድ እንዲረከብ ማድረጉን ፣ ወደፊትም ራሱ ጅነአድ ምርቱን ከውጭ አገር እንዲያስገባ 90 ሚሊዮን ብር መመደቡን የንግድ ሚኒስቴር የንግድ ዘርፍ ሚኒስትር ዴኤታ አቶ መሀመድ ቱሳ አስታውቀዋል።</p>

<p>ሃያ ሊትር የሚይዘውን ንፁህ የዘንባባ የምግብ ዘይት ጅንአድ መንግሥታዊና መንግሥታዊ ላልሆኑ ድርጅቶች ሊትሩን በአስራ አምስት ብር ሂሳብ እንደሚያስረክብ ገልጸዋል። ወደፊትም ለተጠቃሚው እንዲያመች። ዘይቱ በባአንድ ሊትርና በበርሜር ታሽጎ አገር ውስጥ እንዲገባ እንደሚደረግ ሚንስትሩ ገልጸዋል።</p>

<p>ስኳርን በተመለከተ የኩንታል ዋጋ 500 ብር እንደሚሆን የገለጹት ሚኒስትሩ ከሳምንት በኋላ የአንድ ኪሎ ስኳር የችርቻሮ ዋጋ 6 ብር እንደሚሆን አስታውቀዋል።</p>

<p>በከፍተኛ ደርጃ ዋጋው ያሻቀበውን በርበሬ በተመለከተ ባለፈው አመት የማረቆ በርበሬ በውርጭ በመመታቱ የአቅርቦት ችግር እንደነበር የገለጹት ሚኒስትሩ የበርበሬ ዋጋ ንረት ለማረጋጋት ጥናት እየተደረገ መሆኑን ጠቁመዋል። በጥቅምት ወር አዲስ ምርት ወደ ገበያ ስለሚመጣ ዋጋው ይቀንሳል ተብሎ እንደሚጠበቅ ገልጸዋል።</p>

<p>ከዚህ በተጨማሪ በአንዳንድ ሸቀጦችና በነዳጅ ዋጋ ላይ የመንግሥት ከፍተኛ ድጎማ በማድረግ ዋጋ የማረጋጋት ሥራ እየሰራ መሆኑን ሚኒስትሩ አስታውቀዋል።</p>

<p class="align-center"><a href="/Gazettas/Reporter/info/Reporter.sera.html">ከሪፖርተር ነሐሴ 20 ቀን 1999</a></p>

</body>
</html>	
