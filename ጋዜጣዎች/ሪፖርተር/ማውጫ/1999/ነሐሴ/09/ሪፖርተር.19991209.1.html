<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ቅንጅትን አንድ ለማድረግ የተቋቋመው ኮሚቴ ስምምነት ላይ ደረሰ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ቅንጅትን አንድ ለማድረግ የተቋቋመው ኮሚቴ ስምምነት ላይ ደረሰ</h2>


<p>በአቶ ተመስገን ዘውዴ የሚመራው ቅንጅትና ከእስር ከተፈቱት የቅንጅት አመራሮች ተውጣጥቶ የተሰየመው ኮሚቴ ፓርቲውን ለማጠናከና አንድ ለማድረግ ባደረጉት ውይይት ሙሉ በሙሉ ተስማሙ። አንዳንድ የቴክኒክ ጉዳዮች ላይ ቀጣይ ውይይት ይካሄዳል።</p>

<p>በምርጫ ቦርድ ህጋዊ የምስክርነት ወረቀት ከተሰጠው የቅንጅት ለአንድነትና ለዴሞክራሲ ፓርቲ አቶ ተመስገን ዘውዴ ፣ አቶ መሀመድ አሊ መሀመድ ፣ አቶ እንዳልካቸው ሞላና አቶ ደንድር ኪዳነማሪያም ፣ ከእስር ከተፈቱት ወ/ት ብርቱካን ሚዴቅሳ ፣ ዶ/ር ያዕቆብ ኃይለማርያም ፣ አቶ ብሩክና አቶ አስፋው ሀብተወልድን ያካተተው ኮሚቴ ዋናው ተግባር «ከውስጥም ከውጭም ያሉትን የፓርቲውን አባላት እንዴት እናሰባስብ የሚለው ነው።</p>

<p>በውይይቱ ሙሉ በሙሉ ስምምነት ላይ መደረሱን አቶ ተመስገንና ወ/ት ብርቱካን አስታውቀዋል። አቶ ተመስገን እንደግለፁት ፓርቲውን አጠናክሮና አንድ አድርጎ በመቀጠል በተደረገው ውይይት ከእስር የተፈቱት አመራሮች ጋር መሰረታዊ መግባባት ላይ ተደርሷል። በቀጣይ ውይይቶች እንደሚደረጉ ፣ ነገር ግን የውይይቶቹ ዝርዝር ጉዳይ መግለፅ አግባብ እንዳልሆነም አመልክተዋል።</p>

<p>የፓርቲው ዋና ፀሀፊ አቶ መሀመድ አሊ መሀመድ ስምምነት ላይ መድረሱን ጠቁመው «ቀጣዩ ውይይት ቴክኒካል በሆኑ ጉዳዮች ላይ ይሆናል» ብለዋል። ሥልጣኑን ከእስር በተፈቱት ፓርቲዎች የማስረከቡ ሥራ አስቸጋሪ እንደማይሆን የገለፁት አቶ መሀመድ በህገመንግሥቱ የተሰጠ ያልተገደበ የመደራጀት መብት አለ። በዚሁ መብታችን መጠቀምና በፓርቲው ክልል ውስጥ ያለ ያልተገደበ የፓርቲው ሥልጣን ነው» በማለት ሥልጣኑን ለማሸጋገር ምንም እንከን ሊገጥም እንደማይችል አመክልክተዋል። ለዚህም መተዳደሪያ ደንቡ አመቺ መሆኑን ገልፀዋል።</p>

<p>በኮሚቴው ውስጥ ከእስር የተፈቱት የቅንጅት አመራሮች ከወከሉት መካከል ወ/ት ብርቱካን ሚደቅሳ « ... ጠንካራ ቅንጅት እንደሚቋቋም እምነት አለን» በማለት በተደረገው ውይይት ተመሳሳይ ራዕይ እንዳለና በዚሁ መንፈስ ከስምምነት ላይ መድረሱን ለአሜሪካ ራዲዮ መግላፃቸውን አይዘነጋም። በዚያን ገለፃቸው አመራሩን በተመለከተ የቅንጅት አመራሮች ከእስር እንደተፈቱ ሥልጣን በማስረከብ ዝግጁ መሆናቸውን ገልፀው መግለጫ እንዳወጡ የጠቀሱት ወ/ት ብርቱካን «ከመስከረም 14 ቀን በውሁድ ፓርቲነት የተቋቋምው ቅንጅት ለአንድነትና ለዴሞክራሲ በሚል ስያሜ የሚራው ያ ፓርቲ ቅንጅት እንደሆነ በሁሉም ወገኖች መስማማት አለ» በማለት ልዩነት ቢኖርም እንኳን ከሁሉም የቅንጅት አባላት ጋር በውይይት አንድ ጠንካራ ቅንጅትን ለማቋቋም እየተንቀሳቀሱ መሆናቸውን ተናግረዋል።</p>

<p>በሌላ ዜና ቅንጅት ከምርጫ ቦርድ የዋናውን ቅጅ የምስክር ወረቀት ቢያገኝም ዋናውን የምስክር ወረቀት ለመውሰድ የአዲሱን ምርጫ ቦርድ ውሳኔ እንደሚጠባበቁ አቶ ተመስገን ገልፀዋል። ፓርቲው አስፈላጊውን ሁሉ አሟልቶ ጥያቄውን ካቀረበ አስር ወር እንዳስቆጠረ ከአቶ ተመስገን ገለፃ ለመረዳት ተችሏል።</p>

<p class="align-center"><a href="/Gazettas/Reporter/info/Reporter.sera.html">ከሪፖርተር ነሐሴ 9 ቀን 1999</a></p>

</body>
</html>	
