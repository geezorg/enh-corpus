<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የበርበሬ ዋጋ በፈረሱላ አንድ ሺህ ብር ሆነ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የበርበሬ ዋግ በፈረሱላ አንድ ሺህ ብር ሆነ</h2>


<p>ከአንድ ወር በፊት 550 ብር ይሸጥ የነበረው አንድ ፈረሱላ በርበሬ ዋጋ አንድ ሺ ብር ሆነ። በአንድ ዓመት ጊዜ ውስጥ ከ200 ፐርሰንት በላይ የዋጋ ጭማሪ አሳይቷል።</p>

<p>ትናት በመርካቶ አካባቢ የሚገኙ የበርበሬ ነጋዴዎች ተዘዋውረን ስናነጋግር እንደተረዳነው በአገሪቱ የተከሰተው የበርበሬ እጥረት ለዋጋ መናሩ ምክንያት ሆኗል።</p>

<p>በመላው አገሪቱ ለገበያ የሚቀርበው የበርበሬ ዓይነት በደረጃ እንደሚለያይ የገለፁልን እነዚህ ነጋዴዎች በአብዛኛው የበርበሬ ተጠቃሚ ዘንድ ተወዳጅ የነበረው ማረቆ በርበሬ በገበያ ላይ የሌለ መሆኑን ተናግረዋል። ከአንድ ወር በፊት 550 ብር ይሸጥ የነበረው የአጋርፋ በርበሬ 1000 ሺህ ብር ሲያወጣ ከአጋርፋ በርበሬ ቀጥሎ በሁለተኛነት ደረጃ ተመረጭ የሆነው የብርሸለቆ በርበሬ በፈረሱላ 870 ብር ፣ የሀረር በርበሬ 800 ብር እንደሚሸጥ ለማወቅ ችለናል።</p>

<p>በመርካቶ ያገኘናቸው አንድ የበርበሬ ነጋዴ እንደገለፁልን በበርበሬ ላይ የታየውን የዋጋ ንረት ተከትሎ ደረጃቸው ለግበያ የማይመጥንና በየመጋዘኑ ወዳድቀው የነበሩ ቃሪያዎች እየተለቃቀሙ ለገበያ መዋል ጀምረዋል።</p>

<p>በዋጋ ንረቱ ተጠቃሚ የሆኑት በርበሬ አምራች ገበሬዎች መሆናቸውን የሚገልፁት የመርካቶ ነጋዴዎች በአሁኑ ሰዓት በርበሬ እየሸጡ የሚገኙት ትርፍ ለማግኘት ሳይሆን ደምበኛን ላለማጣት መሆኑን ይናገራሉ። አንድ ፈረሱላ የአጋርፋ በርበሬ ከአቅራቢዎች በዘጠኝ መቶ ብር እንደሚገዙ የሚናገሩት እናዚሁ ነጋዴዎች ለበረንዳ ኪራይና ለውዛደር አገልግሎት የሚሸጥ ክፍያ ሺጨርምርበት በርበሬው ትርፍ እንደማያስገኝላቸው ገልፀዋል።</p>

<p>በአሁኑ ሰዓት ለተከሰተው የበርበሬ ዋጋ መናር ምክንያት በግልፅ ባይታወቅም አንዳንድ ነጋዴዎች እንደገለፁልን ከሆነ ግን የዋጋ ንረቱ የተከሰተው ባለፈው ዓመት በአገሪቱ የታየው ከባድ ዝናብ የበርበሬ ተክሉን በማበላሸቱ ሳይሆን እንደማይቀር ግምታቸውን ሰጥተዋል።</p>

<p class="align-center"><a href="/Gazettas/Reporter/info/Reporter.sera.html">ከሪፖርተር ነሐሴ 9 ቀን 1999</a></p>

</body>
</html>	
