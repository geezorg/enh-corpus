<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>አዲስ ሞጆ ከአቅም በታች እያመረተ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">አዲስ ሞጆ ከአቅም በታች እያመረተ ነው</h2>


<p>አዲስ ሞጆ የዘይት ፋብሪካ ማምረት ከሚችለው በታች እያመረተ ነው። አንዳንድ የአገር ውስጥ የዘይት ፋብሪካዎች በጥሬ ዕቃ እጥረት ምክንያት ምርት ማምረት አቁመዋል።</p>

<p>የአዲስ ሞጆ ፋብሪካ የዘይት ኮምፕሌክስ ሥራ አስኪያጅ አቶ መንገሻ ከበደ ለሪፖርተር ጋዜጣ ትላንት እንደገለጹት ፋብሪካቸው ካለው አቅም አንፃር በዚህ ዓመት ከፍተኛ የዘይት ምርት ለገበያ ለማቅረብ ቢያቅድም በጥሬ ዕቃ እጥረት ምክንያት ድሮ ሲያመርተው የነበረውን ያህል እንኳን ማምረት አልቻለም።</p>

<p>በዚህ ዓመት ጥቅምት ወር 235 ብር ይሸጥ የነበረው ጎመን ዘር አሁን 632 ብር መሆኑን ፣ 115 ብር ይሸጥ የነበረው ጥጥ ፍሬ ደግሞ 260 ብር ፣ መሆኑን የሚናገሩት አቶ መንገሻ የጥሬ ዕቃ በመወደዱ ምክንያት አንዳንድ የአገር ውስጥ የዘይት ፋብሪካዎች ምርት ማምረት ማቆማቸውን ገልጸዋል።</p>

<p>«የጥሬ ዕቃ ዋጋ በ155 በመቶ ጨምሮ እያለ የእኛ ድርጅት ግን የ97 ከመቶ የዋጋ ጭማሪ ብቻ አድርጓል» ያሉት ሥራ አስኪያጁ የፋብሪካው የዘይት ምርት ከጥሬ ዕቃው ዋጋ ጋር ባልተመጣጠነ መልኩ ለገበያ እየቀረበ መሆኑን ተናግረዋል።</p>

<p>በአገሪቱ ውስጥ የቅባት እህል የሚያመርቱት አብዛኛዎቹ ድርጅቶች የመንግሥት ልማት ድርጅቶች መሆናቸውን የገለጹት አቶ መንገሻ የልማት ድርጅቶች የሚያቀርቡትን የጥሬ ዕቃ በተመጣጣኝ ዋጋ ለዘይት አምራች ድርጅቶች እንዲሸጡና ዘይት አምራቾቹም በተመጣጣኝ ዋጋ ለኅብረተሰቡ እንዲያቀርቡ የሚደረግበት ሁኔታ ይመቻች የሚል ሃሳብ ለመንግሥት ቢያቀርቡም የትብብር ደብዳቤ ከመፃፍ ውጭ እስካሁን ድረስ ወደ ተግባር የተለወጠ ነገር አለመኖሩን አስረድተዋል።</p>

<p>«በአሁኑ ሰዓት ገበያው የሚፈልገውን ያህል እያመረትን አይደለም» ያሉት ያአዲስ ሞጆ የምግብ ዘይት ኮምፕሌክስ ሥራ አስኪያጅ የጥሬ ዕቃ እጥረቱ በዚሁ ከቀጠለ የቅባት እህሎች ምርት የሚሰበሰብበት ጊዜ ሳይደርስ ፋብሪካቸው ምርት ማምረት ሊያቆም እንደሚችል ገልጸዋል።</p>

<p>በአሁኑ ሰዓት ሕዝብ ያጋጠመው የኑሮ ውድነት መሸከም ከሚችለው በላይ መሆኑና «ከውጭ በሚመጡ የዘይት ምርቶች ላይ ሱር ታክስ እንዲነሳ መደረጉ ለተወሰነ ጊዜ ፋታ የሚሰጥ ቢሆንም ገበያውን በዘላቂነት ይቀይረዋል ለማለት እንደሚያስቸግር አቶ መንገሻ ተናግረዋል። እንደ አቶ መንገሻ ገለፃ ችግሩን መፍታት የሚቻለው በአገር ውስጥ ያለውን የጥሬ ዕቃ አቅርቦት ማስተካከል ሲቻል ነው።</p>

<p>ጥራትና ደርጃዎች ባስተላለፈው መመሪያ መሠረት ያልተጣራ የምግብ ዘይት እንዳይቀርብ መደረጉን የገለጹት ያአዲስ አበባና አካባቢው የግል የምግብ ዘይት አምራቾች አሰሪዎች ማኅበር ጸሐፊ አቶ ሙሉጌታ ተገኝ በበኩላቸው ማጣሪያ ያላቸው ድርጅቶች ማጣሪያ ከሌላቸው ድርጅቶች ያልተጣራ የምግብ ዘይት ተቀብለው የተጣራ ዘይት ለገበያ የሚያቀርቡበት ሁኔታ ቢመቻችም በቅባት እህል እጥረት ምክንያት ፋብሪካዎቹ ዘይት ማምረት አለመቻላቸውን አስረድተዋል።</p>

<p>የደግፌ ሸንቁጤ የምግብ ዘይት ፋብሪካ ሥራ አስኪያጅ አቶ አየለ ደግፌ በበኩላቸው እጅግ በናረው የጥሬ ዕቃ ውድነት ምክንያት ዘይት አምርቶ ማቅረብ የሚያዋጣ ባለመሆኑ ፋብሪካቸው ከአምስት ወር በፊት የማምረት ሥራ ማቆሙን ገልጸዋል።</p>

<p>በቅባት እህሎች ጨረታ ላይ ኤክስፖርተሩ የአየር በአየር ነጋዴው ፣ አስቀማጩ እና ዘይት ጨማቂው እንደሚፎካከሩ የገለጹት አቶ አየለ በአሁኑ ሰዓት በዘይት ምርቶች ላይ ለሚታየው የዋጋ መናር ምክንያቱ የጥሬ ዕቃ መወደድ ቢሆንም ኅብረተሰቡ የዘይት አምራቾችን ጥፋተኛ አድርጎ እንደሚቆጥር ተናግረዋል።</p>

<p class="align-center"><a href="/Gazettas/Reporter/info/Reporter.sera.html">ከሪፖርተር ነሐሴ 23 ቀን 1999</a></p>

</body>
</html>	
