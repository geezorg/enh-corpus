<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>በኦሮሚያ ክልል በተቀሰቀሰ አጣዳፊ ተቅማጥና ትውከት (አተታ) በሽታ 196 ሰዎች ሞቱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በኦሮሚያ ክልል በተቀሰቀሰ አጣዳፊ ተቅማጥና ትውከት (አተታ) በሽታ 196 ሰዎች ሞቱ</h2>


<p>በኦሮሚያ ክልል ከአራት ወር በፊት በተቀሰቀሰ አጣዳፊ ተቅማጥና ትውከት (አተት) በሽታ 196 ሰዎች ሲሞቱ ከ39ሺ በላይ ሰዎች በበሽታው ተጠቅተዋል።</p>

<p>ከአራት ወር በፊት በኦሮሚያ ክልል ባሌ ዞን ፣ በጉጂ ፣ ምሥራቅ ሐረርጌ ፣ ምዕራብ ሐረርጌና ደቡብ ምዕራብ ሸዋ ውስጥ በሽታው መከሰቱን ያገኘነው መረጃ ያመለክታል።</p>

<p>መረጃው እንደሚያመለክተው በባሌ ዞን 109 ሰዎች ሞተው 4000 ሰዎች በበሽታው መጠቃታቸውን ፣ በጉጂ ባንድ ወረዳ ከአምናው ጋር ተያይዞ 59 ሰዎች መሞታቸውን ፣ ምሥራቅ ሐረርጌ 12 ሰዎች ፣ ምዕራብ ሐረርጌ 4 ሰዎችና በደቡብ ምዕራብ ሸዋ በአራት ወረዳዎች 12 ሰዎች መሞታቸውን ያስረዳል። ወረርሽኙ በአሁኑ በቁጥጥር ስር መዋሉም ታውቋል።</p>

<p>በክልሉ የተከሰተው ይኸው በሽታ ጾታና ዕድሜ ሳይለይ ሁሉንም የሚያጠቃ መሆኑን ፣ በተለይ የምግብ እጥረት ባላቸው አካባቢ ሕፃናትን እንደሚያጠቃ በመረጃው ተጠቅሷል።</p>

<p>አጣዳፊ ተቅማጥና ትውከት (አተት) በሽታ ካለፈው ዓመት ጋር ሲነፃፀር በቀላሉ መቆጣጠር የሚቻልበት ሁኔታ መኖሩን ፣ ህብረተሰቡንም በተገኘው አጋጣሚ በየክልሉ ባሉ ሬዲዮ ጣቢያዎች ባማስተማር በክልሉ መንግሥት ከፍተኛ እርዳታ በመታገዝ የኦሮሚያ ጤና ቢሮ እየተቆጣጠረው መሆኑን መረጃው ያመለክታል።</p>

<p>በሽታው በባሌ ዞን በከፍተኛ ሁኔታ ነዋሪዎችን በማዳረስ ላይ መሆኑንና በአርሲ (ላይኛው) ፣ በጉጂ (ሁለት ወረዳዎች) ፣ በምሥራቅ ምዕራብ ሐረርጌ ፣ በደቡብ ምሥራቅ ሸዋም በመስፋፋት ላይ መሆኑንና የክልሉ ጤና ቢሮም ለመቆጣጠር ከፍተኛ ጥረት እያደርገ መሆኑን መረጃው ያመለክታል።</p>

<p>በክልሉ ካለፈው ዓመት ጋር ተያይዞ ከ39ሺ በላይ ሰዎች በተመሣሣይ በሽታ መጠቃታቸውንም ለመረዳት ተችሏል።</p>

<p>ባለፈው ዓመት በክልሉ በተለያዩ ቦታዎች አጣዳፊ ተቅማጥና ትውከት (አታት) በሽታ ተከስቶ በርካታ ነዋሪዎች መሞታቸውንና በበሽታው መያዛቸውን በተከታታይ መዘገባችን የሚታወስ ነው።</p>

<p class="align-center"><a href="/Gazettas/Reporter/info/Reporter.sera.html">ከሪፖርተር ነሐሴ 2 ቀን 1999</a></p>

</body>
</html>	
