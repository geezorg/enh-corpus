<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>በድሩ አደም በፍርድ ቤት ትዕዛዝ ከእስር ተለቀቁ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በድሩ አደም በፍርድ ቤት ትዕዛዝ ከእስር ተለቀቁ</h2>


<p>በፌዴራል ከፍተኛ ፍርድ ቤት ሁለተኛ ወንጀል ችሎት በእነ ኢ/ር ኃይሉ ሻውል የክስ መዝገብ ተከሰው የመከላከያ ማስረጃ ያቀረቡት የፓርላማ ተመራጭና የቅንጅት አባል የነበሩት አቶ በድሩ አደም በስድስት ወር እስራት ቅጣት ተፈረዶባቸዋል። የእስር ጊዜያቸውን ስለጨረሱ በዕለቱ እንዲፈቱ አዘዘ። የመቶ አለቃ አለማየሁ የኔነህ በነፃ ተሰናበቱ።</p>

<p>ፍርድ ቤቱ ሐምሌ 30 ቀን 1999 በዋለው ችሎት አቶ በድሩ አደም ታህሳስ 6 ቀን 1998 ዓ.ም የፌዴራል ዐቃቤ ሕግ በመሠረተባቸው አምስት ኮስች ላይ ምስክሮችና የሰነድ ማስረጃ ማቅረቡን በንባብ አሰምቷል።</p>

<p>ዐቃቤ ሕግ ተከሰሳሹ በከሰሰበት ወንጀል የቪዲዮ ፣ የሰነድና የሰው ምስክር አቅርቧል። በአሰላ ከተማ ያደረገውን የምርጫ ቅስቀሳ ፣ ቅንጅት ሚያዚያ 30 ቀን 1999 ዓ.ም በመስቀል አደባባይ ባደረገው ሰልፍ ላይ ያደረጉትን በመጥቀስ ፍርድ ቤቱ በንባብ አሰምቷል።</p>

<p>ተከሳሹ የቀረበባቸውን ክስ የተከላከሉ መሆኑን ያስታወቀው ፍርድ ቤቱ «ከጎዳና የወጣውን ጎዳና ፣ ከሕዝብ የወጣ ወደ ሕዝብ ስለሆነ የዛሬ ሳምንት በአምላክ እርዳትና በእናተ ጡንቻ ወደ መጣበት ይመለሳል» በሚለው ንግግር «ተገቢውን ቃል» ሳይመርጡ በመናገራቸው ጥፋተኛ ሆነው እንደገኛቸውና የጥፋተኛነት ውሳኔ በአብላጫ ድምፅ ማስተላለፈፉን አሰምቷል።</p>

<p>ፍርድ ቤቱ ጥፋተኛ ባደረጋቸው ክስ በስድስት ወራት እስራት እንዲቀጡ ወስኖ አቶ በድሩ የታሰሩበት ጊዜ ከዛ በላይ በመሆኑ በዕለቱ ከእስር እንዲፈቱ ጥብቅ ትዕዛዝ አስተላልፏል።</p>

<p>በተመሳሳይ የክስ መዝገብ ተከሰው የነበሩት የመቶ አለቃ አለማየሁ «ጥቅምት 22 ቀን 1998 ዓ.ም ጀምሮ በአዲስ አበባ ከተማ በተፈጠረው ብጥብጥና ረብሻ ተሳትፈዋል» ብሎ ዐቃቤ ሕግ የመሠረተባቸውን ክስ ባቀረቡት የመከላከያ ማስረጃ በመከላከላቸው በነፃ እንዲሰናበቱ ፍርድ ቤቱ ወስኗል።</p>

<p>ዘካርያስ አሣታሚ ድረጅት ግንቦት 21 ቀን 1997 ዓ.ም በነፃነት ጋዜጣ ላይ በተፃፉ ሁለት ፅሁፎች ዐቃቤ ሕግ ላቀረበበት የፅሁፍ ማስረጃ የመከላከያ ማስረጃ ባለማቅረቡ ድርጅቱ እንዲፈርስ 60ሺ ብር የገነዘብ መቀጮ እንዲከፍል ተፈርዶበታል።</p>

<p class="align-center"><a href="/Gazettas/Reporter/info/Reporter.sera.html">ከሪፖርተር ነሐሴ 2 ቀን 1999</a></p>

</body>
</html>	
