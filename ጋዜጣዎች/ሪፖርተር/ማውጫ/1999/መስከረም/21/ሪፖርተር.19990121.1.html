<?xml version="1.0" encoding="UTF-8"?>
 <!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>በልማት መስክ እንዳገኘነው ድል በመልካም አስተዳደር፣ በአቅም ግንባታ እና በዴሞክራሲ አላገኘንም
ጠ/ሚ መለስ ዜናዊ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በልማት መስክ እንዳገኘነው ድል በመልካም አስተዳደር፣ በአቅም ግንባታ እና በዴሞክራሲ አላገኘንም
ጠ/ሚ መለስ ዜናዊ</h2>


<p>ኢሕአዴግ ባለፉት ሶስት ዓመታት በልማት መስክ አመርቂ ውጤት ቢያስገኝም በመልካም አስተዳደር በአቅም ግንባታ እና በዲሞክራሲ መስኮች ጉድለቶች መኖራቸውን በማመን ጠንክሮ ለመስራት መወሰኑን ጠ/ሚ መለስ ዜናዊ ገለፁ</p>

<p>የኢሕአዴግ ሊቀ መንበርና የኢፌዲሪ ጠ/ሚኒስትር አቶ መለስ ዜናዊ ትላንት ከቀትር በኋላ በፅ/ቤታቸው ለአገር ውስጥ ጋዜጠኞች በሰጡት መግለጫ እንደተናገሩት ባለፉት ሶስት ዓመታት በኢትዮጵያ ፈጣን እድገትን ማረጋገጥ ተችሏል። በሚቀጥሉት አራት ዓመታት ተመሳሳይ እድገትን በማረጋገጥ በድምሩ በሰባት ዓመታት ብሔራዊ ምርታችንን /ገቢያቸንን በእጥፍ ለማሳደግ የኢሕአዴግ ጉባኤ አቋም ወስዷል ብለዋል።</p>

<p>ሆኖም በአቅም ግንባታ በመልካም አስተዳደር እና በዴሞክራሲ መስክ የተከናወነው ከተገኘው የልማት ውጤት ጋር የሚመጣጠን አይደለም ያሉት ጠ/ሚ መለስ በቀጣይ አራት ዓመታት በዚህ ጉዳይ ትኩረት ሰጥተን እንሰራለን ብለዋል።</p>

<p>መልካም አስተዳደርን ከመገንባት አኳያ በአንዳንድ የመንግስት ሰራተኞችና በየደረጃው ያሉ ኃላፊዎች የአገልጋይነት አመለካከት ጉድለት መኖሩን የጠቆሙት አቶ መለስ የግልፅነትና የተጠያቂነት መጓደል በቢሮክራሲው ውስጥ እንዳለ በጉባዔያችን ተመልክተናል ብለዋል። ጉድለቱን ለማረም ዋንኛው መንገድ ሰራተኛውን ማስተማር፣ ማስረዳት፣ ተከታታይ ስልጠናና ውይይት በማድረግ ለማሳመን መሞከር ይገባል። ጥቂት ሰራተኞች ኀብረተሰቡን በማበሳጨትና ተስፋ በማስቆረጥ ረገድ የሚጫወቱት ሚና ከቁጥራቸው የላቀ ቢሆንም በየደረጃው የተጠያቂነት ሥር ዓት በመዘርጋት ሁኔታዎች የሚሻሻሉበት መንገድ እንደሚፈጠር አስታውቀዋል።</p>

<p>በዋጋ ንረት ምክንያት የተከሰተውን የኑሮ ውድነት አስመልክቶ ለቀረበላቸው ጥያቄ በሰጡት ምላሽ በጉባኤው የችግሩ ምንጭና መሰረታዊ መፍትሔው ተነስቶ ተወያይተናል። የችግሩ ምንጭ ከኢኮኖሚ ዕድገቱ ጋር የተያያዘ የአቅርቦትና የፍላጎት አለመጣጣም መሆኑን መሰረታዊ መፍትሄ እድገቱ በራሱ እንደሚፈታው አስቀምጠናል። ሆኖም እድገቱ በራሱ ይፍታው ተብሎ ብቻ የተተወ ጉዳይ አለመሆኑን ጠ/ሚኒስትሩ አመልክተው ከአጭር ጊዜ አኳያ እስካሁን የተወሰዱትን እርምጃዎች በመፈተሽ ተጨማሪ እርምጃዎች በጥናት እንደሚወሰዱ አመልክተዋል።</p>

<p>የሲሚንቶ እጥረት ከጊዜ ወደ ጊዜ እየተባባሰ መጥቶ ልማትን ማደናቀፉን በፍራንኮ ቫሉታ ከውጪ ሲሚንቶ እንዲያሰገቡ የተፈቀደላቸው ባለሃብት እስካሁን አለማስገባታቸውን ተጠይቀው በሰጡት ምላሽ የሲሚንቶ እጥረት በዘላቂነት ለመፍታት ባለሃብቶች ከሚገነቧቸው አዳዲስ ፋብሪካዎች በተጨማሪ የሙገር ሲሚንቶን ለማስፋፋት ታቅዶ እየተሰራ ነው ብለዋል። በአጭር ጊዜ የተከሰተውን ችግር ለመቅረፍ በክረምቱ ወቅት የንግድና ኢንዱስትሪ ሚኒስቴር አንድ ባለሃብት በራሳቸው የውጪ ምንዛሪ ሲሚንቶ እንዲያመጡ መፍቀዱን ሆኖም በአፈፃፀም አንዳንድ ችግሮች ማጋጠማቸውን፣ ችግሮቹ በአንድ ሳምንት ጊዜ ውስጥ እንደሚፈታ ተናግረዋል። ሆኖም አጋጥሟል የተባለው ችግር ምን እንደሆነ ከመግለፅ ተቆጥበዋል። ጠ/ሚኒስትሩ አያይዘውም የራሳቸውን የውጪ ምንዛሪ ምንጭ ተጠቅመው ሲሚንቶ ከውጪ አስገብተው ለመሸጥ ለሚፈልጉ ባለሀብቶችን ጥያቄ ለማስተናገድ ዝግጅት መደረጉን ጠቁመዋል።</p>

<p>ከኤርትራ ጋር ባለው ጉዳይ ተጠይቀው ጠ/ሚ በሰጡት ምላሽ የኢሕአዴግ ጉባዔ በጉዳዩ ላይ አጽንኦት ስጥቶ መወያየቱን ከዚህ ቀደም መንግስት ያሳለፈው ባለ አምስት ነጥብ የሰላም ሀሳብ አሁንም ትክክለኛና ተገቢ ነው ብሎ ተስማምቷል ሲሉ አስረድተዋል። ሆኖም ይኸ የሰላም ሀሳብ በኤርትራ በኩል ምላሽ እንዳላገኘ ወደፊትም ያገኛል ተብሎ እንደማይገመት ይልቁንም ኢትዮጵያንና የአፍሪ ቀንድን ለማተራመስ መንቀሳቀስ ላይ መሆኑን ይኸን ለመመከት አስፈላጊው ሁሉ እንዲደረግ ጉባዔው መወሰኑን ተናገረዋል።</p>

<p>በሶማሊያ ጉዳይ አስመልክተው ጠ/ሚ መለስ እንደተናገሩት የኢሕአዴግ ጉባዔ የሶማሊያን ሽግግር መንግሥት ድጋፍ መስጠቱን፣ ለሰላም የሚያደርገውን ድርድር እንደሚደግፍ፣ ሶማሊያ የሽብርተኞች መፈንጫ ለማድረግ የሚደረገውን ጥረት እንደሚያወግዝ ስምምነት ላየ ደርሷል ። በማለት ገለፀዋል።</p>

<p>ኢሕአዴግን ወደ አንድ ወጥ ፓርቲ ለማሸጋገር ቀደም ሲል ታሰቦ ሰለነበረው ጉዳይ ተጠይቀው በአንድ ወቅት ጉዳዩ አቋም ተወሰዶበት እንደነበር ሆኖም አሁኑ ወቅት ከግንባር ወደ አንድ ወጥ ፓርቲ የማሸጋገር ሃሳብ የለም ብለዋል</p> 

<p>ጠ/ሚ መለስ በመጨረሻም ዘንድሮ የኢትዮጵያ አዲሱ ሚሊኒየም መግቢያ፣ አሮጌውን መሸኛ እንደመሆኑ የኢትዮጰያ ሕዝብ ለልማት ከዳር እስከ ዳር እንዲንቀሳቀስ ጥሪ አስተላልፈዋል። አያይዘውም አምና የተከሰተው ሰላም የማወክ ተግባራት ዘንድሮ እንዳይደገም መንግሥት ተገቢውን ዝግጅት ማድረጉን ጠቁመዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር መስከረም 21 ቀን 1999</a></p>

</body>
</html>	
