<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የፈሳሽ ትራንስፖርት ባለንብረቶች ነገ ለተቃውሞ ይሰለፋሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የፈሳሽ ትራንስፖርት ባለንብረቶች ነገ ለተቃውሞ ይሰለፋሉ</h2>


<p>የፌዴራል የትራንስፖርት ባለሥስልጣን ስለነዳጅ ማመላለሻ ተሽከርካሪዎች አገባብና ፈቃድ አሰጣጥ በሐምሌ ወር 1998 ዓ.ም ያወጣውን መመሪያ በመቃወም 10 ያህል የፈሳሽ ትራንስፖርት ማኅበሮች በነገው እለት የተቃውሞ ሰልፍ እንደሚያካሂዱ አስታወቁ።</p>

<p>ማህበራቱ አዲስ የነዳጅ ቦቴ ወደ አገር ውስጥ ለማስገባት የትራንስፖርት ባለሥልጣኑ ያወጣውን መመሪያ ሞኖፖሊን የሚያበረታታ ነው በማለት ተቃውሞአቸውን ቀደም ሲል ለትራንስፖርትና መገናኛ ሚኒስቴር እና ለጠቅላይ ሚኒስትር መለስ ዜናዊ በደብዳቤ ማሳወቃቸውን ለሪፖርተር ጋዜጣ ገልፀዋል።</p>

<p>ሆኖም ቅሬታቅቸውን የሚፈታ ምላሽ ባለማግኘታቸው የአዲስ አበባ ጊዜያዊ ባላደራ አስተዳደር ፍትህና ሕግ ጉዳዮች ቢሮ የሰላማዊ ሰልፍ ፤ የስብሰባ ማሳወቂያ ክፍል የሰላማዊ ሰልፍ ጥያቄ አቅርበው ክፍሉ መስከረም 4 ቀን 1999 ዓ.ም ሰልፉ እንዲካሄድ ፈቅዷል። በዚሁ መሰረት በዕለቱ 500 ያህል ሰዎች ከጠዋቱ 3:00 ሰዓት ጀምሮ ከመስቀል አደባባይ አራት ኪሎ ጠ/ሚኒስቱ ፅ/ቤት በመሄድ ቅሬታቸውን ያቀርባሉ ተብሎ ይጠበቃል።</p>

<p>የፈሳሽ ጭነት ማመላለሻ ማኅበራቱ ባለሥልጣኑ ባወጣው መመሪያ ከኢያቀርቧቸው ተቃውሞዎች መካከል አዲስ ቦቴ ግዢ ጠያቂዎች መግዛት የሚችሉት ከ10 ያላነሰ ከ25 ያልበለጠ ማለቱን በመቃወም ከ10 በታች እንዳንገዛ መፈቀድ አለበት የሚሉ ይገኙበታል። በመመሪያው ግዚ እንዲያካሂዱ የሚፈቀድላቸው "በንግድ ኩባንያነት ሲመዘገቡ ብዛ ነው" የሚለው አንቀፅ ለሁሉ እኩል እድል የማይሰጣ ከንግድ ሕግ ጋር የሚጋጭ ነው በማለት ተቃውመውታል። በተመሳሳይ ሁኔታ ባለሥልጣኑ ያወጣው የተሽከርካሪ ብቃት መመዘኛ (ስፔክፊኬሽን) ችግሮች አሉበት በሚል ተቃውሞአቸውን መሰንዘራቸውን ቀደም ሲል መዘገባችን የሚታወስ ነው።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር መስከረም 3 ቀን 1999</a></p>

</body>
</html>	
