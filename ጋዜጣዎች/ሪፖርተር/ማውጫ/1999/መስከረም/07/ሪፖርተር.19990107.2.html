<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>በድሬዳዋ ነፋስ ቀላቅሎ በጣለ ዝናብ ስምንት ሰዎች ሞቱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በድሬዳዋ ነፋስ ቀላቅሎ በጣለ ዝናብ ስምንት ሰዎች ሞቱ</h2>


<p>በድሬዳዋ ከተማ ሰሞኑን ንፋስ ቀላቅሎ በጣለ ዝናብ የስምንት ሰዎች ሕይወት አለፈ። ከእነዚህ ውስጥ አንድ እናት ከአምስት ልጆቻቸው ጋር ይገኙበታል።</p>

<p>የድሬዳዋ ከተማ ጊዜያዊ አስተዳደር ፖሊስ ኮሚሽነር ጌታቸው አስረስ ለሪፖርተር ጋዜጣ እንደገለፁት በከተማው መስከረም 3 ቀን 1999 ዓ.ም ከቀኑ 11 ሰዓት ከ30 ደቂቃ ጀምሮ እስከምሽቱ 2 ሰዓት በጣለው ከባድ ዝናብ አንድ መኖሪያ ቤት በመደርመሱ ምክንያት ሰባት ሰዎች ሲሞቱ አንዱ ደግሞ በንፋስ በወደቀ ኤሌክትሪክ ምክንያት ሕይወቱ አልፏል።</p>

<p>አንደ ኮሚሽነር ጌታቸው ገለፃ በድሬዳዋ ከተማ ለገሃሬ ተብሎ በሚጠራው አካባቢ ቤት ተከራይተው ከአምስት ልጆቻቸው ጋር ይኖሩ የነበሩ አንድ እናት እና ቤት ውስጥ ትኖር የነበረች ሌላ ግለሰብ ቤቱ እላያቸው ላይ በመደርመሱ ሕይወታቸው አልፏል።</p>

<p>መኖሪያ ቤቱ ከጋራ ጋር ተያይዞ የተሰራ በመሆኑ እና ከቤቱ ጀርባ በነበረው ጎርጓዳ ቦታ የዝናብ ውኃ ተጠራቅሞ ቤቱን እየሸረሸረ በመግባቱ ባልታሰበ ሁኔታ ግለሰቦቹ መኖሪያ ቤት ውስጥ እንዳሉ ቤቱ ተደርምሶባቸዋል።</p>

<p>ሕጻናቶቹ እድሜያቸው ከሁለት እስከ 10 ዓመት የሚሆናቸው ሲሆኑ በእለቱ አባታቸው በስራ ምክንያት ሌላ አገር እንደነበር ለማወቅ ተችሏል።</p>

<p>በሌላም በኩል ገንደቆሬ እየተባለ በሚጠራው አካባቢ በዕለቱ ንፋስ ቀላቅሎ የጣለው ዝናብ ምክንያቱ አንድ የኤሌክትሪክ ተሸካሚ ምሰሶ በመጣሉ የ14 ዓመት ልጅ ሕይወት መጥፋት ምክንያት ሆኗል።</p>

<p>በድሬዳዋ ድል ጮራ ሆስፒታል ሜዲካል ዳይሬክተር ዶ/ር አቤል መልካሙ ለሪፖርተር ጋዜጣ እንደገለፁት በአደጋው ምክንያት ሕይወታቸው ያለፈው የስምንት ሰዎች አስከሬን መስከረም 3 ቀን ከምሽቱ 2 ሰዓት ከ30 ደቂቃ ሲሆን ወደ ሆስፒታል መጥቶ የነበረ መሆኑንና በማግስቱ ቤተሰቦቻቸው እንደተረከቡ ተናግረዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር መስከረም 7 ቀን 1999</a></p>

</body>
</html>	
