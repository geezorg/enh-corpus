<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ኦብኮ በአዲስ አበባው ፍንዳታ እጁ እንደሌለበት አስታወቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኦብኮ በአዲስ አበባው ፍንዳታ እጁ እንደሌለበት አስታወቀ</h2>


<p>በአዲስ አበባው ከተማ በተከሰተው ፍንዳታ የኦሮሞ ብሔራዊ ኮንግረስ (ኦብኮ) አባልት እጅ እንዳለበት የሚጠቁም መግለጫ በፌዴራል ፖሊስ ፀረ ሽብር ግብረ ኃይል መሰጠቱን ኦብኮ ተቃወመ።</p>

<p>በአዲስ አበባ ከተማ ከትናንት በስቲያ መስከረም 5 ቀን 1999 ዓ.ም ኮልፌ ቀራንዮ ክፍለ ከተማ ቀበሌ 04 ካራቆሬ እየተባለ በሚጠራው አካባቢ በደረሰ ፍንዳት የብሔራዊ መረጃና ደህንነት አገልግሎት እና የፌዴራል ፖሊስ ፀረ ሽብር ግብረኃይል ከፍንዳታው ጋር የኦብኮ አባላት ግንኙነት እንዳላቸው የሚጠቁም መረጃ እንደተገኘ የሰጡት መግለጫ የኦብኮን ስም ጥላሸት ለመቀባት የተደረገ ነው ሲሉ የኦብኮ አመራሮች ተቃወሙት።</p>

<p>የኦሮሞ ብሔራዊ ኮንግረስ ኦብኮ ም/ሊቀመንበር አቶ ቶሎሳ ተስፋዬ ለሪፖርተር ጋዜጣ እንደገለጹት አባላቶቻቸው ከሌሎች ድርጅቶች በተለየ ሕጉንና ሕገመንግስቱን አክብረው የሚንቀሳቀሱ በመሆናቸው በእንደዚህ ዓይነት ሕገወጥ ተግባር ሊሰማሩ እንደማይችሉ ገልጸዋል።</p>

<p>አያይዘውም "መንግሥት የሕዝቡን ጥያቄ በሰላማዊ መንገድ ከመመለስ ይልቅ ችግር ውስጥ እየገባ በተደረገው ነገር ሁሉ የኦብኮ እና የኦነግ እጅ አለበት በሚል ሲያሳብብ ቆይቷል። እኛ ቦምብ ለማፈንዳት ያሰማራነው አባላት የለንም። ይህ ድርፍቱን ጥላሸት ለመቀባት እና ድረቱን ለመምታት የተፈለገ ሁኔታ ነው" ብለዋል።</p>

<p>የድርጅቱ ዋና ጸሐፊ የሆኑት አቶ ቦና ታደሰም በበኩላቸው በገዢው ፓርቲ የሚደረግ የሥልጣን ተፅዕኖ እንጂ የኦብኮ አባአቶችን በዚህ ተግባር ሊሰማሩ እንደማይችሉ አስታውቀዋል።</p>

<p>የብሔራዊ መረጃና ደህንነት አገልግሎት እና የፌዴራል ፖሊስ ፀረ ሽብር ግብረ ኃይል ከትናት በስቲያ ማምሻው በሰጠው መግለጫ በኮልፌ ቀራንዮ ክፍለ ከተማ በቀበሌ 04 ካራቆሬ በሚባለው አካባቢ በደረስ ፍንዳታ ሦስት የኦነግና የሻዕቢያ አባልት ናቸው የተባሉ ግለሰቦች መሞታቸውን እና አንድ ሰው መቁሰሉን ፤ ልዩ ልዩ ስነዶች መያዛቸው ፤ ከዚሁ ተግባር ጋር በተያያዘ የቀድሞ የሜጫና ቱለማ አባላት የነበሩና ከኦብኮ አባላት ጋር ግንኙነት እንዳላቸው የሚጠቁም መረጃዎች መገኘታቸው መግለፃቸው የሚታወስ ነው።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር መስከረም 7 ቀን 1999</a></p>

</body>
</html>	
