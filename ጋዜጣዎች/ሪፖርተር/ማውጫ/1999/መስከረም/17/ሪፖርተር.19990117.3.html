<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ኤርትራ የፀጥታው ጥበቃ ምክር ቤት ኢትዮጵያን ያበረታታል ስትል ወቀሰች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኤርትራ የፀጥታው ጥበቃ ምክር ቤት ኢትዮጵያን ያበረታታል ስትል ወቀሰች</h2>


<p>የተባበሩት መንግሥታት ድርጅት የፀጥታው ጥበቃ ምክር ቤት ኢትዮጵያ ዓለም አቀፉን ሕግ እንድትጥስ አበረታቷል በማለት ወቀሰች። የኤርትራው ጤና ጥበቃ ሚኒስትር ሳለህ ሜኪ መስከረም 15 ቀን 1999 ዓ.ም በተካሄደው የተመድ ጠቅላላ ጉባኤ ላይ እንደተናገሩት ኢትዮጵያ ላለፉት አራት ዓመታት የመጨረሻና አሳሪ የሆነውን የድንበር ኮሚሽኑን ውሳኔ ስትጥስ የፀጥታው ጥበቃ ምክር ቤት ኢትዮጵያን ማበረታታትና መደገፍ መምረጡን ተናግረዋል።</p>

<p>ሚኒስትሩ ኢትዮጵያ የድንበር ኮሚሽኑን ዳኝነት ለመቀበል በማንገራገር የአልጀርሱን ስምምነት ጥሳለች ብለዋል። ይህ የኢትዮጵያ እርምጃ በአፍሪካ ቀንድ ያለውን ሰላምና ፀጥታ ሥጋት ላይ የሚጥል እንደሆነ ወቀሳ አቅርበዋል። ሚኒስትሩ በጉባኤው ላይ እንደተናገሩት የፀጥታው ጥበቃ ምክር ቤት ኢትዮጵያን ባያበረታታ ኖሮ ስምምነቱን አትጥስም ነበር ሲሉ ምክር ቤቱ ላይ ቅሬታቸውን ገልጸዋል።</p>

<p>አቶ ሳለህ ሜኪ ኢትዮጵያ ከሦስት ዓመታት በፊት የድንበር ኮሚሽኑ ውሳኔ መቀበሏን የማያመለክትና አዲስ አማራጮችን እንዳካተተ የሚገልጽ ደብዳቤ ለተመድ በላከችበት ጊዜ ዋና ጸሐፊ ኮፊ አናን ኢትዮጵያን የመቀበል አዝማሚያ አሳይተዋል ሲሉ ትችት ሰንዝረዋል።</p>

<p>የኤርትራው ጤና ጥበቃ ሚኒስትር ከተባበሩት መንግሥታት ድርጅት የፀጥታው ጥበቃ ምክር ቤትና ከዋና ጸሐፊው በተጨማሪ አሜሪካ ጠባብ ጠቅሟን በማሳደድ የሕዝቦችን ሰላም፣ ፀጥታና የአገራትን ሉዓላዊነት ወደ ጎን ትላለች በማለት ወቅሰዋል። ሚኒስትሩ በተጨማሪም ዋና ጸሐፊ ኮፊ አናን በየጊዜው የሚያወጡትን የአንሚን ሪፖርት ሚዛናዊ አይደለም በማለት ተቃውሞ አሰምተዋል።</p>

<p class="align-center"><a href="/Gazettas/Reporter/info/Reporter.sera.html">ከሪፖርተር መስከረም 17 ቀን 1999</a></p>

</body>
</html>	
