<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>"የተባረሩት የአውሮፓ ኅብረት ዲፕሎማቶች የኢትዮጵያን ሉዓላዊነት ጥሰዋል"</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">"የተባረሩት የአውሮፓ ኅብረት ዲፕሎማቶች የኢትዮጵያን ሉዓላዊነት ጥሰዋል"</h2>


<p>ስዊድናዊው የአውሮፓ ሕብረት ዲፕሎማት በጆርን ጆንሰንና ጣሊያናዊው ኤኒንኮ ስቦርጄ ባለፈው ሳምንት ከኢትዮጵያ መባረራቸውን አስመልክቶ የአውሮፓ ሕብረት የልማት ኮሚሽነር ሉዊስ ሚሼል ተቃውሟቸውን መግለጻቸውን የዜና ምንጮች ጠቆሙ። የኢትዮጵያ መንግሥት በበኩሉ ዲፕሎማቶቹ የአገሪቱን ደህንነት አደጋ ላይ በመጣል የኢትዮጵያን ሉዓላዊነት መጣሳቸውን ገልጿል። የአውሮፓ ኅብረት የልማት ኮሚሽነር ሚሼል ሊዊስ የኢትዮጵያ መንግሥት ዲፕሎማቶቹን በማባረር የወሰደው እርምጃ እጅግ እንዳሳሰባቸው አጥብቀው ቢገልጹም የአንድ አገር ብሔራዊ ደህንነት አደጋ ላይ በመጣል የዓለም አቀፍ ድርጅት ሰራተኞች የአገርን ሉዓላዊነት ሲጥሱ የመንግሥታት ምላሽ አግባብነት አስመልክቶ የገለጹት ነገር የለም።</p>

<p>ኮሚሽነር ሉዊስ ሚሼል በብራስልስ ቤልጂየም ለዜና ምንጮች ሲናገሩ የኢትዮጵያ መንግሥት ለዲፕሎማቶቹ ድርጊት የወሰደው አፀፋ እጅግ አሳስቧቸዋል። "የዲፕሎማሲ መሠረታዊ ደንቦች አልተከበሩም" ብለዋል። የኢትዮጵያ መንግሥት በበኩሉ ጥቅምት 9 ቀን 1999 ዓ.ም በኢትዮጵያና በኬንያ ድንበር አካባቢ የአውሮፓ ኅብረት መኪናን ፖሊስ አስቁሟል። ሁለቱ የአውሮፓ ኮሚሽነሮች በኢትዮጵያ መንግሥት የሚፈለጉ ሁለት ኢትዮጵያውያንን ድንበር ለማሻገር ጥረት ማድረጋቸውን መንግሥት ገልፆ ድርጊታቸው የአገሪቱን ብሔራዊ ደህንነት አደጋ ላይ በመጣል ሉዓላዊነቷን መጣሱን ገልጿል።</p>

<p>ኮሚሽነር ሚሼል በአውሮፓ ኅብረት የኢትዮጵያ አምባሳደርን በብራስልስ ጠርተው ማነጋገራቸውን ለዜና ምንጮች ገልፀዋል። "ከትናንት ጀምሮ የኢትዮጵያ ጠ/ሚኒስተር መለስ ዜናዊ ጋር በስልክ ለማግኘት ጥረት ሳደርግ ነበር። እስካሁን መስመሮች ሁሉ በማጨናነቃቸው አልተሳካልኝም" ብለዋል። ቀጥለው ሲናገሩም "ምንም ዓይነት ማብራሪያ ሳይሰጥ ሰዎችን ካገር ማስወጣት ተቀባይነት የለውም። ይህ የዲፕሎማሲ ስልት አይደለም። ጉዳዩ ጥንቃቄ የሚያሻው ነው። እስካሁን ድረስ እኛ ኢትዮጵያ ውስጥ ስላሉን ሰራተኞቻችን ከአገሪቷ ባለሥልጣን የተነገረን ነገር ባለመኖሩ የነሱን በቁጥጥር ሥር መዋል ስንሰማ ደንግጠናል" ብለዋል።</p>

<p>ከኢትዮጵያ ከተባረሩት ዲፕሎማቶች መካከል ስዊድናዊው ጆንሰን በአውሮፓ ኅብረት የፋይናንስ ዲፓርትመንት ውስጥ ሲሰሩ ጣሊያናዊው ስቦርጄ በሴኩሪቲ ክፍል እንደሚሰሩ ታውቋል። የአውሮፓ ሕብረት የልማት ኮሚሽነር ሊዊስ ሚሼል ቃል አቀባይ ጥቅምት 12 ቀን 1999 ዓ.ም ከብራስልስ ከጋዜጠኞች ለቀረበላቸው ጥያቄ የአውሮፓ ኅብረት ዲፕሎማቶች በድንበር በኩል ወደ ኬንያ ሊያሸሿቸው ከነበሩት ኢትዮጵያውያን መካከል የሕግ ባለሙያ የሆኑት የዓለም ዘውድ በቀለ የሕብረቱ ሰራተኛ መሆን አለመሆናቸውን ማረጋገጫ ከመስጠት ተቆጥበዋል። ነገር ግን ቃል አቀባዩ የአውሮፓ ሕብረት የኢትዮጵያ ልዑክ ከተቃዋሚ ፓርቲ አባላት ጋር መደበኛ የሆነ ግንኙነት እንደነበራቸው ገልፀዋል።</p>

<p>የአውሮፓ ሕብረት፤ የልማት ኮሚሽነር፤ ሉዊስ ሚሼል፤ በኢትዮጵያ መንግሥት እርምጃ ላይ ያቀረቡት የሰላ ትችት ዲፕሎማቶቹ ሲባረሩ የዲፕሎማሲ ቅደም ተከተል መከበር ከሉዓላዊነት መጠበቅ የላቀ እንደሆነ የሚያመለክት ድምፀት እንዳለው አስተያየት ሰጪዎች ይናገራሉ። የአውሮፓ ሕብረት የኢትዮጵያ መንግሥት ዋነኛው የልማት አጋር በመሆኑ ብቻ የአገሪቱ የሉዓላዊነት መጣስ ጉዳይን በቸልታ እንድትመለከት መጠበቅ እንደሌለበትም ይደመጣል። የዲፕሎማሲ መርሆዎች አለመከበራቸውን አስመልክቶ ይህን ያህል የሰላ ትችት ማቅረብ ለጋሾች የእርዳታ ተቀባይ አገራት ሉዓላዊነትን አስመልክቶ ያላቸውን አመለካከት የሚያንፀባርቅ እንደሆነ ይነገራል። የአገርን ብሔራዊ ደህንነት አደጋ ላይ በመጣል ሉዓላዊነትን የሚጥስ ድርጊት በዓለም አቀፍ ሰራተኞች ተፈፅሞ ቢገኝ አግባብ ስለመሆኑ ምንም ዓይነት አስተያየታቸውን ያልገለፁት ኮሚሽነሩ የዲፕሎማሲ መርሆዎች ተጥሷል፤ ብለው ይህን ያህል በመንግሥት ላይ የሰላ ትችት ማቅረባቸው ብዙዎችን አስገርሟል።</p>

<p>ኮሚሽነሩ በኢትዮጵያ መንግሥት ላይ ያሰሙት የተቃውሞ መጠን የዲፕሎማሲ መርህ ተጥሷል፤ በሚል ሊቀርብ ከሚችል ቅሬታ በላይ ነው፤ የሚሉ አስተያየት ሰጪዎች "ማብራሪያ አልተሰጠም" የሚለው አቤቱታ ከትችቱ ድምፀት ጋር የማይጣጣም በመሆኑ የኮሚሽነሩ ተቃውሞ ግልፅ አለመሆኑን ያመለክታል የሚሉ አስተያየቶች ተደምጠዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ጥቅምት 15 ቀን 1999</a></p>

</body>
</html>	
