<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>በሲዳማ ዞን በተፈጠረ ግጭት ስምንት ፖሊሶችና ስድስት ሲቪሎች ተጎዱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በሲዳማ ዞን በተፈጠረ ግጭት ስምንት ፖሊሶችና ስድስት ሲቪሎች ተጎዱ</h2>


<p>በደቡብ ብሔር ብሔረሰቦችና ሕዝቦች ክልል በሲዳማ ዞን ጉጂ ወረዳ ውስጥ በተፈጠረ የ እርስ በርስ ግጭት ስምንት ፖሊሶችና ስድስት ሲቪሎች መጎዳታቸው ተገለጸ።</p>

<p>የሲዳማ ዞን ፖሊስ መምሪያ አዛዥ አቶ መስፍን ዴቢሶ ለሪፖርተር ጋዜጣ እንደገለጹት ከመስከረም 21 እስከ መስከረም 29 ቀን 1999 ዓ.ም ድረስ የጉጂ ብሔረሰብ ወጣቶች እርስ በርሳቸው በፈጠሩት ግጭት በጠቅላላው በ14 ሰዎች ላይ ከባድና ቀላል ጉዳት ደርሷል ብለዋል።</p>

<p>መስከረም 21 ቀን 1999 ዓ.ም ወጣቶቹ ወደ ጉጂና ሻሸመኔ የሚያስገቡ መንገዶችን በድንጋይ በመዝጋት ሰዎችና መኪናዎች እንዳይተላለፉ በማድረጋቸው መስከረም 29 ቀን 1999 ዓ.ም የዞኑ ፖሊስ መንገዱን ለማስከፈት ወደ አካባቢው ተንቀሳቅሶ የነበረ ቢሆንም በአካባቢው አድፍጠው ሲጠባበቁ ከነበሩት ወጣቶች በተተኮሰ ጥይት ስምንት ፖሊሶች ተመትተዋል። ከነዚህ መካከል ሁለቱ ፖሊሶች በከባድ ሁኔታ ሲቆስሉ ስድስቱ ቀላል አደጋ እንደደረሰባቸው ኃላፊው ገልጸዋል።</p>

<p>በወቅቱ ከባድ አደጋ የደረሰባቸው ፖሊሶች ወደ አዋሳ ሪፈራል ሆስፒታል ተልከው አንደኛው ቀዶ ሕክምና ተደርጎለት በመታከም ላይ ሲሆን ሌላው ታክሞ ወደ ቤቱ መግባቱንና ሌሎችም ስድስት ሲቪሎች ቀላል ጉዳት የደረሰባቸው መሆኑን አቶ መስፍን አብራርተዋል።</p>

<p>ወጣቶች በወንዶገነት ወረዳ የሚገኙት የጉጂ ብሔረሰብ ወደ ሻሸመኔ መጠቃለል አለበት በሚል ወደ ኃይል እርምጃ የገቡ ሲሆን መስከረም 29 ቀን 1999 ዓ.ም ባደረጉት የድንጋይ ውርወራና የጥይት ተኩስ ከሰዎች ጉዳት በተጨማሪ አንድ የመንግሥት መኪናና አራት የግለሰብ መኪናዎች ከጥቅም ውጭ ማድረጋቸውን ኃላፊው አስረድተዋል።</p>

<p>በተጨማሪም የአንድ ግለሰብ ቆርቆሮ ቤት ሙሉ በሙሉ በድንጋይ የተበሳሳ ሲሆን ሁለት የሣር ቤቶች መፈራረሳቸውንም ከፖሊስ አዛዡ ገለጻ ለመረዳት ተችሏል።</p>

<p>ፖሊስ በአሁኑ ሰዓት ግጭቱን ሙሉ በሙሉ የተቆጣጠረ መሆኑንና በአካባቢው ሰላም መስፈኑን ገልጸው ረብሻ እንዲፈጠር ምክንያት ሆነዋል የተባሉትን በቁጥጥር ስር ለማዋል ክትትሉን ቀጥሏል በማለት አቶ መስፍን ገልጸዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ጥቅምት 5 ቀን 1999</a></p>

</body>
</html>	
