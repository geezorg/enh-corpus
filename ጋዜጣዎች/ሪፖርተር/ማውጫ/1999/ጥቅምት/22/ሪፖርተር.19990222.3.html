<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የቅንጅት አመራሮች... የፍርድ ቤት ውሎ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የቅንጅት አመራሮች... የፍርድ ቤት ውሎ</h2>


<p>የቅንጅት አመራሮች፤ ጋዜጠኞች፤ የሲቪል ማኅበረሰብ ድርጅት አባሎች እና ሌሎች ተከሳሾች ላይ ዓቃቤ ሕግ በእነ ኢ/ር ኃይሉ ሻውል በሚል ለተመሰረተው ክስ ያስረዱልኛል ያላቸውን ምስክሮች ቃል አስደመጠ።</p>

<p>የፌደራል ከፍተኛ ፍርድ ቤት ሁለተኛ ወንጀል ችሎት በትናንትናው ዕለት በዋለው ችሎት ዓቃቤ ሕግ ያቀረባቸው 10 ምስክሮች ምን እንደሚያስረዱለት ባስመዘገበው ጭብጥ ገልጿል።</p>

<p>ዓቃቤ ሕግ በጭብጡ እንዳስረዳው በምስክር ስም ዝርዝር በ49ኛ ተራ ቁጥር ላይ የተመዘገበው ምስክር፤ በተከሳሾቹ ላይ ከተመሰረተው ክስ በ1ኛው በሕገመንግሥትና በሕገመንግሥት ሥርዓት ላይ ወንጀል መፈፀም፤ በ2ኛው በሕገመንግሥቱ ሥልጣን የተሰጠው አካል ተግባሩን እንዳያከናውን የማሰናከል ድርጊት መፈፀም፤ በ3ኛው የትጥቅ አመፅ የማነሳሳት፤ የማደራጀትና የመምራት ወንጀል መፈፀም እንዲሁም በ7ኛው ክስ ላይ የዘር ማጥፋት ሙከራ ወንጀል ለማስፈፀም ኢ/ር ኃይሉ ሻውል፤ አቶ ሙሉነህ ኢዩኤል እና ው/ት ብርቱካን ሚደቅሳ በሚመሩት ድርጅት ስም ሕገወጥ የአመፅ ጥሪ ጥቅምት 12 ቀን 1998 ዓ.ም አባላትን ጠርተው ይዘቱን በስብሰባ ላይ ማብራራታቸውን አመፁ እንዴት ተፈፃሚ እንደሚሆን መመሪያ በመስጠት ጽሁፉን ለአባላት መስጠታቸውን ያስረዱልኛል ብሏል።</p>

<p>ዓቃቤ ሕግ አያይዞም ምስክሩ፤ አቶ አባይነህ ብርሃኑ፤ ሻለቃ ጌታቸው መንግስቴ፤ አቶ አንዱዓለም አራጌ እና አቶ የኔነህ ሙላቱ የተባሉት ተከሳሾች በወንጀል ሕጎቹ ውስጥ የተገለፀውን የወንጀል አድማ ለማሳካት፤ በአመፅና በትጥቅ ትግል ሕገመንግሥታዊ ሥርዓቱን ለማፍረስ የወሰኑ ስለመሆናቸው እንድሚያስረዱለት ገልጿል።</p>

<p>በተጨማሪም ይኸው 49ኛው ምስክር አቶ ታዲዮስ በየነ፤ አቶ አለማየሁ መለሰ እና ወ/ት ሰብለወርቅ ታደሰ የተባሉት ተከሳሾች የወንጀል አድማውን ለማሳካት በአዲስ አበባ የተለያዩ ክፍለ ከተሞች አደረጉ ያለውን የአመፅ ቅስቀሳ እንደሚያስረዱለት ዓቃቤ ሕግ በጭብጡ አስረድቷል።</p>

<p>በ155፤ 157፤ 166፤ 169 እና በ176 ተራ ቁጥር ሥር የተመዘገቡት አምስት ምስክሮች ብ1ኛና በ2ኛ የወንጀል ክስ በተመለከተው አኳኋን የወንጀል አድማ አላማውን ለማሳካት ዶ/ር ኃይሉ አርአያ፤ አቶ አሰፋ ሐብተወልድ፤ አቶ አንተነህ ሙሉጌታ፤ ዶ/ር ብርሃኑ ነጋ፤ ዶ/ር በፍቃዱ ደግፌ ውና አቶ ደበበ እሸቱ በነሐሴ ወር 1997 ዓ.ም አባሎቻቸውንና ደገፊዎቻቸውን ሰብስበው "ምርጫው ተጭበርብሯል" "የተቀማነውን ድምፅ ማስመለስ አለብን"በማለት አድርገዋል ያለውን ሕገወጥ ቅስቀሳ የተጠቀሱት ምስክሮች ያስረዱልኛል ሲል አቃቤ ሕግ በጭብጡ አስረድቷል።</p>

<p>በ46፤ 47፤ 48 እና 53 ተራ ቁጥር ላይ የተመዘገቡት አራት ምስክሮች በ1ኛ፤ በ2ኛ፤ በ7ኛ ክስ በተመለከተው አኳኑን፤ ጥቅምት 19 ቀን 1998 ዓ.ም በተለይም አቶ ሙሉነህ ኢዩኤል፤ ዶ/ር ብርሃኑ ነጋ፤ ወ/ት ብርቱካን ሚደቅሳ፤ አቶ አሰፋ ሀ/ወልድ እና አቶ አንተነህ የተባሉት ተከሳሾች ሰብስበው የአመፅ ጥሪ ማስተላለፋቸውንና ለጥሪው ዝርዝር ማብራሪያ መስጠታቸውን ያስረዱልኛል ብሏል።</p>

<p>በተጨማሪም በ48ኛው ተራ ቁጥር ላይ የተመዘገቡት ምስክር አቶ አንዱዓለም አራጌ እና አቶ የኔነህ ሙላቱ የተባሉ ተከሳሾች ፈጽመዋል ያለውን የአመፅ ተሳትፎ እንደሚያስረዱለት ዓቃቤ ሕግ ገልጿል።</p>

<p>በ53ኛ ተራ ቁጥር ላይ የተመዘገቡት ምስክርም አቶ ገ/ፃድቅ ኃ/ማርያም፤ አቶ አሰፋ ሃብተወልድ እና አቶ ታምራት ታረቀኝ የተባሉት ሦስት ተከሳሾችን የአመፅ ተሳትፎ የሚያመለክት ምስክርነት ለፍርድ ቤቱ እንደሚያስረዱለት በጭብጡ አስረድቷል።</p>

<p>ምስክሮቹ መሃላ ከፈፀሙ በኋላ የምስክርነት ቃላቸውን የሰጡ ሲሆን፤ በ49ኛው ተራ ቁጥር ላይ የተመዘገቡትና በቅንጅት ቢሮ ውስጥ እሠራ ነበር ያሉት ምስክር፤ ምርጫው ሳይሳካ ከቀረ በኋላ ሻለቃ ጌታቸው መንግስቴ፤አቶ አባይነህ ብርሃኑ፤ ኢ/ር ኃይሉ ሻውል፤ ወ/ት ብርቱካን ሚደቅሳ፤ ዶ/ር ብርሃኑ ነጋ እና ለጊዜው ስሙን ያላስታወሱት የቅንጅቱ ጸሐፊ "ምርጫው ተጭበርብሯል፤ በሰላማዊ ልንገለብጠው አንችልም፤ የምንገለብጠው በትጥቅ ትግል ነው" ሲሉ ይናገሩ እንደነበር ጠቅሶ ቃሉን ሰጥቷል።</p>

<p>በ155 ተራ ቁጥር ላይ የተመዘገቡት የዓቃቤ ሕግ ምስክር፤ ነሐሴ 22 ቀን 1997 ዓ.ም በጉለሌ ክፍለ ከተማ ቀጨኔ አካባቢ ሁለገብ የሸማቾች አደራጅ በተካሄደ ስብሰባ ላይ ተካፋይ እንደነበሩ ጠቅሰው፤ ዶ/ር ኃይሉ አርአያ፤ አቶ አሰፋ ሃብተወልድ በመሩት ስብሰባ ላይ "ፓርላማ እንግባ/አንግባ" በሚለው አጀንዳ ላይ ውይይት ሲያደርጉ "ከሕዝቡ ጥያቄና የተለያየ አስተያየት ቀርቦ ነበር"ሲሉ የምስክርነት ቃላቸውን ሰጥተዋል።</p>

<p>እኚሁ ምስክር ፓርላማ አትግቡ፤ ድንጋይ በመወርወር ብቻ ሳይሆን፤ ቤት መቀመጥም እንችላለን፤ ትግሉ ይቀጥል፤ የሞቱት ወንድሞቻችንን እናስታውስ፤ እንዴት ፓርላማ ትገባላችሁ፤ ሽምቅ ውጊያ እናደርጋለን፤ ታግላችሁ አታግሉን" የሚሉ አስተያየቶች ተሰጥተው ነበር ሲሉ ቃላቸውን ሰጥተዋል።</p>

<p>የዓቃቤ ሕግ 157ኛው ምስክር በወረዳ 21 ቀበሌ 42 በነሐሴ 22 ቀን 1997 ዓ.ም በተደረገ የቅንጅት ስብሰባ ላይ "ፓርላማ እንግባ/ አንግባ" በሚል አጀንዳ ላይ አቶ ክፍሌ ጥግነህ እና አቶ አንተነህ ሙሉጌታ ማወያየታቸውንና ከሕዝቡ አስተያየት መሰጠቱን፤ በ169 ተራ ቁጥር ላይ የተመዘገቡት ምስክርም በወረዳ 24 ስልጤ ሰፈር ዕድር አዳራሽ እየተባለ በሚጠራው ቦታ በነሐሴ 22 ቀን 1997 ዓ.ም በተካሄደ ስብሰባ ላይ ዶ/ር ብርሃኑ ነጋ፤ ዶ/ር በፍቃዱ ደግፌ፤ አርቲስት ደበበ እሸቱ፤ "ፓርላማ እንግባ/አንግባ በሚል ርዕስ ከሕዝቡ ጋር ተወያይተው እንደነበርና በቀጣይ የትግል ጥሪ ስለሚጠሩ ሕዝቡ እንዲጠባበቅ አሳስበው ነበር ሲሉ የምስክርነት ቃላቸውን ሰጥተዋል።</p>

<p>በ176ኛ ተራ ቁጥር ላይ የተመዘገቡት ምስክር በነሐሴ 22 ቀን 1997 ዓ.ም በወረዳ 28 ብረታብረት አዳራሽ በተካሄደ ስብሰባ ተገኝተው ረዳት ፕ/ር ዮናስ እና ኢ/ር ግዛቸው ሽፈራው በመሩት ስብሰባ እና በተመሳሳይ አጀንዳ ላይ ውይይት ሲደረግ ተገኝተው እንደነበር እና በስብሰባው ላይ ተነሳ ያሉትን ሃሳብ በመግለፅ ምስክርነት ሰጥተዋል።</p>

<p>በ46ኛ ተራ ቁጥር እና ሌላኛው ስሙ በቁጥር ያልተጠቀሰ ምስክር በቅንጅት ስም የአዲስ አበባ ክልል ምክር ቤት ተመራጭ መሆናቸውን፤ ዶ/ር ብርሃኑ ነጋ፤ ወ/ት ብርቱካን ሚደቅሳ፤ አቶ አንተነህ ሙሉጌታ እና አቶ አሰፋ ሃብተወልድ የተባሉ ተካሳሾች ጥቅምት 20 ቀን 1998 ዓ.ም፤ የቅንጅት ለአንድነትና ለዴሞክራሲ ሕጋዊና ሰላማዊ የትግል ጥሪ በሚል ርዕስ 13 ገፅ ያለው ወረቀት አምጥተው ለ89 የአዲስ አበባ ክልል ተመራጮች አወያይተዋቸው እንደነበር፤ የትግል ጥሪው ይዘት፤ ከጥቅምት 21 ቀን ጀምሮ ሕዝቡ የመኪና ጡሩንባ እንዲነፋ፤ ከኢሕአዴግ የንግድ ድርጅቶች ዕቃ እንዳይገዛ፤ ሬዲዮን፤ ኢትዮጵያ ቴሌቪዥን እንዳይከታተል፤ ቤቱ እንዲቀመጥ የሚያዙ ዝርዝሮችን ያዘሉ ናቸው ያሉትን ለፍርድ ቤቱ አስረድተዋል።</p>

<p>የተሰጣቸውንም ሰነድ ወደተመረጡበት ወረዳ በመሄድ ተግባራዊ እንዲያደርጉ ታዘው እንደነበር አስረድተዋል።</p>

<p>ዓቃቤ ሕግ ሰባቱን ምስክር ካስደመጠ በኋላ ሶስቱን እንደማይፈልጋቸው ገልፆ ከችሎቱ አሰናብቷል።</p>

<p>በምስክር አሰማሙ ሂደት ዓቃቤ ሕግ ላቀረበላቸው ምስክሮች መነሻ ጥያቄ እያቀረበ ያስመሰከረ ሲሆን፤ ፍርድ ቤቱ በመስቀለኛ ጥያቄ ዕድል ሲሰጥ ዝም ከማለት ውጭ ተከሳሾቹ ለመጠየቅ ፈቃደኛ አልነበሩም።</p>

<p>በእነ ኢ/ር ኃይሉ ሻውል የክስ መዝገብ የተከሰሱ ተከሳሾች፤ ከሦስት ተከሳሾች በስተቀር በዝምታ ክሱን እየተከታተሉ መሆኑ ይታወሳል።</p>

<p>ችሎቱ ከመጠናቀቁ በፊት ወ/ሮ ንግስት የተባሉ ተከሳሽ፤ እስር ቤት ከገቡ በኋላ ሦስት ልጆቻቸው በአእምሮ ሕመም እየተሰቃዩ መሆኑን፤ ማንም የሚረዳቸው ዘመድ እንደሌላቸው ገልፀው ፍርድ ቤቱ ከሰብዓዊነት አንፃር ጉዳዩን ተመልክቶ በዋስ እንዲለቃቸው ካልሆነ በአጃቢ እየተመላለሱ ልጆቻቸውን እንዲጠይቁ እንዲፈቀድላቸው እያለቀሱ ፍርድ ቤቱን ጠይቀዋል።</p>

<p>ፍርድ ቤቱም በጉዳዩ ላይ ትዕዛዝ በመስጠት እና ተጨማሪ 10 የዓቃቤ ሕግ ለመስማት ለዓርብ ጥቅምት 24 ቀን ተለዋጭ ቀጠሮ ሰጥቷል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ጥቅምት 22 ቀን 1999</a></p>

</body>
</html>	
