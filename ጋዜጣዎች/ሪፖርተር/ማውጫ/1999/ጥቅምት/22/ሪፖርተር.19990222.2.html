<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢሕአዴግ ከቅንጅት ጋር ሊያደርግ የነበረው ድርድር በቅንጅት አመራሮች አለመግባባት ተበተነ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢሕአዴግ ከቅንጅት ጋር ሊያደርግ የነበረው ድርድር በቅንጅት አመራሮች አለመግባባት ተበተነ</h2>


<p>ኢሕአዴግ ከቅንጅት ለአንድነትና ዲሞክራሲ ፓርቲ ጋር በሕግ በሕግ የበላይነት ላይ ለመነጋገር ትላንት ስብሰባ ቢቀመጥም የፓርቲው አመራሮች እርስ በእርሳቸው ባለመስማማታቸው ምክንያት ውይይቱ ተበተነ። ምርጫ ቦርድ በአንድ ወር ጊዜ ውስጥ ቅንጅት ቋሚ አመራሩን እንዲያሳውቀው አዘዘ።</p>

<p>የመንግሥት ተጠሪ ሚኒስትር የሆኑት አቶ ሽፈራው ጃርሶ ከቅንጅት ፓርቲ ጋር ኢሕአዴግ ለመወያየት ያስፈለገው ከዚህ ቀደም ከሌሎች ፓርቲዎች ጋር የተደረሰውን ስምምነት ከዚህኛው ፓርቲ ጋርም በተመሳሳይ መልኩ ለመፈፀም በማሰቡ መሆኑን ተናግረዋል።</p>

<p>በጉዳዩ ላይ ያነጋገርናቸው የቅንጅቱ ጊዜያዊ ሰብሳቢ አቶ ተመስገን ዘውዴ ቅንጅቱ በከፍተኛ አመራሮች ውሳኔ አምስት ሰዎችን ለድርድሩ የወከለ መሆኑን ነገር ግን ፓርቲው በማያውቀው መንገድ አቶ አየለ ጫሚሶና ሌሎች አባላትም በውይይቱ ላይ ለመሳተፍ መገኘታቸው አግባብ ባለመሆኑ በውይይቱ ለመቀጠል አስቸጋሪ መሆኑን ገልፀዋል።</p>

<p>ለተፈጠረው ችግርም የመንግሥት ተጠሪ ሚኒስትሩን የወቀሱ ሲሆን በአንድ ጊዜ ለተለያዩ የቅንጅት አመራሮች መንገራቸው አግባብ እንዳልሆነ፤ ለፓርቲው ሊቀመንበር መረጃው ከተላለፈ ለሌሎች አባላት መንገሩ አስፈላጊ እንዳልነበር ገልፀዋል።</p>

<p>የፓርቲ ጊዜያዊ ም/ሰብሳቢ አቶ አየለ ጫሚሶ ስለሁኔታው ተጠይቀው በሳቸው ዘንድ 22 አባላት መኖራቸውንና የአቶ ተመስገን አናሳ አባላት ያሉት ቡድን እሳቸውን ሊያባርር እንደማይችል አስረድተዋል። በዚህ መካከል በተፈጠረ አለመግባባትም ውይይቱ ሊቀጥል እንዳልቻለ ገልፀዋል።</p>

<p>በተያያዘ ዜና የቅንጅት ለአንድነትና ለዴሞክራሲ ፓርቲ በአመራሮቹና አባላቶቹ መካከል የተፈጠሩ ልዩነቶችን አስወግዶ በአንድ ወር ጊዜ ውስጥ ጠቅላላ ጉባኤ በማካሄድ ቋሚ አመራሩን እንዲያሳውቅ ምርጫ ቦርድ ፅ/ቤት ወሰነ።</p>

<p>በፓርቲው ጊዜያዊ ሰብሳቢ አቶ ተመስገን ዘውዴ እና በምክትል ሰብሳቢው አቶ አየለ ጫሚሶ ለሁለት በመከፈል አንዱ ሌላውን ከኃላፊነት አግጃለሁ፤ አባርሬአለሁ የሚሉ መግለጫዎችን በማውጣት፤ ለቦርዱ ጽ/ቤት አሳውቀዋል።</p>

<p>በአቶ አየለ ጫሚሶ የሚመራው ቡድን ባለፈው ሳምንት ጠቅላላ ጉባኤ በመጥራት የተወሰኑ የፓርቲው አባላትን በማባረር፤ አዲስ አመራር መምረጡንም ገልፆ እንደነበር የሚታወስ ነው።</p>

<p>በቦርዱ የፖለቲካ ፓርቲዎች ምዝገባ ፅ/ቤት ተ/ሬጅስትራር አቶ መኮንን ወንድሙ ለሪፖርተር ጋዜጣ እንደገለፁት የቦርዱ ፅ/ቤት በሁለቱም ወገኖች በኩል የቀረቡትን አቤቱታዎች መርምሮ ሁለቱ ወገኖች ችግሮቻቸውን ፈትተው በጋራ በአንድ ወር ጊዜ ውስጥ ጠቅላላ ጉባኤ ጠርተው በሕገደንቡ መሰረት ቋሚ አመራሮቻቸውን እንዲያሳውቁ ወስኗል።</p>

<p>"የፓርቲው አመራሮች ሚያዝያ 16 ቀን 1998 ዓ.ም ሕጋዊ እውቅና ሲሰጣቸው የሰርተፊኬቱ ፎቶ ኮፒ እንጂ ኦርጅናሉ አልተሰጣቸውም። ምክንያቱም በወቅቱ ሊቀመንበሩ እኔ ነኝ የሚሉ ውዝግቦች ስለነበሩ ሽግሮቻቸውን ፈትተው በአራት ወራት ጊዜ ጠቅላላ ጉባኤ ጠርተው ቋሚ አመራሮችን እንዲመርጡ ተነግሮአቸው ነበር" ብለዋል። አያይዘውም "የጊዜያዊ አመራሮቹ ተግባር ማስተባበርና ጠቅላላ ጉባኤ ጠርቶ ቋሚ አመራር ማስመረጥ እንጂ አንዱ ሌላውን ለማባረር ከአንዱ ተነጥሎ ጉባኤ ለማካሄድ አይችሉም። በዚህ ምክንያት የሁለቱንም ወገኖች ጥያቄ የቦርዱ ፅ/ቤት አልተቀበለም" በማለት አስረድተዋል።</p>

<p>ቅንጅት ፓርቲ በአንድ ወር ጊዜ ውስጥ ጠቅላላ ጉባኤ በመጥራት የላዕላይ ም/ቤት አባላት እና የሥራ አስፈፃሚ አባላት፤ ሌሎች ኮሚቴዎችን ጨምሮ በመምረጥ ማሳወቅ ካልቻለ ቀጣይ የፓርቲ ሕልውና ጉዳይ ለቦርዱ ቀርቦ ውሳኔ የሚሰጥበት ይሆናል ሲሉ አቶ መኮንን አስጠንቅቀዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ጥቅምት 22 ቀን 1999</a></p>

</body>
</html>	
