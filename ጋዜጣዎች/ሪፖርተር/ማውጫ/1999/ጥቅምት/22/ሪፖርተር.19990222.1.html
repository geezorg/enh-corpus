<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ኮሚሽኑ የሰበሰባቸው አሕዛዊ መረጃዎች መንግሥት ከመጠን ያለፈ ኃይል መጠቀሙን ያስረዱ ነበር</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኮሚሽኑ የሰበሰባቸው አሕዛዊ መረጃዎች መንግሥት ከመጠን ያለፈ ኃይል መጠቀሙን ያስረዱ ነበር</h2>


<p>ምርጫ 97ን ተከትሎ በአዲስ አበባና በተለያዩ ክልሎች የተከሰቱ ግጭቶችን እንዲያጣራ ተቋቁሞ የነበረው ኮሚሽን የሰበሰባቸው አሕዛዊ (ቁጥር ነክ) መረጃዎች መንግሥት ግጭቱን ለማስቆም የወሰደው እርምጃ ተመጣጣኝ አለመሆኑን ያስረዳ እንደነበርና ይህንንም አስመልክቶ የኮሚሽኑ አባላት በአብላጫ ድምጽ ወስነው እንደነበር የኮሚሽኑ ጊዜያዊ ሰብሳቢ ገለፁ።</p>

<p>ጊዜያዊ ሰብሳቢው ዶ/ር መኮንን ዲሳሳ የኮሚሽኑን የመጨረሻ ሪፖርት ለሕዝብ ተወካዮች ም/ቤት ከትናንትና በስትያ ባቀረቡበት ወቅት በተለያዩ የውጭ ሚዲያዎች ኮሚሽኑ መንግሥት ተመጣጣኝ ኃይል አለመጠቀሙን ገልጿል በሚል ይሰራጩ የነበሩት ዘገባዎች በአሕዛዊ መረጃዎች ላይ ብቻ በመንተራስ የተወሰነውን ውሳኔ በማጣቀስ እንደሆነ ገልፀዋል።</p>

<p>ዶ/ር መኮንን ዲሳሳ ከኮሚሽኑ ዕውቅና ውጭ መጥቷል ስለተባለው ሪፖርት ሲያስረዱ "በእያንዳንዱ ደረጃ ውሳኔዎችን እያሳለፍን ነው የተጓዝነው። እነዚህ ውሳኔዎች አንዳንድ ጊዜ በስምምነት አንዳንድ ጊዜ በድምፅ እንወስናለን" ሲሉ አስረድተዋል።</p>

<p>"መንግሥት ችግሩን ለማስወገድ የተጠቀመው ኃይል ተመጣጣኝ ነው አይደለም የሚለውን አህዛዊ መረጃዎች በመመዘን ለመወሰን ሲሞክር ተቃውሞ ተከስቶ ነበር ምክንያቱም ገና ሥራችንን ስንጀምር አህዛዊ መረጃዎችን ብቻ በመመልከት ፍርድ መስጠት እንደሚከብድ ተነጋግረናል። አህዛዊ ያልሆኑ መረጃዎችን ካጠናከርን በኋላ በአህዛዊ መረጃዎች ላይ ተመጣጣኝነቱን ስንወስን አብዛኛው የኮሚሽኑ አባል መንግሥት የወሰደው እርምጃ ተመጣጣኝ አይደለም። ከመጠን በላይ ኃይል ተጠቅሟል የሚል ውሳኔ አሳለፈ።"</p>

<p>"ይህ ውሳኔ በወቅቱ በቪዲዮ የተቀረፀ መሆኑንና ያልተፈረመበት ቃለ ጉባኤም መያዙን" ዶ/ር መኮንን ገልፀው "ይህ ቪዲዮ በኢንተርኔት ተለቀቀ የተባለው" ብለዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ጥቅምት 22 ቀን 1999</a></p>

</body>
</html>	
