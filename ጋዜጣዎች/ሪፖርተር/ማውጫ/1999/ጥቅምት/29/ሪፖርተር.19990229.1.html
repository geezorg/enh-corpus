<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የቅንጅት አመራሮች ... የፍርድ ቤት ውሎ ለማረሚያ ቤቱ ጥብቅ ትዕዛዝ ተሰጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የቅንጅት አመራሮች ... የፍርድ ቤት ውሎ ለማረሚያ ቤቱ ጥብቅ ትዕዛዝ ተሰጠ</h2>


<p>በእነ ኢ/ር ኃይሉ ሻውል የክስ መዝገብ የተከሰሱት የሲቪል ማኅበረሰብ ድርጅት አባሎች የሆኑት፤ አቶ ዳንኤል በቀለ እና አቶ ነፃነት ደምሴ፤ በማረሚያ ቤቱ በደረሰባቸው በደል የስነ ልቦና ዝግጅት ባለማድረጋቸው ምክንያት ለምስክሮች የመስቀለኛ ጥያቄ ማቅረብ እንደማይችሉ በመግለፃቸው የቀረቡት ምስክሮች ቃላቸው ሳይደመጥ ቀረ። ማረሚያ ቤቱ የፈፀመውን ሕገወጥ ተግባር እንዲያርም ፍርድ ቤቱ ጥብቅ ትዕዛዝ ሰጥቷል።</p>

<p>የፌደራል ከፍተኛ ፍርድ ቤት ሁለተኛ ወንጀል ችሎት ጥቅምት 27 ቀን 1999 ዓ.ም በዋለው ችሎት መዝገቡን የቀጠረው በዓቃቤ ሕግ በኩል የቀረቡትን የስድስት ምስክሮች ቃል ለማድመጥ ቢሆንም ሁለቱ ተከሳሾች ዓርብ ጥቅምት 24 ቀን 1999 ዓ.ም በፍርድ ቤት ክርክር አድርገው ከተመለሱ በኋላ ማረሚያ ቤቱ በደል እንደፈፀመባቸው ለፍርድ ቤቱ በመግለፅ የ እለቱን ክርክር ማድረግ እንደማይችሉ አቤቱታ በማቅረባቸው ምስክሮች ሳይደመጡ ቀርተዋል።</p>

<p>94ኛ ተከሳሽ አቶ ዳንኤል በቀለ ለፍርድ ቤቱ ባቀረቡት አቤቱታ፤ ፍትሃዊ ዳኝነት ከማግኘት መብት አንዱና ዋነኛው አካል በእስር ላይ የሚገኘው ተከሳሽ በፍርድ ቤት በሚያደርጋቸው ክርክሮች የተነሳ በማረሚያ ቤቱ ምንም ዓይነት ማስፈራራት እና በደል እንዳይደርስበት መደረጉ ነው።</p>

<p>ነገር ግን አቶ ዳንኤል ዓርብ ጥቅምት 24 ቀን ዓቃቤ ሕግ ካቀረበባቸው ምስክሮች ጋር መስቀለኛ ጥያቄ ሲያቀርቡ ሐቁንና እውነቱን በማውጣት የበኩላቸውን ሲያደርጉ ቆይተው ከምሽቱ 11 ሰዓት ከ30 ደቂቃ ሲሆን ማረሚያ ቤቱ ሲደርሱ ቀደም ሲል ከነበሩበት ቦታ ተወስደው እስከሚቀጥለው ቀን 8 ሰዓት ድረስ ኮንቴይነር ውስጥ እንዲቀመጡ መደረጉን ለፍርድ ቤቱ ባቀረቡት አቤቱታ አቅርበዋል።</p>

<p>አያይዘውም ቀደም ሲል የነበሩበት ዞን አራት የሚባለው የእስር ክልል በአንድ ክፍል ውስጥ 20 እስረኛ የሚገኝበት ባጣም አነስተኛ ይሁን እንጂ የማንበቢያ ክፋል እና ሕግን የሚመለከቱ አነሰተኛ መአፃህፍት ያሉባት እንደሆነች አሁን የተዛወሩበት ዞን ሁለት የተባለው ክልል ግና እጅግ የተጨናነቀ መፈናፈኛ እና መንቀሳቀሻ የሌለው 250 እስረኛ ያለበት እንደሆነ በአቤቱታቸው ገልፀዋል።</p>

<p>አቶ ዳንኤል ከታሰሩ ጀምሮ ከአቶ ነፃነት ጋር አንድ ላይ እንደነበሩ ቤተሰብም ጭምረ ስለሆኑ የሚመጣላቸው ስንቅ በአንድ ላይ መሆኑን ፤ ቅዳሜና እሁድ ምግብ ይዞ የሚመጣ ሰው ደግሞ የአንድ ዞን እስረኛ ከጠየቁ ወደ ሌላ ዞን ሄዶ ለመጠየቅ እንደማይፈቀድለት በአቤቱታቸው አቅርበው ፍርድ ቤቱ ወደነበሩበት እንዲመለሱ ትዕዛዝ እንዲሰጥላቸው ጠይቀዋል።</p>

<p>በአቃቤ ሕግ የቀረበባቸው ክስ ከባድ ወንጀል በመሆኑ ሁለቱ ተከሳሾች በጋራ እየተነጋገሩ ክሳቸውን መከታተል ይችሉ ዘንድ እንዲሁም ወንጀለኝነታቸው በፍርድ ቤት እስካልተረጋገጠ ድረስ ነፃ ሆኖ የመገመት መብት ስላላቸው ከተጫናነቀ ክፍል ወጥተው በሰከነ አዕምሮ ክርክራቸውን ማድረግ እንዲችሉ ፍርድ ቤቱ ትዕዛዝ እንዲሰጥላቸው ለፍርድ ቤቱ አመልክተዋል።</p>

<p>95ኛ ተከሳሽ አቶ ነፃነት ደምሴ በበኩላቸው በዕለቱ ከነበሩበት ማማ ሰር እንዲያድሩ መደረጋቸውንና በማግስቱ 300 ዕሰረኞች ወዳሉበት ዞን ሶስት ወደሚባል ክልል እንዲዛወሩ መደረጉን አመልክተዋል።</p>

<p>ተከሳሾቹ ፍርድ ቤቱም ሆነ ማረሚያ ቤቱ በቅን ልቦና ተመልክቶ ወደነበሩበት እንዲመለሱ እንዲያደርግላቸው በአቤቱታቸው ጠይቀዋል።</p>

<p>ፍርድ ቤቱ አቤቱታውን ካዳመጠ በኋላ ፤ ዳኞች ከ10 ደቂቃ በኋላ እንደሚመለሱ በመግለፅ ከመቀመጫቸው ተነስተው ለመውጣት ሲዘጋጁ ዓቃቤ ህግ የሚያመለክተው ነገር እንዳለ በመግለፁ ተመልሰው ተቀምጠዋል።</p>

<p>ዓቃቤ ሕግ የጉዳዩ ባለቤት እንደመሆኑ መጠን የሥነ ሥርዓት ጥያቄ እንዳለው ገልፆ ፤ እየቀረበ ያለው ቅሬታ እና ስሞታ በቀጥታ ማረሚያ ቤቱን የሚመለከት በመሆኑ የተባለው ነገር ተፈፅሞ ከሆነ ለምን እንደተፈፀመ ማረሚያ ቤቱ ሳይጠየቅ ፤ ተከሳሾቹ ትዕዛዝ እንዲሰጥላቸው ባመላከቱት መሠረት ትዕዛዝ ከመሰጠቱ በፊት ማረሚያ ቤቱ መጠየቅ እንዳለበት ገልፆ ተቃውሞውን አሰምቷል።</p>

<p>ፍርድ ቤቱ ለአስር ደቂቃ ከተወያየ በኋላ ትዕዛዝ የሰጠ ሲሆን በትዕዛዙም ፤ ማረሚያ ቤቱ ቦታ የመደልደል የራሱ አስተዳደራዊ ስልጣን እንዳለው ቢታወቅም ፤ አቤቱታውን ያቀረቡት ተከሳሾች በአንድ ቦት ሆነው ጉዳያቸውን ሲከታተሉ ቆይተው አርብ ዕለት 11 ሰዓት ላይ ችሎቱ ከተጠናቀቀ በኋላ እንዲለያዩ መደረጉ ፤ በፍርድ ቤቱ ግምት የተወሰደው እርምጃ የዲሲፕሊን ሆኖ አልታየም። በዚህም ምክንያት ፍርድ ቤቱ ማረሚያ ቤቱን የሚጠይቅበት ምክንያት እንደሌለ በትዕዛዝ ገልጿል።</p>

<p>በተጨማሪም በተከሳሾቹ ላይ የርተወሰደባቸው ሕገወጥ እርምጃ ችሎቱን በትክክል ለመከታተል ስለማያስችላቸው ቀድሞ ወደነበሩበት በአስቸኳይ እንዲመለሱ በጥብቅ ታዟል።</p>

<p>ትዕዛዙ ወጪ ሆኖ በአስቸኳይ እንዲፈፀም ፍርድ ቤቱ ካዘዘ በኋላ ሐሙስ ጥቅምት 30 ቀን 1999 ዓ.ም ምስክሮቹን ለማሰማት ቀጠሮ ሰጥቷል።</p>

<p class="align-center"><a href="/Gazettas/Reporter/info/Reporter.sera.html">ከሪፖርተር ጥቅምት 29 ቀን 1999</a></p>

</body>
</html>	
