<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ኤርትራ የፀጥታ ቀጣናውን ጥሳ ገባች
ኮፊ አናን ለኤርትራ ማስጠንቀቂያ አስተላልፈዋል
መንግሥት በኤርትራና ሶማሊያ ላይ ያለውን አቋም ለፓርላማው እንዲያሳውቅ ተጠየቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኤርትራ የፀጥታ ቀጣናውን ጥሳ ገባች
ኮፊ አናን ለኤርትራ ማስጠንቀቂያ አስተላልፈዋል
መንግሥት በኤርትራና ሶማሊያ ላይ ያለውን አቋም ለፓርላማው እንዲያሳውቅ ተጠየቀ</h2>


<p>ኤርትራ የተኩስ አቁም ስምምነቱን ጥሳ የተባበሩት መንግሥታት (ተመድ) ሠላም አስከባሪ ኃይል (አንሚ) ወደሚቆጣጠረው ጊዜያዊ የፀጥታ ቀጣና የጦር ኃይሏን አስገባች። ድርጊቱን የተባበሩት መንግሥታት ድርጅት ዋና ፀሐፊ የኮፊ አናን ቃል አቀባይ ሲያወግዙ የኢትዮጵያ መንግሥት ጉዳዩን በቅርበት እየተከታተለው መሆኑን አስታውቋል። የኤርትራ መንግስት በበኩሉ አዝመራ ለመሰብሰብ ነው ብሏል።</p>

<p>ወደ ጊዜያዊ የፀጥታ ቀጣናው የገቡት የ ኤርትራ ወታደሮች ብዛት 1 ሺህ 500 ሲሆኑ 14 ታንኮችም አብረው መታየታቸውን የተመድ ዜና አገልግሎት ዘግቧል።</p>

<p>የኮፊ አናን ቃል አቀባይ ጉዳዩን አስመልክቶ በሰጡት መግለጫ የኤርትራ መንግሥት ድርጊት የሁለት አገራት የገቡትን የተኩስ አቁም ስምምነት የጣሰ ነው። በመሆኑም የኤርትራ ወታደሮች በአስቸኳይ ለቀው እንዲወጡ አስጠንቅቋል።</p>

<p>ኢትዮጵያ እና ኤርትራ እ.ኤ.አ በ2000 ዓ.ም የአልጀርሱን የተኩስ አቁም ጨምሮ የሠላም ስምምነቱ መፈራረማቸውን እንዲሁም 2ሺህ 300 የሠላም አስከባሪ ወታደሮች በፀጥታ ቀጣና ውስጥ በታዛቢነት እንዲሠማሩ መስማማታቸውን ቃል አቀባዩ አስታውሰዋል።</p>

<p>የኤርትራ መንግሥት የወሰደው እርምጃ ቸግሮቹን በሰላማዊ መንገድ ለመፍታተ የሚደረገውን ጥረት የአልጀርሱን ስምምነት የጣስ ነው ሲሉ ቃል አቀባዩ ጨምረው ተናግረዋል።</p>

<p>የኢትዮጵያ ውጭ ጉዳይ ሚኒስትር ቃል አቀባይ አምባሳደር ሰሎሞን አበበ የኤርትራ መንግሥት በተደጋጋሚ የአልጀርሱን ስምምነት የጣስ እርምጃ መውሰዱንና በስምምነቱ መሰርት የተሰማሩ የዓለም አቀፍ የሰላም አስከባሪ ኃይላትን ማባርሩን ገልጸዋል። በዚህም "የአንሚ እንቅስቃሴ ገቷል" እንደ አምባሳደር ሰሎሞን ገለጻ። አያይዘውም፣ የኢትዮጵያ መንግሥት የኤርትራን የጠብ አጫሪነት እንቅስቃሴ በቅርበት እየተከታተለ መሆኑን አምባሳደሩ ተናግረዋል።</p>

<p>የኤርትራ መንግሥት ማስታወቂያ ሚኒስትር አቶ ዓሊ አብዱ ለአጃንስ ፍራንስ (ኤ.ኤፍ.ፒ) ፐሬስ በሰጡት መግለጫ የኤርትራ ጦር ወደ ፀጥታ ቀጠናው የዘለቀው አዝመራ ለመሰብሰብ መሆኑን ተናግረዋል።</p>

<p>የኤ.ኤፍ.ፒ ጋዜጠኛ አዝመራ ለመስብሰብ ለምን ታንክ እንደተጠቀሙ ላቀረበላቸው ጥያቄ "ወታደሮች ከቦታ ቦታ የሚነቀሳቀሱት ከነትጥቃቸው በመሆኑ ነው" ሲሉ መልስዋል።</p>

<p>በተያያዘ ዜና የቅንጅት ለአንድነትና ለዲሞክራስ ፓርቲ ጊዜያዊ ሊቀመንበርና የኢትዮጵያ ዲሞከራሲያዊ ኃይሎች ኅብረት የፓርላም ተጠሪ፣ መንግሥት በኤርትራና በሶማሊያ ላይ ያለውን አቋም ለፓርላማ እንዲያሳውቅ ጠየቁ።</p>

<p>የቅንጅቱ ጊዜያዊ ሊቀመንበርና የፓርላማው የፓርቲ ተጠሪ አቶ ተመስገን ዘውዴ በትላንትና የፓርላማ ውሎ ላይ መንግሥት ከኤርትራና ከሶማሊያ ጋር ያለው ግንኙነት ፓርቲያቸውን እንደሚያሰጋ ገልጸዋል።</p>

<p>ከተለያዩ ዓለም አቀፍ ሚዲያዎች የኢትዮጵያ ጦር ወደ ሶማሊያ ድንበር ዘልቆ መግባቱን እንደሰሙ የሚናገሩት አቶ ተመስገን "ይህ እውነት ከሆነ ፓርላማው የተሰጠው ኃላፊነት ተጥሷል ማለት ነው" ብለዋል።</p>

<p>"ችግሩ በዝርዝር ተጠቅሶ በም/ቤቱ ውሳኔ ማለፍ ሲገባው ከሚዲያዎች የሚሰማው እውነት ከሆነ የም/ቤቱ ኃላፊነት መጣስ እንደሆነና ጠ/ሚሩ በዚህ ጉዳይ ላይ መረጃ እንዲሰጡ ጠይቀዋል።</p>

<p>በኤርትራ ጉዳይ ላይም የመንግሥት አቋም በዚህ ም/ቤት በድጋሚ መታየት እንዳለበት የሁለቱ አገሮች ጉዳይ ሰላማዊ መፍትሔ ሊበጅለት እንጂ እንደ ተንጠለጠለ መጓዝ እንደሌለበትና ጠ/ሚሩ በዚህ ጉዳይ ላይ የመንግሥትን ሀሳብ እንዲያስረዱ ጠይቀዋል።</p>

<p>የኢዴኃህ የፓርላማ ተጠሪ አቶ ገብሩ ገ/ማሪያም በዚሁ ጉዳይ ላይ ተመሳሳይ ሀሳባቸውን ሰጥተዋል።</p>

<p class="align-center"><a href="/Gazettas/Reporter/info/Reporter.sera.html">ከሪፖርተር ጥቅምት 8 ቀን 1999</a></p>

</body>
</html>	
