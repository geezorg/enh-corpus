<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" 
"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የታጋቾቹ ዕጣ ፈንታ በውል አልታወቀም
"አጋቾቹ የኤርትራ ኮማንዶዎች ናቸው"</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የታጋቾቹ ዕጣ ፈንታ በውል 
አልታወቀም
"አጋቾቹ የኤርትራ ኮማንዶዎች ናቸው" </h2>


<p>በአፋር ክልል በዳሎሄ በረሃ እንደተጠለፉ 
የሚታመነው አውሮፓውያንና ኢትዮጵያውያን 
አሁንም አልተገኙም። እንግሊዝ ከኢትዮጵያ 
መንግሥት ጋር እየተከታተለች መሆኑን ስትገልጽ 
ኢትዮጵያም ክትትሏን ቀጥላለች። የአፋር ክልል 
ፕሬዚዳንት ጠላፊዎቹ የ ኤርትራ ወታደሮች 
መሆናቸውን ገልጸዋል።</p>

<p>ከአዲስ አበባ 800 ኪ.ሜ የሚርቀውን የዳሎል 
አካባቢ በቱሪስትነት ለመጎብኘት እንደሄዱ 
የእንግሊዝ፣ የፈረንሳይ፣ የኢጣሊያና 
የኢትዮጵያ ዜጎች የተሰወሩት ባለፈው ሐሙስ 
ማታ ነው።</p>

<p>ቱሪስቶቹን ማን እንደጠለፋቸው እስከ ትላንት 
ምሽት ድረስ ኃላፊነቱን የወሰደ የለም። 
የቱሪስቶቹ ሀገር መንግሥታትም እስካሁን 
የተረጋገጠ መረጃ እንደሌላቸው 
አስታውቀዋል።</p>

<p>የአፋር ክልል ፕሬዚዳንት አሊ ሴሮን ጠቅሶ 
ሮይተር ትላንት ምሽት ላይ እንደዘገበው 
እገታውን ያከናወኑት የኤርትራ ወታደሮች 
ናቸው። የክልሉ ፕሬዚዳንት አሊ ሴሮ 
እንደሚሉት ከሆነ አምስቱን አውሮፓውያኖችና 
13ቱን ኢትዮጵያውያኖች ከተኙበት በሌሊት 
አድብተው ያፈኗቸው ክ20-25 የሚሆኑ የኤርትራ 
ወታደሮች ናቸው። ወታደሮቹ በወሰን አካባቢ 
ወዳለው ወታደራዊ ካምፓቸው ታጋቾቹን 
ወስደዋቸዋል።</p>

<p>"በአስበ አውራጃ በሚገኘው ዋማ ወረዳ 
ወስደዋቸዋል። ይህንንም ያረጋገጡልን 
ትተዋቸው የሄዱት ሁለት አፋሮች ናቸው" ሲሉ 
እስማኤል አሊ ሴሮ በስልክ እንደገለጹለት 
ሮይተር ዘግቧል።</p>

<p>"ጠላፊዎቹ "አራት" ከሚባለው ወታደራዊ ካምፕ 
የወጡ የኤርትራ ኮማንዶዎች መሆናቸውን መረጃ 
አለን። ቡድኑን አፍነው ከመውሰዳቸው በፊት 
አራት ተሽከርካሪዎችንና ሁለት ቤቶችን 
አቃጥለዋል" እንደ አሊ አሲሮ ገልጻ።</p>

<p>የቱሪስቶቹም ብዛት እስካሁን የተረጋገጠ 
መረጃ አልተሰጠበትም። የኢትዮጵያ ዜና 
አገልግሎት፣ ፖሊስ ኮሚሽንን ጠቅሶ ባለፈው 
አርብ እንደገለጸው አምስት አውሮፓውያንና 13 
ኢትዮጵያውያን መጠለፋቸውን ሲገልጽ አልጀዚራ 
በአርብ ዕለት ዘገባው 15 አውሮፓውያን 
መሆናቸውን ጠቅሷል። ከደቡብ አፍሪካ የወጣው 
ዜና 7 ፈረንሳዮችና 5 እንግሊዛውያን መሆናቸውን 
ሲዘግብ፣ ዘ ጋርዲያን ከሰባት እስከ 10 
የሚገመቱ የፈረንሳይ ዜጎችና አምስት 
እንግሊዞች መሆናቸውን ጽፏል።</p>

<p>ኢትዮጵያውያን በጉዞው የተካተቱት 
በሹፌርነት፣ በአስተርጓሚነትና በምግብ 
አብሳይነት መሆኑን ወኪሉን ኦርጂን ኢትዮጵያ፣ 
የጉዞ ወኪልን ጠቅሶ አዣንስ ፍራንስ ፕሬስ 
ዘግቧል።</p>

<p>የተጠለፉት የእንግሊዝ ዜጎች አምስት 
መሆናቸውን የእንግሊዝ የውጭ ጉዳይ ሚኒስትር 
አረጋግጧል። እንግሊዛውያኑ ተቀማጭነታቸው 
አዲስ አበባ የሆኑ ዲፕሎማቶች ወይም 
የዲፕሎማቶቹ ቤተዘመዶች መሆናቸውን ውጭ ጉዳይ 
ሚኒስትሯ ማርጋሬት ቢከት ተናግረዋል። በሌሎች 
የዜና ወኪሎች ተብራርቶ እንደተዘገበው ከሆነ 
የተጠለፉት እንግሊዛውያን ከእንግሊዝ ኤምባሲ 
ሁለት፣ ከእንግሊዝ የውጭ ጉዳይ ጽ/ቤት ዓለም 
አቀፍ ልማት ክፍል ሁለትና ከብሪትሽ ካውንስል 
አንድ ናቸው።</p>

<p>በኢትዮጵያ የፈረንሳይ አምባሳደር የሆኑት 
ስቴፈን ጎምፔርዝ ግን "ተጠልፈዋል" ያሏቸውን 
የሀገራቸውን ዜጎች ቁጥር ከመግለጽ 
ተቆጥበዋል። "ጠለፋ ተካሂዷል። አጋጣሚው 
የተፈጠረው ከሁለት ቀን በፊት አመሻሽ ላይ 
ይመስላል። በዚህ ወቅት በድርጊቱ እጁን 
ያስገባው ማን እንደሆነ ለምንስ እንደሆነ 
አናውቅም" ሲሉ በትላንትናው ዕለት 
መናገራቸውን አልጀዚራ ዘግቧል።</p>

<p>የኢጣሊያ የውጭ ጉዳይ ሚኒስትር ከተጠለፉት 
መካከል አንደኛው የኢጣሊያና የእንግሊዝ ድርብ 
ዜግነት ያለው መሆኑን ለአዣንስ ፍራንስ ፕሬስ 
የዜና ወኪል ገልጿል።</p>

<p>ጠለፋውን በሰላም እንዲጠናቀቅ ለማድረግ 
በየአቅጣጫው ጥረቱ ቀጥሏል። ኢትዮጵያ 
ሁኔታውን በቅርብ እየተከታተለች መሆኑን 
አስታውቃለች:: "[ተጠላፊዎቹ] የት እንደሚገኙ 
ለማወቅ ጥረት እያደረግን ነው..."ሲሉ የጠቅላይ 
ሚኒስትር ቢሮ አማካሪ የሆኑት አቶ በረከት ስም 
ዖን ለአዣንስ ፍራንስ ፕሬስ በቴሌፎን 
ተናግረዋል።</p>

<p>ለእንግሊዝ መንግሥት ከኢትዮጵያ የመንግሥት 
ኃላፊዎች ጋር በትጋት እየሰራ መሆኑን ... 
በኢትዮጵያ የእንግሊዝ ኤምባሲ ቃል አቀባይ 
ጄማ ብላክበርም በተለይ ለሪፖርተር ጋዜጣ 
በስልክ ገልጸዋል።</p>

<p>ስለ ጉዳዩ የእንግሊዝ ጠቅላይ ሚኒስትር ቶኒ 
ብሌር እንደተገለጸላቸው እና ጉዳዩን 
እየተከታተሉት መሆኑን የጠቅላይ ሚኒስትሩ ቃል 
አቀባይ ገልጿል። "አዎ እየተከታተሉት ነው። 
ነገር ግን ዝርዝር ጉዳዩን በአካባቢው ደረጃ 
መከታተል ይሻላል ብዬ አስባለሁ..." ይላሉ ቃል 
አቀባዩ።</p>

<p>የእንግሊዝ መንግሥት ቁጥራቸው እስከ አስር 
የሚደርሱ ኃላፊዎችን የያዘ ቡድን በትላንትናው 
ዕለት ወደ ኢትዮጵያ ልኳል። ቡድኑ የእገታ 
ችግር ለማቃለል የሚረዱ ባለሙያዎችን ያካተተ 
መሆኑን የውጭ ጉዳይ መስሪያ ቤት ቃል አቀባይ 
ገልጸዋል። ቢቢሲ እንደዘገበው ከሆነ ደግሞ 
የእገታ ተደራዳሪዎች ኤክስፐርቶችን ጨምሮ 
አስር ኃላፊዎች አዲስ አበባ ባለው የእንግሊዝ 
ኤምባሲ በትላንትናው ዕለት ሲመክሩ 
አምሽተዋል። የኤምባሲው ቃል አቀባይ ጄማ 
ብላክበር ግን ቡድኑ አሁን በሥራ የተወጠሩትን 
የኤምባሲውን ሠራተኞች ለማገዝ የመጣ መሆኑን 
ከሪፖርተር ጋዜጣ ጋር ባደረጉት ቃለ ምልልስ 
አስታውቀዋል።</p>

<p>እንግሊዝ እገታውን በሰላም እንዲጠናቀቅ 
ከኢትዮጵያ ጋር ብቻ ሳይሆን ከሌሎችም 
መንግሥታት ጋር እየሰራች መሆኑን ገልጻለች። 
ነገር ግን አብራ የምትሰራቸው ሀገሮች እነማን 
እንደሆኑ አልገለጸችም።</p>

<p>በኢትዮጵያ የፈረንሳይ ኤምባሲ ቃል አቀባይ 
ዶሚኒኬ ጉዋቴር ወደ መቀሌ መሄዳቸውን ነገር 
ግን ዝርዝር ጉዳዮችን እንደማይናገሩ 
መግለጻቸውን አሶሽየትድ ፕሬስ ዘግቧል።</p>

<p>አውሮፓውያኑና ኢትዮጵያውያኑን የያዘው 
ቡድን ከመቀሌ ተነስቶ ጨው ከሚወጣበት ሃመዳሊ 
ለመድረስ የሁለት ቀን ጉዞ የጀመሩት ባለፈው 
እሑድ ነበር።</p>

<p>ዳሎል ከዓለም የመጨረሻው ሞቃታማ ከባህር 
ወለል በታች የሚገኝ ቦታ ሲሆን በጨው ምርቱ 
የታወቀ አካባቢ ነው፡፤ አማካይ ሙቀቱ 34 ዲግሪ 
ሴንቲግሬድ ሲለካ በቀን እስከ 47 ዲግሪ ድረስ 
ይሞቃል።</p>

<p>አሁን እገታው የተካሄደበት ከኢትዮጵያ ጋር 
የወሰን ፍጥጫ ባላት የኤርትራ ወሰን እጅግ 
የቀረበ ቦታ መሆኑ ተረጋግጧል።</p>

<p>እገታውን ማን እንዳካሄደው እስካሁን የተጣራ 
ዘገባ አልቀረበም። ጄማ ብላክበርም በዚህ 
ረገድ ምንም የሚያውቁት ነገር እንደሌለና 
ግምትም ውስጥ መግባት እንደማይፈልጉ 
ተናግረዋል። ከአልቃይዳ ጋር የተገናኘ ነው 
ብሎ ለመገመት የሚያስችል ምንም ምልክት 
እንደሌላቸውም ገልጸዋል።</p>

<p>የተፈጠረው እገታን በሰላም ለመጨረስ ሁሉንም 
አማራጭ እየዳሰሱ መሆኑን የገለጹት ሚስስ ጄማ 
ብላክበር ከዚህ በላይ መናገር እንደማይችሉ 
ተናግረዋል።</p>

<p>ወደ ዳሎል ከሄዱት ሁለት ቡድኖች መካከል 
አንደኛው የሆነው የፈረንሳይ ቡድን ደህና 
መሆኑን ከእገታው ያመለጡ ፈረንሳዊ በስልክ 
የጉዞ ወኪሉን ኃላፊ ሳምሶን ተሾመን ጠቅሶ 
ቢቢሲ ዘግቧል።</p>

<p class="align-center"><a href="/Gazettas/Reporter/info/Reporter.sera.html">ከሪፖርተር የካቲት 25 ቀን 1999</a></p>

</body>
</html>
