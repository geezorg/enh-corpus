<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" 
"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የኤርትራ መንግሥት ተቃዋሚዎች ጉባዔ 
በአዲስ አበባ ተካሄደ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኤርትራ መንግሥት ተቃዋሚዎች 
ጉባዔ በአዲስ አበባ ተካሄደ</h2>


<p>የኤርትራ ዴሞክራሲ ጥምረት (EDA) በኢሳያስ 
መንግሥት ላይ የሚያካሂደውን ተቃውሞ፣ 
የሚያጠናክርበትን መንገድ ለመምከር በአዲስ 
አበባ ጉባዔውን እያካሄደ ነው።</p>

<p>የጥምረቱ ጉባዔ የተከፈተው ሐሙስ የካቲት 
8/1999 ዓ.ም ሲሆን የተያዘው ፕሮግራም 
እንደሚያመለክተው ከሆነ እስከ ማክሰኞ ሊቆይ 
ይችላል።</p>

<p>በጉባዔው ቃል አቀባይ በኩል የተላለፈው 
መግለጫ እንደሚያመለክተው ጉባዔው የጥምረቱን 
የሁለት ዓመት የሥራ ሪፖርት አዳምጦ 
አፅድቋል። በኤርትራ ያለውን ሁኔታ ገምግሞ 
አዲስ የፖለቲካ አቅጣጫ ይቀይሳል ተብሎ 
የሚጠበቀው ይኸው ጉባኤ ጥምረቱ የሚመራበትን 
ቻርተር ለማፅደቅ እየመከረበት መሆኑ 
ተገልጿል።</p>

<p>በጉባዔው ላይ 13 የሚሆኑ የፖለቲካ ድርጅቶች 
ተወካዮች ተገኝተዋል። በጉባዔው መክፈቻ ላይ 
ከመገናኛ ብዙሃን ጥናት ማዕከልና በኢትዮጵያ 
የሚገኙ ስደተኞች በታዛቢነት መገኘታቸውን 
ተያይዞ የደረሰን ዜና ያስረዳል።</p>

<p>በአቶ አርሃ - ሃመንደካ ሊቀመንበርነት 
የሚመራው ሰባት ሴክሪታርያት በጉባኤው ተመርጦ 
ምክክሩን እየመራ ሲሆን ጉባኤው ሥራውን 
የሚያጠናቅቀው አዲስ የሥራ አስፈፃሚ በመምረጥ 
መሆኑ ታውቋል።</p>

<p>የኤርትራ ዴሞክራሲ ጥምረት 13 የሚሆኑ 
የፖለቲካ ድርጅቶች የተሰባሰቡበት ሲሆን 
በኢሳያስ መንግሥት አመራር ላይ በፖለቲካና 
በትጥቅ የተደገፈ ትግል ሲያደርጉ ቆይቷል። 
በጥምረቱ ከተካተቱት ውስጥ የኤርትራ ነፃነት 
ግንባር (ELF) የኤርትራ ነፃነት ግንባር አብዮታዊ 
ምክር ቤት (ELF RC) የኤርትራ ሕዝብ ነፃነት ፓርቲ 
ብሔራዊ ጉባዔ (ELF-NC) የኤርትራ ዴሞክራሲያዊ 
ፓርቲ (EDP) የኤርትራ ሕዝቦች እንቅስቃሴ (EPM) 
የቀይ ባህር አፋር፣ የኤርትራ እስላማዊ ፓርቲ 
ለፍትህና ለዕድገት (Alkalas) ይገኙበታል።</p>

<p>ከነዚህም ውስጥ አብዛኛዎቹ ወታደራዊ ክንፍ 
ያላቸው መሆናቸውና አስራ አንድ የሚሆኑት 
የቀድሞ ታሪካቸው ከኢ.ኤል. ኤፍ ወይም 
ኢ.ፒ.ኤል.ኤፍ ጋር የተያያዘ መሆኑን መረጃዎች 
ያመለክታሉ።</p>

<p class="align-center"><a href="/Gazettas/Reporter/info/Reporter.sera.html">ከሪፖርተር የካቲት 11 ቀን 1999</a></p>

</body>
</html>
