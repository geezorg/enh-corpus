<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" 
"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>በሁርሶ መንገድ ሁለት የአሜሪካ ወታደሮች 
ሞቱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በሁርሶ መንገድ ሁለት የአሜሪካ 
ወታደሮች ሞቱ</h2>


<p>ከሁርሶ ደቡብ ምዕራብ 48 ኪሎ ሜትር ርቀት ላይ 
በደረሰ የመኪና አደጋ ሁለት የአሜሪካ 
ወታደሮች ሲሞቱ፣ አንድ ሌላ አሜሪካዊ 
ወታደርና ኢትዮጵያዊ ሲቪል አደጋ የደረሰባቸው 
መሆኑ ታወቀ።</p>

<p>የሟቾቹም ሆነ በአደጋው ጉዳት የደረሰባቸው 
ግለሰቦች የክፍላቸው ስም ለቅርብ ቤተሰቦቻቸው 
መርዶው እስከሚነገር ድረስ እንዳይነገር 
የተደረገ መሆኑን ለማወቅ ተችሏል።</p>

<p>ሦስቱ የአሜሪካ ወታደሮችና ኢትዮጵያዊው 
ሾፌራቸው ከአዲስ አበባ ወደ ሁርሶ በመጓዝ ላይ 
ሳሉ አደጋው የደረሰባቸው ሰኞ 11፡00 ላይ መሆኑ 
ታውቋል።</p>

<p>ከአደጋው የተረፈው አሜሪካዊው ወታደርና 
ኢትዮጵያዊው ሾፌር ለሕክምና በሄሊኮፕተር ወደ 
አዲስ አበባ እንዲመጡ ተደርጓል።</p>

<p>የአደጋውን መንስዔ ለማወቅ የአደጋ ምርመራ 
ቦርድ እንደሚሰየም የገለጸው መግለጫ በጉዳዩ 
ላይ ዝርዝር መረጃ ለማግኘት የሚፈልጉ ሁሉ 
የአፍሪካ ቀንድ የሕዝብ ግንኙነት ክፍል 
ማለትም የጋራ ግብር ኃይሉን ጽ/ቤት በስልክ 
ቁጥር 00253358997 ደውሎ መጠየቅ እንደሚቻል ዜናው 
ያመለክታል።</p>

<p>ጉዳት የደረሰበት አሜሪካዊ በትናንትናው 
ዕለት ላንድሹል የሚባል የጀርመን ወታደራዊ 
ሆስፒታል ለሕክምና መላኩንና የጤናው ሁኔታ 
መሻሻል እንዳሳየ መግለጫውን የሰጠው የአሜሪካ 
የተቀናጀ የአፍሪካ ቀንድ የጋራ ግብረ ኃይል 
አስታውቋል።</p>

<p>ኢትዮጵያዊ የመኪና አሽከርካሪ ጅቡቲ 
ለሕክምና መላኩንና የደረሰበትም አደጋ ከባድ 
እንደሆነ ዜናው ተገልጿል።</p>

<p>መግለጫውን የሰጠው የአሜሪካ ወታደራዊ ክፍል 
ወታደሮቹ ምን እየሠሩ እንደነበር የገለጸው 
ነገር የለም። ነገር ግን በአካባቢው 
የሚታየውን የፀረ አሸባሪነት ሥራ የሚሠሩት 
የግብር ኃይሉ ወታደሮች በአመዛኙ የአካባቢውን 
ወታደሮች የሚያሰለጥኑና ኋላ ቀር በሆኑት 
አካባቢዎች የሲቪል ሰርቪስ ማሻሻያ ፕሮጀክቶች 
ላይ የሚሠሩ መሆኑን አመልክቷል።</p>

<p class="align-center"><a href="/Gazettas/Reporter/info/Reporter.sera.html">ከሪፖርተር የካቲት 28 ቀን 1999</a></p>

</body>
</html>
