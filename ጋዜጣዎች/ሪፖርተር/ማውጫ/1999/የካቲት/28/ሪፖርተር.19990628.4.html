<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" 
"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ኤርትራ በአንሚ ላይ ተጨማሪ ገደብ 
ጣለች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኤርትራ በአንሚ ላይ ተጨማሪ ገደብ 
ጣለች</h2>


<p>የኤርትራ መንግሥት በተባበሩት መንግሥታት 
ድርጅት የኢትዮጵያና የኤርትራ ሚሽን ላይ 
ተጨማሪ ክልከላ መጣሏን የተባበሩት መንግሥታት 
ቃል አቀባይ ገለጹ።</p>

<p>የሥልጣን ወይም የመብት ገደብ ቅነሳ 
የተደረገበት የአንሚ ተግባር በኢትዮጵያና 
በኤርትራ መካከል ከአልጀርሱ ስምምነት በኋላ 
የተደረሰበትን የተኩስ ማቆም ውል ለመቆጣጠር 
በተመደበው የመንግሥታቱ ድርጅት ሰላም 
አስከባሪ ኃይል ነው።</p>

<p>የተባበሩት መንግሥታት ቃል አቀባይ ሚሼል 
ሞንታስ እንደገለጹት አንሚ የኤርትራ 
ባለሥልጣኖች በተባበሩት መንግሥታት ድርጅት 
የሰላም አስከባሪው ኃይል እንቅስቃሴና 
በሚንቀሳቀስበት ክልል ላይ ያለውን ሥልጣን 
በእጅጉ ቀንሶበታል ብለዋል።</p>

<p>አንሚ እንደሚለው አዲስ የተጣሉት ገደቦች 
ውጤት በእነዚህ አካባቢዎች ላይ የተኩስ 
ማቆሙን ስምምነት የመቆጣጠሩን የአንሚን 
ሥልጣን መገደቡን አስታውቋል።</p>

<p>ባለፈው ጥር ወር የተባበሩት መንግሥታት 
ድርጅት የፀጥታው ምክር ቤት የአንሚን ሥልጣን 
ለስድስት ወር በማራዘም እስከ ነሐሴ 
እንዲዘልቅ ማድረጉ የሚታወቅ ሲሆን በዚሁ 
ውሣኔ የመንግሥታቱን ድርጅት ሰላም አስከባሪ 
ኃይሎች ቁጥር መቀነሱም ይታወቃል። የዚህ 
ምክንያትም ሁለቱ አገሮች ውሣኔውን ተግባራዊ 
ከማድረግ አኳያ ምንም ዓይነት እርምጃ ሳያሳዩ 
በመቆየታቸው ነው ብሏል።</p>

<p>በሁለቱ አገሮች መካከል ባለው ችግር የተነሳ 
የተባበሩት መንግሥታት ድርጅት ዋና ጸሐፊ 
በፀጥታው ምክር ቤት ባቀረቡት ባለ አራት 
አማራጭ የውሣኔ ሃሳቦች መሠረት አንደኛው 
አማራጭ የሆነው የሰላም አስከባሪ ኃይሎችን 
ቁጥር መቀነስ ነው። ይህም ወታደራዊ 
ታዛቢዎችን ጨምሮ በአካባቢው የሚገኘውን 2300 
የሰላም አስከባሪ ሠራዊት ወደ 1700 
ይቀንሰዋል።</p>

<p class="align-center"><a href="/Gazettas/Reporter/info/Reporter.sera.html">ከሪፖርተር የካቲት 28 ቀን 1999</a></p>

</body>
</html>
