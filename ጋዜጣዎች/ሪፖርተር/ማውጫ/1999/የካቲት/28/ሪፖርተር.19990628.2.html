<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" 
"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>በፕሮፌሰር መስፍንና ዶ/ር ብርሃኑ ላይ 
ከፍተኛው ፍርድ ቤት ብይን ሰጠ
ፕሮፌሰር መስፍን እንዲከላከሉ፣ ዶ/ር ብርሃኑ 
ነፃ እንዲሆኑ በየነ
</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በፕሮፌሰር መስፍንና ዶ/ር ብርሃኑ 
ላይ ከፍተኛው ፍርድ ቤት ብይን ሰጠ
ፕሮፌሰር መስፍን እንዲከላከሉ፣ ዶ/ር ብርሃኑ 
ነፃ እንዲሆኑ በየነ</h2>


<p>የአዲስ አበባ ዩኒቨርስቲ ተማሪዎችን ለአመፅ 
አነሳስተዋል እንዲሁም ሕጋዊ ሰውነት የሌለው 
የፖለቲካ ፓርቲ ሰነድ ተገኝቶባቸዋል በሚል 
ክስ ከስድስት ዓመታት በፊት መጋቢት 30 ቀን 1993 
ዓ.ም ክስ በተመሰረተባቸው ፕሮፌሰር መስፍን 
ወልደማርያምና ዶ/ር ብርሃኑ ነጋ ላይ የፌዴራሉ 
ከፍተኛ ፍርድ ቤት ሦስተኛ ወንጀል ችሎት 
ትናንት ብይን አሳለፈ።</p>

<p>ሦስተኛ ወንጀል ችሎት በመሃል ዳኛ ዘውድነሽ 
አስረስ፣ በቀኝ ዳኛ ብርሃነመስቀል ዋጋሪና 
በግራ ዳኛ ሰእዲ ሁሴን ተሰይሞ፣ ትናንት 
በሰጠው ብይን ተከሳሾቹ በተከሰሱበት 
የኢትዮጵያ ዴሞክራሲያዊ ሊግ በሕቡዕ 
ተደራጅተዋል የሚልና የአዲስ አበባ 
ዩኑቨርሲቲን ተማሪዎች በብሔራዊ ሎተሪ አዳራሽ 
በመሰብሰብ ለአመፅ እንዲነሳሱ አድርገውዋ 
በሚል በዓቃቤ ሕግ በቀረበባቸው ክስ ላይ 
ነው።</p>

<p>ፍርድ ቤቱ ዶ/ር ብርሃኑ ነጋን በሁለቱም ክስ 
በነፃ ሲያሰናብት፣ ፕሮፌሰር መስፍን 
ወልደማርያም ሕጋዊ ሰውነት የሌለው የፖለቲካ 
ፓርቲ ሰነድ ተገኝቶባቸዋል በሚል ዓቃቤ ሕግ 
ያቀረበውን ማስረጃ ፍርድ ቤቱ ውድቅ አድርጎ 
በነፃ ሲያሰናብታቸው የአዲስ አበባ ዩኒቨርሲቲ 
ተማሪዎችን በብሔራዊ አዳራሽ በመሰብሰብ 
ለአመፅ አነሳስተዋል በሚለው ክስ ላይ 
እንዲከላከሉ በይኗል።</p>

<p>የፌዴራሉ ከፍተኛ ፍርድ ቤት በትናንትናው 
ዕለት በዋለው ችሎት በዓቃቤ ሕግና በተከሳሾች 
ጠበቃ የቀረቡትን ሰነዶች እንደተመለከተው 
ገልጾ "አንደኛ ተከሳሽ የአዲስ አበባ 
ዩኒቨርሲቲ ተማሪዎችን በብሔራዊ ሎተሪ አዳራሽ 
በመሰብሰብ ሕገመንግሥታዊ ሥር ዓቱን ለማፍረስ 
መንግሥት የጎሰኝነት ዒላማ የሚያራምድ መሆኑን 
በመግለጽ ተማሪዎቹን እስከምን ድረስ መሄድ 
እንዳለባቸው በመግለጽ ለአመፅ አነሳስተዋል" 
የሚል ሲሆን ተከሳሹ በወንጀለኝ መቅጫ ሕግ 480 
መሠረት እንዲከላከሉ በይኗል።</p>

<p>የተከሳሽ ጠበቃ የሰነድና ከአምስት የሚበልጡ 
የመከላከያ ምስክሮች እንዳሏቸው ለፍርድ ቤቱ 
አመልክተዋል። ፍርድ ቤቱም ለሰኔ 6 ቀን 1999 ዓ.ም 
ተለዋጭ ቀጠሮ ሰጥቷል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር የካቲት 28 ቀን 1999</a></p>

</body>
</html>
