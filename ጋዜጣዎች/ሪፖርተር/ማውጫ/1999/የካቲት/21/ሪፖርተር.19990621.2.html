<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" 
"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>በኢትዮጵያ የኮሌራ ወረርሽኝ ገብቷል 
መባሉ የተመድንና የጤና ጥበቃን ኃላፊዎች 
አወዛገበ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በኢትዮጵያ የኮሌራ ወረርሽኝ 
ገብቷል መባሉ የተመድንና የጤና ጥበቃን 
ኃላፊዎች አወዛገበ</h2>


<p>የኮሌራ ወረርሽኝ በኢትዮጵያ ከ680 ሰዎች 
በላይ ፈጅቷል መባሉ የተባበሩት መንግሥታት 
ድርጅት ሠራተኞችንና ጤና ጥበቃ ሚኒስቴርን 
እያወዛገበ ነው።</p>

<p>በኢትዮጵያ በተቀሰቀሰው የኮሌራ ወረርሽኝ 60 
ሺ የሚጠጉ ሰዎች የተጠቁ ሲሆን ወረርሽኙ ወደ 
ጎረቤት አገሮችም እየተዛመተ መሆኑን የተመድ 
ሠራተኞች ማስጠንቀቃቸውን የሚገልጸው 
የአሶሼትድ ፕሬስ ዘገባ የኢትዮጵያ መንግሥት 
ግን ይህንን ከመናገር መቆጠቡን ያስረዳል።</p>

<p>ወረርሽኙ ቀደም ሲል ሲያጠቃቸው ከነበሩት 
አካባቢዎች ወደ ሌሎች አካባቢዎች እየተዛመተ 
መሆኑን በኢትዮጵያ የተመድ የሰብዓዊ ዕርዳታ 
ጉዳዮች አስተባባሪ ሚ/ር ፖል ሃበርት 
ገልጸዋል።</p>

<p>የኢትዮጵያ አሥራ አንዱም ክልሎች በወረርሽኙ 
የተጠቁ መሆናቸውን የሚገልጸው የአሶሼትድ 
ፕሬስ ዘገባ ባለፈው ሳምንት ውስጥ ብቻ 1 ሺ 
አዲስ የወረርሽኙ ተጠቂዎች በአፋር ክልል 
ውስጥ መገኘታቸውን አስታውቋል።</p>

<p>ወረርሽኙ ባለፈው ዓመት ሚያዝያ ላይ 
እንደተቀሰቀሰና ለዚህም ምክንያቱ የክረምቱ 
ወቅት ዝናብ መሆኑን ዘገባው ይገልፃል። 
ጎረቤት አገር የሆኑት ሶማሊያና ኬንያም 
በወረሽኙ የተጠቁ መሆናቸውን ያመለክታል።</p>

<p>የጤና ጥበቃ ሚኒስትር ሕዝብ ግንኙነት ኃላፊ 
አቶ አሕመድ አማኑን "ወረርሽኙ በጭራሽ ኮሌራ" 
አይደለም ብለዋል። ባለፈው ዓመት የክረምት 
ወቅት ላይ ከዘነበው ዝናብ ጋር ተያይዞ የመጣ 
የአጣዳፊ ተቅማጥና ትውከት በሽታ መሆኑን 
ገልጸዋል።</p>

<p>"የተመድ ኃላፊዎች ለምን ኮሌራ ብለው 
ለመጥራት እንደፈለጉ አላውቅም የአገሪቱ ጤና 
ሚኒስቴር ግን ኮለራ መሆኑን የሚያረጋግጥ 
የላቦራቶሪ መረጃ አላገኘም" በማለት አቶ 
አሕመድ ተናግረዋል።</p>

<p>በአሁኑ ወቅት በተለያዩ ክልሎች ያለውን 
ሁኔታ ለመቆጣጠር መቻሉን የገለጹት አቶ 
አሕመድ ለዚህም አዲስ አበባን ይገልፃሉ።</p>

<p>በአዲስ አበባ በሽታውን ለመቆጣጠር 
እንደተቻለ ቢናገሩም በቅርብ ጊዜ በሽታው 
ሶማሌ አካባቢ መዛመቱን አመልክተዋል። 
የተጠቀሰው የሟቾች ቁጥር ትክክል አለመሆኑንና 
ከ500 እንደማይዘልም ኃላፊው አስረድተዋል።</p>

<p>የጤና ጥበቃ ሚኒስቴር የተጠቀሰውን ይበል 
እንጂ ሚ/ር ኬባ ኦ ጃይቴ የተባሉ በተመድ 
የዓለም የጤና ድርጅት የኢትዮጵያ ቢሮ ባለሙያ 
ኮሌራ በተበከለ ውኃ እንደሚከሰት 
ይናገራሉ።</p>

<p>አሶሼትድ ፕሬስ ያነጋገራቸው እኚሁ ግለሰብ 
በርካታ የአፍሪካ አገሮች የኮሌራ ወረርሽኝ 
ቢከሰትባቸው እንኳን ተከሰተ ብለው 
እንደማይጠቅሱ ልምዳቸውን በመግለጽ 
ተናግረዋል። ለዚህም ምክንያቱ የኮሌራ 
ወረርሽኝ መከሰቱን መግለጹ የቱሪዝምና ዓለም 
አቀፍ ግብይትን ይቀንሳል የሚል ስጋት 
በአገሪቱ መስረጹ ነው ብለዋል።</p>

<p>የተባበሩት መንግሥታት ድርጅት በተቋም ደረጃ 
በኢትዮጵያ የተባለውን ወረርሽኝ ኮሌራ ነው 
ብሎ ለመጥራት አለመድፈሩንም መረጃዎች 
ጠቁመዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር የካቲት 21 ቀን 1999</a></p>

</body>
</html>
