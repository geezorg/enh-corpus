<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" 
"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ኤርትራ፣ የሶማሊያን ግጭት በኢትዮጵያ 
አለመረጋጋት ለመፍጠር ልትጠቀምበት ፈልጋ 
ነበር ..."</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኤርትራ፣ የሶማሊያን ግጭት 
በኢትዮጵያ አለመረጋጋት ለመፍጠር 
ልትጠቀምበት ፈልጋ ነበር ..."</h2>


<p>ኤርትራ፣ በሶማሊያ የነበረውን ትርምስ 
ተቀናቃኟ በሆነችው ኢትዮጵያ አለመረጋጋት 
እንዲፈጠር መጠቀሚያ ልታደርገው ፈልጋ 
እንደነበርና ተስፋዋ ግን መክኖ እንደቀረ 
አሜሪካዊቷ ዲፕሎማት ቪኪ ሃንድስተን 
ዋሽንግተን ለሚገኘው የአሜሪካ የውጭ ግንኙነት 
ምክር ቤት ገለጹ።</p>

<p>ሶማሊያ ከ15 ዓመት የእርስበርስ የጎሣ ጦርነት 
በኋላ የተጠናከረ መንግሥት ለመመሥረት 
በመንገድ ላይ ትገኛለች። ለዚህም የስኬት 
ጎዳና በአፍሪካ ቀንድ የሚገኙ አጎራባች 
አገሮች በተለይም የኢትዮጵያ እገዛ፣ የተመድ፣ 
የአፍሪካ ኅብረትና የአሜሪካ እርዳታ ከፍተኛ 
አስተዋፅዖ እንዳለው አምባሳደር ቪኪ 
ሃንድስተን ለውጪ ግንኙነት ምክር ቤት 
ባደረጉት ንግግር ገልጸዋል።</p>

<p>የቀድሞ የማሊና የማዳካስካር የአሜሪካ ልዑክ 
የነበሩት አምባሳደር ቪኪ ሃንድስተን 
ሃንደልሰን በቅርቡ ደግሞ በኢትዮጵያ የአሜሪካ 
ጊዜያዊ አምባሳደር በመሆን ለ15 ወራት 
አገልግለዋል። አምባሳደሯ መንግሥታቸው እስከ 
መጨረሻዋ ሰዓት ድረስ የሽግግር መንግሥቱና 
የእስላማዊ ፍርድ ቤቶች ኅብረት 
አለመግባባቶችን በውይይት እንዲፈቱ ያላሰለሰ 
ጥረት ሲያደርግ መቆየቱን አስረድተዋል። 
በመጨረሻም አክራሪው የእስልምና ፍርድ ቤቶች 
ኅብረት ሁኔታዎችን ወደ አስከፊ ደረጃ 
ስላደረሰው በሽግግር መንግሥቱና በኢትዮጵያ 
ኃይል ጥምረት ሊወገድ መቻሉን ገልጸዋል።</p>

<p>ከድሉ በፊት "ኢትዮጵያ ለሽግግር መንግሥቱ 
አጋር ሆና ወደ ጦርነቱ ብትገባ ጦርነቱ ይበልጥ 
ይቀጣጠል እንደነበር ብዙዎች ተናግረው ነበር። 
ግን ሁሉም ልክ አልነበሩም።" የሚሉት 
ሃንድስተን ይህ የሶማሌ መንግሥትና የኢትዮጵያ 
አስደናቂ ድል ለሶማሊያና ለምዕራባውያኑ 
ሁኔታዎችን የሚያስተካክሉበት ሁለተኛ ዕድል 
እንደፈጠረላቸው ገልጸዋል።</p>

<p>አሁን በሶማሌ ባለው ሁኔታ "ሁላችንም ስኬታማ 
ሆነናል" የሚሉት አምባሳደር ሃንድስተን 
ከሽግግር መንግሥቱ ጋር በመቀናጀት አክራሪውን 
የእስላማዊ ፍርድ ቤቶች ኅብረት ያስወገደው 
የኢትዮጵያ ሠራዊት፣ አንድ ሦስተኛ የሚሆነው 
ሶማሊያን ለቆ የወጣ መሆኑንና በቀጣይም 
በሁለተኛና ሦስተኛ ዙር እንደሚለቅና ይህም 
የሚሆንበት ጊዜ የአፍሪካ ኅብረት የሰላም 
አስከባሪ ኃይል ሶማሌ ምድር ከሚደርስበት ጊዜ 
ጋር አንድ እንደሚሆን ተስፋ እንዳላቸው 
ጠቁመዋል።</p>

<p>የአፍሪካ ኅብረት በሶማሊያ ለሚያሰማራው 
ሰላም አስከባሪ ኃይል ወታደር ለማዋጣት 
ፍቃደኛ የሆኑና የተመድ የፀጥታው ምክር ቤትም 
ከተቀበላቸው አገሮች ኡጋንዳና ብሩንዲ 
እንዲሁም ናይጄሪያና ታንዛኒያ እንደሚገኙበት 
አምባሳደሯ አመልክተዋል። የተመድ የሰላም 
አስከባሪው ኃይል ቁጥር 8ሺህ እንዲሆን ያጸደቀ 
ሲሆን አራት ሺህ ያህሉ ወታደር ለማዋጣት 
ፍቃደኛ በሆኑት አገሮች ከወዲሁ ቃል 
መገባቱንና አሜሪካም 15 ሚሊዮን ዶላር ወጪ 
ለአይሮፕላንና ለተለያዩ ሎጂስቲክ በማድረግ 
ሰላም አስከባሪ ኃይል የማስፈሩን ሁኔታ 
እንደምትደግፍ ጨምረው አመልክተዋል።</p>

<p>"የመልካም ዕድል መስኮት በሶማሊያ 
ተከፍቷል። አክራሪዎቹ ሶማሊያን ለማረጋጋት 
የሚደረገውን ጥረት በማስተጓጎል የዕድል 
መስኮቱን ሳይዘጉት የተጠናከረ የአሜሪካ 
አመራር ሶማሊያን አልቃይዳ በአፍሪካ 
የሚያደርገው ሽብር መዲና ከመሆን ይታደጋታል" 
ብለዋል አምባሳደር ሃንድስተን።</p>

<p>የዓለም አቀፍ ማኅበረሰብ በሶማሊያ 
የተጠናከረ መንግሥት እንዲመሠረት የተቀናጀ 
ጥረት እንደሚያደርግ አሜሪካ ከፍተኛ ሚና 
የተጫወተች ሲሆን የአሜሪካ የአፍሪካ ጉዳይ 
ሥራ አስፈፃሚ የሆኑት ጃንዳይ ፍሬዘር 
የሶማሊያን ጉዳይ ቀዳሚ አጀንዳቸው አድርገውት 
ነበር። አካባቢውንም በተደጋጋሚ በመጎብኘት 
ለውጭ ግንኙነት የአፍሪካ ኮሚቴ በቅርቡ 
በዝርዝር ገልጸዋል።</p>

<p>"ከጉብኝቱ የተረዳሁት ወሳኝ ነገር ቢኖር 
ሶማሊያውያን ለሰላም ዝግጁ መሆናቸውን ነው" 
በማለት በአሁኑ ወቅት እየታዩ ያሉት መሻሻሎች 
ተስፋ ስጪ መሆናቸውን ፍሬዘር ጠቁመዋል። 
በማስከተልም ከአፍሪካና ከዓለም አቀፍ 
አጋሮቻቸው ጋር በመሆን አሜሪካ በሶማሊያ 
ለሚደረገው ሰላም የማስፈን ጥረት ድጋፍ፣ 
ለሶማሊያ ሕዝብም ሰብዓዊ እርዳታ 
እንደምታደርግ አስገንዝበዋል። ከዚሁ ጋር 
በተያያዘም አሜሪካ 40.5 ሚሊዮን ዶላር ለመርዳት 
ማቀዷንም ገልጸዋል።</p>

<p>ሶማሌያውያን ራሳቸው በሶማሊያ ብሔራዊ 
አንድነትን ለመፍጠር ጥረት በማድረግ ላይ 
እንደሚገኙ በተለይም በሚሊሺያዎቹ በኩል ያለው 
እንቅስቃሴ መልካም መሆኑን አምባሳደር 
ሃንድስተን ለምክር ቤቱ ተናግረዋል። 10 ሺህ 
የሚሆኑ ከተለያዩ የሶማሊያ ጎሣ የተውጣጡ 
ሶማሊያውያን የሽግግር መንግሥቱን ኃይል 
የተቀላቀሉ ሲሆን የሶማሊያ ስኬት ላይ መድረስ 
ያለመድረስ የሚወሰነው በእያንዳንዱ 
ሶማሊያዊና ራሳቸውን ለማስተዳደር ባላቸው 
አቅምና ችሎታ በመሆኑ ይህ ታላቅ ትኩረት 
የሚሰጠው መሆኑን ሃንድስተን ገልጸዋል።</p>

<p>የሽግግር መንግሥቱ ፕሬዚዳንት የሆኑት 
አብዱላሂ የሱፍ 3 ሺህ የጎሣ መሪዎች ተካፋይ 
የሆኑበትን ፖለቲካው ኮንፈረንስ በማዘጋጀት 
ትክክለኛውን አቅጣጫ መከተላቸውን "ታላቅ 
እርምጃ" በማለት ሃንድስተን አድንቀዋል።</p>

<p class="align-center"><a href="/Gazettas/Reporter/info/Reporter.sera.html">ከሪፖርተር የካቲት 21 ቀን 1999</a></p>

</body>
</html>
