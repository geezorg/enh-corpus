<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" 
"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያና የቱርክ የኢኮኖሚ ግንኙነት 
እስከ 500 ሚሊዮን ዶላር ሊደርስ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኢትዮጵያና የቱርክ የኢኮኖሚ 
ግንኙነት እስከ 500 ሚሊዮን ዶላር ሊደርስ 
ነው</h2>


<p>ጠቅላይ ሚኒስትር መለስ ዜናዊ በኢትዮጵያና 
በቱርክ መካከል የኢኮኖሚ ትስስርን ለመፍጠር 
ከቱርኩ አቻቸው ሬሴፕ ታይፕ ኢርዶጋን ጋር 
ሐሙስ ዕለት መወያየታቸውንና ኢኮኖሚያዊ 
ግንኙነታቸውን እስከ 500 ሚሊዮን ዶላር 
ለማሳደግ መስማማታቸውን አሶሽየትድ ፕሬስ 
አስታወቀ።</p>

<p>የቱርኩ ጠቅላይ ሚኒስትር በስብሰባው 
እንደገለፁት የትምህርት፣ የጤና እና የሙያ 
ስልጠና በኢትዮጵያ ለማካሄድ ከቱርክ 
የአንድነትና የልማት ኤጀንሲ ጋር በመስራት 
ከኢትዮጵያ ጋር ያላቸውን ግንኙነት ለማጠናከር 
አገራቸው ከፍተኛ ፍላጎት እንዳላት 
ገልፀዋል።</p>

<p>በሁለቱ አገራት እየተካሄደ የሚገኘው 
ግንኙነት ከ150 እስከ 500 ሚሊዮን ዶላር በቀጣይ 
ዓመታት ለማሳደግ ሁለቱ ባለሥልጣናት ስምምነት 
ላይ ደርሰዋል። በተጨማሪም በሁለቱ አገሮች 
መካከል ተደራራቢ ግብርን ለማስቀረት መወሰኑ 
የኢኮኖሚ ትስ ስሩን ለማፋጠን አስተዋፅኦ 
ያደርጋል ተብሎ ታምኗል።</p>

<p>የቱርክ የአንድነትና የልማት ኤጀንሲ በአዲስ 
አበባ የመጀመሪያ ቢሮውን በቅርቡ ከፍቷል። 
ይህ ቢሮ በኢትዮጵያ ሃያ የሚሆኑ ጥልቅ 
ጉድጓዶችን ማስቆፈሩ ተገልጿል። ቱርክ አፍሪካ 
ውስጥ ዘጠኝ ብቻ የሚሆኑ ኤምባሲዎች ሲኖሯቸው 
በቅርቡ በሌሎች አገሮች ተጨማሪ ኤምባሲዎችን 
ለመክፈት አገራቸው ማቀዱን ሚኒስትሩ 
ገልፀዋል።</p>

<p>የኢትዮጵያ ጠቅላይ ሚኒስቴር ቱርክን ሲጎበኝ 
ጠቅላይ ሚኒስትር መለስ ዜናዊ በታሪክ 
የመጀመሪያ ሲሆኑ ስምምነቱን አስመልክተው 
ቱርክ ከአፍሪካ አገራት ጋር አንድነት 
ለመፍጠር የምታደርገውን ጥረት እንዲሁም 
የቱርክ ኩባንያዎች በኢትዮጵያ ነዋየ 
ሃብታቸውን ለማፍሰስ ማቀዳቸውን ኢትዮጵያ 
የምትደግፈውና በቂ ድጋፍ ከአገሪቱ መንግሥት 
የሚያገኙ መሆኑን ገልፀዋል።</p>

<p>ሁለቱ ሚኒስትሮች ስብሰባውን ከማካሄዳቸው 
በፊት በግብርናና በቱሪዝም ዙሪያ ስምምነት 
ላይ በመድረስ ተፈራርመዋል።</p>

<p class="align-center"><a href="/Gazettas/Reporter/info/Reporter.sera.html">ከሪፖርተር የካቲት 4 ቀን 1999</a></p>

</body>
</html>
