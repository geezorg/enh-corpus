<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" 
"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ፓርላማው የማስፈፀም ድክመት አለብኝ አለ
"የቴሌን የዕለት ተዕለት ሥራ አንከታተልም" 
</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ፓርላማው የማስፈፀም ድክመት 
አለብኝ አለ
"የቴሌን የዕለት ተዕለት ሥራ አንከታተልም"</h2>


<p>አፈ ጉባኤ ተሾመ ቶጋ ፓርላማው የማስፈፀም 
ችግር እንዳለበት ገለፁ፣ ከገለጿቸው 
ምክንያቶች መካከል የም/ቤቱ ጽ/ቤት አደረጃጀት 
አንዱ ነው።</p>

<p>አፈ ጉባኤው ባለፈው ረቡዕ የም/ቤቱን 
የስድስት ወራት የስራ አፈፃፀም አስመልክቶ 
በሰጡት መግለጫ ም/ቤቱ እንደማንኛውም ተቋም 
የአፈፃፀም ድክመት እንዳለበት ገልፀዋል።</p>

<p>ለም/ቤት አባላት ሊሰጡ የሚገባቸው የድጋፍ 
ስራዎችን በተመለከተ በእቅድ ተይዘው የነበሩት 
ሙሉ በሙሉ መከናወን እንዳልቻሉ 
አስረድተዋል።</p>

<p>ለም/ቤቱ አባላት የሙያ ድጋፍ ከመስጠት አኳያ 
ከፍተኛ የሰው ኃይል ችግር እንዳለበት ከአምና 
ጀምሮም የሪፎርም ስራ እየተሰራ መሆኑን 
ጠቁመዋል።</p>

<p>ይሁን እንጂ ይህ ስራ በተፈለገው ፍጥነት 
እየሄደ አለመሆኑን፣ ከሰው ኃይል ችግሩ 
በተጨማሪ የቁሳቁስ ችግር እንዳለበትም 
ገልፀዋል። የም/ቤቱ ጽ/ቤት አደረጃጀት እና 
አሠራር ችግር ያለበት መሆኑንም 
አስረድተዋል።</p>

<p>መግለጫውን በሰጡበት ወቅት ቴሌኮሙኒኬሽን 
ኮርፖሬሽን ካለፈው ዓመት ጀምሮ በችግር ውስጥ 
መዘፈቁን ሲገልጽ፣ ለዚህም የዳረጉትን ከፍተኛ 
ባለሥልጣናት ሲያባርር አስፈጻሚውን አካል 
የሚቆጣጠረው የህዝብ ተወካዮች ም/ቤት ለምን 
እርምጃ ከመውሰድ ተቆጠበ? በሚል ለቀረበላቸው 
ጥያቄ "ፓርላማው የቴሌን የዕለት ተዕለት ስራ 
አይከታተልም" የሚል ምላሽ ሰጥተዋል።</p>

<p>"ም/ቤቱ የተጣለበት ኃላፊነት የፓሊሲ 
ጉዳዮችን፣ የእቅድ ጉዳዮችን ከዚህም በላይ 
በመንግሥት ሃብት አጠቃቀም ዙሪያና ለሕዝብ 
ብቃት ያለው አገልግሎት አሰጣጥን መከታተል 
ነው" ሲሉ አስገንዝበዋል።</p>

<p>ቴሌኮሙኒኬሽን ኮርፖሬሽንም ሆነ ማንኛውም 
የአስፈፃሚው አካል የዕለት ተዕለት ተግባርን 
ፓርላማው የመከታተል ስልጣንና ኃላፊነት 
እንደሌለው አፈ ጉባዔው ገልፀዋል።</p>

<p>ቴሌኮሙኒኬሽን ኮርፖሬሽን ከ1990 ዓ.ም 
መጀመሪያ ጀምሮ በአስቸጋሪ ሁኔታ ውስጥ 
መቆየቱን፣ በ24 ሚሊዮን ብር ከውጭ ያስመጣው 
የቢሊንግ ሲስተም ወደ ስራ በአግባቡ መግባት 
መጀመሩ ሳይረጋገጥ ኮንትራክተሩ ስራውን 
እንደጨረሰ ተደርጎ በቴሌ ኃላፊዎች ሥራው 
መቋረጡን፣ በዚህም ሳቢያ በተጠቀሰው ውጪ 
የተገዛው ቴክኖሎጂ አገልግሎት መስጠት 
ባለመቻሉ ደንበኞች ያለ አግባብ ከፍተኛ ወጪ 
መጠየቃቸውንና የመሳሰሉትን ችግሮች መግለፁን 
ማስነበባችን ይታወሳል።</p>

<p>ቴሌኮሙኒኬሽን ኮርፖሬሽን ለሚከታተለው 
የፓርላማው የመሠረተ ልማት ጉዳዮች ቋሚ ኮሚቴ 
የ1998 ዓ.ም ዓመታዊ ሪፖርቱን ሲያቀርብ 
የገጠመውን ችግር ደብቆ አልፏል።</p>

<p class="align-center"><a href="/Gazettas/Reporter/info/Reporter.sera.html">ከሪፖርተር የካቲት 4 ቀን 1999</a></p>

</body>
</html>
