<?xml version="1.0" encoding="UTF-8"?>
 <!DOCTYPE html PUBLIC "-//W3C//DTD XHTML 1.1//EN" 
"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያ የቡና የንግድ ምልክቶች ዓለም 
አቀፍ እውቅናን አገኙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኢትዮጵያ የቡና የንግድ ምልክቶች 
ዓለም አቀፍ እውቅናን አገኙ</h2>


<p>በአሜሪካ ከፍተኛ የሕግ ድርጅት የሆነው 
አርኖልድ እና ፓርተር ኤል ኤል ፒ የስታርባክስ 
ምክትል ፕሬዚዳንት ከኢትዮጵያ ጋር የንግድ 
ፍቃድ ስምምነት ማድረግ ከሕግ ውጭ ነው 
ማለታቸውን ተቃወመ።</p>

<p>ኢትዮጵያ የምትታወቅባቸውን የቡና አይነቶች 
በተለያዩ የአሜሪካ ግዛቶች በንግድ ምልክትነት 
በመጠቀም ስያሜ ለማግኘት በምታደርገው ጥረት 
ሮበርት ዊንተር የተባለ የሕግ ድርጅቱ አጋር 
በአማካሪነት ይረዳት ነበር።</p>

<p>ሮበርት ዊንተር ስታርባክስ ኢትዮጵያ 
ለቡናዎቿ የንግድ ምልክት ስያሜ ለማግኘት 
የምታደርገው ጥረት ሕገወጥ ነው ማለታቸው 
አላግባብ እንደሆነ በመግለፅ ኢትዮጵያ 
በምታደርገው እንቅስቃሴ ውስጥ ምንም ሕገወጥ 
ነገር እንደሌለ ገልጿል። አያይዞም ስታርባክስ 
ለኢትዮጵያ የንግድ ምልክቶች እውቅናን 
በመስጠት የንግድ ፍቃድ ስምምነት ቢያደርግ 
ሕገወጥ እንደማያስብለው ተናግሯል። 
በተጨማሪም ስታርባክስ ከኢትዮጵያ ጋር የንግድ 
ፍቃድ ስምምነት ማድረግ አለመፈለጉ ፍፁም 
ትክክል እንዳልሆነ ገልጿል።</p>

<p>ሲ.ኤስ.አር.ዋየር እንደዘገበው የሮበርት 
ዊንተር ገልፃ የስታርባክስ ምክትል 
ፕሬዚዳንትን ተቃውሞን ተከትሎ ነው። በድርጅቱ 
የተደረገው የአሁኑ የንግድ ፍቃድ ስምምነት 
ማድረግ አለመፈለግ ኢትዮጵያ ከድርጅቱ ጋር 
ግንኙነት ከጀመረችበት እ.ኤ.አ 2005 ጀምሮ 
ካደረገችው የተሳሳቱ ድርጊቶች ዋነኛው ነው። 
ሆኖም ግን ስታርባክስ ኢትዮጵያን በተወዳጁ 
ቡናዎቿ ማግኘት የሚገባትን መብት እየከለከለ 
ተወካዮቹ ድርጅቱ ለኢትዮጵያውያን ቡና አብቃይ 
ገበሬዎች በጣም ጥሩ የሆነውን ነገር 
እንደሚያውቁ በአደባባይ እየተናገሩ 
ይገኛሉ።</p>

<p>አሁን ባለው የንግድ ፍቃዱ የስምምነት ሂደት 
ኢትዮጵያም ስታርባክስም ባላቸው ማሳመኛ 
ነጥቦች እየተነጋገሩ ናቸው። "ስታርባክስ 
ኢትዮጵያ የንግድ ፍቃዱን ስምምነት አስመልክቶ 
ያወጣቸውን መስፈርቶች አስመልክቶ ያለውን 
አመለካከት ገልጿል። ኢትዮጵያም በበኩሏ 
ድርጅቱ ላነሳቸው አመለካከቶች ምላሿን 
ለመስጠት ከድርጅቱ ጋር ውይይት ለማድረግ 
እየተዘጋጀች ነው። ነገር ግን ስታርባክ 
በኢትዮጵያ ላይ የሚያደርገውን የንግድ ምልክት 
ባለቤትነት እስከተቃወመ ድረስ ይህን ማድረግ 
ምንም ፋይዳ የለውም" በማለት ሮበርት ዊንተር 
ተናግሯል።</p>

<p>ኢትዮጵያ የተለያዩ ቡናዎቿን በንግድ 
ምልክትነት በመጠቀም ስያሜ ለማግኘት መጣሯ 
በተለያዩ አገራት የምታደርገውን የቡና 
ገበያዋን ለመቆጣጠርና ቡናዋን በተሻለና 
በተቀላጠፈ መልኩ ለማሰራጨት ይረዳታል። 
በተጨማሪም ይህ እንቅስቃሴ በኢትዮጵያ ያሉ 
ቡና አምራቾችንና ላኪዎችን ገቢ በውጭ ገበያ 
ካሉ ገዢዎቻቸው ጋር ለማመጣጠን ቡናዎቹንም 
በወደፊት ገበያ ላይ ስማቸውን ለመትከል ትልቅ 
አስተዋፆ ይኖረዋል።</p>

<p>የኢትዮጵያ ቡና የንግድ ምልክትንና የንግድ 
ፈቃድን በተመለከተ የሚደረገው እንቅስቃሴ 
በኢትዮጵያ የአ እምሮአዊ ሀብቶች ጥበቃ ቢሮና 
በኢትዮጵያ ቡና ንግድ ተያያዥነት ያለው ኮሚቴ 
እየተመራ ይገኛል። በ2004 ስራውን የጀመረው ይህ 
እንቅስቃሴ የ"ሲዳሞን"፣ "ሐረርን"ና 
"ይርጋጨፌን"ን በ30 የተለያዩ አገሮች በንግድ 
ምልክትነት አስመዝግቧል። በአሜሪካ 
የ"ይርጋጨፌ" የንግድ ምልክትነት ባሳለፍነው 
የፈረንጆቹ አመት ተቀባይነት ያገኘ ሲሆን 
ሌሎቹም ተግባራዊ እንዲሆኑ በመጠናት ላይ 
ናቸው። የ"ሀረር" እና የ"ይርጋጨፌ" በአውሮፓ 
ሕብረት የ"ሲዳሞ" እና የ"ይርጋጨፌ" በጃፓን 
እንዲሁም ሦስቱም የንግድ ምልክቶች በካናዳ 
እውቅናን አግኝተዋል።</p>

<p class="align-center"><a href="/Gazettas/Reporter/info/Reporter.sera.html">ከሪፖርተር የካቲት 4 ቀን 1999</a></p>

</body>
</html>
