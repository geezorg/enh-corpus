<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" 
"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ፓርላማው ከእረፍት ሲመለስ አጀንዳ 
እንዲሆን ይፈልጋሉ
የኢትዮጵያ ጦር በሶማሊያ መቆየቱ እያሰጋቸው 
እንደሆነ ተቃዋሚዎች ገለፁ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ፓርላማው ከእረፍት ሲመለስ አጀንዳ 
እንዲሆን ይፈልጋሉ
የኢትዮጵያ ጦር በሶማሊያ መቆየቱ እያሰጋቸው 
እንደሆነ ተቃዋሚዎች ገለፁ</h2>


<p>በፓርላማ ውስጥ መቀመጫ ያላቸው ተቃዋሚ 
ፓርቲዎች ኢደኅሕ፣ ኦፌዲንና ቅንጅት 
የኢትዮጵያ ጦር ተልእኮውን አጠናቋል ከተባለ 
በኋላ በሶማሊያ ውስጥ እያደረገ ያለው ቆይታ 
እንደሚያሰጋቸው ገለፁ። ፓርላማው ከእረፍት 
ሲመለስ ሥራ አስፈፃሚው መልስ ሊሰጥበት 
ይገባል ብለዋል።</p>

<p>የኦፌዲን ፓርቲ ሊቀመንበር አቶ ቡልቻ 
መጀመሪያውንም የኢትዮጵያ ጦር ወደ ሶማሊያ 
መግባቱን መቃወማቸውን ከገለፁ በኋላ "ቀደም 
ሲል መንግሥት ወደ ሶማሊያ ለመግባት አቅርቦት 
የነበረው ምክንያት የሶማሊያ አክራሪዎች ጥቃት 
ከፍተውብናል የሚል ነው። አሁን አክራሪዎቹን 
መደምሰሱን ከገለፀ በኋላ በሶማሊያ ለምንድነው 
የሚቆየው?" ሲሉ ጠይቀዋል።</p>

<p>የኢትዮጵያ ጦር ተልእኮውን መጨረሱን 
መንግሥት ከገለፀ በኋላ በሶማሊያ አሁንም 
አለመረጋጋት ይስተዋላል። ይህ ደግሞ 
ለኢትዮጵያ ጦር ያሰጋል ኢትዮጵያውያን በቀጥታ 
በማይመለከታቸው ጉዳይ ሊሞቱ እንደማይገባ 
ገልፅዋል።</p>

<p>ከዚህ በተጨማሪ ጦሩ ለሚያደርገው ቆይታና 
ውጤቱ ለማይታወቅ ተልእኮ ከሀገሪቱ ውስን 
በጀት ላይ መነሳቱ አግባብ እንዳልሆነ 
ተናግረዋል።</p>

<p>የኢዴኅሕ ሊቀመንበር ፕ/ር በየነ ጴጥሮስ 
በበኩላቸው ተመሣሣይ አስተያየታቸውን 
የሰነዘሩ ሲሆን የኢትዮጵያ ጦር በሶማሊያ 
በቆየ ቁጥር ጥላቻን እንደሚያተርፍ 
ጠቁመዋል።</p>

<p>በጠ/ሚ መለስ ዜናዊ ቦታ ሆነን ብንመለከት 
ለኢትዮጵያ ጦር ከሶማሊያ መውጣት የሰላም 
አስከባሪው ጦር ቶሎ መግባት የሚል ምክንያት 
እናገኛለን። ጠ/ሚ መለስም ይህንን እየጠበቁ 
ይመስለኛል። ነገር ግን የተለያዩ አፍሪካ 
አገራት ከወሬ ያለፈ ነገር ሲፈፅሙ 
አይተዋልም። ስለዚህ ጠ/ሚሩ ግምታቸው ስህተት 
ነው" ብለዋል።</p>

<p>"ሶማሌ ውስጥ የተረጋጋ መንግሥት መፍጠር 
የሶማሌ ሕዝብ እና መንግሥት ፈንታ እንደሆነ 
የገለፁት ፕሮፌሰር በየነ በአሁኑ ወቅት 
በኢትዮጵያ ጦርና በሽግግር መንግሥቱ ላይ 
ያነጣጠረ የሽብር ጥቃት እየተፈፀመ መሆኑን 
ከመገናኛ ብዙሃን እየተከታተልን ነው። ስለዚህ 
ለጦራችን እንሰጋለን" ብለዋል። ጉዳዩን 
ለፓርላማው ለማቅረብ ፓርቲያቸው እንደሚሻም 
ገልፀዋል።</p>

<p>የቅንጅት ለአንድነትና ለዴሞክራሲ ፓርቲ 
ሊቀመንበር አቶ ተመስገን ዘውዴ በበኩላቸው 
የኢትዮጵያ ጦር በሶማሊያ በቆየ ቁጥር መውጫ 
መንገድ ነው እየጠፋው የሚሄደው ብለዋል።</p>

<p>የኢትዮጵያ መንግሥት ጉዳዩን የኢትዮጵያና 
የሶማሊያ ጉዳይ ብቻ እያደረገው ነው። የኢጋድ 
ሀገራት በዚህ ጉዳይ ላይ መሳተፍ ሲገባቸው ችላ 
እያሉ ነው። የኢትዮጵያ ጦር በቀጥታ 
በማይመለከተው ጉዳይ መስዋትነት ሊከፍል 
አይገባም። ተልእኮው ተጠናቋል ከተባለ ለምን 
መንግሥት ጦሩን እንዲወጣ አያደርግም?" 
ብለዋል።</p>

<p>ከዚህ በተጨማሪም ሥራ አስፈፃሚው ለፓርላማው 
መረጃዎችን በፍጥነት አያሳውቅም በሚል ወቀሳን 
የሰነዘሩ ሲሆን በሶማሊያ ምን ያህል 
የኢትዮጵያ ጦር አለ የሚለውን እንኳን 
ፓርላማው መረጃ እንደሌለው ገልፀዋል።</p>

<p>ይህ በ እንዲህ እንዳለ በሶማሊያ ከተማ 
ሞቃዲሾ የተለያዩ ጥቃቶችና ግድያዎች 
በተደጋጋሚ ጊዜ እየተፈፀሙ ሲሆን በዚህ 
ሣምንት ውስጥም አየር ማረፊያ ጣቢያው የሽብር 
ኢላማ ሆኗል።</p>

<p>አንዳንድ መረጃዎች የዚህ የሽብር ተግባር 
የአፍሪካ የሠላም አስከባሪ ጦር ወደ ሞቃዲሾ 
እንዳይገባ ለማስፈራራት መሆኑን እየጠቆሙ 
ሲሆን "የአፍሪካ ሠላም አስከባሪ ጦር ሲገባ 
በጭብጨባ ሣይሆን በጥይት እንቀበለዋለን" 
የሚሉ ዘገባዎችም መሰራጨት ጀምረዋል።</p>

<p>በግንባር ቀደምትነት ወደ ሶማሊያ ጦር 
ለመላክ ቃል የገባችውና በሕግ መወሰኛ ም/ቤቷ 
ውሳኔ ያሳለፈችው ዩጋንዳ ዛቻውና በሞቃዲሾ 
ጥቃቶች መስተዋላቸው ውሳኔዋን 
እንደማያስቀይራት እየገለፀች ሲሆን በሁለት 
ሣምንት ጊዜ ውስጥም ጦሯ ሞቃዲሾ እንደሚደርስ 
ገልፃለች።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር የካቲት 18 ቀን 1999</a></p>

</body>
</html>
