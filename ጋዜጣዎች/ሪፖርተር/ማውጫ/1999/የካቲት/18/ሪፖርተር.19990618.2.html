<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" 
"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ሌሎች የሽብር እንቅስቃሴዎችን 
እየተከታተለ መሆኑን ፌዴራል ፖሊስ ገለፀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ሌሎች የሽብር እንቅስቃሴዎችን 
እየተከታተለ መሆኑን ፌዴራል ፖሊስ ገለፀ</h2>


<p>በሻቢያ መንግሥት ከፍተኛ ባለሥልጣናት 
የተቀነባበረውና የአፍሪካ ኅብረት ስብሰባን 
ለማደናቀፍ የተወጠነው ጥቃት ሙሉ ለሙሉ 
በቁጥጥር ስር ቢውልም ሌሎች የሽብር ጥቃቶች 
አይኖሩም ለማለት እንደማያስደፍር የፌዴራል 
ፖሊስ ኮሚሽነር ወርቅነህ ገበየህ ገለፁ።</p>

<p>ኮሚሽነሩ ትላንት በጽ/ቤታቸው በሰጡት 
መግለጫ በተለያየ መንገድ "በሻቢያም ሆነ 
በተላላኪዎቹ" ሊፈፀሙ የሚችሉ የሽብር ጥቃቶች 
ሊኖሩ እንደሚችሉ ጠቁመዋል።</p>

<p>የፌዴራል ፖሊስም አንዳንድ እንቅስቃሴዎችን 
እየተከታተለ መሆኑን ገልፀዋል። የአፍሪካ 
ኅብረትን ስብሰባ ለማደናቀፍ የተወጠነውን 
የሽብር መረብ ለማጨናገፍ ከ7 ወራት በላይ 
ጥንቃቄና እልህ አስጨራሽ ክትትል በፖሊስና 
በብሔራዊ የመረጃና ደህንነት ፀረ ሽብር ግብረ 
ኃይል መደረጉን ጠቁመዋል።</p>

<p>በዚህ ወቅት የነበረው የኅብረተሰቡ ተሳትፎ 
ወሳኝ እንደነበር የገለፁት ኮሚሽነር ወርቅነህ 
አሸባሪዎቹ ይንቀሳቀሱ የነበሩት ግን 
የኢትዮጵያውያንን መኖሪያ በመከራየትና ሥራ 
አጥ ኢትዮጵያውያንን በመቅጠር መሆኑን 
አብራርተዋል።</p>

<p>ሥራ አጥ ኢትዮጵያውያኑን በገንዘብና 
"ከአገር እንድትወጡ ፓስፖርት የምታገኙበት 
መንገድ ይመቻቻል" በሚል ማጭበርበሪያ 
እንደሆነ ገልፀዋል።</p>

<p>የአገርን ደህንነት ሽጦ ትርፍ ለማግኘት 
መጣር ከምንም በላይ የአድራጊውን ህሊና 
የሚጎዳ እና በሕግ ደግሞ በክህደት 
እንደሚያስጠይቅ አስረድተዋል።</p>

<p>ኅብረተሰቡ አሁንም ጥንቃቄን ለግሉ 
እንዲያስቀድም ሆቴሎችም መኝታ ክፍሎቻቸውን 
የሚኮናተሩ ግለሰቦችን ዝርዝር ለፖሊስ ማሳወቅ 
እንዲተባበሩ ጠይቀዋል።</p>

<p>የአፍሪካ ኅብረት ስብሰባን ለማደናቀፍ ሲቃጣ 
የነበረውን ሽብር በመቆጣጠር ረገድ የአሜሪካ 
የመረጃ ድጋፍ ነበረበት የሚሉ ዘገባዎችን 
አስመልክቶ ቀርቦላቸው ለነበረው ጥያቄ 
"ከእውነት የራቀ ነው። በኢትዮጵያን አቅም ብቻ 
የተከናወነ ነው" ብለዋል።</p>

<p class="align-center"><a href="/Gazettas/Reporter/info/Reporter.sera.html">ከሪፖርተር የካቲት 18 ቀን 1999</a></p>

</body>
</html>
