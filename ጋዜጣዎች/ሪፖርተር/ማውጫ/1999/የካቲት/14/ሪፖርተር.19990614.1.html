<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" 
"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የቅንጅት አመራሮች የፍርድ ቤት ውሎ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የቅንጅት አመራሮች የፍርድ ቤት 
ውሎ</h2>


<p>የፌዴራሉ ከፍተኛ ፍርድ ቤት ሁለተኛ ችሎት 
ከ78 ቀናት በፊት ለየካቲት 12 ቀን 1999 ዓ.ም 
ለብይን ቀጥሮት የነበረውን በእነ ኢንጅነር 
ኃይሉ ሻውል መዝገብ የቀረበውን ክስ ለየካቲት 
26/99 ዓ.ም አሳለፈው</p>

<p>ፍርድ ቤቱ ቀጠሮውን ለማራዘም ምክንያት 
ያደረገው ተጨማሪ ትዕዛዞች በመኖራቸውና 
ቀድመው ተፈጻሚ እንዲሆኑ አስፈላጊ ሆኖ 
በማግኘቱ መሆኑን አስታውቋል።</p>

<p>ባለፈው ሰኞ ቀጠሮ ተመልካቾች፣ የተከሳሽ 
ቤተሰቦች፣ ጋዜጠኞች ወደ ችሎቱ አዳራሽ 
የገቡት ከጧቱ 3፡00 ሰዓት ቀደም ብሎ ነበር። 
ዐቃቤያነ ሕግ ሽመልስ ከማል፣ አብርሃም 
ተጠምቀ ሚካኤል፣ ቦታቸውን ከያዙ በኋላ 
ተከሳሾቹ ከችሎቱ ደርሰዋል።</p>

<p>ተከሳሾቹ ወደ አዳራሹ የገቡት በቡድን 
በቡድን እየተከፋፈሉ ሲሆን መጀመሪያ የደረሰው 
ቡድን እነ ኢንጂነር ኃይሉ ሻውልን ያካተተው 
ነበር።</p>

<p>ተከሳሾች ወደ አዳራሽ ሲገቡ ከዐቃብያነ ሕግ 
በስተቀር ሁሉም ከመቀመጫው ተነስቶ 
ተቀብሏቸዋል። ቤተሰቦች ለሩቅ ሰላምታ ሲነሱ፣ 
ጋዜጠኞችና ተመልካች የውጭ ሀገር ዲፕሎማቶች 
ተነስተዋል። ጋዜጠኞች ሁኔታውን ለመከታተል 
እንዲያመቻቸው ነው፣ የሚል ግምት የሚያሳድር 
ቢሆንም ከፊት ረድፍ የተቀመጡት የውጭ ሀገር 
ዜጎች ከመቀመጫቸው የመነሳታቸው ምክንያት 
ለጊዜው አልታወቀም።</p>

<p>ተከሳሾች ተከታትለው ሲደርሱ በጋለ የናፍቆት 
ሰላምታ ሲሳሳሙ ታይተዋል። ከቤተሰቦቻቸው 
የበለጠ ሰላምታ መለዋወጣቸው ከፍርድ ቤት 
ቀጠሯቸው ወዲህ ሳይገናኙ የቆዩ ሳይሆኑ 
አይቀርም የሚል ግምት አሳድሯል።</p>

<p>በሌሉበት ክሳቸው ከሚታዩት በስተቀር ሌሎቹ 
ተከሳሾች በግንባር ቀርበዋል። የፕሮፌሰር 
መስፍን ወልደማርያምና የዶ/ር ኃይሉ አርአያ 
ፀጉር ይህ ዘጋቢ ከሚያውቀው ከቀድሞው አጠር 
አድርገው ከመቆረጡ በስተቀር አብዛኛዎች 
ተከሳሾች የተለየ ነገር አይታይባቸውም። 
አብዛኛዎቹ ጢማቸውን ተላጭተው ሲታዩ ከቀድሞ 
በተለየ መልኩ አርቲስት ደበበ እሸቱ ጺሙን 
አሳድጎ ታይቷል።</p>

<p>በተለመደው የፍርድ ቤት አሰያየም ሥርዓት 
መሰረት፣ የግራ ዳኛው ዳኛ መሐመድ አሚንባኒ 
ቀድመው፣ መሐል ዳኛው ዳኛ አዲል መሐመድ 
ከመሀከል፣ የቀኝ ዳኛው ዳኛ ልዑል ገብረ 
እግዚአብሔር በኋላ ተከታትለው ወደ ችሎቱ 
አዳራሽ ገብተው ከፍ ብሎ ከተደላደለው 
መደላደል ላይ ተቀምጠው ሥራ ሲጀምሩ 4፡25 ሆኖ 
ነበር።</p>

<p>ቀድሞ ለሁለገብ አዳራሽነት የተገነባው 
የአቃቂ 08 ቃሊቲ አዳራሽ መድረክ ከፍ ብሎ 
የተሰራ እንደመሆኑ ዳኞች ከማንኛውም አቅጣጫ 
በጉልህ ይታያሉ። የኢትዮጵያ ባንዲራ በዳኞቹ 
ግራ ቀኝ ተቀምጧል። ከሌሎች ችሎት በተለየ 
ሁኔታ ከዳኞች ጠረጴዛ ግራና ቀኝ ሌሎች 
አነስተኛ ባንዲራዎች ተቀምጠዋል።</p>

<p>መሀል ዳኛው ችሎቱ መሰየሙን የዳኞቹን ስም 
ገልፀው፣ ዐቃብያነ ሕግ ሽመልስ ከማል፣ 
አብርሃም ተጠምቀ ሚካኤል መቅረባቸውን 
አረጋግጠዋል። አቶ ነፃነት ደምሴና አቶ 
ዳንኤል በቀለ በጠበቃ ሲወከሉ ሌሎች ራሳቸው 
ራሳቸው ቀርበዋል። ተከሳሾቹን በስም ከጠሩና 
ፍርድ ቤቱ መገኘታቸውን ካረጋገጡ በኋላ ብይን 
ከመሰጠቱ በፊት በቅድሚያ የሚሰጡት ትዕዛዞች 
መኖራቸውን ገልጸው የቀኝ ዳኛው ትዕዛዞቹን 
አንበዋል።</p>

<p>ትዕዛዞቹ ኢንጂነር ኃይሉ በፕሬስ ክለብ 
ተናግረውታል የተባለ እንዲሁም በውጭ ቋንቋ 
የተፃፈ ዐቃቤ ሕግ በማስረጃነት ያቀረባቸው 
ህጋዊ በሆነ ተርጓሚ በአማርኛ ተተርጉመው 
እንዲቀርቡ አዟል። የ1997 ፌዴራልና የክልል 
ምርጫ ውጤት ሪፖርት የምርጫ ቦርድ እንዲልክ 
ይህንንም ከቀጣዩ ቀጠሮ በፊት ለሬጅስትራር 
ጽሕፈት ቤት እንዲያቀርብ ትዕዛዝ ሰጥቶ ችሎቱ 
ተነስቷል።</p>

<p>የችሎት አመላለስ ስርዓቱም ከአግባቡ 
በተቃራኒው ይሆናል። ቀድመው ዳኞች አዳራሹን 
ለቀው ይወጣሉ፣ ተከሳሾች ተከትለው እስኪወጡ 
ተመልካቾች ይታገዳሉ። መጨረሻ ተመልካቾች 
ይወጣሉ።</p>

<p class="align-center"><a href="/Gazettas/Reporter/info/Reporter.sera.html">ከሪፖርተር የካቲት 14 ቀን 1999</a></p>

</body>
</html>
