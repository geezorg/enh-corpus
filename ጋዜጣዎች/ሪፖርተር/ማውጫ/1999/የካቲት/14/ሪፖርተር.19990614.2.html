<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" 
"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያና ግብፅ በአባይ ጉዳይ መስማማት 
አልቻሉም
ያልተስማሙት የውኃ ደህንነትን ከሚጎዳ ተግባር 
መታቀብ በሚል ነጥብ ነው የሁለቱ አገራት የውኃ 
ሚኒስትሮች ነገ ኪጋሊ ላይ ይወያያሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢትዮጵያና ግብፅ በአባይ ጉዳይ 
መስማምት አልቻሉም
ያልተስማሙት የውኃ ደህንነት ከሚጎዳ ተግባር 
መታቀብ በሚል ነጥብ ነው የሁለቱ አገራት የውኃ 
ሚኒስትሮች ነገ ኪጋሊ ላይ ይወያያሉ</h2>


<p>ኢትዮጵያና ግብፅ በአባይ ጉዳይ ላይ 
ከመስማማት ሊደርሱ አለመቻላቸውንና ለዚህም 
ምክንያት የሆነው ግብፅ የአባይ ተፋሰስ 
አገሮች የውኃ ደህንነት (Water security) ከሚጎዳ 
ነገር መታቀብ አለባቸው የሚል ነጥብ በማንሳቷ 
መሆኑን አንድ ምሁር ገለጹ።</p>

<p>የአዲስ አበባ ዩኒቨርሲቲ ፖለቲካ ሣይንስና 
ዓለም አቀፍ ግንኙነት እና ናይል ቤዚን 
ኢንሼቴቭ ዴቨሎፕመንት ፎረም በጋራ ባዘጋጁት 
የፓናል ውይይት ላይ የተገኙት የዩኒቨርሲቲው 
ምሁር ዶ/ር ያዕቆብ አርሳኖ ሁለቱን አገሮች 
ሊያስማማ ስላልቻለው ነጥብ ገልጸዋል።</p>

<p>ቀደም ካሉት ጊዜያት በተሻለ መልክ በጉዳዩ 
ላይ ሁለቱ አገራት መነጋገር የጀመሩ መሆኑን 
የጠቀሱት ዶ/ር ያዕቆብ በተለይ ናይል ቤዚን 
ኢንሼቲቭ የተባለ የአባይ ተፋሰስ አገሮች 
ያሉበት የልማትና የትብብር መድረክ መቋቋሙን 
ገልጸዋል።</p>

<p>በዚህ መድረክ ሥር የተፋሰሱ አገራት የጋራ 
በሚል አጀንዳ ሥር ከሰባት ያላነሱ ፕሮጀክት 
መቅረፃቸውንና ይህንን ፕሮጀክት እውን 
ለማድረግ ግን የሕግ ማዕቀፍ መዋቅርና 
የአስተሳሰብ አንድነት እንደሚያስፈልግ 
ጠቁመዋል።</p>

<p>ይህንን ለማበጀትም የጋራ አስተሳሰብ በሚል 
አጀንዳ ሥር በተደጋጋሚ ጊዜ ውይይት ቢደረግም 
በተወሰኑ ነጥቦች ላይ ኢትዮጵያና ግብፅ 
መስማማት እንዳልቻሉ ገልጸዋል።</p>

<p>ከዚህ ቀደም በነበረው የተፋሰሱ አገራት 
ውይይት ላይ ግብፅ "አባይ የግብፅና የሱዳን 
ነው" የሚል አስተሳሰብ ታንጸባርቅ እንደነበር 
አቶ ያዕቆብ አስረድተዋል።</p>

<p>ከዚህ በመቀጠል ደግሞ "አንዱ አገር አባይን 
በሚያለማበት ወቅት የተፋሰሱን አገራት 
ያማክር" የሚል ነጥብ ማንሳቷን ኢትዮጵያ ደግሞ 
ሃሳቡን እንደተቃወመች በውይይቱ ላይ 
ገልጸዋል።</p>

<p>ካለፈው መስከረም ወዲህ ደግሞ "የውኃ 
ደህንነት የሚጎዳ" የሚል ነጥብ ይዛ መከራከር 
መጀመሯንና ኢትዮጵያ ነጥቡን 
እንዳልተቀበለችው አብራርተዋል።</p>

<p>ኢትዮጵያ የተጠቀሰውን ነጥብ ያልተቀበለችው 
ማንኛውንም ኢትዮጵያን የሚጠቅም ልማት አባይ 
ላይ ብታከናውን ግብፅ የውኃው መጠን ቀነሰብኝ 
ደህንነቱ ተጎድቷል የሚል መከራከሪያ በማንሳት 
ተፅዕኖ ልታደርስ ትችላለች ከሚል ስጋት 
የተነሳ መሆኑን ጠቁመዋል።</p>

<p>ሌሎቹ የተፋሰሱ አገራት በተጠቀሰው ነጥብ 
ላይ ችግር እንደሌለባቸው ለዚህም ያደረሳቸው 
ለተፋሰሱ የሚያዋጡት በጣም ዝቅተኛ መጠን 
ያለው ውኃ መሆኑን (ለምሣሌ ኢትዮጵያ ለአባይ 
ተፋሰስ 86 በመቶ ምንጭ ስትሆን ሌሎቹ 14 በመቶ 
መሆኑን) ጠቁመዋል። በዚህም የተነሳ 
አለመስማማቱ የሁለቱ አገሮች ብቻ መሆኑን 
በዛሬው ዕለትም ሩዋንዳ ኪጋሊ ላይ የሁለቱ 
አገሮች የውኃ ሚኒስትሮችና የተቀሩትም 
እየተወያዩ መሆኑን ለፓናል ውይይቱ 
ገልጸዋል።</p>

<p>ግብፅ የአባይን ወንዝ በአስዋን ግድብ ውስጥ 
የምታጠራቅም ቢሆንም አገሪቱ ያለችበት የአየር 
ንብረት በጣም ሞቃታማ በመሆኑ በዓመት 10 
ሚሊዮን ኪዩቢክ ሜትር ውኃ በትነት 
እንደሚባክን ከውይይቱ ለመረዳት ተችላል።</p>

<p>ግብፅ አባይን በመጠቀም አራት ሚሊዮን 420ሺ 
ሄክታር መሬት ማልማት የምትችል ሲሆን እ.ኤ.አ 
እስከ 2002 ድረስ ባለው መረጃ ሦስት ሚሊዮን 78ሺ 
ሄክታር አልምታለች። ኢትዮጵያ በበኩሏ ሁለት 
ሚሊዮን 300ሺ ሄክታር የማልማት አቅም ሲኖራት 8 
ሺ ሄክታር ብቻ ማልማቷን በውይይቱ ወቅት 
ለመረዳት ተችሏል።</p>

<p>የነገው ዕለት "የአባይ ቀን" በሚል ቃል 
በተፋሰሱ አገራት ውስጥ ለመጀመሪያ ጊዜ 
ተከብሮ እንደሚውል በአባይ ጉዳይ ላይ 
ለመወያየት ሩዋንዳ ኪጋሊ የሚገኙት የኢትዮጵያ 
የውኃ ሃብት ሚኒስትር አቶ አስፋው ዲጋሞም 
ይህንኑ ቀን በዚያው እንደሚያከብሩ ለመረዳት 
ተችሏል። ኢትዮጵያ ውስጥም የተጠቀስው ቀን 
ተከብሮ ይውላል።</p>

<p>በፓናል ውይይቱ ላይ በአፄ ኃይለሥላሴ ዘመን 
የውኃ ሚኒስትር የነበሩት ዶ/ር ደጃዝማች ዘውዴ 
ገ/ስላሴ፣ በአዲስ አበባ ዩኒቨርሲቲ የውኃ 
ፖለቲካ ተመራማሪ የሆኑት ዶ/ር ያዕቆብ 
አርሳኖ፣ ዶ/ር ገብሩ መርሻ እና ዶ/ር መረራ 
ጉዲና ተገኝተዋል።</p>

<p class="align-center"><a href="/Gazettas/Reporter/info/Reporter.sera.html">ከሪፖርተር የካቲት 14 ቀን 1999</a></p>

</body>
</html>
