<?xml version="1.0" encoding="UTF-8"?>

<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>በደብረ ዘይት ዱቄትና በጉለሌ ሳሙና ፋብሪካዎች ጠ/ፍርድ ቤት በእነ አሰፋ አብርሃ ላይ የጥፋተኝነት ብይን አስተላለፈ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በደብረ ዘይት ዱቄትና በጉለሌ ሳሙና ፋብሪካዎች ጠ/ፍርድ ቤት በእነ አሰፋ አብርሃ ላይ የጥፋተኝነት ብይን አስተላለፈ</h2>


<p>የፌዴራል ጠቅላይ ፍርድ ቤት እነ አሰፋ አብርሃ በተከሰሱበት «በግብረአበርነት በሥልጣን ያለአግባብ የመገልገል ወንጀል» ክስ ሰኔ 15 ቀን 1999 ዓ.ም በዋለው ችሎት በሁለት ክስ ጥፋተኛ ናቸሁ ተባሉ። በሁለት ክስ ነፃ ወጥተዋል።</p>

<p>ፍርድ ቤቱ በአቶ አሰፋ አብርሃ ፤ በሻህ አዝምቴና ፍፁም ዘአብ አስገዶም በተከሰሱበት በደብረዘይት ዱቄት ፋብሪካና በጉለሌ ሳሙና ፋብሪካ ሽያጭን በተመለከተው ክስ የጥፋተኝነት ውሳኔ ያስተላለፉ ሲሆን የጣይቱ ሆቴልንና ሐረር ማተሚያ ቤትን በተመለከተ ከተከሰሱበት ነፃ መሆናቸውን ገልጿል።</p>

<p>የፌዴራል ሥነምግባርና ፀረ ሙስና ኮሚሽን ዓቃቤ ሕግ በሐምሌ ወር 1994 ዓ.ም ጀምሮ ክስ የመሰረተባቸው አቶ አሰፋ አብርሃና አቶ በሻህ አዝምቴ በአዋጅ የተሰጣቸውን ሥልጣን ወደ ጎን በመተው የመንግሥት የልማት ድርጅቶች ፕራይቬታይዜሽን አፈጻጸም የመንግሥትንና የተጫራቶችን ጥቅም በሚጎዳ ለ3ኛ ተከሳሽ እንዲሸጡ በማድረጋቸው መሆኑን ፍርድ ቤቱ ገልጿል።</p>

<p>ፍርድ ቤቱ የቀረበለትን ማስረጃ ከመረመረ በኋላ የደብረዘይት ዱቄት ፋብሪካ ወደ ግል ንብረትነት እንዲዞር ሲደረግ በውስጡ ያሉ ንብረቶችን ጭምር በአንድ ኢኮኖሚስት ብቻ በማስጠናት መነሻ (መወዳደሪያ ዋጋ ሳይወጣ በዝቅተኛ ዋጋ እንዲሸጥ በማድረጋቸው ፤ ፋብሪካው ለጨረታ የቀረበው አንድ ጊዜ በመሆኑና ከጠቋሚ ዋጋ በታች ላቀረበው 3ኛ ተከሳሽ እንዲሸጥ በማድረጋቸው ፤ የጉለሌ ሳሙና ፋብሪካንም በተመሳሳይ መንገድ በዝቅተኛ ዋጋ እንዲሸጥ ከማድረጋቸውም በተጨማሪ አቶ አሰፋና አቶ በሻህ አዝምቴ ሥልጣናቸውን በመጠቀም መቶ በመቶ ለመግዛት የተጫረቱትን ሁለት ተጫራቾች ወደ ጎን በመተው 75 ከመቶ ለመግዛት ለተጫረተው 3ኛ ተከሳሽ እንዲሸጥ ማድረጋቸውን በማረጋገጡ የጥፋተኝነት ውሳኔ ማስተላለፍን ተናግሯል።</p>

<p>በመጨረሻም ፍርድ ቤቱ ዓቃቤ ሕግ የቅጣት አስተያየት እንዲሰጥ ተጠይቆ ፤ ጊዜ እዲሰጠው ጠይቋል። የአቶ አሰፋ አብርሃ ጠበቃ «ደንበኛዬ በሌላም የክስ መዝገብ የተከሰሱበት ስላለ ፤ መዝገቡ ከታየ በኋላ ቅጣቱ አነድ ላይ ቢሰጥልኝ» በማለት ለፍ/ቤቱ አመልክተዋል።</p>

<p>ሁለተኛው ተከሳሽ አቶ በሻህ አዝምቴ በተመሳሳይ ክስ በከፍተኛው ፍርድ ቤት የተከሰስኩ በመሆኑና ወደዚህ ተዛውሮልኝ አንድ ላይ እንዲታይልኝ ብጠይቅም «እዚህ የተከሰስከው ከባለሥልጣናት ጋር በመሆኑ አይቻልም» ስለተባልኩ በሁለቱም በኩል የቅጣት ውሳኔ ከተላለፈ ከአቅሜ በላይ ስለሚሆንብኝ ፍርድ ቤቱ ቢመለከትልኝ ሲሉ አመልክተዋል።</p>

<p>ዳኛው በሁለቱም ቦታ የተከሰሱ እንዴት ይሆናሉ በማለት ዓቃቤ ሕጉን ጠይቀው «ተከሳሹ ሁለቱም ክስ በአንድ ፍርድ ቤት ይሁንልኝ ያሉት ተቀባይነት የለውም። የከፍተኛው ፍርድ ቤት ክስ በዚያው በተያዘበት ቦታ ማለቅ ስላለበት በጠቅላይ ፍርድ ቤት ለተከሰሱበት ቅጣት ብቻ የቅጣት አስተያየቱን አቀርባለሁ» በማለት ምላሽ ስጥተዋል።</p>

<p>ፍርድ ቤቱ የቅጣት አስተያየቱን በጽሑፍ እንደሚያቀርብ ለዓቃቤ ሕጉ ትዕዛዝ አስተላልፎ ፤ የቅጣት አስተያየቱን ለመስማት ለሰኔ 22 ቀን 1999 ዓ.ም ቀጠሮ ሰጥቷል። የእነ አቶ ሰዬ አብርሃ የቅጣት አስተያየትም ለመስማት ለሰኔ 22 ቀን 1999 ዓ.ም ተቀጥሯል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሰኔ 17 ቀን 1999</a></p>

</body>
</html>	
