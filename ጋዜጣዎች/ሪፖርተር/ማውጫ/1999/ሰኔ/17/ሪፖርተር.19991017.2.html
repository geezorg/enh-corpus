<?xml version="1.0" encoding="UTF-8"?>

<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>በቴሌ ጥፋተኞችን ሕግ ፊት ለማቅረብ መረጃ የማሰባሰቡ ሥራ እየተጠናቀቀ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በቴሌ ጥፋተኞችን ሕግ ፊት ለማቅረብ መረጃ የማሰባሰቡ ሥራ እየተጠናቀቀ ነው</h2>


<p>በቴሌኮሙኒኬሽን ኮርፖሬሽን ከግዢ ጋር በተያያዘም ሆነ በሌላ ጥፋት መፈጸማቸው የተረጋገጠባቸው ሠራተኞች በየትኛውም ዓይነት የኃላፊነት ደረጃ ላይ ቢገኙም ከመጠየቅ እንደማያመልጡ ፤ መረጃ የማሰባሰባሰቡ ሥራም እየተጠናቀቀ መሆኑን የትራንስፖርትና መገናኛ ሚኒስትር ጁነዲን ሳዶ አስታወቁ።</p>

<p>ሚኒስትሩ እንዳስታወቁት ኮርፖሬሽኑ ባካሄዳቸው ግዚዎች ዙሪያ ኦዲት እንዲደረግ የተወሰነው በአገርና በሕዝብ ገንዘብ ያለአግባብ የተጠቀሙትን ለመለየት ነው።</p>

<p>የኦዲት ሪፖርቱ በተጨማሪ ተጨባጭ ማስረጃዎችን የማሰባሰብ ሥራ በመጠናቀቁ ወደ ሕግ እየተሄደ መሆኑን የገለጹት አቶ ጁነዲን «የፌዴራል ሥነምግባርና ፀረ ሙስና ኮሚሽን ፤ ሌሎች የፍትሕ አካላትና ኮርፖሬሽኑ ለተግባራዊነቱ አብረው እየሠሩ ነው» ብለዋል።</p>

<p>«የመጀመሪያ ተግባራችን አድርገን የተነሳነው የኮርፖሬሽኑን አሠራር በማስተካከል በመሆኑ አጥፊዎች ላይ እርምጃ የመውሰዱ ጉዳይ ሊዘገይ ችሏል» ያሉት ሚኒስትሩ «አጥፊዎችን የመያዝና ሕግ ፊት የማቅረቡ ሥራ ቅድሚያ ቢሰጠው ኖሮ ከመሠረቱ አገሪቱን ሊቀይር የሚችለው ሥራ ይጠፋ ነበር» በማለት ሁሉም ሥራ በጥንቃቄ እንዲካሄድ ማድረጉ በአጥፊዎች ላይ የሚወሰደውን እርምጃ የዘገየ እንዳስመሰለው ተናግረዋል።</p>

<p>በቴሌ የሚካሄደው ግዢ በከፍተኛ የውጭ ምንዛሪ በመሆኑ ጥንቃቄ ያሻዋል። በዚህም የተነሳ ላለፉት ሁለት አመታት ምንም ዓይነት ግዢ እንዳይከናወን ታግዷል። ይህም የተደረገው ኮርፖሬሽኑ በሽግግር ወቅት ላይ በመሆኑ እንደሆነ ሚንስትሩ አስረድተዋል።</p>

<p>አጥፊዎችን ከመለየቱ ሥራ ጎን ለጎን ለስርቆት የማይመች አሠራር መፍጠር አስፈላጊ በመሆኑ ራሱን በራሱ በመቆጣጠር የሚችል ሲስተም እየተዘረጋ እንደሆነ አቶ ጁነዲን ገልጸዋል። አያይዘው «ስርቆትን ሁልጊዜ መጠበቅ አይቻልም። ስርቆትን መቆጣጠር የሚቻለው ለስሮቆት የማይመች አሠራር በመዘርጋት ብቻ ነው። ይህንን ሲስተም መዘርጋት ከቻልን ለውጥ እናመጣለን። እያደረግን ያለውነውም ይህንኑ ነው» ብለዋል።</p>

<p>«ሰዎችን ማሰር እንችላለን። ነገ የሚሾሙት ግን ተመሳሳይ ጥፋት ላለመፈጸማቸው ዋስትና የለንም» የሚሉት አቶ ጁነዲን አጥፊዎችን ሕግ ፊት ለማቅረብ ቁርጠኝነቱ ቢኖርም ቅድሚያ የተሰጠው አሠራርን የማሻሻሉ ተግባር መሆኑ አጥፊዎችንና ጥፋተኝነታቸውን ለመደበቅ እንደሆነ ተደረጎ መውሰዱ አግባብ እንዳልሆነ ገልጸዋል።</p>

<p>ይልቁንም ይላሉ ሚኒስትሩ «ይልቁንም ስርቆትን በጉያችን ስር ይዘን የምንቀጥልበት አካሄድ አይኖርም» በአጥፊዎች ላይ እርምጃ እንዲወሰድ በመንግሥት ደረጃ ተወስኖበት ሰፊ እንቅስቃሴ እየተደረገበት መሆኑን የጠቆሙት አቶ ጁነዲን «ከስርቆት ጋር በተያያዘ ከኮርፖሬሽኑም ይሁን ክውጪ ጥፋት መሥራቱ የተረጋገጠበት ማንኛውም አካል በሕግ እንዲጠየቅ ይደረጋል» ብለዋል።</p>

<p>እርምጃ ለመውሰድ ጫና አለባችሁ? ተብለው የተጠየቁት «ምንም ዓይነት ጫና የለም። መንግሥትን ወክዬ የምሠራው እኔ ነኝ» በማለት ሚኒስትሩ መልሰዋል። አያይዘውም «በኮርፖሬሽኑ ውስጥ እየተከናወነ ያለው ለውጥ ኅብረተሰቡ ጋር እስኪደርስ መጠነኛ ጊዜ መውሰዱ የፈጠረው ችግር ቢኖርም በተጨባጭ ጊዜው ሲደርስ የምንናገረው ይሆናል» በማለት ተናግረዋል።</p>

<p>በሌላ በኩል ዜድ.ቲ.ኢ የተባለው የቻይና የቴሌኮም ኩባንያ ላይ እየተሰነዘረ ያለውን የብቃት ችግር ሚኒስትሩ እንደማይቀበሉት አመልክተዋል።</p>

<p>ዜድ.ቲ.ኢ በሕጋዊ ጨረታ ተወዳድሮ ፤ በሕጋዊ መንገድ ያሸነፈ ፤ ሌሎች ተጫራቾች ማቅረብ ያልቻሉትን ማቅረብ የቻለ ኩባንያ እንደሆነ የጠቆሙት አቶ ጁነዲን ኩባንያው በመላው አገሪቱ የሚሠራው የቴሌኮም አገልግሎት የተሳካ እንደሚሆን እምነታቸው መሆኑን ገልጸዋል።</p>

<p>ቴሌ ዓለም አቀፍ እውቅና ያሉት አማካሪዎች የሚያስፈልጉት ድርጅት በመሆኑ ስድስት ደረጃቸውን የጠበቁ አማካሪዎች እንደተቀጠረለት ሚንስትሩ ተናግረዋል።</p>

<p>ከአውሮፓ ፤ ከአሜሪካና ከኤስያ የተቀጠሩት አማካሪዎች ኮርፖሬሽኑ ከዚህ በፊት ሲፈጽማቸው የነበሩትን ችግሮች እንዳይፈጽም ያስችሉታል። በዚህም ከፍተኛ ለውጥ ይታያል ሲሉ አቶ ጁነዲን አመልክተዋል።</p>

<p class="align-center"><a href="/Gazettas/Reporter/info/Reporter.sera.html">ከሪፖርተር ሰኔ 17 ቀን 1999</a></p>

</body>
</html>	
