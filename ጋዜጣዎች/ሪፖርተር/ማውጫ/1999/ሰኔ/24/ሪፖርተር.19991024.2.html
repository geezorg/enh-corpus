<?xml version="1.0" encoding="UTF-8"?>

<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የአፍሪካ አገራት መሪዎችና ጋዜጠኞች ዛሬ አክራ ላይ ክርክር ያደርጋሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የአፍሪካ አገራት መሪዎችና ጋዜጠኞች ዛሬ አክራ ላይ ክርክር ያደርጋሉ</h2>


<p>ክርክሩ በዘጠኝ ሰዓት ላይ የሚጀመር ሲሆን የክርክሩ ርዕስ «የአፍሪካ ገጽታ - የፖለቲካ መሪዎች ሚናና ሀላፊነት እንዲሁም መገናኛ ብዙሀን» የሚል ነው። የደቡብ አፍሪካ የታንዛኒያ ፤ የዲሞክራቲክ ሪፐብሊክ ኮንጎ ፤ የአልጀሪያ ፤ የናይጄሪያና ሊቢያ ፕሬዚዳንቶች በክርክሩ ላይ እንዲሳተፉ ተጋብዘዋል። ከኤዲተሮች የደቡብ አፍርካው ማዛዛ ሴዳ ፤ የኬኒያው ጌዞ ማቻሪያ ፤ የዲሞክራቲክ ሪፐብሊ ኮንጎው ሳይሪል ፤ የማላዊው ቦብ ጄምስና የጊኒ ኮናክሪው ሱሊማኒ ዲያል ይገኙበታል። ሁሉም የአፍሪካ ኤዲተሮች ፎረም (TAEF) መድረክ መሪዎቹ ሲሆኑ አወያዮቹ የጋና ውጭ ጉዳይ ሚኒስትርና ቼሪፍ ሴይ ከአፍሪአክ ኤዲተሮች ፎርም ናቸው። ክርክሩ የተዘጋጀው አፍሪካ ኤዲተሮች ፎርም ፤ በግሎባል ሚዲያና በኔፓድ ሲሆን አንድ ሰዓት እንደሚወስድና አምስት መቶ ያህል ሰዋች በተገኙበት ልዩና ትልቅ ድንኳን ውስጥ እንደሚደረግ ይጠበቃል። የአፍሪካ ኤዲተሮች ሮረም ይህ ክርክር በየዓመቱ የተለያዩ የአፍሪካ መሪዎች እየተጋበዙ እንዲደረግ የሚፈልግ ሲሆን በአክራው ክርክር ማብቂያ ላይ «ጆርናሊዝም በሀምሳ ዓመታት የአፍሪካ ሚድያ ከጋና ነፃነት ጀምሮ» የተሰኘ መጽሐፍ ይመረቃል።</p>

<p>በአፍሪካ ኤዲተሮች ፎረም አባላት የሆኑ ኤዲተሮች በየአገራቸውና አካባቢያቸው በጆርናሊዝምና በመገናኛ ብዙሀን ዙሪያ እየተካሄደ ስላለው ነገር ለተወካዮቻቸው መረጃ ለመስጠት ከተለያዩ አፍሪካ አገራት ትናትና አክራ ገብተዋል።</p>

<p>PWAN/WEF የመጀመሪያ ስብሰባ በሰኔ 2007 ኬፕታውን ውስጥ ሲካሄድ የደቡብ አፍሪካው ፕሬዝዳንት ታቦ ኢምቤኪ እንዲህ ብለው ነበር።</p>

<p>«አህጉራችን በሚዲያ ነጻነትና በመንግሥታት መካከል ከሚደረገው ትግል ለማምለጥ አልቻለችም። በእርግጥ በአህጉራችን ውስጥ ጋዜጠኞችን ያሰሩ የተወሰኑ አገሮች አሉ። ይህ ደግሞ ሁላችንም የሚያስጭነቅ ጉዳይ ነው። የአፍሪካውያን የሚዲያ ሰራቸኞችና ኤዲተሮች በዚህ ጉዳይ ላይ ምሬታቸውን ሲገልጹ ኖረዋል የአፍሪካ ህብረት የመናገር ነፃነት ልዩ አጥኚ በሪፖርቷ እንደገለጸችው «ጥቂት መንግሥታት» በጋዜጠኞችና በኤዲተሮች ላይ በሚፈጽሙት ድርጊት ተጠያቂ ሲሆኑ አይታይም።</p>

<p>ይህ ደግሞ በጣም ያናድዳል። «የስም ማጥፋትና ሌሎች ተመሳሳይ ህጎች ጸድቀው አፍሪካ ውስጥ በተግባር ላይ ይሚውሉት ባለሥልጣኖችን ምስጋን የማያደርጉ ሚዲያዎች ለመቅጣት ነው የሚለውን የአፍሪካ ኤዲተሮች ስሜት እገነዘባለሁ።</p>

<p>«የሚዲያ ነፃነት ችግር በአህጉራችን ውስጥ ወሳኙ ጉዳይ ነው። ሚዲያዎች መረጃ በማቅረብ የአፍሪካ ሕዝብ አካባቢውን እንዲያውቅና እንዲቆጣጠር እንደሚረዱ የሚያከራክር ጉዳይ አይደለም። ከዚህ ጋር በተያያዘ የአፍሪካ ሕብረትና የአፍሪካ ኤዲቶች ፎረም ሚዲያ የአፍሪካን የሚዲያ ነፃነት በማወጅ ለእድገት ጠቃሚ ሚና በሚጫወተው ሚዲያ ዙሪያ የሕዝብ አስተያየት ለመሰብሰብ የሚያደጉትን ጥረት ሳናደንቅ አናልፍም።</p>

<p>የሚዲያ ነፃነት የሚከበርበትና በፖለቲካ መሪዎችና በኤዲተሮች መካከል የግንኙነት መስመር የሚከፍትበት አመታዊ ቀን ለማዘጋጀት እቅድ አለ። ከአህጉሪቱ በተውጣጡ አምስት ፕሬዚዳንቶች አምስት ኤዲተሮች በሚቀጥለው ወር ጋና አክራ ውስጥ በሚደረጉት ክርክር ይህ ጉዳይ ሊቋቋም ይችላል።</p>

<p>እንደዚህ ዓይነት ውይይት ለአህጉሪቷ አዲስ ነው ነፃነት እንዲንሰራፋና በፖለቲካ መሪዎችና በሚዲያው ማህበረሰብ መካከል ያለው መግባባት የተሻለ እንዲሆን ያደርጋል።</p>

<p class="align-center"><a href="/Gazettas/Reporter/info/Reporter.sera.html">ከሪፖርተር ሰኔ 24 ቀን 1999</a></p>

</body>
</html>	
