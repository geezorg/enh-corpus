<?xml version="1.0" encoding="UTF-8"?>

<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የኤርትራ ኩናማዎች በሰፈራ ወደ አሜሪካ እየሄዱ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኤርትራ ኩናማዎች በሰፈራ ወደ አሜሪካ እየሄዱ ነው</h2>


<p>የኤርትራ መንግስት አገዛዝ በመቃወም በስደት ወድ ኢትዮጵያ የገቡ ስደተኞች በጅምላ ሰፈራ አሜሪካ እየሄዱ ሲሆን የኖርዌይ ፤ የካናዳና የአውስትራሊያ መንግስት ኮታ መስጠታቸው ተገለፀ።</p>

<p>ለኤርትራ ስደተኞች በተቋቋመው ካምፕ ያሉ የተባበሩት መንግሥታት የሰደተኞች ኮሚሽን ባለሥልጣኖች እንዳስታወቁት «የጅምላ ሰፈራ በአሜሪካ» በሚል አሜሪካ ለኤርትራ ስደተኞች የሰጠችው ኮታ አንድ ሺህ ነው።</p>

<p>ሸምባል በሚባለው በዚህ የስደተኞች ካምፕ ውስጥ አሥራ አራት ሺ የሚጠጉ ስደተኞች አሉ። እነዚህም ከአራትና አምስት ዓመት በፊት የኤርትራን መንግስት አገዛዝ በመቃወም የተሰደዱት ኤርትራውያን በአብዛኛው የዩኒቨርስቲና የከፍተኛ ሁለተኛ ደረጃ ተማሪዎች የጦር አባላትና በተለያዩ የሥራ ዘርፎች የተሰማሩ ባለሙያዎች እንደሆኑ የኮሚሽኑ ባለሥልጣናት አስረድተዋል።</p>

<p>በየወሩ ከ200 - 300 የሚደርሱ ስደተኞች ከምፑን እንደሚቀላቀሉ ያስታወቁት የኮሚሽኑ ባለስልጣናት «ስደተኞቹ ወደ አገራቸው ቢመለሱ የሞት አደጋ ስለሚደርስባቸው ባደረገው ጥረት አሜሪካ ፤ ካናዳ አውስትራሊያና ኖርዌይ ስደተኞቹን ለመቀበል ፈቃደኛ ሆነው ኮታ ስጥተዋል» ብለዋል።</p>

<p>በዚሁ መሠረት ወደ አሜሪካ ከሚሄዱት አንድ ሺ የኤርትራ ኩናማዎች መካከል ሰላሳ ሦስቱ ባለፈው ሳምንት ወደ አሜሪካ መሄዳቸውን ባለስልጣናቱ አስታውቀዋል። ቀሪዎቹ እስከነሀሴ መጨረሻ አሜሪካ ገብተው እንደሚጠናቀቁም ታውቋል።</p>

<p>በተሰጠው የ«ጅምላ ሰፈራ በአሜሪካ» እድል ወጣቶቹ የኩናማ ብሄር ተወላጆች ደስተኛ ሲሆኑ እድሜያቸው የገፉት ፈቃደኛ አልሆኑም። «ግመል ፤ ከሰልና ላም የሌለበት አገር አንሄድም» ባማለት ስፈራውን የሚቃወሙበትን ምክንያት ገልፀዋል።</p>

<p>በስደት ካንፑ ውስጥ ያሉትን ስደተኞች እንዳነጋገርናቸ ወጣቶቹ አገራቸውን ጥለው የሚሰደዱት በኤርትራ እስር ፤ ግድያ ፤ ድብደባና ማስፈራራት በመባባሱ ነው።</p>

<p>«እስር ቤቶች መንግስትን ለመገልበጥ አድማችኋል» በተባሉ ወጣቶች መጨናነቃቸውን የሚገልፁት ስደተኞች በኤርትራ አፈናና ግድያ ከጊዜ ወደ ጊዜ እየተባባሰ መምጣቱንም ገልፀዋል።</p>

<p class="align-center"><a href="/Gazettas/Reporter/info/Reporter.sera.html">ከሪፖርተር ሰኔ 24 ቀን 1999</a></p>

</body>
</html>	
