<?xml version="1.0" encoding="UTF-8"?>

<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ከባህር ዳር ዩኒቨርስቲ ከፍተኛ የሥራ ኃላፊዎች በሙስና ወንጀል ተጠርጥረው ታሰሩ በመሬት አሰጣጥ ዙሪያም ማጣራት ተጀመረ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ከባህር ዳር ዩኒቨርስቲ ከፍተኛ የሥራ ኃላፊዎች በሙስና ወንጀል ተጠርጥረው ታሰሩ በመሬት አሰጣጥ ዙሪያም ማጣራት ተጀመረ</h2>


<p>በባህር ዳር ዩኒቨርስቲ ዶክተሮች ከፍተኛ የሥራ ኃላፊዎች ባለሙያዎች በሙስና ወንጀል ተጠርጥረው በቁጥጥር ሥር መዋላቸው ተገለፀ። ሌሎች ተፈላጊዎችም አሉ።</p>

<p>የፌዴራል ስነምግባርና ፀረ ሙስና ኮሚሽን የሕዝብ ግንኙነት ዳይሬክተር አቶ ብርሃኑ አሰፋ እንዳስታወቁት ተጠርጣሪዎቹ በቁጥጥር ስር የዋሉት ከግዢ ጋር በተያያዘ ጉዳይ ነው።</p>

<p>ከትናት በስቲያ በክልሉ ፖሊስ አማካይነት በቁጥጥር ስር የዋሉት ተጠርጣሪዎች አስራ አምስት ናቸው። እንደ አቶ ብርሃኑ ገለፃ የክልሉ ፖሊስ ምርመራ ያካሄደውና ተጠርጣሪዎቹን በቁጥጥር ስር ያዋለው ኮሚሽኑ በሰጠው ውክልና መሰረት ነው።</p>

<p>«ምርመራ ማካሄድ በሚችሉ የፍትህ አካላት ምርመር እንዲያካሂዱ ውክልና የመስጠት መብት ኮሚሽኑ በአዋጅ ተሰጥቶታል» ያሉት አቶ ብርሃኑ የክልሉ ፖሊስ ውክላና ወስዶ ያካሄደውን ምርመራ ለኮሚሽኑ ካሳወቀ በኋላ ርምጃ እንደተወሰደ አስታውቀዋል።</p>

<p>ተጠርጣሪዎቹ ምዕራብ ጐጃም ከፍተኛ ፍርድ ቤት ክስ የተመሰረተባቸው ሲሆን ከወንጀሉ ጋር ተያያዥነት አላቸው የተባሉት ተጠርጣሪዎች የመፈለጉ ስራም እየተሰራ እንደሆነ ለማወቅ ተችሏል።</p>

<p>በተያያዘ ዜና በአማራ ክልል ባህርዳርን ጨምሮ በተለያዩ ከተሞች ከመሬት አሰጣጥ ጋር በተያያዘ ክፍተኛ የአሰራር ብልሹነት ስላለ የክልሉ የስነምግባርና ፀረ ሙስና ኮሚሽን የማጣራት ሥራ እየሰራ መሆኑ ታውቋል።</p>

<p>ስማቸው እንዳይጠቀስ የጠየቁ እንድ የሚሚሽኑ ኃላፊ እንዳስታወቁት «በአማራ ክልል ከመሬት አሰጣጥ ጋር ያለው ችግር በባህርዳር ከተማ ላይ የተጋነነ ቢሆንም በሁሉም ከተሞች እንደየአቅሙ ችግሩ አለ» ብለዋል። በዚህም የተነሳ አሰራሩን ለምስተካከልና አጥፊዎችን ለመቅጣት ኮሚሽኑ እየሰራ መሆኑን ጠቁመዋል።</p>

<p>የባህርዳር ከተማ የመሬት አሰጣጥ ህግና ስርዓት እንደሌለ ፤ መሬት በዘመድ አዝማድ እንደሚሸጥ አንድ ቦታ ለአንድ ቤተሰብ እንዲታደል መደረጉ ጠቅሰን ባለፈው ሳምንት መዘገባችን አይዘነጋም።</p>

<p class="align-center"><a href="/Gazettas/Reporter/info/Reporter.sera.html">ከሪፖርተር ሰኔ 24 ቀን 1999</a></p>

</body>
</html>	
