<?xml version="1.0" encoding="UTF-8"?>

<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የተኳደሉ የምክር ቤት አባላትን ለማሟላት የቀርበው ረቂቅ ውሳኔ ጸደቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የተጓደሉ የምክር ቤት አባላትን ለማሟላት የቀረበው ረቂቅ ውሳኔ ጸደቀ</h2>


<p>በግንቦት 97 በተካሄደው አገራዊ ምርጫ በህዝብ ተወካዮች ምክር ቤት አባልነት ተመርጠው የነበሩ እና በአሁኑ ሰዓት በሞት እና በራሳቸው ምክንያት ውክልናቸውን ለማከናወን ባልቻሉ አባላት ላይ የማሟያ ምርጫ እንዲካሄድ ተወሰነ። ተቃዋሚዎች ግን ውሳኔው ህግ የሚጥስ መሆኑን ገልፀዋል።</p>

<p>በውሳኔው መሰረት የተጓደሉ የምክር ቤት አባሎች ምርጫ የሚከናወነው ከሰባት ወር በኋላ ሲሆን ይህም በአዲሱ የምርጫ ሕግ ቁጥር 532/99 አንቀጽ 30 ንዑስ አንቀጽ 2 የብሄራዊ ምርጫ ቦርድ ጥያቄው በደረሰው በ3 ወር ጊዜ ውስጥ ማሟያ ምርጫ ማካሄድ እንዳለበት ከሚድነግገው ሕግ ጋር የሚፃረር ነው።</p>

<p>የውሳኔ ሀሳቡን ያነበቡት የኢህአዴግ ተወካይ አቶ ሺፈራው ጃርሶ የማሟያ ምርጫው ውሳኔ እንዲተላለፍ የተደረገው በቅርብ የተሰየሙት የምርጫ ቦርድ አባላት ስራቸውን ለማደራጀት ጊዜ እንዲያገኙ ታስቦ ነው። እንደ አቶ ሺፈራው ገለፃ የአካባቢ ምርጫ የሚካሄደው በሚቀጥለው አመት በመሆኑ የማሟያ ምርጫውንም ከዚሁ ምርጫ ጋር አብሮ ማካሄድ አግባብነት አለው።</p>

<p>ውሳኔውን በመቃወም ማብራሪያ የሰጡት የቅንጅት ተወካይ አቶ እንዳልካቸው ውሳኔው ለአፈ ጉባኤዎች ያልተለመደና የሰፋ የመወሰን ስልጣን የሚሰጥ ፤ መሰረታዊ የሆነውንና መከበር ያለበትን ሕግ የሚጥስ መሆኑን ገልፀዋል።</p>

<p>«በአሁኑ ጊዜ በተጓደሉት አባላት ምትክ እንዲመረጡ የተደረገበት ምክንያት ሲጠቀስ አንዳንዶቹ በሞት ፤ አንዳንዶቹ በክህደት ሌሎቹ በራሳቸው ምክንያት ውክልናውን ማከናወን አልቻሉም የሚል ምክንያት በውሳኔው ላይ» መገለፁን የጠቀሱት አቶ እንዳልካቸው ከሶስቱ ምክንያቶች በተጨማሪ መቀመጫቸውን ለመያዝም ሆነ ላለመያዝ አቅሙ የሌላቸው ወይም የታሰሩ ሰዎች አራተኛ ምክንያት ሊሆኑ እንደሚችሉ አስረድተዋል።</p>

<p>በምክንያትነት የተዘረዘረ ፤ ስማቸውን ያስቀመጠ ፤ የሚወክሉትን ፓርቲና የተመረጡበትን ወረዳ የሚዘረዝር ሰነድ ባልቀረበበት ሁኔታ የማሟያ ምርጫ እንዲከናወን ሀሳብ መቅረቡ ተገቢ እንዳልሆነና አካሄዱም ቀናነት እንደሚጎድለው ገልጸዋል። ፓርቲያቸውም የውሳኔ ሃሳቡን እንደማይደግፈው አሳውቀዋል።</p>

<p>የኢዴአፓ-መድኅን ሊቀመንበር አቶ ልደቱ አያሌው በበኩላቸው ፓርላማው የማሟያ ምርጫ እንዲካሄድ ማድረጉ ተገቢና የሚስማሙበት ጉዳይ መሆኑን ቢገልጹም አሁን ለምርጫ ቦርድ የቀረበው ጥያቄ ግን ሕጉን የሚጻረር መሆኑን ተናግረዋል።</p>

<p>ገዢው ፓርቲና ተቃዋሚዎች አንድ ላይ በመሆን ከሰባት ወር በኋላ ምርጫ እንዲካሄድ መስማማታቸውን የጠቆሙት አቶ ልደቱ «ምርጫውን በታሰበው ጊዜ ማካሄድ እንዳለ ሆኖ ፓርላማው ሕግን ጥሶ ለምርጫ ቦርድ የሚያሳውቅበት ጊዜ አሁን እንዲሆን ለምን አስፈለገ?» ሲሉ ይጠይቃሉ።</p>

<p>ባለፈው ሳምንት ሐሙስ ከጠቅላይ ሚኒስትር መለስ ዜናዊ ጋር በተደረገው ውይይት በሕግ ቁጥጥር ስር ካሉት የቅንጅት አመራሮች ጋር በተያያዘ የተለያዩ ሁኔታዎች ሊፈጠሩ ይችላሉ የሚል ግንዛቤ እንዳለ የገለጹት የኢዴአፓው ሊቀመንበ ለውጦች የሚፈጠሩ ከሆነና በፓርላማ ጉዳይ ላይ የሚነሳ ጥያቄ ካለ ጉዳዩን አስቀድሞ ማሰሩ ምንም እንደማይጠቅም አስረድተዋል። «ሁኔታው አሁን መነሳቱም ከተያያዥ ጉዳዮች ጋር ችግር ያለበት ያስመስለዋል» ብለዋል።</p>

<p class="align-center"><a href="/Gazettas/Reporter/info/Reporter.sera.html">ከሪፖርተር ሰኔ 27 ቀን 1999</a></p>

</body>
</html>	
