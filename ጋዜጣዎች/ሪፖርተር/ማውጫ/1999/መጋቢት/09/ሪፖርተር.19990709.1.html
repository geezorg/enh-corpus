<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" 
"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያ በአፍሪካ ሰላም ለማስፈንና 
ሽብርተኝነት ለመዋጋት እየተጫወተችው ባለው 
ሚና የአሜሪካ ዋንኛ አጋር ሆናለች
በኢትዮጵያ የአሜሪካ አምባሳደር ዶናልድ 
ያማማቶ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢትዮጵያ በአፍሪካ ሰላም 
ለማስፈንና ሽብርተኝነት ለመዋጋት 
እየተጫወተችው ባለው ሚና የአሜሪካ ዋንኛ 
አጋር ሆናለች
በኢትዮጵያ የአሜሪካ አምባሳደር ዶናልድ 
ያማማቶ</h2>


<p>ኢትዮጵያ በአፍሪካና በዓለም ሽብርን 
ለመዋጋት ሰላምና መረጋጋት ለማስፈን 
እየተጫወተችው ባለው ከፍተኛ ሚና በአፍሪካ 
ውስጥ የአሜሪካ ስትራቴጂክ አጋር መሆኗን 
በኢትዮጵያ የአሜሪካ አምባሳደር ዶናልድ 
ያማማቶ መግለጻቸውን ሃን ድረ ገፅ ዘገበ።</p>

<p>እ.ኤ.አ 2005 በኢትዮጵያ የታሰሩትን የተቃዋሚ 
መሪዎች ጉዳይ ከኢትዮጵያ መንግሥት ጋርና 
ከቤተሰቦቻቸው ጋር ለመነጋገር ለሦስት ቀን 
አዲስ አበባ እንደነበሩ የሚታወስ ነው።</p>

<p>ከጋዜጠኞች ጋር ባደረጉት ቃለ ምልልስ 
ኢትዮጵያ በብዙ አፍሪካ አገሮች በይበልጥ 
በሶማሊያ ዘላቂ ሰላም ለማስፈን ወታደሮችን 
በማዋጣት ወሳኝ ሚና እንደነበራት አምባሳደር 
ያማማቶ ተናግረዋል። በማከልም የዓለም አቀፍ 
ኅብረተሰብ ኢትዮጵያ በሶማሊያና በቀጠናው 
ዘላቂ ሰላም ለማስፈን ያደረገችውን ጥረት 
ማድነቁን የገለጹት ሚ/ር ያማማቶ የአሜሪካ 
መንግሥትም ይህን የኢትዮጵያ ጥረት 
እንደሚያግዝ ተናግረዋል። የዓለም አቀፍ 
ማኅበረሰብም የአፍሪካ ኅብረት የጀመረውን ወደ 
ሶማሊያ ሰላም አስከባሪ የመላክ ተል እኮ 
በይበልጥ ማገዝ እንዳለበት አሳስበዋል።</p>

<p>የሁለቱም አገሮች የንግድ ግንኙነት 
በተመለከተ ባለፉት ሦስት ዓመታት ኢትዮጵያ 
ወደ አሜሪካ የምትልከው የምርት መጠን ጥሩ 
እመርታ እንዳሳየና በሁለቱም እህት አገሮች 
መካከል ያለው የንግድ ግንኙነት በተከታታይ 
እያደገ መሆኑን አምባሳደሩ ጠቁመዋል። 
ኢትዮጵያ ይህን እድል በበቂ እንድትጠቀም 
አሜሪካ ለኢትዮጵያ እገዛ በማድረግ ላይ 
እንደሆነች ገልጸዋል።</p>

<p>በ2006 ኢትዮጵያ ወደ አሜሪካ የላከችው የንግድ 
መጠን 80 ሚሊዮን ብር ቢደርስም ይህን በይበልጥ 
ለማሻሻል ጥረቶች መደረግ እንዳለባቸው 
አምባሳደሩ አሳስበዋል። "ኢትዮጵያ ከሌሎች 
የአፍሪካ ሀገሮች የተሻለ የልማትና 
የኢንቨስትመንት እድል አላት" በማለት 
ተናግረው በማከል ኢትዮጵያ ጠንካራና በስነ 
ምግባር የታነጸ ሠራተኛ ሙስናን የሚዋጋ 
አስተዳደርና ከአፍሪካ ቀዳሚ የሆነ የአየር 
መንገድ ባለቤት መሆኗ ለኢንቨስትመንት 
የተመቻቸች መሆኗን አምባሳደሩ ጠቁመዋል።</p>

<p>ኢትዮጵያ በግብርና የአበባ፣ የአትክልትና 
የፍራፍሬ እንዲሁም የቆዳና የቆዳ ውጤቶች 
በመጠንም በጥራትም ለመላክ አቅሙ እንዳላት 
የጠቀሱት አምባሳደር ያማማቶ "የኢትዮጵያ 
የቆዳና የጨርቃ ጨርቅ ምርቶች በጥራት 
እስካሁን ካየኋቸው የላቁ ናቸው" በማለት 
ተናግረዋል። በማከልም ኢትዮጵያ የምትልካቸው 
ምርቶች በመጠን ደረጃ አጥጋቢ እንዳልሆነ 
ገልጸዋል። የአሜሪካ መንግሥት የኢትዮጵያ 
መንግሥት ድህነትን ለመቀነስ ልማትን 
ለማፋጠንና አቅሙን ለመገንባት የሚያደርገውን 
ጥረት ለማገዝ የተለያዩ ተግባሮች በማከናወን 
ላይ መሆኑን ጠቁመዋል። በዚህም በኩል 
"የኢትዮጵያ መንግሥት ገበያውን ለመክፈት 
የኢኮኖሚ ማሻሻያ ለማድረግና እድገትን 
ለማምጣት ቆርጦ ተነስቷል" ሲሉ አምባሳደሩ 
ተናግረዋል። የአሜሪካ መንግስትም የአቅም 
ግንባታና የትምሀርት አቅርቦት ለማሻሻል እገዛ 
እንደሚያደርግ ጠቅሰዋል።</p>

<p>የሚሌኒየም በዓል ኢትዮጵያ ታሪኳንና ባህሏን 
ለዓለም ለማስተዋወቅ ጥሩ አጋጣሚ እንደሆነ 
የጠቀሱት ሚ/ር ያማማቶ በዓሉን ለማሸብረቅና 
የታቀዱትን እቅዶች ለማሳካት የአሜሪካ 
መንግሥት በዓሉ ከሚመለከታቸው አካሎች ጋር 
አብሮ እንደሚሰራ ተናግረዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር መጋቢት 9 ቀን 1999</a></p>

</body>
</html>
