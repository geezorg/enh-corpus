<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" 
"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ኤርትራ ኡጋንዳን አስጠነቀቀች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኤርትራ ኡጋንዳን አስጠነቀቀች</h2>


<p>ኡጋንዳ ወደ ሶማልያ ወታደሮቿን መላኳ ከባድ 
ስህተት ነው ያለችው ኤርትራ ባስቸኳይ 
ወታደሮቿን መልሳ ካላስወጣች አስከፊ አፀፋዊ 
ውጤት እንደሚያጋጥማትና ክፍለ አህጉሩም 
የችግር አረንቋ ውስጥ እንደሚዘፈቅ 
አስጠነቀቀች።</p>

<p>ከቢቢሲ ጋር ቃለ ምልልስ ያደረጉት 
የኤርትራው ማስታወቂያ ሚኒስትር አሊ አብዱ 
"ኡጋንዳ ከሶማልያ ካልወጣች ጦርነቱ 
በሶማልያውያንና በሌሎች መካከል ይሆንና ውጤቱ 
ለክፍለ አህጉሩ አስከፊ ይሆናል" ሲሉ 
ተናግረዋል።</p>

<p>በሶማልያ የኡጋንዳ ሰላም አስከባሪው ቡድን 
ቃል አቀባይ የሆኑት ፓዲ አንኩንዳ ለአሊ አብዱ 
አስተያየት "ኤርትራ፣ ኡጋንዳ ከሶማልያ ትውጣ 
ብላ የመጠየቅ ምንም ዓይነት መብት የላትም። 
አለኝ የምትል ከሆነ ደግሞ የአፍሪካ ህብረት 
አባል እንዳልሆነችም አብራ ማሳወቅ አለባት። 
እኛ በአፍሪካ ህብረትና በተባበሩት መንግሥታት 
ፈቃድ መሰረት ወደ ሶማልያ ሰላም ለማስከበር 
ገብተናል" በማለት ምላሽ ሰጥተዋል።</p>

<p>ማክሰኞ ዕለት ሞቃዲሾ የገባው የኡጋንዳ 
ሰላም አስከባሪ ቡድን የሞርታር ጥቃት 
የተሰነዘርበት ሲሆን በጥቃቱም ሁለት ወታደሮች 
ቆስለዋል።</p>

<p>በሰላም አስከባሪዎችና በታጣቂ ሶማልያውያን 
መካከል በተከፈተ የተኩስ ልውውጥ ምክንያትም 
የ13 ሰዎች ሕይወት ማለፉ ተገልጿል።</p>

<p>ስለ ጉዳዩ የተጠየቁት አንኩንዳ በኡጋንዳው 
ሰላም አስጠባቂ ቡድን ላይ የተሰነዘረው ጥቃት 
ዒላማውን ስቶ በአንድ ምግብ ቤት ላይ በማረፉ 13 
ሰዎች መሞታቸውን ገልፀዋል።</p>

<p>ባለፈው አርብ 1000 ያህል የኡጋንዳ ወታደሮች 
ሶማልያ ውስጥ ገብተዋል።</p>

<p>ኡጋንዳ 1700 ወታደሮች ወደ ሶማልያ 
እንደምታዘምት ይጠበቃል።</p>

<p>በተያያዘ ዜና በአሜሪካው የአየር ጥቃት 
ዒላማ የነበረው የሸባብ ታጣቂ ቡድን መሪ 
የሆነው አደን ሀሺ አይሮ ንግግር ያደረገበት 
የ30 ደቂቃ ካሴት ሞቃዲሾ ውስጥ እየተሰራጨ 
መሆኑን ምንጮች ገለፁ።</p>

<p>የተቀዳበት ቀን የማይታወቀው በዚህ ካሴት 
አይሮ ሶማልያውያን መሣሪያ አንግበው 
የአገራቸውን "ወራሪዎች" እንዲያጠቁ ጥሪ 
አቅርቧል።</p>

<p>አክሎም በአሜሪካው አየር ጥቃት ተገድለዋል 
የሚባለውን አስተያየት አስተባብሏል።</p>

<p>አይሮ የት እንዳሉ ካለመታወቁም በተጨማሪ 
ይህ ቅጅ እውነተኛ ስለመሆኑ ከገለልተኛ 
ወገኖች የተሰጠ ማረጋገጫ የለም።</p>

<p class="align-center"><a href="/Gazettas/Reporter/info/Reporter.sera.html">ከሪፖርተር መጋቢት 2 ቀን 1999</a></p>

</body>
</html>
