<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" 
"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>በኢትዮጵያ የዋጋ ግሽበት አሳሳቢ 
ሆኗል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በኢትዮጵያ የዋጋ ግሽበት አሳሳቢ 
ሆኗል</h2>


<p>ከቅርብ ጊዜ ወዲህ ኢትዮጵያ ውስጥ እየጨመረ 
የመጣው የዋጋ ግሽበት (Inflation) የመንግሥት 
ባለሥልጣናት እና የዓለም አቀፉ የገንዘብ 
ተቋም አይ ኤም ኤፍ (ኢንተርናሽናል ሞኒታሪ 
ፈንድ) ኃላፊዎችን በእጅጉ አሳስቧቸዋል።</p>

<p>እየተባባሰ የመጣው የዋጋ ግሽበት 12 በመቶ 
የደርሰ ሲሆን በያዝነው የፈረንጆች ዓመት 
የሚኖረው የዋጋ ግሽበት ከ10-12 በመቶ እንደሚሆን 
የአይ ኤም ኤፍ የኢኮኖሚ ጠበብቶች 
ተንብየዋል። በሣምንቱ መጀመሪያ ኢትዮጵያ 
የመጡት የአይ ኤም ኤፍ ምክትል ማኔጂንግ 
ዳይሬክተር ሚስተር ታካቶሺ ካቶ ከገንዘብ እና 
ኢኮኖሚ ልማት ሚኒስትር አቶ ሶፊያን አህመድ 
ጋር ዓርብ ዕለት በጋራ በሰጡት ጋዜጣዊ መግለጫ 
በኢትዮጵያ የታየው የዋጋ ግሽበት አሳሳቢ 
እንደሆነ ገልፀዋል።</p>

<p>ሚ/ር ካቶ በተለይ በምግብ ነክ ምርቶች ላይ 
የታየው የዋጋ ንረት ለአጠቃላይ የዋጋ ግሽበት 
ትልቅ አስተዋፅኦ ማድረጉን ተናግረዋል። 
የኢትዮጵያ ኢኮኖሚ ባለፉት ሦስት ዓመታት 
ፈጣን እድገት እንዳሳየ የገለፁት ሚ/ር ካቶ 
ከኢኮኖሚ እድገቱ ጋር በተያያዘ እንደ ሲሚንቶ 
ዓይነት መሰረታዊ ምርቶች እጥረት ተከስቷል 
ብለዋል። የዋጋ ግሽበቱን ጉዳይ አይ ኤም ኤፍ 
በጥንቃቄ መከታተል እንደሚፈልግ ኃላፊው 
አክለው ገልፀዋል።</p>

<p>የኢትዮጵያ መንግሥትም የአይ ኤም ኤፍን ስጋ 
እንደሚጋራ ነው የገለፀው። በተለይ በምግብ 
ምርቶች ላይ የታየው የዋጋ ጭማሪ ለኢትዮጵያ 
አዲስ ክስተት እንደሆነ የገለፁት አቶ ሶፍያ 
የምግብ ምርቶች ዋጋ ጭማሪ 12 በመቶ አካባቢ 
እንደሆነ ገልፀዋል። "እንዲህ ዓይነት የዋጋ 
ግሽበት ገጥሞን አያውቅም" ያሉት አቶ ሶፍያን 
በእህል ምርቶች ላይ የታየው የዋጋ ንረት 
በከተማ በሚኖረው ደሀው ኅብረተሰብ ላይ 
ከፍተኛ ጫና መፍጠሩን በተቃራኒው ደግሞ 
በገጠር የሚኖረው አርሶ አደር በእህል ዋጋ 
ጭማሪው ተጠቃሚ እንዳደረገው ተናግረዋል። 
በአጠቃላይ የተከሰተው የዋጋ ግሽበት መግሥትን 
በእጅጉ እንዳሳሰበው ነው ሚኒስትሩ የገለፁት 
አቶ ሶፍያን በተከሰተው የዋጋ ግሽበት ላይ 
የተለያዩ ጥናቶች በመካሄድ ላይ እንደሆኑ 
ገልጸዋል።</p>

<p>የዋጋ ንረት የተፈጠረበት ምክንያት ይህ ነው 
ብሎ በእርግጠኝነት የሚቀርብ ማስረጃ ለጊዜው 
ባይኖርም ለተፈጠረው የዋጋ ንረት አስተዋፅኦ 
አላቸው ተብለው የሚጠቀሱ ሁኔታዎችን አቶ 
ሶፍያን ዘርዝረዋል። የኢትዮጵያ ኢኮኖሚ 
ባለፉት ጥቂት ዓመታት ያሳየው ፈጣን እድገት 
ከፍተኛ የሆነ የምርቶች ፍላጎት መፍጠሩን 
ይህም የዋጋ ንረት እንደሚያስከትል ሚኒስትሩ 
አስረድተዋል። አርሶ አደሩ የተሻለ የመረጃ 
አገልግሎት የተሻለ የገጠር የብድር አገልግሎት 
ተጠቃሚ ለመሆን በመቻሉ የእህል ምርቱን 
ለገበያ የሚያቀርበው ከበፊቱ በተለየ ሁኔታ 
እንደሆነ አቶ ሶፍያን ተናግረዋል።</p>

<p>ሁኔታውን መንግሥት በቅርበት እየተከታተለ 
እንደሆነ የገለፁት አቶ ሶፍያን የዋጋ ንረቱን 
ለመቀነስ መንግሥት አስፈላጊውን ጥረት 
እንደሚያደርግ ተናግረዋል። አይ ኤም ኤፍ እና 
የኢትዮጵያ መንግሥት በቅርበት እና በተጠናከረ 
መልኩ አብሮ ለመሥራት መስማማታቸውን 
ባልሥልጣናቱ ገልፀዋል። የኢትዮጵያ በየዓመቱ 
በ11 ፐርሰንት እያደገ እንደመጣ የገለፁት ሚ/ር 
ካቶ በያዝነው የፈረንጆች ዓመት (GDP) ከ9-10 
ፐርሰንት ያድጋል ተብሎ እንደሚጠበቅ 
ገልፀዋል። ሚ/ር ካቶ ከጠ/ር መለስ ዜናዊ ከአቶ 
ሶፍያን አህመድ እና ከሌሎች ከፍተኛ 
ባለሥልጣናት ጋር ስለ ኢኮኖሚ እንቅስቃሴ እና 
ኢትዮጵያን ስለሚያጋጥሟት የኢኮኖሚ ፈተናዎች 
ሰፊ ውይይት አካሂደዋል።</p>

<p class="align-center"><a href="/Gazettas/Reporter/info/Reporter.sera.html">ከሪፖርተር መጋቢት 2 ቀን 1999</a></p>

</body>
</html>
