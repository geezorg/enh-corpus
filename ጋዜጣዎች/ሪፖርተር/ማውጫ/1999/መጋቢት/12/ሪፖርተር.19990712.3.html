<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" 
"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ተቃዋሚዎች የኢትዮጵያውያኑን መታገት 
አወገዙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ተቃዋሚዎች የኢትዮጵያውያኑን 
መታገት አወገዙ</h2>


<p>የኢትዮጵያ ተቃዋሚ የፖለቲካ ድርጅቶች 
በኢትዮጵያውያን ላይ እገታ መፈጸሙን አውግዘው 
በአስቸኳይ እንዲለቀቁ አሳሰቡ። የኢትዮጵያ 
መንግሥት የጀመረውን ዲፕሎማሲያዊ ጥረት 
በሰከነ አካሄድ አጠናክሮ እንዲቀጥልና የዓለም 
ኅብረተሰብ በአጋቾቹ ላይ ተጽዕኖ እንዲያሳድር 
ጠይቀዋል።</p>

<p>ኢዲኃሕ፣ ኤዴፓ-መድኅንና ኦፌዴን ባለፈው 
ሰኞ ለሪፖርተር ጋዜጣ በሰጡት አስተያየት 
የታጋቾቹ ደህንነት እንደሚያሳስባቸው 
ገልጸዋል። ተቃዋሚዎቹ ስለ እገታው በቂ መረጃ 
እንደሌላቸው በመግለጽ ድርጊቱን የፈጸመው 
ማንም ይሁን ማን፣ ወንጀል በመሆኑ የዓለም 
ማኅበረሰብ ሊያወግዘው እንደሚገባ 
አሳስበዋል።</p>

<p>የኢትዮጵያ ዴሞክራሲያዋ ኃይሎች ኅብረት 
ሊቀመንበር ፕሮፌሰር በየነ ጴጥሮስ የታገቱት 
ሰዎች ሁኔታ እንደሚያሳስባቸው ገልጸው፣ 
ያገታቸው አካል ማንም ይሁን ማን፣ ያለ ምንም 
ቅድመ ሁኔታ ሊለቃቸው ይገባል" ብለዋል። 
ጉዳዩን አስመልክቶ የኢትዮጵያ መንግስት 
ያወጣውን መግለጫ እንደሚጋሩት ተናግረዋል። 
በእገታው የኤርትራ መንግሥት እጅ ይኑርበት 
አይኑርበት መረጃው የሌላቸው ቢሆንም የውጭ 
ዜጎች ተፈተው ኢትዮጵያኑ መያዛቸው ግን 
ሻዕቢያ ሳይኖርበት እንደማይቀር 
እንደሚያመላክት ፕሮፌሰር በየነ ገልጸዋል።</p>

<p>"አሁንም ኢትዮጵያ በዚህ ጉዳይ ተነሳስታ ወደ 
ጦርነት የምታመራበትን መንገድ ዝግ ማድረግ 
አለባት። ዓለም አቀፋዊ ሕግን መሰረት ያደረገ 
ክስ ብቻ ማቅረብ አለባት" ብለዋል ፕሮፌሰር 
በየነ። የሶማሊያና የኤርትራ ጉዳዮች የተለያዩ 
መሆናቸውን በመግለጽ ኢትዮጵያ ሶማሊያ ውስጥ 
ገብታ አክራሪውን ያስወገደችው በሽግግር 
መንግሥቱ ግብዣ መሆኑን አስታውሰው የኤርትራው 
ግን ከዚህ ስለሚለይ የጦርነት መፍትሄ መምረጥ 
እንደሌለባት ተናግረዋል። "የሻዕቢያ 
መንግሥትን ማስወገድ የኢትዮጵያ መንግሥት ሥራ 
አይደለም፣ የአፍሪካ ቀንድ የፖሊስ ኃይል 
አይደለችም። አካባቢውን የማፅዳት ተልዕኮ 
የላትም አቅሙም መርሁም አይፈቅድላትም" 
ብለዋል።</p>

<p>የኦሮሞ ፌዴራላዊ ዴሞክራሲያዊ ንቅናቄ 
ሊቀመንበር አቶ ቡልቻ ደመቅሳ በበኩላቸው 
በእገታው ላይ የኤርትራ መንግሥት እጅ 
የለበትም ለማለት እንደሚከብዳቸው እና ተግባሩ 
ኢትዮጵያን የማተራመስ ተልዕኮ ያለው ሳይሆን 
እንደማይቀር ገምተዋል። የአፋር አብዮታዊ 
ግንባር ጉዳዩን ፈጽሞታል ብሎ ለማመን "የውጭ 
ዜጎችን ለይቶ ለምን ይለቃቸዋል?" ሲሉ 
ይጠይቃሉ። የኢትዮጵያን መንግሥት መግለጫ 
እንደሚጋሩት የተናገሩት አቶ ቡልቻ "እኛ ያለን 
መረጃ ውሱን ነው። በእርግጠኝነት መናገር 
አልችልም። ነገር ግን መንግሥት መረጃ ስላለው 
የኤርትራን መንግሥት ተጠያቂ ማድረጉን 
አንቃወምም" ብለዋል።</p>

<p>አቶ ቡልቻ የኢትዮጵያ መንግሥት የጀመረው 
ዲፕሎማሲያዊ ጥረት አጠናክሮ በመቀጠል በዓለም 
አቀፍ ሕግ መሰረት በተመድም በአፍሪካ 
ኅብረትም በኩል ታጋቾቹን ማስለቀቅ እንዳለበት 
በመጠቆም "ሰዎቹን ለማስለቀቅ ተብሎ የጦርነት 
ቁርሾ መቀስቀስ ግን ትክክል አይመስለኝም" 
ብለዋል። "ጦርነት ድረስ መሄድ የሚያስፈልግ 
አይመስለኝም የኤርትራ መንግሥት አሻፈረኝ ካለ 
ግን ማንም መንግሥት ወገኖችን የማዳን 
ኃላፊነት ስላለው የማይወስደው እርምጃ 
አይኖርም" በማለት ጦርነት፣ የመጨረሻው 
እርምጃ መሆን እንዳለበት ይናገራሉ። አቶ 
ቡልቻ ጦርነቱ "የመጨረሻ መሆን አለበት> መባሉ 
ግን እንደሚያሳስባቸው ተናግረዋል። 
የሻዕቢያን ቡድን ለማስወገድ መሞከር 
ኢትዮጵያን ሌላ ጣጣ ውስጥ የሚከት መሆኑንና 
"ከአንድ ሥርዓት ጋር የፈለግነውን ያህል 
ብንጣለው የማስወገድ እርምጃ የሕዝቡ እንጂ የ 
እኛ ሥራ አይደለም" ብለዋል። በአጠቃላይ 
በአጎራባች አገሮች ላይ መከተል ያለብን ፖሊሲ 
ሰላምን መሰረት ያደረገ መሆን እንዳለበት አቶ 
ቡልቻ ጠቁመዋል።</p>

<p>የኢዴፓ-መድኅን ሊቀመንበር አቶ ልደቱ 
አያሌው ድርጊቱ በጣም እንደሚያሳዝን እገታውን 
ማን እንደፈጸመው ግን በቂ መረጃ የሌላቸው 
መሆኑንና መንግሥት የሻዕቢያ እጅ እንዳለበት 
መረጃ ቢሰጥም በቂና አሳማኝ ማስረጃ 
እንዳልሆነ ተናግረዋል። አሁንም ወደ ሌላ 
እርምጃ ከመሄድ በፊት የድርጊቱ ፈጻሚና 
ተጠያቂ አካል ማን እንደሆነ በግልጽ መታወቅ 
እንዳለበት ጠቁመው ዓለም አቀፍ የመገናኛ 
ብዙኃን የውጭ ዜጎች ከተለቀቁ በኋላ ድርጊቱን 
ችላ ማለታቸው በጣም እንዳሳዘናቸው 
ገልጸዋል።</p>

<p>"የኤርትራ መንግሥት እጅ አለበት የሚል መረጃ 
እውነት ከሆነ ትክክለኛ ማስረጃ በማቅረብ 
ለዓለም ኅብረተሰብ ማሳመን ይኖርብናል" 
የሚሉት አቶ ልደቱ እርግጠኝነት በሌለበት 
ሁኔታ እርምጃ ለመውሰድ አስቸጋሪ መሆኑን 
አስረድተዋል። "ጉዳዩ የሰብአዊ መብትም 
የሉአላዊነትም ጥያቄ ስለሚሆን የኢትዮጵያ 
መንግሥት መረጃዎችን በማጠናቀር የኢትዮጵያ 
ሕዝብንና የዓለም አቀፍ ኅብረተሰብ በማሳመን 
መፍትሄ ለማግኘት የሰከነ አካሄድ መከተል 
አለበት" ብለዋል።</p>

<p class="align-center"><a href="/Gazettas/Reporter/info/Reporter.sera.html">ከሪፖርተር መጋቢት 12 ቀን 1999</a></p>

</body>
</html>
