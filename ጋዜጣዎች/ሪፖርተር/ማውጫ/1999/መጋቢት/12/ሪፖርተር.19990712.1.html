<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" 
"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ለታገቱት ኢትዮጵያውያን አርዱፍ 
ኃላፊነቱን ወሰደ
በደህና ሁኔታ ላይ እንደሚገኙ ጠቁሟል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ለታገቱት ኢትዮጵያውያን አርዱፍ 
ኃላፊነቱን ወሰደ
በደህና ሁኔታ ላይ እንደሚገኙ ጠቁሟል</h2>


<p>በአፋር ክልል ከአምስት አውሮፓውያን ጋር 
የታገቱት ስምንት ኢትዮጵያውያን አስመልክቶ 
ኃላፊነቱን እንደሚወስድ አፋር ሪቮሊዩሽነሪ 
ዴሞክራቲክ ዩኒቲ ፍሮንት (አርዱፍ) የአፋር 
አብዮታዊ ዴሞክራሲያዊ ኅብረት ግንባር ገለጸ። 
ተጋቾቹ በደህና ሁኔታ ላይ እንደሚገኙም ፍንጭ 
ሰጥቷል።</p>

<p>የግንባሩ መሪ ሙሳ ኢብራሂም ሃማዱ ለአጃንስ 
ፍራንስ ፕሬስ በሰጠው መግለጫ የኢትዮጵያ 
መንግሥት አሸባሪ ብሎ የርሱን ግንባር ከፈረጀ 
በኋላ ታጋቾቹን እንዴት መልቀቅ ይችላል? 
በሚለው ላይ ግንባሩ እየተነጋገረ መሆኑን 
አዣንስ ፍራንስ ፕሬስን ጠቅሶ ቢቢሲ 
ዘግቧል።</p>

<p>"ከታጋቾቹ መካከል ማንም የሞተ የለም። ሁሉም 
በደህና ሁኔታ ላይ ይገኛሉ። ታጋቾቹ የኛ 
ሕዝቦች ናቸው። እኛም ኢትዮጵያውያ ነን" 
ማለቱን ኤ.ኤፍ.ፒ ዘግቧል።</p>

<p>ባለፈው ሳምንት ውስጥ ስለታገቱት 
አውሮፓውያን በኤርትራ ቴሌቪዥን ለ20 ደቂቃዎች 
ቃለ መጠይቅ የተደረገላቸው የዚሁ ግንባር ቃል 
አቀባይ "የእገታ እርምጃው የተወሰደው በክልሉ 
(በአፋር) አሁንም መኖራችን ለኢትዮጵያ 
ለማረጋገጥ ነው" ማለታቸውን የፈረንሳይ የዜና 
ወኪል ዘግቧል።</p>

<p>አፋርን ለመጎብኘት የሚመጡ ቱሪስቶችን 
አስመልክቶ ከግንባሩ ፈቃድ ካልተሰጣቸው በቀር 
ሊጠለፉ እንደሚችሉ ሃማዱ አስጠንቅቋል።</p>

<p>አርዱፍ በኤርትራ መንግሥት የሚደገፍ አማጺ 
ቡድን ሲሆን በኢትዮጵያ፣ በኤርትራና ጅቡቲ 
የሚገኙ አፋሮችን ነፃ ለማድረግ በ1985 የተቋቋመ 
ነው። በኤርትራ ቴሌቪዥን በሰጠው መግለጫም 
ሆነ ለኤ.ኤፍ.ፒ በሰጠው ቃለምልልስ 
ኢትዮጵያኖቹ ያሉበት የት እንደሆነ፣ ለምን 
ከአውሮፓውያኑ ተለይተው እንደቀሩ፣ 
ከኢትዮጵያ ምን እንደሚፈለግ አልገለጹም።</p>

<p class="align-center"><a href="/Gazettas/Reporter/info/Reporter.sera.html">ከሪፖርተር መጋቢት 12 ቀን 1999</a></p>

</body>
</html>
