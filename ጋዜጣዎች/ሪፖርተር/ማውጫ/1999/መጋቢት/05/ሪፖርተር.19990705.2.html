<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" 
"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>መለስ የኢትዮጵያ የኢኮኖሚ ዕድገት 
በችግሮች የተከበበ መሆኑን ገለጹ
የዋጋ ግሽበትን ለማስወገድ የአይ.ኤም.ኤፍ 
መፍትሄን ኢትዮጵያ አልተቀበለችም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">መለስ የኢትዮጵያ የኢኮኖሚ ዕድገት 
በችግሮች የተከበበ መሆኑን ገለጹ
የዋጋ ግሽበትን ለማስወገድ የአይ.ኤም.ኤፍ 
መፍትሄን ኢትዮጵያ አልተቀበለችም</h2>


<p>በኢትዮጵያ ለተከታታይ ሦስት ዓመታትና 
ዘንድሮም 9.5 በመቶ የኢኮኖሚ ዕድገት 
ይመዘገባል ተብሎ ቢጠበቅም የአገሪቱ ኢኮኖሚ 
ዕድገት በተለያዩ ችግሮች የተከበበ መሆኑን 
ጠቅላይ ሚኒስትር መለስ ዜናዊ ገለጹ።</p>

<p>ጠቅላይ ሚኒስትር መለስ ባለፈው ሰኞ ለአገር 
ውስጥና ለውጭ ጋዜጠኞች በሰጡት መግለጫ 
የኢትዮጵያ ዕድገት በተለያዩ አስገራሚ ችግሮች 
የተከበበ መሆኑን ጠቁመዋል።</p>

<p>የኢትዮጵያ መንግሥትም ሆነ ዓለም አቀፉ 
የገንዘብ ድርጅት (IMF) ለአራተኛ ጊዜ የኢትዮጵያ 
ኢኮኖሚ 9.5 በመቶ ያድጋል የሚል ግምት 
እንዳላቸው የገለጹት አቶ መለስ የዚህ ኢኮኖሚ 
ዕድገት ግን "አስገራሚ" በሚሏቸውና እንዴት 
እንደተፈጠረ መንግሥታቸው ባልተረዳቸው 
የከተማ ችግሮች የታጀበ መሆኑን 
ተናግረዋል።</p>

<p>በምሣሌነት አዲስ አበባን የሚጠቅሱት አቶ 
መለስ በከተማዋ ከፍተኛ የሆነ የሥራ አጥነት 
ችግር ከኢኮኖሚ ዕድገቱ በተቃራኒ ሁኔታ 
መከሰቱን፣ ከፍተኛ የሥራ አጥነት ችግር 
በሚታይባት በዚህችው ከተማ ግን የቀን ሠራተኛ 
ደሞዝ በእጥፍ በማደግ ከስምንት ብር ወደ 18 ብር 
መድረሱን አስታውሰዋል።</p>

<p>ከፍተኛ የሥራ አጥነት ችግር እያለ የቀን 
ሠራተኛ ደሞዝ ለምን ጨመረ? የሚለው ጉዳይ 
አስገራሚ መሆኑን፣ ኢኮኖሚስቶች የቀን ሠራተኛ 
ደሞዝ ሊጨምር የሚችለው የሠራተኛ እጦት 
ሲከሰት መሆኑን እንደሚያምኑ ገልጸው የዚሁ 
መንስዔ እየተጠና እንደሆነ ተናግረዋል።</p>

<p>በከተማዋ ውስጥ ከፍተኛ የሥራ አጥነት ችግር 
ቢኖርም የሥራ አጥነት ችግር ተጠቂ ከሆኑት 
ወጣት ወንዶች ይልቅ በጉልበት ሥራ ላይ 
የተሰማሩት አብዛኞቹ ሴቶች መሆናቸው ሌላው 
አስገራሚ ክስተት መሆኑን ጠ/ሚኒስትሩ 
ጠቁመዋል።</p>

<p>የኢትዮጵያ ኢኮኖሚ ዕድገት በተከታታይ 
ዓመታት እያደገ መሆኑ በየጊዜው የሚገለጽ 
ቢሆንም የዚህን የኢኮኖሚ እድገት ለከተማ ድሃ 
ኅብረተሰብ እንዴት ብለው ነው የሚያስረዱት? 
በሚል ለቀረበላቸው ጥያቄ "ስለዚህ ጉዳይ 
ለማስረዳት አልሞክርም" ብለዋል።</p>

<p>የኢትዮጵያ ኢኮኖሚ አድጓል አላደገም የሚለው 
ንትርክ ውስጥ መግባት ቁምነገር እንዳልሆነ 
ነገር ግን ከዕድገቱ ኅብረተሰቡ በበቂ ሁኔታ 
ተጠቃሚ አለመሆኑ እውነት መሆኑን 
ተናግረዋል።</p>

<p>በአሁኑ ወቅት የኢትዮጵያን ኢኮኖሚ 
እያስቸገረ ያለው የዋጋ ግሽበት መሆኑንና 
በዚህም ዙሪያ ከዓለም አቀፉ የገንዘብ ድርጅት 
(አይ.ኤም.ኤፍ) ጋር መግባባት አለመቻሉን 
ልዩነቱ ግን መጠነኛ መሆኑን ገልጸዋል።</p>

<p>አይ.ኤም.ኤፍ እንደዚህ ዓይነት የዋጋ ግሽበት 
በሚከሰትበት ወቅት የኢኮኖሚውን ዕድገት 
ማቀዝቀዝ፣ የመንግሥት የበጀት ጉድለትን 
መቀነስ፣ በገበያ ላይ የሚዘዋወረውን የገንዘብ 
መጠን መቀነስ የሚሉ የተለመዱ መፍትሄዎችን 
እንደሚያስቀምጥ ይህ ግን ከኢትዮጵያ ተጨባጭ 
ሁኔታ ጋር የማይጣጣም መሆኑን 
አስረድተዋል።</p>

<p>የዋጋ ግሽበቱ መሠረታዊ ችግር የግብርና 
ምርቶች ግብይት መሆኑን የመፍትሄ አቅጣጫውም 
በዚሁ ዙሪያ ያተኮረ መሆን እንደሚገባው 
የተናገሩት ጠቅላይ ሚኒስትር መለስ 
መንግሥታቸው ለዚህ ሁለት መፍትሄዎችን አቅርቦ 
እንደነበር፣ ነገር ግን አንደኛው መፍትሄ 
አለመሳካቱንና ወደ ሁለተኛው ለመሸጋገር ጥረት 
ላይ መሆናቸውን አብራርተዋል።</p>

<p>ከተቀመጡት ሁለቱ መፍትሄዎች አንደኛውና 
ሳይሳካ የቀረው በዘንድሮው የመኸር ወቅት 
ለገበያ ይውላል ተብሎ የተጠቀሰውን አዲስ 
የእህል ምርት የዋጋ ግሽበቱን ያረጋጋዋል 
የሚለው ነው። በሁለተኝነት የተያዘውና በአሁኑ 
ወቅት ተግባራዊ እንቅስቃሴው ይጀመራል ተብሎ 
የሚጠበቀው ከአገሪቱ የኢኮኖሚ ዕድገት የዋጋ 
ግሽበቱ ተጎጂ የሆኑትን የከተማ ዝቅተኛ 
የኅብረተሰብ ክፍሎች በተለያየ መንገድ መጥቀም 
መሆኑን አብራርተዋል።</p>

<p class="align-center"><a href="/Gazettas/Reporter/info/Reporter.sera.html">ከሪፖርተር መጋቢት 5 ቀን 1999</a></p>

</body>
</html>
