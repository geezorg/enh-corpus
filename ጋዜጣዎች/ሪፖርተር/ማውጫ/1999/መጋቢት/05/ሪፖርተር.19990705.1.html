<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" 
"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የታገቱት ኢትዮጵያውያን ሁኔታ 
አልታወቀም
እንግሊዞቹ ተለቀው ለንደን ገቡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የታገቱት ኢትዮጵያውያን ሁኔታ 
አልታወቀም
እንግሊዞቹ ተለቀው ለንደን ገቡ</h2>


<p>ከሁለት ሳምንት በፊት ከእንግሊዛውያኑ 
ቱሪስቶች ጋር የታገቱት ኢትዮጵያውያን አሁንም 
አልተለቀቁም፣ ያሉበትም ሁኔታ አልታወቀም።</p>

<p>በደንከል አካባቢ በታጠቁ ሰዎች የታገቱት 
ኢትዮጵያውያን ከአውሮፓውያኖቹ ተለይተው 
መቅረታቸውና ስላሉበትም ሁኔታ አለመታወቁ 
ስጋት ፈጥሯል።</p>

<p>ኢትዮጵያውያኑና እንግሊዛውያኑ በታጣቂዎች 
በሌሊት ታፍነው የተወሰዱት በኤርትራ 
ኮማንዶዎች መሆኑን የአፋር ክልል ፕሬዚዳንት 
መናገራቸው ይታወሳል።</p>

<p>ከኢትዮጵያ ጋር ፍጥጫ ላይ የምትገኘው 
ኤርትራ "በጉዳዩ የለሁበትም" ብትልም ከእገታው 
ነፃ ሆነው የተለቀቁት እንግሊዛውያን የተገኙት 
ኤርትራ ውስጥ ሲሆን በቀጥታም የሄዱት ወደ 
አስመራ ነው።</p>

<p>የኢትዮጵያውያኑ ተለይቶ መቅረት ያሳሰበው 
የኢትዮጰያ መንግስት በአስቸኳይ እንዲለቀቁ 
ትላንት ማሳሰቢያ አስተላልፏል። "ስላሉበት 
ሁኔታ መረጃ ስለሌለን አስበናል። አለምንም 
ቅድመ ሁኔታ በተቻለ ፍጥነት መለቀቅ 
አለባቸው..." ሲሉ የማስታወቂያ ሚኒስትሩ 
ብርሃኑ ኃይሉ መናገራቸውን ሮይተር 
ዘግቧል።</p>

<p>የእንግሊዟ የውጭ ጉዳይ ሚኒስትር ማርጋሬት 
ቤከትም የእንግሊዛውያኑን መለቀቅና በደህና 
ሁኔታ መገኘት በገለጹበት ወቅት ስለተጠለፉት 
ኢትዮጵያውያን ደህንነት የሚያሳስባቸው 
መሆኑን ገልጸዋል። ከእንግሊዛውያኑ ጋር 
አብረው የነበሩት ኢትዮጵያውያን ደህንነት 
አሁንም ያሳስበናል ... ብለዋል ቤከት።</p>

<p>አምስቱ የተጠለፉት እንግሊዛውያን 
የተለቀቁት ትላንት ሲሆን ከእገታ ነፃ 
እንደሆኑ በቀጥታ አሥመራ ወደሚገኘው 
የእንግሊዝ ኤምባሲ ተወስደዋል። ከጥቂት 
ሰዓታትም በኋላ ከአሥመራ ወደ ለንደን 
እንዲበሩ ተደርጓል።</p>

<p>ታጋቾቹ አሥመራ ከደረሱ በኋላ የእንግሊዝ 
የውጭ ጉዳይ ሚኒስትር ቤከት ታጋቾቹ በሐኪም 
መታየታቸውና በአጠቃላይ በጥሩ ጤንነት ላይ 
እንደሚገኙ የሚያውቁ መሆኑን ተናግረዋል።</p>

<p>ሚኒስትሯ የኤርትራ መንግሥት ታጋቾቹን 
ለማስለቀቅ ከፍተኛ እገዛ እንዳደረገላቸው 
ጠቅሰው ለኢትዮጵያ መንግሥትና ለኤርትራ 
መንግሥት ምስጋና አቅርበዋል።</p>

<p>ታጋቾቹ የት እንደነበሩ ማን እንደጠለፋቸው 
እስካሁን ሁሉም ወገኖች ለመግለጽ አልፈለጉም። 
የእንግሊዝ መንግሥት በዚህ ጉዳይ ላይ ዝምታን 
ሲመርጥ የኤርትራ መንግሥት በአካባቢው የጎሳ 
መሪዎች ላይ ተጽእኖ በማድረግ እንዲለቀቁ 
ጥረት ማድረጉን ከመግለጽ በስተቀር መናገር 
አልፈለገም። "ምንም አይነት መግለጫ መስጠት 
አንፈልግም" ሲሉ የኤርትራ መንግሥት ቃል 
አቀባይ የማነ ገብረመስቀል ለአሶሽየትድ ፕሬስ 
ተናግረዋል።</p>

<p>ከትላንት በስቲያ ጠቅላይ ሚኒስትር መለስ 
ዜናዊ ለሃገር ውስጥና ለውጭ ሀገር ጋዜጠኞች 
በሰጡት መግለጫ ተጠላፊዎቹ የት እንደሚገኙና 
በማንስ እንደተጠለፉ ለመግለጽ የታጋቾቹን 
ደህንነት ለመጠበቅ ሲሉ ከመናገር 
ተቆጥበዋል።</p>

<p>ኢትዮጵያውያኖቹ ለቱሪስቶች 
በአስተርጓሚነት፣ በሾፌርነት፣ በምግብ 
አብሳይነት የሚያገለግሉ ናቸው። ያልተሳካውን 
ጉብኝት ያዘጋጁት የጉዞ ወኪል ኃላፊ ቶኒ ሂኪይ 
በአውሮፓውያኑ መለቀቅ መደሰታቸውን ሲገልጹ 
የስምንቱ ኢትዮጵያውያን ዕጣ ፈንታ አለመታወቅ 
እንዳሳሰባቸው ተናግረዋል።</p>

<p>ዜጐቿን እጇ ካስገባች በኋላ የታጋቾቹን 
ሰማቸውን ለመግለጽ ተቆጥባ የነበረችው 
እንግሊዝ ማንነታቸውን አሳውቃለች። ታግተው 
የነበሩት በኢትዮጵያ የብሪታንያ ኤምባሲ 
አንደኛ ጸሐፊ ፒተር ሩጅ፣ የኤምባሲው ሠራተኛ 
ጆናታ አየርላንድ፣ የዓለም አቀፋዊ የልማት 
ትብብር ዲፓርትመንት ሠራተኞች ማልኮም 
ስማርትና ላውሬ ቢውፊልስ የብሪትሽ ካውንስል 
ዳይሬክተር ባለቤት የሆኑት ሮሳና ሙር 
ናቸው።</p>

<p class="align-center"><a href="/Gazettas/Reporter/info/Reporter.sera.html">ከሪፖርተር መጋቢት 5 ቀን 1999</a></p>

</body>
</html>
