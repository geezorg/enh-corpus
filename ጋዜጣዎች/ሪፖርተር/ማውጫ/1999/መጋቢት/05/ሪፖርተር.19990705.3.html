<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" 
"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ሙሴቪኒ ኢሳያስን በሶማሊያ ጉዳይ ጠርተው 
ሊያነጋግሩ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ሙሴቪኒ ኢሳያስን በሶማሊያ ጉዳይ 
ጠርተው ሊያነጋግሩ ነው</h2>


<p>ኤርትራ "የዩጋንዳ ሠራዊት ከሶማሊያ ይውጣ" 
ብላ ከሰጠችው ማስጠንቀቂያ ጋር በተያያዘ 
የዩጋንዳው ፕሬዚዳንት የኤርትራ አቻቸውን 
ሊያነጋግሩ ነው።</p>

<p>በቤተ መንግሥታቸው ለጋዜጠኞች መግለጫ 
የሰጡት የዩጋንዳው የዎሪ ሙሴቪኒ ፕሬዚዳንት 
ኢሳያስ አፈወርቂን የሚያነጋግሩት ሀገራቸው 
ጠርተው መሆኑን ገልፀዋል።</p>

<p>"እኛ ሶማሊያ ውስጥ የገባነው እንደ ዩጋንዳ 
ሳይሆን እንደ የአፍሪካ ሕብረት አባል አገር 
ነው። ከዚህ የሚቃረን አመለካከት ኤርትራ 
ውስጥ ካለ የአፍሪካ ሕብረት ስብሰባ እንዲጠራ 
ማድረግ ይጠበቅባቸዋል" ሲሉ ሙሴቪኒ 
ተናግረዋል።</p>

<p>እስካሁን ድረስ የዩጋንዳ ሰላም አስከባሪ 
ሀይል እንቅስቃሴ እንዳረካቸው የገለፁት 
ሙሴቪኒ "ወታደሮቻችን በጥሩ ሁኔታ 
እየተንቀሳቀሱ ከመሆኑ በላይ በሕዝቡም ዘንድ 
ተወዳጅነት አትርፈዋል" ብለዋል።</p>

<p>የዩጋንዳው ፕሬዝዳንት አያይዘው ሠራዊታቸው 
ከሞቃዲሾ አየር ማረፊያ ጥበቃ ውጭ ወደ ሌላ 
ግዳጅ ወይም ስራ እንደማይሰማራ ገልጸዋል።</p>

<p>የሰላም አስከባሪው ቡድን ቃል አቀባይ ፓዲ 
አንዱንካ በበኩላቸው የሞቃዲሾ አየር ማረፊያ 
ሙሉ ለሙሉ ሥራ መጀመሩንና የተሳፋሪና የዕቃ 
ማጓጓዣ (የካርጎ) አይሮፕላኖች መደበኛ በረራ 
መቀጠላቸውን አስታውቀዋል።</p>

<p>አንዱንካ አያይዘውም ቁልፍ የመንግሥት 
ተቋማት የሚጠበቁበትን መንገድ እያመቻቹ 
መሆናቸውን ገልፀዋል።</p>

<p>የሶማሊያ ሽግግር መንግሥት አካላት በመጪው 
ሰኞ ሙሉ በሙሉ ከባይደዋ ወደ ሞቃዲሾ ለመዛወር 
ውሳኔ ተላልፏል።</p>

<p>ባለፈው አርብ የኤርትራ ማስታወቂያ ሚኒስትር 
አሊ አብዱ ዩጋንዳ በሶማሊያ ሠራዊቷን 
ማሠማራቷ ለሶማሊያ ሰላም ብቻ ሳይሆን ለክፍለ 
አህጉሩም ከፍተኛ ቀውስ ለመፈጠሩ መንስኤ 
ይሆናል ሲሉ አስጠንቅቀው ነበር።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር መጋቢት 5 ቀን 1999</a></p>

</body>
</html>
