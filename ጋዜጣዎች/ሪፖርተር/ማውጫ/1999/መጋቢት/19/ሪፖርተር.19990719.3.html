<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" 
"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ጋዜጠኞችና የአገር ውስጥ ታዛቢዎች ያለ 
ቦርዱ ፈቃድ ምርጫ እንዳይከታተሉ የሚያግድ 
ረቂቅ ሕግ ለፓርላማ ቀረበ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ጋዜጠኞችና የአገር ውስጥ ታዛቢዎች 
ያለ ቦርዱ ፈቃድ ምርጫ እንዳይከታተሉ 
የሚያግድ ረቂቅ ሕግ ለፓርላማ ቀረበ</h2>


<p>በተሻሻለው የምርጫ ሕግ ረቂቅ ብሔራዊውንና 
ክልላዊ ሀገር አቀፍ ምርጫን የሚከታተሉ 
ጋዜጠኞችና ታዛቢዎች መታዘብ የሚችሉት ከቦርዱ 
ፈቃድ ሲያገኙና የቦርዱም ውሳኔ ለፍርድ ቤት 
ይግባኝ የማይባልበት እንዲሆን ይደነግጋል።</p>

<p>ጋዜጠኞች ምርጫን ለመከታተል የሚችሉት 
በምርጫ ቦርዱ ፈቃድ እንዲሆን የተደረገው 
ቀድሞ ጋዜጠኞች የመለያ ማስረጃቸውን ከያዙና 
ወደ ድምፅ መስጫ ጣቢያዎች ገብተው 
እንዲከታተሉ ይፈቅድ በነበረው ሕግ ምትክ 
ነው።</p>

<p>ሕግ ሆኖ እንዲፀድቅ ለፓርላማ የቀረበው 
ይኸው ረቂቅ የሀገር ውስጥ ታዛቢዎችን ምርጫን 
የመከታተል ፈቃድ የመስጠት ኃላፊነት ለምርጫ 
ቦርድ ይሰጣል። ፈቃዱ የሚሰጠው ከማንኛውም 
የፖለቲካ ወገንተኛነት የፀዱ መሆናቸው 
ከተረጋገጠ በኋላ ቦርዱ በሚሰጠው ፈቃድ 
መሰረት ብቻ እንደሚሆን በረቂቅ ሕጉ ላይ 
ተጠቅሷል። ይህም የ1997 ዓ.ም በወጣው የምርጫ 
ሕግ "በምርጫ ውድድር ውስጥ የገቡ የፖለቲካ 
ድርጅቶች እና ሕዝቡ ልዩ ልዩ የህዝብ 
አደረጃጀት በተወካዮቻቸው አማካይነት 
የምርጫውን ሂደት ለመታዘብ የሚችሉ መሆኑን 
የሚገልጸው ድንጋጌ ተሰርዞ ነው።</p>

<p>በ1997 ዓ.ም በተሻሻለው የምርጫ ሕግ ምርጫን 
በተመለከተ "ለሕዝብ የሲቪክስ ትምህርት 
በስፋት የመስጠት" ብቻ ሥልጣን የነበረው 
የምርጫ ቦርድ በአዲሱ ረቂቅ አዋጅ ትምህርቱን 
ለሚሰጡ እና ለምርጫ ታዛቢዎች ፈቃድ 
የመስጠት፣ የመከታተልና የመቆጣጠር ተጨማሪ 
ሥልጣን ተሰጥቶታል።</p>

<p>ቦርዱ የማስተማር የፈቃድ ጥያቄ ሲቀርብለትም 
ፈቃድ ከመስጠቱ በፊት በርካታ ቅድመ ሁኔታዎች 
ማጣራት እንዳለበትና ፈቃድ የሚከለክለውም 
የይግባኝ መብት እንዳይኖረው አድርጎ 
ይደነግጋል።</p>

<p class="align-center"><a href="/Gazettas/Reporter/info/Reporter.sera.html">ከሪፖርተር መጋቢት 19 ቀን 1999</a></p>

</body>
</html>
