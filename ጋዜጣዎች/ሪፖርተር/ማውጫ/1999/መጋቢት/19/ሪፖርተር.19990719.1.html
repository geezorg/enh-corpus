<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" 
"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ፓርላማው በአዋጅ ያቋቋመውን ተቋም ለምን 
እንደተቋቋመ አልገባኝም አለ
ለተቋሙ የተመደበው ከመቶ ሚሊዮን ብር በላይ 
ተግባር ላይ አልዋለም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ፓርላማው በአዋጅ ያቋቋመውን ተቋም 
ለምን እንደተቋቋመ አልገባኝም አለ
ለተቋሙ የተመደበው ከመቶ ሚሊዮን ብር በላይ 
ተግባር ላይ አልዋለም</h2>


<p>የብሔራዊ አደጋ መከላከልና ዝግጁነት ፈንድ 
ለምን ጉዳይ እንደተቋቋመ ግልፅ እንዳልሆነለት 
የፈንዱ ተቆጣጣሪ የሕዝብ ተወካዮች ም/ቤት ቋሚ 
ኮሚቴ ገለጸ። በፈንዱ አስተዳደር ጽ/ቤት ውስጥ 
ከመቶ ሚሊዮን ብር በላይ ያለ ሥራ ተቀምጧል።</p>

<p>ተቆጣጣሪው የግብርናና ገጠር ልማት ጉዳዮች 
ቋሚ ኮሚቴ ባለፈው ሰኞ የግብርናና ገጠር ልማት 
ሚኒስቴርን የሥራ እንቅስቃሴ በገመገመበት 
ወቅት በሚኒስቴሩ ሥር ስለሚገኘው የአደጋ 
መከላከልና ዝግጁነት ፈንድ ምንነት 
ጠይቋል።</p>

<p>ከባለፈው ዓመት ጀምሮ የዚህን ፈንድ ሪፖርት 
ሲሰማ ቢቆይም ለምን ተግባር እንደተቋቋመ 
እንኳን ለመረዳት እንዳልቻለ ኮሚቴው 
ገልጿል።</p>

<p>ብሔራዊ የአደጋ መከላከልና ዝግጁነት ፈንድ 
በ1994 ዓ.ም መቋቋሙን፣ የተቋቋመበት ዓላማም 
ድንገተኛ አደጋዎች በሚከሰቱበት ወቅት 
ለዕርዳታ አስፈፃሚዎች ገንዘብ ማበደር መሆኑን 
በመግለጽ የጽ/ቤቱ ዳይሬክተር አቶ ታምሩ አያና 
ምላሽ ሰጥተዋል።</p>

<p>የአደጋ መከላከልና ዝግጁነት ፈንድ 
በተቋቋመበት ወቅት በአገሪቱ ከፍተኛ ድርቅ 
እንደነበር ያስታወሱት ኃላፊው በወቅቱ ከፍተኛ 
የብድር ጥያቄ ይቀርብ እንደነበርና እስከ 1995 
ዓ.ም ድረስ 70 ሚሊዮን ብር ማበደሩን 
ተናግረዋል።</p>

<p>ፈንዱ ብድር የሚሰጠው አደጋዎች ተከስተው 
ነገር ግን ዕርዳታ አስፈፃሚዎች ከለጋሾች 
በፍጥነት ገንዘብ ማግኘት ሳይችሉ ሲቀር 
ገንዘቡ ሲደርሳቸው የሚተኩ መሆናቸውን 
የሚያረጋግጥ ዋስትና ሲያቀርቡ ብቻ እንደሆነም 
ዳይሬክተሩ ገልጸዋል።</p>

<p>ከዚህ በተጨማሪ አደጋ ተከስቶ አፋጣኝ ምላሽ 
የሚሰጥ ሲጠፋና መንግሥቱ ዜጎቹ በአደገኛ 
ሁኔታ ውስጥ መሆናቸውን ሲያምን ፈንዱ በነፃ 
ለአስፈፃሚዎች እንደሚሰጥ የገለጹት 
ዳይሬክተሩ በቅርቡ የድንገተኛ አጣዳፊ 
ተቅማጥና ትውከትን ለመቆጣጠር ለጤና ጥበቃ 
ሚኒስቴር አሥር ሚሊዮን ብር መስጠቱን 
አስታውሰዋል።</p>

<p>ከ1996 ዓ.ም ወዲህ ባሉት ጊዜያት ግን ድርቁ 
በመቀነሱ የብድር ጥያቄ በብዛት 
እንደማይቀርብና 119 ሚሊዮን ብር አካባቢ ያለ 
ሥራ መቀመጡን ተናግረዋል።</p>

<p>ይህ ያለ ሥራ የተቀመጠ ብር መንግሥትን 
እንደሚያሳስብ ይህንንም በማሰብ ድንገተኛ 
አደጋዎች በማይኖሩበት ወቅት ያለ ሥራ 
የተቀመጠ ገንዘብን ሥራ ላይ ለማዋል 
የሚቻልበት መንገድ እንዲቀረጽ ጥረት እያደረገ 
መሆኑን ተናግረዋል።</p>

<p>የጥቃቅንናአነስተኛ ንግድን ወጣቶችንና 
ሴቶችን የመርዳት (በብድር መልክ) በግምጃ ቤት 
ሰነድ ጨረታ ውስጥ በመሳተፍ የወለድ ትርፍ 
ለማግኘት ያለ ሥራ የተቀመጠውን ገንዘብ 
ለማንቀሳቀስ ጥናት እየተካሄደባቸው ከሚገኙት 
ውስጥ እንደሚካተቱ አመልክተዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር መጋቢት 19 ቀን 1999</a></p>

</body>
</html>
