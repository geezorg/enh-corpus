<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" 
"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>በግብርና ምርቶች ዋጋ ላይ መንግሥት 
ጣልቃ ሊገባ ነው
ዝቅተኛ ገቢ ላላቸው የስንዴ ምርት በርካሽ ዋጋ 
ይቀርባል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በግብርና ምርቶች ዋጋ ላይ 
መንግሥት ጣልቃ ሊገባ ነው
ዝቅተኛ ገቢ ላላቸው የስንዴ ምርት በርካሽ ዋጋ 
ይቀርባል</h2>


<p>የግብርና ምርቶች ዋጋ በሚንርበትና 
በሚወዥቅበት ወቅት መንግሥት ጣልቃ በመግባት 
ማረጋጋት ሊጀምር ነው። በአሁኑ ወቅት 
የታየውን የዋጋ ግብሸት ለማረጋጋት ዝቅተኛ 
ገቢ ላላቸው የከተማ ነዋሪዎች በርካሽ ዋጋ 
ስንዴ ለማከፋፈል እቅድ ተይዟል።</p>

<p>ዝቅተኛ ገቢ ላላቸው የከተማ ነዋሪዎች 
በየወሩ ከ25 ኪሎ ያላነሰ ስንዴ ዋጋው 
እስኪረጋጋ ድረስ በተመጣጣኝ ዋጋ ለማቅረብ 
እንደታሰበ ለጉዳዩ ቅርበት ያላቸው ምንጮቻችን 
ገልፀዋል።</p>

<p>መንግሥት እርዳታውን ተግባራዊ የሚያደርገው 
ለከተማ ነዋሪዎች ሲሆን የአዲስ አበባ ከተማ 
የመጀመሪያ ተጠቃሚ ይሆናል ተብሎ 
ተገምቷል።</p>

<p>ይህ ፕሮግራም እስከ 2000 ዓ.ም የእህል ምርት 
መሰብሰቢያ ወይም አዲስ ምርት ገበአ ቀርቦ ዋጋ 
እስኪረጋጋ ድረስ የሚቀጥል ሲሆን በምን ያህል 
ዋጋ እንደሚሸጥ ግን ለጊዜው አልታወቀም።</p>

<p>መንግሥት ለዋጋ ማረጋጊያ የሚሆን በቂ 
የስንዴ ክምችት እንዳለውና ለኅብረተሰቡ 
በሽያጭ በሚቀርብበት ወቅት በርካሽ ዋጋ ሲሸጥ 
የገበያውን ሕግጋት ተከትሎ እንደሚሆን 
ምንጮቻችን አርጋግጠዋል።</p>

<p>መንግሥት ይህንን እርምጃ ሊወስድ የቻለው 
የአሜሪካ መንግሥት በርካሽ ዋጋ የሚሸጠውን 
የስንዴ ክምችት እንደሚተካ ስምምነት ላይ 
በመድረሱ መሆኑን ከምንጮቻችን ገለፃ ለመረዳት 
ተችሏል።</p>

<p>የግብርና ምርቶች ዋጋ አሁን በአገሪቱ 
እንደሚታየው ከመጠን በላይ በሚወጣበትና 
ከመጠን በታች በሚወርድበት ወቅት መንግሥት 
የገበያውን ሕግጋት ተከትሎ ጣልቃ የመግባት 
እቅድ እንዳለውም ለመረዳት ተችሏል። ይህንንም 
የሚከታተል የግብርና ምርቶች ማረጋጊያ ፈንድ 
ይቋቋማል።</p>

<p>ጠ/ሚ መለስ ዜናዊ በቅርቡ በሰጡት ጋዜጣዊ 
መግለጫ በአገሪቱ ያለው የዋጋ ግሽበት 
እንደሚያሳስባቸው መግለፃቸው የሚታወስ ነው። 
በዚህ ዓመት ወደ ገበያ ይገባል ተብሎ 
የተጠበቀው የገበሬው ምርት የዋጋ ግሽበቱን 
ያረጋጋዋል የሚል እምነት እንደነበራቸው ነገር 
ግን እንደተጠበቀው ባለመሆኑ ወደ ሁለተኛው 
መፍትሄ ለመግባት በዝግጅት ላይ መሆናቸውን 
ማስታወቃቸው ይታወሳል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር መጋቢት 19 ቀን 1999</a></p>

</body>
</html>
