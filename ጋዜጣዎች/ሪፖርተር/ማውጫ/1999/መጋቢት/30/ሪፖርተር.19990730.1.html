<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" 
"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>በእነ ኢንጅነር ኃይሉ መዝገብ ከተከሰሱት 
85 ተከሳሾች ላይ ብይን ተሰጠ
በአንደኛው ክስ የቀሪዎቹ ተከሳሾች ብይን ሰኞ 
ይሰጣል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በእነ ኢንጅነር ኃይሉ መዝገብ 
ከተከሰሱት 85 ተከሳሾች ላይ ብይን ተሰጠ
በአንደኛው ክስ የቀሪዎቹ ተከሳሾች ብይን ሰኞ 
ይሰጣል</h2>


<p>የእነ ኢንጂነር ኃይሉ ሻውልን ክስ የሚያየው 
የፌዴራል ከፍተኛ ፍርድ ቤት ባለፉት ረቡዕና 
ሐሙስ ውሎው በ85 ተከሳሽ ላይ የመከላከል፣ 
በነፃ የማሰናበትና ክስን የማቋረጥ ብይን 
ሰጠ።</p>

<p>በመጋቢት 26/1999 በዋለው ችሎት የቅንጅት 
የላዕላይ ምክር ቤት አባላት ናቸው፣ ባላቸው 
ላይ በአንደኛው ክስ እንዲከላከሉ ብይን 
የሰጠው የከፍተኛ ፍርድ ቤት በመጋቢት 27/99 
ችሎቱም ሕገ መንግሥቱን በሕገወጥ መንገድ 
ለማፍረስ የአመራሩን ሃሳብ የራሳቸው 
አስመስለው በመንቀሳቀስ የዐቃቤ ሕግ ማስረጃ 
ባቀረበባቸው ላይ በአንደኛው ክስ እንዲከላከሉ 
በሚከተሉት ላይ ብይን ሰጥቷል።</p>

<p>1ኛው ተከሳሽ ኢንጂነር ኃይሉ ሻውል፣ 2ኛው 
ተከሳሽ አቶ አባይነህ ብርሃኑ፣ 3ኛው ተከሳሽ 
ሻለቃ ጌታቸው መንግሥቴ 4ኛው ተከሳሽ ኢንጂነር 
ግዛቸው ሽፈራው፣ 5ኛው ተከሳሽ ዶ/ር ኃይሉ 
አርአያ 6ኛው ተከሳሽ አቶ ሙሉነህ ኢዮኤል 7ኛው 
ተከሳሽ አቶ ስለሺ ጠና 8ኛው ተከሳሽ ዶ/ር 
ብርሃኑ ነጋ፣ 9ኛው ተከሳሽ ዶ/ር በፈቃዱ 
ደግፌ፣ 11ኛው ተከሳሽ ዶ/ር ያዕቆብ ኃ/ማርያም፣ 
12ኛው ተከሳሽ ወ/ት ብርቱካን ሚደቅሳ፣ 19ኛው 
ተከሳሽ አቶ አስቻለው ከተማ፣ 14ኛው ተከሳሽ 
ዶ/ር ታዲዎስ ቦጋለ፣ 15ኛው ተከሳሽ አቶ 
ገብረፃድቅ ኃይለማርያም፣ 16ኛው ተከሳሽ አቶ 
አሰፋ ሃብተወልድ፣ 17ኛው ተከሳሽ አቶ ብሩክ 
ከበደ፣ 19ኛ ተከሳሽ አቶ ታምራት ታረቀኝ፣ 20ኛ 
ተከሳሽ አቶ አንዱአለም አራጌ፣ 21ኛ ተከሳሽ 
ወ/ሮ ንግሥት ገብረሕይወት 22ኛ ተከሳሽ አቶ 
ደበበ እሸቱ 23ኛ ተከሳሽ አቶ የኔነህ ሙላቱ 
የቅንጅት የላዕላይ ምክር ቤት አመራሮች ላይ 
እንዲከላከሉ ብይን ሰጥቷል።</p>

<p>10ኛው ተከሳሽ ፕሮፌሰር መስፍን 
ወልደማርያም፣ 24ኛው ተከሳሽ አቶ ማሙሸት 
አማረ፣ 29ኛው ተከሳሽ አቶ በድሩ አደም፣ 33ኛው 
ተከሳሽ አቶ አንተነህ ሙሉጌታ 34ኛው ተከሳሽ 
መላኩ ፈንታዬ 36ኛው ተከሳሽ ግርማ አማረ፣ 96ኛው 
ተከሳሽ መስፍን ደቤሳ፣ 97ኛው ተከሳሽ አቶ 
ብርሃኑ አለማየሁ፣ 98ኛው ተከሳሽ አቶ ውድነህ 
ጂዲ፣ 112ኛው ተከሳሽ አቶ መላኩ ኡንቻ፣ 113ኛው 
ተከሳሽ አቶ አብዮት ዋቅጅራ፣ 115ኛው ተከሳሽ 
አቶ መብራቱ ከበደ፣ 117ኛው ተከሳሽ አቶ ዳን ኤል 
በሪሁን፣ 118ኛዋ ተከሳሽ ወ/ት ቅድስት በቀለ 
122ኛው ተከሳሽ አቶ ተስፋዬ ታሪኩ፣ 123ኛው 
ተከሳሽ አቶ ዋልተንጉስ አስናቀ 124ኛው ተከሳሽ 
አቶ ሙሉ ጎሹ፣ 94ኛው ተከሳሽ አቶ ዳንኤል 
በቀለ፣ 95ኛው ተከሳሽ አቶ ነፃነት ደምሴ 
በአንደኛው ክስ በ32/1/ሀናለ፣ በ238 1-2 ሥር 
እንዲከላከሉ ተበይኗል።</p>

<p>ከዚህ ቀጥሎ የተዘረዘሩት በአንደኛው ክስ 
መከላከል ሳያስፈልጋቸው በነፃ እንዲሰናበቱ 
የተበየነላቸው ናቸው።</p>

<p>25ኛው ተከሳሽ አቶ ስለሺ አንዳርጌ፣ 30ኛው 
ተከሳሽ ኮሎኔል ታምሩ ጉልላት፣ 27ኛው ተከሳሽ 
አቶ ሃብታሙ ገብረሕይወት 28ኛው ተከሳሽ አቶ 
አሥራት ጣሴ፣ 31ኛው ተከሳሽ አቶ በቀለ ግርማ 
35ኛው ተከሳሽ አቶ ታዲዎስ በየነ፣ 37ኛው ተከሳሽ 
አቶ አለማየሁ መሰለ፣ 38ኛው ተከሳሽ ወ/ት 
ሰብለወርቅ ታደሰ፣ 39ኛው ተከሳሽ አቶ 
እስክንድር ነጋ፣ 125ኛው ተከሳሽ አቶ አንተነህ 
ጌትነት፣ 126ኛው ተከሳሽ አቶ ውድነህ 
ተመስገን፣ 127ኛው ተከሳሽ አቶ ወንድሜነህ 
ደሳለኝ፣ 107ኛው ተከሳሽ አቶ ታዬ ጌታቸው፣ 
119ኛው ተከሳሽ አቶ ተስፋዬ ጋታ፣ 92ኛው ተከሳሽ 
አቶ ካሳሁን ከበደ መከላከል ሳያስፈልጋቸው 
በነፃ ተሰናብተዋል።</p>

<p>በተጨማሪም 108ኛው ተከሳሽ አቶ ኢዮብ በቀለ፣ 
109ኛው ተከሳሽ አቶ መሐመድ ሰማን፣ 110ኛው 
ተከሳሽ አቶ ካሳ ታደሰ፣ 111ኛው ተከሳሽ ወጣት 
ፍቃዱ አሰፋ፣ 114 አቶ ምናለ ገብሬ፣ 116ኛው 
ተከሳሽ አቶ ገዛኸኝ ተስፋዬ መከላከል 
ሳያስፈልጋቸው በነፃ እንዲሰናበቱ ብይን 
ሰጥቷል።</p>

<p>ክሳቸው በሌሉበት የሚታዩት ከ41-69 ያሉት 
ተከሳሾች አንዳንዶቹ በነፃ ሲሰናበቱ 
የአንዳንዶቹ ክሳቸው እንዲቋረጥ ተደርጓል።</p>

<p>በሌሉበት ከሚታዩት ውስጥ 40ኛ ተከሳሽ አቶ 
አንዳርጋቸው ፅጌና 51ኛው ተከሳሽ አቶ ኤልያስ 
ክፍሌ በትላንትናው ዕለት በሌሉበት ጉዳያቸው 
የታየው አቶ መስፍን አማን ጥፋተኛ ናቸው የሚል 
ብይን ተሰጥቶባቸዋል።</p>

<p>በዚሁ መሰረት በአንደኛው ክስ መከላከል 
ሳያስፈልጋቸው በነፃ እንዲሰናበቱ የተደረጉት 
42ኛው ተከሳሽ አቶ ሰለሞን በቀለ፣ 43ኛው ተከሳሽ 
አቶ ክፍሉ ታደሰ፣ 44ኛው ተከሳሽ አቶ ብርሃነ 
መዋ፣ 47ኛው ተከሳሽ ፕሮፌሰር ጌታቸው ኃይሌ፣ 
50ኛው ተከሳሽ አቶ ታማኝ በየነ፣ 69ኛው ተከሳሽ 
አቶ ጌታቸው ጋረደው፣ 45ኛው ተከሳሽ ዶ/ር ማሞ 
ሙጨ፣ 46ኛው ተከሳሽ አቶ አብርሃ በላይ፣ 49ኛው 
ተከሳሽ አቶ ምርጫው ስንሻው፣ 60ኛው ተከሳሽ 
ዶ/ር ሞገስ ወልደማርያም፣ 52ኛው ተከሳሽ አቶ 
ዳዊት ከበደ፣ 53ኛው ተከሳሽ አቶ ሊሻን ግዛው፣ 
61ኛው ተከሳሽ አቶ ፋሲል በለጠ፣ 63ኛ ተከሳሽ 
አቶ ሰለሞን ተካልኝ፣ 66ኛ ተከሳሽ አቶ ከፈለው 
ማሞ፣ 68ኛ ተከሳሽ ዶ/ር አሰፋ ነጋሽ 93ኛ ተከሳሽ 
አቶ ክፍሌ ሙላት መከላከል ሳያስፈልጋቸው 
በነፃ ተሰናብተዋል።</p>

<p>41ኛው ተከሳሽ ዶ/ር ነገደ ጎበዜ፣ 52ኛው 
ተከሳሽ አቶ ዳዊት ከበደ፣ 62ኛው ተከሳሽ አቶ 
አረጋዊ በርሄ፣ 91ኛው ተከሳሽ ዶ/ር ታዬ 
ወልደሰማያት ደግሞ ክሳቸው እንዲቋረጥ 
ተበይኗል።</p>

<p>ፍርድ ቤቱ በአንደኛው ክስ ጥፋተኛ ሆነው 
መከላከል ያስፈልጋቸዋል ያላቸው ያገኛቸው 
የአቃቤ ሕግ ምስክሮቹ ክሱን አስረድተውባቸዋል 
በማለት ነው። በጋዜጣዊ መግለጫ በስብሰባ 
ሕገመንግሥቱን አደጋ ላይ የሚጥል ቅስቀሳ 
በማካሄድ፣ ታጣቂዎችን በማደራጀት፣ ዐመፅ 
በማስነሳትና ተካፋይ በመሆን በዚህም ምክንያት 
አደጋ በመፈጠሩ ዐቃቤ ሕግ በማስረጃ በብይኑ 
ላይ ገልጿል።</p>

<p>ፍርድ ቤቱ፣ ዓቃቤ ሕግ ያቀረበውን 
የመጀመሪያውን ክስ በሙከራ ደረጃ መፈፀማቸውን 
ይይዘዋል፣ አይዘውም፣ የሚለው ጭብጥ ከምርጫው 
በፊት ባሉ መግለጫዎች፣ ቅስቀሳዎች፣ 
ውይይቶች፣ ጋዜጣዊ መግለጫዎች፣ ቃለ 
መጠይቆች፣ ሰኔ 1/1997 እና በጥቅምት 21/98 ጀምሮ 
በታየው ክስተት የምክንያትና የውጤት መኖር 
አለመኖሩን መርምሮ በጠቀሰባቸው አንቀጽ 
የግለሰቦቹን ሊከላከሉበት የሚገባ ተሳትፎ 
ማየቱን በብይኑ አስረድቷል።</p>

<p>በዚሁ መሠረት ከምርጫው በፊት በአዲስ አበባ 
በተደረገው ሰልፍ፣ የተነገረውን በደጀንና 
በደብረ ማርቆስ የሕዝብ ስብሰባ ላይ 
የተነገረውንና ዓቃቤ ሕግ ያቀረበውን ማስረጃ 
ጠቅሷል። በተጨማሪ በጋዜጣ የወጡ ጽሑፎችና 
የቅንጅት መግለጫዎች ከምርጫው በኋላም 
በሕዝባዊ ስብሰባዎች በቃለመጠይቅና ከፍ ብሎ 
በተገለጸው ዘዴ የተደረጉ ንግግሮች፣ ዛቻዎችና 
አመፆችን የቀረበባቸውን ማስረጃ እንዳስረዳ 
ጠቅሷል። በጆርጂያንና በዩክሬን ዓይነት 
አመጾች ሕገመንግሥቱን ለመለወጥ ፍላጎት 
እንዳላቸው በተለያዩ ጊዜ የወጡ መግለጫዎች 
መጠቆማቸውን አንስቷል። ሰኔ 1/97 እና ጥቅምት 
22/98 የተደረገውን አመፅ የሕዝቡን ደህንነት 
የሚያውክ እንደነበር ጠቅሶ ስለዚህ ድርጊቱ 
በማንኛውም መለኪያ ቢለካ ሕገ ወጥ እርምጃና 
ወንጀል እንደሚሆን በብይኑ አካቷል።</p>

<p>በሰኔና በጥቅምት የተደረጉትን አመፆች 
መንግሥት በአመፅ ለመለወጥ መታሰቡን 
እንደሚያሳይና ኢ-ሕገ መንግሥታዊ መሆኑን 
በዚህም መሠረት የወንጀል መቅጫ ሕግ 238 
የተላለፈ ድርጊት መሆኑ በብይኑ አካቷል። 
በዚህም መሠረት ከምርጫ በፊትና በኋላ 
የተደረጉት በሰኔ አንድ 97ና በጥቅምት 28/98 ጀምሮ 
ለታዩት የምክንያትና ውጤት ግንኙነት 
እንደነበረው መገንዘቡን ጠቅሷል።</p>

<p>ቀጥሎ አንቀፅ (238) ለመጣስና ወንጀሉን 
ለመፈጸም በሙከራ ደረጃ በግለሰቦቹ መካከል 
ምን ዓይነት ስምምነት ነበር? የሚለውን 
ተመልክቷል።</p>

<p>የላዕላይ ምክር ቤት አባል በሆኑት ተከሳሾች 
መካከል፣ የቅንጅት አባል ድርጅቶች ውህደት 
ከመፈጸማቸው በፊት የነበሩትና በኋላም 
የተጨመሩት የላዕላይ ምክር ቤት አባላት 
ለሚወጡት የቅንጅት መግለጫዎች፣ የድርጅቱ 
ውሣኔዎች፣ ክስ ለቀረበባቸው ወንጀል ስምምነት 
ነበራቸው፣ ለማለት እንደሚቻል ፍርድ ቤቱ 
በይኗል።</p>

<p>ዓቃቤ ሕግ ሕገመንግሥትንና በሕገ መንግሥታዊ 
ሥርዓት ላይ ወንጀል በመፈጸም ክስ 
ያቀረበባቸው በሁሉም ተከሳሾች ላይ ነው።</p>

<p>በነፃ የተሰናበቱት ለተከሰሱበት ክስ የዐቃቤ 
ሕግ ማስረጃ ሊያረጋግጥላቸው ያልቻለ መሆኑን 
ፍርድ ቤቱ ጠቅሶ ከአንደኛው ክስ ነፃ 
አድርጓቸዋል።</p>

<p>ክሳቸው እንዲቋረጥ ብይን የተተላለፈላቸው 
የፈጸሙት አድራጎት በወንጀል ሕግ 2 
የሚያስከስስ ባለመሆኑ በሌላ አንቀጽ ቢከሰሱም 
ከ12 ዓመት በላይ ስለማያስቀጣ በሌሉበት ማየት 
አስፈላጊ ሆኖ ስላላገኘው የዐቃቤ ሕግን 
የመክሰስ መብቱን ጠብቆ እንዲቋረጥ 
ተደርጓል።</p>

<p>በተለየ ሁኔታ እንዲከላከሉ የተበየነባቸው 
91ኛው ተከሳሽ አቶ ዳንኤል በቀለና 95ኛው ተከሳሽ 
አቶ ነፃነት ደምሴ በድምፅ ብልጫ ነው። ዳኞች 
ልዑል ገብረማርያምና መሐመድ አሚን ሳኒ 
የዐቃቤ ሕግ ማስረጃ ድርጊቱን ለመፈጸማቸው 
የመሰከረባቸው መሆኑን በይነዋል። የዐቃቤ ሕግ 
ምስክሮች ተከሳሾቹ ኢሕአዴግ አፋኝ ነው፣ 
የተጭበረበረ ምርጫ ስለሆነ ይደገም፣ ብለው 
መናገራቸውንና 95ኛው ተከሳሽም ወጣቱ ቅንጅትን 
እንዲመርጥ እንዲያስተባብር ለምስክሩ 
የጠየቀው መሆኑን የዐቃቤ ሕግ ምስክር 
የተናገረውን፣ በሲ.አር.ዲ.ኤ በነበረው ስብሰባ 
መንግሥት መብራት ስለሚያጠፋ ባትሪ 
እንሰጣችኋለን ለማለታቸው የተመሰከረውንና 
በሰነድ የቀረቡትን ማስረጃዎች ማገናዘባቸው 
ተገልጿል። ተከሳሾች በመከላከያቸውም 
ያቀረቡት ስነድ ወደ ፓርላማ እንዲገቡ የገለጸ 
ቢሆንም ሌላው የጽሑፉ ይዘት ማጭበርበር 
ተፈጽሟል የሚለውን አቋማቸውን የሚያጎላ ሆኖ 
ማግኘቱ አብላጫው ድምፅ አካቷል።</p>

<p>የመሀል ዳኛው አቶ አዲል መሐመድ ከአብላጫው 
ድምፅ ተለይተዋል። ዐቃቤ ሕግ ያቀረበው 
ምስክር፣ ምስክርነት የሰጠባቸው በተከሳሾቹ 
ዙሪያ ብቻ አጥሮ መሆኑ፣ ለወራት 
ተደብቄባቸዋለሁ ያላቸውን ሰዎች እንኳ 
አላውቅም ማለቱ የቀሰቀሳቸውን ሰዎች ለዓመታት 
በኖረበት ሰፈር አላውቅም ማለቱ፣ ለማመን 
የሚያስቸግር መሆኑን ጠቅሰዋል። ምስክሩ 
ሰነዱን ተከሳሹ አቶ ነፃነት የሰጠው መሆኑን 
የመሰከሩትንና ተከሳሾች የሰጡትን ማስተባበያ 
ማገናዘባቸውንና ጽሑፉ የነሱ ለመሆኑ ተከሳሾቹ 
ባላመኑበትና በሌላም ወገን ባልተረጋገጠበት 
ሁኔታ ከቅንጅት ጋር የተያያዘ ነው ሊባል 
እንደማይችል ዳኛ አዲል አስተያየት 
ሰጥተዋል።</p>

<p>የ ዐቃቤ ሕግ ምስክሮች ተከሳሾቹ የ299 ድምፅ 
መጭበርበሩን መናገራቸውን የመሰከሩት 
የሚያሳየው ጥርጣሬንና ጥላቻን ወይም ለሌላው 
ወገንተኝነትን ቢሆንም የተከሰሱበት ግን ከዚያ 
በላይ ባለፈ መሆኑን ጠቅሰዋል። በስብሰባው 
ላይ የተናገሩት ጥምር መንግሥት ለማቋቋም 
መንቀሳቀሳቸውን አያሳይም። አማራጭ አቀረቡ 
እንጂ የወንጀል ይዘት ተብሎ ሊጠቀስ የሚችል 
ባለመሆኑ መከላከል ሳያስፈልጋቸው በነፃ 
እንዲሰናበቱ ከአብላጫው ድምፅ የተለዩበትን 
ሃሳብ አስፍረዋል።</p>

<p>በሐሙስ ዕለቱ ችሎት በአንደኛው ክስ በነፃ 
የተሰናበቱት አቶ ካሳሁን ከበደ በሌሎች ክሶች 
ስላልተከሰሱ በዕለቱ እንዲፈቱ ለማረሚያ ቤቱ 
ዋረንት እንዲጻፍ ታዟል።</p>

<p>የአንደኛው ክስ ነፃ የተባሉት በሌሎችም 
ክሶች ጉዳያቸው እስኪታይ በማረሚያ ቤት 
ይቆያሉ። ለአምስት ቀናት በንባብ ሲሰማ 
የቆየው ብይን በአንደኛው ክስ በሚመለከት 
የሁሉንም ተከሳሾች አልጨረሱም። ቀጣይ ቀጠሮ 
ለሚያዚያ 1 ቀን 1999 ዓ.ም ተቀጥሯል።</p>

<p>በችሎቱ ላይ ተከሳሽ ወይዘሮ ንግሥት 
ገብረሕይወት ልጃቸው በመታመሙ ቀድሞ ፍርድ 
ቤቱ እንዲጠይቁ የፈቀደላቸው ቀጣይነት 
እንዲሆን ለፍርድ ቤቱ አመልክተዋል።</p>

<p>በተያያዘ ዜና የፌዴራሉ ጠቅላይ ፍርድ ቤት 
ቀጥሮት የነበረው የእነ አቶ ስዬ አብርሃ ክስ 
በዳኞች አለመሟላት ለግንቦት 30/1999 
ተቀጥሯል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር መጋቢት 30 ቀን 1999</a></p>

</body>
</html>
