<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" 
"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>በቅርቡ በሚጀመረው የሕዝብና ቤት ቆጠራ 
የውጭ ዜጎችም ይቆጠራሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በቅርቡ በሚጀመረው የሕዝብና ቤት 
ቆጠራ የውጭ ዜጎችም ይቆጠራሉ</h2>


<p>በግንቦት ወር 1999 በሚጀመረው ሦስተኛው አገር 
አቀፍ የሕዝብና ቤት ቆጠራ የውጭ ዜጎችም 
ይቆጠራሉ።</p>

<p>ከተለያዩ አገሮች መጥተው ኢትዮጵያ ውስጥ 
የሚኖሩ የውጭ ዜጎች እንደሚቆጠሩና 
በእንግሊዝኛ ቋንቋ የተዘጋጀ አጭር መጠይቅ 
መዘጋጀቱን የገለፁት አቶ ያዕቆብ ሙደሲር 
በእስታትስቲክስ ኤጀንሲ የኦፕሬሽን ሜቶዶሎጂ 
መረጃ ማቀነባበሪያ ተጠባባቂ ምክትል ዋና 
ዳይሬክተር ናቸው።</p>

<p>"አብዛኛዎቹ አገሮች በየ10 ዓመቱ የሕዝብና 
ቤት ቆጠራ ያካሂዳሉ" ያሉት ዳይሬክተሩ 
ኢትዮጵያም ከቆጠራ የሚሰበሰበው መረጃ 
ለእድገታችን ወሳኝ በመሆኑ በሕገ መንግሥቱ 
አንቀጽ 103 መሠረት በየአስር ዓመቱ በአገሪቱ 
ጠቅላላ የሕዝብና ቤት ቆጠራ እንዲካሄድ 
ተደንግጓል በማለት ገልፀዋል።</p>

<p>ከግንቦት 21 እስከ ግንቦት 30/99 በሚካሄደው 
የሕዝብና ቤት ቆጠራ አፋርና ሶማሌን 
አያካትትም ያሉት አቶ ያዕቆብ በሁለቱ ክልሎች 
ያሉት ነዋሪዎች አርብቶ አደሮች በመሆናቸውና 
በቆጠራው ወቅት በአካባቢው ስለማይገኙ በህዳር 
ወር 2000 ዓ.ም ቆጠራው እንደሚካሄድ 
ተናግረዋል።</p>

<p>ከሐምሌ 1995 ጀምሮ ቅድመ ዝግጅቶች ሲካሄዱ 
ቆይቶ፣ የቆጠራ ፕሮጄክት ዶክመንቶች፣ 
ኮሚሽኖች፣ ካርታ መጠይቅ፣ የሙከራ ቆጠራ፣ 
ተጨማሪ በጀት የማፈላለግ ሥራዎች ማለቃቸውን 
ዳይሬክተሩ ጠቅሰው በእንግሊዝ አገር ታትመው 
አራት ዓይነት መጠይቆች ለስካኒንግ መረጃ 
ቅንብር በሚያመች ሁኔታ ተዘጋጅተዋል በማለት 
አብራርተዋል።</p>

<p>ያለፉት ቆጠራዎች ሙሉ በሙሉ ተጠናቆ ለሕዝብ 
ይፋ የተደረገው ቆጠራው ከተደረገ ከአንድ 
ዓመት ተኩል በኋላ መሆኑን ዳይሬክተሩ 
አስታውሰው የዘንድሮው ቆጠራ ካለፉት ጊዜያት 
የሚለየው ውጤቱን ለሕዝብ ይፋ ለማድረግ 
የስካኒንግ ማሽን መጠቀም በመቻሉ ነው። ይህም 
በመሆኑ ጊዜን በመቆጠብ ባጭር ጊዜ ውጤቱን ይፋ 
ለማድረግ እንደሚቻል አብራርተዋል።</p>

<p>54 ዝርዝር ጥያቄዎችን የያዘ ረዥም መጠይቅና 17 
መሰረታዊ ጥያቄዎችን የያዘ አጭር መጠይቅ 
መዘጋጀቱን የገለፁት አት ያዕቆብ በአጠቃላይ 20 
ሚሊዮን የመጠየቂያ ፎርሞችና አንድ ሚሊዮን 
የቆጠራ ቦታ ማጠቃላያ ቅፅና የቆጠራ ቦታ ደረጃ 
የሚሞላበት መጠይቅ መዘጋጀቱን ተናግረዋል።</p>

<p>ከሚያዚያ ሦስት እስከ ግንቦት 15/99 ድረስ 
በሦስት ደረጃ ለቆጣሪዎች ስልጠና እንደሚሰጥና 
አስፈላጊው ዝግጅት መጠናቀቁን አቶ ያዕቆብ 
ገልፀዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር መጋቢት 30 ቀን 1999</a></p>

</body>
</html>
