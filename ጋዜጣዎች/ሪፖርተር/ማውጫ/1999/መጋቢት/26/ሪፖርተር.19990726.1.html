<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" 
"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የቅንጅት አመራሮችና ... የፍርድ ቤት ውሎ
የነ አቶ ስዬ ክስ ውሳኔ ለዛሬ ተቀጥሯል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የቅንጅት አመራሮችና ... የፍርድ 
ቤት ውሎ
የነ ስዬ ክስ ውሳኔ ለዛሬ ተቀጥሯል</h2>


<p>በእነ ኢንጅነር ኃይሉ ሻውል መዝገብ 
የቀረበውን ክስ የሚያየው የፌዴራሉ ከፍተኛ 
ፍርድ ቤት ሁለተኛ ችሎት የሚሰጠውን ብይን 
የመጨረሻ ክፍል ዛሬ ለማሰማት ቀጠሮ ይዟል። 
የፌዴራሉ በእነ አቶ ስዬ አብርሃ ክስ ላይም ዛሬ 
የመጨረሻ ውሳኔ ለመስጠት ቀጠሮ ይዟል።</p>

<p>የእነ ኢንጅነር ኃይሉን ክስ የሚያየው 
የፌዴራሉ ከፍተኛ ፍርድ ቤት ለብይን ከቀጠረ 
ወዲህ ላለፉት አራት ቀጠሮዎች ዐቃቤ ሕግ 
ያቀረበውን ክስና ለክሱ ያስረዳልኛል ብሎ 
ያቀረባቸውን ማስረጃዎች ሲያሰማ ሰንብቷል። 
በዚህ መሠረት ዐቃቤ ሕግ ያቀረባቸው የቪዲዮ. 
የኦዲዮ፣ የጋዜጦች፣ የሰነድና የሰው 
ምስክርነት ይዘትን ሲያነብ ሰንብቷል። በዛሬው 
ቀጠሮ ቀሪዎቹን የዐቃቤ ሕግ የሰው 
ማስረጃዎችና ብይኑን ለማሰማት ቀጠሮ 
ይዟል።</p>

<p>መዝገቡ ለብይን ከተቀጠረ በኋላ የዐቃቤ ሕግ 
በማስረጃዎች እንዲተረጎሙና ምርጫ ቦርድ 
የምርጫ ውጤቱን እንዲያቀርብ ሲታዘዙ፣ 
ትርጉሞቹን በማደልና በጉዳዩ ውስብስብነት 
ምክንያት ሥራው ባለመጠናቀቁ ሦስት ቀጠሮዎች 
ተሰጥተዋል።</p>

<p>የብይኑ መንደርደሪያ መሰማት ከጀመረ ወዲህ 
የዛሬውን ሳይጨምር የሦስት ቀናቶች ቀጠሮ 
ወስደውበታል። በነዚህ ጊዜያት ፍርድ ቤቱ 
ያስቻለው የጊዜ ርዝማኔ በየቀናቱ በሁለት 
ሰዓትና በሁለት ሰዓት ከአስር ደቂቃዎች 
መካከል ነው።</p>

<p>ከዚያ ያለፈ ሰዓታት ለማስቻል ያልቻለው 
አንደኛው ዳኛ በሕክምና ፈቃድ ላይ በመሆናቸው 
እንደሆነ ገልጿል።</p>

<p>በትላንትናው ዕለት ዶ/ር ብርሃኑ ነጋ 
የኢትዮጵያ ቴሌቪዥን ባሰራጨው ሪፖርት ላይ 
ቅሬታቸውን አሰምተዋል። ዶ/ር ብርሃኑ 
"በተከሰስንበት ክስ ፍ/ቤቱ ለዜና አገልግሎት 
ብይን መስጠቱን ገልጿል ወይ?" ሲሉ ፍርድ ቤቱን 
ጠይቀዋል። ከችሎቱ እንዲህ አለመደረጉ 
ከተገለፀላቸው በኋላ ቴሌቪዥን የሚያቀርበው 
ዘገባ የዐቃቤ ሕግን ክስ ፍርድ ቤቱ እንደብይን 
አድርጎ የሚዘግብ መሆኑንና አንድም በትክክል 
እንዲዘግብ አለበለዚያም እንዲተው ለፍርድ ቤቱ 
አመልክተዋል። በዚህ ጉዳይ ላይ ፍርድ ቤቱ 
መልስ አልሰጠም።</p>

<p>በሌላ በኩል እነ አቶ ስዬ አብርሃ 
የተከሰሱበትና ስድስት ዓመት የፈጀው ክስ ዛሬ 
ለውሳኔ ተቀጥሯል።</p>

<p>አቶ ስዬ አብርሃ በሙስና ወንጀል የተከሰሱት 
አንድ እህታቸውን ጨምሮ ከሌሎች ወንድሞቻቸው 
ጋር ግንቦት 11 ቀን 1993 ዓ.ም ከተያዙ በኋላ 
ነው።</p>

<p>የፌዴራል ስነ ምግባርና ፀረ ሙስና ኮሚሽን 
አቃቤ ሕግ በእነ አቶ ስዬ ላይ ክስ የመሰረተው 
ጥቅምት 13 ቀን 1994 ዓ.ም ሲሆን ክሱ እንደገና 
ተሻሽሎ እስከ ቀርበበት እስከ መስከረም 1995 
ዓ.ም ድረስ ጉዳዩ በውል አልተጀመረም ነበር።</p>

<p>መስከረም 25 በተሻሻለው ክስ መሠረት በሶስት 
መዝገብ የተከፋፈለ ሲሆን በአንደኛው አቶ 
አሰፋ አብርሃ ሃጎስን፣ አቶ በሻህ አዝምቴን፣ 
አቶ ፍፁም ዘዓብ አስግዶምንና ሚስተር ህሪያር 
ቢሂስንያንን ያካተተ ነበር።</p>

<p>ሁለተኛው መዝገብ ወ/ት ትምረት አብርሃንና 
አት ስዬ አብርሃን የሚመለከትና ለብቻው 
ተለይቶ የቀረበ ሲሆን በዚህ መዝገብ የቀረበው 
ክስ ሐምሌ 24 ቀን 1995 ዓ.ም ተዘግቶ በነፃ 
ተሰናብተዋል።</p>

<p>ሌላው የክስ መዝገብ አቶ አሰፋ አብርሃ፣ አቶ 
ስዬ አብርሃ፣ አቶ ታምራት ላይኔ፣ አቶ ምህረተ 
ዓብ አብርሃ፣ አቶ ፍስሃ አብርሃ እና አቶ ፍፁም 
ዘዓብ አስገዶም የተከሰሱበት ነው።</p>

<p>በተለይም በዚህ መዝገብ የአቃቤ ሕግ 
ምስክሮችና ማስረጃዎች ከታህሳስ 7 እስከ 
መጋቢት 24/95 ዓ.ም ድረስ ከተሰሙ በኋላ ፍ/ቤቱ 
ተከሳሾች እንዲከላከሉ ህዳር 18 ቀን 1996 ዓ.ም 
ብይን ሰጥቶ የነበረ ሲሆን ተከሳሾች 
የመከላከያ ማስረጃ ዝርዝራቸውን ያቀረቡት 
መጋቢት 14 ቀን 1996 ዓ.ም ነበር።</p>

<p>ተከሳሾቹ የመከላከያ ዝርዝራቸውን በዚህ ቀን 
ቢያቀርቡም ከመጋቢት 14/96 ዓ.ም ጀምሮ እስከ 
ጥቅምት/98 ዓ.ም ድረስ ችሎቱ ሳይሟላ በመቅረቱ 
የምስክሮች መሰማ ሂደቱ ሳይከናወን 
ቆይቷል።</p>

<p>የመከላከያ ምስክሮች ከየካቲት 7/98 ዓ.ም እስከ 
ጥቅምት 15/99 ዓ.ም ድረስ ተሰምተው ከተጠናቀቀ 
በኋላ ለውሳኔ ባለፈው ተቀጥሮ በዳኞች 
አለመሟላት ለዛሬ ተለዋጭ ቀጠሮ መያዙ 
ይታወሳል።</p>

<p class="align-center"><a href="/Gazettas/Reporter/info/Reporter.sera.html">ከሪፖርተር መጋቢት 26 ቀን 1999</a></p>

</body>
</html>
