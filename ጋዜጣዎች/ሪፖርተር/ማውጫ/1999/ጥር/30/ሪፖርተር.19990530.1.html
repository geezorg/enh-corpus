<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" 
"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>በምርጫ እለት ውጤቱን የሚተነብይ መረጃ 
ማዘጋጀት የሚከለክል ህግ ሊወጣ ነው
-ጋዜጠኞችም ስለ ውጤቱ አስተያየት እንዳይሰጡ 
ያግዳል
- ሀገር በቀል ያልሆኑ መያዶች ምርጫውን 
አይታዘቡም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በምርጫ እለት ውጤቱን የሚተነብይ 
መረጃ ማዘጋጀት የሚከለክል ህግ ሊወጣ ነው
-ጋዜጠኞችም ስለ ውጤቱ አስተያየት እንዳይሰጡ 
ያግዳል
-ሀገር በቀል ያልሆኑ መያዶች ምርጫውን 
አይታዘቡም</h2>


<p>ማንኛውም ሰው በምርጫ እለት የምርጫ ውጤት 
ትንበያን መረጃ በማዘጋጀት ያሰራጨ ወይም 
እንዲዘጋጅ ያደረገ ወይም በማንኛውም መንገድ 
ለሕዝብ የገለፀ ላይ የአንድ አመት እስራት 
ወይም መቀጮ የሚጥል ሕግ ተረቀቀ።</p>

<p>በፓርላማ ውስጥ የሚሳተፉ ፓርቲዎች 
ከተወያዩበት በኋላ ለፓርላማው የሚቀርበው ይህ 
ረቂቅ አዋጅ በስራ ላይ ያለውን የምርጫ ቦርድ 
አዋጅ የሚያሻሽል ነው።</p>

<p>ረቂቅ አዋጁን በስራ ላይ ካለው በጉልህ 
የሚለየው በምርጫው እለት ውጤቱን የሚተነብይ 
መረጃዎች ማዘጋጀት እንዲሁም ለሕዝብ 
እንዲሰራጩ ማድረግ የሚያስቀጣ መሆኑ አንዱ 
ነው።</p>

<p>ሌላው ቦርዱ የምርጫውን ውጤት በይፋ ለሕዝብ 
ከማሳወቁ በፊት ከሀገር ውስጥም ሆነ ከውጭ 
ሀገር ጋዜጠኞች ስለውጤቱ አስተያየት 
እንዳይሰጡ የሚከለክል መሆኑ ነው።</p>

<p>በምርጫ ጣቢያዎች የሚደረጉ ቆጠራዎች 
ከተጠናቀቁ ከአንድ ሰዓት በኋላ የየጣቢያዎቹ 
ውጤት በጣቢያው ማስታወቂያ ሰሌዳ ለሕዝብ 
በይፋ የሚገለፅ መሆኑን ረቂቅ አዋጁ ያስቀመጠ 
ቢሆንም በሌላ አንቀጽ ደግሞ ይፋዊ መግለጫ 
ለሕዝብ የሚሰጥበት ቀን ቦርዱ የሚያሳውቅ 
መሆኑን ይገልፃል።</p>

<p>ጋዜጠኞች እስከ የትኛው ይፋዊ መግለጫ እለት 
አስተያየት መስጠት እንደማይችሉ ረቂቅ አዋጁ 
አይጠቅስም።</p>

<p>በሌላ በኩል የአገር ውስጥና የውጭ 
ታዛቢዎችን አስመልክቶ አዲስ ድንጋጌ 
አርቅቋል።</p>

<p>ምርጫውን ለመታዘብ የሚችሉ የአገር ውስጥ 
ታዛቢዎች በህጋዊ መንገድ ፈቃድ አውጥተው 
የሚንቀሳቀሱ አገር በቀል ድርጅቶች መሆን 
እንዳለባቸው ይገልፃል።</p>

<p>ከዚህ በተጨማሪም ከማንኛውም የፖለቲካ 
ድርጅት ገለልተኛ የሆኑና ለምርጫው 
ፍትሃዊነትና ነፃነት ምቹ ሁኔታዎች የሚፈጥር 
ዝግጅት ያደረጉ መሆን እንዳለባቸው 
ያውጃል።</p>

<p>ረቂቅ አዋጁ በአገር ውስጥ የሚገኘው አለም 
አቀፍ ድርጅቶች ምርጫውን ለመታዘብ እንዲችሉ 
ያስቀመጠው አንቀፅ ካለመኖሩ በተጨማሪ "ሀገር 
በቀል የሆኑት ድርጅቶች ህጋዊ ፈቃድ አውጥተው 
የሚንቀሳቀሱ ድርጅቶች መሆን አለባቸው" 
የሚለው ምን አይነት ፈቃድ እንደሆነ 
አይገልፅም።</p>

<p>በአንድ ምርጫ ወቅት የመራጮች ትምህርት 
ለመስጠት በቦርዱ ፈቃድ የተሰጠው ድርጅት 
በዚያው ምርጫ ላይ ለታዛቢነት መሳተፍ 
እንደማይችልም ይገልፃል።</p>

<p>እያንዳንዱ የምርጫ ክልል በሕዝብ የሚመረጡ 
የሕዝብ ታዛቢዎች፣ እንዲሁም ምርጫ ጣቢያዎች 
በህዝብ የሚመረጡ 5 ታዛቢዎች እንደሚኖሯቸውና 
የታዛቢ ምርጫ በሚደረግበት ወቅት ተወዳዳሪ 
ፓርቲዎች እንዲገኙ ጥሪ እንደሚደረግ 
ይገልፃል።</p>

<p>የውጭ ታዛቢዎችን አስመልክቶ መንግሥት 
አስፈላጊ ሆኖ ካገኘው ይጋብዛል የሚል አንቀፅ 
መቀመጡንም ከደረሰን መረጃ ለማወቅ 
ተችሏል።</p>

<p>በአሁኑ ወቅት የምርጫ ቦርድ አዋጅን 
ለማሻሻል በሚያስችለው በዚህ ረቂቅ አዋጅ ላይ 
በፓርቲዎች መካከል ውይይቱ የቀጠለ ሲሆን 
ፓርቲዎቹ በዚህ ውይይታቸው ወቅት ዘንድሮ 
ይካሄዳል ተብሎ የሚጠበቀውን ምርጫ ለሚቀጥለው 
ዓመት ማስተላለፋቸው ይታወሳል።</p>

<p>የመንግሥት ተጠሪ ሚኒስትሩ አቶ ሽፈራው 
ጃርሶ ውይይቱ ባለፈው አርብ እንደሚጠናቀቅ 
የገለፁ ቢሆንም ውይይቱ አሁንም እንደቀጠለ 
ነው።</p>

<p>ፓርቲዎች ለቦርዱ አባልነት ገለልተኛና ብቁ 
ናቸው የሚሏቸውን ግለሰቦች በአሁኑ ወቅት 
እየጠቆሙ ሲሆን ጠ/ሚ መለስ ዜናዊ በህገ 
መንግስታዊ ስልጣናቸው ከተጠቆሙት ውስጥ 
በመምረጥ ዘጠኝ አባላትን ይሾማሉ ተብሎ 
ይጠበቃል። ይሁን እንጂ ኢዲአፓ መድህን 
ፓርቲዎች በቦርዱ የአባልነት ድርሻ ይኑራቸው 
በሚል የቀድሞ አቋሙ መፅናቱን ለማወቅ 
ተችሏል።</p>

<p class="align-center"><a href="/Gazettas/Reporter/info/Reporter.sera.html">ከሪፖርተር ጥር 30 ቀን 1999</a></p>

</body>
</html>
