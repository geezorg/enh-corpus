<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" 
"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ስደት ከሶማሊያ ወደ ኢትዮጵያ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ስደት ከሶማሊያ ወደ ኢትዮጵያ</h2>


<p>በተባበሩት መንግሥታት ድርጅት የስደተኞች 
ጉዳይ ኮሚሽን ዘገባ መሰረት ካለፈው ዓመት 
እስካሁን ወደኢትዮጵያ የተሰደዱት ስደተኞች 
ከ34‚000 አያልፍም። ይኸ ቁጥር በ1980ዎቹ 
መጀመሪያ ወደ ኢትዮጵያ ከተሰደዱት 250‚000 
ሶማሊያውያን ቁጥር ጋር ሲተያይ ከቁጥር 
የሚገባ አይደለም። በዚያን ጊዜ በምስራቅ 
ኢትዮጵያ ሃርትሼክ የስደተኞች ካምፕ 
በሶማሊያውያን ታጭቆ ነበር።</p>

<p>አዲስ አበባም ብትሆን ትንሿ ሞቃዲሾ 
እስከመባል ደርሳ እንደነበርና አሁንም 20‚000 
የሚሆኑ ሶማሊያውያን እንደሚኖሩ ይታወቃል። 
"አንዳንዶች ሊቆዩባቸው የሚችሉ ቤተሰቦች 
አሏቸው። ግማሾችም ስድስትም ሰባትም እየሆኑ 
በአንድ ክፍል ይኖራሉ።" እንደ ሮይተር 
ዘገባ።</p>

<p>ሶማሊያውያን በአዲስ አበባ የማኅበረሰብ 
ማኅበር አቋቁመዋል። በማኅበሩ ፅሕፈት ቤት 
ወደ ካናዳ ጥገኝነት ለመጠየቅ የሚሞላው ፎርም 
በየግድግዳው ላይ ተለጥፏል። የማኅበሩ አባል 
እንደሚለው አዲሶቹ ስደተኞች ወደ አገራቸው 
ቢመለሱ ይወዳሉ።</p>

<p>"በሞቃዲሾ ያለውን መሻሻል እየተጠባበቁ 
ነው። ትጥቅ መፈታቱ መከናወኑን ካዩ ወደ 
ሃገራቸው መመለስ ይጀምራሉ። እዚያ ብዙ እድል 
አለ። የተፈጥሮ ሃብት አለ። ዩራንየም አለ፣ 
ነዳጅ ጋዝ አለ"</p>

<p>አንድ ቀን አብዱራህማን አቡበከር አጥብቆ 
የሚወደውን የአርሴናል የእግር ኳስ ጨዋታ 
በሳተላይት ቴሌቪዥን እየተመለከተ ባለበት 
ወቅት፣ ሰባት ታጣቂዎች ደርሰው የጥይት 
እሩምታ ለቀቁባቸው። "ይኸን ማየት 
ተከልክሏል፣ ይኸ እስልምናን መፃረር ነው" 
እያሉም ይጮሁ ነበር። ሲል የ18 ዓመቱ 
የኤሌክትሪካል ኢንጅነሪንግ ተማሪ 
አብዱራህማን ይናገራል። "ፈርተን ስንሮጥ 
በክላንሽኩቭ ጠመንጃዎቻቸው በአናታችን ላይ 
ይተኩሱ ነበር፣ ያን ጊዜ አገር ለቅቄ መሄድ 
አለብኝ ብዬ ወሰንኩ።"</p>

<p>ባለፈው ታህሳስ ወር የእስልምና ፍርድ ቤቶች 
ኅብረት እየተጠናከረ ሲመጣ ከተማዋን ለመልቀቅ 
የሚያወላውል ነገር አልነበረም። አብዱራህማን 
ከሌሎች ሶማሊያውያን ጋር ሆኖ ሚኒባስ 
ተከራይተው ወደ ሶማሊላንድ ሄዱ። በዚያ በኩል 
ወደ ኢትዮጵያ ገቡ።</p>

<p>ከወር በኋላ ሁኔታዎች ተለዋወጡ። አክራሪዎቹ 
ተባረው የሽግግር መንግሥቱ ሞቃዲሾ ገብቷል። 
ይሁንና ከሞቃዲሾ ለመልቀቅ መወሰን ቀላል 
የነበረውን ያህል ወደ ሶማሊያ ለመመለስ 
መወሰን ቀላል አልሆነላቸውም። "አሁንም 
ጠመንጃዎች በማንም ሰው እጅ ናቸው" ይላል 
አብዱራህማን ለሮይተር ዜና ወኪል። "ሁሉም 
ትጥቁን አስካልፈታ ድረስ ወደሶማሊያ 
አልመለስም። አንድ ቀን ግን እንደዚያ 
ይሆናል። ወር ያህል ሊወስድ ይቻላል። 
የሽግግር መንግሥቱ ሞቃዲሾ መግባቱ 
አስደስቶኛል። የእስላም ፍርድ ቤቶች እንደገና 
የሚመጡበት ሁኔታ ይኖራል ብዬ አላስብም። 
ስለዚህ ትምህርቴን ለመቀጠል እንደገና መመለስ 
አለብኝ። ግን ገና አልወሰንኩም።</p>

<p>አብዲ አብዱላህ ከሞቃዲሾ የወጣው ባለፈው 
ጥቅምት ወር ነበር። ሃሳቡ በአሜሪካ ሜኖስታ 
ወደሚኖሩት ዘመዶቹ ለመሄድ ነበር። ያ 
ባይሳካም ወደ ሞቃዲሾ መመለሱን ርግጠኛ 
አይደለም። "ገና አስተማማኝ ቦታ አልሆነም። 
አሁንም የሕብረቱ ተከታዮች ቀርተዋል። ሁሉም 
ሲንበረከክ ተመልሼ እሄድ ይሆናል።"</p>

<p>ሁለቱም አስተያየት ሰጪዎች ሃሳባቸውን 
የገለፁት አዲስ አበባ በሚገኘው በሶማሊያ 
ማኅበረሰብ ፅህፈት ቤት ነው። ፅህፈት ቤቱ 
በኢትዮጵያ ውስጥ ይኖራሉ ለሚባሉት 60‚000 
ሶማሊያውያን ስደተኞች ርዳታ ያሰባስባል።</p>

<p>ባለፉት ጥቂት ሳምንታት ወደ ኢትዮጵያ 
የሚገቡ ሶማሊያውያን ቁጥር በቀን 150 ያህል 
እንደሚደርስ የርዳታ አሰባሳቢ ሊቀመንበሩ 
መሐመድ ኢሳ ግምቱን ሰጥቷል። የተረጋገጠው 
የስደተኞች ቁጥር ግን ከወሰን አካባቢ 
ለማግኘት ለጊዜው ያስቸግራል። የተመድ 
የስደተኞች ጉዳይ ኮሚሽን ወደ ኢትዮጵያና 
ሶማሊያ ወሰን ልዑኮች ልኮ ያለውን ሁኔታ 
በማስጠናት ላይ ነው ተብሏል።</p>

<p>"እዚህና ወደ ሌሎች የኢትዮጵያ ከተሞች 
ለደህንነታቸው ሰግተው ከሶማሊያ የሚመጡ 
በሺዎች ይቆጠራሉ" ሲል ኢሳ ለሮይተር 
ተናግሯል። በሚያስደንቅ ሁኔታ ስደተኞች 
የበዙት ደግሞ ባለፉት ሰባት ወራት ነው።</p>

<p>የእስላም ፍርድ ቤቶች ህብረት እያሸነፈ 
ከመጣ ወዲህ "በመጀመሪያ የመጡት አርቲስቶች 
ናቸው። ዘፋኞች፣ ኮሜዲያን፣ ሙዚቀኞች ሥራቸው 
ስለተከለከለ በቅድሚያ ተሰዳጆች ሆኑ፣ ቀጥሎ 
አክራሪዎች ያልሆኑት ሶማሊያውያን ናቸው። 
ጫት የሚቅሙት፣ የሚጠጡት፣ ተሰደዱ። በእነዚህ 
ውስጥ በምዕራብ ሃገር የተማሩ ሙያተኞች 
ይገኙባቸዋል። አብረው ሊኖሩ የማይችሉት 
የታሊባን አይነት አገዛዝ በማየታቸው 
ተሰደዱ።"</p>

<p>ኢትዮጵያ የሶማሊያን ስደተኞች ለረጅም ጊዜ 
ስታስተናግድ ቆይታለች። ሶማሊያ መረጋጋት 
ካጣችበት ዓመታት ጀምሮ ወደ ኢትዮጵያ መሰደድ 
የዕለት ተዕለት ተግባር ሆኗል። ሶማሊያውያንን 
እንደወንድም የሚያዩት ኢትዮጵያውያን አሁንም 
ድጋፋቸውን አልቀነሱም። ምናልባት ኢትዮጵያ 
በወራሪነት ወደሶማሊያ አለመግባቷን 
የሚያረጋግጡት እነዚህ ሰደተኞች ናቸው።</p>

<p class="align-center"><a href="/Gazettas/Reporter/info/Reporter.sera.html">ከሪፖርተር ጥር 16 ቀን 1999</a></p>

</body>
</html>
