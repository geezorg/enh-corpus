<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" 
"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የኤርትራ ከፍተኛ የጦር መኮንኖች በኬንያ 
ተያዙ
-ኢትዮጵያ ከሞቃዲሾ ሰራዊቷን ማስወጣት 
ጀምራለች
-ዳሂር አዌይስ እጁን ለመስጠት እየተደራደረ 
ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኤርትራ ከፍተኛ የጦር መኮንኖች 
በኬንያ ተያዙ
-ኢትዮጵያ ከሞቃዲሾ ሰራዊቷን ማስወጣት 
ጀምራለች
-ዳሂር አዌይስ እጁን ለመስጠት እየተደራደረ 
ነው</h2>


<p>ከእስላም ፍርድ ቤቶች ኅብረት ጋር የነበሩ 
የኤርትራ አንድ ጄኔራልና ሦስት መኮንኖች 
በቁጥጥር ስር መዋላቸው ተሰማ።</p>

<p>የኤርትራ መንግሥት ከእስላማዊ ፍርድ ቤቶች 
ኅብረት ጋር ሆነው እንዲዋጉ የላካቸው ናቸው 
ተብለው ከተገመቱት የኤርትራ መኮንኖች 
በተጨማሪ በኬንያ የኤርትራ ኤምባሲ የወታደር 
አታሼ በሶማሊያ ኬንያ ጠረፍ ተይዘው በቁጥጥር 
ሥር ውለዋል።</p>

<p>የኤርትራ መንግሥት የላካቸውና በሽሽት ላይ 
እንዳሉ ተማርከው በቁጥጥር ስር የሚገኙ 
ብርጋዲየር ጄኔራል ኢፍራም ሃዱስ፣ ኮሎኔል 
መሐመድ ሥዩምና ኮሎኔል ተስፋአለም በየነ 
ናቸው። በተጨማሪም የሚሊታሪ አታሼው ወዲ 
ዮሐንስ መሆናቸውን የታመኑ ምንጮቻቸውን 
ከላኩት ዜና ለመረዳት ተችሏል።</p>

<p>ሦስቱም ከፍተኛ መኮንኖች በሶማሊያ ቆይታቸው 
ወታደራዊ ውጊያውን በመምራትና በማሰማራት 
እንዲተባበሩ የተላኩ ናቸው የሚል እምነት 
አሳድሯል።</p>

<p>ፕሬዚዳንት ኢሳያስ አፈወርቂ ሚንስትራቸውን 
ወደ ናይሮቢ መላካቸውም ታውቋል።</p>

<p>ፕሬዚዳንቱ ባለፈው ሳምንት ከአልጀዚራ 
ቴሌቪዥን ጋር ባደረጉት ቃለ ምልልስ የአፍሪካ 
ኅብረት በሶማሊያ ላይ የያዘውን አቋም 
አጣጥለው፣ "የሶማሊያ እስላማዊ ፍርድ ቤቶች 
ኅብረት አልተሸነፈም፣ አይሸነፍም ማለታቸው 
ይታወሳል።</p>

<p>ኤርትራ ለኅብረቱ ሰራዊትና የሎጀስቲክ እገዛ 
እንደምታደርግ ሲነገር ቢቆይም ከማስተባበልም 
ተቆጥባ እንደማታውቅ አይዘነጋም።</p>

<p>በተያያዘ ዜና የኅብረቱ ሊቀመንበር የነበሩት 
ሼህ ዳሂር አዌይስ እጃቸውን ለመስጠት 
እየተደራደሩ መሆኑን አንዳንድ የዲፕሎማት 
ምንጮች እየገለጹ ነው። ድርድሩ የአልቃይዳ 
አባልነታቸውና በሽብርተኝነታቸው በአሜሪካ 
መፈረጃቸውን ለማስቀረት ይሁን ወይም በቀጣይ 
ሕይወታቸው ዙሪያ ለጊዜው አልታወቀም።</p>

<p>በሌላ በኩል የኢትዮጵያ የመከላከያ ሰራዊት 
አባሎች ከሞቃዲሾ ለቀው እየወጡ መሆኑ 
ተዘገበ።</p>

<p>የሶማሊያ እስላማዊ ፍርድ ቤቶች ምክር ቤትን 
ከሞቃዲሾ አስወጥቶ እስከ ደቡብ ሶማሊያ 
ከዘመተው የኢትዮጵያ ሰራዊት ውስጥ ከሞቃዲሾ 
200 የሚሆኑት መውጣት መጀመራቸውንና 
በትላንትናው ዕለት በአውሮፕላን ጣቢያ 
መሸኘታቸውን ቢቢሲ ከስፍራው ዘግቧል። 
አሶሽየትድ ፕሬስ በበኩሉ የመንግሥት ቃል 
አቀባይ አብዱራሂማን ዲናሬን ጠቅሶ 
እንደዘገበው "የኢትዮጵያ ወታደሮች ከሁሉም 
ከገቡበት አቅጣጫ እየወጡ ነው"</p>

<p>ጠቅላይ ሚኒስትር መለስ ዜናዊ ሰራዊቱ 
በየተራ እንደሚወጣና ይህም በጥቂት ቀናት 
እንደሚጀመር መግለጻቸው ይታወሳል።</p>

<p>"ከዛሬ ጀምሮ ከሞቃዲሾ ወታደሮቻችንን 
ማስወጣት እንጀምራለን" ሲሉ ኢትዮጵያዊው 
ከፍተኛ መኮንን የጦር አበጋዞች ትጥቃቸውን 
በፈቱበት ሥነ ሥርዓት ላይ ተገኝተው 
ተናግረዋል።</p>

<p>ከፍተኛ መኮንኑ አያይዘውም ወታደሮቻቸውን 
እየቀነሱ መሆኑን ገልጸዋል። ነገር ግን 
የአፍሪካ የሰላም አስከባሪ ሳይደርስ ምን 
ያህል ወታደሮች እንደሚለቁ አልተናገሩም።</p>

<p>የቢቢሲው ዘጋቢ መሐመድ አላድ የኢትዮጵያ 
ወታደሮች በብረት ለበስ ተሽከርካሪዎች ሆነው 
ከሞቃዲሾ አውሮፕላን ጣቢያ ሲለቁ መታየታቸውን 
ዘግቧል።</p>

<p>"ጀግናው የኢትዮጵያ የጦር ኃይል ከ16 ዓመት 
በኋላ ሶማሊያ ወደ ቀድሞ ሁኔታዋ እንድትመለስ 
የሽግግር መንግሥቱን ረድቷል። የኢትዮጵያን 
ሕዝብና መንግሥት በመንግሥቴ ስም ሆኜ 
አመሰግናለሁ" ሲሉ ምክትል ጠቅላይ ሚኒስትር 
ሁሴን አይዲድ ለአዣንስ ፍራንስ ፕሬስ ጋዜጣ 
የጋለ ምኞታቸውን ገልጸዋል።</p>

<p>በመቶዎች የሚቆጠሩ የሞቃዲሽ ነዋሪዎች 
በቀድሞው ብሔራዊ ዩኒቨርሲቲ ተሰብስበው 
ኢትዮጵያኖች ሲወጡ ይመለከቱ እንደነበር 
አሶሽየትድ ፕሬስ ዘግቧል።</p>

<p>"ከዛሬ ጀምሮ የኢትዮጵያ ወታደሮች ከሶማሊያ 
መልቀቅ ጀምረዋል። በሃገሪቱ ሕግና ሥርዓት 
እንዲሰፍን ላሳዩት ተጋድሎ እናደንቃቸዋለን" 
ሲሉ የመንግሥት ቃል አቀባይ አብዱራሂማን 
ዲናሪ ምስጋናቸውን አቅርበዋል።</p>

<p>የኢትዮጵያ ጦር ሶማሊያን ሙሉ በሙሉ ለቅቆ 
ከመውጣቱ በፊት የአፍሪካ ኅብረት የሰላም 
አስከባሪ ኃይል ወደ ሶማሊያ መግባት ይጀምራል 
ተብሎ ይጠበቃል።</p>

<p>የአፍሪካ ኅብረት የፀጥታ ም/ቤት ባለፈው 
ሳምንት መጨረሻ ባሳለፈው ውሳኔ በሶማሊያ 
እስከ 9ሺ የሰላም አስከባሪ ወታደሮች ለመላክ 
ማቀዱን ይፋ ቢያደርግም እስካሁን ወታደሮች 
ይልካሉ ተብለው የሚጠበቁት አገራት ዩጋንዳ 1 ሺ 
500 ያሀል፣ ማላዊ 1 ሺ በድምሩ 2 ሺ 500 ወታደሮች 
ብቻ ናቸው። በተጨማሪ ታንዛኒያ፣ ናይጄሪያ፣ 
ሩዋንዳ፣ ድቡብ አፍሪካ ወታደሮቹን በመላክ 
ጉዳይ ፍላጎት ቢያሳዩም ገና የመጨረሻ ውሳኔ 
ላይ አለመድረሳቸውን ቢቢሲ ዘግቧል።</p>

<p>የኡጋንዳ ገዢው የሙሴቪኒ ፓርቲ አብላጫ 
ወንበር ያለው እንደመሆኑ መጠን ወታደሮቹን 
ለመላክ ስምምነት ያገኘ ሲህን ተቃዋሚ 
ፓርቲዎች ምንም እንኳን ውሳኔውን መለወ 
ባይችሉም እየተወያዩበት መሆኑንን በቅርቡም 
ዕረፍት ላይ ያለው ፓርላማ ሥራ ሲጀምር 
ይፀድቃል ተብሎ ይጠበቃል።
</p>

<p>በተያያዘ ዜና የኬንያ መንግሥት ከሶማሊያ 
የመጡ ናቸው ያላቸው 13 የውጪ ዜጎችን ይዞ 
ማሰሩን ዴይሊኔሽን ጋዜጣ ዘግቧል።</p>

<p>የኬንያ መንግስት ለሙ በተባለ ሥፍራ 
ከያዛቸው 13 የውጭ ዜጎችን መካከል የአሜሪካ፣ 
የብሪታንያ፣ የዓረብ ፣ ፓስፖርቶች የያዙ 
ይገኙበታል።</p>

<p>ከተያዙት መካከል አንዱ የአሜሪካ ፓስፖርት 
የያዘ ሲሆን ሁለቱ የብሪታንያ፣ የሶሪያ፣ 
የሳዑዲ፣ የየመን፣ ፓስፖርቶች የያዙ ናቸው። 
</p>

<p>ሁለት የእሥልምና ፍ/ቤቶች ኅብረት ተዋጊዎች 
ከኬንያ ሰሜን ምሥራቅ ሁሉጎ በተባለ ድንበር 
አቅራቢያ ከአምስት ሴቶች እና ሦስት ሕፃናት 
ጋር ተይዘዋል።</p>

<p class="align-center"><a href="/Gazettas/Reporter/info/Reporter.sera.html">ከሪፖርተር ጥር 16 ቀን 1999</a></p>

</body>
</html>
