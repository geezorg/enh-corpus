<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" 
"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ደቡብ አፍሪካ ወደ ሶማሊያ ሰራዊት 
ለመላክ እያሰበችበት ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ደቡብ አፍሪካ ወደ ሶማሊያ ሰራዊት 
ለመላክ እያሰበችበት ነው</h2>


<p>ደቡብ አፍሪካ ሰላም አስከባሪ የሚሆኑ 
ወታደሮቿን ወደ ሶማሊያ ለመላክ እያሰበች 
መሆኑን ፕሬዚዳንት ታቦ ሜቤኪ ተናገሩ።</p>

<p>ሜቤኪ የኬንያውን የውጭ ጉዳይ ሚኒስትር 
ከራፍል ቱጂ ጋር ከመከሩ በኋላ ሀገራቸው 
በምሥራቅ አፍሪካ ሀገሮችን ጥያቄ ላይ 
እንደምታስብበት መነጋገራቸው ታውቋል።</p>

<p>የኢጋድ ሊቀመንበርና የኬንያው ፕሬዚዳንት 
ኪባኪ የአፍሪካ ሀገሮች ወደ ሶማሊያ የሰላም 
አስከባሪ እንዲልኩ ወደ ስምንት ሀገሮች 
ባለሥልጣኖቻቸውን ልከዋል። ከነዚህም ውስጥ 
ናይጄሪያ፣ ደቡብ አፍሪካና ቱኒዚያ 
ይገኙበታል።</p>

<p>ኢትዮጵያ በመጪዎቹ ሳምንታት ወታደሮቿን 
ከሶማሊያ እንደምታስወጣ በመግለጿ "በሽሽት 
ተደብቀው ያሉት የእስላም ፍርድ ቤቶች ኅብረት 
መሪዎች ተመልሶ ለሽምቅ ውጊያ ለመዘጋጀት 
ይመቻቸዋል" የሚል ፍራቻ መኖሩን አልጀዚራ 
ከሥፍራው ዘግቧል።</p>

<p>በሌላ በኩል ጠቅላይ ሚኒስትር መለስ ትላንት 
በኬንያ ድንገተኛ ጉብኝት አድርገው ከአቻቸው 
ጋር በሶማሊያ ጉዳይ ላይ መክረዋል።</p>

<p>ሁለቱ መሪዎች በኢጋድ የመሪዎች ስብሰባ 
የሰላም አስከባሪ ኃይል ወደ ሶማሊያ 
የሚሰማራበትን መንገድ ለመመካከር 
ተስማምተዋል።</p>

<p>ኬንያና ኢትዮጵያ የአፍሪካ ኅብረትና የኢጋድ 
አረጋጊ ኃይል በፀጥታው ምክር ቤት ውሳኔ 1725 
መሰረት ወደ ሶማሊያ መግባቱ አስፈላጊ መሆኑን 
ያምኑበታል።</p>

<p>ሁለቱ መሪዎች ወደ ሶማሊያ ወታደሮቻቸውን 
ለመላክ ሃሳብ ላቀረቡ የአፍሪካ ሀገሮች 
አድናቆታቸውን ገልጸው ሌሎችም እንዲሳተፉ ጥሪ 
አቅርበዋል። በሌላ በኩል የአፍሪካ ኅብረት 
ልዑክ የሰላም አስከባሪ ኃይል የሚሰማራበትን 
የመጨረሻ እቅድ ለማጥናት ወደ ሶማሊያ ሄደ።</p>

<p>የሶማሊያ የሽግግር መንግሥት ቃል አቀባይ 
አብዱራህማ ዲናሪ ባለፈው እሁድ ስለ ልዑኩ 
አባላት ተልዕኮ ሲናገሩ "ከሽግግሩ መንግሥቱ 
ባለሥልጣኖች ጋር የአፍሪካ ኅብረት ወታደሮች 
እንዴት እንደሚሰማሩ ለመምከር ነው።"</p>

<p>የተለያዩ የሀገሪቱን ቦታዎች ይጎበኛሉ፣ 
ከከፍተኛ ባለሥልጣኖች ጋር ይገናኛሉ። የሰላም 
አስከባሪው ኃይሉንም በተቻለ ፍጥነት ይደርሳል 
ብለን ተስፋ እናደርጋለን" ብለዋል።</p>

<p class="align-center"><a href="/Gazettas/Reporter/info/Reporter.sera.html">ከሪፖርተር ጥር 9 ቀን 1999</a></p>

</body>
</html>
