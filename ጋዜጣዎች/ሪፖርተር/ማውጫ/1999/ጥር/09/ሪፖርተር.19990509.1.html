<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" 
"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>አሜሪካ፣ የኢትዮጵያ እርምጃ ተጠርጣሪ 
አሸባሪዎችን ለማግኘት ረድቷታል
ተጨማሪ የጦር መሣሪያ ወደ ጅቡቲ እየተላከ 
ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">አሜሪካ፣ የኢትዮጵያ እርምጃ 
ተጠርጣሪ አሸባሪዎችን ለማግኘት ረድቷታል
ተጨማሪ የጦር መሣሪያ ወደ ጅቡቲ እየተላከ 
ነው</h2>


<p>"ኢትዮጵያ የሶማሊያ የእስልምና አክራሪዎችን 
መምታቷ በሶማሊያ የተደበቁ የአልቃይዳ 
አባላትን እንድናገኝ አስችሎናል" ሲሉ 
የአሜሪካ መከላከያና የደህንነት ኃላፊዎች 
ገለፁ።</p>

<p>ኢትዮጵያ እስካለፈው ወር ድረስ ሶማሊያን 
ሲመሩ የነበሩት አክራሪዎች ላይ ጥቃት መክፈቷ 
የአልቃይዳ አባላት ከተደበቁበት እንዲወጡ 
መርዳቱን የመከላከያና የደህንነት 
ባለስልጣናቱን በመጥቀስ ኒዮርክ ታይምስ 
ዘግቧል።</p>

<p>በቅርቡ አሜሪካ ያደረገችው የአየር ድብደባ 
በፔንታጎን የፀረ ሽብር ዩኒት የተካሄደ ሲሆን 
ይህ የፀረ ሽብር ዩኒት በቀድሞ የመከላከያ 
ሚኒስትር ዶናልድ ራምስ ፊልድ እንዲህ ዓይነት 
ተልዕኮዎችን ለመፈጸም የሚያስችል ስልጣን 
ተሰጥቶታል። ይሁን እንጂ በቅርቡ ወደ ስልጣን 
የመጡት ዲሞክራቶች ስልጣኑ ወሰን የሌለው ነው 
ብለው ተቃውመውታል።</p>

<p>እ.ኤ.አ በ2002 አሜሪካ የፀረ ሽብር ክፍሏን 
ጅቡቲ ላይ ያሰፈረች ሲሆን በቅርቡ 
የተካሄደውን ድብደባም ያከናወነው ይኸው ክፍል 
ነው።</p>

<p>በሶማሊያ የመሸጉ የአልቃይዳ አባላትን 
ለማደን የተቋቋመው ይኸው ክፍል በኢራቅ 
አስቸኳይ ተልዕኮ ለመፈጸም እንዲቀነስ ተደርጎ 
ነበር።</p>

<p>ይሁን እንጂ ኢትዮጵያ በወሰደችው እርምጃ 
የአልቃይዳ አባላት በተለይም በኬንያና 
ታንዛኒያ የአሜሪካ ኤምባሲዎች ላይ የሽብር 
ጥቃት የፈፀሙ ግለሰቦች መኖራቸውን እንዲረዱ 
በማስቻሉ በዚህ ዞን ያለውን የአሜሪካ ጦር 
አቅም ባለፈው ሳምንት ውስጥ በመሳሪያና በሰው 
ኃይል የማጠናከር ስራ ማከናወን ተጀምሯል።</p>

<p>የፔንታጎን ኃላፊዎች በተፈፀመው የአየር 
ድብደባ ስለተገደሉ ተጠርጣሪ አሸባሪዎች 
እስካሁን መረጃ ያልተገኘ መሆኑን የገለፁ 
ሲሆን የተወሰነ ቡድን ድብደባው ወደ 
ተካሄደበት የኬንያ ድንበር ተልኳል። ቡድኑ 
በአስክሬን ምርመራ የተገደሉት አሸባሪዎችን 
ማንነት ለማጣራት ጥረት እያደረገ ነው 
ተብሏል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ጥር 9 ቀን 1999</a></p>

</body>
</html>
