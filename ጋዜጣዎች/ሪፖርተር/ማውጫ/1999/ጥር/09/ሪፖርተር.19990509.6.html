<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" 
"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የሶማሊያ ሁኔታ እጅግ እየከበደ መምጣቱን 
ርግጠኞች ነን" መሐመድ አሊ ዩሱፍ የጅቡቲ የውጭ 
ጉዳይ ሚኒስትር</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የሶማሊያ ሁኔታ እጅግ እየከበደ 
መምጣቱን ርግጠኞች ነን" መሐመድ አሊ ዩሱፍ 
የጅቡቲ የውጭ ጉዳይ ሚኒስትር</h2>


<p>ጅቡቲ የአሁኑ የሶማሊያ ሁኔታ ሲበዛ 
የተወሳሰበ ነው ብላ ታምናለች። የጅቡቲው 
የውጭ ጉዳይ ሚኒስትር መሐመድ አሊ ዩሱፍ 
ሃገራቸው የኢትዮጵያን መከላከያ ስራዊት 
መሰማራት እንደማትቀበልና የውጭ ሃይሎች 
በአስቸኳይ ከሶማሊያ እንዲወጡ 
አስተያየታቸውን አሻርቅ አል አውሳት ለተሰኘ 
የግብፅ ጋዜጣ ገልፀዋል።
መሐመድ ዩሱፍ ለአሻርቅ አውሳት ጋዜጣ በስልክ 
የሰጡት ቃለምልልስ ትርጉም እንደሚከተለው 
ይነበባል።</p>

<p>ጥያቄ ፦ የአሁኑን የሶማሊያ ሁኔታ እንዴት 
ያዩታል?</p>

<p>መልስ፦ እስካሁን ጅቡቲ የያዘችው አቋም 
የተመልካችነት ቢሆንም በሶማሊያ ስላለው ሁኔታ 
በቅርብ እንከታተላለን። በአካባቢው 
ሰራዊታቸውን ካሰማሩት የውጭ ሃይሎች 
ፈረንሳይና አሜሪካ ጋር ንግግር ጀምረናል። 
ከጥቂት ቀናት በፊት የኢትዮጵያውያን የውጭ 
ጉዳይ ሚኒስትር ድኤታ ተቀዳ ዓለሙን፣ 
ከጠቅላይ ሚኒስትር መለስ ዜናዊ ለፕሬዚዳንት 
ኢስማኤል ኦማር ጊሌ የተላከ ደበዳቤ ይዘው 
መጥተው በነበረበት ጊዜ ተነጋግረናል። ጃንዳይ 
ፍሬዘርንም (የአሜሪካ የውጭ ጉዳይ መስሪያ ቤት 
የአፍሪካ ጉዳዮች ኃላፊ) ተቀብለናል።</p>

<p>ጥያቄ፦ የኢትዮጵያ ወታደሮች ሶማሊያ ውስጥ 
ይቆያሉ የሚል ፍራቻ አለ?</p>

<p>መልስ፦ የአለም አቀፍ ሕግን የሚቀበልና 
የሚያከብር ማንኛውም ሃገር፣ አንድ ሃገር 
በሌላው ቁጥጥር ሥር መያዙን አይቀበልም። ይኸ 
አቋማችን ነው። ከመጀመሪያው ጀምሮ እኛ 
የምናበረታታው የሶማሊያ ፖለቲከኞች በጠረጴዛ 
ዙሪያ ተቀምጠው እንዲነጋገሩ ነበር። 
የምንፈልገው እንዲህ ቢሆንም ግን ሳይሆን 
ቀርቷል። ወታደራዊ ምርጫ የችግሩን መባባስ 
እንዳይፈጥር እንፈራዋለን። በጅቡቲ "ጦርነትን 
የሚጀምር መቼ እንደሚጀምረው ያውቀዋል። ነገር 
ግን መቼ እንደሚፈፀም አያውቀውም።" የሚባል 
ምሳሌ አለ። ጦርነቱ ተጠናቋል። ሶማሊያ ግን 
ከፍ ባለ አስጊ ሁኔታ ላይ ነች።</p>

<p>ጥያቄ፦ የሶማሊያ መንግሥት ግን በዚህ ረገድ 
የነደፈው እቅድ እንዳለው ይናገራል?</p>

<p>መልስ፦ በዚህ [በሽግግሩ] መንግሥት፣ እቅድና 
በተጨማሪም በውጭ ሃይሎች ተሳትፎና የሶማሊያ 
መንግሥት በሚመቸው አማራጭ ሰላምና መረጋጋት 
የሚያመጣ ከሆነ በደስታ እንቀበለዋለን። 
በምትኩም የኛ ብቸኛው ፍላጎት እውነተኛ 
መረጋጋት ለማምጣት የውጭ ወታደሮች ከሶማሊያ 
መውጣት ነው። ወታደራዊ መፍትሔ በሶማሊያ ለላ 
ትርምስ ያመጣል ብለን እናምናለን።</p>

<p>በአሁኑ ጊዜ የኢትዮጵያ ወታደሮች 
እንደሚወጡና (በአፍሪካና በአፍሪካ የሰላም 
አስከባሪ ሃይሎች) እንደሚተኩና የሶማሊያ 
ጎረቤት ሃገሮች ከአፍሪካ ሃይሎች ጋር 
እንደማይሳተፍ እየሰማን ነው። የሶማሊያ 
የሽግግር መንግሥት ሰላምን ፀጥታንና 
መረጋጋትን ለማምጣት ምን አይነት እቅድ 
ተግባራዊ እንደሚያደርግና የኢትዮጵያ 
ወታደሮች መኖር ያን ለማምጣት የሚረዳ 
እንደሆነ አናውቅም። የአፍሪካ ወታደሮች 
በቅርቡ ኢትዮጵያን ወታደሮች ይተካሉ? (የሚለው 
ሳይሆን) ጥያቄው የአፍሪካ ወታደሮች 
በአካባቢው ቢሰማሩ ሰላምን ለማምጣት ይረዳሉ? 
ወይም በመላ ሶማሊያ ሰላምና ፀጥታ እንዲሰፍን 
ጫና ያደርጋሉ? የሚለው ነው።</p>

<p>ለዚህ ቀውስ መፍትሄው ምንድነው ብለው 
ያስባሉ?</p>

<p>መልስ፦ የሶማሊያ ሁኔታ እጅግ እየከበደ 
መምጣቱን ርግጠኞች ነን። በቅድሚያና በእጅጉ 
በሶማሊያ መረጋጋት እንዲሰፍን እንፈልጋለን። 
እናም ጎረቤት ሃገሮችና የኢጋድ አባል 
ሃገሮች፣ በሶማሊያ መረጋጋት እንዲኖር 
የሚፈልጉ ተደማጭ ሃገሮች በሶማሊያ የሽግግር 
መንግሥትና በቀሪው የእስላም ፍርድ ቤት ምክር 
ቤት አባላት ጋር እንዲሰባሰብ ወይም ንግግር 
እንዲደረግ አስፈላጊውን የዝግጅት ማዕቀፍ 
ማዘጋጀት አለባቸው። ይኸ በሶማሊያ ያሉ 
የፖለቲካ ሃይሎችንና የሲቪል ማህበረሰቡን 
ተቋም የሚያካትትና ሁሉም የሚመለከታቸው 
ሃይሎች ለወደፊቷ ሶማሊያ ያላቸውን ራዕይ 
ለመከታተል የሚያመች ይሆናል። የሃገሪቱ 
የወደፊት ዕጣ በጎረቤት ሃገሮችና ከአካባቢው 
ውጭ ባሉ ፓርቲዎች የሚወሰን ከሆነ፣ ሶማሊያ 
ምንም አይነት ሰላምና መረጋጋት የምታይ 
አትሆንም።</p>

<p>ጥያቄ፦ የናንተ ፖለቲካዊና ዲፕሎማሲያዊ 
ግፊት ምንድናቸው?</p>

<p>መልስ፦ ከጎረቤት ሃገሮችና ተፅዕኖ ማድረግ 
ይችላሉ ከሚባሉት ሃገሮች ፈረንሳይና አሜሪካ 
ጋር ንግግር ጀምረናል። ፕሬዝዳንት ጉሌድ 
ከወቅቱ የኢጋድ መሪ ከሆኑት የኬንያው 
ፕሬዚዳንት ኪባኪ ጋር ግንኙነት እያደረጉ 
ነው። እኔም ራሴ ከአረብ ሊግ ዋና ፀሐፊ ኡመር 
ሙሳ ጋር ተገናኝቼ ነበር። የእነዚህ ሁሉ 
ፖለቲካዊና ዲፕሎማሲያዊ እንቅስቃሴዎች 
አላማ፣ ሶማሊያን ከቀጣይ ቀውስ ለመከላከልና 
ከአሰቃቂ ሁኔታ ለማውጣት የሚያስችለንን 
መንገድ ለመፈለግ ነው።</p>

<p>ጥያቄ፦ ከአክራሪው የእስላማዊ ፍርድ ቤቶች 
ሕብረት መሪዎች የፖለቲካ ጥገኝነት ጥያቄ 
ያቀረበላችሁ አለ?</p>

<p>መልስ፦ በዚህ በኩል የደረሰን ምንም አይነት 
ጥያቄ የለም።</p>

<p>ጥያቄ፦ የእስላማዊ ፍርድ ቤቶች የምክር ቤት 
መሪ የሆኑት ሼህ ሁሴን ዳሂር አዌይስ ጥያቄውን 
ቢያቀርቡ መልሳችሁ ምን ይሆናል?</p>

<p>መልስ፦ እንዲህ አይነቱ ማንኛውም ጥያቄ 
ቢቀርብልን የጥገኝነት ጥያቄውን ምክንያት 
እናያለን። ከኢትዮጵያ ወታደሮች ለማምለጥ 
ነው? ወይስ ሃላፊነት ለመሸሽ? የሚለውን 
እንመረምራለን። ለማንኛውም ጅቡቲ ከእስላማዊ 
ፍርድ ቤቶች መሪዎች የፖለቲካ ጥገኝነት ጥያቄ 
አልቀረበላትም።</p>

<p>ጥያቄ፦ ሼህ አዌይስ ዳሂር ጅቡቲን 
በጎበኘበት ወቅት በአሸባሪነት ድርጊቱና 
በአለም አቀፍ ወንጀለኛነት ተፈላጊነቱ 
አሜሪካኖች ለማሰር ፈልገው ነበር 
የሚባለውስ?</p>

<p>መልስ፦ እነዚህ ያልተደረጉ አሉባልታዎች 
ናቸው። የእስላማዊ ፍርድ ቤቶች መሪ የጎበኘን 
ከሽግግር መንግሥቱ ጋር በማስታረቅ አንፃር 
የተደረገ ነበር። እኛ አንዱን ፓርቲ 
አስገልለን ሌላውን የምንደግፍ አይደለንም። 
ወይም ለአንደኛው ፓርቲ ልዩ ስሜት የለንም። 
ይኸንንም ለአሜሪካም ለኢትዮጵያኖችም 
እንዲሁም አቋማችንን ለመስማት ለሚፈልግ ሁሉ 
ነግረናል። እኛ መስራት የምንፈልገው በሁለቱ 
መካከል ለተፈጠረው ክፍተት ድልድይ መሆን 
ነው። በአይናችን ያየነውን የሶማሊያውያን 
መተላለቅ ለማስቀረት ስለምንፈልግ የሽግግር 
መንግሥቱን መሪዎችም አነጋግረናል።</p>

<p>ጥያቄ፦ በርስዎ አስተያየት ይኸ የእስላማዊ 
ምክር ቤት መጨረሻ ይመስልዎታል?</p>

<p>መልስ፦ መጭዎቹ ጥቂት ቀናት ለዚህ ጥያቄ 
መልስ ይሰጣሉ። ይሁንና የሶማሊያ እርቅና 
መረጋጋት አንድ ፓርቲ እጅ ብቻ የወደቀ 
አይደለም የሚለውን እናሰምርበታለን። 
በሶማሊያ አስተማማኝ መፍትሔ እንዲገኝና 
መረጋጋትን ለማረጋገጥ በሶማሊያ ሁሉም ሃይሎች 
ንግግር ላይ መደረስ እንዳለባቸው እናምናለን። 
አለበለዚያ ሁሉም ነገር ወደ ዜሮ ይመለሳል። 
ወታደራዊ ዘመቻዎች በሶማሊያ ቀደም ብለው 
ተሞክረው ነበር። ሁሉም ለሶማሊያ የባሰ 
ውድመትና ጥፋት ከማስከተል በቀር አንዳቸውም 
አልሰሩም።</p>

<p>ጥያቄ፦ ከጅቡቲ የሰፈሩት የአሜሪካ ወታደሮች 
ከኢትዮጵያ ሰራዊት ጋር በሶማሊያ ዘመቻ ላይ 
ተሳትፈዋል የሚባለው እውነት ነው?</p>

<p>መልስ፦ ተሳትፈዋል ብዬ አላምንም። 
ምክንያቱም ሽብርተኝነት ለመዋጋት ከወታደራዊ 
ሃይላቸውና ዘመቻቸው ጋር የምንተባበረው 
በጅቡቲ በሚስተናገደው በዓለም አቀፍ ትብብር 
ማዕቀፍ ውስጥ ነው። በአሁኑ ጊዜ በደረሰን 
መረጃ መሰረት የአሜሪካ ሃይሎች 
ከኢትዮጵያውያን አጋሮቻቸው ጋር ሶማሊያን 
በመውረር ዘመቻ ተሳትፈዋል ብለን እናምንም 
ይኸንን የሚያስተባብል መረጃ ካገኘን ጊዜው 
ሲደርስ ጠብቀን የምንመልሰው ይሆናል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ጥር 9 ቀን 1999</a></p>

</body>
</html>
