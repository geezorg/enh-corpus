<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" 
"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ጅቡቲ ለኢትዮጵያ ምንድን ናት</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ጅቡቲ ለኢትዮጵያ ምንድን ናት</h2>


<p>ጅቡቲና ኢትዮጵያ በሶማሊያ ጉዳይ የሚያግባባ 
ሃሳብ መያዝ ሳይችሉ ቆይተዋል። አሁንም ቢሆን 
ሁለቱ ሃገሮች ካላቸው ታሪካዊ ግንኙነትና 
ኢኮኖሚያዊ ቁርኝት አኳያ ሲታይ ተመሳሳይ 
ሃሳብ ቀርቶ ዝንባሌ አላቸው ለማለት የሚቻል 
አይመስልም።</p>

<p>የኢትዮጵያው ጠቅላይ ሚኒስትር መለስ ዜናዊ 
ባለፈው ሳምንት ለጋዜጠኞች በሰጡት ቃለ 
ምልልስ ያለፈው አልፎ ለወደፊቱ ጅቡቲና 
ኢትዮጵያ በሶማሊያ ጉዳይ ተመሳሳይ ሃሳብ 
ይዘው እንደሚሰሩ ተናግረዋል። ነገር ግን 
የጠቅላይ ሚኒስትሩ ፍላጎት ወይም ደረስንበት 
ለሚሉት ስምምነት አሁንም ሁለቱ ሀገሮች 
ተመሳሳይ አመለካከት መያዛቸውን 
አያረጋግጥም።</p>

<p>በቅርቡ የጅቡቲ የውጭ ጉዳይ ሚኒስትር 
ለጋዜጠኞች በሰጡት ቃለ ምልልስ ኢትዮጵያ 
ወደሶማሊያ የገባችው ከሶማሊያውያን ጋር ባላት 
አጋርነት ሳይሆን በወረራ መሆኑን ተናግረዋል። 
ዳሂር አዌይስ በጅቡቲ የፖለቲካ ጥገኝነት 
ቢጠየቅ ከኢትዮጵያ ወታደሮች ለማምለጥ ብሎ 
ከሆነ እንደሚቀበሉት አዝማሚያ አሳይተዋል። 
እነዚህ ሁሉ በኢትዮጵያ በኩል በተቃራኒው 
የሚታዩ ናቸው።</p>

<p>ኢትዮጵያ ወደሶማሊያ የገባችው የራሷን ጥቅም 
ለማስከበርና ሥጋቷን ለመቀነስ ብቻ ሳይሆን 
የሶማሊያን የሽግግር መንግሥት አጋር ሆና 
ነው። ወደ ሶማሊያ የገባችውም በመንግሥት 
ጥያቄ ነው። ይኸንንም የሽግግር መንግሥቱ 
ፕሬዚዳንትና ጠቅላይ ሚኒስትር በተደጋጋሚ 
ገልፀውታል። እነዚህ ብቻ ሲታዩ ኢትዮጵያን 
ወረራ ፈፀመች የሚያስብላት ነገር እንደሌለ 
ሊያመላክቱ ይችላሉ። በተጨማሪም የኢትዮጵያ 
የመከላከያ ሰራዊት በሶማሊያ ቆይታው 
የወራሪነት ፍላጎትን የሚያንፀባርቅ ተግባር 
አለመስራቱን ኢትዮጵያ በተደጋጋሚ ገልፃለች። 
እንዲያውም አጋርነቱ የተንፀባረቀበት ርምጃ 
መታየቱ ተገልጿል።</p>

<p>ጅቡቲ የዳሂር አዌይስን የፖለቲካ ጥገኝነት 
ጥያቄ ለማየት ፍላጎት ማሳየቷ ዝም ተብሎ 
የተነገረ አይደለም። ዳሂር በኢትዮጵያ ላይ 
ጅሃድ አውጇል። በተጨማሪም የኢትዮጵያን 
ሶማሊኛ ተናጋሪዎችን ለመጠቅለል ያለውን 
ፍላጎት በግልፅ ተናግሯል። ስለዚህ ጅቡቲ 
ጥያቄው ከኢትዮጵያ ወታደሮች ማምለጥ ከሆነ 
እንደመረመሩት ሲናገሩ የኢትዮጵያ ጥቃት፣ 
ጥቃታቸው አለመሆኑን በግልፅ ማሳየታቸው 
ነው።</p>

<p>ጅቡቲ የኢትዮጵያን ርምጃ አለመደገፏን 
በተደጋጋሚ ገልፃለች። ሰራዊት ከመዝመቱ በፊት 
ጀምሮ ኢትዮጵያን ለሽግግር መንግሥቱ 
የምትሰጠውን ድጋፍ ስታወግዝ ቆይታለች። 
የተባበሩት መንግሥታት ሪፖርት 
እንዳረጋገጠውም ለአክራሪው ቡድን 
የመድሃኒትና የዩኒፎርም ርዳታ ስታደርግ 
ቆይታለች።</p>

<p>በአርታው ጉባኤ ለፕሬዚዳት የተመረጡትና 
በኋላ የአክራሪዎቹ የጋራ የሆኑት የሆኑት 
አብዱል ቃሲም ሳላት ሃሰን ኢትዮጵያን 
የሚያጥላላ መግለጫ የሰጡት ጅቡቲ ሆነው 
ነበር። አሁንም ቢሆን አንድ የሶማሊያ 
የፓርላማ አባል ከተጠለሉበት ጅቡቲ ሆነው 
ኢትዮጵያን የሚያወግዙ የሽግግር መንግሥቱን 
የሚተቹ መግለጫዎች ያስተላልፋሉ። እነዚህ ሁሉ 
ኢትዮጵያ ጅቡቲ ተግባብተው በጋራ እየሰሩ 
ነው፣ የሚለውን አያመላክትም።</p>

<p>ጅቡቲ "ወራሪ" የምትላት ኢትዮጵያ በአስቸኳይ 
እንድትወጣ መወትወት ብቻ ሳይሆን የሰላም 
አስከባሪ እንዲገባ ፈቃደኛነት የላትም። 
የሰላም አስከባሪ ሃይል መግባቱ የበለጠ ቀውስ 
ይፈጥራል ባይ ናት "... የኢትዮጵያ መንግሥት 
ሠራዊቱን ማስወጣት አለበት። የአለም አቀፉን 
ማኅበረሰብም በዚያች አገር ሰላምንና መረጋጋት 
እንዲሰፍን እንዲረዳ እንጂ ወታደሮች 
እንዳይልክ በተደጋጋሚ ጠይቄያለሁ..." ሲሉ 
የጅቡቲ ፕሬዚዳንት ባለፈው ቅዳሜ ለጋዜጠኛ 
ተናግረዋል። እንደገናም በሰላም አስከባሪው 
ተሳትፎነት የጎረቤት ሃገሮች ባለመሳተፋቸው 
መገረሟን ገልፃለች።</p>

<p>ጅቡቲ፣ ሶማሊያን በማስመልከት የያዘችው 
አቋም ከኤርትራ ጋር ተመሳሳይነት ያለው ሆኖ 
ይታያል። እንዲያ ከሆነ ደግሞ ለአሁኑም ሆነ 
ለወደፊቱ የጅቡቲ በኢትዮጵያ የሚተማመኑ 
ጎረቤታሞች ናቸው ሊባሉ የሚችሉ አይመስልም። 
</p>

<p>ጅቡቲ ከአርታው በፊት ለኢትዮጵያ አጋር 
መሆኗ የሚያከራክር አይደለም። የሪፐብሊኩ 
የመጀመሪያው ፕሬዚዳንት ሃሰን ጉሌድ ኦብቲደን 
በኢትዮጵያ የችግሩዋ ጊዜ ሙሉ ተባባሪ 
የመሆኗን ፈር የቀየሱ ናቸው ማለት ይቻላል።</p>

<p>የቀድሞው የደህንነት ሚኒስትር የሆኑት 
የአሁኑ ፕሬዚዳንት ስልጣን ከያዙ ወዲህም 
ወዲህ ትብብሩ ቀጥሏል። በተለይ ከ ኤርትራ ጋር 
በተደረገው ጦርነት በጊዜው የነበረውን የወደብ 
ችግር ለማቃለል ከፍ ያለ ትብብር አሳይተዋል። 
ይሁን እንጂ ጅቡቲ አደራጀሁት በምትለው 
የአርታው ጉባኤና በያዘችው አቋም ኢትዮጵያ 
ባለመተባበሩዋ የእልህና የኩርፊያ ሥራ 
የምትሰራ መሆኗን በግልፅ አሳይታለች።</p>

<p>ከኤርትራ ጋር መሻረክ ያዋጣኛል ብላ 
ስላሰበች የመሪዎች ልውውጥ ያስከተለ ድንገተኛ 
ወዳጅነት ፈጥራ ሽርክናዋን አግለዋለች። 
የአጋርነታቸው መለኪያም በሶማሊያ ብቅ ብሎ 
በነበረው የአክራሪነት ስሜት ተመሳሳይ አቋም 
በመያዝ አጠናክረውታል።</p>

<p>ጅቡቲ የሽግግሩ መንግሥት አሁን ለያዘው 
መንገድ ሰላም ያመጣል ብላ አለማመኗን ውጭ 
ጉዳይ ሚኒስትሩ አረጋግጠዋል። በሶማሊያ ጉዳይ 
አንዳቸውንም የኢትዮጵያ አቋም አትደግፍም። 
ታዲያ ሁለቱ ሃገሮች ተባብረው የመስራታቸው 
እውነት እንዴት ሊታይ ይችላል።</p>

<p>በሶማሊያ ሰላም እንዲሰፍን ጅቡቲ 
እነጋገራለሁ የምትለው ከአሜሪካ፣ ከፈረንሳይ 
ጋር እንጂ ከኢትዮጵያ ጋር አይደለም። ቢያንስ 
የፈረንሳይን ያህል ኢትዮጵያ የአካባቢው 
እንቅስቃሴ እንደሚመለከታት የተረዳች 
አይመስልም። እንዲህ በሆነበት ምክንያት 
በቅርቡ አቶ ተቀዳ ዓለሙ የውጭ ጉዳ ሚንስትር 
ዴኤታ በጅቡቲ ያደረጉት ንግግር ውጤታማ ነበር 
ለማለት የሚያስችል አይመስልም።</p>

<p>ኢትዮጵያ ከጅቡቲ ጋር የሚያስተሳስራት 
የወደብ ጉዳይ ብቻ አይደለም። በርካታ 
የማኅበራዊና ሌሎች ኢኮኖሚያዊ ቁርኝቶች 
አላቸው። ብዙ ጊዜ እንደሚታየው በአንድ 
ወቅት የማይበጠሱ የሚመስሉ የሃገሮች ትብብር 
ሊበጠስ ወይም ሊሰለል የሚችልበት አጋጣሚ 
ይታያል። ስለዚህ ኢትዮጵያ አሁን ጅቡቲ 
የምታሳየው አደገኛ ሁኔታ አርቆ ማሰብ ብቸኛዋ 
የወደብ መተላለፊያ የመሆኗን ነገር 
ሊያተኩርበት ይገባል። ከኤርትራ ጋር በፍጥጫ 
ላይ ነን። ከጅቡቲ ጋር አልተስማማንም፣ 
ኤርትራና ጅቡቲ ፍቅር ሆነዋል። የኤሌክትሪክ 
ኃይል ማስገባታችን ወይም ሌሎች የግብርና 
ምርቶች ወደጅቡቲ መላካችን ግንኙነታችን 
አስተማማኝ አያደርገውም። ስለዚህ ኢትዮጵያ 
ቀድማ መጠንቀቅ የሚገባት መሆኗን ማሰብ 
አለበት። ጥንቃቄውም በቅርቡ ጠቅላይ ሚኒስትር 
መለስ የገለፁት በወደብ ጉዳይ የተዋዋሉት ውል 
ጭምር ማጠቃለል አለበት።</p>

<p class="align-center"><a href="/Gazettas/Reporter/info/Reporter.sera.html">ከሪፖርተር ጥር 9 ቀን 1999</a></p>

</body>
</html>
