<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" 
"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ፓርላማው የፊታችን ማክሰኞ ለእረፍት 
ይበተናል
ማድረግ ከሚገባው 32 ሰብሰባዎች 18ቱን ብቻ 
አከናውኗል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ፓርላማው የፊታችን ማክሰኞ 
ለእረፍት ይበተናል
ማድረግ ከሚገባው 32 ስብሰባዎች 18ቱን ብቻ 
አከናውኗል</h2>


<p>የሕዝብ ተወካዮች ም/ቤት በግማሽ ዓመት የሥራ 
ዘመን ማካሄድ ከሚጠበቅበት 32 ስብሰባዎች 
መካከል 18ቱን ብቻ አድርጎ የፊታችን ማክሰኞ 
ለእረፍት ይበተናል። የኢሕአዴግ የፓርላማ 
አባላት እረፍት ጊዜያቸውን በስብሰባ ሊያሳልፉ 
ተጠርተዋል።</p>

<p>ም/ቤቱ በዘንድሮ ግማሽ ዓመት ማለትም 
ከጥቅምት እስከ ጥር ወር መጨረሻ ድረስ 
በሳምንት ሁለት ቀን ማካሄድ ከሚጠበቅበት 32 
መደበኛ ስብሰባዎች መካከል 18ቱን ብቻ 
አከናውኗል።</p>

<p>የዘንድሮ የም/ቤቱ የሥራ ዘመን ሲጀመር 
የመክፈቻ ንግግር ያደረጉት ፕሬዚዳንት ግርማ 
ወ/ጊዮርጊስ፣ ም/ቤቱ በተጠቀሰው ዓመት ትኩረት 
ሊሰጥባቸው የሚገባቸውን 19 አዋጆች ጠቁመው 
ነበር።</p>

<p>ከነዚህ መካከል የፕሬስ ሕጉ፣ የብሮድካስት 
አዋጅና የማስታወቂያ ሚኒስቴር አደረጃጀትና 
ተልዕኮ፣ የምርጫ ቦርድ አደረጃጀትና የቦርድ 
አባላት ስየማ፣ መንግሥታዊ ያልሆኑ ድርጅቶች 
ኃላፊነትና መብት፣ የተፋሰስ ልማት ረቂቅ 
አዋጅ፣ የውሃ ልማት ፈንድ፣ የመሬትና መሬት 
ነክ ረቂቅ አዋጅና የመሳሰሉት ይገኙበታል።</p>

<p>ይሁን እንጂ ም/ቤቱ ባለፉት ወራት ከተጠቀሱት 
በአንዱም ላይ ውይይት አላደረገም። ም/ቤቱ 
በነዚህ ላይ ትኩረት ሰጥቶ ይወያያል ይባል 
እንጂ ሌሎች አዋጆችም እንደሚቀርቡ በወቅቱ 
ተነግሮ በነበረው መሠረት የተለያዩ አዋጆች 
ቀርበዋል።</p>

<p>ከነዚህ መካከል በሕዝብ ዘንድ በጉጉት 
ይጠበቅ የነበረው ምርጫውን ተከትሎ ተከስቶ 
የነበረውን ግጭትና ግድያ ያጣራ የነበረው 
ኮሚሽን ሪፖርት አንዱ ነበር።</p>

<p>ሪፖርቱ፣ ፓርላማው ሥራውን በጀመረ በጥቂት 
ሳምንታት ውስጥ ቀርቦ፣ መንግሥት ከመጠን 
ያለፈ ኃይል አለመጠቀሙን አረጋግጧል። 
አንዳንድ በሪፖርቱ ያልተዳሰሱትን መንግሥት 
እንዲያጣራ በሰጠው አስተያየት መሠረት 
ሁኔታዎችን መርምሮ ለፓርላማው በድጋሚ 
እንዲያቀርብ ኃላፊነቱን ለሕግና አስተዳደር 
ጉዳዮች ቋሚ ኮሚቴ ተሰጥቶ የነበረ ቢሆንም ይህ 
ዘገባ እስከወጣበ እለት ድረስ አልቀረበም።</p>

<p class="align-center"><a href="/Gazettas/Reporter/info/Reporter.sera.html">ከሪፖርተር ጥር 27 ቀን 1999</a></p>

</body>
</html>
