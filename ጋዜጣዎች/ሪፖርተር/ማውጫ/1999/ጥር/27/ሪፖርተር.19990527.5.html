<?xml version="1.0" encoding="UTF-8"?>
 <!DOCTYPE html PUBLIC "-//W3C//DTD XHTML 1.1//EN" 
"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>መሶበ ሲሚንቶ ለሁለተኛ ጊዜ የዋጋ ቅናሽ 
አደረገ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">መሶበ ሲሚንቶ ለሁለተኛ ጊዜ የዋጋ 
ቅናሽ አደረገ</h2>


<p>መሶበ የሲሚንቶ ፋብሪካ በሁለት ሳምንት 
ሁለት ጊዜ የዋጋ ቅናሽ ማድረጉንና ለሁለተኛ 
ጊዜ የተደረገው የዋጋ ማስተካከያ ከጥር 24 ቀን 
1999 ዓ.ም ጀምሮ ተግባራዊ መሆኑን ገለጸ።</p>

<p>የፋብሪካው የሥራ ኃላፊዎች ለሪፖርተር ጋዜጣ 
በላኩት መግለጫ፣ ፋብሪካው የዋጋ ቅናሹን 
ያደረገው በሚያመርታቸው ሁለቱም የሲሚንቶ 
አይነቶች መሆኑን ጠቅሰዋል።</p>

<p>በተደረገው የዋጋ ቅናሽ መሠረት አዲስ አበባ 
ላይ ፒፒሲ የተባለው የሲሚንቶ አይነት ኩንታሉ 
163 ብር ይሸጥ እንደነበር አመልክቶ፣ አሁን ግን 
ይህንን ዋጋ ወደ 105 ብር ማውረዱን ገልጸዋል።</p>

<p>በተመሳሳይ ኩንታሉ 190 ብር ይሸጥ የነበረው 
ኦፒሲ OPC የተባለው ሲሚንቶ ደግሞ በሁለተኛ 
ማስተካከያ ዋጋው ወደ 130 ብር መውረዱን 
አመልክተዋል።</p>

<p>ፋብሪካው ይህንን የዋጋ ቅናሽ ያደረገው 
በተለይ አዲስ አበባ ላይ ሲሚንቶ ሲሸጥ 
ለትራንስፖርት ይወጣ የነበረውን ዋጋ መቀነስ 
በመቻሉ ነው። እንደ ኃላፊዎቹ ገለጻ አዲስ 
አበባ ላይ በሚሸጠው አንድ ኩንታል ሲሚንቶ 53 
ብር የትራንስፖርት ይከፈልበት እንደነበር፣ 
አሁን ግን የትራንስፖርቱን ዋጋ ወደ 35 ብር ዝቅ 
ማድረግ በመቻሉ ለዋጋው መቀነስ አስተዋጽኦ 
አበርክቷል።</p>

<p>ይኸው ሽያጭ ከፋብሪካ ዋጋው ሌላ የአዲስ 
አበባ የመሸጫ ዋጋም ተመሳሳይ በሆነ መልኩ 
ያስተካከለ መሆኑን የሚገልጸው መረጃ፣ አዲስ 
አበባ ላይ ኦፒሲ የተባለው ሲሚንቶ የአንድ 
ኩንታል የመሸጫ ዋጋው 165 ብር እንዲሁም የፒፒሲ 
ሲሚንቶ የአንድ ኩንታል የመሸጫ ዋጋ ደግሞ 140 
ብር እንደሆነ አመልክቷል።</p>

<p>ፋብሪካው ለሪፖርተር ጋዜጣ በላከው መረጃ 
አዲስ አበባ ላይ ማንኛውም ደንበኛ 
የፋብሪካውን ምርት ያለምንም ቅድመ ሁኔታ 
የሚያስተናግድ መሆኑንም ያመለክታል።</p>

<p>ከፋብሪካው የተላከው መረጃ ጨምሮ 
እንዳመለከተው ከውጭ የሚገባው ሲሚንቶ ምንም 
አይነት ታክስ የማይጣልበት በመሆኑ በገበያ 
ላይ የተወሰነ ተጽእኖ ማሳደሩ ስለማይቀር 
ይህንን ግምት ውስጥ ያስገባ የዋጋ ለውጥ 
ማድረግ አስፈላጊ መሆኑ እንደታመነበት 
ተገልጿል።</p>

<p class="align-center"><a href="/Gazettas/Reporter/info/Reporter.sera.html">ከሪፖርተር ጥር 27 ቀን 1999</a></p>

</body>
</html>
