<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" 
"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የተወጠነው የሻዕቢያ የሽብር ጥቃት ዋና 
መረብ በአየር ጤና ከዓመት በላይ ቆይቷል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የተወጠነው የሻዕቢያ የሽብር ጥቃት 
ዋና መረብ በአየር ጤና ከዓመት በላይ 
ቆይቷል</h2>


<p>አዲስ አበባ ውስጥ የተካሄደውን 8ኛው 
የአፍሪካ ኅብረት ስብሰባን በሽብር ጥቃት 
ለማጨፍገግ በሻዕቢያ መንግሥት የተቀነባበረው 
የጥቃት መረብ፣ ለአንድ ዓመት ያህል በአየር 
ጤና ሲያደባ መቆየቱን የታመኑ ምንጮች 
ገለጹ።</p>

<p>በኤርትራ መንግሥት ከፍተኛ ኃላፊዎችና 
የፈንጅ ባለሙያዎች የተመራ ነው፣ የተባለው 
የሽብር ጥቃት ማስተባበሪያ ዋና መረቡ፣ አየር 
ጤና አካባቢ በሚገኝ አንድ ቪላ ቤት ውስጥ ሆኖ 
ቅርንጫፍ ቢሮ በቡራዩ አካባቢ እንደነበረው 
ታውቋል።</p>

<p>የመረቡ ዋና አንቀሳቃሾች የኤርትራና 
የኢትዮጵያ ፓስፖርቶችን የያዙ መሆናቸውንና 
በላንድክሩዘር የታጀበና በከፍተኛ ገንዘብ 
እንቅስቃሴ ሲያደርጉ መክረማቸውን 
ከምንጮቻችን መረጃ ለመረዳት ተችሏል።</p>

<p>ከሽብር መረቡ አንቀሳቃሾች በተጨማሪ ሃምሳ 
ያህል ቅጥረኞች የተካተቱበት ሲሆን ከነዚህ 
ውስጥ ኢትዮጵያውያንም ይገኙበታል።</p>

<p>የሽብር ጥቃቁ ዋና አላማ፣ ለስብሰባው 
በሚመጡ እንግዶች ላይ ጉዳት ማድረስ ሲሆን 
ለዚህ ውጥን መሳካትም እንግዶቹ የሚያርፉበት 
ትላልቅ ሆቴሎች በኢላማነት ተመርጠው 
ነበር።</p>

<p>አንዳንድ መረጃዎች በአንድ ሆቴል ላይ 
ፍንዳታ ለማድረስ የተንቀሳቀሰ የሽብር መረብ 
ክፍል፣ በብሔራዊ የደህንነት አገልግሎትና 
በፌዴራል ፖሊስ ትብብር መያዙን 
ያመለክታሉ።</p>

<p>ባለፈው ሐሙስ ጉዳዩን አስመልክቶ ውስን 
መረጃዎችን የሰጡት የደህንነት አገልግሎትና 
ፌዴራል ፖሊስ እንቅስቃሴውን ለማክሸፍ 
ትዕግስትና ጥንቃቄ የተሞላበት ዘመቻ 
መከናወኑን አስታውቀዋል። ዝርዝር መረጃ 
በቅርቡ እንደሚሰጥም መገለፁ ይታወሳል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ጥር 27 ቀን 1999</a></p>

</body>
</html>
