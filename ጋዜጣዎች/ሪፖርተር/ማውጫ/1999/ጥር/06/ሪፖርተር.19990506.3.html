<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" 
"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>በእነ ኮ/ል መንግሥቱ ላይ የተሰጠው 
የቅጣት ውሳኔ ተፋራጆችን አሳዝኗል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በእነ ኮ/ል መንግሥቱ ላይ የተሰጠው 
የቅጣት ውሳኔ ተፋራጆችን አሳዝኗል</h2>


<p>የፌዴራሉ ከፍተኛ ፍርድ ቤት 1ኛ ወንጀል ችሎት 
በዘር ማጥፋት ወንጀል ተከሰው በነበሩ የደርግ 
አባሎች ላይ የሰጠው ብይን ተጎጂዎችን 
አሳዝኗል። ልዩ ዐቃቤ ሕግ በበኩሉ ይግባኝ 
እንደሚጠይቅ ገልጿል።</p>

<p>ጥር 3 ቀን 1999 ዓ.ም በገንዘብና ኢኮኖሚ ልማት 
ሚኒስቴር ግቢ ውስጥ በሚገኘው አዳራሽ በዋለው 
ችሎት በድምፅ ብልጫ በተሰጠው የቅጣት ውሳኔ 
የቀድሞው የኢትዮጵያ ህዝባዊ ዴሞክራሲያዊ 
ሪፐብሊክ ፕሬዚዳንት ኮሎኔል መንግሥቱ 
ኃይለማርያምን ጨምሮ ጥፋተኛ በተባሉ 48 
ተከሳሾች በእድሜ ልክ ፅኑ እስራት እንዲቀጡ 
ተወስኖባቸዋል። ሌሎች ሁለት ተከሳሾች 25 ዓመት 
ፅኑ እስራት ሲወሰንባቸው ሌሎች አምስት 
ተከሳሾች ደግሞ የ23 ዓመት ፅኑ እስራት ቅጣት 
ተስጥቷቸዋል።</p>

<p>ዐቃቤ ሕግ ክሱን ሲመሰርት ከነበሩት 106 
ተከሳሾች ውስጥ የቅጣት ውሳኔው የተሰጠው በ55 
ተከሳሾች ላይ ሲሆን ከነዚህ ውስጥ ፍርድ ቤት 
የቀረቡት 33 ናቸው። ቀሪ 22 ጥፋተኛ የተባሉት 
ተከሳሾች ቅጣቱ የተጣለባቸው በሌሉበት 
ነው።</p>

<p>ፍርድ ቤት የቀረቡ 27 ተከሳሾች በእድሜ ልክ 
ፅኑ እስራት እንዲቀጡ ሲወሰን 21 ተከሳሾች 
ደግሞ በሌሉበት እንዲቀጡ ተወስኗል። አንድ 
ተከሳሽ ደግሞ በሌሉበት 23 ዓመት እንዲቀጡ 
የተወሰነ ሲሆን አራት ተከሳሾች በ23 ዓመት 
ሁለት ደግሞ በ25 ዓመት ባሉበት እንዲቀጡ 
ተወስኗል።</p>

<p>በሌላ ፍርድ ቤት ሞት የተፈረደባቸው አምስት 
ተከሳሾች ፍርዱ ቀሪ ካልሆነላቸው በሞት 
እንደሚቀጡ ፍርድ ቤት የጠቆመ ሲሆን ከነዚህ 
ውስጥ ከሻለቃ መላኩ ተፈራ በስተቀር አራቱ 
ተከሳሾች ጉዳያቸው በሌሉበት የታየ ነው።</p>

<p>ከ12 ዓመት የፍርድ ሂደት በኋላ በድምፅ ብልጫ 
በዳኛ ኑሩ ስይድና ዳኛ ሰለሞን እምሩ ከተሰጡት 
የቅጣት ውሳኔ፣ የመሐል ዳኛው መድህን ኪሮስ 
ተለይተዋል።</p>

<p>በውሳኔው ላይ አንዳንድ የተፋራጅ ቤተሰቦች 
ቅሬታቸውን ገልፀዋል። "ይኸ በፍትህ መቀለድ 
ነው" ሲሉ አቶ ሙሉጌታ አስራተ ተናግረዋል።</p>

<p>ያለፈው አሰቃቂ ምዕራፍ ይዘጋል ብለው 
ገምተው እንደነበርና ግን የተሰጠው ፍትህ 
"ያንን ቅዠት" የሚዘጋ ባለመሆኑ ማዘናቸውን 
ገልፀዋል።</p>

<p>"ዛሬ መንግሥቱ ኃይለማርያም በዙምባቡዌ 
ሻምፓኝ ከፍቶ የሚደሰትበት ቀን ሊሆን ይችላል" 
ሲሉ በውሳኔው እንዳዘኑ ገልጸዋል።</p>

<p>የቀይ ሽብር ተፋራጅ ኮሚቴ አባል ሐጂ ዑመር 
ጃጃ የፍ/ቤቱን ውሳኔ "የሚያሳፍርና 
የሚያስደነግጥ" ሲሉ ተችተውታል።</p>

<p>በግፍ መግደሉ ለተረጋገጠ ሰው፣ 
እነመንግሥቱን ያህል ከፍተኛ በደል ለፈፀመ 
የመጨረሻው ቅጣት አለመፈጸሙ ፍትሀዊ ነው 
ሊባል እንደማይችል ገልፀዋል።</p>

<p>"ጭፍራው መላኩ ተፈራ ሞት ተፈርዶበት 
መንግሥቱ ሞት ሊፈረድበት አይገባም ሲባል 
ምፀት ነው ..." ይላሉ አንድ ታዋቂ የሕግ 
ባለሙያ።</p>

<p>ተከሳሾች ከፍርድ በኋላ የቀድሞው ጠቅላይ 
ሚኒስትሩ የነበሩት ሻምበል ፍቅረ ሥላሴ 
ወግደረስ በአንድ የውጭ ጋዜጠኛ በፍ/ቤቱ ውሳኔ 
አስተያየታቸውን ተጠይቀው "አስተያየት 
የለኝም" ሲሉ ምላሽ ሰጥተዋል።</p>

<p>ልዩ ዐቃቤ ሕግ በተሰጠው ውሳኔ ቅሬታ 
እንዳለውና ይግባኝም እንደሚያቀርብ ዐቃቤ ሕግ 
ዮሴፍ ኪሮስ አስታውቀዋል።</p>

<p>ዋና የልዩ ዐቃቤ ሕግ ግርማ ዋቅጅራም ለሬዲዮ 
ፋና በሰጡት መግለጫ"የዘር ማጥፋት ወንጀል 
እቅድ አውጪ፣ ትዕዛዝ ሰጪ፣ መሳሪያ አቀባይ፣ 
ለገደሉ ሚዲያ ሸላሚዎቹ ዋናዎቹ መሐንዲሶች 
መግደላቸውና ማስገደላቸው በፍርድ ቤት 
ተረጋግጦ ሳለ ያነሰ ቅጣት ማግኘታቸው" 
እንደሚቃወሙ ተናግረዋል።</p>

<p>"ኮ/ል መንግሥቱና ጓደኞቹ ከአንድ የቀበሌ 
ተመራጭ ከአንድ መርማሪ ከአንድ የደህንነት 
ሰራተኛ ያነሰ ቅጣት ተጣለባቸው ቢባል የትኛው 
ኢትዮጵያዊ ኅሊና ይቀበላል? በአጭሩ የዛሬው 
ውሳኔ ላለፉት 10 ዓመታት ሲሰጡ የነበሩትን 
ፍርድ የሚያዛባ ነው፣ ፍትሐዊ አይደለም ..." ሲሉ 
ተናግረዋል።</p>

<p>ቅጣት
ተከሳሾች ጥፋተኛ የተባሉባቸው ወንጀሎች 
የሚያስከትሉት ቅጣት ጥፋተኛ በተባሉባቸው 
ሕጎች ሥር እንደተመለከተው የሚከተለውን 
ይመስላል። 1. በ1ኛ ክስ ሁሉም ጥፋተኛ የተባሉ 
ሲሆን ይህም ከአንድ እስከ አምስት ዓመት ፅኑ 
እሥራት እንደሚያስቀጣ በወ/መ/ሕ/ቁ. 286 ሥር 
ተመልክቷል። 2. በ2ኛ ክስም እንዲሁ ሁሉም 
ጥፋተኛ ተብለዋል። ይህም በወ/መ/ሕ/ቁ.281 
እንደተደነገገው ከአምስት ዓመት እስከ ዕድሜ 
ልክ በሚደርስ ፅኑ እሥራት ወይም ሁኔታው እጅግ 
ከባድ በሆነ ጊዜ በሞት ያስቀጣል። 3. ከዚህም 
በቀር በ210ኛ ክስ ሁሉም ጥፋተኛ ተብለዋል። 
ይህም የሚያስቀጣው ከአንድ እስከ አምስት 
ዓመት በሚደርስ ፅኑ እሥራት እንደሆነ 
ወ/መ/ሕ/ቁ.416 ይደነግጋል። 4. በ6ኛው አማራጭ ክስ 
ከ5ኛ፣ 10ኛ፣ 12ኛ፣ 16ኛ፣ 19ኛ፣ 30ኛ፣ 31ኛ፣ 32ኛ፣ 
35ኛ፣ 47ኛ፣ እና 65ኛ ተከሳሾች በቀር ሌሎቹ በሙሉ 
ጥፋተኛ ተብለዋል። በወ/መ/ሕ/ቁ. 522 (1) (ሀ) 
እንደተመለከተው የሚያስከትለው ቅጣት የዕድሜ 
ልክ ፅኑ እሥራት ወይም የሞት ቅጣት ነው። 5. 
በ211ኛ ክስ እንዲሁ ከ5ኛ፣ 10ኛ፣ 12ኛ፣ 16ኛ፣ 30ኛ፣ 
31ኛ፣ 32ኛ፣ 35ኛ፣ 47ኛ፣ እና 65ኛ ተከሳሾች በቀር 
ሌሎቹ በወ/መ/ሕ/ቁ. 414 (1) (ሀ) ሥር ጥፋተኛ ስለሆኑ 
በዚህ ሕግ እስከ ሦስት ዓመት በሚደርስ እሥራት 
ወይም እስከ አምስት ሺ ብር በሚደርስ መቀጮ 
ሊቀጡ ይችላሉ።</p>

<p>በተጨማሪ 2ኛ ተከሳሽ በ111ኛው አማራጭ ክስ 
ጥፋተኛ ስለተባለ በወ/መ/ሕ/ቁ. 522 (1) (ሀ) ሥር 
በተመለከተው የዕድሜ ልክ ፅኑ እሥራት ወይም 
የሞት ቅጣት ሊቀጣ ይችላል።</p>

<p>ከዚህ ቅጣት ምን ያህሉ በተከሳሾች ላይ 
ሊጣልባቸው እንደሚገባ ለመወሰን የግራ ቀኙን 
ክርክሮች ከቅጣት አወሳሰን ሕግጋት ጋር 
አገናዝበን መርምረናል።</p>

<p>1. ዓ/ሕግ ስለ ቅጣት ማክበጃ ያቀረበውን ሃሳብ 
እንደተመለከትነው - ተከሳሾች የወንጀሉን 
መፈጸም ሃሳብና ዕቅድ አበጅተው አፈፃፀሙን 
ለመርዳት በሃገሪቱ ሃብት የተለያዩ ተቋማትን 
ለዚሁ ሥራ እንዲሳተፉ በማድረግ እና 
በመቀስቀስ ሥልጣናቸውን መከታ በማድረግ 
ወንጀሎች እንዲፈጸሙ አደርገዋል፣ - ተበዳዮች 
በተከሳሾች በሚመሩ ተቋማት በቁጥጥር ሥር 
የነበሩ ናቸው፣ - በዚህ ሁሉ ሁኔታ ወንጀሉ 
እንዲፈጸም ማድረጋቸው በተበዳዮች ላይ ወንጀሉ 
እንዲፈጸም ለማድረግ ፈቃደኛ እና ቁርጠኛ 
እንደነበሩ ያሳያል፣ - ተግባሩ ለረዥም ዓመታት 
የቀጠለ ሲሆን በዚያን ጊዜም ሆነ አሁን በፍርዱ 
ሂደት ተከሳሾቹ አልተጸጸቱም፣ - ጥፋተኛ 
ከተባሉባቸው ወንጀሎች ብዛት አኳያ እና ከዚህ 
በላይ በተገለጹት ምክንያቶች ቅጣት ሊከብድ 
ይገባዋል፣ - በተለይም ከ1ኛ እስከ 12ኛ ተራ 
የተመለከቱት ተከሳሾች በ1ኛ ክስ፣ በ2ኛ ክስ 1114 
ሰዎች እንዲገደሉ ስላደረጉና 56 ሰዎች አካላቸው 
እንዲጎዳ ስላደረጉ፣ አሥር ሰዎች በግፍ 
እንዲገደሉ ስላደረጉ፣ ሥልጣንን አላግባብ 
በመገልገልና ሰውን አላግባብ እንዲታሰር 
በማድረግ ጥፋተኛ ስለተባሉ ከፍተኛው የሞት 
ቅጣት ሊወሰንባቸው ይገባል። -ሌሎቹ 15ኛ፣ 16ኛ፣ 
17ኛ፣ 19ኛ፣ 20ኛ፣ 21ኛ፣ 22ኛ፣ 25ኛ፣ 26ኛ፣ 30ኛ፣ 
48ኛ፣ 49ኛ፣ 50ኛ፣ 51ኛ፣ 53ኛ፣ 57ኛ፣ 60ኛ፣ 72ኛ 
ተከሳሾች በሌላ ፍ/ቤት ወይም ችሎት በሌላ የዘር 
ማጥፋት ወንጀሎች አንዳንዶቹ ጥፋተኛ ስለተባሉ 
ሌሎቹ የተለያየ መጠን ያለው የ እሥራት ቅጣት 
ስለተወሰነባቸው እና ከፊሉ በሞት እንዲቀጡ 
ስለተፈረደ አሁን ጥፋተኛ ከተባሉባቸው 
ወንጀሎች ብዛት አኳያ ከፍተኛው የሞት ቅጣት 
እንዲወሰንባቸው ይገባል፣ ሆኖም 28ኛ፣ 31ኛ፣ 
32ኛ፣ 34ኛ፣ 35ኛ፣ 39ኛ፣ 40ኛ፣ 42ኛ፣ 43ኛ፣ 47ኛ፣ 
52ኛ፣ 54ኛ፣ 55ኛ፣ 56ኛ፣ 58ኛ፣ 59ኛ፣ 61ኛ፣ 64ኛ፣ 
65ኛ፣ 66ኛ፣ 67ኛ፣ 68ኛ፣ 70ኛ፣ 105ኛ፣ 106ኛ በሌላ 
ችሎት ጥፋተኛ የተባሉ ቢሆንም በእነርሱ 
የደረሰው ጉዳት መለስተኛ ስለሆነ አሁን 
ጥፋተኛ በሆኑባቸው ወንጀሎች ብዛት አኳያ 
በዕድሜ ልክ ፅኑ እሥራት ሊቀጡ ይገባል። የሚል 
ሆኖ እግኝተነዋል።</p>

<p>ለዚሁ ክርክሩ ዓ/ሕግ ያቀረባቸው ማስረጃዎች 
እንደተመለከትናቸው 20ኛ ተከሳሽ ሻለቃ መላኩ 
ተፈራ በወ/መዝ/ቁ. 03112፣ 50ኛ ተከሳሽ ወ/ር እሸቱ 
ዓለሙ በወ/መዝ/ቁ. 921/80፣ 51ኛ ተከሳሽ በወ/መዝ/ቁ 
14/89፣ 60ኛ ተከሳሽ ሻ/ል ባሻ ከበደ አሊ 
በወ/መዝ/ቁ. 960/89፣ 72ኛ ተከሳሽ $ አለቃ ከበደ 
ክብረት በወ/መዝ/ቁ. 917/89 በፌዴራል ከፍተኛ 
ፍ/ቤት በሌላ ችሎት በሞት እንዲቀጡ 
የተፈረደባቸው መሆኑን የሚያሳዩ የፍርድ 
ግልባጮች ናቸው።</p>

<p>እንዲሁም 16ኛ ተከሳሽ ኮ/ል ደበላ ዲንሳ 
በወ/ይግ/መዝ/ቁ. 21192 እና 25ኛ ተከሳሽ ም/መ/አለቃ 
አራጋው ይመር በወ/ይግ/መዝ/ቁ. 22435፣ በፌዴራል 
ጠቅላይ ፍ/ቤት በዕድሜ ልክ ፅኑ እሥራት 
እንዲቀጡ፣ 15ኛ ተከሳሽ ሻለቃ ካሣዬ አራጋው 
በወ/መዝ/ቁ. 03114 በዕድሜ ልክ ፅኑ እሥራት፣ 19ኛ 
ተከሳሽ መ/አለቃ ስለሺ መንገሻ በወ/መዝ/ቁ. 03126 
በ18 ዓመት ፅኑ እሥራት እንዲቀጡ በፌዴራል 
ከፍተኛ ፍ/ቤት የተፈረደባቸው መሆኑን 
የሚያሳዩ የፍርድ ግልባጮች ቀርበዋል። በሌላ 
በኩል 53ኛ ተከሳሽ መ/አለቃ ኃይሌ መለስ በ12 
ዓመት ፅኑ እሥራት እንዲቀጣ የተፈረደበት 
መሆኑን የአማራ ክልል ጠቅላይ ፍ/ቤት 
የወ/መዝ.ቁ. 21/90 የፍርድ ግልባጭ ያሳያል። 
እንዲሁም 57ኛ ተከሳሽ ሻለቃ ዘለቀ በየነን 
በተመለከተ የሐረሪ ጠቅላይ ፍ/ቤት በወ/መዝ/ቁ. 
00252 ተከሳሹ በዕድሜ ልክ ፅኑ እሥራት እንዲቀጣ 
የፈረደበት መሆኑን የሚያስረዳ የፍርድ ግልባጭ 
ቀርቧል።</p>

<p>ከዚህ በመቀጠል የተከሳሾችን ክርክር 
ከመመልከታችን በፊት የዓ/ሕግ ክርክሮችና 
ማስረጃዎች እስከ ምን ያስረዱ እንደሆነ 
እንመረምራለን። ከዚህ ጉዳይ 
እንደሚስተዋለውና ዓ/ሕግ እንደሚከራከረው 
ተበዳዮች ተከሳሾች በሚመሯቸው ተቋማት 
በቁጥጥር ሥር ይገኙ ስለነበረ በእነዚህ 
ዓይነት ሰዎች ላይ ወንጀል መፈጸም ቅጣት 
እንደሚያከብድ በሕግ ተደንግጓል (የወ/ሕ/ቁ. 84 
(1) (ሠ) ጥፋተኛ የተባሉባቸው ጥፋቶች ከአንድ 
በላይ ስለሆኑ በተደራራቢ ጥፋት ምክንያት 
ቅጣት እንዲከብድ በሚደነግገው ሕግ መሠረት 
ቅጣት ይከብዳል ማለት ነው (የወ/ሕ/ቁ. 85)። 
ከዚህም በቀር ተከሳሾች ጥፋተኛ የሆኑባቸው 
ተግባሮች በተፈጸሙ ጊዜ በመንግሥት ከፍተኛ 
ሥልጣን ላይ ነበሩ። ተግባሮቹንም በመንግሥት 
ሥልጣን ኃላፊነት ለመፈጸም እንችላለን በሚል 
እምነት ባለሥልጣንነታቸውን መሠረት አድርገው 
የፈጸሙት ስለሆነ የቅጣት ማክበጃ ይሆናል። 
(የወ/ሕ/ቁ. 84 (1) (ለ)። ተከሳሾች ጥፋተኛ 
በሆኑባቸው ተግባራት የደረሰው ጉዳት ሲታይም 
ጉዳቱ ከፍተኛ ነው። ይህ ቅጣትን በማክበድ ጊዜ 
ግምት ውስጥ ሊገባ እንደሚይስፈልግ 
ተገንዝበናል።</p>

<p>ተከሳሾች ጥፋተኛ የተባሉባቸው ወንጀሎች 
ብዛት በዚህ መዝገብ ብቻ ሳይሆን በዚህ ችሎት 
በሌላ መዝገብ ጥፋተኛ የተባሉበትንና በሌላ 
ፍ/ቤት ወይም ችሎት ጥፋተኛ ተብለው 
የተቀጡባቸውንም ጨምሮ የሚታይ ነው።</p>

<p>ስለዚህ ከዚህ በመነሳት በተከሳሾች ላይ 
የሚወሰነው ቅጣት ከባድ ወይም ከፍ ያለ 
እንደሚሆን ማየት ይቻላል።</p>

<p>በዚህ ረገድ ዓ/ሕግ ተከሳሾች ሁለት ቦታ 
ተከፍለው ገሚሱ በሞት ቀሪው በዕድሜ ልክ ፅኑ 
እሥራት እንዲቀጡለት ሃሳብ አቅርቧል። በሞት 
እንዲቀጡ ሃሳብ ከቀረበባቸው ውስጥ 21ኛ ተከሳሽ 
ኮ/ል ናደው ዘካርያስ እና 22ኛ ተከሳሽ 
ም/መ/አለቃ ጴጥሮስ ገብሬ በዚሁ ፍ/ቤት ወይም 
ችሎት በዘር ማጥፋት እና ሕገ ወጥ እሥር ወንጀል 
ጥፋተኛ ተብለዋል። ለዚህም 21ኛ ተከሳሽ አሥራ 
ሰባት ሰዎች እንዲገደሉ ትዕዛዝ በማስተላለፍ 
ስለተገደሉና ሃያ አምስት ሰዎች ከሕግ ውጭ 
እንዲታሰሩ ስላደረገ በወ/መዝ/ቁ. 07417 ጥፋተኛ 
ተብሏል። 22ኛ ተከሳሽ ደግሞ በወ/መዝ/ቁ. 07391 
ሰላሳ አምስት ሰዎች እንዲገደሉ በማድረግ እና 
ባቋቋመው ምርመራ ክፍል እንዲገላቱ ባደረጋቸው 
እና በመደብደቡ ሥራ ተሳታፊ በሆነባቸው ሰዎች 
ጉዳይ ጥፋተኛ ተብሏል። የሁለቱም ጉዳይ በዚህ 
መዝገብ ታይቷል።</p>

<p>በጠቅላላው ተከሳሾች ጥፋተኛ ከተባሉባቸው 
ወንጀሎች ከባዶቹ ወንጀሎች የሚያስከትሉት 
ከፍተኛ ቅጣት የሞት ቅጣት ነው (የወ/መ/ሕ/ቁ 281 
እና 522)። ዓ/ሕግ ከተከሳሾች መሃል ከ1ኛ እስከ 
28ኛ ተራ የተመለከቱት 30ኛ፣ 48ኛ፣ 49ኛ፣ 50ኛ፣ 
51ኛ፣ 53ኛ፣ 57ኛ፣ 60ኛ እና 72ኛ ተከሳሾች በሞት 
እንዲቀጡለት ጠይቋል። በሌሎቹ ላይ የዕድሜ 
ልክ ፅኑ እሥራት እንዲጣልባቸው ሃሳብ 
አቅርቧል። ሆኖም ሁሉም ተከሳሾች ሊቀጡ 
የሚችሉት ትልቁ ቅጣት የሞት ቅጣት ከመሆኑ 
አኳያ በዚህ ጉዳይ በተከሰሱት ተከሳሾች ላይ 
የሞት ቅጣት ሊፈረድ ይችል እንደሁ 
መርምረናል።</p>

<p>በኢትዮጵያ የወንጀል ሕግ ጠቅላላ ክፍል 
ስለሞት ፍርድ የተደነገገውን ስንመረምር በቁ. 
117 እና ተከታዮቹ ፍርዱ ስለሚሰጥበትና 
ስለሚፈጸምበት ሁኔታ ተዘርዝሮ የተደነገገ 
መሆኑን እንገነዘባለን። አሁን የተያዘው ጭብጥ 
የተነሳው ፍርዱ የሚሰጥበትን ሁኔታ አስመልክቶ 
ስለሆነ ይህንኑ የሚመለከተውን የሕጉን ክፍል 
እንመረምራለን።</p>

<p>በወ/ሕ/ቁ. 117 (1) እንደተደነገገው። "የሞት 
ቅጣት የሚወሰነው ወንጀሉ ፍፃሜ ያገኘ ሆኖ 
እጅግ በጣም ከባድ በመሆኑና ወንጀለኛውም 
በተለይ አደገኛ በመሆኑ ለወንጀሉ ቅጣት 
እንዲሆን በሕጉ በግልፅ ተደንግጎ በተገኘ ጊዜ 
እንዲሁም ለወንጀለኛው ቅጣትን የሚያቃልልለት 
ምክንያት በታጣ ጊዜ እና ወንጀለኛው ወንጀሉን 
በፈጸመበት ጊዜ ዕድሜው ቢያንስ አሥራ ስምንት 
ዓመት የሞላው ሲሆን ብቻ ነው።"</p>

<p>ይህ ድንጋጌ አራት ነገሮች መያዙ 
ይስተዋላል። ከእነዚህ ውስጥ ለሞት ፍርድ 
ሊሟሉ ከሚገባቸው አራት ቅድመ ሁኔታዎች 
የወንጀሉ ፍፃሜ ማግኘት፣ ከወንጀሉ ከባድነት 
እና ከወንጀለኛው አደገኛነት አኳያ ለወንጀሉ 
ቅጣት ሆኖ በሕግ የተደነገገ መሆኑ፣ እና 
የተከሳሾች ዕድሜ ከአሥራ ስምንት ዓመት 
የዘለለ መሆኑ ተሟልተው ይገኛሉ። አራተኛው 
ቅድመ ሁኔታ ለወንጀለኛው የቅጣት ማቅለያ 
የመታጣቱ ነገር መሟላት አለመሟላቱ ከተከሳሾች 
ክርክርና በጉዳዩ ላይ ከተካሄደው ክርክር 
በጠቅላላ ሊመረመር ይገባል።</p>

<p>እዚህ ላይ የሞት ቅጣት የመጨረሻው የቅጣቶች 
ሁሉ ዳርቻ እና የማይመለስ ቅጣት በመሆኑ 
እነዚህ ሁሉ ቅድመ ሁኔታዎች በሙሉ ካልተሟሉ 
በቀር ሊፈረድ የማይችል የተለየ ቅጣት መሆኑ 
ልብ ሊባል ይገባል። ስለዚህ ሦስቱ ቅድመ 
ሁኔታዎች የተሟሉ ቢሆንም አራተኛውና የቅጣት 
ማቅለያን የሚመለከተው ቅድመ ሁኔታ ካልተሟላ 
በቀር የሞት ፍርድ ለመፍረድ አይቻልም። 
የቱንም ያህል የቅጣት ማክበጃ ቢኖር የቅጣት 
ማቅለያ ምክንያት አለመኖሩ ካልተረጋገጠ በቀር 
የሞት ቅጣት ለመፍረድ በቂ አይሆንም። ይህም 
ተከሳሾች የቅጣት ማቅለያ ምክንያት አላቸው 
ወይስ የላቸውም? ወደሚለው ጭብጥ ይመራናል።</p>

<p>በዚህ ረገድ ተከሳሾች ስለቅጣት ማቅለያ 
ያቀረቧቸው የተለያዩ ሃሳቦች አሉ። ስለዚህ 
እነዚህ ሃሳቦችና ክርክሮች የቅጣት ማቅለያ 
ይሆኑ ወይም አይሆኑ እንደሁ 
እንመረምራለን።</p>

<p>በቅድሚያ ግን የቅጣት ማቅለያን በተመለከተ 
በሕግ የተደነገገውን ስንመረምር በወንጀል ሕግ 
ቁ. 82 የተዘረዘሩት በሕግ አውጭው የታወቁት 
የማቅለያ ምክንያቶችና በወ/ሕ/ቁ. 86 
በተመለከተው መንገድ ፍርድ ቤት የቅጣት 
ማቅለያ ምክንያት አድርጎ የሚወስዳቸውን 
እንደሚያጠቃልል እንገነዘባለን። ስለዚህ 
በዚህ ጉዳይ በተከሳሾች የቀረበው ሃሳብ 
የቅጣት ማቅለያ ምክንያት መሆን አለመሆኑ 
በዚህ መልኩ የሚመዘን ይሆናል።</p>

<p>ተከሳሾች ያቀረቧቸው የቅጣት ማቅለያ ሃሳቦች 
በአጠቃላይ ሲታዩ ተደጋጋሚ ሃሳቦች፣ ሁሉንም 
ተከሳሾች የሚመለከቱ ሃሳቦች፣ አንዱን ከሌላው 
ተከሳሽ መለያየት እንደሚገባ የሚያሳስቡ 
ሃሳቦች ሆነው አግኝተናቸዋል። እነዚህም፦
-	ወንጀሉ በተፈጸመበት ጊዜ የነበረው ሁኔታ 
ማለትም በደርግ እና በተቃዋሚዎች መሃል 
የነበረው የሥልጣን ሽኩቻ እና ግብግብ ወይም 
ፍጥጫ በቅጣት አወሳሰኑ ጊዜ እንዲታይ
-	ከወንጀሉ በፊት ተከሳሾች ሪከርድ 
ያልነበራቸውና ለሃገራቸው መልካም አገልግሎት 
ያበረከቱ መሆኑን፣ ወንጀሉ ይፈጸም በነበረበት 
ጊዜም መልካም ሥራዎችን ሲሠሩ እንደነበር 
በአሁኑ ጊዜ ዕድሜያቸው የገፋ እና በዚህ ጉዳይ 
ለረዥም ጊዜ ተይዘው በመቆየታቸው ቤተሰባቸው 
ተበትኖ እነርሱ ደግሞ በሕመም በመጠቃት 
መጎዳታቸውን በመግለፅ በእነዚህ ምክንያቶች 
ቅጣት እንዲቃለል፣
-	ተከሳሾች በወንጀሉ ለደረሰው ጉዳት የተፀፀቱ 
መሆኑን እና ለዚህም ተጎጂዎችን ይቅርታ 
መጠየቅ የሚችሉበት መድረክ መንግሥት 
እንዲያዘጋጅላቸው መጠየቃቸውን በመግለፅ 
በቅጣቱ አወሳሰን እንዲታይላቸው።
-	አንዳንዶቹ ተከሳሾች በጊዜው የትምህርት 
ደረጃቸው ዝቅተኛ እንደነበረ እና የሕግ 
ዕውቀትም እንዳልነበራቸው በመግለፅ በቅጣት 
አወሳሰን ጊዜ ግምት ውስጥ እንዲገባላቸው፣
-	በወንጀሉ የተሳትፎ መጠን ታይቶ ቅጣቱ በዚሁ 
ልክ እንዲሆን፣
-	የቅጣትን ዓላማ ማረም እንደሆነ በመግለፅ 
ቅጣቱ ወደ ኅብረተሰቡ ተመልሰው ለመካስ እና 
ለማገልገል የሚያስችላቸው እንዲሆን ተከሳሾች 
የጠየቁ መሆኑን ያሳያሉ። እነዚህን ክርክሮች
ከዚህ በመቀጠል እንመረምራለን።</p>

<p>ተከሳሾች ጥፋተኛ በተባሉበት በሃገሪቱ ውስጥ 
በተፈፀመው የፖለቲካ ቡድን አባላትን የማጥፋት 
ተግባር ጉዳት የደረሰባቸው ወገኖች ይህ ጉዳት 
እንዲደርስባቸው የተደረገው ደርጉ ይዞት 
የተነሳውን ዓላማ የሚፃረሩ የፖለቲካ ቡድኖችን 
ለማጥፋት በማሰብ ነው። እነዚህ ቡድኖች 
ያራምዱ የነበረው ዓላማና ጥያቄ ደርጉ ከዘውድ 
ሥር ዓቱ የወሰደውን የመንግሥት የፖለቲካ 
ሥልጣን ለሕዝብ አስረክቦ ወደ ጦር ካምፕ 
እንዲመለስ በመጠየቅ የሚያስጨንቅ ነበር። 
ለዚህ ጥያቄ መልስ ለመስጠት የተደረገውን 
ሙከራ በወንጀሉ ከፍተኛው ጉዳት የደረሰበት 
የፖለቲካ ቡድን ባለመደገፉ እንዳይሳካ መሆኑ 
በማስረጃ ተነግሯል።</p>

<p>በሌላ በኩል ደርጉ የበታች መኮንኖች እና 
የተራ ወታደሮች ስብስብ እንደነበር የተረጋገጠ 
ሃቅ ነው። እነዚህም በውትድርና እና 
ከውትድርና ጋር ተቀራራቢነት ባለው የፖሊስ 
ዓለም ውስጥ የቆዩ ናቸው። ብዙዎቹም 
ከውትድርና ባለፈ የትምህርት ደረጃቸው ዝቅተኛ 
የነበሩ ናቸው።</p>
<p>እነዚህ ሰዎች በደርግ አባልነት ከየሚሠሩበት 
ቦታ እየተመረጡ የተላኩት በጊዜው የዘውድ 
መንግሥት በሕዝብ ላይ ይደርስ የነበረውን 
የአስተዳደር በደል እንዲስተካከል አድርገው 
ዘላቂ መፍትሄ እንዲያበጁ መሆኑ ይታወቃል። 
ለዚህም ደርጉ በጊዜው ተገቢ ነው ብሎ የፈጸመው 
ተግባር የመንግሥት የፖለቲካ ሥልጣን ከዘውድ 
መንግሥት እጅ እንዲወጣ አድርጎ መወሰድ ነው። 
ይህም መፈንቅለ መንግሥት በመሆኑ አለመረጋጋት 
አስከትሏል።</p>

<p>ደርግ ይህን ተከትሎ የወሰደው እርምጃ 
ከዘውድ መንግሥት ጋር ትስስር የነበራቸውን 
እሥረኞች ማጥፋት ነው። ከዚህም ለማምለጥ 
አሲረዋል በሚል እንደሆነ በማስረጃ ተንግሯል። 
ስለዚህ ከሃገሪቱ የመፈንቅለ መንግሥት ታሪክ 
አኳያ ሲታይ ደርጉ ከዘውድ መንግሥት 
የወሰደውን ሥልጣን እነጠቃለሁ ከሚልና ከዚህ 
ተከትሎ ሊመጣ የሚችለውን ውጤት በመፍራት 
እነዚህንና ተመሳሳይ የሆኑ ተከታታይ 
እርምጃዎች መውሰዱን እንመለከታለን።</p>

<p>በዚህ ሁኔታ ደርግ ሥልጣን እንዲያስረክብ 
የሚነሱ ጥያቄዎች በመቀጠላቸው ይህን ጥያቄ 
የሚያቀርቡትን ወገኖች ለጥያቄው መፍትሄ 
ለማድረግ የቀረበውን ሃሳብ ኢሕአፓ ሳይቀበለው 
ቀርቶ ሲፈርስ ደርጉ በማሳደድና በማጥቃት 
ምላሽ ሰጥቷል። ከእነዚህ የፖለቲካ ማኅበሮች 
ጋር ደርጉ ያደረገው መገዳደል ማን 
እንደጀመረው በትክክል ለመወሰን ቢያዳግትም 
ተከሳሾች ጥፋተኛ የተባሉባቸው ተግባሮች 
ሲፈጸሙ በነበሩበት ጊዜ በአንፃሩ ከደርግ ጋር 
ያበሩ አብዮታዊያን የተባሉ ሰዎች እና የከተማ 
ማኅበራት ተመራጮች ይገደሉ እንደነበር 
የመንግሥት ተቋማትና ንብረቶች በፈንጂ ጉዳይ 
ይደርስባቸው፣ ይዘረፉ እንደነበር በማስረጃ 
ተረጋግጧል። ይህን ይፈጽሙ ነበሩ የተባሉት 
ደግሞ ፀረ አብዮተኛ አናርኪስት፣ ወዘተ... 
ተብለው የተፈረጁ የፖለቲካ ቡድኖች ነበሩ። 
በጊዜው ደግሞ ኢሕአፓ የጦር መሣሪያ ትግል 
ለማድረግ ያወጀበት ጊዜ ነበር።</p>

<p>ከዚህ በቀር አብዛኛው ወንጀል በተፈጸመበት 
ጊዜ ሃገሪቱ በወረራ ሥር ነበረች። ስለዚህ 
ከውጭም ከውስጥም ከፍተኛ አለመረጋጋት እና 
የኃይል ፍጥጫና ግብግብ በሃገሪቱ ተፈጥሮ 
እንደነበር በክርክሩ ሂደት ተረጋግጧል።</p>

<p>እነዚህ ሁሉ ሁኔታዎች በነበሩበት ጊዜ 
የመንግሥት ሥልጣንና ኃላፊነት ይዘው የነበሩት 
አብዮታዊ ጓዶቻችን በተቃዋሚ የፖለቲካ ቡድኖች 
እየተገደሉብን ነው፣ የያዝነውን የፖለቲካ 
ሥልጣን ለማፍረስ እነዚህ ቡድኖች የመንግሥት 
ንብረት ዘረፉ፣ አወደሙ፣ በኃይል 
ሊያንበረክኩን ተነስተዋል ብለው የሚያምኑና 
የሚያስቡ ከውትድርና ዓለም የመጡ የበታች 
መኮንንኖች ነበሩ። በዚህ ጊዜ የወሰዷቸው 
እርምጃዎች አሁን ጥፋተኛ የሆኑባቸውን 
ተግባሮች መፈጸም ነው።</p>

<p>ስለዚህ በጊዜው የነበሩት ሁኔታዎች ተከሳሾች 
ጥፋተኛ የተባሉባቸውን ተግባሮች ለመፈጸማቸው 
አስተዋፅዖ እንደነበራቸው ይስተዋላል። ከዚህ 
በቀር ተከሳሾች በጊዜው የነበሩበት የፍርሃት 
ሁኔታ እንዳለ ሆኖ አብዛኞቹ ከነበራቸው 
ዝቅተኛ የ ዕውቀት ደረጃ አኳያ የመንግሥት 
አመራር ወይም የሲቪል አስተዳደር ዕውቀት 
ማነስ እንደነበረባቸው ማየት አያዳግትም። ይህ 
ሁኔታ ከውትድርና የጀርባ ታሪካቸው ጋር 
ተዳምሮ ሲታይ በጊዜው ተፈጥሮ በነበረው 
የኃይል እና የትርምስ ሁኔታ ውስጥ 
ለመሰናክሎች ወይም ሥጋት ለሚፈጥሩ ነገሮች 
በኃይል መፍትሄ የመስጠት አዝማሚያ ወይም 
ባህሪ እንዲኖራቸው እንዳደረገ መገንዘብ 
ይቻላል። ይህንንም ለጊዜው ሁኔታ ተስማሚ 
እንደሆነ የችግር መፍቻ ዘዴ እንዲመለከቱት 
አድርጓቸዋል ማለት ይቻላል።</p>

<p>በአጠቃላይ ከተከሳሾች የግል ሁኔታ እና 
በጊዜው ከነበረው ሁኔታ በመነሳት ተከሳሾች 
ወንጀሎቹን በፈጸሙ ጊዜ የነበሩበት ሁኔታ 
በወ/ሕ/ቁ. 82(1) ሥር የተመለከቱትን አንዳንድ 
የቅጣት ማቅለያ ምክንያቶች እንደሚመስሉ 
ይስተዋላል። ሆኖም ሙሉ ለሙሉና ግልፅ ባለ 
ሁኔታ ሕግ አውጭው የዘረዘራቸው የቅጣት 
ማቅለያ ምክንያቶችን የሚገጥሙ አይደሉም።</p>

<p>በሌላ በኩል ግን የቅጣት ማቅለያ 
ምክንያቶችን ሕግ አውጭው ከዘረዘራቸው ውጭ 
ፍ/ቤቶች ሊቀበሉ እንደሚችሉ በሕግ ሥልጣን 
ተሰጥቷቸዋል። እስካሁን ያየናቸው ሁኔታዎች 
ተከሳሾች ወንጀሎቹን በፈጸሙ ጊዜ የነበሩ እና 
በተከሳሾች ባህሪና ተግባር ላይ ተፅዕኖ 
ያሳደሩ ሁኔታዎች በመሆናቸው ጥፋታቸውን 
ለመሻር ብቃት ባይኖራቸውም በቅጣት ረገድ ግን 
ይቅርታ የሚያስገኙ ሆነው አግኝተናቸዋል።</p>

<p>እስከዚህ በተገለጸው ሁኔታ ውስጥ ሆነው 
ጥፋተኛ የተባሉባቸውን ተግባሮች 
እስከፈጸሙበት ጊዜ ድረስ ተከሳሾች በወንጀል 
ተቀጥተው አያውቁም ነበር። ይህም መልካም 
ታሪክ እንደነበራቸው የሚያስረዳ ሲሆን 
ተከሳሾች በውትድርና ሃገራቸውን ሲያገለግሉ 
የቆዩ ሰዎች ከመሆናቸው ጋር ተዳምሮ ሲታይ ከፍ 
ያለ መልካም ሥራ ለሃገራቸው ያበረከቱ 
መሆናቸውን ያረጋግጣል። በዚህ ረገድ 
አንዳንዶቹ ሃገራቸውን ወክለው በዓለም አቀፍ 
ሰላም የማስከበር ተልዕኮ ተሳታፊ የነበሩ 
ሲሆን አንዳንዶቹ ደግሞ ሃገራቸውን ከወረሩ 
ወገኖች ጋር ሲዋጉ የቆሰሉ መሆኑ ይታያል። 
ይህም ተከሳሾቹ በ60ዎቹ፣ በ70ዎቹ እና በ80ዎቹ 
የዕድሜ ክልል የሚገኙ አዛውንት ከመሆናቸው 
እና በአብዛኛው ከዕድሜ መግፋት ተያይዘው 
በሚመጡ ሕመሞች የተጠቁ ከመሆናቸው ጋር 
ተዛምዶ ሲታይ ለጥፋታቸው መቀጣታቸው ተገቢ 
ሆኖ ነገር ግን ቅጣቱን የከፋ ከማድረግ 
የሚያስቀር ሁኔታ ሆኖ አግኝተነዋል።</p>

<p>በተለይም ተከሳሾች ወንጀሉን ከፈጸሙበት ጊዜ 
ርቀትና ለዚሁ ተግባራቸው ለፍርድ እንዲቀርቡ 
ከተያዙበት ጊዜ አንስቶ ጉዳያቸው ታይቶ 
እስኪያልቅ ከወሰደው ጊዜ ርዝማኔ አኳያ እጅግ 
የከበደ ቅጣት መወሰን ከተገቢዎቹ የቅጣት 
ዓላማዎች አልፎ በቀል አከል ስለሚሆን 
የሚጣልባቸው ቅጣት የታወቁትን የቅጣት 
ዓላማዎች ሊያሳካ በሚችል መጠን ብቻ እንዲሆን 
የግድ ይላል። ስለዚህ እነዚህ ሁኔታዎች ሁሉ 
በአንድ ላይ ሲታዩ በተከሳሾች ላይ የሚወሰነው 
ቅጣት ሊቀል እንደሚገባ ያመለክታሉ።</p>

<p>ስለመፀፀት የቀረቡ ክርክሮችን ፍ/ቤቱ 
መርምሯል። ከጥቂቶቹ በቀር አብዛኛው ተከሳሾች 
ተጎጂዎችን ይቅርታ ለመጠየቅ የሚያስችላቸው 
የተለየ መድረክ እንዲያዘጋጅላቸው 
መፈለጋቸውን የሚገልጽ አቤቱታ ለሃገሪቱ 
ከፍተኛ ባለሥልጣን መጻፋቸው የአቤቱታውን ቅጂ 
በማቅረብ አሳይተዋል። በርግጥ ይህ የሆነው 
ተከሳሾች የፈጸሙት ተግባር በማስረጃ 
ከተረጋገጠ በኋላ ነው። ይህ ደግሞ ወይ ቅጣቱን 
በመፍራት አሊያም ነገሩ ሲረጋገጥ ጥፋትን 
በመረዳት የቀረበ ጥያቄ ሊባል ይችላል። 
በተለይም ከአንዳንዶቹ በቀር ብዙዎቹ የደርግ 
አባላት ተመድበውባቸው የነበሩ ሥራዎች 
ስለወንጀሉ ስፋት በጊዜው ለማወቅ 
የሚያስችሏቸው አልነበሩም የሚባሉ ናቸው። 
ጥፋታቸውም በደርጉ አባልነት የደርጉ ሃሳብና 
ዕቅድ ባለቤት ናቸው፣ ቡድኑን ባለመልቀቅ 
ሃሳብና ዕቅዱን እንደተቀበሉ ቆይተዋል፣ 
በተዘዋዋሪ ተግባሮቹን የራሳቸው አድርገዋል 
በሚል ሃሳብ ላይ የተመሠረተ ነው። ስለዚህ 
ብዙዎቹ የጥፋቱን መጠንና ደረጃ ከማስረጃ 
መቅረብ በኋላ ተገንዝበዋል ሊባል ይችላል።</p>

<p>በዚህ መልኩ የቀረበው የተለየ መድረክ ጥያቄ 
ይዘት ሲመረመር ስል ወደፊቱ መልካም ነገርን 
ማለትም ዕርቅን ለማምጣት በማሰብ የቀረበ 
ጥያቄ መሆኑን ያሳይል። ይህም ከተከሳሾች 
ዕድሜ መግፋት እና ከጤናቸው መጓደል ጋር 
ሲገናዘብ ተከሳሾች ጥፋታቸውን ለመቀበልና 
ወደፊት ታርመው እርቅ ለማምጣት ዝግጁ 
መሆናቸውንና ስለዚህም ከዚህ ወዲያ 
የአደገኛነት ዝንባሌም ሆነ አቅም የሌላቸው 
መሆኑን ያስገነዝባል። ከዚህ በፊት 
እንደተገለፀው ቅጣቱ በቀል እንዳይሆን 
የሚያርማቸው እና እርቅ እንዲያመጡ 
የሚያስችላቸው እንዲሆን ይጋብዛል።</p>

<p>ከዚህም በቀር ተከሳሾች በእሥር ቆይታቸው 
የተለያዩ ሙያዎች እየቀሰሙ መሆኑን ባቀረቧቸው 
ማስረጃዎች አሳይተዋል። ይህ ባህሪያቸው ደግሞ 
በአሁኑ ጊዜ የተለወጠውን ዕድላቸውን እና 
ሕይወታቸውን ተቀብለው አዲስ ሕይወት ለመምራት 
ዝግጁ መሆናቸውን የሚያሳይ ነው።</p>

<p>እንግዲህ እስከዚህ ድረስ ያየናቸው ሁኔታዎች 
ስለ ቅጣት ማቅለል በምክንያትነት ሕግ አውጭው 
የዘረዘራቸውን የሚስተካከሉ እንዳልሆኑ 
እንገነዘባለን። ሆኖም ለፍ/ቤቱ በተሰጠው 
ሥልጣን መሠረት (የወ/ሕ/ቁ 86) እነዚህ ወንጀሎች 
የተፈጸመባቸው የጊዜው ሁኔታዎች እና 
የተከሳሾቹ የግል ሁኔታዎች ለተከሳሾች በቅጣት 
ረገድ ይቅርታ ሊያስገኙላቸው ይችላሉ በማለት 
ወስነናል።</p>

<p>ይህ ማለት ደግሞ በዚህ ጉዳይ ለተከሳሾች 
ቅጣት የሚያቀልላቸው ምክንያት ተገኝቷል ማለት 
ነው። ስለዚህ የሞት ፍርድ ለመፍረድ እንዲሟሉ 
በወ/ሕ/ቁ. 117(1) ሥር ከተመለከቱት ቅድመ 
ሁኔታዎች አንዱ ማለትም ለአጥፊው ቅጣትን 
የሚያቀልለት ምክንያት የመታጣቱ ነገር ሳይሟላ 
ቀርቷል። የዚህ ውጤት ደግሞ በዚህ ጉዳይ 
በተከሳሾች ላይ የሞት ፍርድ ለመፍረድ 
የማይቻል መሆኑ ነው። ከዚህ የተነሳ ዓ/ሕግ 
ከተከሳሾች በከፊሉ ላይ እንዲጣልባቸው 
የጠየቀውን የሞት ቅጣት ጥያቄ ፍ/ቤቱ 
አልተቀበለውም።</p>

<p>4.ከዚህ ሌላ የሞት ፍርድን በዚህ ጉዳይ 
ከቅጣት ዓላማዎች አኳያ መመርመር አስፈላጊ 
ነው። በቅጣት ውሳኔ ጊዜ ቅጣቱ የወንጀል ሕጉን 
ዓላማ ለማሳካት እንዲችል ተደርጎ ሊወሰን 
ይገባል። (የወ/ሕ/ቁ 87 እና 1)። የሕጉ ዓላማ እና 
ግብ ደግሞ ዜጎችን ወንጀል እንዳይፈጽሙ 
አስጠንቅቆ ይህ ከተገደፈና ወንጀል ከተፈጸመ 
አጥፊዎች ተቀጥተው ሌላ ወንጀል እንዳይፈጽሙ 
ወይም ሌሎች ከእነርሱ መቀጣት ተምረው 
ከወንጀል እንዲርቁ መቀጣጫ እንዲሆኑ ወይም 
አጥፊዎች እንዲታረሙ ማድረግ እና በዚህ 
መንገድ የኅብረተሰብን ደህንነት መጠበቅ ነው። 
</p>

<p>በአሁኑ ጉዳይ ተከሳሾች ተይዘው በመቆየታቸው 
በራሳቸውና በቤተሰባቸው ላይ የሚደርሰው 
ጉዳት፣ ከነበራቸው ክብርና ቦታ ወርደው እንደ 
ገድል ይለፍፉት የነበረው ተግባራቸውና 
እምነታቸው ፀያፍ እና ሕግ የከለከለው 
የሃገራቸውን ሰዎችና ሃገራቸውን የጎዳ ጥፋት 
መሆኑ በአደባባይ ሲነገርባቸው 
በሥነልቡናቸውና በስብዕናቸው ላይ የሚደርሰው 
ጉዳት ወንጀል የሚያስከትለውን ጉዳት ተረድተው 
ከሌላ ወንጀል እንዲርቁና ሌሎችም ከዚህ 
ትምህርት እንዲወስዱ ለማድረግ በቂ ነው። 
መታረምን በሚመለከት ዓላማው ወደ ማኅበረሰቡ 
በመልካም ሰውነት መመለስን ግብ ያደረገ ነው። 
ስለዚህ ለዘለቄታው ከኅብረተሰቡ መወገድን 
አያበረታታም ይልቁንም በሕይወት ቅጣትን 
አጠናቆ ኅብረተሰብን ተቀላቅሎ መኖርን 
ለማምጣት የሚጥር ነው።
<p>ከእነዚህ ዓላማዎች አኳያ የሞት ፍርድን 
መከተል የሕጉን ዓላማ ለማስፈጸም 
ከሚያስፈልገው በላይ አልፎ መሄድ ነው። 
ይልቁንም በሕግ ተደጋፊነት የሌለውን በቀልን 
ማራመድ ይሆናል። ስለዚህ ከቅጣት ዓላማዎች 
አኳያም ቢሆን የሞት ፍርድ በዚህ ጉዳይ 
የሚመረት ቅጣት አይደለም።</p>

<p>5.ከዚህ በኋላ የሞት ፍርድ አማራጩን ፍ/ቤቱ 
ካለፈው ተከሳሾች በምን ይቀጡ? ወደሚለው ጥያቄ 
በመግባት እንወስናለን። ለዚህም ተከሳሾችን 
ጥፋተኛ እንደተባሉባቸው ወንጀሎች ሁለት ቦታ 
መክፈል የግድ ይሆናል። እነዚህም ከዘር 
ማጥፋት እና ከሌሎች ተያያዥ ወንጀሎች ሌላ 
በነፍስ ግድያም ወንጀል ጥፋተኛ የተባሉትን 
በአንድ ወገን፣ ከነፍስ ግድያው ወንጀል በነፃ 
የተሰናበቱትን በሌላ ወገን በማድረግ 
ከፍለናቸዋል።</p>

<p>በመጀመሪያው ውስጥ የሚገኙት ማለትም በነፍስ 
ግድያ ጭምር ጥፋተኛ የተባሉት ከፍተኛ 
ጥፋታቸው በዕድሜ ልክ ፅኑ እሥራት ወይም በሞት 
የሚያስቀጣ ነው። ሆኖም ከፍ ብሎ በተዘረዘሩት 
ምክንያቶች የሞት ፍርዱን አማራጭ ፍ/ቤቱ 
ያለፈው በመሆኑ ቀሪው አማራጭ ቅጣት የዕድሜ 
ልክ ፅኑ እሥራት ነው። በዚህ ጉዳይ ዓ/ሕግ 
ያቀረባቸው የቅጣት ማክበጃ ምክንያቶች 
እንደሚያመለክቱት ከዚህ አማራጭ ቅጣት ወርዶ 
ለመቅጣት ስለማይቻል በዚህ ክፍል የሚገኙት 
ተከሳሾች በዕድሜ ልክ ፅኑ እሥራት እንዲቀጡ 
ብለናል። እነዚህም ተከሳሾች 1ኛ፣ 2ኛ፣ 3ኛ፣ 
6ኛ፣ 7ኛ፣ 8ኛ፣ 9ኛ፣ 11ኛ፣ 15ኛ፣ 17ኛ፣ ከ20ኛ 
እስከ 29ኛ፣ 34ኛ፣ ከ39ኛ እስከ 43ኛ፣ ከ48ኛ እስከ 
64ኛ፣ ከ66ኛ፣ እስከ 106ኛ ተራ የተመለከቱት 
ናቸው።</p>

<p>ነገር ግን ቀደም ብሎ እንደተገለጸው 20ኛ 
ተከሳሽ ሻለቃ መላኩ ተፈራ፣ 5ኛ ተከሳሽ ወ/ር 
እሸቱ ዓለሙ፣ 51ኛ ተከሳሽ $ አለቃ ጌታቸው 
ተቀባ፣ 60ኛ ተከሳሽ ሻ/ል ባሳ ከበደ አሊ፣ 72ኛ 
ተከሳሽ $አለቃ ከበደ ክብረት በሌላ ፍ/ቤት 
በተለያዩ መዝገቦች በሞት እንዲቀጡ አስቀድሞ 
ተፈርዶባቸዋል። ይህም ፍርድ የመጨረሻው ትልቅ 
ቅጣት በመሆኑ በአሁኑ ጉዳይ የእድሜ ልክ ፅኑ 
እሥራት የተፈረደባቸው ቢሆንም በሌላ ፍ/ቤት 
የተፈረዱባቸውን መቀነስ የሚችል ሳይሆን 
ይልቁንም በዚሁ በትልቁ ቅጣት ውስጥ የሚገባ 
ነው እስካልተለወጠ ድረስ ተፈፃሚ የሚሆነው 
ይኸው በሌላ ፍ/ቤት የተሰጠው የመጨረሻ ቅጣት 
ነው።</p>

<p>በሌላ በኩል 15ኛ ተከሳሽ ሻለቃ ካሣዬ 
አራጋው፣ 25ኛ ተከሳሽ ም/መ/አለቃ አራጋው 
ይመር፣ 57ኛ ተከሳሽ ሻለቃ ዘለቀ በየነ በሌላ 
ፍ/ቤት በዕድሜ ልክ ፅኑ እሥራት እንዲቀጡ 
አስቀድሞ የተፈረደባቸው ስለሆነና አሁንም 
ተመሳሳይ ቅጣት የተወሰነባቸው ስለሆነ እና 
ከዚህ ያለፈ ቅጣት በየትኛውም የማክበጃ 
ምክንያት ይህ ፍ/ቤት ሊፈርድ ስለማይችል በዚሁ 
በዕድሜ ልክ ፅኑ እሥራት መቀጣታቸው 
ይፀናል።</p>

<p>53ኛ ተከሳሽ መ/አለቃ ኃይለ መለሰ እንዲሁ 
በሌላ ፍ/ቤት በ12 ዓመት ፅኑ እሥራት እንዲቀጣ 
የተፈረደበት ስለሆነ አሁን በተፈረደበት 
የዕድሜ ልክ ፅኑ እሥራት ውስጥ ይጠቃለላል 
ብለናል።</p>

<p>6. ሌሎቹ ከነፍስ ግድያ ወንጀል በነፃ 
የተሰናበቱት ተከሳሾች ከፍተኛው ጥፋታቸው 
ከአምስት ዓመት ፅኑ እሥራት እስከ ዕድሜ ልክ 
ፅኑ እሥራት ወይም በሞት የሚያስቀጣቸው ነው። 
ሆኖም የሞት ቅጣቱ ሊፈረድ ስለማይችል እስከ 
ዕድሜ ልክ ያለው የፅኑ እሥራት ቅጣት 
በየተከሳሹ ምን ያህሉ ሊወሰን እንደሚገባ 
የተከሳሾቹን ተሳትፎ መሠረት በማድረግ 
እንወስናለን።</p>

<p>እነዚህ ተከሳሾች 5ኛ፣ 10ኛ፣ 12ኛ፣ 16ኛ፣ 19ኛ፣ 
30ኛ፣ 31ኛ፣ 32ኛ፣ 35ኛ፣ 47ኛ እና 65ኛ ሲሆኑ ከ 
እነርሱ ውስጥ 5ኛ ተከሳሽ ሌ/ኮሎኔል ካሣሁን 
ታፈሰ፣ 10ኛ ሌ/ኮሎኔል እንዳለ ተሰማ፣ 12ኛ 
ተከሳሽ ሜጀር ጄኔራል ውብሸት ደሴ በ2ኛ ክስ 
ተከሳሾች ተከላከሉ በተባሉባቸው ድርጊቶች ሁሉ 
ጥፋተኛ የተባሉ ናቸው። በሁሉም ተከሳሾች ላይ 
የዓ/ሕግ የቅጣት ማክበጃ ምክንያቶች ተፈፃሚ 
ስለሚሆኑ ቅጣቱ ከብዶ ይወሰንባቸዋል። ሆኖም 
እንደየተሳትፏቸው መጠን ማበላለጥ ሊደረግ 
እንደሚገባው እንገነዘባለን።</p>

<p>በዚህ መሠረት 5ኛ እና 10ኛ ተከሳሾች በሁሉም 
ተግባሮች ተሳታፊ በመሆንና ሰዎች እንዲገደሉ 
በማዘዝና ለወንጀሉ መፈጸሚያ ተቋማትን 
በማቋቋም ምክንያት በዕድሜ ልክ ፅኑ እሥራት 
ሊቀጡ ይገባል ብለናል። በሌላ በኩል 30ኛ 
ተከሳሽ ሻለቃ ደጀኔ ወንድምአገኘሁ ምንም 
እንኳ በአሥራ ስድስት ድርጊቶች ብቻ በ2ኛ ክስ 
የተሳተፈ ቢሆንም በ1ኛ ድርጊት አፈፃፀም ጊዜ 
ለግድያው ፈፃሚዎች ጥይት በማቀበል እና 
እሥረኞችን ለዚሁ ግድያ ወደ ግድያው ቦታ 
በመውሰድ ባደረገው ቀጥተኛ ተሳትፎ ምክንያት 
ሌሎቹ የቅጣት ማክበጃ ምክንያቶችንም መሠረት 
በማድረግ በዕድሜ ልክ ፅኑ እሥራት እንዲቀጣ 
ብለናል።</p>

<p>12ኛ ተከሳሽ ግን የተሳትፎው መጠን ምን ያህል 
እንደሆነ ስላልታወቀ የዓ/ሕግ የቅጣት ማክበጃ 
ምክንያቶች መሠረት በማድረግ ከመነሻው 
ከአምስት ዓመት ፅኑ እሥራት ከፍ በማድረግ በ25 
ዓመት ፅኑ እሥራት ይቀጣ ብለናል።</p>

<p>16ኛ ተከሳሽ ሌ/ኮሎኔል ደበላ ዲንሳ በ2ኛ ክስ 
በ16 ድርጊቶች ተሳትፏል፣ ከፍተኛዎች ፀረ 
አብዮተኞችን ከከፍተኛዎቻቸው እንዲያጸዱ 
በቀጥታ በማዘዝ የተሳተፈ ቢሆንም ይህ 
ተሳትፎው በአሥራ ስድስቱ ድርጊቶች ላይ ውጤት 
የነበረው አይደለም።</p>

<p>ስለዚህ የዓ/ሕግን የማክበጃ ምክንያቶች 
መሠረት በማድረግ በ25 ዓመት ፅኑ እሥራት 
እንዲቀጣ ወስነናል። ነገር ግን በሌላ ፍ/ቤት 
በዕድሜ ልክ ፅኑ እሥራት እንዲቀጣ 
የተፈረደበት መሆኑን ከዚሁ ቅጣት ጋር ሆኖ 
ሲታይ በ ዕድሜ ልክ ፅኑ እሥራት ይቀጣ 
ብለናል።</p>

<p>19ኛ ተከሳሽ መ/አለቃ ስለሺ መንገሻ በ2ኛ ክስ 
በ16 ድርጊቶች ብቻ ተሳትፎው የተወሰነ ስለሆነ 
እና በወንጀሎቹ ቀጥታ ለመሳተፉ የቀረበ 
ማስረጃ ስለሌለ ሌሎቹን የዓ/ሕግ የማክበጃ 
ምክንያቶች ብቻ በመውሰድ በ23 ዓመት ፅኑ 
እሥራት እንዲቀጣ ወስነናል። ሆኖም በሌላ 
ፍ/ቤት በ18 ዓመት ፅኑ እሥራት እንዲቀጣ 
የተፈረደበት መሆኑን በማየት እነዚህን ቅጣቶች 
አንድ ላይ በማየት በ25 ዓመት ፅኑ እሥራት ይቀጣ 
ብለናል።</p>

<p>በሌላ በኩል 31ኛ፣ 32ኛ፣ 35ኛ፣ 47ኛ እና 65ኛ 
ተከሳሾች በ2ኛ ክስ ጥፋተኛ የሆኑት በ16 
ድርጊቶች ብቻ በመሆኑና ሌላ ቀጥተኛ ተሳትፎ 
ሰለማድረጋቸው የተረጋገጠ ባለመሆኑ የዓ/ሕግን 
የቅጣት ማክበጃ ምክንያቶችን በመከተል 
እያንዳንዳቸው በሃያ ሦስት ዓመት ፅኑ እሥራት 
ሊቀጡ ይገባል።</p>

<p>ሲጠቃለል
1ኛ. ተከሳሽ
2ኛ. »
3ኛ. »
5ኛ. »
6ኛ. »
7ኛ. »
8ኛ. »
9ኛ. »
10ኛ. »
11ኛ. »
12ኛ. »
15ኛ. »
16ኛ. »
17ኛ. »
19ኛ. »
20ኛ. »
21ኛ. »
22ኛ. »
25ኛ. »
26ኛ. »
28ኛ. »
29ኛ. »
30ኛ. »
31ኛ. »
32ኛ. »
34ኛ. »
35ኛ. »
39ኛ. »
40ኛ. »
42ኛ. »
43ኛ. »
47ኛ. »
48ኛ. »
49ኛ. »
50ኛ. »
51ኛ. »
52ኛ. »
53ኛ. »
54ኛ. »
55ኛ. »
56ኛ. »
57ኛ. »
58ኛ. »
59ኛ. »
60ኛ. »
61ኛ. »
64ኛ. »
65ኛ. »
66ኛ. »
67ኛ. »
68ኛ. »
70ኛ. »
72ኛ. »
105ኛ. »
106ኛ. »	ኮ/ል መንግሥቱ ኃይለማርያም
ሻ/ል ፍቅረሥላሴ ወግደረስ
ሌ/ኮ/ል ፍስሐ ደስታ
ኮ/ል ካሣሁን ታፈሰ
ሻለቃ ብርሃኑ ባየህ
ሻ/ል ለገሠ አስፋው
ኮ/ል ተስፋዬ ገብረኪዳን
ሻለቃ ሃዲስ ተድላ
ሌ/ኮ/ል እንዳለ ተሰማ
ሻ/ል ገሠሠ ወልደኪዳን
ሜጀር ጀኔራል ውብሽት ደሴ
ሻለቃ ካሣዬ አራጋው
ሌ/ኮ/ል ደበላ ዲንሳ
ሻለቃ በጋሻው አታላይ
መ/አለቃ ስለሺ መንገሻ
ሻለቃ መላኩ ተፈራ
ኮ/ል ናደው ዘካሪያስ
ም/መ/አለቃ ጴጥሮስ ገብሬ
ም/መ/አለቃ አራጋው ይመር
መቶ አለቃ አክሊሉ በላይነህ
ሻ/ል ግርማ አድማሱ
መ/አለቃ አበራ አጋ
ሻለቃ ደጀኔ ወንድምአገኘሁ
መ/አለቃ ተገኝወርቅ ተስፋ
መ/አለቃ ደምሰው ካሣዬ
ኮ/ል መኩሪያ ኃይሌ
ም/መ/አለቃ ከበደ አበጋዝ
ኮ/ል አባተ መርሻ
መ/አለቃ ኃይሌ ገበየሁ
ኮ/ል በላይ ቢተው
ኮ/ል አሸብር አማረ
መ/አ ታምራት ፈዬ
ም/መ/አለቃ ደሳለኝ በላይ
ሻ/ል ተሰማ በላይ
ወ/ር እሸቱ ዓለሙ
$ አለቃ ጌታቸው ተቀባ
$ አለቃ በቀለ ደጉ
መ/አለቃ ኃይሌ መለስ
ሻለቃ አበበ በላይነህ
ሻ/ል የኋላሸት ግርማ
ወ/ር ደምስ አላምረው
ሻለቃ ዘለቀ በየነ
ም/መ/አለቃ ንጉሤ ወልዴ
ሻ/ል አድማሱ አየለ
ሻ/ል ከበደ አሊ
ሻለቃ አሰፋ መኮንን
መ/አለቃ ጐሹ ዓለማየሁ
ም/መ/አለቃ ማንመክቶት ወንድምተገኝ
ሻ/ል ባሻ ግዛው ወልደሚካኤል
0 አለቃ ተፈራ ወልደመስቀል
ሻ/ል ባሻ ንጉሤ ፋንታዬ
ሻለቃ ከተማ አይተንፍሱ
$ አለቃ ከበደ ክብረት
መ/አለቃ ግርማ ቡርቃ
መ/አለቃ መለሰ ማሩ
	በዕድሜ ልክ ፅኑ እሥራት
» » » »
» » » »
» » » »
» » » »
» » » »
» » » »
» » » »
» » » »
» » » »
በ25 ዓመት ፅኑ እሥራት
በዕድሜ ልክ ፅኑ እሥራት
» » » »
በዕድሜ ልክ ፅኑ እሥራት
በ25 ዓመት ፅኑ እሥራት
በዕድሜ ልክ ፅኑ እሥራት
» » » »
» » » »
» » » »
» » » »
» » » »
» » » »
» » » »
በ23 ዓመት ፅኑ እሥራት
» » » »
በዕድሜ ልክ ፅኑ እሥራት
በ23 ዓመት ፅኑ እሥራት
በዕድሜ ልክ ፅኑ እሥራት
» » » »
» » » »
» » » »
በ23 ዓመት ፅኑ እሥራት
በዕድሜ ልክ ፅኑ እሥራት
» » » »
በዕድሜ ልክ ፅኑ እሥራት
» » » »
» » » »
» » » »
» » » »
» » » »
» » » »
» » » »
» » » »
» » » »
» » » »
» » » »
» » » »
በ23 ዓመት ፅኑ እሥራት
በዕድሜ ልክ ፅኑ እሥራት
» » » »
» » » »
» » » »
» » » »
በዕድሜ ልክ ፅኑ እሥራት
» » » »





























እንዲቀጡ በማለት በድምፅ ብልጫ ፈርደናል።</p>
<p>ትዕዛዝ
1. 20ኛ 50ኛ፣ 51ኛ፣ 60ኛ እና 72ኛ ተከሳሾች በሌላ 
ችሎት በሞት እንዲቀጡ የተፈረደባቸው ስለሆነ 
በ ዕድመ ልክ ፅኑ እሥራት እንዲቀጡ የተሰጠው 
ፍርድ በሞት ቅጣቱ የሚጠቃለል በመሆኑ 
የሚፈጸመው የሞት ፍርዱ ቀሪ ከሆነ ብቻ ነው። 
ለማረሚያ ቤት ይፃፍ።
2. በሌሎች ላይ የተሰጠውን ፍርድ ተከታትሎ 
እንዲያስፈጽም ማረሚያ ቤት ታዝዟል። ይፃፍ።
3. በሌሉበት ፍርድ የተሰጠባቸው ተከሳሾች 
ከያሉበት ተፈልገው ተይዘው ቅጣታቸውን 
እንዲፈጽሙ እንዲያደርግ ለፖሊስ ይፃፍ። 
መዝገቡ ተዘግቷል ወደ መዝገብ ቤት ይመለስ</p>

<p>የልዩነት ሃሳብ
እኔ ስሜ በተራ ቁጥር አንድ የተጠቀሰው ዳኛ 
በአብላጫው ድምፅ በቅጣት ማቅለያነት 
በተወሰዱት ከተከሳሾች በቀረቡት የቅጣት 
ሃሳቦች በተጠቀሱት ምክንያቶችና በአብላጫው 
ድምፅ በተወሰነው የቅጣት መጠን ላይ 
የተመሠረተ የሃሳብ ልዩነት አለኝ።</p>
<p>የልዩነት ሃሳቡም እንደሚከተለው 
ይተነተናል።
1.	ተከሳሾች ጥፋተኞች ናቸው የተባሉባቸው 
ክሶችና ድርጊቶችን በተመለከተ፦
1.1	በአንደኛው ክስ፦ በአንደኛው ክስ ጥፋተኞች 
የተባሉት ፍርድ ቤት እየቀረቡ የቆዩትና 
ጉዳያቸው በሌሉበት የሚታየው ተከሳሽ በሙሉ 
ናቸው። በዚህ ክስ ተከሳሾች ጥፋተኞች 
የተባሉበት የወ/መ/ሕ/ቁ. 286(ህ) የሚደነግገው 
የቅጣት መጠን እስከ አምስት ዓመት የሚደርስ 
ፅኑ እሥራት ነው።
1.2	በ2ኛው ክስ ፦ 1ኛ፣ 2ኛ፣ 3ኛ፣ 5ኛ፣ 6ኛ፣ 7ኛ፣ 
8ኛ፣ 9ኛ፣ 10ኛ፣ 11ኛ፣ 12ኛ ተከሳሾች በ2ኛው ክስ 
ጥፋተኞች የተባሉት በክሱ ሥር በተዘረዘሩት 128 
ድርጊቶች ስማቸው ከተጠቀሰው ተጎጂዎች ውስጥ 
በርካታዎችን እንዲገደሉ አድርገዋል ተብለው 
ሲሆን ሌሎቹ ከ15ኛ እስከ 106ኛ የተጠቀሱት 
ተከሳሾች ደግሞ በዚሁ 2ኛው ክስ ጥፋተኞች 
የተባሉት ከአንድ እስከ አሥራ ስድስት 
በተጠቀሱት ድርጊቶች ስማቸው ከተጠቀሰው 
ተጎጂዎች በርካታዎቹን እንዲገደሉ አድርገዋል 
ተብለው ነው። በዚሁ ተከሳሾች ጥፋተኞች 
የተባሉበት ክስ የተጠቀሰው የወ/መ/ሕ/ቁ. 281 (ሀ) 
የሚደነግገው የቅጣት መጠን ከአምስት ዓመት 
እስከ ዕድሜ ልክ ሊደርስ በሚችል ጽኑ እሥራት 
ወይንም ሁኔታው እጅግ ከባድ በሆነ ጊዜ የሚት 
ቅጣት ነው።</p>

<p>እንደዚሁም በአማራጭ በቀረበባቸው በ6ኛው 
ክስ 1ኛ፣ 2ኛ፣ 3ኛ፣ 6ኛ፣ 7ኛ፣ 8ኛ፣ 9ኛ፣ 11ኛ፣ 
12ኛ 15ኛ፣ 17ኛ፣ 18ኛ፣ 20ኛ፣ 21ኛ፣ 22ኛ፣ 25ኛ፣ 
26ኛ፣ 28ኛ፣ 29ኛ 34ኛ፣ 36ኛ፣ 37ኛ፣ 38ኛ፣ 39ኛ፣ 
40ኛ፣ 42ኛ፣ 43ኛ፣ 48ኛ፣ 49ኛ፣ 50ኛ፣ 51ኛ፣ 52ኛ፣ 
53ኛ፣ 54ኛ፣ 55ኛ፣ 56ኛ፣ 57ኛ፣ 58ኛ፣ 59ኛ 60ኛ፣ 
64ኛ፣ ከ65ኛ 66ኛ እና እስከመጨረሻው በክሱ 
ስማቸው የተጠቀሰው ተከሳሾች ጥፋተኞች 
የተባሉት በክሱ የተጠቀሱትን ታጐጂዎች በግፍ 
እንዲገደሉ አድርገዋል ተብለው ነው። በክሱ 
የተጠቀሰው የወ/መ/ሕ/ቁ 522 (1)(ሀ) የሚደነግገው 
የቅጣት መጠንም ዕድሜ ልክ ፅኑ እሥራት ወይም 
ሞት ነው።</p>

<p>እንደዚሁም 2ኛ ተከሳሽ ለብቻው ጥፋተኛ 
የተባለው በአማራጭ በቀረበው በ111ኛው ክስ 
ስማቸው የተጠቀሱትን ተጎጂዎች በግፍ 
እንዲገደሉ አድርጓል። ተብሎ ሲሆን በዚህ ክስ 
የተጠቀሰው የወ/መ/ሕ/ቁ 522 (1) (ሀ) የሚደነግገው 
የቅጣት መጠን የእድሜ ልክ ፅኑ እሥራት ወይም 
ሞት ነው።</p>

<p>1.3 በ210ኛው ክስ ሰማቸው ከተራ ቁጥር አንድ 
እስከ አስራ ሁለት የተጠቀሰው ተከሳሾች 
በ210ኛው ክስ ጥፋተኞች የተባሉት በክሱ ስማቸው 
የተጠቀሰውን በርካታ ሰዎች ከሕግ ውጭ 
ለዓመታት እንዲታሰሩ አድርገዋል ተብለው ነው። 
ጥፋተኞች የተባሉበት የወ/መ/ሕ/ቁ. 416 
የሚደነግገው የቅጣት መጠን የእሥራት ወይም 
የገንዘብ መቀጮ ነው።</p>

<p>1.4 በ211ኛው ክስ 1ኛ፣ 2ኛ፣ 3ኛ፣ 5ኛ፣ 6ኛ፣ 7ኛ፣ 
8ኛ፣ 9ኛ፣ 10ኛ፣ 11ኛ፣ 12ኛ፣ 15ኛ፣ 17ኛ፣ 34ኛ፣ 
39ኛ፣ 40ኛ፣ 42ኛ፣ 43ኛ፣ 48ኛ፣ 49ኛ፣ 50ኛ፣ 51ኛ፣ 
52ኛ፣ 53ኛ፣ 54ኛ፣ 55ኛ፣ 56ኛ፣ 57ኛ፣ 58ኛ፣ 59ኛ፣ 
60ኛ፣ 61ኛ፣ 64ኛ፣ 66ኛ እና እስከ መጨረሻው ተራ 
ቁጥር ስማቸው የተጠቀሰው ተከሳሾች በ211ኛ ክስ 
ጥፋተኞች የተባሉት በሥልጣናቸው በመገልገል 
የግለሰቦች በሚሊዮን ብር የሚገመት ሃብት 
እንዲነጠቅ አድርገዋል ተብለው ነው። በክሱ 
የተጠቀሰው የወ/መ/ሕ/ቁ.414 (1) (ሀ) የሚደነግገው 
የቅጣት መጠንም በእሥራት ወይም በገንዘብ 
መቀጮ ነው።</p>

<p>1.5 አንዳንድ ተከሳሾች በዚህ ችሎት በሌላ 
መዝገብ ጥፋተኞች የተባሉበትን ወይም ደግሞ 
በሌሎች ፍርድ ቤቶችና ችሎቶች የተወሰነባቸውን 
ቅጣት ማጣመርን በተመለከት፦
22ኛ ተከሳሽ በወ/መ/ቁ. 07391 በቀረበበት ሌላ ክስ 
ሲሠራበት በነበረው ከምባታና ሃድያ አውራጃ 
የምርመራ ማዕከሉን አቋቁሟል፣ የደርግን 
ሥርዓት ሲቃወሙ የነበሩትን የፖለቲካ ቡድን 
አባላት በመግረፍ በአፍአዊና ውስጣዊ አካላቸው 
ላይ ጉዳት አድርሷል። በእሥረኞቹ ላይ 
የማያዳግም እርምጃ እንዲወስዱባቸው በማለት 
ለሌ/ኮሎኔል ደበላ ዲንሳ ጥያቄ አቅርቦ እርምጃ 
አስወስዷል። በክሱ በሁለት ድርጊቶች ስማቸው 
የተጠቀሰውን 35 ሰዎች እንዲገደሉ አድርጓል 
ተብሎ ሲሆን በክሱ የተጠቀሰው የሕግ አንቀጽ 281 
(ሀ) የሚደነግገው የቅጣት መጠን ከአምስት ዓመት 
እስከ ዕድሜ ልክ የሚደርስ ፅኑ እሥራት ወይም 
ሞት ነው።</p>

<p>21ኛ ተከሳሽም በወ/መ/ቁ. 07417 በቀረበበት ሌላ 
ክስ በተለያዩ ድርጊቶች ስማቸው የተጠቀሰውን 17 
ሰዎች የተለያዩ ፖለቲካ ድርጅቶች አባላት 
ናቸው በማለት እንዲገደሉ ወስኖና ውሳኔውን 
ራሱ አጽድቆ እንዲገደሉ አድርጓል ተብሎ ሲሆን 
በክሱ የተጠቀሰው የሕግ አንቀጽ 281 (ሀ) 
የሚደነግገው የቅጣት መጠን ከአምስት ዓመት 
እስከ ዕድሜ ልክ የሚደርስ ፅኑ እሥራት ወይም 
ሞት ነው።</p>

<p>እንደዚሁም ይህ ተከሳሽ በክሱ በተለያዩ 
ድርጊቶች ስማቸው የተጠቀሰውን 25 ሰዎች ከአንድ 
ወር እስከ አስራ አምስት ዓመት በህግ ወጥ 
መንገድ እንዲታሰሩ አድርጓል ተብሎ 
የጥፋተኛነት ፍርድ የተወሰነበት ሲሆን በክሱ 
የተጠቀሰው የወ/መ/ሕ/ቁ 416 የሚደነግገው የቅጣት 
መጠን በእሥራት ወይም በገንዘብ መቀጮ ነው።</p>
<p>ሌሎች በሌላ ፍርድ ቤት ወይም ችሎት ጥፋተኞች 
ተብለው ቅጣት የተወሰነባቸውን ተከሳሾች 
በተመለከተ ደግሞ፦ 15ኛ ተከሳሽ በዕድሜ ልክ 
ፅኑ እሥራት 16ኛ ተከሳሽ በዕድሜ ልክ ፅኑ 
እሥራት 19ኛ ተከሳሽ በ18 ዓመት ፅኑ እሥራት 20ኛ 
ተከሳሽ በሞት፣ 25ኛ ተከሳሽ በሞት 26ኛ ተከሳሽ 
በ23 ዓመት ፅኑ እሥራት 50ኛ ተከሳሽ በሞት 51 
ተከሳሽ በሞት 53ኛ ተከሳሽ በ12 ዓመት ፅኑ 
እሥራት 57ኛ ተከሳሽ በዕድሜ ልክ ፅኑ እሥራት 
60ኛ ተከሳሽ በሞት 72ኛ ተከሳሽ በሞት እንዲቀጡ 
ተብሎ ከአሁን በፊት በተለያዩ ፍርድ ቤቶችና 
ችሎቶች የቅጣት ውሳኔ የተሰጠባቸው ናቸው።</p>

<p>በሌላ መዝገብ ጥፋተኞች በተባሉት 21ኛ እና 22ኛ 
ተከሳሾች በእነዚያ መዝገቦች ሊወሰንባቸው 
የነበረው ቅጣት በዚህ መዝገብ ከሚወሰንባቸው 
ቅጣት ጋር ተጠቃሎ እንዲወሰን ማድረጉ ተገቢ 
ነው። በሌላ ፍርድ ቤቶችና ችሎቶች የቅጣት 
ውሳኔ የተሰጠባቸው ተከሳሾች ቅጣትም እንደዚሁ 
ተከሳሾቹ በዚህ መዝገብ ከሚወሰንባቸው ቅጣት 
ጋር ሊጠቃለል መቻሉ አግባብነት አለው።</p>

<p>በመሆኑም ተከሳሾቹ በዚህ መዝገብና በሌሎች 
መዝገቦች ጥፋተኞች የተባሉባቸውን ክሶችና 
ጥፋተኞች የተባሉባቸው የሕግ አንቀጾች 
የሚደነግጉት የቅጣት መጠን እንደዚሁም 
አንዳንድ ተከሳሾች በሌሎች ችሎቶች 
የተወሰኑባቸው ቅጣቶች ከዚህ በላይ የተገለጹት 
ሲሆኑ አጠቃላይ ቅጣቱን ለመወሰን ከግራ ቀኝ 
የቀረበውን የቅጣት ሃሳብና ተከሳሾች 
የፈጽሟቸውን የወንጀል ድርጊቶች ስለ ቅጣት 
ከተደነገጉት የሕግ አንቀፆች ጋር ማገናዘብ 
ያስፈልጋል።</p>

<p>2. ከግራ ቀኙ የቀረበውን የቅጣት ሃሳብ 
በተመለከተ
2.1 ከልዩ ዓቃቤ ሕግ የቀረበ የቅጣት ሃሳብ
 ዓቃቤ ሕግ ባቀረበው የቅጣት ሃሳብ ተከሳሾች 
የፈጸሟቸው የወንጀል ድርጊቶች በርካታና 
ተደራራቢ ናቸው። ተከሳሾች የወንጀሉን ድርጊት 
የፈጸሙት የፖለቲካ ተቃዋሚዎቻቸው ድርጅቶች 
አባላት የሆኑትን ለማጥፋት በማሰብ፣ ቅስቀሳ 
በማካሄድና በሥልጣናቸው በመመካት ነው። 
እንዲታሠሩ እንዲሰቃዩና እንዲገደሉ 
ያደረጓቸው ተጎጂዎችም በእነሱ ቁጥጥር ሥር 
በነበሩበት ተቋማት ውስጥ በእስር የነበሩ 
ናቸው። ተከሳሾች የፈጸሟቸው የዘር ማጥፋትና 
በግፍ የመግደል ወንጀሎች ግልፅና አስከፊ 
ቢሆኑም አንዳቸውም በፈጸሙት የወንጀል ድርጊት 
አልተጸጸቱም። በመሆኑም ቅጣቱ ከብዶ የዕድሜ 
ልክ ፅኑ እሥራትና የሞት ቅጣት ሊወሰንባቸው 
ይገባል በማለት አመልክቷል።</p>

<p>2.2 ከተከሳሾች የቀረበ የቅጣት ሃሳብ
 ተከሳሾች ደግሞ ባቀረቡት የቅጣት ሃሳብ 
ሃገራችንን አገልግለናል። ዕድሜያችንን 
በ50ዎቹ፣ በ60ዎቹ፣ በ70ዎቹ ዓመታት ውስጥ 
የሚገኝ አንዳንዶቻችን ደግሞ 80 ውስጥ የገባን 
አዛውንቶች ነን። በማረሚያ ቤት ቆይታችን 
የተለያየ አገልግሎት አበርክተናል። 
የወንጀለኝነት ሪከርድ የለብንም። በአሁኑ ጊዜ 
በተለያዩ በሽታዎች በመሰቃየት ላይ ነን። 
በማረሚያ ቤት ቆይታችን የቋንቋና የሙያ 
ትምህርት ተከታትለናል። ተፈጸመ የተባለው 
ወንጀል ሊፈጸም የቻለው በወቅቱ በነበረው 
የሕዝብ ግፊት፣ የፖለቲካ ትንቅንቅና በዕውቀት 
ማነስ ምክንያት ነው። በመሆኑም ፍ/ቤቱ 
እነዚህን ሁኔታዎች ከግምት ውስጥ በማስገባት 
ቅጣቱን እንዲያቀልልን በማለት 
አመልክተዋል።</p>

<p>ቅጣትን የሚያከብዱና የሚያቀሉ ምክንያቶች፣ 
ከግራ ቀኙ የቀረቡትን የቅጣት ሃሳቦች ከሕጉ 
ጋር በማገናዘብ እንደሚከተለው 
ተመልክቻቸዋለሁ።</p>

<p>3.1 ከዓቃቤ ሕግ የቀረበውን የቅጣት ሃሳብ 
በተመለከተ ከዓቃቤ ሕግ የቀረበው የቅጣት 
ሃሳብ ስመለከተው ተከሳሾች የፈጸሟቸው 
የወንጀል ድርጊቶች እጅግ በርካታና ተደራራቢ 
በመሆናቸው ቅጣቱ በ1997 ዓ.ም የወንጀል ሕግ 
አንቀጽ 184(1) መሠረት ከብዶ መወሰን እንዳለበት 
ተገንዝቤያለሁ።</p>

<p>በሌላ በኩል ደግሞ ተከሳሾች እንዲታሰሩ፣ 
እንዲሰቃዩና እንዲገደሉ በማድረግ የወንጀል 
ድርጊቶቹን የፈጸሟቸው በቁጥጥራቸው ሥር 
በነበሩት እሥረኞች ላይ በመሆኑና ወንጀሉን 
ያደረጉትም በከባድ ጥላቻ በመነሳሳትና 
ሥልጣናቸውን ያለአግባብ በመጠቀም ወይም 
በመገልገል በመሆኑ ቅጣቱ በ1997 ዓ.ም የወንጀል 
ሕግ አንቀፅ 84 መሠረት ከብዶ ሊወሰንባቸው 
የሚያስችል በቂ ሕጋዊ ምክንያት መኖሩን 
ተመልክቻለሁ።</p>

<p>3.2 ከተከሳሾች የቀረበውን የቅጣት ሃሳብ 
በተመለከተ፦
 3.2.1 ተከሳሾች ያቀረቧቸው ሃገራችንን 
አገልግለናል፣ የተለያዩ መልካም ሥራዎችን 
አከናውነናል፣ የወንጀለኛነት ሪከርድም 
የለብንም፣ ወንጀሉ የተፈጸመውም በወቅቱ 
በነበረን የ ዕውቀት ማነስ ነው የሚሉት 
ምክንያቶች መታየት ያለባቸው ከ1997 ዓ.ም 
የወንጀል ሕግ አንቀጽ 82 (1) (ሀ) እና 88 (2) ጋር 
በማገናዘብ ነው። በአንቀጽ 88 (2) ቅጣቱ ሊወሰን 
የሚገባው የወንጀል አድራጊውን ግላዊ 
አደገኛነት መጠን ያለፈ የሕይወት ታሪክ፣ 
ወንጀሉን ለማድረግ ያነሳሱት ምክንያቶችና 
የሃሳቡን ዓላማ የትምህርቱም ደረጃ፣ 
የወንጀሉን ከባድነትና የአፈፃፀሙን ሁኔታዎች 
በማመዛዘን ነው በማለት የተደነገገው 
ድንጋጌውን በመርህ ደረጃ በማስቀመጥ እንጂ 
ይህ ድንጋጌ ራሱን የቻለ የቅጣት ማቅለያ ወይም 
ማክበጃ ምክንያት ተደርጎ እንዲወሰድ ታስቦ 
አይደለም።</p>

<p>በርግጥ እነዚህ በአንቀጽ 88 (2) ሥር በመርህ 
ደረጃ የተዘረዘሩት ሁኔታዎች በቅጣት ማቅለያ 
ወይም ማክበጃ ምክንያትነት በተለያዩ አንቀፆች 
ተካተው ሲገኙ ምክንያቶቹ በግልፅ የቅጣት 
ማቅለያ ናቸው ወይም የቅጣት ማክበጃ 
ምክንያቶች ናቸው ተብሎ በተደነገጉበት ጊዜ 
ምክንያቶቹ ወደ አሉበት የሕግ አንቀፆች 
እየሄዱ እንደየአግባብነቱ መርምሮ መጠቀሙ 
ተገቢ ነው። ሆኖም ምክንያቶቹ በቅጣት 
ማቅለያነት ወይም ማክበጃነት በግልፅ 
ባልተደነገጉበት ጊዜ በመርህ የተቀመጠውን 
ምክንያት ተጠቅሞ ቅጣትን ማቅለል ወይም 
ማክበድ ግን አግባብነት የለውም። ለምሳሌ 
በተከሳሾች በቅጣት ማቅለያነት ምክንያትነት 
የወንጀለኛነት ሪከርድ የለብንም፣ መልካም 
ተግባራትን አከናውነናል ወንጀሉን የፈጸምነው 
በዕውቀት ማነስና በወቅቱ በነበረው ትንቅንቅ 
ምክንያት ነው የሚሉት ምክንያቶች መጀመሪያ 
እውነት ናቸው ወይስ አይደሉም በማለት 
ምክንያቶችን መመርመር። እውነት ከሆኑ ደግሞ 
በወንጀል ሕጉ በቅጣት ማቅለያነት 
በምክንያትነት ተደንግገዋል ወይስ 
አልተደነገጉም የሚሉትን ጥያቄዎች መሠረት 
በማድረግ መመርመር ያስፈልጋል።</p>

<p>በመጀመሪያ ደረጃ ተከሳሾቹ ያቀረቧቸው 
ምክንያቶች እውነት ናቸው ወይስ አይደሉም 
የሚለውን ጥያቄ ስመለከተው ተከሳሾቹ በወቅቱ 
ከነበሩበት የሠራዊት ክፍል በሠራዊቱ አባላት 
የሃገርን ጉዳይ ተመልክተውና ተወያይተው 
ትክክለኛ ውሳኔ ይሰጣሉ ተብለው ተመርጠው 
የተወከሉ በመሆኑ ሰውን ከሕግ ውጭ ማሠር፣ 
ማሰቃየትና መግደል በሕግ የተከለከለ መሆኑን። 
በስብዓዊነትም ይህ ዓይነቱን ድርጊት መፈጸም 
ተገቢ ያለመሆኑን ለማወቅ የሚያስችል ሁኔታ 
አልነበራቸውም ለማለት የሚቻል አይደለም። 
በወቅቱ የፖለቲካ ሽኩቻና ትንቅንቅ ነበር 
የተባለውም ቢሆን ተከሳሾቹ የግል ተበዳዮችን 
ኢስብዓዊ በሆነ ሁኔታ ያሰቃዩዋቸውና 
የገደሏቸው ጥቃት ሊያደርሱባቸው ሲሞክሩ 
በዚያው ቅፅበታዊ የድርጊት መልስና በግንባር 
በመታኮስ ሳይሆን ከየቦታው እያፈሱ እሥር ቤት 
አስገብተው በተለያየ የማሰቃያ ዘዴ እያሰቃዩ 
ለቀናትና ለወራት አልፎ አልፎም ለዓመታት 
ካቆዩዋቸው በኋላ ምንም ዓይነት አደጋ 
ሊያደርሱባቸው በማይችሉበት ሁኔታ ላይ 
በነበሩበት ጊዜ በመሆኑ ድርጊቱን የፈጸምነው 
በሕዝብ ግፊትና በግብግብ ወቅት ነው የተባለው 
ተቀባይነት የለውም።</p>

<p>በወቅቱ የነበረው የፖለቲካ ትንቅንቅ ከፍ 
ያለ አደጋ የሚያመጣ ነገር የቃጣባቸው 
መስሎባቸውና ፍርሃት አድሮባቸው ነው ድርጊቱን 
የፈጸሙት እንዳይባልም ይህ ጥፋተኞች 
የተባሉበት የወንጀል ድርጊት የፈጸሙት ከ1967 
ዓ.ም ጀምሮ እስከ 1972 ዓ.ም ለዓመታት ያክል በቆየ 
ፍጅት እንጂ በድንገት ባለመሆኑ ምክንያቶቹ 
በ1997 ዓ.ም የወንጀል ሕግ አንቀፅ 82 (1)(ሐ) 
የሚሸፈኑ አይደሉም።</p>

<p>በርግጥ ተከሳሾች በቅጣት ማቅለያነት 
ከጠቀሷቸው ምክንያቶች አንዱ የሆነው 
የወንጀለኛነት ሪከርድ የለብንም የሚለው 
ምክንያት እውነት ቢሆንም ይህ ምክንያት 
በቅጣት ማቅለያነት ሊወሰድ የሚችለው በ1997 ዓ.ም 
የወንጀል ሕግ አንቀጽ 82 (1) (ሀ) ሥር 
ከተደነገጉት ምክንያቶች ቢያንስ ከአንዱ ጋር 
ተቆራኝቶ ሲገኝ ነው። ይህ ያለፈው የሕይወት 
ታሪኩ መልካምነት ተብሎ በአንቀጽ 88 (2) በመርህ 
የተቀመጠው በቅጣት ማቅለያነት ደግሞ በአንቀጽ 
82 (1)(ሀ) የተቀመጠ በመሆኑ የወንጀለኛነት 
ሪከርድ ያለመኖር በአንቀጽ 82(1)(ሀ) መሠረት 
የሚታይ እንጂ ለብቻው በመውሰድና አዲስ 
ቅጣትን የሚያቀል ምክንያት እንደተገኘ ተደርጎ 
ፍ/ቤቱ በ1997 ዓ.ም የወንጀል ሕግ አንቀጽ 86 ሥር 
አካቶ በቅጣት ማቅለያነት ሊጠቀምበት 
የሚችልበት ሕጋዊ ምክንያት የለም።</p>

<p>የወንጀለኛነት ሪከርድ ያለመኖር በአንቀጽ 
82(1)(ሀ) በቅጣት ማቅለያነት የተደነገገ ቢሆንም 
ድንጋጌው ቅጣት የሚያቀለው ወንጀለኛው 
ወንጀሉን እስካደረገበት ጊዜ ድረስ የዘወትር 
ጠባዩ መልካም እንደሆነና ያጠፋውም በ ዕውቀት 
ማነስ፣ ባለማወቅ፣ በየዋህነት ወይም ባልታወቀ 
ድንገተኛ አጋጣሚ እንደሆነ ነው በማለት 
ስለሆነና ተከሳሾች ደግሞ ምንም የወንጀለኛነት 
ሪከርድ ያልቀረበባቸው ቢሆንም ሌሎቹን 
ከሪከርድ ያለመኖር ጋር አብረው ሊሄዱ 
ከሚችሉት ምክንያቶች አንዱ እንኳን ሊያሟሉ 
ስላልቻሉ የወንጀለኛነት ሪከርድ ያለመኖር 
ብቻውን እንደ የቅጣት ማቅለያ ምክንያት 
ሊወሰድ የሚችል አይደለም። በመሆኑም ይህ 
የወንጀለኛነት ሪከርድ ያለመኖርም በ1997 ዓ.ም 
የወንጀል ሕግ አንቀጽ 82(1)(ሀ) የሚሸፈን 
አይደለም።</p>

<p>ከዚህ ሌላ ተከሳሾች በማረሚያ ቤት ቆይታችን 
መልካም ተግባራትን አከናውነናል። የመታረም 
ዝግጁነትም አለን ያሉትን በተመለከተም ይህ 
ምክንያት ቅጣት ከተወሰነ በኋላ ሊኖር 
ለሚችለው የአመክሮና ሌላ በተለያዩ አካላት 
ሊደረግ ለሚችለው አስፈላጊ ነገር ጠቀሜታ 
ከሚኖረው በስተቀር በቅጣት ማቅለያነት 
ምክንያት ተወስዶ ሊወሰን የሚችለውን ቅጣት 
ሊያቃልል የሚችል አይደለም። በየትኛውም የሕግ 
አንቀጽም በቅጣት ማቅለያነት 
አልተደነገገም።</p>

<p>ተከሳሾች ባቀረቡት የቅጣት ሃሳብ በድርጊቱ 
መፈጸም ተጸጽተናል ያሉትን በተመለከተም 
ተከላከሉ ከተባሉም በኋላ በተፈጸመው ድርጊት 
አይጸጽተንም እያሉ ሲከራከሩ የቆዩ በመሆኑ 
ፍርድ ከተሰጠ በኋላ የሚነሳ የመጸጸት ጉዳይ 
እንደ ቅጣት ማቅለያነት የሚወሰድ 
አይደለም።</p>

<p>ተከሳሾች ዕድሜን አስመልክተው ያቀረቡት 
የቅጣት ይቅለልልን ጥያቄ በተመለከተ ደግሞ 
ዕድሜ እንደ ቅጣት ማቅለያ ተደርጎ 
የተደነገገው በ1997 ዓ.ም የወንጀል ሕግ አንቀጽ 
48(2) የሚመለከተው ተከሳሽ የወንጀሉን ድርጊት 
በፈጸመበት ጊዜ የነበረው በዕድሜ የመብሰል 
ሁኔታን እንጂ ቅጣት በሚወሰንበት ጊዜ ያለው 
የተከሳሽ የዕድሜ ሁኔታን የሚመለከት 
አይደለም። ዕድሜን አስመልክቶ በ1997 ዓ.ም 
የወንጀል ሕግ አንቀጽ 177(1) የተደነገገውም 
የሞት ቅጣት የሚወሰንበት ተከሳሽ ዕድሜው 
አስራ ስምንት ዓመት የሞላው መሆን እንዳለበት 
እንጂ ከዚያ ውጪ ዕድሜው ከዚህ ዓመት በላይ 
የሆነ ተከሳሽ ቅጣቱ ይቀልለታል የሚል ሕግ 
የለም። ይህ ዓይነቱ ድንጋጌ ሊኖር ያልቻለውም 
ሕግ አውጪው ስለዘነጋው ሳይሆን አስፈላጊ 
አይደለም በማለት ሳያካትተው በመቅረቱ ነው። 
በመሆኑም ለአካለ መጠን ካልደረሱት ተከሳሾች 
በስተቀር ለሌሎቹ ተከሳሾች የዕድሜና የጤንነት 
ጉዳይ ቅጣት ከተወሰነ በኋላ በቅጣቱ አፈፃፀም 
ከሚታይ በስተቀር በሕግ እንደ ቅጣት ማቅለያ 
ምክንያት አልተወሰደም።</p>

<p>በሌላ በኩል ደግሞ ቅጣትን ለማቅለል ወይም 
ለማክበድ የሚችል በሕግ በግልፅ ያልተፃፈ ሌላ 
በቂ ምክንያት ሲገኝና ይህንኑ ፍ/ቤቱ 
የሚቀበለው ሲሆን ለምን እንደተቀበለው ገልፆ 
መፃፍ አለበት በማለት በ1997 ዓ.ም የወንጀል ሕግ 
አንቀጽ 86 የተደነገገውን ስመለከተው ይህ 
ድንጋጌ በአንቀጽ 182 ፍ/ቤቱ በከፊል ቅጣትን 
መተው የሚችለው በሕጉ ላይ በግልጽ ተደንግጎ 
ሲገኝ ብቻ ነው ተብሎ ከተደነገገው ሕግ ጋር 
መገናዘብ ያለበት ነው።</p>

<p>በመሆኑም ያለፈ የሕይወት ታሪክ፣ የ ዕውቀት 
ማነስ፣ የ ዕድሜን ጉዳይ ፍርሃት በማሳደር 
ወንጀል መፈጸምን አስመልክቶ በሕጉ በግልፅ 
ተደንግጎ የሚገኝ በመሆኑ እንደ አዲስ ግኝት 
ተቆጥሮ በ1997 ዓ.ም የወንጀል ሕግ አንቀጽ 86 
መሠረት ፍ/ቤቱ እንደ ቅጣት ማቅለያነት 
ሊጠቀምበት የሚችልበት ምክንያት የለም። 
ፍ/ቤቱ በዚህ የሕግ አንቀጽ መሠረት የሚቀበለው 
የቅጣት ማቅለያ ምክንያት ከተፈጸመው የወንጀል 
ድርጊት ክብደት ጋር ተገናዝቦ በቂነቱ በጉልህ 
የሚታይና ሕግ አውጪው በፍፁም ሊረሳው ወይም 
ሊዘነጋው አይገባም የሚባልለት ምክንያት መሆን 
ይኖርበታል።</p>

<p>ፍ/ቤት እየቀረቡ ሲከራከሩ የቆዩት ተከሳሾች 
ያቀረቡት የቅጣት ሃሳብ ደግሞ የሚያገለግለው 
ለራሳቸው እንጂ ጉዳያቸው በሌሉበት ለሚታዩትም 
ጭምር የሚያጠቃልልበት ሕጋዊ ምክንያት 
የለም።</p>

<p>ስለዚህ በአብላጫው ድምፅ በ1997 ዓ.ም የወንጀል 
ሕግ አንቀጽ 86 መሠረት በቂ የቅጣት ማቅለያ 
ምክንያቶች ናቸው ተብለው የተጠቀሱትን ነጥቦች 
መሠረት ወይም ምክንያት በማድረግ በተከሳሾች 
ላይ ከብዶ ሊወሰንባቸው የነበረውን ቅጣት 
ከሞት ወደ ዕድሜ ልክ ፅኑ እሥራት እና እስከ 23 
ዓመት ፅኑ እሥራት ድረስም በመውረድ 
የተወሰነው ቅጣት በዚሁ ደረጃ መወሰን 
አልነበረበትም እላለሁ።</p>

<p>በበኩሌ በተከሳሾች የቀረበው የቅጣት ሃሳብ 
በሕጉ የተደነገገውን የቅጣት መጠን በመወስን 
በአጠቃላይ መልኩ ከግምት ውስጥ የሚገባ እንጂ 
በቅጣት ማቅለያነት የሚያገለግልበት ሕጋዊ 
ምክንያት አላገኘሁበትም። ይህን ስል ግን 
በተከሳሾች ላይ ሊወሰን የሚገባው የቅጣት 
መጠንና ዓይነት መለያየት አይኖርበትም ማለት 
አይደለም። ምክንያቱም ተከሳሾቹ ሊወሰንባቸው 
የሚገባው ቅጣት በነበራቸው የተሳትፎ መጠንና 
የኃላፊነት ደረጃ መሠረት መሆን 
ይኖርበታል።</p>

<p>በተለይ ደግሞ እነዚህ ተከሳሾች በደርግ 
አባልነትና በሃገር መሪነት ሥልጣናቸው መሠረት 
የደርጉን ንቅናቄና ሥርዓት የሚቃወሙ ወገኖች፣ 
ግለስብም ሆነ ድርጅት እርምጃ እንዲወሰድባቸው 
በመወሰን መመሪያና ዕቅድ ያስተላለፉ፣ 
እያንዳንዱ የደርግ አባልም በየሚገኝበት ቦታ 
ሁሉ ይህን መመሪያና ዕቅድ ሥራ ላይ ለማዋል 
እንዲቻል አስፈላጊውን ሁሉ እንዲያደርግ 
በመንቀሳቀስ እንደዚሁም ሌሎች ይህን ዕቅድ 
በተግባር ላይ የሚያውሉላቸውን ሰዎች 
በመመልመል በርካታ ሰዎች በዘር ማጥፋት 
የወንጀል ድርጊት ተሳታፊ ያደረጉ መሆናቸውን 
እነዚህ ሰዎች በዘር ማጥፋት የወንጀል ድርጊት 
እንዲሳተፉ፣ የደርግን ሥርዓት የሚቃወሙ 
የተለያዩ የፖለቲካ ድርጅቶች አባላትን 
እንዲያስሩ፣ እንዲያሰቃዩና እንዲገድሉ ብለው 
ተከሳሾቹ በሰጧቸው መመሪያ መሠረት ወንጀሉን 
ስለፈጸሙ፣ በአዲስ አበባና በተለያዩ ክፍል 
ሃገራት በሚገኙት ፍ/ቤቶች የዘር ማጥፋት 
ወንጀል ክስ ቀርቦባቸው ከእነሱ ውስጥ ማለት 
በመርማሪነት፣ በአብዮት ጠባቂነትና በተለያዩ 
ኃላፊነቶች ተመድበው ወንጀሉን ሲፈጽሙ ከቆዩት 
ውስጥ በርካታ ሰዎች በዕድሜ ልክና በሞት 
እንዲቀጡ የተወሰነባቸው መኖራቸውን።</p>

<p>በመሆኑም በእነዚህ ተከሳሾች ላይ የሚወሰነው 
ቅጣት በዘር ማጥፋት ወንጀል አፈጻጸም 
የነበራቸውን የግል ተሳትፎና በጠቅላላው ደግሞ 
እንደ የደርግ አባልነታቸው በሃገሪቱ ሞላ 
የወንጀል ድርጊቱ በስፋት እንዲፈጸም የፈጠሩት 
ጫና መሠረት ያደረገና በሌሎች እነሱ ሲያዟቸው 
በነበሩት ግለሰቦችም በተለያዩ ፍ/ቤቶች 
በፌዴራል ፍ/ቤትም ሳይቀር የተወሰነውን ቅጣት 
ከግምት ያስገባ። በተቻለ መጠን የፍ/ቤቱን 
የቅጣት አወሳሰን ወጥነት ሊጠብቅ የሚችል 
መሆን ይኖርበታል። ይህ ሳይሆን ቀርቶ የዘር 
ማጥፋት ወንጀሉን በዋናነትና በመሪነት 
ሲያስፈጽሙ የነበሩት ተከሳሾች በየአካባቢው 
በመርማሪነትና በአብዮት ጠባቂነት መድበው 
ትዕዛዝ እየሰጡ የወንጀል ድርጊቱን እንዲፈጽሙ 
ሲያደርጓቸው የነበሩት ተከሳሾች ላይ ከተሰጠው 
የቅጣት ውሳኔ መጠን በታች እንዲቀጡ 
የሚያስችላቸውን ቅጣት መወሰኑ ሌላው ቀርቶ 
የእነሱ ማለት የደርግ አባላት የነበሩት 
ተከሳሾች ሕሊናም የሚቀበለው አይመስለኝም።</p>

<p>4. ተከሳሾቹ በዚህ መዝገብ ጥፋተኛ 
በተባሉባቸው የወንጀል ድርጊቶች የነበራቸውን 
ተሳትፎ በተመለከተ
ተከሳሾቹ ሁሉም በጋራ ሆነው የፈጸሟቸው 
የወንጀል ድርጊቶች እንዳሉ ሆነው በየክሱ 
በተጠቀሱት የወንጀል ድርጊቶች የነበራቸው 
ተሳትፎ ስንመለከት</p>

<p>በ1ኛ ክስ የተጠቀሰውን የማነሳሳት የወንጀል 
ድርጊት ሁሉም ተከሳሾች የፈጸሙት ሲሆን 7ኛ 
ተከሳሽ በአዲስ አበባ ምክር ቤት ተገኝቶ በፀረ 
አብዮተኞች ላይ ነፃ እርምጃ ለማካሄድ ዕቅድ 
ስላለ ተራማጅ ኃይሎች እንዲሰባሰቡ በማለት 
ጥሪ አድርጓል።</p>

<p>1ኛ፣ 2ኛ፣ 3ኛ፣ 5ኛ፣ 6ኛ፣ 7ኛ፣ 8ኛ፣ 9ኛ፣ 10ኛ፣ 
11ኛ እና 12ኛ ተከሳሾች በ2ኛው ክስ በ128 ድርጊቶች 
ስማቸው ከተዘረዘረው ተጎጂዎች በርካታዎቹን 
እንዲገደሉ አድርገዋል።</p>

<p>በዚሁ ጊዜ 1ኛ፣ 2ኛ፣ 3ኛ፣ እና 5ኛ ተከሳሾች 
ከአዲስ አበባና ከተለያዩ ክፍለ ሃገራት 
የተለያዩ የፖለቲካ ድርጅቶች አባላት ናቸው 
ተብለው ተይዘው ምርመራ የተካሄደባቸውን 
በርካታ ሰዎች የምርመራ ሪፖርት ሲደርሳቸው 
እንዲገደሉ እያሉ እየወሰኑና የውሳኔ ሃሳቡን 
እያጸደቁ እንዲገደሉ በማድረግ የዘር ማጥፋት 
ወንጀል ፈጽመዋል።</p>

<p>እንደዚሁም 1ኛ፣ 2ና፣ 3ኛ፣ 5ኛ፣ 6ኛ፣ 7ኛ፣ 
8ኛ፣ 9ኛ እና 11ኛ ተከሳሾች በአማራጭ በቀረበው 
6ኛ ክስ ስማቸው የተጠቀሰውን 21 ሰዎች በግፍ 
እንዲገደሉ አድርገዋል።</p>

<p>2ኛ ተከሳሽ በአማራጭ በቀረበው በ111ኛው ክስ 
ስማቸው የተጠቀሰውን ሰዎች በግፍ እንዲገደሉ 
አድርጓል።</p>

<p>በሌላ በኩል ደግሞ 1ኛ፣ 2ኛ፣ 3ኛ፣ 5ኛ፣ 6ኛ፣ 
7ኛ፣ 8ኛ፣ 9ኛ፣ 10ኛ፣ 11ኛ እና 12ኛ ተከሳሾች 
በ210ኛ ክስ ስማቸው የተጠቀሰውን በርካታ ሰዎች 
ከሕግ ውጪ በሆነ ሁኔታ አስረዋል።</p>

<p>ተከሳሾቹ እነዚህ ከዚህ በላይ የተዘረዘሩትን 
የወንጀል ድርጊቶች የፈጸሙትም ከደርግ 
አባልነታቸው በተጨማሪ የደርግ የቋሚ ኮሚቴ 
አባልነታቸው ሥልጣን በመያዝ፣ የዘር ማጥፋት 
ዕቅዱን በቅርብ ሆነው ሌሎቹን እየመሩና 
እያስተባበሩ ሲያስፈጽሙ በነበረበት ጊዜ 
ነው።</p>

<p>ስለዚህ በወቅቱ በደርግ የቋሚ ኮሚቴ 
አባልነት ሲሠሩ የነበሩት ተከሳሾች ከ10ኛ እና 
12ኛ ተከሳሾች በስተቀር ሌሎቹ በግል ተሳትፎም 
ጭምር የፈጸሟቸው የወንጀል ድርጊቶች እጅግ 
በጣም ከባድና አሰቃቂ በመሆናቸው ሊወሰንባቸው 
የሚገባው የቅጣት መጠንም ይህን ልዩነት 
መሠረት ያደረገ መሆን አለበት የሚል እምነት 
አለኝ።</p>

<p>ሌሎቹ ከ15ኛ እስከ 106ኛ ተራ ቁጥር በክሱ 
ስማቸው የተጠቀሰውን ተከሳሾች በተመለከተ 
ደግሞ፣
 በ1ኛው ክስ ሁሉም የዘር ማጥፋት ወንጀሉን 
እንዲፈጸም አነሳስተዋል። እንደዚሁም በ2ኛ 
ክስ ከድርጊት 1 እስከ 16 ድርጊቶች ስማቸው 
ከተጠቀሰው ሰዎች ውስጥ በርካታዎቹን 
እንዲገደሉ አድርገዋል።</p>

<p>በሌላ በኩል ደግሞ 15ኛ፣ 17ኛ፣ 18ኛ፣ 20ኛ፣ 
21ኛ፣ 22ኛ፣ 25ኛ፣ 26ኛ፣ 28ኛ፣ 29ኛ፣ 34ኛ፣ 40ኛ፣ 
42ኛ፣ 43ኛ፣ 48ኛ፣ 49ኛ፣ 50ኛ፣ 51ኛ፣ 52ኛ፣ 53ኛ፣ 
54ኛ፣ 55ኛ፣ 56ኛ፣ 57ኛ፣ 58ኛ፣ 59ኛ፣ 60ኛ 61ኛ፣ 
64ኛ፣ 66ኛ፣ 68ኛ፣ 70ኛ፣ 105ኛ እና 106ኛ ተከሳሾች 
ስማቸው በአማርጭ 6ኛው ክስ የተጠቀሰውን 21 
ሰዎች በግፍ እንዲገደሉ አድርገዋል። 
እንደዚሁም እነዚሁ ተከሳሾች በ211ኛው ክስ 
የተጠቀሰውን ሃብት ከግለሰቦች ተነጥቆ 
እንዲወሰድ አድርገዋል።</p>

<p>ከዚህ በተጨማሪ እነዚህ ስማቸው ከ15 እስከ 106 
ተራ ቁጥር የተጠቀሰው ተከሳሾች በ210ኛው ክስ 
ስማቸው የተዘረዘረውን ሰዎች በሕገ ወጥ 
መንገድ እንዲታሰሩ አድርገዋል።</p>

<p>ከዚህ በላይ ያለውን ተሳትፏቸውን እንደ 
ክብደቱ ስመለከተው ደግሞ ሁሉም ተከሳሾች በ1ኛ 
ክስ በፈጸሙት የማነሳሳት ወንጀል እንዳለ ሆኖ 
ተከሳሾቹ የፈጸሙት በ2ኛው ክስ ከ1-16 
የተዘረዘረው የዘር ማጥፋት የወንጀል ድርጊት 
በጣም ከባድ ነው። ከዚህ ሌላ ደግሞ ከ16ኛ፣ 
19ኛ፣ 30ኛ፣ 31ኛ፣ 32ኛ፣ 35ኛ፣ 47ኛ እና 65ኛ 
ተከሳሾች በስተቀር ሌሎቹ ተከሳሽ በአማርጭ 
በቀረበው 6ኛው ክስ ስማቸው የተጠቀስውን 21 
ሰዎች በግፍ እንዲገደሉ በማድረጋቸው 
ሊወሰንባቸው የሚገባው ቅጣት መክበድ 
ይኖርበታል።</p>

<p>በሌላ በኩል 21ኛ እና 22ኛ ተከሳሾች በዚህ 
መዝገብ የፈጸሙት የወንጀል ድርጊት ከዚህ 
በላይ የተገለጸው ሲሆን በዚሁ ችሎት በሌሎች 
መዝገቦች ጥፋተኞች የተባሉባቸው የወንጀል 
ድርጊቶች ሲጨመሩባቸው የፈጸሟቸው የወንጀል 
ድርጊቶች ብዛትና ክብደት ከፍ ስለሚል ቅጣቱም 
በዚያው መጠን ከፍ ብሎ ሊወሰንባቸው 
ይገባል።</p>

<p>ሌሎቹ በሌሎች ፍ/ቤቶችና ችሎቶች ቅጣት 
የተወሰነባቸው ተከሳሾች ደግሞ የተወሰኑባቸው 
የቅጣት መጠኖች በዚያው መዝገብ በቀረበባቸው 
ክስ ጥፋተኞች በተባሉባቸው ድርጊቶች 
ሊወሰንባቸው ከሚችለው ወይም ከሚገባው ቅጣት 
ጋር እየተጣመረ ቅጣቱ የሚፈጸም ይሆናል።</p>

<p>ስለዚህ ተከሳሾች ጥፋተኞች በተባሉባቸው 
ክሶች ስማቸው ከተጠቀስው ተጎጂዎች ውስጥ 
በሺዎች የሚቆጠሩትን እንዲገደሉ፣ ኢሰብአዊ 
በሆነ ሁኔታ እንዲሰቃዩና ለዓመታት እንዲታሰሩ 
ያደረጉ በመሆኑ በፈጸሟቸው የወንጀል ድርጊቶች 
ክብደትና በነበራቸው ተሳትፎ መጠን ሊቀጡ 
ይገባል።</p>

<p>በመሆኑም፦ 1ኛ ተከሳሽ የዘር ማጥፋት ዕቅዱን 
በሊቀመንበርነት በመምራት በተግባርም ዕቅዱን 
በመፈጸም ይሳተፍ ስለነበር በነበረው ሥልጣንና 
ኃላፊነትም የወንጀሉን አፈጻጸም በስፋትና 
በጥልቀት እንዲከናወን ያደረገ በመሆኑ ጥፋተኛ 
በተባለባቸው የወንጀል ድርጊቶች የተጠቀሱት 
የሕግ አንቀፆች የተደነገጉትን የቅጣት መጠኖች 
በማጠቃለልና እስከ መጨረሻው የቅጣት መጠኑን 
በማክበድ በሞት እንዲቀጣ፦</p>

<p>2ኛ ተከሳሽ በወቅቱ በነበረው ሥልጣን የዘር 
ማጥፋት ዕቅዱን በመምራትና ራሱም ዕቅዱን 
ተግባራዊ ለማድረግ በቀጥታ በመሳተፍ ሰዎች 
በዘር ማጥፋት ወንጀልና በግፍ ግድያ 
እንዲገደሉ በማድረጉ በክስ ጥፋተኛ 
በተባለባቸው የወንጀል ድርጊቶች ሥር 
የተጠቀሱት የሕግ አንቀፆች የሚደነግጓቸው 
የቅጣት መጠኖችን በማጠቃለልና እስከመጨረሻው 
የቅጣት መጠን ቅጣቱን በማክበድ በሞት 
እንዲቀጣ።</p>

<p>3ኛ ተከሳሽ በወቅቱ በነበረው ሥልጣን የዘር 
ማጥፋት ዕቅዱን በመምራትና በቀጥታም ተግባራዊ 
በማድረግ ሰዎችን በዘር ማጥፋት ወንጀልና 
በግፍ ግድያ እንዲገደሉ በማድረጉ ቅጣቶቹን 
በማጠቃለልና እስከመጨረሻው የቅጣት መጠኑን 
በማክበድ በሞት እንዲቀጣ።</p>

<p>5ኛ ተከሳሽም በወቅቱ በነበረው ሥልጣን የዘር 
ማጥፋት ዕቅዱን በመምራትና ተግባራዊ 
ለማድረግም በቀጥታ በመሳተፍ ሰዎች እንዲገደሉ 
በማድረጉ ቅጣቶችን በማጠቃለልና 
እስከመጨረሻው የቅጣት መጠን ቅጣቱን በማክበድ 
በሞት እንዲቀጣ።</p>

<p>6ኛ፣ 7ኛ፣ 8ኛ፣ 9ኛ፣ 11ኛ ተከሳሾች በወቅቱ 
በነበራቸው የዘር ማጥፋት ዕቅዱን በመምራትና 
በተግባርም በተለያየ ጊዜ በመሳተፍ በርካታ 
ሰዎችን በዘር ማጥፋትና በግፍ ግድያ ወንጀል 
እንዲገደሉ በማድረጋቸው ቅጣቶቹን 
በማጠቃለልና እስከመጨረሻው የቅጣት መጠን 
ቅጣቱን በማክበድ በሞት እንዲቀጡ።</p>

<p>10ኛ እና 11ኛ ተከሳሾች ምንም እንኳን በወቅቱ 
የደርጉ የቋሚ ኮሚቴ አባላት የነበሩ ቢሆንም 
የዘር ማጥፋት ዕቅዱን በመምራትና በተግባርም 
የነበራቸው ተሳትፎ ከሌሎቹ የቋሚ ኮሚቴ 
አባላት ተሳትፎ ጋር ሲነፃፀር አነስተኛ 
በመሆኑ ተከሳሾቹ ጥፋተኛ በተባሉባቸው ክሶች 
የተጠቀሱት የሕግ አንቀፆች የሚደነግጉትን 
ቅጣት በማጠቃለል በዕድሜ ልክ ፅኑ እሥራት 
እንዲቀጡ።</p>

<p>15ኛ፣ 17ኛ፣ 18ኛ፣ 20ኛ፣ 21ኛ፣ 22ኛ፣ 25ኛ፣ 26ኛ፣ 
28ኛ፣ 29ኛ፣ 34ኛ፣ 40ኛ፣ 42ኛ 43ኛ፣ 48ኛ፣ 49ኛ፣ 
50ኛ፣ 51ኛ፣ 52ኛ፣ 53ኛ፣ 54ኛ፣ 55ኛ፣ 56ኛ፣ 57ኛ፣ 
58ኛ፣ 59ኛ፣ 60ኛ፣ 61ኛ፣ 64ኛ፣ 66ኛ፣ 68ኛ፣ 70ኛ፣ 
105ኛ እና 106ኛ ተከሳሾች በነበራቸው ኃላፊነት 
በደረጃቸው የዘር ማጥፋት ዕቅዱን የፈጸሙና 
ያስፈጸሙ በዚሁ መሠረት በዘር ማጥፋት 
ወንጀልና በግፍ ግድያ በርካታ ሰዎችን 
ያስገደሉ በመሆኑ በሁሉም ጥፋተኞች 
በተባሉባቸው ክሶች የተሰጡትን ቅጣቶች 
በማጣመር ቅጣቱ ከብዶ በዕድሜ ልክ ፅኑ እሥራት 
እንዲቀጡ።</p>

<p>16ኛ፣ 19ኛ፣ 31ኛ፣ 32ኛ፣ 35ኛ፣ 47ኛ እና 65ኛ ደግሞ 
የዘር ማጥፋት ዕቅዱን አጠቃላይ በሆነ ሁኔታ 
ሲያስፈጽሙ የነበሩ በግል ግን የጎላ ተሳትፎ 
ያልነበራቸውና የግፍ ግድያ ወንጀሎቹን 
በመፈጸምም ያልተሳተፉ በመሆኑ ጥፋተኞች 
በተባሉባቸው ክሶች የተጠቀሱት የሕግ አንቀጾች 
የሚደነግጓቸውን የቅጣት መጠኖች በማጠቃለል 
እያንዳንዳቸው በ25 ዓመት ፅኑ እሥራት 
እንዲቀጡ።</p>

<p>ይህ ከዚህ በላይ የተጠቀሰው የቅጣት መጠን 
ተወስኖባቸው በሌላ ፍ/ቤቶችና ችሎቶች 
አስቀድሞ ቅጣት የተወሰነባቸው ተከሳሾች 
በተመለከተም 15ኛ ተከሳሽ በሌላ ችሎት የዕድሜ 
ልክ ፅኑ እሥራት ቅጣት የተወሰነበት በመሆኑ 
በዚህ ችሎት የሚወሰንበትን የዕድሜ ልክ ፅኑ 
እሥራት ከዚያኛውም ጋር ተጠቃሎ በአንድ 
የዕድሜ ልክ ፅኑ እሥራት እንዲቀጣ። 16ኛ 
ተከሳሽ በዚህ ችሎት የሚወሰንበት የ25 ዓመት 
ፅኑ እሥራት በዚህ ችሎት በተወሰነበት የዕድሜ 
ልክ ፅኑ እሥራት ተጠቃልሎ በዕድሜ ልክ ፅኑ 
እሥራት እንዲቀጣ።</p>

<p>19ኛ ተከሳሽ በሌላ ችሎት የተወሰነበት የ18 
ዓመት ፅኑ እሥራት በሌላ ችሎት ከሚወሰንበት 
የ25 ዓመት ፅኑ እሥራት እንዲቀጣ፦ 20ኛ ተከሳሽ 
በዚህ ችሎት የሚወሰንበት የዕድሜ ልክ ፅኑ 
እሥራት በሌላ ችሎት ከተወሰነበት የሞት ቅጣት 
ጋር ተጠቃሎ በሞት እንዲቀጣ። 25ኛ ተከሳሽ 
በሌላ ችሎት የተወሰነበት የ12 ዓመት ፅኑ 
እሥራት በዚህ ችሎት ከሚወሰንበት የዕድሜ ልክ 
ፅኑ እሥራት ጋር ተጠቃሎ በዕድሜ ልክ ፅኑ 
እሥራት እንዲቀጣ። 26ኛ ተከሳሽ በሌላ ችሎት 
የተወሰነበት የ23 ዓመት ፅኑ እሥራት በዚህ 
ችሎት ከሚወሰንበት የዕድሜ ልክ ፅኑ እሥራት 
ጋር ተጠቃሎ በዕድሜ ልክ ፅኑ እሥራት 
እንዲቀጣ። 50ኛ ተከሳሽ በዚህ ችሎት 
የሚወሰንበት የዕድሜ ልክ ፅኑ እሥራት በሌላ 
ችሎት ከተወሰነበት የሞት ቅጣት ጋር ተጠቃሎ 
በሞት እንዲቀጣ። 51ኛ ተከሳሽ በዚህ ችሎት 
ከሚወሰንበት የዕድሜ ልክ ፅኑ እሥራት በሌላ 
ችሎት ከተወሰነበት የሞት ቅጣት ተጠቃሎ በሞት 
እንዲቀጣ። 53ኛ ተከሳሽ በሌላ ችሎት 
ከተወሰነበት የ12 ዓመት ፅኑ እስራት በዚህ 
ችሎት ከሚወሰንበት የዕድሜ ልክ ፅኑ እሥራት 
ጋር ተጠቃሎ በዕድሜ ልክ ፅኑ እሥራት 
እንዲቀጣ። 57ኛ ተከሳሽ በዚህ ችሎት 
ከሚወሰንበት የዕድሜ ልክ ፅኑ እሥራት በሌላ 
ችሎት ከተወሰነበት የዕድሜ ልክ ፅኑ እሥራት 
ጋር ተጠቃሎ በዕድሜ ልክ ፅኑ እሥራት 
እንዲቀጣ። 60ኛ ተከሳሽ በዚህ ችሎት 
የሚወሰንበት የዕድሜ ልክ ፅኑ እሥራት በሌላ 
ችሎት ከተወሰነበት የሞት ቅጣት ጋር ተጠቃሎ 
በሞት እንዲቀጣ። እንደዚሁም 72ኛ ተከሳሽ በዚህ 
ችሎት የሚወሰንበት የዕድሜ ልክ ፅኑ እሥራት 
በሌላ ችሎት ከተወሰነበት የሞት ቅጣት ጋር 
ተጠቃሎ በሞት እንዲቀጣ ተደርጎ ቅጣቱ መወሰን 
ነበረበት [የሚል] ሀሳብ ስላለኝ እኔ ስሜ በተራ 
ቁጥር አንድ የተጠቀሰው ዳኛ ከአብላጫው ድምፅ 
ተለይቻለሁ።</p>

<p class="align-center"><a href="/Gazettas/Reporter/info/Reporter.sera.html">ከሪፖርተር ጥር 6 ቀን 1999</a></p>

</body>
</html>
