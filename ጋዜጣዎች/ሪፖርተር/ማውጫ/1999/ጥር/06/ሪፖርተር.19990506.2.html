<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" 
"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የውጪ ሀገር ምርጫ ታዛቢዎች ጉዳይ 
ኢሕአዴግ እና ተቃዋሚዎችን አከራከረ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የውጪ ሀገር ምርጫ ታዛቢዎች ጉዳይ 
ኢሕአዴግ እና ተቃዋሚዎችን አከራከረ</h2>



<p>ኢሕአዴግና በፓርላማ ውስጥ የሚገኙ ተቃዋሚ 
ፓርቲዎች ምርጫን የሚታዘቡ የውጭ ሀገር ዜጎች 
ይኑሩ ወይስ አይኑሩ በሚል ሀሳብ ዙሪያ 
ከጠንካራ ክርክር በኋላ ከስምምነት ደረሱ።</p>


<p>በምርጫ ቦርድ ጉዳይ ከሳምንት በላይ 
ያስቆጠረው የፓርቲዎቹ ውይይት አሁንም የቀጠለ 
ሲሆን የዚህ ሳምንት ውይይታቸው የምርጫ ቦርድ 
መዋቅር እና አባላት አሰያየም ዙሪያ ያተኮረ 
ነው።</p>

<p>የውጭ ታዛቢዎች ምርጫ በሚኖርበት ወቅት 
ይግቡ ወይስ አይግቡ በሚለው ሀሳብ ዙሪያ 
አንዳንድ ተቃዋሚዎች በትክክል ሊኖሩ ይገባል 
የሚል ሃሳብ ያንፀባረቁ ሲሆን ኢሕአዴግ 
በበኩሉ መንግስት በሚፈቅድበት ጊዜ ሊገቡ 
ይችላሉ የሚል አቋም ይዟል።</p>

<p>ስለ ውይይቱ ያነጋገርናቸው ምንጮች 
እንደተናገሩት ውይይቱ መግባባት የታየበት 
መሆኑን ገልፀው የውጭ ታዛቢዎች ሊኖሩ ይገባል 
የሚል አቋም በተቃዋሚዎች ዘንድ ቢኖርም 
በአገሪቱ ላይ በደል የፈፀሙ ታዛቢዎች ጭምር 
ሊገቡ ይገባል የሚል አቋም ግን እንዳልያዙ 
ገልፀዋል። በመጨረሻ ግን መንግስት ጥሪ 
ያደርጋል በሚል ሃሳብ ተስማምተዋል።</p>

<p>ሌላው የምርጫ ቦርድ አባላት አሰያየም ጉዳይ 
ሲሆን በሕገ መንግሥቱ መሰረት ጠ/ሚ የቦርዱን 
አባላት የመሰየም ሥልጣን ቢኖራቸውም 
ተቃዋሚዎች ግን ሕገ መንግስቱ የሚለው እንዳለ 
ሆኖ በሚሰየሙት አባላት ገለልተኝነት ላይ 
ውይይት ልናደርግ ይገባል የሚል ሃሳባቸውን 
ሰንዝረዋል።</p>

<p>ኢሕአዴግም በዚህ በኩል ችግር እንደሌለበት 
በመግለፅ ተቃዋሚዎች አሉ የሚሏቸውን 
ገለልተኛና አቅም ያላቸው ግለሰቦች ከጠቆሙ 
እንደሚቀበል መስማማቱን ገልፀዋል።</p>

<p>በዚህም መሰረት ፓርቲዎች በደብዳቤ ጥቆማ 
እያቀረቡ መሆኑን ለመረዳት የተቻለ ሲሆን 
ኢሕአዴግ 30 እጩዎችን እስኪጠቆሙ ድረስ 
እንደሚቀበልና በዚህ ላይ ውይይት ተደርጎ 
በጠ/ሚሩ እንዲፀድቅ ተስማምተዋል።</p>

<p>እስከዛሬ የነበረው የምርጫ ቦርድ አባላት 
ቁጥር ሰባት የነበረ ሲሆን ይህ መጠን ይጨምር 
የሚል ሀሳብም ተነስቶ ውይይት ተካሂዶበታል። 
በውጤቱም ኢሕአዴግ ዘጠኝም ይሁን አስራ አንድ 
በስምምነት የሚፀድቀው ይስማማኛል ብሏል።</p>

<p>በምርጫ ሕጉ ላይ መንግስት ተቃዋሚ 
ፓርቲዎችን በገንዘብ ይደግፋል የሚለው አዋጅ 
በአግባቡ ተግባራዊ በሚሆንበት ላይ እየተወያዩ 
ነው።</p>

<p>በአጠቃላይ ምርጫ ቦርዱን አስመልክቶ 52 ገፆች 
ያሉት ሰነድ የቀረበ ሲሆን ከዚህ ውስጥ 
እስካለፈው ሐሙስ ዕለት ድረስ ውይይት 
የተደረገባቸው አምስት ገፆች ብቻ ናቸው።</p>

<p>ስምምነት የተደረሰባቸው ደግሞ የምርጫ ቦርድ 
መዋቅርና የሰው ኃይልን የሚመለከተው ክፍል 
አንዱና ዋነኛው መሆኑን ምንጫችን ጠቁሟል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ጥር 6 ቀን 1999</a></p>

</body>
</html>
