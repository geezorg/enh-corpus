<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" 
"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የእስልምና ሚሊሺያዎቹ ሁለተኛ ሰው 
በቁጥጥር ስር ዋሉ
-የሶማሊያ ፕሬዚዳንት ቤተመንግሥት በሞርታር 
ተመታ
-የኢትዮጵያ ጦር ከሶማሊያ ለቅቆ ሊወጣ 
ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የእስልምና ሚሊሺያዎቹ ሁለተኛ ሰው 
በቁጥጥር ስር ዋሉ
-የሶማሊያ ፕሬዚዳንት ቤተመንግሥት በሞርታር 
ተመታ
-የኢትዮጵያ ጦር ከሶማሊያ ለቅቆ ሊወጣ ነው</h2>


<p>የቀድሞ የሶማሊያ እስልምና ፍ/ቤቶች ኅብረት 
አመራር አባሎች መካከል ሁለተኛ ሰው የነበሩት 
ሸሪፍ ሼክ አህመድ ሰሞኑን በቁጥጥር ስር 
ዋሉ።</p>

<p>በኢትዮጵያ መንግሥት እና በሶማሊያ ሽግግር 
መንግሥት ወታደሮች የኃይል ጥቃት በጥቂት 
ቀናት ውስጥ ሞቃዲሾን ለቅቆ የፈረጠጡት 
የእስልምና ፍ/ቤቶች ኅብረት ከፍተኛ አመራር 
አባሉ የተያዙት ኬንያ ውስጥ ነው ተብሏል።</p>

<p>የግለሰቡ መያዝ ኅብረቱ ከአልቃይዳ ጋር 
ስለነበረው ግንኙነት የተሻለ መረጃ ሊያስገኝ 
ይችላል የሚል ግምት አሳድሯል።</p>

<p>በሌላ በኩል የሶማሊያ ፕሬዚዳንታዊ 
ቤተመንግሥት ባለፈው ዓርብ ሌሊት የሞርታር 
ጥቃት ከተሰነዘረበት በኋላ ያልታወቁ ታጣቂዎች 
ከቤተመንግሥቱ ጠባቂዎች ጋር ለ30 ደቂቃ ውጊያ 
ገጥመዋል።</p>

<p>የተፈጸመውን ጥቃት በሶማሊያ አለመረጋጋትን 
በበለጠ ሁኔታ ያስፋፋ ሲሆን የመንግሥት ቃል 
አቀባዩ በቤተመንግሥቱ ውስጥ በነበሩት ላይ 
ምንም ዓይነት ጉዳት አልደረሰም ብለዋል።</p>

<p>በአሁኑ ወቅት ፕሬዚዳንቱና ጠ/ሚኒስትሩ የት 
እንዳሉ የማይታወቅ ሲሆን የፕሬዚዳንቱ ቃል 
አቀባይ አብዱራህማን ዲናሬ አንድ የሞርታር 
ጥይት የቤተመንግሥቱን "ቪላ ሶማሊያ" የተባለ 
ክፍል መምታቱን ነገር ግን በሰው ላይ የደረሰ 
ጉዳት አለመኖሩን ለአሶሼትድ ፕሬስ 
ገልጸዋል።</p>

<p>ከቤተ መንግሥቱ ቅጥር ግቢ ውጭ ስለደረሰው 
ጉዳት መረጃ እንደሌላቸው የገለጹት ቃል 
አቀባዩ ጥቃቱን የሰነዘሩት ታጣቂዎች ሞቃዲሾ 
ውስጥ አለመረጋጋት አለ የሚል መልዕክት 
ለማስተላለፍ መሆኑን ይህ ደግሞ ሀሰት 
እንደሆነ ተናግረዋል።</p>

<p>ይህ በእንዲህ እንዳለ ጠ/ሚ መለስ ዜናዊ 
በሶማሊያ ዘመቻ ላይ የተሳተፈውን ጦራቸውን 
በሦስት ዙሮች ለማስወጣት እቅድ እንደያዙና 
የእቅዱ የመጀመሪያ ዙር በጥቂት ቀናት ውስጥ 
ተግባራዊ እንደሚሆን ለቢቢሲ ገልጸዋል።</p>

<p>የአፍሪካ ኅብረት በበኩሉ ዘጠኝ ባታሊዮን 
ጦር ወይም 8 ሺ ጦር ሰላም አስከባሪ ለመላክ 
የተያዘውን እቅድ አጽድቋል። እቅዱ ሰላም 
አስከባሪው የኢትዮጵያ ጦር ከመውጣቱ በፊት 
ካልገባ የፀጥታ ክፍተት ሊፈጠር ይችላል የሚል 
ስጋቱን አንፀባርቋል። በጉዳዩ ላይ የተጠየቁት 
ጠ/ሚ መለስ ዜናዊ "ጦራችንን በተቻለ ፍጥነት 
ለማስወጣት እንፈልጋለን። ነገር ግን ይህንን 
የምናከናውነው ኃላፊነት በተሞላበት ሁኔታ 
ነው" ብለዋል።</p>

<p>"የአፍሪካ ኅብረት የሰላም አስከባሪዎች 
እስኪሰማሩ ድረስ ግን እዚያ የመቆየት ዋስትና 
የሰጣችሁ አትመስሉም" ተብሎ ሲጠየቁም "የእኛ 
ለቅቆ የመውጣት ውሳኔ ከአፍሪካ ኅብረት ሰላም 
አስከባሪ ኃይል ውሳኔ ጋር የተያያዘ 
አይደለም። የእኛ ነፃ ውሳኔ ነው። በእኔ 
ግምትና እምነት ግን እኛ ለቅቀን ከመውጣታችን 
በፊት የአፍሪካ ኅብረት ሰላም አስከባሪ ኃይል 
ይሠማራል ብዬ አስባለሁ" ሲሉ ተናግረዋል።</p>

<p>ጠ/ሚኒስትሩ አያይዘውም የኢትዮጵያ ሠራዊት 
ሶማሊያን ለቅቆ ከወጣ ውጥረቱ ይባባሳል 
የሚለው ተረት ተረት ነው ብለዋል።</p>

<p>የአፍሪካ ኅብረት የሠላምና የፀጥታ ምክር 
ቤት ዓርብ ዕለት ወደ ሶማሊያ 7ሺ 650 የሠላም 
አስከባሪ ጦር እንዲላክ መወሰኑን ሮይተርስ 
ዘግቧል።</p>

<p>ሰላም አስከባሪ ጦር ወደ ሶማሊያ ይልካሉ 
ተብለው ከሚጠበቁት አንዷ ዩጋንዳ ስትሆን 
የገዢው ፓርቲ የፓርላማ አባላት የመንግሥትን 
1500 ጦር ወደ ሶማሊያ የመላክ እቅድ ደግፈዋል። 
ስለዚህም ፓርላማው የእረፍት ጊዜውን አጠናቆ 
በዚህ ወር መጨረሻ ሲመለስ ያጸድቀዋል ተብሎ 
ይገመታል።</p>

<p>ታንዛኒያ፣ ሩዋንዳ፣ ናይጄሪያ እና ደቡብ 
አፍሪካ ሰላም አስከባሪ ጦር ወደ ሶማሊያ 
እንዲልኩ በኢጋድ በኩል ተጠይቀው 
እንደሚመለከቱት ገልጸዋል።</p>

<p>በሌላ በኩል የኤርትራው ፕሬዚዳንት ኢሳይያስ 
አፈወርቂ ሐሙስ እለት ከምፅዋ ለአልጀዚራ 
ቴሌቪዥን በሰጡት መግለጫ የአፍሪካ ኅብረት 
በሶማሊያ የሰላም አስከባሪ ኃይል መላክ 
በጭራሽ የማይታሰብ ነው ሲሉ ተቃውሞአቸውን 
ገልጸዋል።</p>

<p>የአፍሪካ ኅብረት ድርጅታዊ ተቋማት ብቃትና 
ፋይናንስ የሌለው፣ ይህ ድክመት የተልዕኮውን 
የውሳኔ አተገባበር እንዴት እንደሚወጣው ጊዜ 
ይፈርደዋል ብለዋል።</p>

<p>የአፍሪካ ኅብረት ብቻም የተባበሩት 
መንግሥታት ሰላም አስከባሪ ኃይል ወደ ሶማሊያ 
መጥተው ያለውን ሁኔታ ይቀይሩት እንደሆነ 
ወደፊት የምናየው ነው በማለት ተቃውሞአቸውን 
አሰምተዋል።</p>

<p>በሶማሊያ የሰላም አስከባሪ መላክ ጉዳይ 
በይፋ ተቃውሞ ያቀረበች ብቸኛ አገር ኤርትራ 
ብቻ ነች።</p>

<p class="align-center"><a href="/Gazettas/Reporter/info/Reporter.sera.html">ከሪፖርተር ጥር 13 ቀን 1999</a></p>

</body>
</html>
