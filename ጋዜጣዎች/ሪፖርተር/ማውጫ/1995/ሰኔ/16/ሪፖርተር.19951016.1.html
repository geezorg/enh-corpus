<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የዓለም ባንክ ለኢትዮጵያ ብድር ከለከለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የዓለም ባንክ ለኢትዮጵያ ብድር ከለከለ</h2>


<p>ኢትዮጵያ በዚህ ዓመት ያሳየችው ከፍተኛ የበጀት ጉድለት (ቡድገት ደፊቺት) ከዓለም ባንክ ጋር ከተደረገው ስምምነት ውጪ በመሆኑ ባንኩ ለኢትዮጵያ የሚሰጠውን ተጨማሪ ብድር ከለከለ። የኢትዮጵያ የኢኮኖሚ ሁኔታ እያሽቆለቆለ በመምጣቱና ዕዳ ለመክፈልም ከማይችልበት ደረጃ በመድረሱ ባንኩ ብድር እንዳይለቅ ተጨማሪ ምክንያት ሆኗል። </p>

<p>ዋሽንግተን ከሚገኘው የዓለም ባንክ ጽ/ቤት አስተያየታቸውን የሰጡን ከፍተኛ የባንኩ ሃላፊዎች የኢትዮጵያ መንግሥት ከባንኩ ጋር ከተስማማበት የበጀት አስተዳደር በመውጣት ከፍተኛ የበጀት ወጪ መጨመሩ አስደንጋጭና ኢኮኖሚው በአደገኛ ሁኔታ ውስጥ መግባቱን የሚያሳይ ነው ብለውታል። ምንጮቻችን እንደሚሉት የኢትዮጵያ መንግሥት በቅርቡ ከ609 ሚሊዮን ብር በላይ ተጨማሪ በጀት ማጽደቁ፣ እንዲሁም በየጊዜው ተጨማሪ በጀቶቹ የሚያዙት ሰፈራን ለመሳሰሉ እቅድ ውስጥ ፈጽሞ ላልነበሩ፣ ይመጣሉም ተብለው አስቀድሞ ላልታሰበባቸው ጉዳዮች መሆኑ ባንኩ በኢትዮጵያ የኢኮኖሚ አፈጻጸም ላይ ጥርጣሬ እንዲያድርበት አድርጓል።</p>

<p>በዓመት ከወለድ ጋር በተያያዘ ብቻ ከ90 ሚሊዮን ዶላር ያላነሰ መክፈል የሚጠበቅባት ኢትዮጵያ በዚህ ዓመት ባጋጠማት ከፍተኛ የኤክስፖርት መውደቅና የእርሻው ክፍለ ኢኮኖሚ ማቆልቆል እንኳን ብድሯን ወለዱንም መክፈል አለመቻሏን የባንኩ ምንጮች ይገልጻሉ።</p>

<p>በዚሁ ጉዳይ ላይ ያነጋገርናቸው ባለሙያዎች በበኩላቸው የዓለም ባንክ የሚወስደው ይህን መሰል ርምጃ ሌሎች አበዳሪዎችንም ተመሳሳይ እርምጃ እንዲወስዱ ሊያደርግ ይችላል የሚል ስጋታቸውን ገልጸዋል። ባለሙያዎቹ እንደሚሉት አሜሪካንና የአውሮፓ ኅብረትን ጨምሮ ባንኩን የሚረዱት ሌሎች አካላት ከሰብአዊ ርዳታ ውጪ ለኢትዮጵያ የሚሰጡትን ድጋፍ እንዲያቆሙ ሊገፋፋቸው ይችላል።</p>

<p>በሌላ በኩል በቅርብ ይፋ የሆነ ሰነድ (ጮኡንትርይ ኣስሲስታንት ጽትራተግይ ዶቹምነት)ስድስተኛ ወሩ በመጠናቀቅ ላይ በሚገኘው 2003 (እ.ኤ.አ) የኢትዮጵያ ኢኮኖሚ ከዜሮ በታች የ3. በመቶ ማሽቆልቆል እንደሚያሳይ ተንብዩዋል። ይህም ዓለም አቀፉ የገንዘብ ድርጅት ከተነበየው የሁለት በመቶ ማሽቆልቆል የበለጠ ነው። ሰነዱ እንዳብራራው ይህ ሁኔታ የአገሪቱን ዓመታዊ የነፍስ ወከፍ ገቢ አሁን ካለበት 89. ዶላር እንዲቀንስ ሊያደርገው ይችላል።</p>

<p>ይኸው ሰነድ እንዳስቀመጠው የዚህ ዓመት የኢትዮጵያ የኤክስፖርት መጠን መሻሻል ያሳያል ተብሎ አይጠበቅም፤ ስለዚህም ገቢው ከ456 ሚሊዮን ዶላር አይበልጥም። በተቃራኒው ግን ወደ አገር ውስጥ የምናስገባው (ኢምፖርት) በ43 በመቶ ያድጋል። ይህም 2,037 ሚሊዮን ዶላር የሚጠይቀን ይሆናል። የመንግሥት ገቢ በ2002 ከነበረበት 12,833 ሚሊዮን ብር ወደ 17,157 ሚሊዮን ብር ከፍ ብሏል። ይሁንና ሰነዱ ይህ ከፍተኛ የገቢ ጭማሪ የተገነው 133 በመቶ ባደገው የውጭ ርዳታ ምክንያት መሆኑን ይገልጻል። በሌላ በኩል የመንግሥት ወጪ በያዝነው ዓመት አዲስ ክብረ ወሰን በማስመዝገብ 21,452 ሚሊዮን ብር ደርሷል። ይህም ለሚቀጥለው ዓመት ከታሰበውም የሚበልጥ ሆኖ ተገኝቱዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሰኔ 16 ቀን 1995</a></p>

</body>
</html>	
