<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኤሌክትሪክ ኃይል ኮርፖሬሽን ለጄኔሬተር ነዳጅ ግዢ ብቻ እስከ 300 ሚሊዮን ብር ያወጣል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኤሌክትሪክ ኃይል ኮርፖሬሽን ለጄኔሬተር ነዳጅ ግዢ ብቻ እስለ 300 ሚሊዮን ብር ያወጣል</h2>


<p>የኢትዮጵያ ኤሌክትሪክ ኃይል ኮርፖሬሽን ውሃ ወደ ግድቦች እስኪገባ ድረስ ቢያንስ አንዱን የመብራት ፈረቃ ቀን ያስቀራል ለተባለው የነዳጅ ጄኔሬተር የነዳጅ ግዢ ብቻ ከ200 እስከ 300 ሚሊዮን ብር ያወጣል።</p>

<p>በ623 ሚሊዮን ብር የተገዙት 40 ሜጋዋት ኃይል የማመንጨት አቅም ያላቸው ሁለት ጄኔሬተሮች በቃሊቲ እና በአዋሽ ተተክለው በሚቀጥሉት 15 ቀናት ጊዜ ውስጥ ሥራ ይጀምራሉ ተብሎ እየተጠበቀ መሆኑን የኮርፖሬሽኑ ሕዝብ ግንኙነት ሥራ አስኪያጅ አቶ ሰንደቁ አርአያ በተለይ ለሪፖርተር ገልፀዋል።</p>

<p>በቃሊቲ የሚተከለው 10 ሜጋዋት፣ በአዋሽ የሚተከለው 30ሜጋዋት ጉልበት ያላቸው ሲሆን ተጨማሪ ባለ 40 ሜጋዋት ላይ ጄኔሬተር ድሬዳዋ የሚተከል ይሆናል። ጄኔሬተሮቹ በቂ ውሃ በግድቦች በሚኖርበትም ጊዜ በመጠባበቂያ የኃይል ምንጭነት ያገለግላሉ ተብሏል።</p>

<p>እንደ አቶ ሰንድቁ ገለፃ ከሆነ ኮርፖሬሽኑ በውሃ ምክንያት ያጋጠመውን ችግር ለማቃለል የመጡት ጄኔሬተሮች 24 ሰዓት ከሰሩ 10 ቀናት ብቻ 4 ነጥብ 5 ሚሊዮን ሊትር ናፍጣ እንደሚፈልጉ በመግለፅ ይህ ለኮርፖሬሽኑ ከፍተኛ ወጪ ነው ብለዋል።</p>

<p>በሌላ በኩል ይህንኑ የመብራት መቋረጥ በማስመልከት በተጠራ ስብሰባ ላይ አቶ ኃይሌ አሰግዴ የመሰረተ ልማት ሚኒስትር ዴኤታ ባደረጉት ንግግር ለጄኔሬተሮች ነዳጅ ግዜ ብቻ ከ200 እስከ 300 ሚሊዮን ብር ይወጣል ካሉ በኋላ ኮርፖሬሽኑ በኪሎዋት ሰዓት 1ብር ከ30 ሣንቲም ያወጣትን ኃይል በመደበኛ ዋጋው በ42 ሣንቲም ብቻ እንደሚሸጥም መታወቅ አለበት። ኮርፖሬሽኑ መጠባበቂያ ኃይል በዘላቂነት መያዝ የሚፈልገው ከውሃ እንጂ ከነዳጅ ጄኔሬተር አይደለም። የኢትዮጵያ ኤሌክትሪክ ኃይል ኮርፖሬሽን የዓመት ገቢ 639 ሚሊዮን ብር ገደማ ሆኖ 632 ሚሊዮን ብር አውጥቶ ጄኔሬተሮች መግዛቱ ለችግሩ የሰጠውን ልዩ ትኩረት ያሳያል ተብሏል። አያይዘውም የግልገል ጊቤ ሀይድሮኤሌክትሪክ ማመንጫ ጣቢያ በመስከረም መጨረሻ ወይም ጥቅምት መጀመሪያ ላይ ሀይል መስጠት እንደሚጀምር ገልፀዋል።</p>

<p>አቶ ብርሃነ መዋ የኢትዮጵያ እና የአዲስ ንግድ ም/ቤቶች ፕሬዚዳንት በበኩላቸው ባለሃብቱ ገንዘብ አውጥቶ ፋብሪካ ሲገነባ የመጠባበቂያ ጀኔሬተር አለማዘጋጀቱ ስህተት ነበር ካሉ በኋላ አሁን የተፈጠረውን ችግር ለማርገብ ስፔሻል ፈንድ ተዘጋጅቶ በአነስተኛ ታክስ ጄኔሬተር የሚገባበት ሁኔታ ይመቻች ሲሉ ጠይቀዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሰኔ 9 ቀን 1995</a></p>

</body>
</html>	














