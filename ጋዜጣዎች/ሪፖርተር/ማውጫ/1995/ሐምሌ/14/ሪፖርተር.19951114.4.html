<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢህአዴግ በዋሽንግተን ጉባዔ እንድሳተፍ አልተጋበዝኩም አለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢህአዴግ በዋሽንግተን ጉባዔ እንድሳተፍ አልተጋበዝኩም አለ</h2>


<p>ከሐምሌ 19 እስከ 23/1995 ዓ.ም በዋሽንግተን ዲሲ የሚካሄደው የተቃዋሚ ቡድኖች የጋራ ጉባዔ ላይ እንዲካፈል በቀጥታም ይሁን በተዘዋዋሪ የቀረበለት ጥሪ አለመኖሩን ኢህአዴግ ገለፀ። የጉባዔው አዘጋጅ ኮሚቴ አባላት አንዱ የሆኑት ዶ/ር በየነ ጴጥሮስ ከኢህአዴግ ጋር የሚደረገው ውይይት የቀጣይ ተግባራችን አንዱ አካል ነው ብለዋል።</p>

<p>ከ16 በላይ በሀገር ውስጥ እና በውጪ ሀገር የሚገኙ ተቃዋሚ የፖለቲካ ፓርቲዎች ይካፈሉበታል ተብሎ በሚነገርለት በዚሁ ጉባዔ ላይ ኢህአዴግ እንዲሳተፍ ከየትኛው አካል የቀረበ ጥያቄ እንደሌለ የፅ/ቤቱ አንድ የሥራ ኃላፊ ለሪፖርተር ተናግረዋል።</p>

<p>"ጥያቄው ቢቀርብ ኖሮ ኢህአዴግ ይሳተፍ ነበር ወይ?" በሚል ለቀረበው ጥያቄ "ይህ የሚወሰነው ለሥራ አስፈፃሚው አካል ቀርቦ ከታየ በኋላ በመሆኑ በአሁኑ ሰዓት አስተያየት ለመስጠት ያስቸግራል የሚል ምላሽ ሰጥተዋል።</p>

<p>"ከዋሽንግተኑ ስብሰባ ምን ይጠበቃል" በሚል ለዶ/ር በየነ ጴጥሮስ የአማራጭ ኃይሎች ም/ቤት ሊቀመንበር ጥያቄ አቅርበንላቸው በሰጡት ምላሽ በቀጣዩ ጊዜ በሀገሪቱ ሁሉ አቀፍ ምርጫ የሚኖርበት ሁኔታ የሚደራደር አስተባባሪ ኮሚቴ ይቋቋማል ተብሎ እንደሚጠበቅ ተናግረዋል። ኮሚቴው አሁን ያለው ምርጫ ቦርድ ፈርሶ በአዲስ እንዲተካ፣ በውጪ ሲንቀሳቀሱ ለነበሩ የፖለቲካ ፓርቲዎች በሀገር ውስጥ እንዲንቀሳቀሱ ዋስትና የሚያገኙበት ሁኔታ ከኢህአዴግ ጋር እንዲደራደር ይደረጋል የሚል ግምት እንዳላቸው ተናግረዋል።</p>

<p>ኢህአዴግ በአሁኑ ስብሰባ አለመጋበዙን የጠቆሙት ዶ/ር በየነ፣ ግንባሩ ያልተጋበዘው በቅድሚያ የተለያየ አቋም ያላቸው ተቃዋሚ ፓርቲዎች ማቀራረብ አስፈላጊ በመሆኑ ነው ካሉ በኋላ በቀጣይነት ግን ኢህአዴግን መጋበዝ ይቻላል ብለው እንዲያምኑ ገልፀዋል።</p>

<p>የኢትዮጵያን ዴሞክራሲያዊ አንድነት ፓርቲ (ኢ.ዴ.አ.ፓ) አንድ የሥራ ኃላፊ ለሪፖርተር እንደገለፁት ከዋሽንግተኑ ጉባዔ የተቃዋሚ ኃይላት ጠንካራ ኅብረት ይፈጥራሉ ተብሎ እንደሚጠበቅ ተናግረዋል። የዚህ ኅብረት መፈጠር ሀገር ውስጥ ያለውን የፖለቲካ ትግል ያጠናክረዋል ብለዋል።</p>

<p>በዋሽንግተኑ ጉባዔ ከሀገር ውስጥ ኢዴአፓ፣ አብኮ፣ መኢአድ፣ ደቡብ ኅብረት እንደሚካፈሉ ለማወቅ ተችሏል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሐምሌ 14 ቀን 1995</a></p>

</body>
</html>	














