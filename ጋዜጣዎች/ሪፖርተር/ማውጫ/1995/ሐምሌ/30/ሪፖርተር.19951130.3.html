<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በወጉ እንታዘዝ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በወጉ እንታዘዝ</h1>


<p>በቅርቡ ጠቅላይ ሚኒስትር መለስ ዜናዊ ሹማቻቸው ሰብስበው የተናገሩትንና የተሰብሳቢዎችንም መልስ የኢትዮጵያ ቴሌቪዥን እንደሚመቸው አድርገው ያስተላለፈልን ሰሞነኛው መነጋገሪያችን ሆኗል።</p>

<p>አቶ መለስ በንግግራቸው ኢትዮጵያ ከዓለም ክንዋኔ ወዥብ በመገለል እንደማታመልጥ አጠንክረው ነግረውናል። ከዚህ በኋላ ተራሮቻችን እንደማይድኑን ጋራ ሸንተረሮቻችን የመከላከል አቅማቸው ያለው የደቀቀ ጉዳይ መሆኑን መጨረሻውን ነግረውናል። ተወደደም ተጠላም፣ ቀድመውን ባለፉት ሀገሮች መረብ ውስጥ መግባታችን ስለማይቀር አብረን ለመሮጥ መዘጋጀት እንዳለብን አሳስበውናል። አቶ መለስ የተናገሩት በብዙ መልኩ የሚካድና አሉ የሚባል አይመስለኝም። ግን ባለፉት ወራት ማስታወቂያ ሚኒስቴርና ሚኒስትራቸው ከውጭ የሚገቡ ህትመቶች ያለ ማስታወቂያ ሚኒስተር ፍቃድና እውቅና ድርሽ እንዳይሉ እከላከላለሁ ሲሉን ሰንብተዋል። ጋራ ሸንተረሮቻችን መከታ አድርገን የመከላከል አቅም ይኖረናል ብለው በመነሳታቸው ከውጭ ህትመቶችን ለመገደብ መዘጋጀታቸውን በወኔ አስታውቀውናል።</p>

<p>እንግዲህ እነዚህ ሁለት እምነቶች የጠቅላይ ሚኒስትር ፅሕፈት ቤትና የማስታወቂያ ሚኒስቴር፣ በሌላ አነጋገር የአቶ መለስ ዜናዊና የአቶ በረከት ስምዖን የተቃረነን ሃሳብ እንዴት እናስታርቀው? አቶ መለስ መከላከል ስለማይቻል እኩል ለመሮጥ መዘጋጀት ብቻ መፍትሔ ነው ይላሉ። አቶ በረከት ደግሞ እንደጥንቱ ቁጥጥርና "የመከላከያ ወረዳ" መገንባት መፍትሔ ነው ይላሉ። ታዲያ እኛ ሕዝቦቻቸው በማንኞቹ መንገድ እንሂድ? የአቶ መለስን መከተል አለብን እንዳንል እቅርባችን ያሉትና ቢቆጡ የሚያፈርጡን አቶ በረከት ናቸው። የአቶ በረከትን ሃሳብ እንቀበል እንዳንል ሃሳባችንን ወደ አቶ መለስ ማዘንበሉ ብቻ ሳይሆን ጠቅላያችን እሳቸው ናቸው?ታዲያ የማንኛቸውን እንከተል? ሹማምንት፦ እባካችሁ ሕዝቦቻችሁ እንዳንደናገርባችሁ እየተመካከራችሁና አንድ አቋም እየያዛችሁ በወግ እዘዙን!</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሐምሌ 30 ቀን 1995</a></p>

</body>
</html>	














