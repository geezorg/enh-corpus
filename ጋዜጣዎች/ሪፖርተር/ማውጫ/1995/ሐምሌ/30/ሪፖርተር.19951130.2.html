<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ብድር ይገድላል ወይ?</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ብድር ይገድላል ወይ?</h2>


<p>የኢትዮጵያ መንግሥታት ከሚታወቁባቸው አንዱና ዋነኛው ጉዳይ ብድር አይፈሬ መሆናቸው ነው። ለነገሩ ብድርና ሞት ማን ይፈራል! ወይ አበዳሪ ወይ ተበዳሪ ይሞታል ይባል የለ? እና መንግሥታችንም በዚህ ቆራጥ ነው። ያልፈረመው የብድር ስምምነት የለም። በየእለቱ ዜና ላይ ኢትዮጵያ እገሌ አገር የብድር ስምምነት ተፈራረሙ የሚለው ዜና ያደግንበት የኖርንበት ነው።</p>

<p>በብድር የሚመጣው ገንዘብ የትዋለ የሚለው ብዙ ጥናትን ምርምር የሚጠይቅ ቢሆንም በቅርቡ የሰማነውና ያረጋገጥነው ግን የብድር መኣት ተቆልሎ እዳ እያናጠረብን መሆኑን ነው። አንድ ምሁር አስልተው እንደነገሩን ከሆነም እያንዳንችን ኢትዮጵያውያን እስከ 200 የአሜሪካ ዶላር የሚደርስ እዳ ተከናንበናል። እና አሁን የሚያስፈራን ብድር ሳይሆን ብድር እንዳይገድለን ነው። ለነገሩ ተበድሮ ማን የሞተ አለ? ብድር ለዘላለም ይሁር!</p>

<p>አሁን አሁንማ በጀት ስንበጅት እቅድ ስንወጥን ሁሉ ብድር ከፍተኛ ቦታ እየያዘ ነው። የበጀታችን እኩሌታ በብድርና እዳ ስረዛ ላይ የተመሰረተ ሆኖአል ማለት ይቻላል። ቡና የኢኮኖሚያችን የጀርባ አጥንት እንደነበር ሁሉ አሁን ደግሞ ብድር የደም ስራችን ሊሆን ተቃርቧል። ዲፕሎማቶቻችንም ስራቸው እዳ ስረዛና ብድር ፍለጋ መዞር ሆኗል ቢባል ሀሰት አይደለም። "ከአባ ቆፍር እርሻ እሸት ተበልቶለት"ሆነና ከዚህ ከለመነው ከተበደርነው ላይ ለእዳ ክፍያ የምናውለው የትየለሌ ነው። በቅርቡ ደግሞ ታላላቅ አበዳሪዎቻችን "በልቶ የማያስመሰግን" ሆነንባቸው መሰል ብድር አንሰጣችሁም ብለዋል። ለዚህ ምክንያት ያደረጉት ደግሞ የመክፈል አቅም የላችሁም የሚል ነው። ርዳታ እንጂ ብድር አንሰጥም ብለውናል። ርዳታም ያደግንበት የኖርበት ስለሆነ ቢረዱን አንፈራም። ብድሩም እጅግ ከበዛና ከአቅማችን በላይ ከሆነ አንከፍልም ማለት ነው። አልከፍልም ብሎ ማን የሞተ አለ? ለማንኛውም ግን ብድር ለዘላለም ይኑር!</p>


<p class="align-center"><a href="/Gazettas/Reporter/info/Reporter.sera.html">ከሪፖርተር መጽሔት ሐምሌ 30 ቀን 1995</a></p>

</body>
</html>	














