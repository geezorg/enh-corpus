<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሱዳን ሽምቅ ተዋጊዎች በሱርማ ብሔረሰብ ላይ የዘር ማጥፋት ወንጀል እየፈፀሙ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የሱዳን ሽምቅ ተዋጊዎች በሱርማ ብሔረሰብ ላይ የዘር ማጥፋት ወንጀል እየፈፀሙ ነው</h2>


<p>የደቡብ ሱዳን ሽምቅ ተዋጊዎች ወደ ኢትዮጵያ ድንበር በመዝለቅ በቤንች ማጂ ዞን በሚኖሩት የኬቼፖ ሱርማ ብሔረሰብ አባላትን አስገድደው እንደሚደፍሩና በርካታ የብሔረሰቡን አባላት እንደገደሉ ቶማ ክሪዝናር የተባለ የስሎቬኒያ ጋዜጠኛ ገለፀ።</p>

<p>በደቡብ ሱዳን በመዘዋወር ስለ ሱዳን ብሔረሰቦች በተለይ ስለ ኑባ ሕዝቦች በርካታ ፅሑፎችን ለህትመት ያበቃው ቶም ክሪዝነር ለኦስትሪያ ኤምባሲ በፃፈው ሪፖርት በሱዳን ቆይታው ሽምቅ ተዋጊዎች በሱርማ ብሔረሰብ አባላት ላይ የሚፈፅሙትን ወንጀል ከሰማ በኋላ ድምበር ተሻግሮ የሱርማ ብሔረሰብ አባላትን እንደ ጐበኘ እና ሽምቅ ተዋጊዎቹ የሱርማ ሴቶችን አስገድደው እንደሚደፍሯቸው ከዚህም አልፈው የጅምላ ጭፍጨፋ ወንጀል እንደሚፈፅሙ ማረጋገጡን ጠቅሷል። ሽምቅ ተዋጊዎቹ ሕፃናትን ሳይቀር አስገድደው ይደፍራሉ ያለው ይኸው የጋዜጠኛው ሪፖርት በርካታ ሴቶችን ለአባላዘር በሽታ ማጋለጣቸውንም አትቱዋል።</p>

<p>ጋዜጠኛው የሱርማ ብሔረሰብ አባላትን ተዘዋውሮ ከጐበኘ በኋላ ከሦስት ሳምንት በፊት ጉዳዩን ለአካባቢው ባለሥልጣናት ለማሳወቅ ወደ ቤንች ማጂ ዞን ፖሊስ ፅ/ቤት ሲሄድ ድምበር የተሻገርከው ያለመግቢያ ቪዛ ነው ተብሎ በቁጥጥር ሥር እንዳዋሉት የስሎቬኒያን መንግስት በኢትዮጵያ ለሚወክለው የኦስትሪያ ኤምባሲ በፃፈው ደብዳቤ ገልጿል። ከሁለት ሳምንት በፊት በፌዴራል ፖሊስ አማካኝነት ወደ አዲስ አበባ የመጣው ቶማ ክሪዝናር በማዕከላዊ እስር ቤት ይገኛል። ፖሊስ ጉዳዩን እየመረመርኩ ነው ቢልም ጋዜጠኛው መርማሪዎቹ እንዳላናገሩት በደብዳቤ ገልጿል። ቶማ ክሪዝናር ለኦስትሪያ ኤምባሲ በፃፈው ደብዳቤ ከእስር ተፈትቶ ተመልሶ ወደ ቤንች ማጂ ዞን የመሄድ በሱርማዎች ላይ የሚደርሰውን ጭፍጨፋ ለአለም ለማሳወቅ የጀመረውን ሥራ ለመቀጠል ያለውን ፅኑ ፍላጐት ገልጿል።</p>

<p>ጋዜጠኛው አምስት መፅሀፍትን ለህትመት ያበቃ ሲሆን ሦስት ዶክመንተሪ ፊልሞችን ሰርቶ ለህትመት አብቅቱዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሐምሌ 28 ቀን 1995</a></p>

</body>
</html>	














