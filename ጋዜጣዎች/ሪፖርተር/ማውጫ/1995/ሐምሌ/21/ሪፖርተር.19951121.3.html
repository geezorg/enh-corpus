<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ታዋቂ አትሌቶች ከብሄራዊ አትሌቲክስ ቡድን ተሰናበቱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ታዋቂ አትሌቶች ከብሄራዊ አትሌቲክስ ቡድን ተሰናበቱ</h2>


<p>ለፓሪሱ የዓለም አትሌቲክስ ሻምፒዮና ታዋቂ አትሌቶች አለመመረጣቸው ታወቀ። የስለሺ ስህን ብቃት መውረድ እያነጋገ ነው።</p>

<p>የኢትዮጵያ አትሌቲክስ ፌዴሬሽን ለፓሪሱ ውድድር የተመረጡትን አትሌቶች ይፋ ሲያደርግ እንዳስታወቀው ቀደም ሲል የብሔራዊ ቡድን አባል የነበሩትና አሁን ያልተመረጡት አትሌቶች በምርጫው ያልተካተቱት ብቃታቸው በመቀነሱ ነው።</p>

<p>በዓለምና በኦሎምፒክ ውድድር ኢትዮጵያን ካስጠሩት አትሌቶች መካከል የተቀነሱት አሰፋ መዝገቡ፣ ሚሊዮን ወልዴ፣ ግርማ ቶላ፣ ዳኜ አለሙ፣ ሀብቴ ጅፋር፣ ፋጡማ ሮባ፣ መሪማ ደንቦባ፣ አየለች ወርቁ፣ ተስፋዬ ጂፋርና ተስፋዬ ቶላ፣ መሆናቸው ታውቋል።</p>

<p>ከተቀነሱት መካከል አንዳንዶቹ የጤና ችግር እንዳለባቸው ሲሆን አትሌት ጌጤ ዋሚ በወሊድ ምክንያት ልትመረጥ እንዳልቻለች ለማወቅ ተችሏል።</p>

<p>የኢትዮጵያ አትሌቲክስ ሻምፒዮና ላይ በአምስት ሺህና በአስር ሺህ ሜትር አዲስ ሪከርድ አስመዝግቦ ያሸነፈው አትሌት ስለሺ ስህን ብቃት መውረድ እያነጋገረ ነው።</p>

<p>አትሌቱ ብቃቱ የቀነሰበት ምክንያት በግልፅ ባይቀመጥም ውድድር ላይ እንዳለ ከፍተኛ ጫና ያለበት ልምምድ መስራቱ እንደጐዳው ባለሙያዎች አስረድተው ጉዳዩ በግምገማ ተነስቶ እንደነበርም ገልፀዋል።</p>

<p>በወቅቱ በነበረው ብቃት ታዋቂ አትሌቶች፣ አሰልጣኞችና የተለያዩ መገናኛዎች በስፋት የዘገቡለት ስለሺ በማይታመን ሁኔታ ብቃቱ ማቆልቆሉ በርካቶችን አስገርሟል።</p>

<p>ሄንግሎና ሮም ላይ በተደረጉ የጐልደን ሊግ ውድድሮች ትልቅ ግምት የተሰጠውና ያላሸነፈው ስለሺ በፓሪሱ ውድድር በስፍራው ተገኝቶ እንዲወዳደር ያልተደረገበት ምክያት አልታወቀም። አትሌቱ የባንኮች ቡድን ተወዳዳሪ ሲሆን በአሁኑ ሰዓት ለብሄራዊ አትሌቲክስ ቡድን ተመርጦ በዝግጅት ላይ ይገኛል።</p>

<p>በተያያዘ ዜና ለፓሪሱ የዓለም ሻምፒዮና አራራት ሆቴል የገባው ብሄራዊ የአትሌቲክስ ቡድን የሁለት ሳምንት ዝግጅቱን አምቦ እንዲያካሂድ ፕሮግራም እንደተያዘለት ታውቋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሐምሌ 21 ቀን 1995</a></p>

</body>
</html>	














