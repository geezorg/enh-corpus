<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሦስት የኢሕአዴግ ድርጅቶች ለአዲስ አበባ መስተዳድር አሥር፣ አሥር ሰው አዋጡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ሦስት የኢሕአዴግ ድርጅቶች ለአዲስ አበባ መስተዳድር አሥር፣ አሥር ሰው አዋጡ</h2>


<p>የአዲስ አበባ መስተዳድርን በአዲስ መልክ ለማወቀር በተጀመረው ሂደት ከኢሕአዴግ ከአራት አባል ድርጅቶቹ አሥር አሥር ሰው በመጥራት የሽግግር መስተዳድር ለማቋቋም ተዘጋጅቱዋል። የደቡብ ክልል በውስጡ በተፈጠረው ችግር ምክንያት እንኳን ለአዲስ አበባ ለራሱ ክልል ሰው የለውም ተብሎ ተወካይ እንዲልክ አልተጠየቀም።</p>

<p>ኢሕአዴግን በአዲስ መልክ የከተማዋን የሽግግር መስተዳድር አቋቁማለሁ በሚልበት በአሁኑ ወቅት ከሕወሓት፣ ከብአዴንና ከኦሮሚያ የተወከሉት አባላቱ በአብዛኛው አዲስ አበባ እንደገቡና የተወሰኑትም ከሰሞኑ በመካሄድ ላይ በሚገኘው የአዲስ አበባ መስተዳድር አመራር ግምገማ ላይ መገኘታቸው ታውቋል።</p>

<p>ለዚሁ ጊዜያዊ የሽግግር መስተዳድር ከኦሮሚያ ተወክለዋል የተባሉት አቶ ሱሌይማን ደደፎ አለመወከላቸውን ዜና አቀባዮቻችን ገልፀው ከኦሮሚያ የተወከሉት አቶ አሊ የተባሉ ግለሰብ መሆናቸውን አረጋግጠዋል። በተመሳሳይ መልኩ ከደኢህዴግ አቶ አማኑኤል የሚባሉ መወከላቸው አስቀድሞ የተዘገበ ቢሆንም በራሱ የውስጥ ችግር ምክንያት ሰው ለመላክ አይችልም በመባሉ እንዲቀሩ ተደርጓል።</p>

<p>የአዲስ አበባ መስተዳድር ም/ቤትን ለመበተን የተወሰነው በቅርቡ በተካሄደው የኢሕአዴግ ምክር ቤት ስብሰባ እንደነበር መዘገባችን የሚታወስ ሲሆን በምትኩ የሚቋቋመው ጊዜያዊ መስተዳድር አራቱም የኢሕአዴግ አባል ድርጅቶች የሚወከሉበት እንዲሆን ከስምምነት ቢደረስም በአሁኑ የደኢህዴግ ሁኔታ ግን ከሦስቱ ድርጅቶች ብቻ አስር አስር ሰዎች እንዲመጡ ተደርጓል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ጥቅምት 11 ቀን 1995</a></p>

</body>
</html>	














