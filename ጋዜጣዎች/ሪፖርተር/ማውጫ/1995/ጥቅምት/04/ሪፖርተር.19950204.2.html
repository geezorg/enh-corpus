<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአዲስ አበባ ሊዝ ጽ/ቤት ሥራ አቁሞ ለሚኒስትሮች ለኮሚሽነሮችና ለጀኔራሎች መሬት እየሰጠ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የአዲስ አበባ ሊዝ ጽ/ቤት ሥራ አቁሞ ለሚኒስትሮች ለኮሚሽነሮችና ለጀኔራሎች መሬት እየሰጠ ነው</h2>


<p>የአዲስ አበባ የሊዝ ጽ/ቤት በአዲሱ የሊዝ ፖሊሲ መሠረት በርካታ መሬቶች በሊዝ እሰጣለሁ በማለት እያደረገ የነበረውን እንቅስቃሴ በማቆም በደረሰው ትእዛዝ መሠረት ለሚኒስትሮች ለኮሚሽነሮችና ለጀኔራሎች እንዲሁም ለአንዳንዶቹ የማዘጋጃ ቤቱና የመምሪያ ሃላፊዎች እንዲሁም በሌላ መሥሪያ ቤት ለሚገኙ ሥራ አስኪያዶች የመኖሪያ ቤት ቦታ እያፈላለገ እያስመረጠና እየሰጠ መሆኑ ታውቅዋል።</p>

<p>ቀደም ብሎ ለሚኒስትሮች ለኮሚሽነሮችና ለአንዳንድ ጀኔራሎች የመኖሪያ ቤት መሥሪያ የከተማ ቦታ የተሰጠ ቢሆንም በዚያን ወቅት የወሰዱ ባለሥልጣናት ብዙዎች በቦታቸው ስለሌለና አዳዲሶች ስለተሾሙ ይህ የአሁኑ አጣዳሪ እንቅስቃሴ ለአዲስ ተሿሚዎችና ከቀድሞዎቹ መካከል ላላገኙት እንደሆነ ለመረዳት ተችሏል በአሁኑ እንቅስቃሴ የከተማ ቦታ ከተሰጣቸው ባለሥልጣናት መካከል አንዱ ራሳቸው አቶ አሊ አብዶ ናቸው። አቶ አሊ አብዶ የከተማ ቦታውን ያገኙት በክልሉ ም/ቤት ፀሀፊ በወ/ሮ ማሚት ገ/እግዚአብሔር ፊርማ ነው።</p>

<p>ወ/ሮ ማሚት በፃፉት ደብዳቤ አቶ አሊ አብዶ የሚታዩት በሚኒስትር ማዕረግ በመሆን ለሚኒስትር የሚሰጠው 500 ካ.ሜ ነው። ለአቶ አሊ አብዶም እንዲሰጥ አዘዋል።</p>

<p>አቶ አሊ አብዶ በአሁኑ ጊዜ የክልሉን መስተዳድር ሃላፊነት በመልቀቅ ወደኦሮሚያ ክልላዊ መንግስት እንዲዛወሩ ትእዛዝ እንደደረሳቸው ታውቅዋል።</p>

<p>ውስጥ አዋቂዎች የአሁኑ የከተማ ቦታ ድልድል ሽር ጉድ "መሸኛ" ና "ማስተዛዘኛ" ብለውታል። ለአዲስ አበባ መምሪያ ሃላፊዎች እንዲሰጥ የታዘዘው የከተማ ቦታ መጠን ከሚኒስትሮች አነስ ያለ መሆኑ ታውቋዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ጥቅምት 4 ቀን 1995</a></p>

</body>
</html>	














