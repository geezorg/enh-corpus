<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በእነ አቶ አሰፋ አብርሃ መዝገብ ምስክሮች ሊቀርቡ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በእነ አቶ አሰፋ አብርሃ መዝገብ ምስክሮች ሊቀርቡ ነው</h1>


<p>ተከሳሾች አቶ አሰፋ አብርሃ፣ አቶ ስዬ አብርሃ፣ አቶ ፍስሐ አብርሃ፣ አቶ ምህረት አብ አብርሃ፣ ወ/ት ትምኒት አብርሃ ፣ አቶ በሻህ አዝምቴ፣ ሚ/ር ህራየር ቤሂንሲሊያን እና አቶ ፍጹም ዘአብ አስገዶም በተከሰሱበት ወንጀል የዐቃቤ ሕግ ምስክሮች ሊሰሙ ነው።</p>

<p>የፌዴራሉ ጠቅላይ ፍርድ ቤት ጥቅምት 15 ቀን በዋለው ችሎት በሦስት የተለያዩ መዝገቦች በተከሰሱት በእነዚህ ተከሳሾች ላይ የሚቀርቡት የአቃቤ ሕግ ምክስሮች መስማት እንዲጀምር አዟል። በፍርድ ቤቱ ትእዛዝ መሠረት እንዲሻሻል የተባለው ክስ እንደታዘዘው መሻሻሉን ለማረጋገጥ ቀጠሮ በተያዘበት ዕለት ነው። ከዚህም ሌላ አቶ ስዬና ጠበቆቻቸው የተከሳሹን የወህኒ ቤት አያያዝና ከጠበቆቻቸው ጋር የመገናኘት መብታቸውን አስመልክተው ያቀረቡትን ማመልከቻ መርምሮ ለመወሰንም ነበር ቀጠሮ የተያዘው።</p>

<p>እነ አቶ አሰፋ አብርሃ የተከሰሱበትን ክስ የሚሰማው የፌዴራል ጠቅላይ ፍ/ቤት ዓቃቤ ሕግ ከትዕዛዝ ውጭ አላስፈላጊ ማሻሻያ ያደረገባቸው ክሶች በበፊቱ ሁኔታ እንዲቀጥሉ፣ በክሱ ማስረጃ ዝርዝር ላይ የተደረጉ ለውጦች ቀሪ እንዲሆኑ አዝዟል። በተጨማሪም ዐቃቤ ሕጉ ለቀጠሮ መራዘም ምክንያት በመሆኑ በማስጠንቀቂያ አልፎ የ3 መዛግብት ምስክሮች ለመስማት ተለዋጭ ቀጠሮ ይዟል።</p>

<p>ፍርድ ቤቱ ምስክሮች የሚሰሙበትን ተለዋጭ ቀጠሮዎች ከሰጠ በኋላ ተከሳሾቹ ከሚገኙበት ወህኒ ቤት ለፍርድ ቤቱ የተጻፈ ደብዳቤ መኖሩን ገልጾ ደብዳቤው በንባብ ተሰምቱዋል። ይሁንና ደብዳቤው ፍርድ ቤቱን የማይመለከተው መሆኑ ተገልጿል። ወህኒ ቤቱ በዚህ ደብዳቤ አቶ ካልእዩ መሃሪ የተባሉት የነአቶ ስዬ ጠበቃ በወህኒ ቤቱ ባልደረቦች ላይ ችግር መፍጠራቸውን ገልጾ ሁኔታው በዚሁ የሚቀጥል ከሆነ ወህኒ ቤቱ ኃላፊነቱን እንደማይወስድ አስታወቋል።</p>


<p class="align-center"><a href="/Gazettas/Reporter/info/Reporter.sera.html">ሪፖርተር ጥቅምት 18 ቀን 1995</a></p>

</body>
</html>	














