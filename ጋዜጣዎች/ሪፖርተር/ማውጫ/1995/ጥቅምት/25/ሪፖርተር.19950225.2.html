<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በ1995 ዓ.ም ከቀረጥ 4.1 ቢሊዮን ብር ለመሰብሰብ ታቅዷል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በ1995 ዓ.ም ከቀረጥ 4.1 ቢሊዮን ብር ለመሰብሰብ ታቅዷል</h1>


<p>የገቢዎች ሚኒስቴር ምክትል ሚኒስትር አቶ ወዳጆ ሐሙስ ጥቅምት 21 ቀን ኤስ ጂ.ኤስ የሥራ እንቅስቃሴውን ለአገር ውስጥ ገቢና ለጉምሩክ ከፍተኛ ባለሥልጣናት ለማሳየት ባዘጋጀው መድረክ መንግሥት በያዝነው የበጀት ዓመት ከቀረጥ 4.1 ቢሊዮን ብር ገቢ እንደሚጠበቅ አስታውቀዋል።ይህንን እውን ለማድረግም የኤስ ጂ.ኤስ ቁርጠኝነትና ብቃት ያለው አሠራር ከፍተኛ አስተዋፅኦ እንደሚኖረው አሳስበዋል።</p>

<p>ኤስ ጂ ኤስ ከኢትዮጵያ መንግሥት ጋር ባደረገው ኮንትራት መሠረት በሚያደርገው የቅድመ ጭነት ምርመራ ሊያጋጥሙ በሚችሉ ከዋጋ በታች ወይም ከዋጋ በላይ የተሳሳተ የይዘት መግለጫና የተጭበረበረ አመዳደብ እንዳይኖር ልዩ ትኩረት በመስጠት መንግሥት ገቢው እንዳይቀንስና የውጭ ምንዛሪ እንዳያጣ ከፍተኛ እንቅስቃሴ እንዲያደርግ በምክትል ሚኒስትሩ ተጠይቋል። ሚኒስትሩ አያይዘውም መንግሥት ከኤስ ጂ ኤስ የሚጠብቀው ገቢን ማሳደግ ብቻ ሳይሆን በአጠቃላይ የኢትዮጵያ ጉምሩክ ባለሥልጣን በቀረጥ አተማመን አመዳደብ ቁጥጥርና አደጋን የመቀነስ አሠራር አቅሙ እንዲገነባ ከፍተኛ እገዛ ማድረግ እንዳለበት አሳስበዋል። በዚሁ መድረክ ላይ የተገኙትና የኤስ ጂስ ዋና መስሪያ ቤት ከሚገኝበት ከጄኔቨ የመጡትን የድርጅቱ ምክትል ፕሬዚዳንት ሚ/ር ፍሬድሪክ ሄረን እና ሚ/ር ሮጀር ካምጌይን ኤስ ጂኤስ የኢትዮጵያ መንግሥት ከማንኛውም ጊዜ የበለጠ የቀረጥ ገቢው እንዲያደርግ አስፈላጊ የሆነውን እንቅሰቃሴ እንደሚያደርግና ዓለማውም ሁልጊዜም የኢትዮጵያ የቅድመ ጭነት ምርመራ የሚያካሂድ ድርጅት ሆኖ ለመቆየት ሳይሆን የጉምሩክን አቅም በመገንባትና ተሞክሮን በማካፈል ኢትዮጵያ የቅድመ ጭነት ምርመራ የሚያካሂድ ድርጅት ሆኖ ለመቆየት ሳይሆን የጉምሩክን አቅም በመገንባትና ተሞክሮን በማካፈል ኢትዮጵያውያን ራሳቸውን እንዲሠሩ ማድረግ መሆኑን ገልጸዋል። ፕሬዚዳንቶቹ አክለውም እያካሄደ ኢትዮጵያ ለሌሎችም አገሮች አርአያ ሆኖ ለመቅረብ ረጅም ጊዜ እንደማይፈረጅባት ተናግረዋል። </p>

<p>በኢትዮጵያ የሚካሄደውን የኤስ ጂ ኤስ ሥራ በሥራ አስኪያጅነት በመምራት ላይ የሚገኙት ሚ/ር ፊሊፕ ኖቬራዝ እስከአሁን ድረስ በአዲስ አበባ የኤስ ጂ ኤስ ጽ/ቤት በተለያዩ የአስተዳደር ኃላፊነቶች በኮምፒውተር ቴክኖሎጂ ኢትዮጵያውያን ያሳዩት ብቃት የሚደነቅ ስለሆነ ከጥቂት ጊዜ በኋላ ኢትዮጵያውያን የኤስ ጂ ኤስን ልምድ በመቅሰም ራሳቸውን ችለው እንደሚሰሩ ያላቸው ተስፋ ገልፀዋል። በዚሁ አሠራር የማስታወቂያ መድረክ የጉምሩክ ባለሥልጣን ምክትል ሥራ አስኪያጆችና የመምሪያ ኃላፊዎች ተገኝተዋል።</p>

<p>በዚሁ መድረክ የተገኙት የኢትዮጵያና የአዲስ አበባ ንግድ ምክር ቤቶች ፕሬዚዳንት አቶ ብርሃነ መዋ ያዩትን የተገነዘቡትን የኤስ ጂ ኤስ እንቅስቃሴ ካደነቁ በኋላ የድርጅቱን ሥራ በሚመለከት አንዳንድ ነጋዴዎች ግልጽ የሆነ አመለካከት ስለሌላቸው ኤስ ጂኤ ስ ከንግዱ ህብረተሰብ ጋር በቅርብ እየተገናኝ መሥራት እንዳለበት አሳስበዋል።</p>

<p>በመድረኩ በኤስ ጂ ኤስ በተለያዩ ኃላፊነቶች በመሥራት ላይ የሚገኙ ወጣት ኢትዮጵያውያን በቢሮውና በዓለም አቀፍ የኮምፒውተር መረብ በመታገዝ የቅድመ ጭነት ምርመራውን ሂደት ብቃትና ጥራቱን በጠበቀና ምሥጢራዊነቱንም በሚያረጋግጥ መልኩ ዝርዝር ሂደቱን አስረድተዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ጥቅምት 25 ቀም 1995</a></p>

</body>
</html>	














