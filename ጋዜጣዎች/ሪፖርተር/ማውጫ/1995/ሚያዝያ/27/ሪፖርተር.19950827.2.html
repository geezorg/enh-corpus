<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሔራልድ ዋና አዘጋጅ የፕሬስ ድርጅትን አሠራር አጋለጡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የሔራልድ ዋና አዘጋጅ የፕሬስ ድርጅትን አሠራር አጋለጡ</h2>


<p>የኢትዮጵያ ሔራልድ ጋዜጣ ዋና አዘጋጅ "በፕሬስ ድርጅት ያለው የሥራ ሁኔታ ከቅዠት በማይተናነስ መልኩ ብልሹ ነው" ሲሉ ኮነኑ። ሕገወጥ አሠራርና ሙስና በድርጅቱ ውስጥ መንሰራፋቱን በጋዜጣ ያተሙት ዋና አዘጋጁ ጽጌ ገብረአምላክ ከሚያዚያ 20 ጀምሮ ከሥራ ታግደዋል።</p>

<p>ቅዳሜ ሚያዚያ 18 (አፕሪል 26) በታተመው የኢትዮጵያ ሔራድ ጋዜጣ የአስተያየት አምድ ሁለት አንባቢያን ፕሬስ ድርጅትን በማስመልከት ላነሱዋቸው ጥያቄዎች ዋና አዘጋጁ በሰጡት መልስ የሲቪል ሰርቪስ ማሻሻያው በኤጀንሲው ለመተግበር ከፍተኛ ፈተናዎች መኖራቸውን ጠቅሰዋል። የኤጀንሲው የሥራ ሁኔታ እየባሰባት መጥቶ ከቅዠት በሚያስፈራ መልኩ መድረሱን የጠቀሱት አቶ ጽጌ የሲቪል ሰርቪስ ማሻሻያው ግልጽነትንና ተጠያቂነትን የሚያበረታታ ቢሆንም "በኤጀንሲው ያለው አሠራር ከዚህ በተቃራኒው ነው" ሲሉ አብራርተዋል። ዋና አዘጋጁ እንዳሉት ሠራተኞቹ አግባብነት የሌላቸው የማስጠንቀቂያ ደብዳቤዎች ይደርሳቸዋል፣ ሕጋዊ መሰረት የሌለው የዲሲፕሊን ቅጣት ይወሰንባቸዋል፣ በተለያዩ ኮሚቴዎች ውስጥ የሚሠሩ ቅን ሠራተኞች ከአባልነታቸው ተወግደው በሙስናና ሥልጣንን አለአግባብ በመጠቀም መወገድ የሚገባቸው ሌሎች እንዲሾሙ ይደረጋል።</p>

<p>የጋዜጣው ይዘት ለማሻሻል የሚረዳ ሰነድ ተዘጋጅቶ ለሠራተኞቹና ለሚመለከታቸው መስጠቱን ያስታወሱት አቶ ጽጌ ግን ችግሮቹ እንዳሉ ይቀጥላሉ የሚል ፍርሃት መኖሩን አልሸሸጉም። በኤጀንሲው ውስጥ የሚደረገውን የለውጥ እንቅስቃሴ ማምከን የሚፈልጉ ኃይሎች መኖራቸውን የገለጹት ዋና አዘጋጁ በጋዜጠኞች ላይ ተደጋጋሚ ጥቃት መኖሩን፣ በቅርቡ ለጋዜጣው ሪፖርተርነት፣ ረዳት አዘጋጅነትና ምክትል ዋና አዘጋጅንት በተሰጠው ፈተና የኤጀንሲውን አስተዳደር ያልተመዘገቡ ተወዳዳሪዎች እንዲፈተኑ በማድረጉ የጋዜጣው ዝግጅት ክፍል አባላት ውድድሩን መቃወማቸውን ጠቅሰዋል። እስከአሁንም በጥፋተኞች ላይ የእርምት እርምጃ አለመወሰዱን ገልጸዋል። ዋና አዘጋጁ በዚያው ጽሑፋቸው ማስታወቂያ ሚኒስትሩ ጉዳዩን እንዲመለከቱት ጠይቀዋል። አቶ ፅጌ ስለድርጅቱ ሃሳባቸውን በመግለፃቸው የሚደርስባቸው ነገር አለ ብለው እንደማይገምቱ የሚደርስባቸው ቢሆንም እንደማይፈሩ የገለጹበት ጽሑፍ በታተመ በሁለተኛው ቀን እገዳ ተወስኖባቸዋል።</p>

<p>ዋና አዘጋጁ አቶ ፅጌ የታገዱት ከሥራ ብቻ ሳይሆን ከግቢው እንዳይገቡ ጭምር ነው። በኢትዮጵያ የመንግሥት ጋዜጦች ዋና አዘጋጆች ታሪክ በፃፉት ፅሑፍ ወደቢሮዋቸው እንዳይገቡ ለመከልከል አቶ ፅጌ የመጀመሪያው ናቸው። የፕሬስ ድርጅት የቦርድ ሰብሳቢ የማስታወቂያ ሚኒስትሩ አቶ በረከት ስምዖን መሆናቸው ይታወቃል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሚያዚያ 27 ቀን 1995</a></p>

</body>
</html>	














