<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ጄኔራሎችን የማሰናበት ሥልጣን ከርዕሰ ብሔሩ ወደ ጠቅላይ ሚኒስትሩ ሊዞር ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ጄኔራሎችን የማሰናበት ሥልጣን ከርዕሰ ብሔሩ ወደ ጠቅላይ ሚኒስትሩ ሊዞር ነው</h2>


<p> ጄኔራል መኮንኖችን ከስራ የማሰናበት ጉዳይ የመጨረሻ ውሳኔ የመስጠት ሥልጣን የርዕሰ ብሔሩ መሆኑ ቀርቶ የጦር ሃይሎች ጠቅላይ አዛዥ (ጠቅላይ ሚኒስትሩ) ሥልጣን እንዲሆን የሚያደርግ ረቂቅ አዋጅ ለተወካዮች ምክር ቤት ቀረበ።</p>

<p>ከስምንት ዓመት በፊት በ1988 ዓ.ም በወጣው የመከላከያ ሠራዊት አዋጅ እንደተደነገገው የጄኔራል መኮንኖች የስራ ስንብት ጉዳይ የሚታየው በጦር ኃይሎች ጠቅላይ አዛዥ በሚመረጡ ከሦስት ያላነሱ ሰዎች ባሉበት ኮሚቴ ሆኖ የጦር ኃይሎች ጠቅላይ አዛዥ በኮሚቴው የውሳኔ ሃሳብ ላይ የራሱን አስተያየት ጨምሮ ለመጨረሻ ውሳኔ ለርዕሰ ብሔሩ (ለፕሬዚዳንቱ) እንዲያቀርብ ያስገድድ ነበር።</p>

<p>የመከላከያ ሰራዊት አዋጅን ለማሻሻል ለምክር ቤት በቀረበው አዲስ ረቂቅ አዋጅ መሠረት ግን የጄኔራል መኮንኖች ከሥራ መሰናበት ጉዳይ በመከላከያ አዛዦች ካውንስል ታይቶ የመጨረሻ ውሳኔ የሚሰጠው የጦር ኃይሎች ጠቅላይ አዛዡ (ጠቅላይ ሚኒስትሩ) ይሆናል። ይህ ረቂቅ አዋጅ በአሁኑ ጊዘ ለዝርዝር እይታ ለምክር ቤቱ ቋሚ ኮሚቴ ተመርቷል።</p>

<p>በቀድሞው አዋጅም ሆነ አሁን ማሻሻያ ሆኖ በቀረበው ረቂቅ አዋጅ መሠረት የጄኔራል መኮንኖች የማዕረግ እድገት የሚሰጠው በጦር ኃይሎች ጠቅላይ አዛዥ አቅራቢነት በርእሰ ብሔሩ ነው። አዲስ በተረቀቀው ረቂቅ መሠረት የነዚህ ጄኔራል መኮንኖች ከስራ መሰናበት የመጨረሻ ውሳኔ እንዲያገኝ የሚደረገው የማዕረግ እድገት እንዲሰጡ ስልጣን ከተሰጣቸው አመራር አካላት መካከል ርዕሰ ብሔሩን ከቁጥጥር ውጭ በማድረግ ይሆናል ማለት ነው።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሚያዚያ 20 ቀን 1995</a></p>

</body>
</html>	














