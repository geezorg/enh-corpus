<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አቶ ወረደወልድ ወልዴ የጸረ ሙስናው ታማኝ ሰው በሙሰኝነት ታገዱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">አቶ ወረደወልድ ወልዴ የጸረ ሙስናው ታማኝ ሰው በሙሰኝነት ታገዱ</h2>


<p>የአቅም ግንባታ ሚኒስቴር ዴኤታ አቶ ወረደ ወልድ ከሙሰኝነት ጋር በተያያዘ በእጃቸው የሚገኘውን የመንግሥት ንብረት አስረክበው ለሦስት ወር እረፍት እንዲወጡ ታዘዙ። እገዳው ከሥራ ማስነሳትንና ተጠያቂነትንም ሊያስከትል እንደሚችል ተገምቷል።</p>

<p>የፍትሕ ሚኒስትር የነበሩትና የአቅም ግንባታ ሚኒስቴር እንደ አዲስ ሲዋቀር በሚኒስትር ዴኤታነት የተዛወሩት አቶ ወረደ ወልድ የጸረ ሙስና ሕግን ሲያረቁና ሲከታተሉ የነበሩ ከመሆናቸውም በላይ አሁንም የኮሚሽኑ ቦርድ አባል ናቸው። የሲቪል ሰርቪስ ኮሚሽን ሲቋቋም ስለጸረ ሙስና አስረጂና አርቃቂ የነበሩት አቶ ወረደወልድ ገና በፍትሕ ሚኒስቴርም እያሉ የራሳቸውን ደጋፊዎችና ዘመዶች በማሰባሰብ፣ እድገት ዝውውርና ጥቅማ ጥቅም ሲገኝም ለደጋፊዎቻቸው በመስጠት ከሠራተኞች ቅሬታ ይቀርብባቸው እንደነበር የገለጹት የቅርብ ምንጮች ሁኔታው ወደ አቅም ግንባታ ሚኒስቴር ከተዛወሩም በኋሏ መቀጠሉን ይገልጻሉ።እነዚሁ ምንጮች እንዳሉት ከሆነ አቶ ወረደወልድ ወደ አቅም ግንባታ ሚኒስቴር ሲዛወሩም በፍትሕ ሚኒስቴር ከነበሩ ደጋፊዎቻቸው የተወሰኑቱ ከእርሳቸው ጋር እንዲዘዋወሩ አድርገዋል።</p>

<p>በአቅም ግንባታ ሚኒስቴር ጠቅላላ የበጀት አስተዳደርንና ፋይናንስን ጨምረው በኃላፊነት ሲመሩ በመንግስት መኪና አለአግባብ ይጠቅማሉ፣ በዘመድና በጥቅማ ጥቅም ይሠራሉ የሚል ቅሬታ ሲቀርብባቸው የቆዩት ሚኒስትር ዴኤታው ለበላዮቻቸው ባላቸው ቀረቤት የሠራተኞቹ አቤቱታ ሳይሰማባቸው መቆየቱን በቅርቡ ግን የሰራተኞች ቅሬታ እየተባባሰ በመምጣቱ ሚኒስቴሩ አቶ ተፈራ ዋልዋ ጉዳዩን በቅርበት በመከታተልና ሠራተኛው ሲለው የነበረውን በማድመጥ ሚኒስትር ዴኤታው አቶ ወረደወልድ አርአያ ከመሆን ይልቅ ራሳቸው በሙሰኝነት ተግባር ውስጥ ገብተዋል በማለት ለሦስት ወር በእረፍት ስም ቁጥር አግ/ሚጽ1/155/95 ሚያዚያ 8 ቀን በተጻፈ ደብዳቤ ከሥራ እንዳገዱዋቸው ለመረዳት ተችሏል። ደብዳቤው በግልባጭ ለጠቅላይ ሚኒስትሩ መላኩም ታውቋል።</p>

<p>ሪፖርተሮቻችን የሠራተኛውን ስሜት ለማወቅ ካነጋገሩዋቸው ሠራተኞች ለመረዳት እንደተቻለው ውሳኔው ሠራተኛውን አስደስቶታል። አንዳንዶቹ ግን ደስታቸውን የሚገልጡት ከቅሬታ ጋር ነው። የአቶ ወረደወልድ እንቅስቃሴ ከፍትህ ሚ/ር ጀምሮ የታወቀ ሆኖ ሳለ በአቅም ግንባታ ሚኒስቴር ከመሾማቸው በላይ የጸረ ሙስና ኮሚሽን፣ የመድን ድርጅትና የመንግስት ሽያጭ አገልግሎት ቦርዶችን በሊቀመንበርነት እንዲመሩ መደረጉ መንግስት የሠራተኛው ድምፅ ሰምቶ አስቸኳይ ርምጃ ከመውሰድ ይልቅ ዘግይቶ ማድረጉ እንዳሳዘናቸው ገልጸዋል።</p>

<p>ምንጮቹ እንደሚሉት አቶ ተፈራ በጠቅላይ ሚኒስትሩ የተሾመን ሰው በራሳቸው ፊርማ ማባረር ስለማይችሉ ዕረፍት መውሰድ በሚል አስቀመጡት እንጂ አስቀድመው ከጠ/ሚ/ሩ ጋር የጨረሱት ጉዳይ ስለሆነ በቅርቡ ክሣ የሚያስነሳና ምናልባትም የተጠያቂነት ጉዳዩ ሊመጣ እንደሚችል ይገመታል። </p>

<p>የዚህን ርምጃ መወሰድ ትክክለኛነት ለመከታተል በተደረገነው ጥረት አቶ ወረደወልድ ዐርብ ዕለት በተደረገው የሚኒስትሮች ም/ቤት ቋሚ ሳምንታዊ ስብሰባ ላይ አለመገኘታቸውን ለማረጋገጥ ችለናል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሚያዚያ 13 ቀን 1995</a></p>

</body>
</html>	














