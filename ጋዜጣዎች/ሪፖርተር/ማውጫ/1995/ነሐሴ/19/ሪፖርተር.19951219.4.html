<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የቅ/ጊዮርጊስና የኢትዮጵያ ቡና ውጤት ፀደቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የቅ/ጊዮርጊስና የኢትዮጵያ ቡና ውጤት ፀደቀ</h2>


<p>የዳኝነት አድልዎ ተፈጽሞበታል በሚል ክርክር ያስነሳውን የቅ/ጊዮርጊስና የኢትዮጵያ ቡናን ጨዋታ አስመልክቶ የኢትዮጵያ እግር ኳስ ፌዴሬሽን ውድድርና ስነ ስርዓት ኮሚቴ የቅ/ጊዮርጊስን አሸናፊነት በማረጋገጥ ውሳኔ አሳለፈ።</p>

<p>በዓመቱ የፕሪሚየር ሊግ የፍፃሜ ጨዋታ የኢትዮጵያ ቡና ቡድን ያገባውን ጐል በዕለቱ ጨዋታውን የመሩት አልቢትር ሆን ብለው ሽረዋል፤ የቡናው አጥቂ ዮርዳኖስ አባይ ፍፁም ቅጣት ምት ክልል ውስጥ ተጠልፎ የፍፁም ቅጣት ምት ተከልክሏል፤ በዚህም የተነሳ የአርባ ምንጭ ጨርቃ ጨርቅ ቡድን ዋንጫውን እንዲያጣ ተደርጓል በሚል ምክንያት የቅ/ጊዮርጊስን ቡድን ዋንጫውን ቢወስድም ውጤቱ ሳይጸድቅ ቆይቶ ነበር።</p>

<p>ባለፈው ሰኞ ነሐሴ 12 ቀን 1994 ዓ.ም የተሰበሰበው የፌዴሬሽኑ ውድድርና ስነስርዓት ኮሚቴ የውድድሩ ኮሚሽነር ባቀረቡት ሪፖርት መሠረት የቅ/ጊዮርጊስ እግር ኳስ ቡድን አሸንፏል በማለት ውጤቱን ያፀደቀው የጨዋታ ፊልም አስደግፎ ውጤት መቀየር እንደማይቻል ፊፋ በሚያዘው ሕግ መሠረት መሆኑም ታውቋል።</p>

<p>ጨዋታው በተከናወነበት ወቅት ሜዳ ላይ በሰሩት ጥፋት በቀይ ካርድ ከሜዳ እንዲወገዱ የተደረጉት የቡና ተጫዋቾች አንዳርጋቸው ሰለሞን እና አሸናፊ ግርማ "አለአግባብ ተመልካች በእጅ ተሳድበዋል" በሚል ከባድ ማስጠንቀቂያ የጨዋታ እግድ እንዲጣልባቸው ተወስኗል።</p>

<p>አንዳርጋቸው ሰለሞን አራት፣ አሸናፊ ግርማ ሦስት ጨዋታ እንዲቀጡ የተወሰነ ሲሆን ባልተገባ ጨዋታ ከሜዳ የተወገዱት የቅ/ጊዮርጊሶቹ ኤርሚያስ እና ሙሉ ቀን ወ/ዮሐንስ እያንዳንዳቸው ሁለት ሁለት ጨዋታ እንዲቀጡ ተደርጓል።</p>

<p>በሌላ ዜና ሰኔ 8 ቀን 1995 ዓ.ም ቅ/ጊዮርጊስና መብራት ኃይል በተጫወቱበት ወቅት ከአቅም በታች ተጫውቱዋል በማለት የመብራት ኃይል ክለብ አንድ ዓመት እንደቀጣው ያሳወቀውን ዳንኤል ሀብታሙን በተመለከተ የኢትዮጵያ እግር ኳስ ፌዴሬሽን ውድድርና ስነ-ስርዓት ኮሚቴ ቅጣቱን ውድቅ እንደሚያደርገው ስማቸው እንዳይጠቀስ የጠየቁ የኮሚቴው አባል አስታውቀዋል።</p>

<p>የኮሚቴው አባል የዳንኤል አንድ ዓመት ቅጣት ውድቅ እንደሚሆን የገለፁት "ተጫዋቹ በዕለቱ ውድድር ከአቅም በታች ተጫውቱዋል" የሚል ሪፖርት በውድድሩ ኮሚሽነር ስላልቀረበበት ነው።</p>

<p>ተጫዋቹ የተቀጣው የመብራት ኃይል ህጋዊ ተጫዋችነቱ ሊያበቃ አስራ አምስት ቀን ሲቀረው ነው። መብራት ኃይል መቅጣት የሚችለው የራሱን ህጋዊ ተጫዋች ብቻ ነው ያሉት የኮሚቴው አባል ውድድርና ስነ-ስርዓት ኮሚቴ የተጫዋቹን ቅጣት የሚያፀድቀው የውድድሩ ኮሚሽነር ከአቅም በታች ተጫውቱዋል በሚል ሪፖርት ሲያቀርብ ብቻ ነው ብለዋል። ኮሚሽኑ በሪፖርታቸው ተጫዋቹ ከአቅም በታች መጫወቱን ቢያረጋግጡ ቅጣቱ እስከ አምስት ዓመት ይሆን ነበር በማለት የኮሚቴው አባል ተናግረዋል።</p>

<p>ቅ/ጊዮርጊስ ባደረጋቸው ሁለት ጨዋታዎች በተሰራ ተንኮል ዋንጫ አጥቻለሁ በሚል የአርባ ምንጭ ጨርቃ ጨርቅ ቡድን ለፌዴሬሽኑ፣ ለሚኒስቴር መስሪያ ቤቱና ለተወካዮች ምክር ቤት የአቤቱታ ደብዳቤ ቢያስገባም አፋጣኝ ምላሽ አለማግኘቱ ወቀሳ ማስከተሉን ባለፈው ሳምንት መዘገባችን ይታወሳል።</p>

<p>የኢትዮጵያ ቡና እግር ኳስ ቡድንም የዳኝነት በደልና የውድድር ፕሮግራሙ አወጣጥ ለቅ/ጊዮርጊስ ያደላ ነው በሚል አቤቱታ ማቅረቡም አይዘነጋም።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ነሐሴ 19 ቀን 1995</a></p>

</body>
</html>	














