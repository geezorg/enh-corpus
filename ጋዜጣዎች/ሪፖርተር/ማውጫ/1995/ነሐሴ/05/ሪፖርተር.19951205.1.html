<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በቦሌ አየር ማረፊያ አውሮፕላኑ በ15 ሜ ልዩነት ከተራራ ግጭት ተረፈ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በቦሌ አየር ማረፊያ አውሮፕላኑ በ15 ሜ ልዩነት ከተራራ ግጭት ተረፈ</h2>


<p>ንብረትነቱ የብሪትሽ ኤርዌይስ የሆነ ኤርበስ 320 አውሮፕላን ሚያዚያ 2 ቀን 1995 በአዲስ አበባ ቦሌ አለማቀፍ አውሮፕላን ጣቢያ ለማረፍ ሲቃረብ ከተራራ ጋር ለመጋጨት በ15 ሜትር ርቀት ለጥቂት መትረፉ ተዘገበ። የችግሩ መንስኤ ከቦሌ አውሮፕላን ጣቢያ በተለቀቀ የተሳሳተ መልዕክት ሳቢያ መሆኑ የተገለፀ ቢሆንም የኢትዮጵያ ሲቪል አቪየሽን ባለሥልጣን ግን ሁኔታውን አስተባብሎ የችግሩ መንስኤ ገና እየተጣራ ነው ብሏል።</p>

<p>"ፍላይት ኢንተርናሽናል" የተባለው መጽሔት እንደገለጸው በግብፅ ኤልሌክሳደሪያ በኩል ወደ አዲስ አበባ የመጣው አውሮፕላን አባሪው ወደ ማረፊያው በተቃረበ ጊዜ ከአየር ማረፊያው በተለቀቀው የተሳሳተ ምልክት ( አርሮነኦኡስ ሲግናልስ) ሳቢያ የርቀት መለኪያ መሳሪያ (ዽሜ) የአውሮፕላኑን አቅጣጫ ወደ ጅቡቲ እንዳስቀየረው ገልጿል። </p>

<p>መጽሔቱ የዩናይትድ ኪንግደም አደጋ መርማሪ ቢሮን ጠቅሶ እንዳስታወቀው ወደ መንደርደሪያው በተጠጋ የመጀመሪያው ጊዜ የአውሮፕላኑ የርቀት መለኪያ መሳሪያ መዋዠቅ ማሳየቱንና በጠንካራ ፍለጋና በአየር ትራፊክ ቁጥጥር ማረጋገጫ ርዳታ አውሮፕላኑ አቅጣጫውን ከቀየረ በኋላ ወደነበረበት መመለስ መቻሉን አስረድቱዋል።</p>

<p>አውሮፕላኑ "ግሉባል ፓዚሽኒንግ ሲስተም" (ጝጽጵ) የተባለ አቅጣጫ ጠቋሚ የሳተላይት ማሳሪያ እንዳልተጠቀመ የገለጸው ዘገባ በአቅራቢያው የነጐድጓድ ድምፅ እንደነበርና በማግስቱ በማየት ለማረጋገጥ ባደረገው ሙከራ የርቀት መለኪያው መሳሪያ (ቭኦር) በከፍተኛ ዲግሪ የሚለካ ስህተት ማሳየቱን ዘግቧል።</p>

<p>አውሮፕላኑ ለሁለተኛ ጊዜ ለማረፍ በሞከረበት ወቅት በቅርብ ርቀት ከፍተኛ ቦታ መኖሩን የሚያመለክት ማስጠንቀቂያ ከመሬት የቅርበት ማስጠንቀቂያ ስርአት (ኤጝጷጽ) የደረሰው ሲሆን መረጃው ስህተት ስለነበረም አውሮፕላኑ 4. ኪሜ ያህል ከማረፊያ መስመሩ ውጭ እንደነበር ተገልጹዋል። አብራሪው አውሮፕላኑ የሚያሳየውን ሲግናል ብንከተል ኖሮ ከዋናው መስመር በስተሰሜንና ወደ ከፍተኛ መሬት እንጠጋ ነበር" ሲል ሁኔታውን አስታውሷል። ይህ ቢሆን ኖሮ ከፍተኛ ጉዳይ ሊደርስ ይችል ነበር።</p>

<p>ከዚሁ ጋር በተያያዘ ሁኔታውን የሚከታተሉ ባለሙያዎች እንዳሉት አዲስ አበባ ያለችበት የከፍታ ሁኔታ እና ከባድ አየር በተጨማሪ በረራዎች በምሽት መለወጣቸውን አመልካች መሣሪያዎች የተሟሉ አለመሆናቸው ከፍተና ችግር እና ሥጋት እየፈጠረ መሆኑን ገልፀዋል።</p>

<p>በዚህም የተነሳ ብሪቲሽ ኤርዌይስ በምድር ላይ የሚተከለው እልጽ (ለሚያርፈው አውሮፕላን የሜዳውን መሀል አቅጣጫና አሽቆልቁሎ ለማረፍ የሚረዳ መሣሪያ) ባለማመኑ የሳተላይት መጠቆሚያ መሣሪያ (ጝጥጽ) እንዲተከል አሳስቧል። ይህ በመሆኑ በርካታ አየር መንገዶች በኢትዮጵያ ኤርፖርት ለመጠቀም እንዲያንገራግሩ መንገድ ሳይከፍት አይቀርም የሚል ሥጋት አለ።</p>

<p>በሌላ በኩል የኢትዮጵያ ሲቪል አቪየሽን ባለሥልጣን ይህ በተመለከተ ለሪፖርት ጋዜጣ የሚከተለውን መልስ ሰጥቶናል።</p>

<p>ሚያዚያ 2 ቀን 1995 ዓ.ም ሌሊት ንብረትነቱ የብሪቲሽ ኤርዌይስ የሆነ ኤርባስ 320 አይሮፕላን በቦሌ አይሮፕላን ማረፊያ ለማረፍ ሲሞክር፦</p>

<p>1ኛ በአካባቢው ከባድ ዝናብና ደመና ነበር፣<br/>
 2ኛ በዕለቱ በነበረው ከባድ ዝናብ ምክንያት በአዲስ አበባ ቦሌ ለማረፍና ለመቃረብ አጋዥ ከሆኑ መሣሪያዎቻችን መካከል በአንዱ ላይ ብልሽት ሊፈጠር ችሏል።ከላይ የተጠቀሰው አይሮፕላን ግን እንደሌሎቹ አይሮፕላኖች ሁሉ ሌሎች በመሬት ላይ የተተከሉና በኮክፒት (አይሮፕላኑ ውስጥ ያሉ) መሣሪያዎች በተጓዳኝ መጠቀም ይችል እንደነበር ቢታወቅም የክስተቱ (እንቺደንት) መንስኤ ግን ገና እየተጣራ ይገኛል። </p>

<p>ይህንን የመሰለ የመሣሪያ ብልሽት ሊያጋጥም ስለሚችል ያሉን መሣሪያዎች ዓለም አቀፍ ደረጃቸውን የጠበቁ፣ በዓለም አቀፍ ሲቪል አቪዬሽን ድርጅት መስፈርት መሠረት የተገዙ ትክክለኛነታቸውም ቢሆን አሁንም በዓለም አቀፍ ሲቪል አቪዬሽን ድርጅት በሚጠይቀው መስፈርት መሠረት በተመደበላቸው መርሐ ግብር የሚፈተሹና የሚስተካከሉ ናቸው። በዚሁ መሠረት በሀገሪቱዋ በሙሉ ያሉ የናቪጌሽንና የማረፊያ መሣሪያዎችና መብራቶች የአለም አቀፍ ደረጃቸውን መጠበቃቸውን ለማረጋገጥ በዓመት ሁለት ጊዜ ይፈተሻሉ፣ ይስተካከላሉ። ይህንንም ለማድረግ ኢትዮጵያ ከደቡብ አፍሪካና ከምዕራብ አፍሪካ አገሮች የኤርናቪጌሽን ድርጅት ቀጥላ የራሷ መፈተሻ አይሮፕላንና መሣሪያ እንዲሁም የሰለጠ የሰው ኃይል ያላት አገር ናት። ስለሆነም ሌሎች አገሮች ከሌላ አገር በከፍተኛ የውጭ ምንዛሪ በመክፈል የፍላይት ካሊቭሬሽን እያሠሩ ሲሆን፤ እኛ ግን በዓመት ሁለት ጊዜ በራሳችን ኃይል በአዲስ አበባ፣ ድሬዳዋ፣ መቀሌ፣ ባህርዳር፣ ጐንደር፣ ላሊበላ፣ አርባምንጭ፣ ጋምቤላና ጅማ ያሉ የናቪጌሽን መሣሪያዎችና እንፈትሻለን፣ እናስተካክላለን፣ ውጤቱንም ለዓለም አቀፍ ሲቪል አቪዬሽን ድርጅትም እናሳውቃለን።</p>

<p>ይህ ሁኔታ ከተፈጠረ በኋላ ከብሪቲሽ ኤርዌይስ ጋር በጉዳዩ ላይ ባለሥልጣኑ ተነጋግሯል። ሁኔታው የተከሰተበትንና ተመሳሳይ ሁኔታዎች እንዳይፈጠሩ ባለሥልጣኑ የወሰደው እርምጃና እነሱም በራሳቸው በኩል መውሰድ ስለሚገባቸው እርምጃ የመጀመሪያ ደረጃ መግባባት የተደረሰ ሲሆን፣ የመጨረሻ የምርመራ ውጤት ላይ በመመርኮዝም ወደፊትም ተከታታይ እርምጃዎች የሚወሰዱ ይሆናል።</p>

<p>ይህን ክስተት የዓለም አቀፍ ሲቪል አቪዬሽን አሠራርን በመከተል የመጀመሪያ ደረጃ ሪፖርት እንዲሁም የተጠቀሰው መሣሪያ ተጠግኖ፣ ተፈትሾና ትክክለኛነቱ በካሊብሬሽን መረጋገጡ ለብሪቲሽ አየር መንገድ፣ ለእንግሊዝ ሲቪል አቪዬሽን እንዲሁም ለአህጉራዊና ዓለም አቀፍ ሲቪል አቪዬሽን ድርጅት በወቅቱ ተላልፏል።</p>

<p>ከተወሰዱና ወደፊትም መወሰድ ከሚገባቸው እርምጃዎች መካከል ከዚህ በፊት ይደረግ ከነበረው ይበልጥ መሣሪያው ብልሽት እንዳያጋጥመው ከፍተኛ ክትትል በመሐንዲሶችና በቴክኒሻኖች እንዲደረግ ማድረግ፣ አንዱ መሣሪያ ቢበላሽ ሌላ ተለዋጭ መሣሪያ ከሳተላይ ናቪጌሽን ሲስተም ጭምር መጠቀምና ፓይለቶችም እንዲሁ አንዱን መሣሪያ ከሌላው ጋር እንዲያመሳክሩ ማድረግና የመሳሰሉት ይገኙበታል።</p>

<p>በአሮጌው ማረፊያ ሜዳ ለማረፊያ የሚያገለግሉ ቭኦር/ዽሜ (የአቅጣጫና ርቀት መጠቆሚያ መሣሪያዎችና እልጽ (እንስትሩምነት ላንዲንግ ጽይስተም) (ለሚያርፈው አይሮፕላን የሜዳውን መሀል አቅጣጫናአሽቆልቁሉ ለማረፍ የሚረዳ መሣሪያ) አለው። በተመሳሳይም ለአዲሱም የማረፊያ ሜዳ ከላይ የተጠቀሰው ቭኦር/ዽሜ (አቅጣጫና ርቀት ጠቋሚ መሣሪያ) በቦሌ የተተከለ፣ ሲሆን ተጨማሪ አዲስ በእንጦጦ ላይ የተተከለ ቭኦር/ዽሜ (አቅጣጫና ርቀት ጠቋሚ መሣሪያ)፣ ርቀትን በትክክል የሚጠቁምና በከፍተኛ ደረጃ ኮምፒውተራይዝድ የሆነ አዲስ ቅርንጫፍ ዽሜ (ዺስታንቸ መአሱሪንግ ኤቁኢመንት)፣አዲስ እልጽ (እንስትሩመንት ላንዲንግ ስይስተም) ለአዲሱ ማረፊያ ሜዳ ተገዥተው ተተክለዋል። መሣሪያዎቹም በፍሊግህት ጫሊብራቲኦን አይሮፕላን ተፈትሸው ከማሽቆልቆሊያው መሣሪያ የመጨረሻ ማስተካከያና ኮሚሽኒንግ በስተቀር በሙሉ የሚሠሩ መሆኑ ተረጋግጧል። መሣሪያዎቹን ለመጠቀም የሚያስችሉ የመቃረቢያ መመሪያዎች ተሠርተው አይሮፕላኖች እንዲጠቀሙባቸው ተደርጓል። የማሽቆልቆሊያው መሣሪያም በአስቸኳይ እንዲስተካከል ባለሥልጣኑ መሣሪያውን ላቀረበውና ለተከለተው ካምፓኒ ላይ ከፍተኛ ግፊት እያደረገ ሲሆን፣ ይህም በጥቂት ቀናት የሚፈጸም ይሆናል። </p>

<p>ስለዚህ ከላይ የተጠቀሱት ዘመናዊ የናቪጌሽንና ከላይ ያልጠቀስናቸው የኮሚኒኬሽን መሣሪያዎች ከአዲሱ ተርሚናልና ማረፊያ ሜዳ ጋር በተጓዳኝ እንዲያውም ይህ የያዝነው ክረምት ከመግባቱ በፊት ጊዜውን ለመሻማት ሌት ተቀን ጥረት ተደርጐ ከሞላ ጐደል ተግባራዊ እንዲሆኑ የተደረገ እንጂ ከብሪቲሽ ኤርዌይስ አይሮፕላን የአጋጣሚ ክስተት በኋላ የተደረገም አይደለም።</p>

<p>ኤርናቪጌሽኑ ዘመናዊ ለማድረግ 37 ሜትር ቁመት ያለው አዲስ የአየር ትራፊክ መቆጣጠሪያ ሠገነት ተሠርቱዋል። ከአዲሱ የመቆጣጠሪያ ሠገነት ሥርም የሀገሪቱን አየር ክልል ለመቆጣጠር የሚያገለግሉ የኤርያ አየር ትራፊክ መቆጣጠሪያ፣ የሬዲዮ ኮሚኒኬሽን መገናኛና ኢንጂነሪንግ ክፍሎች ተሠርተዋል። በእነኝህ ክፍሎች ውስጥ አየር ትራፊክ ለመቆጣጠርና ኤሮኖቲካል መልዕክቶችን ለማስተላለፍ የሚረዱ የዘመኑ ቴክኖሎጂ ያፈራቸው ዲጂታል ሬዲዮኖችና የሳተላይት ኮሚኒኬሽን መሣሪያዎች ተተክለዋል። በተለይ በአሁኑ ጊዜ የመቆጣጠሪያ ሠገነቱ ሥራ ከዚሁ ሕንጻ ላይ እየተካሄደ ነው።</p>

<p>ዓለም አቀፍ በረራዎች እየጨመሩና (ጮንፊደንቸ) ከአህጉሩ በአንጻራዊ ሁኔታ እያደገ ያለበት ሁኔታ ላይ ይገኛል። በተመሳሳይ የአየር ክልላችን በአስተማማኝ ለመቆጣጠር የሚያስችለን በራሳችን የሚተዳደር በሳተላይት የሚሠሩ ዲጂታል ሬዲዮኖች በአዲስ አበባ፣ ድሬዳዋ፣ መቀሌ፣ ጐሬ፣ ጐዴና አርባምንጭ እየተተከለ መሆኑም ትልቅ ተስፋና አበረታች ነው።</p>

<p>ስለዚህ ሳተላይትን ለማረፍና ናቪጌት ለማድረግ የዘመኑን ቴክኖሎጂ መጠቀምና አማራጭ ማዘጋጀት፣ የናቪጌሽንና የማረፊያ ስርዓቱን አስተማማኝ ማድረግ አህጉራዊ ዕቅዱን ተከትሎ የሚተገበርና አየር መንገዶችንም ወደ ሀገራችንም ሆነ አየር ክልላችንም እንዲጠቀሙ ማበረታታ ከአየር ትራፊክ ደህንነት ማረጋገጥ ሃላፊነት እንጂ በተቃራኒው ሊታይ አይገባውም።</p>

<p>በመጨረሻም አየር ክልላችንን ለሚጠቀሙና ወደ ኤርፖርታችን ለሚመጡ አይሮፕላኖች እስካሁን የተደረገውና እየተደረገም ያለው የአየር ትራፊክ ማኔጅሜንት፣ የናቪጌሽንና ኮሚኒኬሽን ማሻሻል ጥረት ከተርሚናሉ ሥራ ጋር ጐን ለጐን እየተከናወነ ያለ እንዲሁም በመንግሥት በኩል ከፍተኛ ትኩረት የተሰጠውና አህጉራዊ ዕቅድን የተከተለና የተጠቃሚዎችንም አስተያየት ያካተተ ጉዳይ መሆኑን እንገልጻለን።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ነሐሴ 5 ቀን 1995</a></p>

</body>
</html>	














