<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አይ.ኤም.ኤፍ ለኢትዮጵያ የ14.3 ሚሊዮን ዶላር አስቸኳይ ብድር ፈቀደ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">አይ.ኤም.ኤፍ ለኢትዮጵያ የ14. ሚሊዮን ዶላር አስቸኳይ ብድር ፈቀደ</h2>


<p>የዓለም አቀፉ የገንዘብ ድርጅት (አይ.ኤም.ኤፍ) ሥራ አስፈፃሚ ቦርድ ኢትዮጵያ በድኅነት ቅነሳ ስትራቴጂ ከተፈቀደላት 137 ሚሊዮን ዶላር ውስጥ 14. ሚሊዮን ዶላር በአስቸኳይ እንዲሰጣት ወሰነ። ይህን ሳይጨምር ኢትዮጵያ እስከአሁን 94. ሚሊዮን ዶላር ወስዳለች።</p>

<p>የሥራ አስፈጻሚ ቦርዱ ኢትዮጵያ በድህነት ቅነሳ ስትራቴጂው መሰረት ያሳየችውን አፈጻጸም አራተኛ ግምገማ ከተመለከተ በኋላ ባሳለፈው ውሳኔ ያለባትን አስቸጋሪ ሁኔታ ለማቃለል ይረዳ ዘንድ 14. ሚሊዮን ዶላር በአስቸኳይ ለመውሰድ እንድትችል ፈቅዷል። አይ.ኤም.ኤፍ በተጨማሪ በመጋቢት 1996 ዓ.ም የሚያልቀውን የብድር ስምምነት ጊዜ እስከ ሀምሌ 1996 ያራዘመ ሲሆን ከፍተኛ ዕዳ ላለባቸው ድሃ አገሮች (ሒፒክ) በተሰጠው የእርዳታ እድል ከኅዳር 1995 እስከ ግንቦት 1996 ባለው ጊዜ ኢትዮጵያ የጠየቀችውን የ2. ሚሊዮን ዶላር ተጨማሪ እገዛ ፈቅዷል።</p>

<p>ኢትዮጵያ ያቀረበችው የድህነት ቅነሳ ስትራቴጂና የዕድገት ሰነድ መጋቢት 13 ቀን 1993 ሲጸድቅ የ119 ሚሊዮን ዶላር ብድር የተፈቀደላት ሲሆን በዓመቱ ያጋጠማትን የውጭ ምንዛሪ እጥረት ከግምት በማስገባት ተጨማሪ 18 ሚሊዮን ዶላር ተፈቅዶላታል። በድምሩ የ137 ሚሊዮን ዶላር የተፈቀደለት ኢትዮጵያ እስከአሁን በተለያየ ጊዜ 94. ሚሊዮን ዶላር ወስዳለች። አሁን ከተሰጣት 14. ሚሊዮን ዶላር ጋር 108. ወስዳለች ማለት ነው።</p>

<p>አይ.ኤም.ኤፍ ለድሃ አገሮች ገንዘብ ለማበደር በመጣው አገሮቹ ከሕዝባቸው ጋር በመነጋገር ድህነትን የሚቀንሱበትን አሠራር እቅድ ራሳቸው እንዲያቀርቡ በማድረግ አፈፃፀማቸውንም ከዚሁ አንፃር በመገምገም ብድር ይሰጣል። በዚህ ተቋሙ ባጸደቀው የድህነት ቅነሳ ስትራቴጂ መሰረት የሚሰጠው ብድር የ0. በመቶ አመታዊ ወለድ የሚታሰብበት ሲሆን ከአምስት አመት ተኩል የችሮታ ጊዜ በኋላ በአሥር ዓመት ጊዜ ውስጥ የሚከፈል ነው።</p>

<p>የሥራ አስፈጻሚ ቦርዱ ምክትል ማኔጂንግ ዳይሬክተር ተጠባባቂ ሊቀመንበር ቪግሚትሱ ሱጊሳኪ ኢትዮጵያ የተከሰተው ድርቅ በእርሻ ምርት ላይ ከፍተኛ ተጽዕኖ ማድረጉን አስታውሰው "ይሁንና በዚህ ችግር ውስጥ አገሪቱ እስከ መጋቢት 1995 በታቀደው መሠረት የተሳካ አፈጻጸም አስመዝግባለች" ብለዋል።ይህንንም ሲያብራሩ የኢትዮጵያ ንግድ ባንክን ኦዲት ለመስራት ሥራ መጀመሩ፤ የሥራ አመራር አማካሪ መቀጠሩ፣ የማስፈጸም ሥልጣንን ወደ ወረዳዎች ለማውረድ ሂደቱ መጀመሩንና የቫት መጀመር በታቀደውና በስምምነቱ መሰረት የተፈጸሙ ሲሉ ገልጸዋቸዋል።</p>

<p>በአጠቃላይ ዓመታዊ ምርት የመከላከያ በጀት ድርሻ 5. በመቶ መሆኑንና ከድህነት ጋር የተያያዙ በጀቶች ወደ 17. በመቶ ማደጋቸውን የገለጹት ተጠባባቂ ሊቀመንበሩ ሊመለሱ የማይችሉ ብድሮችን በተመለከተ መመሪያ መውጣቱንና የወለድና የምንዛሪ ዋጋ ከሞላ ጐደል በገበያ ዋጋ መወሰናቸው አበረታች ርምጃ መሆኑን ተናግረዋል።</p>

<p>በቀጣዩ የበጀት ዓመት 1996 (2003/2004) በእርሻ መሻሻል ዓመታዊ የአገር ውስጥ ምርት (ጂዲፒ) በ6 በመቶ እንደሚያድግ ይገመታል። ተጠባባቂ ሊቀመንበሩ በቀጣዩ የበጀት ዓመት የአገሪቱ የመከላከያ ወጪ ወደ 4. በመቶ (ከጂዲፒ) እንደሚቀንስ፣ ውዝፍ ታክስን የመሰብሰብና የታክስ ከፋዮችን ቁጥር የማብዛት ሥራ እንደሚከናወን ገልጸዋል። በመካሄድ ላይ ያለው ሥልጣንን ወደታች የሚወርድና የፋይናስ ሴክተሩን የማጠናከር ሒደት የቅርብ ክትትል እንደሚደረግባቸው የጠቀሱት ሱጊሳኪ የኢትዮጵያ ንግድ ባንክን እንደገና የማዋቀር እቅድ እንደሚዘጋጅ፣ የብሔራዊ ባንክን የማማከርና የመምራት ብቃትም ለማጠናከር ርምጃዎች እንደሚወሰዱ ገልጸዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ነሐሴ 26 ቀን 1995</a></p>

</body>
</html>	














