<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሕወሓት መስከረም 4 ድርጅታዊ ጉባዔውን ያካሂዳል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ሕወሓት መስከረም 4 ድርጅታዊ ጉባዔውን ያካሂዳል</h2>


<p>ሕወሓት ቀጥተኛ ባልሆነ ምርጫ በተመረጡ ጉባኤተኞች ከመስከረም 4 ቀን 1996 ዓ.ም ጀምሮ ድርጅታዊ ጉባዔ ሊያካሂድ ነው። ጉባኤተኛው በአመራረጡ ብቻ ሳይሆን በብዛቱም ከተለመደው ቁጥር ያነሰ እንዲሆን ተደርጓል።</p>

<p>ከመስከረም 4 ጀምሮ ለሦስት ቀናት በሚቆየው የሕወሓት ጉባኤ የሚካፈሉትን ሰዎች ከአባላቱ በቀጥታ የመምረጡ አሰራር የተለወጠው ለመጀመሪያ ጊዜ እንደሆነ ተነግሯል። በአዲሱ አሠራር የጉባኤ ተካፋይ አመራረጥ ኮታ የተሰጣቸው አባላት የሚመረጡት አባላት ራሳቸው በመሳተፍ ፋንታ እንደገና ለጉባኤው የሚሳተፈውን ሌላ አባል ይመርጣሉ። ይህ ማለት 35 አባላ ካሉበት ቡድን አራት ብቻ ይመረጣሉ። አራቱ ወደጉባኤው የሚሄዱ ሳይሆኑ ከሌሎች ጋር ሆነው ወደጉባኤ የሚሄደውን ሰው እንደገና የሚመርጡ ናቸው። ለምሳሌ ኤፈርት ካሉት 147 አባላት 17 ሰዎች ብቻ እንደሚመረጡ ታውቋል። በመጨረሻ ወደ ጉባኤ የሚሄደውን አንድ አባል ከአባላቱ የተመረጡ 17 አባላት እንደገና እንዲመርጡት ይደረጋል።</p>

<p>በእስከዛሬው የሕወሓት ታሪክ በጉባኤው እስከ 1500 አባላት እንዲካፈሉ ሲደረግ አሁን ግን 700 ብቻ እንዲሆኑ ተደርጓል። ከነዚህ ድምፅ በመስጠት ከሚካፈሉት አባላት በስተቀር 50 የሚሆኑ በታዛቢነት እንደሚገኙ የደረሰን ዜና ያመለክታል።</p>

<p>ተሳታፊዎችን በቀጥታ ምርጫ እንዲመረጡ የሚያደርገው አሰራር መለወጡና የተሳታፊዎቹም ብዛት በግማሽ መቀነሱ ቅሬታና ስጋት እንደፈጠረባቸው አንዳንድ አባላት አስተያየታቸውን ሰጥተዋል። ቅሬታቸውን በቀጥታ ተሳትፎ የሚደረግበት ምርጫ በመቅረቱ ተገቢውን ጉባኤተኛ ለመምረጥ የሚኖረው ዕድል የጠበበ ይሆናል የሚል ነው። ስጋቱም የዚህ አይነቱ አመራረጥና ቁጥር የተፈለገው " የማይፈለግ ሰው ወደ ጉባኤው እንዳይደርስ" "በጠባብ ወንፊት" ለማጣራት የተቀየሰ ዘዴ ነው በማለት ነው።</p>

<p>በጉባኤው ላይ ለውይይት የቀረቡት አጀንዳዎች በአባላቱና በትግራይ ሕዝብ ጭምር ተቃውሞና ውዝግብ የፈጠሩት ድንበር ነክ ጉዳዮች በቀጥታ ያልተካተቱ መሆኑን ተያይዞ የደረሰን ዜና ያስረዳል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ነሐሴ 26 ቀን 1995</a></p>

</body>
</html>	














