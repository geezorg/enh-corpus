<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>8 ኃላፊዎች ከጉምሩክ 9 ከመድን 5 ከሙገር በሙስና ተጠርጥረው ታሰሩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> 8 ኃላፊዎች ከጉምሩክ 9 ከመድን 5 ከሙገር በሙስና ተጠርጥረው ታሰሩ</h2>



<p>ከሙስና ወንጀል ጋር በተያያዘ የተጠረጠሩ ከፍተኛ የሥራ መሪዎች ከሦስት መንግሥታዊ ድርጅቶች በመያዝ ላይ መሆናቸውን አቶ ኃይሉ በርሄ የሥነ ምግባርና ፀረ ሙስና ኮሚሽን የምርመራ መምሪያ አስተባባሪ ገለፁ።</p>

<p>ከጉምሩክ ባለሥልጣን 8 ከኢትዮጵያ መድን ድርጅት 9 ከሙገር ሲሚንቶ ኢንተርፕራይዝ 5 ከፍተኛ የሥራ መሪዎች ይህ ዜና እስከተጠናቀረበት ጊዜድረስ በቁጥጥር ሥር ውለዋል።</p>

<p>ከጥር 13 ቀን ጀምሮ የተያዙት የሙገር ሲሚንቶ ፋብሪካ የቀድሞ ዋና ሥራ አስኪያጅ እና ሌሎቹ አራት የማኔጅመንት አባላት በሀገር ውስጥና በውጪ ሀገር ዕቃ ግዢ በትራንስፖርት እና ኮንስራክሽን ጨረታዎች ጋር በተያያዘ ከ11 ሚሊየን ብር በላይ መመዝበራቸው በምርመራ መረጋገጡን አስተባባሪው ገልፀዋል።</p>

<p>ኮሚሽን የምርመራ መምሪያ አስተባባሪ አቶ ኃይሌ በርሄ ለሪፖርተር እንደገለፁት የእነ ኢንጂነር ግዛው የሙስና ወንጀል ጥቆማ ለኮሜሽኑ የቀረበው በ1994 ዓ.ም መጀመሪያ ጀምሮ ሲሆን በተለይ ከሰኔ ወር 1994 ዓ.ም ጀምሮ በተደረገው ምርመራ ከፍተኛ ምዝበራ መፈፀሙ በመረጋገጡ ግለሰቡ በቁጥጥር ሥር እንዲውሉ ተደርጓል።</p>

<p>ኢንጂነር ግዛው ፋብሪካውን በዋና ሥራ አስኪያጅነት ይመሩ በነበረበት ወቅት በጨረታ ሒደት የተሸነፈ ድርጅት እንዲያሸንፍ ከማድረግ ጀምሮ ከውል ውጪ ክፍያ እስከመፈፀም ሥርአትና ደንብ ባልጠበቀ መልኩ የሠራተኛ ቅጥርና ስንብት ያካሂዱ እንደነበር በምርመራ ተረጋግጧል።</p>

<p>የምርመራ ሒደቱ ገና አለመጠናቀቁን የገለፁት አቶ ኃይሉ በሒደት ገ ና የሚጣሩ በርካታ ጉዳዮች በመኖራቸው የሚያዙት ሰዎች ቁጥር ሊጨምር እንደሚችል አመልክተዋል።</p>

<p>ኢንጂነር ግዛው እና ከሙገር የተያዙ ቤት ቀርበው የጊዜ ቀጠሮ እንደተጠየቀባቸው ከአቶ ኃይሉ ገለፃ ለመረዳት ተችሏል።</p>

<p>የሥነ ምግባር ፀረ-ሙስና ኮሚሽን ላቀረብነው የመረጃ ትብብር ጥያቄ በመቀበል የተያዙ ግለሰቦች ስም ዝርዝር አሳውቋል።</p>

<p>ከጉሙሩክ እና ከኢትዮጵያ መድን ድርጅት በሙስና ከተጠረጠሩ ግለሰቦች መካከል እስካሁን በቁጥጥር ሥር ያልዋሉ እና የሸሹ የሥራ መሪዎች መኖራቸው ታውቋል።</p>

<p>የሥነ ምግባርና ፀረ ሙስና ኮሚሽን በ1995 የበጀት ዓመት ከፍተኛ የሙስና ችግር ያለባቸው 15 መ/ቤቶች ላይ ምርመራ ለማካሄድ በዕቅድ ከያዛቸው መ/ቤቶች ግንባር ቀደምቶቹ ሲሆኑ በቀጣይነት በአምስት መ/ቤቶች ከፍተኛ የሥራ ኃላፊዎች ላይ ክስ ለመመሥረት የሚያስችል ቅድመ ዝግጅት በማድረግ ላይ መሆኑን አሳውቋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ጥር 19 ቀን 1995</a></p>

</body>
</html>	
