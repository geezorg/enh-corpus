<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ለአፍሪካ ኅብረት ጉባኤ ከ16.300 በላይ የጥበቃ ሠራተኞችና 11.000 የሞባይል መስመሮች ተዘጋጅተዋል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ለአፍሪካ ኅብረት ጉባኤ ከ16.300 በላይ የጥበቃ ሠራተኞችና 11.000 የሞባይል መስመሮች ተዘጋጅተዋል</h2>


<p>ከጥር 24 እስከ 27 ቀን በአዲስ አበባ ይካሄዳል ተብሎ ለሚጠበቀው የአፍሪካ ንብረት የመሪዎች ጉባኤ ከሚደረገው ከፍተኛ ዝግጅት ጋር በተያያዘ ከ16.300 በላይ የዳጥና የጥበቃ ሠራተኞች መመደባቸውን የቅርብ ምንጮች ገለጹ። ለእንግዶቹ አገልግሎት የሚውሉ 11.00 የቅድሚያ ክፍያ የሞባይል ካርዶች (ፕረፓኢድ ቻርድ)እና 110 የኢንተርኔት መስመሮች መዘጋጀታቸውንም የጠቆሙ ምንጮች አሉ።</p>

<p>በቀጥታም ሆነ በተዘዋዋሪ በጉባኤው ሂደት ይሳተፋሉ የተባሉት ሰዎች 12.000 መድረሱን የጠቆሙት ዘገባዎች 39 ፕርዚዳንቶች አራት ጠቅላይ ሚኒስትሮችና አንድ የውጭ ጉዳይ ሚኒስቴር በስብሰባው እንደሚገኙ ማረጋገጫ መስጠታቸውን አስታውቀዋል። ተመድን ጨምሮ በርካታ የዓለም አቀፍ ድርጅቶች ኃላፊዎችም በጉባኤው እንደሚሳተፉ አረጋግጠዋል። ስለጉባኤው ለመዘገብ ወደ አዲስ አበባ ይመጣሉ ተብለው ከሚገመት ጋዜጠኞችም 1017ቱ እንደሚመጡ ታውቋል። የቢቢሲ እና የሲኤንኤን ጨምሮ ልዩ ዘጋቢዎች ሰሞኑን አዲስ አበባ ገብተዋል። የእንግሊዞች ብሎም በርግ ወርልድ ሬዲዮ ኔትወርክ እና አልሃያት ጋዜጣ የግብጹ ሚና ተቪ ከደቡብ አፍሪካው ብሮድካስት ኮርፖሬሽን የናይጀሪያ ብሔራዊ ቴሌቪዥን ዋሽንግተን ፖስት ኒውዮርክ ታፍይምስ ኤንቪሲ አንዘ ኢኮኖሚስት ዘጋቢዎቻቸው ከሚልኩት መካከል እንደሚገኙ ታውቋል።</p>

<p>በከተማችን ትልልቅ ሆቴሎች ያሉት 2600 አልጋዎች ከስብሰባው ቢያንስ ሁለት ቀን በፊት ሙሉ በሙሉ እንደሚያዙ ከወዲሁ ታውቋል።</p>

<p>በአዲሱ የቦሌ ዓለም አቀፍ አውሮፕላን ማረፊያ ተርሚናል ጋዜጣዊ መግለጫዎች የሚሰጥባቸው ቦታዎች የተዘጋጁ ሲሆን ከፕሮቶኮል ጥላ ጋር በተያያዘ ከውጭ ጉዳይ ሚኒስትር ብቻ 100 ሰዎች መመደባችውን ለጉዳዩ ቅርበት ያላቸው ምንጮች አስረድተዋል። ሁለት ሚሊዮን ብር መመደብ የበኩሉን (እንቅስቃሴ በማድረግ ላይ ያለው የአዲስ አበባ ከተማ አስተዳደር በተለይ ከፅዳትና ከመብት ጋር በተያያዘ ሥራው እያቀላጠፉ መሆኑም ተገልጿል።</p>

<p>ጠቅላይ ሚኒስቴር መለስ ዜናዊ የኅብረቱን ሊቀመንበርነት ከደቡብ አፍሪካው ፕሬዚዳንት ይረከቡታል ተብሎ በሚጠበቀው በዚህ ጉባኤ የሚመጡ መሪዎችን ለመቀበልም ሚኒስትሮች ኮሚሽነሮችና ሌሎችም ከፍተኛ የሥራ ኃላፊዎች ፕሮግራም እንደተያዘላቸው ታውቋል። ጋዳፊን ጨምሮ አንዳንድ መሪዎች የራሳቸውን መኪና ይዘው እንዲመጡ ከአዘጋጅ ኮሚቴው ጋር ስምምነት መደረሱን የገለጹት ሁኔታ መካሄድ ላይ መሆኑን ጠቁመዋል።</p>

<p>ጉባኤው በሚካሄድባቸው ቀናት በአፍሪካ ኅብረት ጽ/ቤትና በሌሎችም መሪዎችና ልዑኮች በሚስተናገዱባቸው አካባቢዎች መኪና መንገድ ላይ አቁሞ መሄድ እንደማይቻል ከወዲሁ ለመረዳት ተችሏል። ከፀጥታ ጋር በተያያዘም የፌዴራል ፖሊስ ቤታቸውን ለውጭ ዜጐች ያከራዩ ቀርበው እንዲመዘገቡ ሰሞኑን ጥሪ ማስተላለፉ የሚታወስ ነው። ከተጠናቀቀው ሳምንት ጀምሮ በከተማዋ ልዩ ልዩ አካባቢዎ የታጠቁ አየር ወለዶችና ፖሊሶች በብዛት የተሰማሩ ሲሆን የፀጥታ ጥበቃውም የጠበቀ መሆኑን ተረጋግጧል። በጉባኤው ወቅት መረጃ የሚፈልጉ ለዚሁ በተከፈተው የመረጃ መረብ አድራሻ (ው ው ው ኣኡ 2003.ኦርግ) ማግኘት ይችላል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ጥር 19 ቀን 1995</a></p>

</body>
</html>	
