<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አቶ ተፈራ የአዲስ አበባ ዩኒቨርሲቲ ቦርድ ሰብሳቢ ይሆናሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">አቶ ተፈራ የአዲስ አበባ ዩኒቨርሲቲ ቦርድ ሰብሳቢ ይሆናሉ</h2>


<p>አዲስ አበባ ዪኒቭርርሲቲ አዲስ የቦርድ አባላት ሊሰየምለት ነው።ምንጮቻችን እንዳሉት አቶ ተፈራ ዋልዋ የዩኒቨርሲቲው ቦርድ ሰብሳቢ ይሆናሉ። የቀድሞው ሰብሳቢ የትምህርት ሚኒስትሯ ወ/ሮ ገነት ዘውዴ እንደነበሩ ይታወሳል።</p>

<p>ምንጮቻችን በሌሎቹ የቦርድ አባላት ላይ ለውጥ እንደማይኖር ገልፀዋል። ከቀሪዎቹ የቦርድ አባላት መካከል የሳይንስና ቴክኖሌጂ ኮሚሽነር አቶ ሙሉጌታ አምሀ የመሠረተ ልማት ሚኒስቴር ዴኤታ አቶ ኃይሌ አለግዴ የገንዘብና ኢኪኖሚ ልማት ሚኒስትቴር ዴኤታ አቶ ማንያዘዋል እንዳሻውና ፕሮፌሰር ጀማል አብዱል ቃድር እንደሚገኝበት ታውቋል።</p>

<p>በተያያዘ ዜና ከአዲስ አበባ ዩኒቨርሲቲ ጋር የትብብር ስምምነት ያለው የኦስሎ ዩኒቨርሲቲ የሕግ ፋኩልቲ ለኢትዮጵያ መንግሥት በላከው ደብዳቤ መንግሥት ለአ.አ.ዩኒቨርስቲው አሠራር ጣልቃ መግባቱን እንዲያቆምና የፋኩልቲዎች የሥራ አፈፃፀምም ተጠያቂነት ባለበትና ሙሉ በሙሉ አካዳሚያዊ መስፈርት ብቻ እንዲመዝን ጠይቋል።</p>

<p>የዩኒቨርሲቲው አመራር መልቀቁ እንዳሳዘነው የጠቀሰው የአስሎ ዩኒቨርሲቲ ፋኩልቲ ኢትዮጵያ ከለባት ችግሮች አንፃር ከፖለቲካ ወገንተኝነት የጸዳ ነፃ ትምህርታዊ ተቋም ያስፈልጋታል ብሏል። መንግሥት ለዩኒቨርሲቲው አዲስ መሾሙ በአካዳሚያዊ ነፃነት ላይ አደጋ መጋረጡን አስታውቋል። በአዲስ አበባ ዩኒቨርሲቲ በመታየት ላይ ያለው ሁኔታ መንግሥት ራሱ በሚያካሄደው የአቅም ግንባታ ፖሊሲ ላይ አሉታዊ ውጤት የሚያስከትል መሆኑ በደብዳቤው ተጠቅሷል።</p>

<p>በአስሎ ዩኒቨርሲቲ የሕግ ፋኩልቲ የኖርዌ የስባዊ መብት ማዕከል ዳይሬክተር ጃቲል ትሮንቦል በቀጥታ ለአቶ ተፈራ ዋልዋና ለወ/ሮ ገነት ዘውዴ በፃፉት በዚህ ደብዳቤ አካዳሚያዊ ነፃነትን እንዲህ በግልፅ ከሚጥሱ አገሮች ጋር ትብብርና ስምምነት ውስጥ ለመግባት ብዙም ፍላጐት እንደሌላቸው ገልፀዋል። ከአ.አ.ዩ የሶሻል ሳይንስ ፋኩልቲ ጋር የተጨማሪ አምስት ዓመት የትብብር ስምምነት ላይ ያለው የአስሎ ዩኒቨርሲቲ በዚህ ደብዳቤው የኢትዮጵያ መንግሥት ስለጉዳዩ ማብራሪያ እንዲሰጠው ጠይቋል።</p>

<p>የተፈጠረው ችግር በአካዳሚያዊ ነፃነት መርህ መሠረት እንዲፈታ የሚችለውን ሁሉ እንደሚረዳ የገለፀው የአስሎ ዩኒቨርሲቲ የሕግ ፋኩልቲ መንግሥት በዩኒቨርሲቲው የውስጥ ጉዳይ ጣልቃ መግባቱን እንዲያቆም ጥሪ አቅርቧል።</p>

<p>ታህሳስ 29 (ጃኑአርይ 7)የተፃፈው ይህ ደብዳቤ በግልባጭ አዲስ አበባ ለሚገኘው የኖርዌይ ኤምባሲ ለኖርዌይ የውጭ ጉዳይ ሚኒስቴር ለአ.አ.ዩ.ፕሬዚዳንት ቢሮ እና ለአ.አ.ዩ. የፓለቲካ ሳይንስና ዓለም አቀፍ ግንኙነት የትምህርት ክፍል ተልኳል። የአስሎ ዩኒቨርሲቲ በየዓመቱ ለኢትዮጵያውያን በርካታ የነፃ ትምህርት እድል እንደሚሰጥ ይታወቃል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ጥር 5 ቀን 1995</a></p>

</body>
</html>	














