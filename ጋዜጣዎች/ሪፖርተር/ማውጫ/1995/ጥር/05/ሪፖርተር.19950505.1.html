<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የቴሌ ሥራ አስኪያጅ አስማረ አባተ ተነሱ ተስፋዬ ብሩ ተተኩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የቴሌ ሥራ አስኪያጅ አስማረ አባተ ተነሱ ተስፋዬ ብሩ ተተኩ</h2>


<p>የኢትዮጵያ ቴሌኮምኒኬሽን ኮርፖሬሽን ሥራ አስኪያጅ አቶ አስማረ አባታ ከሥራ አስኪያጅነታቸው ተነስተዋል በምትካቸው ቀደም ብሎ የኮርፖሬሽኑ የቦርድ አባል የነበሩት በቅርቡ ድጋሚ ከአዲስ አበባ ዩኒቨርስቲ ምፕሬዝዳንትነት በገዛ ፈቃዳቸው የለቀቁ አቶ ተስፋዬ ብሩ ሥራ አስኪያጅ ሆነው ተሹመዋል።</p>

<p>አቶ አስማረ አባተ በኮርፖሬሽኑ ለረጅም ጊዜ ሲሠራ የቆዩ ሲሆን ቀደም ብለው የነበሩት ሥራ አስኪያጅ አቶ መስፍን ኃይሉ ከሦስት ዓመት በፊት ቦታውን ሲለቁ አቶ አስማረ መጀመሪያ በተጠባባቂነት ቀጥሎም በቋሚነት ሥራ አስኪያጅነት ሲሠሩ ቆይተዋል።</p>

<p>እሳቸውን የተኩት አቶ ተስፋዬ ብሩ ከአዲስ አበባ ዩኒቨርሲቲ በፈቃዳቸው ሊለቁ በመጀመሪያ በመሠረተ ልማት ሚኒስቴር በምክትል ሥራ አስኪያጅነት ደረጃ እንዲወርዱ የሚል ደብዳቤ ባለፈው ሳምንት ደርሷቸው በዚሁ ሳምንት እንደገና የቴሌኮሙኒኬሽን ኮርፖሬሽን ዋና ሥራ አስኪያጅ ሆነው ተሹመዋል። አቶ ተስፋዬ የተመረቁት በምህንድስና ነው።</p>

<p>የቴሌ ምንጮች እንደሚጠቅሱት ከሆነ አቶ አስማረ አባተ ከሥራ አስጂያጅነታችው ወርደው የሥራ አስኪያጁ አማካሪ ሆነው እንዲሠሩ ተነግሯቸዋል። አቶ አስማረ ሥራ አስኪያጅ በነበሩበት ጊዜ በተለይም ደግሜ በቅርቡ በቴሌ ውስጥ ብዙ የተበላሸ አሰራር እንዳለው ሰሞኑን በተደጋጋሚ በተለያዩ መገናኛ ብዙሀን ሲገለፅ ቆይቶዋል። የሞባይል ማስፋፊያ ጨረታ ዓመት ሙሉ ሲጐተት ቢቆይም እስከ አሁን ድረስ የመጨረሻ ውሳኔ ሳያገኝ የቀረና አወዛጋቢ መሆኑን በተከታታይ መዘገባችን ይታወሳል።</p>

<p>ለሁለት ዓመት ሲሠራ የቆየው ቴሌን ይራቆተው ሕገወጥ የሳተላይት መቀበያ በተሰናባቹ የሥራ ዘመን የተጀመረና ሰሞኑን ገሀድ የወጣ ጉዳይ ነው። በተጨማሪም ህብረተሰቡ እየተጠቀመበት ያለው የሞባይል የኮል ዳይቨርት አገልግሎትም ቴሌ በአግባቡ ትምህርት ሳይሰጥበትና ጥንቃቄ ሳያደርግበት በመቅረቱ በርካታ ደንበኞቹና ራሱን ለአደጋና ለኪሳራ የዳረገ ሆኗል። ይህ የ30 ሚሊዮን ብር ዕዳ ተከፈለም አልተከፈለም የኢትዮጵያ ቴሌኮሙኑኬሽን ከሌሎች የውጭ አገር የቴሌኮሙኒኬሽን አገልግሎት ሰጪዎች ጋር ባለው የአገልግሎት ውል መሠረት በዓለም አቀፍ ጥሪ መከፈል ከሚገባው ክፍያ 50 በመቶውን እንዲከፍል ይገደዳል።</p>

<p>በቴሌ የሥራ አመራር ውስጥ የተለያዩ ብልሹ የሆነ አሠራሮች የታዩ ቢሆኑም አንዳንዱ አካሄድ የተወሰኑ የአመራር አባላት ትክክለኛ አለመሆኑን በመግለጽ አማራጭ ቢጠሙም አድማጭ በመታጣቱ አገሪቱንና ድርጅቱን ለኪሳራ የሚያጋልጥ አካሄድ ሲመረጥ መቆየቱን ምንጮቻችን ያብራራሉ። ይህሁኔታም በሞባይል ጨረታው በጐላ መልኩ ተንፀባርቋል።</p>

<p>ሞባይል ኢትዮጵያ ውስጥ ሲጀመር ኤሪክስን 36 ሺህ መስመር አቅም ያለው ሥራ እሰራለሁ ብሎ ነበር። የሚገርመው 36 ሺህ ሲባል ቴሌ ራሱ የተሳሳተ ግምት በመያዝ ነበር። ቴሌ የኢትዮጵያ ሕዝብ ለሞባይል የመክፈል አቅም ስለሌለው 36 ሺህ ቢገባ የተትረፈረፈ ይሆናል ለረዥም ዘመንም ያገለግላል በቂ ነው የሚል ግምት ይዞ ነበር። ጥቂት እንደሠራ ግን መጨናነቅ ተፈጠረ ቴሌም ተደናገጠ እንደሚባለው ከሆነ አገልግሎቱ የተጨናነቀውና በመጨረሻም መንቀሳቀስ የተሳነው ይትረፈረፋል የተባለው 36 ሺህ ሞልቶ ሳይሆን 24 ሺህ ላይ ነበር። ይህ የሆነው ሲስተሙ ስለተበላሸ ይሁን ወይም መጀመሪያውኑ አቅሙ 24 ሺህ ብቻ ስለነበር እስከአሁን አይታወቅም መልስም አልተሰጠም።</p>

<p>በዚህ ሁኔታ የሞባይል ማስፋፊያ ሥራ እንዲጀመር ተብሎ ጨረታ ይውጣ ተባለ። የጨረታው አወጣጥም ከመነሻው ልዩነት ፈጠራ አንዱ ወገን ጨረታ ማውጣቱ ራሱ የቴክኒክ ማሟያ ዝርዝር ስፔስፊኬሽን ማውጣትን ስለሚጠይቅይህን ለመሥራት የሚረዳ የውጭ አማካሪ ይምጣና ያግዝ ቴሌ ብቻውን የሞባይል ስፔሲፊኬሽን የማውጣት አቅም የለውም የሚል ነበር። በሌላ በኩል ደግሞ ስራ አስኪያጅ ያሉበት ሌላው ወገን ቴሌ ራሱ በፔሲፊኬሽኑን ያወጣልብሎ ወሰነ። ለዚህም የሞባይል ክፍል ኃላፊው አቶ አማረ የሚመሩት አጅካል ስፔሲፊኬሽኑን ያውጣ አለ። ይህ ወገን ባለው መሠረትም ጉዞው ተጀመረስፔሲፊክሽኑ ተዘጋጀ የተሰጠውም ምክንያት ጉዳዩ አስቸኳይ ነው አጣዳፊነው የሚል ሆነ።</p>

<p>ይህ ከፍተኛ ኃላፊነት የተሰጠው የሞባይል ክፍል ተጠሪነቱ የኢንፎርሜሽን ቴክኖሎጂና አዳዲስ አገልግሎቶች (ለአይቲ ኤንድ ኒው ስርቪሥ) መምሪያ ነበር። በዚህ መሠረት ክፍሉ የሚያቀርበው ስፔሲፊኬሽን ለአመራር የሚቀርበው በዚሁ መምሪያ በኩል መሆን ነበረበት። ሆኖም የመምሪያው ኃላፊ ቀደም ብለው በመምሪያቸው ሥር ያለ ክፍልም ሆነ ራሱ መምሪያው ስፔሲፊኬሽን የማዘጋጀት አቅም የለውም ብለው በማመናቸው ጉዳዩን ተቃውመውት ስለነበር በሞባይል ክፍል የተዘጋጀው ስፔሲፊኬሽን መመሪያውን ዘሎ ለአመራሩ ቀረቡ። አመራሩም እንደተለመደው ጨረታውን ለሚከታተለው ለግዢ ኮሚቴ መራው።</p>

<p>የግዢ ኮሚቴው ግን ስፔሲፊኬሽኑ ብቁ አይደለም አልተሟላም ብሎ ተቃወመ። በዚህ አለመግባባት ኮሚቴውን ተቃውሞ ሥራ አስኪያጅም የግዢ ኮሚቴውን ተቃውሞ ሥራ አስኪያጁን ደግፎ ጨረታው ይውጣ ሲል ወሰነ። በውሳኔውም መሠረት ጨረታው ይፋ ተደረገ። ተጫራቾች ቀረቡ የቴክኒክ ግምገማ እየተካሄደ እያለ ጨረታው ጉድለት እንዳለበት እንዳልተሟል ተጠቅሶ ጉዳዩ እንደገና ተነሣ። ሁሉም ጉድለት መሆኑን አመነ ስፔስፊኬሽኑ ጂፒአሬስን እንዳለበት እንዳልተሟላ ተጠቅሶ ጉዳዩ እንደገና ተነሣ። ሁሉም ጉድለት መኖሩን እስፔስፌኬሽኑ ጂፒአሬስን እንደማያካትት ታወቀ። በዚህ ምክንያት ጨረታውን ለተሳታፊት ሁሉ በየአድራሻቸው ተጨማሪ የደብዳቤ ማብራሪያ ተላከላቸው። ጂፒአሬስ ያለበት ተብለው። ጂፒአሬስ ማለት በርካታ የሞባይል አገልግሎትን ሊያስተናግድ የሚችል ዘመናዊ ሲስተም ነው።</p>

<p>ያጫራቾች የጨረታ ምላሻቸውን እንደገና አቀረቡ። የቻይናው ዜድድቲዑ(ዝተ) ምንም ጂፒአሬስ ሳይኖረው አለኝ አለ። የአገሩ ኩባንያ ሁዋይ ኸረ የለውም ሠርቶም አያውቅም ብሎ ለቴሌ ፃፈ። ቴሌም ተጫራቾችም በተለያየ መንገድ ተቃውሞ አሰሙ። አድማጭስ ጠፋ አሁንም ለሁለት መከፋፈል መጣ ግዢ ዶሚቴ ተቃወመ ዜድቲኢ መስፈርቱን አያሟላም አለ። በዚህ ወቅት የተከሰተውን ልዩነት ቦርዱ ማዳመጥ ስላስፈለገ እንዲያውም ግዢ ኮሚቴ የሚባል አላነጋግርም ብሎ ማኔጅመንቱ ያሟላል ያለውን ብቻ ስምቶ ድጋፍን ሰጠ ግዢ ኮሚቴ ተገለለ ቦርዱ ከሥራ አስኪያጁና ቴክኒካል ስፔስፊኬሽን ካዘጋጀው ካዘጋጀው ከሞባይል ክፍል ኃላፊው ጋር ብቻ በመነጋገር ለዜድቲኢ ድጋፉን ሰጠ።</p>

<p>ሆኖም ግን በተለያዩ አቅጣጫዎችና መገናኛ ብዙሀን ጉዳዩ ይፋ ስላወጣ ለአንድ አሸናፊ ብቻ ይሰጣል የተባለው ጨረታ በመጨረሻ ለሁለት ተከፈለና ግማሹን ዜድቲኢ ግማሹናልማቴል ይሥሩት የሚል ሀሳብ እንደ አዲስ ቀርቧል። ይህም ለመጽደቅ በመጠባበቅ ላይ ይገኛል።</p>

<p>ስለሂደቱ ያነጋገርናቸው ባለሞያዎች ሲናገሩ ይህ ጨረታ አመት አልፎታል አወዛጋቢም ሆኗል በአንድ ዓመት ውስጥም አዲስ ቴክኖሎጂ መርጧዋል ዋጋም ቀንሷል ስለዚህም ቴሌን የሚያዋጣው በተነካካ እጁም የሚያጠራው ከአዲስ ቴክኖሎጂ ላይ የተመሠረተ አዲስ የጨረታ ሂደት ሲጀምር ብቻ ነው ብለዋል።</p>

<p>200.000ደንበኛ የሚያስተናግደው የጨረታ ሂደት ይህን መልክ ሲይዝ በጐን በኩል ደግሞ ቀደም ብሎ የገባው ኤሪክስን ሥራ መስራቱን አላቋረጠም በሌላ በኩል ተወዳዳሪ ተጫራች ነው።</p>

<p>ለአምስት ዓመት ይበቃል የተባለው የ36.000 ደንበኛ ሞባይል 24 ሺህ ላይ በዛን ሲልና ሌላ 200 ሺህ ደንበኛ የሚያስተናግድ ጨረታ ከኤሪካስን ጋር በመነጋገር 36 ሺውን ወደ 60 ሺህና በ60 ሺህ መካከል ላለው ልዩነት ብቻም ኤሪክስን ስድስት ሚሊዮን ዶላር ተከፈለው። እንደሚታወቀው ተጨማሪሞባይሎች ለደንበኞች ተሰጡ። ይህም 60 ሺህ ሳይደርስ 50 ሺህ ላይ ወገቤን አለ። እንደገና ሁለተኛ ዙር መደናገኝ መጣ። አሁንም እንደገና የ200ሺህ መስመር ጨረታ እየተካሄደ እያለ አሁንም የሞባይሉ አቅም እንዲጨምር በሚል ኤሪክስንም የተወሰነ ማሻሻያ እንዲያደርግ በመጨረሻው ምዕራፍላይ ይገኛሉ።</p>

<p>በዚህ ሁኔታ ውስጥ እያለ የሥራ አስኪያጅ ለውጥ የተደረገለት ቴሌ በቅርቡ ይፋ በሆኑት ድርጊቶች መነሻነት ሒሰብ በገለልተኛ ተቋም እንዲመረመር ሐሳብ ቀርቧል። በመሠረተ ልማት ሚኒስቴር አካባቢ ቀረበ የተባለው ይህ ሐሳብ ተግባራዊ ከሆነ ተጨማሪ መረጃዎች ሊገኙ እንደሚችሉ ይታመናል።</p>

<p>ሕገወጥ ሳተላይቶችን ተክለው ሲሠሩ ነበሩ ተብለው በጥርጣሬ የተያዙት ሰዎች ጉዳይ በፍርድ ቤት በመታየት ላይ ባለበት ባሁኑ ወቅት ለቴሌም ለተጠርጣሪዎቾ ይሰሩ የነበሩ ሰዎች እንዳሉ የሚጠቁሙ መረጃዎችን ለዝግጅት ክፍላችን ያደረሱ አስተያየት ሰጪዎች አሉ። የአዲስ አበባ ዩኒቨርሲቲ የቴክኖሎጂ ፋኩልቲ ተማሪዎች በቴሌ የሥራ ላይ ትምህርት ሲሠሩ ስለጉዳዩ ጥርጣሬ እንዳላቸው ጠቁመው እንደነበር ምንጮቻችን ጠቅሰዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ጥር 5 ቀን 1995</a></p>

</body>
</html>	
