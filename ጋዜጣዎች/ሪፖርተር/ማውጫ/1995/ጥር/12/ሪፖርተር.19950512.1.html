<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአ.አ። የሽግግር መስተዳድር ሐሙስ ሥራ ይጀምራል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የአ.አ። የሽግግር መስተዳድር ሐሙስ ሥራ ይጀምራል</h2>


<p>የአዲስ አበባ የሽግግር መስተዳድር ሐሙስ ጥር 15 ቀን በይፋ ሥራውን ይጀምራል። የመዋቅር ማስተካከያውና የበታች ሠራተኞች መረጣና ምደባ ተጠናቋል።</p>

<p>የሽግግር መስተዳድሩ በአቶ አርከበ የሚመራ መሆኑ ቀድሞ የታወቀ ቢሆንም የከተማዋ ዋናና ምክትል ሥራ አስኪያጅ እነማን መሆናቸው በምስጢር ተይዟል።</p>

<p>ጥር 8 ቀን በተወካዮች ምክር ቤት በጸደቀው የከተማዋ የሽግግር ቻርተር መሠረት ያካሄዳል የተባለው የሽግግር መስተዳድሩ ከአራቱ የኢህአዴግ አባል ድርጅቶች የተውጣጡ አባሎች ይኖሩታል። እስከአሁን ተወካዮቹን ያልላከው ድኢሕዴግ በቅርቡ 10 ሰዎችን ለመስተዳድሩ ወክሎ መላኩ ታውቋል።</p>

<p>ከተማዋ በአዲስ መልክ የምትዋቀርበት መንገድ ተዘጋጅቶ አልቆ የተወሰኑ ቦታዎች ላይ ሰዎች መመደባቸው ታውቋል። ለስድስት ክፍለ ከተማዎች ከሚመደቡት 60 አመራሮች መካከል ከግማሽ ለሚበልጡት ቦታዎች ሰው ያልተመደበ ሲሆን በየደረጃው ባለው መስተዳድር ከነበሩ ኃላፊዎች ከ20 ያላነሱ በሽግግር መስተዳድሩ ከቀበሌ ጀምሮ በኃላፊነትና በልዩ ልዩ ቦታ እንዲሰሩ መመደቡን ምንጭቻችን ገልፀዋል። እስከ ረቡዕ ድረስ ከሁሉም ቢሮዎች ኃላፊዎች እንደሚመደቡ የጠቆሙት ምንጮች በዚህ አካባቢ የኃላፊዎችለውጥ መደረጉ እንደማይቀር ገልፀዋል።</p>

<p>ለጉዳዩ ቅርበት ያላቸው ሌሎች ምንጮች በበኩላቸው ከአዲሱ አወቃቀር ጋር የሚሄዱ አዳዲስ አዋጆች በረቂቅ ደረጃ መዘጋጀታቸውንና በቅርቡ በሽግግር መስተዳድሩ እንደሚፀድቁ አስታውቀዋል።</p>

<p>በቀድሞው መስተዳድር የግምገማ ወቅት በማንኛውም የሥራ ኃላፊነት እንዳይሰሩ የተወሰነባቸው ግለሰቦች በፊት ይሰሩበት ወደነበረው ሙያዊ ሥራቸው እንዲመለሱ ደብዳቤ ተፅፎላቸዋል። ከደረጃቸው ዝቅ ብለው እንዲሰሩ የተወሰነባቸው ደግሞ በአብዛኛው በየቀበሌያቸውና በየክፍለከተማው ተመድበው እንዲሰሩ ተወስኗል።</p>

<p>በዚህም መሠረት በመስተዳድሩ የኢኮኖሚ ዘርፍ ከነበሩት መካከል አቶ ብርሃኑ ከፍተው በሚኖሩበት ቀበሌ ሊቀመንበር ሆነው እንዲሰሩ ሲወሰን ቀሪዎቹ የዘርፉ አባላት ሙያዊ ሥራቸውን እንዲሰሩ ይደረጋል ተብሏል። በአስተዳድር ዘርፍ ከነበሩትም አቶ ካሊድ አብዱራህማን በልደታ ከፍለከተማ የፕሮፓጋንዳና ቅስቀሳ ክፍል ውስጥ እንዲሠሩ መመደባቸውን ምንጮቻችን ጠቅሰዋል። አቶ ኃይሉ ደቻሳ የመኖሪያ ቀበሌያቸው ሊቀመንበር ይሆናሉ። ምንጮቻችን እንደሚሉት ከማኅበራዊ ዘርፍ አባላትም አቶ ገብሩ ገ/ሕይወት ወደቀድሞ የመምህርነት ሥራቸው እንደሚመለሱ ደብዳቤ ሲፃፍላቸው ሊሻን ሰለሺ ባሉበት ክፍለ ከተማ የፕሮግራም ዘርፍ ኃላፊ እንዲሆኑ ተመድበዋል።</p>

<p>ወ/ሮ ስመኝ ውቤ በሚኖሩበት ቀበሌ ሊቀመንበርነት እንዲሰሩ መወሰኑን የገለፁት ምንጮች የመስተዳድሩ ጽ/ቤት ኃላፊ የነበሩት አቶ ፋንታ መኮንን ዝቅ ብለው በክፍለከተማ የአስተዳደር ሥራ እንዲሰጣቸው መታሰቡን አስታውቀዋል። የመስተዳድሩ የሕዝብ ግንኙነት ኃላፊና የአቶ አሊ አማካሪ የነበሩት አቶ ጤናአዳም ዘውዴ በሙያቸው ብቻ በሚኖሩበት ክፍለ ከተማ እንዲሰሩ ተወስኗል።</p>

<p>ወደቀድም የዞን ኃላፊዎች ስንመጣም የዞኑ ሊቀመንበር በልደታ ክፍለ ከተማ የፕሮፓጋንዳና ቅስቀሳ ምክትላቸው ደግሞ የፖለቲካ ድጋፍ እንዲሰጡ ተወስኗል። አቶ ጌታቸው ሺበሺ ወደነበሩበት የግንግድና ኢንዱስትሪ ቢሮ በመኡያቸው እንዲሰሩ የሚመለሱ ሲኖን የዞኑ ማኅበራዊ ዘርፍ አባል የነበሩት ወ/ሮ የሺወርቅ ወደነበሩበት የመምህርነት ሙያ ይመለሳሉ። የማህበራዊ ዘርፉ ኃላፊ የበበሩት አቶ ተስፋዬ ብርሀኔም በተመሳሳይ ወደነበሩበት የመምህርነት ሙያ እንዲመለሱ ሆኖ ያልተጣሩ ጉዳዮቻቸው እንዲጥኣሩ ተወስኗል። የኢኮኖሚ ዘርፍ ኃላፊው አቶ ኪሮች ለጊዜው የሚኖሩበት ቀበሌ ሊቀመንበር እንዲሆኑ በተመሳሳይም የሚጣሩባቸው ጉዳዮችም እንዲታዩ ተወስኗል። የተቀሩት የዞኑ መስተዳድር አባላት በሙሉ ወደ ሥራቸው ይመለሳሉ።</p>

<p>ከዞን 2 ከአቶ ሚፍታህ አብዱ በክፍለ ከተማ ቦታ ይሰጣቸዋል። ከድርጅት አባልነት የተባረሩት በሙሉ ደግሞ ወደ የሙያ ሥራቸው ይመለሳሉ።</p>

</p>በዞን ሦስትም እንዲሁ አቶ ሲሳይ ወ/ሮ ሐዚዛንና አቶ ስሜ ትእዛዙ በየቀበሌያቸው ተመድበው እንዲሰሩ ሁሉም ከመረጣቸው በፊት ወደ ነበርሩበት የሙያ መተዳደሪያዎች እንዲመሰሉ ተወስኗል።</p>

</p>በዞን 4 አቶ ገ/ትንሣኤ እና አቶ ጥላሁን መንገሻ በአዲሱ መዋቅር ቦታ የሚሰጣቸው ሲሆን የዞኑ ሊቀመንበርር የነበሩት አቶ ንጉሤም ላልተወሰነ ጊዜ በተመሳሳይ መልኩ ሥራ ይሰጣቸዋል። በዞን 5 አቶ ከበደ እና አቶ ልዑል ሰገድ የምሩ በዞን 6 ደግሞ አቶ መስፍን እና ወ/ሮ መስከረም በአድሱ መዋቅር ቦታ የሚሰጣቸው ብቸኛ የቀድሞ አመራሮች ሆነዋል።</p>

</p>በሁሉም ወረዳዎች ዝቅ ብለው እንዲሰሩ በግምገማ የተወሰነባቸው ኃላፊዎች በየቀበሌው በድጋፍ ሰጪነት እንዲሰሩ ሲወሰን በቀበሌ ደረጃ የነበሩት በአብዛኛው እንደሚባረሩ ከምንጮቻችን ዘገባ ለመረዳት ተችሏል። ደግሞ ወደ ቀድሞ ሥራቸው እንዲመለሱ ደብዳቤ እየተፃፈላቸው ናቸው።</p>

</p>አራቱም በሮች ተከፍተው ባለአሽከርካሪዎች ሦስት ብር እየከፈሉ በቅጥር ግቢው እንዲያቆሙ ያደረገው አዲሱ መስተዳድር በአገልግሎት አሰጣጡ ላይ ከፍተኛ መሻሻል ለማድረግ ማቀዱን ቅርበት ያላቸው ምንጮች ገልፀዋል።</p>

</p>በዚህም ከመኪና ማስመጣት ጋር የተያያዘ ሥራ የሚያከናውኑ የግል ድርጅቶች በቅርቡ የመኪና ምርመራ በማድረግና ቦሎ በመስጠት ስራ እንደሚሰማሩ ተገልጿል። በክልሉ ትራንስፖርትና መገናኛ ቢሮ ብቻ ሲካሄድ የቆየው ይኸው የመኪያው ምርመራና ቦሎ የመስጠት አገልግሎት በግል መስክም እንዲሰራ የወሰነው መስተዳድር አሠራሩን በቅርቡ እንደሚጀምር ታውቋል ይህም በባለአሽከርካሪዎች ላይ የሚደርሰውን እብግልት እንደሚያስወግድ ይጠበቃል።</p>

</p>በሌላ በኩል አፍሪካ ኅብረት የመሪዎች ጉባኤ ዝግጅት ጋር በመጧጧፍ ላይ ያለው የዋና ዋናና የመጋቢ መንገዶች እድሳትና ከተማዋንየማስዋብ ሥራ በቀጣይነትም የሚካሄድ እንደሚሆን አንድ የመስተዳድሩ ከፍተኛ ኃላፊ ለሪፖርተር ገልፀዋል። አዲሱ መስተዳድር ተከታታይ ሹመቶችን በየጊዜው በመገናኛ ብዙሀን ለሕዝብ ይፋ ለማድረግ ማቀዱን ከደረሱን ዘገባዎች ለመረዳት ተችሏል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ጥር 12 ቀን 1995</a></p>

</body>
</html>	
