<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ለአዲስ አበባ ዩኒቨርስቲ ብሔራዊ ግብረኃይል ሊቋቋም ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ለአዲስ አበባ ዩኒቨርስቲ ብሔራዊ ግብረኃይል ሊቋቋም ነው</h2>


<p>ከመንግሥት ጋር ቅራኔ ውስጥ የገባውንና አዲስ ፐሬዚዳንት የተሾመለትን የአዲስ አበባ ዩኒቨርትሲቲን በአዲስ መልክ ለማደራጀትና ለመምራትብሔራዊ ግብረኃይል ሊቋቋም ነው። በርካታ መምህራን የሥልጣንና የሥራ መልቀቂያ እያቀረቡ ነው። </p>

<p>በመንግሥትና በዩኒቨርሲቲው አመራር መካከል በተፈጠረው አለመግባባት የዩኒቨርሲቲውን አመራር እስከመልቀቅ በደረሰበትና የዩኒቨርሲቲውን አመርርራር አጠቃላይ ሁኔታ ግልጽ ባልሆነበት በዚህ ወቅት ይቋቋም የተባለው ብሔራዊ ግብረኃይል 26 አባላት እንደሚኖሩት የምንጮቻችን መረጃ ይጠቁማል። ግብረሃይሉ ሁሉም ሚኒስቴር መ/ቤቶች የሚወክሉበት ሲሆን በተጨማሪም ብሔራዊ ክልላዊ መንግሥታት በአባልነት የሚገኙበት ነው። የኢትዮጵያ ንግድ ምክር ቤቶች፣ የኢትዮጵያ ሳይንስና ቴጅኖሎጂ ኮሚሽን፣ የሲቪል ኮሌጅ ቱሪዝም ኮሚሽን፣ የኢትዮጵያ ዓለም አቀፍ የስላምና ልማት ተቋም፣ የኢትዮጵያ የውጪ ንግድ ማስፋፊያ ኤጀንሲ፣ ብሔራዊ ባንክ፣ የኢትዮጵ የዓለም አቀፍ የሰላምና ልማት ተቋም፣ የኢትዮጵያ ንግድ ምክር ቤት እና ታዋቂ ግለሰቦች፣ በአባልነት ይሳተፋ ተብልዋል። ከነዚህ መካከል ፕሮፌሰር ጀማል አብዱልቃድር፣ ዶ/ር መስፍን ሚናስ፣ አቶ ሽመልስ አዱኛ፣ እና ወ/ሮ መአዛ አሸናፊ እንደሚገኙበት ምንጮቻችን ገልፀዋል።</p>

<p>በቅርቡ ይፋ ይደረጋል ተብሎ የሚጠበቀው ይህ ግብረ ኃይል ዩኒቨርሲቲውን እንዴትና ወዴት እንደሚመራው ከወዲሁ በግልጽ የተቀመጠ አሰራር ካለመኖሩም በተጨማሪ አዲስ የተሾሙት ፕሬዚዳንት በግብረ ኃይሉ ውስጥ ስለሚኖራቸው ሚና የታወቀ ነገር እንደሌለ ምንጮቻችን ጠቁመዋል።</p>

<p>በተያያዘ ዜና የዩኒቨርሲቲው በርካታ መምህራን የሥልጣንና የሥራ መልቀቂያ እያቀረቡ መሆናቸው ታውቋል። በዚህም የህክምና ፋኩልቲ ዶ/ር አቡበከር እና የሳይንስ ፋክሊቲ ዲን ፕሮፌሰር አፈወርቅ እንዲሁም ፕሮፌሰር ሞገሴ አሸናፊ የመልቀቂያ ጥያቄያቸውን አቅርበዋል። በደብረዘይት የእንሰሳት ሕክምና ፋኩልቲ በሕንፃ ኮሌጅ (ደቡብ ፋኩሊቲ) በቢዝነስፍና ኢኮኖሚክስ ፋኩልቲ ያሉ ኃላፊውችና መምህራንም ተዋዋይ የሥራ መልቀቂያ እያቀረቡ መሆናቸው ምንጮቻችን ይገልጻሉ።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ታህሳስ 14 ቀን 1995</a></p>

</body>
</html>	














