<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሙሉጌታ ገ/ሕይወት (ጫልቱ ከሕወሓት/ኢሕአዴግ አመራርና አባልነት በፈቃዳቸው ለቀቁ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ሙሉጌታ ገ/ሕይወት (ጫልቱ ከሕወሓት/ኢሕአዴግ አመራርና አባልነት በፈቃዳቸው ለቀቁ</h2>


<p>ከሕወሐትና ከኢሕአዴግ ነባር አባላት አንዱ የነበሩትና የሕወሓት ማዕከላዊ ኮሚቴ አባል ሆነው ለረጅም ጊዜ ሲያገለግሉ የቆዩት አቶ ሙሉጌታ ገ/ሕይወት (በተለምዶ ጫልቱ በመባል የሚጠሩት በገዛ ፈቃዳቸው ከሕወሐት ማዕከላዊ ኮሚቴ አባልነትና በአጠቃላይ ከሕወሐት አባልነት ስንብት ጠይቀው መሰናበታቸውን ምንጮች ጠቆሙ።</p>

<p>እንደምንጮቹ ዘገባ ከሆነ አቶ ሙሉጌታ (ጫልቱ) ከድርጅቱ አባልነት የመውጣት ሐሳባቸውን ቀደም ብለው ያሳወቁ ቢሆንም በመጨረሻ በቅርቡ ውሳኔያቸውን ለሕወሐት ሊቀመንበር ለአቶ መለስ ዜናዊ በጽሑፍ እንዳሳወቁና አቶ መለስም እንደተቀበሉዋቸው ታውቋል። ሆኖም ይህ ዜና እስከተጠናቀረበት ጊዜ ድረስ አቶ ሙሉጌታ የንብረት ርክክብ አድርገው አለማጠናቀቃቸውን ምንጮቻችን ገልፀዋል።</p>

<p>አቶ ሙሉጌታ የመጨረሻ ውሳኔያቸውን ያሳወቁት ከሁለት ሳምንት በፊት ስለነበር በቅርቡ በተካሄዱት የሕወሐትና የኢሕአዴግ የማዕከላዊ ኮሚቴ ስብሰባዎች እንዳልተሳተፉ ታውቋል። አቶ ሙሉጌታ በድርጅቱ ውስጥ ወጣትና ብሩህ አመለካከት አላቸው ተብለው በድርጅቱ ሊቀመንበር በአቶ መለስዜናዊ ከሚሞገሱትና ለሊቀመንበሩም ቅርበት ካላቸው ሰዎች አንዱ እንደነበሩ ምንጮቻችን ገልፀዋል።</p>

<p>አቶ ሙሉጌታ በተልዕኮ ትምህርት በቢዝነስ አስተዳደር የማስትሬት ዲግሪያቸውን ያገኙ ሲሆን ለከፍተኛ ትምህርታቸው በሆላንዱ አምስተርዳም ዩኒቨርሲቲና በአሜሪካው ሐርቫርድ ዩኒቨርሲቲ የትምህርት ዕድል ማግኘታቸው ታውቋል።</p>

<p>አቶ ሙሉጌታ ከድርጅቱ የወጡበትን ትክክለኛ ምክንያት ለማወቅ ባደረግነው ጥረት አቶ ሙሉጌታም ሆነ በድርጅቱ በኩል የሚመለከታቸውን ሰዎች ለማግኘት ባለመቻላቸው ተጨማሪ መረጃ ለማቀረብ አልቻልንም።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር መጋቢት 15 ቀን 1995</a></p>

</body>
</html>	














