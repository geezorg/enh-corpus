<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በውጭ ጉዳይ ሚኒስቴር የኃላፊዎች ለውጥ እየተደረገ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በውጭ ጉዳይ ሚኒስቴር የኃላፊዎች ለውጥ እየተደረገ ነው</h2>


<p>የውጭ ጉዳይ ሚኒስቴርን የሥራ አፈፃፀም ለማሻሻል ይካሄዳል ተብሎ ሲጠበቅ የነበረው የአዳዲስ ኃላፊዎች ምደባ በዳይሬክቶሬቶች ተጀመረ።</p>

<p>በዚህ አዲስ ምደባም የኦሕዴድ ማዕከላዊ ኮሚቴ አባል የሆኑት አቶ ሱሌማን ደደፎ በአምባሳደር ማዕረግ የሚኒስትሩ ልዩ ጽ/ቤት (ካቢኔ) ኃላፊና አማካሪ ሆነው ተሹመዋል። ቀደም ሲል ይህ ቦታ በቅርቡ የሥራ መልቀቂያቸውን ባቀረቡት በአቶ የማነ ኪዳኔ (ጃማይካ) የተያዘ ነበር።</p>

<p>በአዲሱ የውጪ ጉዳይ ሚኒስቴር ድልድል የፕሬስ ዳይሬክቶሬት ኃላፊ የነበሩት አቶ መስፍን እንድርያስ ከቦታቸው ተነስተው አቶ ሰለሞን አበበ ተተክተዋል። በአምባሳደርነት ማዕረግ የዳይሬክቶሬቱ ኃላፊ የሆኑት አቶ ሰለሞን በቀድሞው የአዲስ አበባ መስተዳደር የባህልና ማስታወቂያ ቢሮ ኃላፊ ነበሩ።</p>

<p>የአፍሪካ ዴስክ ዳይሬክቶሬት ኃላፊ የሆኑት አምባሳደር ቆንጂት ሥነጊዮርጊስ ባሉበት እንዲቀጥሉ ተወስኗል። በተጠባባቂነት የእስያና የመካከለኛው ምስራቅ ዴስክ ዳይሬክቶሬት ኃላፊ የነበሩት አቶ አዲስ ድልነሳ እና የአውሮፓ፣ የአሜሪካና የአውስትራሊያ ዳይሬክቶሬት ተጠባባቂ ኃላፊ የነበሩት አቶ ግሩም አባይ በአምባሳደርነት ማዕረግ ዋና ኃላፊዎች ሆነው እንዲሰሩ መወሰኑን ምንጮች ጠቁመዋል። ይሁንና አሁንም ኃላፊ ያልተሾመባቸው ዴስኮች እንዳሉ ምንጮቻችን ሳይጠቅሱ አላለፉም። የኃላፊዎች ምደባና ቅየራም እንደሚቀጥል ለመረዳት ተችሏል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ጳጉሜን 3 ቀን 1995</a></p>

</body>
</html>	














