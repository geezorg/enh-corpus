<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አሥሩ የአዲስ አበባ ክፍለ ከተማዎች ታውቀዋል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">አሥሩ የአዲስ አበባ ክፍለ ከተማዎች ታውቀዋል</h1>


<p>በአዲስ አበባ በሚካሄደው የመዋቅር ማስተካከያ የሚፈጠሩት አሥር ክፍለ ከተማዎች ዝርዝር ታውቋል። 180 ቀበሌዎችና 23 የገበሬ ማኅበራት ይኖራሉ። በተያያዘም በወረዳና በቢሮ ደረሃ የሚሰጡት የግንባታ ፈንድ ዓይነቶች ተለይተዋል።</p>

<p>አሥሩ ክፍለ ከተማዎች አራዳ፣ አዲስ፣ ከተማ፣ ልደታ፣ ጨርቆስ፣ የካ፣ ቦሌ፣ አቃቂ፣ ቃሊቲ፣ ንፋስ ስልክ፣ ላፍቶ፣ ኮልፌ፣ ቀረንዮ፣ እና ጉለሌ፣ ሲሆን በቅደም ተከተላቸው እያንዳንዳቸው 16፣17፣16፣19፣19፣19፣12፣22፣23፣22፣ቀበሌዎችን በሥራቸው ይይዛሉ። በስፋት ደረጃ ትልቁ 70642 ሄክታር ስፋት ያለው የቦሌ ክፍለ ከተማ ነው። ትንሹ ደግሞ 551.3 ሄድታር የሆነወ2 የአዲስ ከተማክፍለ ከተማ ነው።</p>

<p>ጥናቱ እንደሚያመለክተው በሕዝብ ጥግግት በአዲስ ከተማ ክፍለ ከተማ በአንድ ሄክታር 477 ሰው በአቃቂ ቃሊቲ ደግሞ 21 ሰው ይኖራል። በየካ 4 በቦሌ 8 በአቃቂ ቃሊቲ 7 በንፋስ ስልክ ላፍቶ ደግሞ 4 የገበሬ ማኅበራትም ይኖራሉ።</p>

<p>የመሪ ፕላን ክለሳ ፕሮጀክት ጽ/ቤት ለውይይት ባቀረበው ጥናት መሠረት እስከ አራት ፎቅ ድረስ የሚኖራቸው የመኖሪያ የንግድና የቢሮ እንዲሁም የአስተዳደር ሕንፃዎች የግንባታ ፈቃድ በወረዳ የሥራና ከተማ ልማት መምሪያ ይስጣል። ሁሉንም ዓይነት የማምረቻና የማከማቻ ሕንጻዎች የጤና የትምህርት የኅብረተሰብ ግልጋሎት የመዝናኛና የስፖርት ሕንጻዎችና ማዕከላት የሪል ኢስቴትና የኪራይ ቤቶች ልማት ከአራት ፎቅ በላይ የሆኑ ማንቸውም ሕንፃዎች ደግሞ በከተማዋ የሥራና ከተማ ልማት ቢሮ ፈቃድ የሚሰጣቸው ይሆናሉ። የግንባታ ፈቃዱን ለማግኘት የሚያስፈልጉት ቅድመ ሁኔታዎች በጥናቱ ተዘርዝረዋል። ከግንባታ ጋር በተያያዘ ከዚህ ቀደም ለተለያዩ አካባቢዎች ተወስኖ የነበረው ዝቅተኛ የሕንጻ ከፍታ (ፎቅ) ብድጋሚ ተከልሶ ዝቅ እንዲል መደረጉንም ምንጮቻችን ገልጸዋል።</p>

<p>በሌላ በኩል የተጠቀሰው የመወያያ ሰነድ የመካነ መቃብርና የአምልኮ ቦታዎችን የሚከታተል መንግሥታዊ አካል እና ወጥ የቦታ አመዳደብ ሥርዓት አለመኖሩን በዋነኛ ችግር ጠቅሶ በረጅም ጊዜ የመካነ መቃብር አገልግሎት ሙሉ በሙሉ የማዘጋጃ ቤት አገልግሎት የሚሆንበት ሁኔታ እንደሚመቻች ይገልጻል። ውደፊት የሚደራጁ የመቃብር ቦታዎች እና አሁንም ከአምልኮት ተቋማት ቅጥር ግቢ ውጪ የሚገኙ ነባር የመቃብር ቦታዎች አስተዳደርከሃይማኖት ተቋማት ተጽዕኖ ነጻ መሆን እንዳለባቸው በጥናቱ ተጠይቋል።የግል ባለሀብቶች የመካነ መቃብር አገልግሎት በመስጠት እንዲሳተፉ የሚጋብዘው ይኸው ጥናት አቅምና ፍላጐት ላላቸው እድሮችና የኅብረተሰብ ክፍሎችም መስተዳድሩ ድጋፍ እንደሚሰጥ አስታውቋል።</p>

<p>የማምለኪያ ቦታዎችን በተመለከተ በቀረው መወያያ አዲስ የማምለኪያ ቦታ ለመስጠት የሚያስችሉ ሦስት መስፈርቶች ቀርበዋል። መስፈርቱ በአካባቢው ከሚገኝ ተመሳሳይ ነባር ማምለኪያ ቦታ ቢያንስ በሦስት ኪሎ ሜትር መራቁን ቦታው በሚሰጥበት አካባቢ ቢያንስ 4000 የእምነቱ ተከታዮች መኖራቸውን እና እቅዱ ከከተማዋ አጠቃላይ ፐላን ጋር የማይጋጭና በአጃባቢው ከማምለኪያ አገልግሎት ጋር አብረው የማይሄዱ እንቅስቃሴዎች አለመኖራቸው እንዲረጋገጥ ይጠይቃል። አንድ የማምለኪያ ቦታም ከ3000 እሰከ 5000 ካሬ ሜትር ስፋት እንዲኖረው ሀሳብ ቀርቧል።</p>

<p>ለጉዳዩ ቅርበት ያላቸው ምንጮቻችን እንደሚሉት ይህ የመሪ ፓላን ክለሣ ፕሮጀክት ጽ/ቤት ያቀረበው ማጠቃለያ ሐሳብ በአብዛኛው ተቀባይነት አግኝተዋል። በጉዳዩ ላይ አዲሱና ተሰናባቹ የከተማዋ መስተዳድር መወያየተቸውንም ለማወቅ ተችሏል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ኅዳር 30 ቀን 1995</a></p>

</body>
</html>	














