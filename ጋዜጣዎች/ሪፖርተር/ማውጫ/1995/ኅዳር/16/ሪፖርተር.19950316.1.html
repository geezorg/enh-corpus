<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አዲስ አበባ ዘጠኝ ቢሮዎች፣ 11 ባለሥልጣናትና ኤጀንሲዎች እንዲኖሯት ሐሳብ ቀረበ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">አዲስ አበባ ዘጠኝ ቢሮዎች፣ 11 ባለሥልጣናትና ኤጀንሲዎች እንዲኖሯት ሐሳብ ቀረበ</h2>


<p>የአዲስ አበባ ከተማ መስተዳድር በአዲሱ አደረጃጀት ዘጠኝ ቢሮዎች አራት ባለሥልጣናት፣ ስድስት ኤጀንሲዎች፣ ሦስት ኮሚሽን፣ እንዲኖረውና አራት ክፍሎች በቦርድ እንዲመሩ ሐሳብ ቀረበ። ሐሳቡ የቀረበው ተሰናባቹ መስተዳድር (ካቢኔ) እና ተተኪው ካቢኔ በጋራ በማካሄድ ላይ ባሉት የጋራ ስብሰባ ላይ ነው።</p>

<p>በሳምንቱ መጨረሻ በተጣመረው የሁለቱ ካቢኔዎች የጋራ ውይይት ላይ ከአዲስ አበባ ልማትና ማሻሻያ ፕሮጀክት ጽ/ቤት ያቀረበው "የአዲስ አበባ አደረጃጀት ጥናት" እንደሚለው የከተማዋ ማዘጋጃ ቤት (ማዕከል) ዘጠኝ ቢሮዎች ይኖሩበታል። እነዚህም የባህልና ማስታወቂያ የጤና የፋይናንስና የኢኮኖሚ ልማት የአቅም ግንባታ የንግድና ኢንዱስትሪ ልማት ያማኅበራዊና የሲቪል ጉዳዮች የትምህርት እና የሴቶች ጉዳይ ቢሮዎች ናቸው። በጥናቱ እንደሰፈረው የቢሮ ኃላፊዎች የከተማዋ ካቢኔ አባላት ይሆናሉ።</p>

<p>ጥናቱ ከጠቀሳቸው አሥራ አንድ "የማዘጋጃ ቤት ዘርፍ ሥራዎች" አራት ባለሥልጣናት አራት ኤጀንሲዎችና ሦስት አገልግሎቶች አሉ። የመሬት አስተዳደር ባለሥልጣን የመሠረተ ልማትና የግንባታ ሥራዎች ባለሥልጣን የውኃና ፍሳሽ ባለሥልጣን የመንገዶች ባለሥልጣን የመሬት ልማት ኤጀንሲ የቤቶች ኤጀንሲ የትራንስፖርት ኤጀንሲ የእሳትና ሌሎች አደጋዎች አገልግሎት እና የደረቅ ሽሻ አገልግሎት የማዘጋጃ ቤቱ ዘርፍ ሥራዎች ተብለው የተጠቀሱት ናቸው።</p>

<p>በማዕከል ደረጃ ተጨማሪ ስድስት የማዘጋጃ ቤት ድጋፍ ሰጪ አገልግሎቶች እንደሚኖሩ የጠቀሰው ጥናት ዘጠኝ የከተማ ኢንተርፕራይዞችን ዘርዝሯል። ከኢንተርፕራይዞቹ መካከል የሲኒማ ቤቶች አገልግሎት ድርጅት የከተማ አውቶብስ አገልግሎት ድርጅትና የአዲስ አበባ ቄራዎች ድርጅት የሚገኙ ሲሆን ኢንተርፕራይዞቹ በአጠቃላይ እንዲገመገሙና የወደፊት ዕድላቸው እንዲወሰን ሐሳብ ቀርቧል።</p>

<p>በዚህ የጋራ ውይይት ላይ የቀረበው በማዕከል በክፍለ ከተማና በቀበሌየሚሠሩ ሥራዎችን" የዘረዘረ ሌላ ጥናት ለክፍለ ከተማዎች ከሰጣቸው ሥራዎች መካከል የልማት የማኅበራዊና ፓለቲካዊ እንቅስቃሴዎችን መመዝግብ የደረጃ "ሀ" እና "ለ" ግብር ከፋዮችን ግብር መወሰንና መሰብሰብ ለግል ትምህርት ቤቶች የሙያ ብቃት ማረጋገጫ መስጠት የንግድ ፈቃድ መስጠትና፣ መዝግቦ መያዝና ማደስ የከተማ ጥበቃ ማድረግ የትራፊክ ሥነ ሥርዓት ማስከበርና አጥፊዎችን መቅጣት እንዲሁም ከነዋሪው ሕዝብ ጋር የውይይትመድረክ ማዘጋጀት ጥቂቶቹ ናቸው።</p>

<p>በዚህ ጥናት መሠረት የደረሃ"ሐ" ግብር ከፋዮችን ግብር መወሰንና መሰብሰብ የአጸደ ሕጻናት ት/ቤቶችን መከታተል ለቀበሌ ደረጃ ከሚከናወኑ ሥራዎች መካከል ይገኛሉ።</p>

<p>የሙያ ፈቃድና ማረጋገጫ መሰጠት የመዋቅር ጥናት ማከናወን በይግባኝ ጉዳዮች የመጨረሻ ውሳኔ መስጠትና የመሳለሉት በማዕከል የሚሠሩ ተብለውበጥናቱ ተጠቅሰዋል።</p>

<p>በኮሚሽን ደረጃ የሚቋቋሙት የቱሪዝም የስፖርት፣ ወጣቶች እና የፖሊስ፣ ኮሚሽን ናቸው።</p>


<p class="align-center"><a href="/Gazettas/RePorte/info/RePorte.sera.html">ከሪፖርተር ኅዳር 16 ቀን 1995</a></p>

</body>
</html>	
