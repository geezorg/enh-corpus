<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በርካታ ኤርትራዊያን ወደ ሱዳንና ኢትዮጵያ እየተሰደዱ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body bgcolor="#fff8dd">


<h2 align="center">በርካታ ኤርትራዊያን ወደ ሱዳንና ኢትዮጵያ እየተሰደዱ ነው</h2>

<p>በኤርትራ ባለው የፖለቲካ አለመረጋጋት፣ የአፈሳና የግዳጅ ዘመቻ መስፋፋት እንዲሁም በድርቅ የተነሣ በየቀኑ በመቶዎች የሚቆጠሩ ኤርትራውያን ወደ ሱዳንና ወደ ኢትዮጵያ እየተሰደዱ መሆናቸው ታወቀ።</p>

<p>ሱዳን ከኤርትራ መንግሥት ጋር ባደረገችው ስምምነት መሠረት ስደተኞች ወደ ኤርትራ እንዲመለሱ እንጂ ወደ ሱዳን እንዳይገቡ ድንበሮቿን ዘግታ ቆይታለች ነገር ግን የኤርትራ ተቃዋሚ ቡድኖች ባደረጉት ጫና በሮቿን ለስደተኞች መክፈቱዋን አረጋግጠዋል።</p>

<p>በውጭ የሚገኙ የኤርትራ ተቃዋሚ ኃይሎች በየአገሮቹ ለሚገኙ የሱዳን ኤምባሲዎች በጽሑፍና በቃል ባቀረቡት አቤቱታና ተቃውሞ፣ እንዲሁም መስከረም 21 በታላላቅ ከተሞች ሱዳንን በመቃወም ሰላማዊ ሰልፎችን ለማድረግ ባሰሙት ማስጠንቀቂያ የሱዳንን መንግሥት አቋም ማስለወጣቸው ታውቋል። በዚህም ምክንያት በቀይ ባሕር፣ በከሰላና በሌሎችም አካባቢዎች ያሉ መተላለፊያዎች በመከፈታቸው በየቀኑ እስከ 300 የሚደርሱ ኤርትራውያን ወደሱዳን በመግባት ላይ ናቸው። ቁጥራቸው በውል አይታወቅ እንጂ ወደ ኢትዮጵያ የሚሰደዱ ኤርትራዊያንም እየተበራከቱ መምጣታቸውን የሚጠቁሙ ምንጮች አሉ።</p>

<p>በተያያዘ በጅቡቲ የኤርትራ ጉዳይ ፈጻሚ የነበሩት ሐሚድ ዲራር አህመድ የኤርትራን መንግሥት ከድተው ስዊድን ገብተዋል። ባለፈው ሳምንት በሱዳን የኤርትራ አምባሳደር የነበሩት አብደላ አደም በተመሳሳይ ሁኔታ መንግሥታቸውን ተቃውመው ወደ አውሮፓ መሰደዳቸውን መዘገባችን ይታወሳል።</p>

<p>የኤርትራ መንግሥት አምባገነናዊ አገዛዝ ሊስተካከል የሚችል አይደለም በሚል በይፋ ለመቃወም ወደስደት የገቡት የኤርትራ ከፍተኛ ዲፕሎማቶችና መሥራች ታጋዮች ቁጥር እየጨመረ ነው። ቀደም ሲል በተመድና በአውሮፓ ኅብረት የኤርትራ ልዑካን የነበሩ ሰዎች ሥራቸውን ለቀው መሰደዳቸውም ይታወሳል። 15 ከፍተኛ የኤርትራ መንግሥትና የሻዕቢያ አመራሮች መሻሻሎችን በመጠየቃቸው በኢሳያስ መታሰራቸው ይታወቃል።</p>

<p>በኤርትራ ባለው አጠቃላይ ሁኔታ ወጣቶች ከአፈሳና ከግዳጅ ዘመቻ፣ ገበሬዎችና ሴቶች ከድርቁ አደጋ ለማምለጥ፣ የፖለቲካና የዲፕሎማሲ ኃላፊዎች ደግሞ በኢሳይያስ ከመታሰር ለመዳን ስደትን ሁነኛ ምርጫ አድርገው መውሰዳቸውን ያሳያል የሚሉ ታዛቢዎች አሉ። በዚህ ሁሉን አቀፍ ውጥረት ውስጥ የገባው የኢሳያስ መንግሥት ለእሥር የዳረጋቸውን ከፍተኛ አባላት ጥያቄ አድበስብሶ ለማለፍ አለመቻሉን በመጥቀስ የአሁኑንም የስደተኞች መበራከት ከዚሁ ጋር የሚያያይዙ አስተያየት ሰጪዎች ሁኔታው ለተቃዋሚዎቹ ጥሩ አጋጣሚ ሊሆን እንደሚችል ገምተዋል።</p>


<p align="center"><a href="/Gazettas/Reporter/info/Reporter.sera.html">ከሪፖርተር መስከረም 6 ቀን 1995</a></p>

</body>
</html>	
