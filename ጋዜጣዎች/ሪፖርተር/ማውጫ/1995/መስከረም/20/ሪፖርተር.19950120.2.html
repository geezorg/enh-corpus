<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያ ቴሌኮሙኒኬሽን አገልግሎት መንግሥት ከሌላት ከሶማሊያ ያነሰ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኢትዮጵያ ቴሌኮሙኒኬሽን አገልግሎት መንግሥት ከሌላት ከሶማሊያ ያነሰ ነው</h2>


<p>አፍሪካ የሞባይል ቴሌፎን አብዮት በተያያዘችበት ወቅት የኢትዮጵያ የቴሌኮሚኒኬሽን አገልግሎት ጎልቶ የሚታይ ኋላ ቀርነት እያሳየ ነው ተባለ። በለንደኑ ፋይናሽያል ታይምስ ጋዜጣ ማርክ ተርነር የተባሉ ፀሀፊ መስከረም 14 ቀን 1995 ዓ.ም በፃፉት ሪፖርት መንግሥት በሌላት አገር ሶማሊያ እንኳን እያበበ ያለው የቴሌፎን አገልግሎት ኢትዮጵያ ውስጥ ኋላ ቀርና አንገት የሚያስደፋ ነው ብለውታል።</p>

<p>በቴሌኮሙኒኬሽን ዘርፍ የኢትዮጵያን ኋላቀርነት መታዘብ ጊዜ አይወስድም ያሉት ዘጋቢ ይህ የውጭ ጐብኚ ባብዛኞቹ የምሥራቅ አፍሪካ አገሮች ውስጥ በደቂቃዎች ውስጥ አገልግሎት መስጠት የሚጀምር የአገር ውስጥ የሞባይል ቴሌፎን ሂሳብ ሊኖረው ሲችል አዲስ አበባ ሸራተን የንግድ ማዕከል ላይ ለሚያቀርቡት እንዲህ ያለ ጥያቄ የሚሰጥዎት መልስ ትሁት ግን አንገት የሚያስደፋ ነው ብሏል። "እዚህ ቆይታዎ ሁለት ሳምንት ብቻ ነው፤ አይደል? በጣም አዝናለሁ፤ የሲምካርድ ለማግኘት የሚጠብቁት ወረፋ አለ፤ ወረፋው ደግሞ ከቆይታዎ ጊዜ የበለጠ መጠበቅን ይጠይቃል።" ጸሐፊው ይቀጥላሉ።</p>

<p>ከጥቂት ዓመታት በፊት እንዲህ ያለው ሁኔታ ተስፋ ሊያስቆርጥ ይችል የነበረ ቢሆንም ከሰሀራ በታች ባሉ አገሮች ግን ያልተለመደ አልነበረም። ዛሬ ግን የተቀሩት የአህጉሩ አገሮች የሞባይል ቴሌፎንን አብዮት መስፋፋት በተያያዙበበት ወቅት ኢትዮጵያ ጐልቶ የሚታይና የማያሳስት ኋላቀረነቱዋን እያስመሰከረች ነው። ጨርሶ መንግስት በሌላት በጐረቤት አገር ሶማሊያ እንኳን ዘርፉ እያበበ ነው።</p>

<p>"ከሞላ ጐደል ሁሉም የአገሪቱዋ የቴሌኮሙኒኬሽን አገልግሎቶች፣ መደበኛው የቴሌፎን መስመር፣ ሞባይል ኢንተርኔት በሞኖፖል የሚገኙት የመንግስት በሆነው በኢትዮጵያ የቴሌኮሚኒኬሽን ኮርፖሬሽን የማይፈለቀቅ እጅ ነው።</p>

<p>"ጥቂት መሻሻል ቢኖርም እድገቱ ሲበዛ ዝግተኛ ስለመሆኑ ቁጥሮቹ ያለማጠራጠር ያስረዳሉ። በ65 ሚሊዮን ህዝብ አገር እጅግ አብዛኛው አዲስ አበባ ውስጥ የሆኑ ከ500 ሺህ እስከ 600 ሺህ ያህል ብቻ መደበኛ የስልክ መስመሮች አሉ። በአፍሪካ ኢኮኖሚክ ኮሚሽን ግምት መሠረት የኢንተርኔት ደንበኞች በአምስት ሺህና በሰባት ሺህ መካከል ናቸው።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር መስከረም 20 ቀን 1995</a></p>

</body>
</html>	














