<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የንግድ ባንክ ያልተከፈለ ብድር 51%ደረሰ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የንግድ ባንክ ያልተከፈለ ብድር 51%ደረሰ</h1>


<p>የኢትዮጵያ ንግድ ባንክ ካበደረው ከ10-11 ቢሊዮን ብር ገደማ ብድር ውስጥ ያልተመለሰው 51 በመቶ ደርሷል። በቅርብም ይቀንሳል ተብሎ አይገመትም።</p>

<p>በብድር አሰጣጡ የሚወቀሰው የኢትዮጵያ ንግድ ባንክ ያልተከፈለ ብድሩ እዚህ ደረጃ ለመድረሱ ዋናው ምክንያት የአሠራር ዘዴውና አመራሩ ነው ሲሉ ባለሙያዎች ይገልፃሉ። በመያዣ የተያዙ ንብረቶችን የመሸጥ መብት ለባንኮች የተሰጠው የባንኩ ያልተከፈለ ብድር 20% ደርሷል ተብሎ እንደነበረ የሚገልጹት እነዚህ ባለሙያዎች በወቅቱ በባንኩ ኮሚቴ ተቋቁሞ ብድሩን ወደ 12% ለመቀነስ ታቅዶ እንደነበር ያስታውሳሉ። የሌሎች አገሮችን ልምድ በመጥቀስ ባለሙያዎቹ እንደተናገሩት የአንድ ባንክ ያልተከፈለ ብድር 30% ከደረሰ ባንኩ በክስረት አፋፍ ላይ እንዳለ ተቆጥሮ እስከመዘጋት ሊደርስ እንደሚችል ባለሙያዎች ይናገራሉ።</p>

<p>የባንኩ ያልተከፈለ ብድር መጠን ከፍተኛ የባንክ ባለሥልጣናትና ነጋዴዎች ከታሰሩም በኋላ እየጨመረ መጥቱዋል። ባለሥልጣናቱ የታሠሩበት አንዱ ምክንያት ብድር አላግባብ ሰጥታችኋል፣ አላስመለሳችሁምም የሚል እንደነበረ ይታወሳል። ላልተከፈለው ብድር መጨመር አንዱ ምክንያት በአደራ የሚተዳደሩትና የታሳሪዎቹ ነጋዴዎች ድርጅቶች ብድራቸውን ከቀድሞው ባነሰ መጠን በመክፈላቸው ምክንያት ሊሆን እንደሚችል ባለሙያዎች መሰረት ያደረገው የምንጮቻችን ዜና ይጠቁማል።</p>

<p>በሌላ ዜና ኢትዮጵያ ፋይናንሺያል ሴክተሩን በተመለከተ ከአይ.ኤም.ኤፍ ጋር የገባችውን ውል መፈጸም ያለባት እስከ መስከረም 1995 ዓ.ም ቢሆንም አብዛኞቹ አለመፈጸማቸው ታውቋል።</p>

<p>ኢትዮጵያ ከአይ.ኤም.ኤፍ ብድር ለማግኘት ከፈረመችው ስምምነት መካከል እስከ መስከረም 1995 የኢትዮጵያ ንግድ ባንክ በከፊል ራሱን የሚያስተዳድር ይሆናል፤ የኢትዮጵያ ልማት ባንክ እንደገና ይዋቀራል፤ የቢዝነስና የኮንስትራክሽን ባንክ ይሸጣል የሚሉ ግዴታዎች ይገኙበታል ምንጮቻችን ኢትዮጵያ ከእነዚህ ግዴታዎች አንዱንም ሙሉ በሙሉ አለመፈጸሟን ገልጸዋል። ይህ ሁኔታ አገሪቱ ከአይ.ኤም.ኤፍ በሚለቀቅላት የብድር መጠን ላይ ተጽእኖ ማድረጉ የማይቀር መሆኑን ባለሙያዎች ይናገራሉ።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር መስከረም 20 ቀን 1995</a></p>

</body>
</html>	














