<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የተሻሻለው የኢንቨስትመንት በቅርብ ይወጣል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የተሻሻለው የኢንቨስትመንት በቅርብ ይወጣል</h1>


<p>የተሻሻለውና በፓርላማዊ የጸደቀው የኢንቨስትመንት አዋጅ በቅርቡ በነጋሪት ጋዜጣ ታትሞ ይወጣል። በተሻሻለው ኮድ ባንክና ኢንሹራንስ አሁም በኢትዮጵያውያን ዜጐች ብቻ የሚያዙ ይሆናሉ።</p>

<p>በኢትዮጵያ ኢንቨስትመንት ባለሥልጣን የፖሊሲ ጥናትና የፕላን አገልግሎት ኃላፊ አቶ መሐመድ ሰኢድ ሐሙስ ዕለት እንደገለጹት በተሻሻለው የኢንቨስትመንት ሕግ መሠረት ለመንግሥት ብቻ የተከለሉት ዘርፎች የኤሌክቲክ ኃይል ለማስተላለፍና ማዳረስ እንዲሁም ከኩሪየር አገልግሎት ውጪ ያለውን የፖስታ አገልግሎት ብቻ እንዲሆኑ ተደርጓል። ስለሆነም የኤሌክትሪክ ኃይል ማመንጨት፣ የባቡር መጓጓዣና የአየር ትራንስፖርት ያለምንም ገደብ ለግል ባለሀብቶች ክፍት ተደርጓል።</p>

<p>በማሻሻያው የኢንቨስትመንት ቦርድ ውስጥ የግሉ ዘርፍም ውክልና እንዲኖረው መደረጉን የገለጹት አቶ መሐመድ ከውጭ ኢንቬስተሮች ጋር በመሆን ኢንቨስት የሚያደርጉ ኢትዮጵያውያን ቢያንስ 27 በመቶ ድርሻ (አቁኢትይ) እንዲኖራቸው የሚለው አሠራርም ሙሉ በሙሉ መነሳቱን ተናግረዋል።</p>

<p>አቶ መሐመድ እንዳሉት እ.ኤ.አ ከሐምሌ 1992 እስከ ሐምሌ 2002 ባለው ጊዜ በጠቅላላ 65.6 ቢሊዮን ብር ካፒታል ያላቸው 708፤ የግል ኢንቨስትመንት ፕሮጀክቶች በኢንቨስትመንት ባለሥልጣንና በክልል ኢንቨስትመንት ቢሮዎች ፈቃድ አግኝተዋል። እነዚህ ፕሮጀክቶች ሙሉ በሙሉ ሥራ ሲጀምሩ ለ362,000 ሠራተኞች የሥራ ዕድል ይፈጥራሉ ተብሎ ይገመታል። ከእነዚህ ፈቃድ ከተሰጣቸው የኢንቨስትመንት ካፒታሎች 37.3 በመቶ ለኢንዱስትሪ፣ 15.2 በመቶ ለሪል ኢስቴት፣ 13.1 በመቶ ለኮንስትራክሽን ኮንትራት እና 12 በመቶ ለእርሻ ዘርፎች የሚውሉ ናቸው።</p>

<p>በአሁኑ ወቅት 14.4 ቢሊዮን ብር ካፒታል ያላቸው 2062 ፕሮጀክቶች ተጠናቀው ሥራ የጀመሩ ሲሆን ከ82,800 ዜጐች ቋሚ የሥራ ዕድል ፈጥረዋል። 1246 ፕሮጀክቶች ደግሞ በ15.2 ቢሊዮን ብር የኢንቨስትመንት ካፒታል በመካሄድ ላይ የሚገኙ ሲሆን ግንባታቸው ሲጠናቀቅ ለ72,100 ዜጐች ቋሚ የሥራ ዕድል ይፈጥራሉ።</p>

<p>ፈቃድ ከተሰጣቸው ፕሮጀክቶች ውስጥ 15.3 ቢሊዮን ብር ካፒታል ያላቸው 308 ፕሮጀክቶች የውጭ ባለሀብቶች ኢንቨስትመንቶች መሆናቸውን የጠቀሱት አቶ መሐመድ ከእነዚህም መካከል 67ቱ ሥራ ጀምረው 11,000 ቋሚ የሥራ ዕድል መፈጠራቸውን ተናግረዋል። ለ13,000 ዜጐች ቋሚ የሥራ ዕድል የሚፈጥሩና 6.4 ቢሊዮን ብር ካፒታል ያላቸው 103 ፕሮጀክቶች በግንባታ ላይ እንደሚገኙም ተጠቅሷል።</p>

<p>አቶ መሐመድ አገሪቱ ያገኘችው የውጭ ኢንቨስትመንት አነስተኛ መሆኑን አምነው ለዚህም በዓለም አቀፍ ደረጃ ያላት ምስል በረሃብና በርስ በርስ ጦርነት የተበላሸ መሆኑ አንድ ምክንያት ሊሆን እንደሚችል ገልጸዋል። እንደኃላፊው ለውጭ ባለሀብቶች በቂ መረጃ ያለማቅረብ፣ የመሠረተ ልማት አውታሮች አለመስፋፋትና የአገር ውስጥ ገበያው መጥበብ በምክንያትነት ሊጠቀሱ ይችላሉ።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር መስከረም 27 ቀን 1995</a></p>

</body>
</html>	
