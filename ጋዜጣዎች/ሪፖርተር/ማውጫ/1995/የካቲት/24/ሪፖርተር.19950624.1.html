<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ከንግድ ባንክ ከማይንቀሳቀስ ሂሳብ 125 ሺ ብር ጠፋ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ከንግድ ባንክ ከማይንቀሳቀስ ሂሳብ 125 ሺ ብር ጠፋ</h2>


<p>በኢትዮጵያ ንግድ ባንክ የኮልፌ ቅርንጫፍ ይሰራ የነበረ ሰራተኛ ከአንድ ደንበኛ የማይንቀሳቀስ ሂሳብ 125 ብር መውሰዱ ተደረሰበት። ነገር ግን የበለጠ ያሳሰበው ከዚህ በላይ ገንዘብ ሊወስድ ይችላል የሚለው ግምት መሆኑ የዜና ምንጮቻችን ገልፀዋል።</p>

<p>በባንኩ አሰራር በማይንቀሳቀስ ሂሳብ ከ20 ሺ ብር በላይ ለመውሰድ በቅርንጫፍ ሥራ አስኪያጅ ፓስ ወርድ (መለያ ኮድ) የሚያስፈልገው ሲሆን ከ20 በታች ግን ፓስወርድ ሳያስፈልግ ማውጣት የሚቻል በመሆኑ የባንኩ ሰራተኛ በዚህ ሁኔታ ከተቀማጭ ገንዘብ ላይ ሲወስድ መቆየቱ ታውቋል። በተንቀሳቃሽ ሂሳብ ደንበኛው ካልጠየቀ በስተቀር ገንዘቡ መውጣት አለመውጣቱ የሚታወቅ አለመሆኑን የሚገልፁት ምንጮቻችን አሁንም ገንዘቡ መጥፋቱ የታወቀው ደንበኛው ገንዘባቸውን ሲጠይቁ 125ሺ ብር ተወስዶ 5ሺ ብቻ የቀረ መሆኑ በመታየቱ ነው።</p>

<p>ቀደም ሲል ገንዘቡን ወስዷል የተባለው ይኸው ሠራተኛ በስራው ላይ ያሳይ በነበረው ቸልተኝነት መጀመሪያ በማስጠንቀቂያ ቀጥሎ በደመወዝ ሲቀጣ ሊታረም ባለመቻሉ ከሥራ እንዲባረር መደረጉ ታውቋል። ከሥራ ከተባረረ በኋላ ወደውጭ ሀገር ሄዶ መቅረቱንና ባንኩም ይህን ያወቀው ከአራት ወር በኋላ መሆኑን ከተላከልን ዜና መረዳት ተችሏል።</p>

<p>የሰራተኛው ወደውጭ ሀገር መሄድ ከፍተኛ ገንዘብ ሳይወስድ አይቀርም የሚለውን የጠነከረ ግምት በባንኩ ዘንድ ማሳደሩን ምንጮቻችን ገልፀዋል። 170 በሚሆኑበት የኢትዮጵያ ንግድ ባንክ ቅርንጫፎች ያለው የማይንቀሳቀስ ሂሳብ ተወስዶ መሆኑ አለመሆኑ የሚረጋገጠው ደንበኞቹ ሲጠየቁ በመሆኑ የሰራተኛ ከሀገር መውጣት ከሌሎችም ከፍተኛ ቁጥር ያለው ገንዘብ ሳይወስድ አይቀርም የሚል ስጋት ፈጥሯል። </p>

<p>በተለይም እንደ ቴሌኮሚዩኒኬሽን መብራት ኃይል ሌሎችም መስሪያ ቤቶች በርካታ ገንዘብ በማይንቀሳቀስ ሂሳብ የሚያስቀምጡ በመሆኑ ሰራተኛው ከ20ሺ ብር በላይ ለማውጣት ችሎ ይሆናል የሚለው ሥጋት ከፍ ያለ መሆኑን ዜና አቀባዮቻችን ገልፀዋል።</p>

<p>በባንኩ አሰራር በአመቱ መጨረሻ ኦዲት ሲደረግ ካልሆነ ገንዘብ መውጣት መግባቱን ለማወቅ አይቻልም። ስለጉዳዩ የኮልፌ ቅርንጫፍ ሥራ አስኪያድጅ ለማነጋገር ሞክረን በሕመም ላይ መሆናቸው ተገልጾልን ልናገኛቸው አልቻልንም። አስተያየት የጠየቅናቸው አንዳንድ የባንክ ባለሙያዎች ግን ሁኔታው በአሃዝ ብቻ ሳይሆን በገንዘብም መጫወት እንደሚቻል የሚያሳይ ድርጊት ነው ብለዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር የካቲት 24 ቀን 1995</a></p>

</body>
</html>	














