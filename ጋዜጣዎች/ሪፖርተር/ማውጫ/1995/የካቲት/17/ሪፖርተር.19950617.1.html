<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያ ከአይኤምኤፍ ጋር እየተደራደረች ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢትዮጵያ ከአይኤምኤፍ ጋር እየተደራደረች ነው</h1>


<p>በአቶ ንዋይ ገብረአብ የሚመራ የገንዘብና የኢኮኖሚ ልማት ሚኒስቴርና የብሔራዊ ባንክ ገዥ ያሉበት ቡድን ወደ ዋሽግንተን ተጉዞ ከዓለም አቀፍ የገንዘብ ድርጅት (አይኤምኤፍ) ጋር እየተደራደረ ነው።</p>

<p>ምንጮች ለሪፖርተር እንደገለፁት ከሆነ ኢትዮጵያ በድርድሩ ያነሳቸው የማክሮ ኢኮኖሚ ሪቪውና የድህነት ቅነሳ ስትራቴጂን ሲሆን በዚህም አይኤምኤፍ ለኢትዮጵያ የፈቀደው ገንዘብ እንዲለቀቅ ጠይቃለች። አይኤምኤፍ የፈቀደው ገንዘብ ባለፈው መስከረም መለቀቅ የነበረበት ሲሆን እስካሁን ሳይለቅ የቆየበት ምክንያት በድርጅቱና በዓለም ባንክ በኩል ገንዘቡ ከመለቀቁ በፊት የኢትዮጵያ ንግድ ባንክ አመራርና ኦዲት ጨረታዎች ማወቅ አለብን በመባሉ መሆኑን ምንጮቻችን ገልጸዋል።</p>

<p>በኢትዮጵያ ንግድ ባንክ የማኔጅመንት ኮንትራትና የኦዲት አገልግሎት ዓለም አቀፍ ጨረታዎች ዙሪያ የተከሰቱትን ሁኔታዎች መዘገባችን የሚታወስ ሲሆን የኦዲት ጨረታው በአንድ ሳምንት ማስታወቂያ ኬፒኤምጂ ለተባለው ኩባንያ መሰጠቱ ይታወቃል። ይሁንና ኬፒኤምጂ የዜሮክስ ኩባንያን የኦዲት ውጤት አጋኖ በማቅረቡ በአሜሪካ በፍትሐብሔር ሕግ ተከሷል። ኦዲተሩ አርተር አንደርሰንም በወንጀል መከሰሱ ተዘግቧል። ይህን የኬፒኤምጂን ሁኔታ ያነሱ ባለሙያዎች ይህ ድርጅት በሳምንት ጨረታ የኦዲት ጨረታውን እንዲወስድ መደረጉ የባንኩ ቦርድና አመራር ከዓለም አቀፍ ክስተቶችና አሠራሮች ጋር የቅርብ ትውውቅ እንደሌላቸው የሚያሳይ ነው ብለዋል።</p>

<p>ከዚህ ዓለም አቀፍ ጨረታ ጋር በተያያዘ ሁለቱን ጨረታዎች ሲከታተል የነበረው የኢትዮጵያ ንግድ ባንክ ኮሚቴ እንዲፈርስ መደረጉን ለማወቅ ተችሏል። የኮሚቴው መፍረስ በጉዳዩ ላይ የተዘገበው እውነት መንግሥት መቀበሉን የሚያሳይ ነው ሲሉ ለጉዳዩ ቅርበት ያላቸው ምንጮች ተናግረዋል።</p>

<p>በተያያዘ ዜና በቅርቡ በኢትዮጵያ ሆቴል በተካሄደው የንግድ ባንክ ግምገማ የባንኩ ያልተመለሰ ብድር ከ50 በመቶ ወደ 37 በመቶ መውረዱ ተገልጿል። ይህ የሆነው ግን ያልተመለሰ ብድር መመለስ በመጀመሩ ሳይሆን መንግሥታዊ ድርጅቶች የሚወስዱት ብድር እንዲሰረዝ በመደረጉ ነው። የኢትዮጵያ ንግድ ባንክ አመራር "በአኅዝ አንጫወትም" ሲል መግለጫ ማውጣቱን ያስታወሱ አንድ ባለሙያ በሰጡት አስተያየት ባንኩ በማስመለስ ሳይሆን በመሰረዝ በአኅዝ እየተጫወተ ነው ሲሉ ተናግረዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር የካቲት 17 ቀን 1995</a></p>

</body>
</html>	














