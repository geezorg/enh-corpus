<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«በግዳጅ ስብሰባ ተቀምጠን በስማችንን አቋም መግለጫ ወጥቷል»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> «በግዳጅ ስብሰባ ተቀምጠን በስማችንን አቋም መግለጫ ወጥቷል» </h2>


<p>የአዲስ ከተማ ክ/ከተማ ከቀበሌ 10፣ 11፣ እና 12 ነዋሪዎች መካከል አንዳንዶቹ ባለፈው እሁድ በወቅታዊ የአገር ጉዳይ ላይ ለውይይት በተጠሩበት ስብሰባ ላይ ብሶታችንን እንዳናሰማ ተከልክለን፣ ያልተወያየንበትንና ያልተስማማንበትን የአቋም መግለጫ እንደተስማማን ተደርጎ በስማችን ወጥቷል ሲሉ ቅሬታቸውንን ገለፁ። የቀበሌዎቹ አስተዳደር የነዋሪዎቹን ቅሬታ አስተባብለዋል።</p>

<p>በስብሰባው ላይ ነዋሪዎቹ «የታሰሩ ልጆቻችን ይፈቱ፣ የተዘጉ ሱቆች ይከፈቱ» የሚል አስተያየት ሲሰጡ ሌላ አስተያየት ሰጪ መነጋገር ያለብን ስለ ዘላቂ ጉዳይ ነው። የታሰሩት ጉዳይ ተጣርቶ በመንግሥት የሚፈታውን ይፈታል፣ በሕግ የሚጠየቀው ይጠየቃል የሚል ምላሽ ሰጥተዋል። ከዚህ በኋላ በርከት ያሉ ተሰብሳቢዎች ጥለው ለመውጣት በመሞከራቸው በፀጥታ ኃይሎች የግቢ በር ተዘግቶ ህዝቡ ወደ አዳራሽ እንዲመለስ ተደርጎ ያልተወያዩበት የአቋም መግለጫ በስማችን እንዲነበብ ተደርጓል ሲሉ እነዚሁ አንዳንድ ነዋሪዎቹ ቅሬታቸውን ገልፀዋል።</p>

<p>አቶ ገበየሁ መኮንን የቀበሌዎቹ የአስተዳደርና የህዝብ አደረጃጀት ኃላፊ እንደገለፁት በወቅቱ የተፈጠረው ሁኔታ የተወሰነን ማጉረምረም እናን የተወሰኑ ሰዎች ከስብሰባው መንቀሳቀስ ሲጀምሩ ራሱ ተሰብሳቢው ስብሰባውን እን	ቀጥል ብሎ በተረጋጋ መንፈስ ነው የተካሄደው ብለዋል። የአቋም መግለጫውም በሙሉ ስምምነት የወጣ መሆኑን ጠቅሰዋል።</p>

<p>«የተወሰኑ ሰዎች ሊወጡ ሞክረዋል። በሩም ሁልጊዜ የሚዘጋ ነው፡፡ ለዚያ ቀን የተለየ አይደለም። ግቢው የፖሊሶች ማረፊያ ጭምር ስለሆነ ይዘጋል። በፖሊስ ተመለሱ የተባለው ከእውነት የራቀ ነው» ያሉት አቶ ገበየሁ በዕለቱ ስብሰባውን የተከታተሉ የአዲስ አበባ አስተዳደር፣ የኢትዮጵያ ቴሌቪዥንና የሬዲዮ ፋና ጋዜጠኞች ያለ ምንም ችግር መካሄዱን መዘገባቸው ሃቁን ያሳያል ብለዋል።</p>

<p>ስማቸን እንዳይጠቀስ ያሉት አንዳንድ ነዋሪዎች በበኩላቸው ወደ አዳራሹ እንዲመለሱ ከተደረገ በኋላ ብዙም ሳይቆይ ከተሰብሳቢው ውስጥ አስቀድመው የተዘጋጁ ሦስት ሰዎች ወጥተው ቀበሌው ጽፎ ያስቀመጠውን የአቋምን መግለጫ ተነቦ እንዲወጡ መደረጉን ይጠቅሳሉ።</p>

<p>በዕለቱ ከወጣው ባለ አምስት ነጥብ የአቋም መግለጫ መካከል መንግሥት እየወሰደ ያለውን እርምጃ እንደግፋለን፣ ኦነግ፣ ሻዕቢያና ቅንጅት የሚያካሂዱትን ነጥብ እናወግዛለን፣ ቪኦኤንና የጀርመን ድምፅ ሬዲዮኖችን ይዘጋልን የሚል መንፈስ የሚያንፀባርቁ እንደሚገኙበት ገልጸዋል።</p>

<p class="align-center"><a href="/Gazettas/Reporter/info/Reporter.html">ከሪፖርተር ኅዳር 14 ቀን 1998</a></p>

<div class="align-center"><a href="http://www.cyberethiopia.com/warka4/enh.php?path=/ጋዜጣዎች/ሪፖርተር/ማውጫ/1998/ኅዳር/14/ሪፖርተር3.140398.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
