<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የተመድና የአሜሪካ ሰራተኞች ከአሥመራ እንዲወጡ ተወሰነ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> የተመድና የአሜሪካ ሰራተኞች ከአሥመራ እንዲወጡ ተወሰነ </h2>


<p>የተመድ ዋና ፀሐፊ ኮፊ አናን በአቶ ኢሳይያስ አፈወርቂ ንግግር ባደረባቸው ቅሬታ የተመድ ሰራተኞች ከአሥመራ እንዲወጡ ሲያዙ አሜሪካም ተመሣሣይ እርምጃ ወስዳለች።</p>

<p>ተመድና አሜሪካ ይህን እርምጃ የወሰዱት ፕሬዚዳንት ኢሳይያስ አፈወርቂ ቁጣና ዘለፋ ባዘለ ንግግራቸው ምክንያት ሣይሆን እንደማይቀር ጉዳዩን የሚከታተሉ ተንታኞች ተናግረዋል።</p>

<p>አቶ ኢሳይያስ በንግግራቸው ተመድና አሜሪካ የተጣለባቸውን ኃላፊነት መውጣት የማይችሉና ኤርትራም ልዓላዊነቷን ከማስከበር የማትመለስ መሆኗን መናገራቸው ይታወሳል።</p>

<p>ተመድ እርምጃውን ሲወስድ ፕሬዝዳንት ኢሳይያስን ማነጋገር ሳያስፈልግ ተግባሩን እንደሚያከናውን በማመን ነው። የፖለቲካ ተንታኞቹ እንደሚሉት ይህ እርምጃ ኢሳይያስን ዝቅ አድርጎ የሚያስገምት ቢሆንም በሌላ በኩል የኤርትራው መሪ በብስጭት ጦርነቱን ወደ መጀመር ሊገፋፋቸው ይችላል የሚል ግምት አሳድሯል።</p>

<p>ፕሬዝዳንት ኢሳይያስ አፈወርቂ በኢትዮጵያና በኤርትራ መካከል ጦርነት ይነሳል በማለት በፀጥታው ምክር ቤትና በሌሎች ወገኖች እየተነገረ ያለው ከሃቅ የራቀ ነው። ሆኖም ኤርትራ መሬቷ ተወሮ በዝምታ አትመለከትም ሲሉ ገልፀዋል።</p>

<p>ፕሬዝዳንቱ ሰሞኑን ከኤርትራ ቴሌቪዥን ጋር ባደረጉት ቃለምልልስ በአሁኑ ወቅት በኢትዮጵያና በኤርትራ መካከል ጦርነት ሊነሳ ነው የሚለውን መረጃ እንደማይቀበሉት ገልፀዋል።</p>

<p>በዚህ አባባል ላይ ፕሬዝዳንቱ በዋነኛነት የወቀሱት የፀጥታውን ምክር ቤት ሲሆን በዚህ ጦርነት ሊካሄድ ነው በሚለው ወሬ ውስጥ የኢትዮጵያ መንግሥትም አሁን ካለበት ውስጣዊ ችግር ለመላቀቅ ያመቻቸው ሁኔታ ነው ሲሉ ገልፀዋል።</p>

<p>ፕሬዝዳንቱ በአካባቢው ላለው ችግር የፀጥታው ምክር ቤት ኃላፊነቱን መውሰድ አለበት ብለዋል። ኤርትራ ጦርነት ለመክፈት ምንም ዓይነት አላማ እንደሌላት አመልክተዋል።</p>

<p>«ሆኖም ግን ኤርትራ ግዛቷና መሬቷ ተወሮ በዝምታ አትመለከትም ይህንን የግዛት ማስከበርና መከላከል ሥራ የተባበሩት መንግሥታት ይደግፈዋል» ሲሉ ገልፀዋል።</p>

<p>«ከአሜሪካ የምሥራቅ አፍሪካ አካባቢ አገሮች በኢትዮጵያና በኬንያ በኩል ማምራት ትፈልጋለች በማለት የጠቀሱት ኢሣይያስ ይህን የአሜሪካ አካሄድ በፅኑ እንደሚቃወሙት ለቴሌቪዥን ጣቢያው በሰጡት ቃለምልልስ ገልፀዋል።</p>

<p>አሁን ያለውን የኤርትራ የአሜሪካ ግንኙነት ለማሻሻል ኤርትራ አስፈላጊውን ጥረት ታደርጋለች ሆኖም እንደማንስማማ እንገልፅላታለን ብለዋል።</p>

<p class="align-center"><a href="/Gazettas/Reporter/info/Reporter.html">ከሪፖርተር ኅዳር 14 ቀን 1998</a></p>

<div class="align-center"><a href="http://www.cyberethiopia.com/warka4/enh.php?path=/ጋዜጣዎች/ሪፖርተር/ማውጫ/1998/ኅዳር/14/ሪፖርተር1.140398.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
