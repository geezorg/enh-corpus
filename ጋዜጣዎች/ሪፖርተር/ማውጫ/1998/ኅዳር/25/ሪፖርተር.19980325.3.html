<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የቅንጅት አመራሮች፣ ጋዜጠኞች፣ የሲቪክ ማኅበራት ባልደረቦች ላይ ፖሊስ ምርመራውን አጠናቀቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> የቅንጅት አመራሮች፣ ጋዜጠኞች፣ የሲቪክ ማኅበራት ባልደረቦች ላይ ፖሊስ ምርመራውን አጠናቀቀ </h2>


<p>የታሰሩ የቅንጅት ለአንድነትና ለዴሞክራሲ አብዛኛዎቹ ከፍተኛ አመራር አባላት፣ ጋዜጠኞች እና የሲቪክ ማኅበራት ሰራተኞች ፖሊስ የምርመራ ጊዜ በማጠናቀቁ ዓቃቤ ህግ ክስ አዘዘ። በችሎቱ ላይ የቅንጅት አመራር አባላት ምግብ እንደማይበሉ በጠበቃዎቻቸው አማካይነት ተነግሯል።</p>

<p>የፌዴራል ፖሊስ ወንጀል ምርመራ መምሪያ በእነ ኢንጂነር ሻውል 23 ሰዎች ለፌዴራል ከፍተኛ ፍ/ቤት ሁለተኛ ወንጀል ችሎት ያቀረበውን የጊዜ ቀጠሮ መዝገብ ምርመራ አጠናቆ ለዓቃቤ ህግ ማስረከቡንና ተጠርጣሪዎቹም ህክምናና ምግብ ወደሚያገኙበት እንዲዛወሩ አመለከተ።</p>

<p>ያቀረበው ማመልከቻ ተጠርጣሪዎቹ ህገመንግስቱን እና ሕገመንግሥታዊ ሥርዓቱን በኃይል ለመለወጥና ለማፍረስ በማስተባበር፣ በመምራትና በመሳተፍ ወንጀል ተጠርጥረዋል። ይህንንም ለማጣራት ሁለት ጊዜ የምርመራ ጊዜ ቀጠሮ ጠይቆ እንደተፈቀደለት በምርመራ ወቅትም ተጠርጣሪዎቹ በጠሩትና በቀሰቀሱት አመፅ የሰው ህይወት በመጥፋቱ፣ የመንግሥትና የሕዝብ ንብረት በመውደሙ ኢኮኖሚያዊና ማኅበራዊ ቀውስ የተከሰተ መሆኑን የሚያመለክት ምርመራ መከናወኑን ገልጿል።</p>

<p>የተጠርጣሪዎቹ ጠበቆች፣ ደንበኞቻቸው ምግብ እንደማይበሉ ገልፀው ፖሊስ ለጠበቆች ሰፊ ጊዜ ባለመስጠቱ ሊያነጋግሯቸው ባለመቻላቸው ፍርድ ቤቱ የተወሰነ ደቂቃ እንዲፈቅድላቸው በማመልከታቸው እንዲያነጋግሯቸው ተፈቅዶላቸዋል።</p>

<p>ተጠርጣሪዎቹ ተከሳሽ ሣጥኑ ውስጥ በቆሙበት በጠበቆቻቸው አማካይነት የተገለፀው ምግብ አለመብላታቸው (የረሃብ አድማ ላይ መሆናቸውን) ወ/ት ብርቱካን ሚደቅሳ እና አቶ ሙሉነህ ኢዩኤልን ጠይቀን ምግብ ከተመገቡ አራት ቀን እንደሆናቸውና ለጊዜው ፈሻሽ ብቻ እየወሰዱ እንደሆነ ተናግረዋል።</p>

<p>የተጠርጣሪዎቹ ጠበቆች ለጋዜጠኞች እንደገለፁት የስኳር ሕመም ካለባቸው ኢንጂነር ኃይሉ ሻውል እና አቶ በድሩ አደም በስተቀር ሁሉም ምግብ እየበሉ አለመሆኑን ገልፀዋል።</p>

<p>ፕሮፌሰር መስፍን ወ/ማርያም ከታሰሩ ጀምሮ ፖም እና ውኃ ብቻ እንደሚወስዱ የተጠርጣሪ ጠበቆች ገልፀዋል።</p>

<p>ቀደም ሲል የፖሊስ ምንጮቻችን የረሃብ አድማ አለመደረጉንና ምግብ እንደሚገባላቸው መዘገባችን ይታውሳል።</p>

<p>የተጠርጣሪዎቹ ጠበቆች ለፍርድ ቤት ባቀረቡት አቤቱታ የፌዴራል ፖሊስ በጠቀሰው መሠረት ደንበኞቻቸው አንዳችም የሰው ህይወት አለማጥፋታቸውን የሰው ሕይወት የጠፋውም አሁን መርማሪ ሆኖ የቀረበው ፖሊስ ተመጣጣኝ ያልሆነ እርምጃ በመውሰዱ መሆኑን ለዚህም ተጠያቂ የሚሆኑበት ምክንያት ባለመኖሩ በህጉ መሠረት የዋስትና መብታቸው እንዲከበርላቸው አመልክተዋል።</p>

<p>ፍርድ ቤቱ የዋስ መብታቸውን የማይቀበለው ሆኖ ከተገኘ ደንበኞቻቸው ሳይጉላሉ ዓቃቤ ሕግ በ15 ቀናት ውስጥ ክሱን እንዲያቀርብ ፍርድ ቤቱ ትዕዛዝ እንዲሰጥ አመልክተዋል።</p>

<p>ፍርድ ቤቱ የዋስ መብታቸውን የማይቀበለው ሆኖ ከተገኘ ደንበኞቻቸው ሳይጉላሉ ዓቃቤ ሕግ በ15 ቀናት ውስጥ ክሱን እንዲያቀርብ ፍርድ ቤቱ ትዕዛዝ እንዲሰጥ አመልክተዋል።</p>

<p>አያይዘውም፣ የሦስት ተጠርጣሪ ጋዜጠኞች ጉዳይ በልዩ ሁኔታ እንዲታይላችው ይህን ለማለት ያበቃቸው ጋዜጠኞቹ ቃላቸውን ሲሰጡ ይቀርብላቸው የነበረው ጥያቄ በዚህ ርዕስ አንቀፅ እና ዜናን መንግሥትን ተቃውመሃል የሚል እንጂ ከቀረበው የጥርጣሬ ወንጀል ጋር ተዛማጅነት ያለው ጥያቄ ባለመሆኑ ጉዳያቸው በፕሬስ ሕጉ ሊታይ ይገባል ሲሉ ለፍ/ቤቱ አቤቱታ አቅርበዋል።</p>

<p>ፍ/ቤቱ ጉዳዩን ከመረመረ በኋላ በህገመንግሥቱ መሠረት በቁጥጥር ሥር የዋሉ ተጠርጣሪዎች በዋስ የመፈታት መብታቸው የተጠበቀ ቢሆንም፣ በህገመንግሥቱ ልዩ ልዩ ድንጋጌዎች መሰረት ፍርድ ቤት የዋስትና መብት ሊከለክል እንደሚችል መደንገጉን ጠቅሶ ዓቃቤ ህግ በ15 ቀናት ጊዜ ውስጥ የምርመራ መዝገቡን ተመልክቶ አስተያየት እስኪሰጥበት ድረስ ተጠርጣሪዎቹ ማረሚያ ቤት እንዲቆዩ ትዕዛዝ ሰጥቷል።</p>

<p>በተያያዘም ዓርብ ዕለት የፌዴራል ፖሊስ ወንጀል ምርመራ መምሪያ በእነ ናርዶስ መዓዛ የምርመራ ቀጠሮ መዝገብ ላይ ተመሳሳይ ማመልከቻ አቅርቦ ፍርድ ቤቱም ተመሳሳይ ትዕዛዝ ተሰጥቷል።</p>

<p>በዚህ መዝገብ የአክሽን ኤይድ የፖሊስ ዳይሬክተር አቶ ዳንኤል በቀለ የሶሻል ጀስቲክ ዳይሬክተር እና ምርጫውን ለመታዘብ የተሰባሰቡት ሲቪል ማኅበራት መረብ አስተባባሪ አቶ ነፃነት ደምሴ፣ ሁለት ጋዜጠኞች እና ስድስት የቅንጅት አባላት ይገኙበታል። በተጨማሪም በሁለት የተለያዩ መዝገቦች የሁለት የቅንጅት አባላት ጉዳይ ታይቷል።</p>

<p>ለፌደራል ከፍተኛ ፍርድ ቤት ሁለተኛ ወንጀል ችሎት የተጠርጣሪ ጠበቆች ለደንበኞቻቸው የዋስትና ጥያቄ ካቀረቡ በኋላ ከደንበኞቻቸው መካከል ለፍርድ ቤቱ ማስረዳት የሚፈልግ ተጠርጣሪ እንዳለ ጠቁመው ፍርድ ቤቱ ፈቅዷል።</p>

<p>የክስሽን ኤይድ የፖሊሲ ዳይሬክተር የሆኑት አቶ ዳንኤል በቀለ ለችሎት እንዳስረዱት እሳቸው ጨምሮ ተጠርጣሪዎቹ ወደ ቀጠሮው ቦታ ሲመጡ የዋስትና ማመልከቻ እንዲቀርብላቸው ለፖሊስ የሰጡ በመሆን ፍርድ ቤቱ እንዲመለከትላቸው አመልክተዋል።</p>

<p>በተጨማሪም ከታሰሩበት ጊዜ ጀምሮ ቃላቸውን በሰጡበት ወቅት የሚያስከስስ ቀርቶ የሚያሳስር ወንጀል እንደፈፀሙ የሚያስረዳቸው አንድም ጥያቄ አለመጠየቃቸውን በዚህ ሁኔታ በእስር እንዲቆዩ መደረጉ የህግ መሠረት የሌለውና የዋስትና መብት የሚያስከለክል ባለመሆኑ ፍርድ ቤቱ ጉዳዩ በጥልቅ መርምሮ የዋስትና ማመልከቻው ላይ ያሰፈሩትን ፍሬ አገናንዝቦ የዋስትናን መብት እንዲሰጣቸው አመልክተዋል።</p>

<p>አቶ ዳንኤል ለፖሊስ ቃላቸውን በሰጡበት ወቅት ይቀርብላቸው የነበረው ጥያቄ የህግ ባለሙያና የሲቪል ማኅበር ሰራተኛ ሆነህ፣ ለፖለቲካ ፓርቲ ድጋፍ አድርገሃል የሚል እንጂ በተሌቪዥን እና በሬዲዮ የሚነገረውን ጨምሮ በፍርድ ቤቱ የሚቀርበውን ዓይነት ህገመንግሥቱን በኃይል ለመገርሰስ ተንቀሳቅሰዋል የሚለውን ወንጀል የሚመስል ጥያቄ እንዳልሆነና የእያንዳንዱ ተሳትፎ ምንድነው ነው የሚለው የሚጠቁም ግልፅ የሆነ ጥያቄ እንዳልቀረበላቸው ለፍርድ ቤቱ አስረድተዋል።</p>

<p>በተያያዘም አቶ ዳንኤል ከተያዙ ከአምስት ቀናት በኋላ ፍርድ ቤቱ መቅረባቸውን ለችሎት አመልክተው በወቅቱ ድርጊቱን ፈፅሟል፤ የተባለው የቦሌ ክፍለ ከተማ ፖሊስ ቀርቦ እንዲያስረዳ በታዘዘው መሠረት ቀርቦ አስረድቷል።</p>

<p>ፍርድ ቤቱ ተጠርጣሪዎቹ ለፖሊስ የሰጡትን የዋስትናን ማመልከቻ እንዲቀርብ በጠየቀበት ጊዜ ፖሊስ ማህተም የሚያደርግ ክፍል ባለመኖሩ ማመልከቻውን አለማምጣቱን ገልጿል። ፍርድ ቤቱ በዕለቱ ጠበቆች ያቀረቡትን የዋስትና 
ጥያቄ መሠረት በማድረግ ፖሊስ የተጠርጣሪዎቹን ማመልከቻ በጽ/ቤት በኩል በአስቸኳይ እንዲያስገባና ለዓቃቤ ሕግም ደርሶት አስተያየት እንዲሰጥበት ትዕዛዝ ሰጥቷል።</p>

<p>የዋስትናውን ጉዳይ በተመለከተ ከእነ ኢንጂነር ኃይሉ ሻውል መዝገብ ጋር ተመሣሣይ ትዕዛዝ ተሰጥቶ የዚህም ቀጠሮ በታኅሳስ ሰባት ቀን በአንድ ላይ እንዲታይ ተቀጥሯል። ተጠርጣሪዎቹም እስከዚያው በአዲስ አበባ ማረሚያ ቤት እንዲቆዩ ትዕዛዝ ተላልፏል።</p>

<p>በተያያዘ የኢትኦጵ እና የአባይ ጋዜጦች ባለቤት አቶ ሲሳይ አጌና በፌደራል ከፍተኛ ፍርድ ቤት ሁለተኛ ወንጀል ችሎት ቀርበው የ14 ቀን የምርመራ ጊዜ የፌዴራል ወንጀል ምርመራ መምሪያ ጠበቆቻቸው ተፈቅዶለታል።</p>

<p>በዕለቱ አቶ ሲሳይ አጌና 78 ሺህ የኢትዮጵያ ብር ከቢሯቸው እንደተወሰደባቸውና ገንዘቡም እንዲመለስላቸው አመልክተዋል።</p>

<p>ፖሊስ ገንዘቡን ከቢሮ የወሰደው የብርበራ ትዕዛዝ ከፍርድ ቤት አውጥቶ ቢሮውን በሚበረብርበት ሠአት ያገኘውን ገንዘብ ጥሎ መሄዱ ለብሩ ደህንነት አስጊ በመሆኑ ነው ካለ በኋላ ገንዘቡ ለኢግዚቢትነት ይፈለጋል፤ አይፈለግም፤ የሚለው ልምከርበት ብሏል።</p>

<p>ፍርድ ቤቱም ፖሊስ የጠየቀውን የ14 ቀን የጊዜ ቀጠሮ ፈቅዶ ገንዘቡ በኢግዚቢት መፈለጉን እና አለመፈለጉን አጣርቶ በቀጥሮ ይምጣ፤ ሲል ተጠርጣሪው ታኅሳስ 5 ቀን 1998 ዓ.ም እንዲቀርብ አዟል።</p>


<p class="align-center"><a href="/Gazettas/Reporter/info/Reporter.html">ከሪፖርተር ኅዳር 25 ቀን 1998</a></p>

<div class="align-center"><a href="http://www.cyberethiopia.com/warka4/enh.php?path=/ጋዜጣዎች/ሪፖርተር/ማውጫ/1998/ኅዳር/25/ሪፖርተር3.250398.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
