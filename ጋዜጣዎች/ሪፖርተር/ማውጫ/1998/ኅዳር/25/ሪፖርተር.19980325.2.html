<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አቶ አዲሱ ለገሰ በአዲስ አበባ ዩኒቨርሲቲ ተማሪዎች ተቃውሞ ገጠማቸው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">አቶ አዲሱ ለገሰ በአዲስ አበባ ዩኒቨርሲቲ ተማሪዎች ተቃውሞ ገጠማቸው </h2>


<p>የአዲስ አበባ ዩኒቨርሲቲ የአማራ ተወላጅ ተማሪዎች ከምክትል ጠ/ሚኒስትር እና የብሄር አማራ ዴሞክራሲያዊ ንቅናቄ (ብአዴን) ሊቀመንበር አቶ አዲሱ ለገሠ ጋር በወቅታዊ ጉዳዮች ላይ ለመነጋገር ትናንት የተጠራው ስብሰባ በተቃውሞ ተጠናቀቀ።</p>

<p>በአዲስ አበባ አስተዳደር ባህል አዳራሽ ትናንት በተካሄደው በዚሁ ስብሰባ ላይ በግምት ከ700 በላይ የሚሆኑ የአማራ ተወላጅ የዩኒቨርሲቲ ተማሪዎች በተገኙበት በተካሄደው ስብሰባ ላይ አቶ አዲሱ ለገሠ ባደረጉት ንግግር ቅንጅት ለአንድነትና ለዴሞክራሲ የአማራ ተወላጅ የሆነውን የዩኒቨርሲቲ ተማሪ መጠቀሚያ እያደረገው ነው ሲሉ ተናግረዋል።</p>

<p>ፓርላማ ግቡ ሲባሉ ድምፃችን ተጭበርብሯል በሚል በተሣሣተ ሰበብ ሕጋዊነት ያለውን የመንግስትን ሥልጣን በኃይል ለመናድ መሞከራቸውንና ይህንን ዓላማቸውን ለማሳካት በይበልጥ ቶሎ ለሚቀጣጠልላቸው ወደ ወጣቱ ክፍል እንደሚወስዱት ለተማሪዎቹ ገልፀዋል።</p>

<p>የመናገር እድል የተሰጣቸው የዩኒቨርሲቲው ተማሪዎች ቅንጅት ለአንድነትና ለዴሞክራሲ ሕዝብ የመሠረተው ፓርቲ መሆኑንና ሠላማዊ ሠልፍ እንውጣ ብሎ የጠየቀው ህዝብ እንጂ አመራሩ ብቻ ተሠልፎ ሊወጣ አለመሆኑን በመጥቀስ የአቶ አዲሱን ንግግር ተቃውመውታል።</p>

<p>በፓርላማ ግቡ፣ አትግቡ ጉዳዩም የኢትዮጵያ ዴሞክራሲያዊ ኃይሎች ህብረት ፓርላማ ገብቶ ተመልካች ከመሆን በቀር የፈየደው ነገር አለመኖሩን በመጥቀስ የቅንጅቶች ፓርላማ አለመግባት የተለየ ትርጉም ሊሰጠው እንደማይገባ ገልፀዋል።</p>

<p>የኢሕአዴግ የፓርላማ አባላትም ለዓላማቸው ያልቆሙ መሆናቸውን ለአቶ አዲሱ የገለፁት የአማራ ተወላጅ የዩኒቨርሲቲ ተማሪዎች ብአዴን የአማራ ሕዝብ ድርጅት መሆኑን ዛሬ ነው ያወቀው ወይ? የሚል ጥያቄ አዘል አስተያየት ሰንዝረዋል።</p>

<p>ተቃውሞ ከረር ባለበት ወቅት አቶ አዲሱ ለገሠ ስብሰባውን ለዕረፍት ቢበትኑም ከዕረፍት በኋላም የተሻለ መግባባት አልተፈጠረም።</p>

<p>በፓርላማ ጉዳይ ላይ ለቀረበላቸው ጥያቄ የድርጅቱ አባላት ፓርላማ የገቡት የራሳቸውን አመለካከት ሊያራምዱ ሣይሆን የድርጅታቸውን አቋም ይዘው ነው ብለዋል።</p>

<p>በስብሰባው ንግግር መካከል ተማሪው ጉምጉምታውን በማሰማቱ ለመናገር የተቸገሩት አቶ አዲሱ ለገሠ የመድረክ ዝግጅቱ እንደጠበቁት እንዳላገኙት ተናግረዋል።</p>

<p>በአባባላቸው የተገረሙ የዩኒቨርሲቲው ተማሪዎች መድረኩን በጠበቁት መንገድ ማዘጋጀት የሚነቀፍ ባይሆንም ለአገርና ለሰላም ማሰብ ትርጉሙ ይህ አለመሆኑን በመግለፅ ቅሬታቸውን ገለፀውላቸዋል።</p>

<p>ተማሪዎቹ፣ የኢሕአዴግ የፓርቲው መሪዎች እንደ «ሃዋርያ» ትናገርላችሁ ተከታዩ የተናገራችሁትን ተቀብሎ እንዲፈጽም ትፈልጋላችሁ። ይህ የኢህአዴግም ሆነ የአጋር ድርጅቶቹ ትልቅ ችግር ነው ሲሉ ተችተዋል። ውይይት ማለት መሪዎቹ የተናገሩትን ብቻ አምኖ መቀበል ሣይሆን በልዩነቶች ላይ መተማመን መስማማት መሆኑን የጠቀሱት የዩኒቨርሲቲው ተማሪዎች በዚህ የማታምኑ ከሆነ እባካችሁ እንማርበት፣ አትንኩን ሲሉ አሳስበዋል።</p>

<p>ከጧቱ 3፡00 እስከ 6፡30 ሰዓት በተደረገው ውይይት አንድ የብአዴንም ሆን ማንም የፖለቲካ ድርጅት አባል አይደለሁም ያለ ተማሪ አቶ አዲሱ የሚናገሩት በመሠረታዊ የዴሞክራሲያዊ አካሄዶች ላይ ነው። በዚህ የምታምኑ ከሆነ ውይይቱን ለመከታተል እንሞክራለን። ግን ዴሞክራሲ ለማይገባው ሌላ መፍትሔ አለ ሲል በመናገሩ ተማሪዎቹ ተቃውመውታል። በአቶ አዲሱ በኩል ስብሰባውን ከሰዓት በኋላም ለመቀጠል ጥያቄ ቢቀርብም ተማሪዎቹ ሳይስማሙበት በመቅረቱ በጧቱ ፕሮግራም ተጠናቋል።</p>

<p>የትናንቱን ስብሰባ የመሩት ከአቶ አዲሱ ለገሠ በተጨማሪ አቶ ታደሰ ካሣ የብአዴን ሥራ አስፈፃሚ አባል ናቸው፡፡ </p>

<p>የደቡብ፣ የኦሮሞ፣ የትግራይ፣ የአዲስ አበባ ዩኒቨርሲቲ ተማሪዎች በትናንትናው ዕለት በተለያዩ አዳራሾች ተመሣሣይ ስብሰባዎች ማካሄዳቸው ታውቋል።</p>

<p>በአገሪቱ ወቅታዊ ሁኔታ ላይ ከአጠቃላይ የአዲስ አበባ ዩኒቨርሲቲ ተማሪዎች ጋር ዛሬ በስድስት ኪሎ ስብሰባ ማዕከል አዳራሽ ውይይቱ ይቀጥላል ተብሎ ይጠብቃል።</p>

<p class="align-center"><a href="/Gazettas/Reporter/info/Reporter.html">ከሪፖርተር ኅዳር 25 ቀን 1998</a></p>

<div class="align-center"><a href="http://www.cyberethiopia.com/warka4/enh.php?path=/ጋዜጣዎች/ሪፖርተር/ማውጫ/1998/ኅዳር/25/ሪፖርተር2.250398.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
