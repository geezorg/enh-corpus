<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የምርጫ ቦርድ ዕድሜ ተራዘመ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> የምርጫ ቦርድ ዕድሜ ተራዘመ </h2>


<p>የኢትዮጵያ ብሔራዊ ምርጫ ቦርድ የሥራ ጊዜው እንዲራዘም የውሳኔ ሃሳብ ለፓርላማ ቀርቦ እስከ ሰኔ 30 ቀን 1998 ዓ.ም. ድረስ እንዲራዘም ትላንት ተወሰነ። የተቃዋሚ ፓርቲዎች የምክር ቤት አባላት ሃሳቡን ተቃውመውታል።</p>

<p>ኅዳር 20 ቀን 1998 ዓ.ም. በተካሄደው የተወካዮች ምክር ቤት ስብሰባ ላይ የብሔራዊ ምርጫ ቦርድ አባላትን የሥራ ጊዜ ለማራዘም የውሳኔ ሃሳብ በመንግሥት በኩል የተከበሩ አቶ ሽፈራው ጃርሶ አቅርበዋል።</p>

<p>የቦርዱን ዕድሜ ለማራዘም የተፈለገበትን ምክንያት ሲያስረዱ አዲስ የቦርድ አባላትን በጥንቃቄ ለመሰየም ጊዜ የሚጠይቅ በመሆኑ እስከዚያው ድረስ የሚፈጠሩ ክፍተቶችን ለመሙላት ይረዳ ዘንድ የነበሩ የቦርድ አባላት በሥራ ላይ እንዲቆዩ ማድረጉ ተገቢ ሆኖ በመገኘቱ በተሻሻለው የምክር ቤቱ የአሰራርና የአባላት የስነምግባር ደንብ ቁጥር 2/1997 አንቀፅ 30(4) መሰረት ነው።</p>

<p>የተቃዋሚ ፖለቲካ ፓርቲ የፓርላማ አባላት ሃሳቡን የተቃወሙት ሲኖሩ ምርጫ ቦርድ መፍረስ ሲገባው እንዴት እድሜው ይራዘማል? ሲሉም ጠይቀዋል።</p>

<p>ይኸው ቦርድ ቀጣዩን የወረዳና የቀበሌ ምርጫ ያስረዝም እንደሆነ ከተቃዋሚ ፓርቲ አባላት መከራከሪያ ቀርቦ አሁን ያለው ቦርድ ይህን ምርጫ ያከናውናል በሚል ከመንግሥት በኩል ተገልጿል።</p>

<p>የተቃዋሚ ፓርቲ የምክር ቤቱ አባላት የቦርዱ የሥራ ጊዜ በፍጹም መራዘም የለበትም። ጊዜውን ጨርሷል በሚል ህዝብም የቦርዱን የሥራ ጊዜ መራዘም አይደግፍም በሚል ላቀረቡት መከራከሪያ በቦርዱ ላይ የሚነሱት ነገሮች የድርጅቶች አለመለካከቶች ሊሆኑ ይችላሉ። የሕዝብ ነው ብሎ መደምደም ትክክል አይደለም በሚል ከመንግሥት በኩል አስተያየት ተሰንዝሯል።</p>

<p>የተከበሩ ዶ/ር በየነ ጴጥሮስ ስለጉዳዩ ተጠይቀው አሁን ያለው ቦርድ በ1987 ዓ.ም የነበረውን ምርጫ ያስፈፀመና የሥራ ዘመን መጠናቀቂያ ገደብ ያልነበረ መሆኑን ገልጸው በተቃዋሚ እና በገዢው ፓርቲ መካከል ፓርላማ በተደረገ ክርክር ከስድስት ዓመታት ቆይታ በኋላ የሥራ ዘመኑን እንዲያጠናቅቅ ተወስኗል። </p>

<p>ዶ/ር በየነ አያይዘውም በ1997 ዓ.ም የመጀመሪያ ፓርላማ መክፈቻ ወቅት ላይ የቦርዱ አባላት ይነሱ በሚል ሀሳቡ መነሳቱንና «የጀመሩትን ሥራ ይጨርሱ» በሚል ሃሳቡ ውድቅ ተደርጎ አባላቱ ሥራቸውን መቀጠላቸውን ተናግረዋል።</p>

<p>ቦርዱ የመጨረሻውን ውጤት ሐምሌ ውስጥ ነው ጨርሶ ያሳወቀው ያሉት ዶ/ር በየነ «ሪፖርት አልጻፈም፣ ሥራቸውን መገምገም አለባቸው፣ የፓርቲዎች ምዝገባ በሚመለከት የጀመሩት ሥራ አለ በሚል የቦርዱን እድሜ ማራዘም የሚያመጡት ሃሳብ ጽ/ቤቱ የሚሰራው ነው። ከቦርዱ አመራሮች መነሳት ወይም አለመነሳት ጋር የሚገናኝ ጉዳይ አይደለም» በማለት ፓርላማው ያሳለፈውን ውሳኔ ተቃውመዋል።</p>
<p class="align-center"><a href="/Gazettas/Reporter/info/Reporter.html">ከሪፖርተር ኅዳር 21 ቀን 1998</a></p>

<div class="align-center"><a href="http://www.cyberethiopia.com/warka4/enh.php?path=/ጋዜጣዎች/ሪፖርተር/ማውጫ/1998/ኅዳር/21/ሪፖርተር2.210398.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
