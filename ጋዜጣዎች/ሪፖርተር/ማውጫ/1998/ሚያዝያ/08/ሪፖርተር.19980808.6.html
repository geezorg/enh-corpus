<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢሕአዴግና ተቃዋሚዎች ሕግ ስለመጣሱ የሚያጣራ ኮሚቴ ለማቋቋም ተስማሙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢሕአዴግና ተቃዋሚዎች ሕግ ስለመጣሱ የሚያጣራ ኮሚቴ ለማቋቋም ተስማሙ</h2>


<p>ኢሕአዴግና ተቃዋሚዎች (ኢትዮጵያ ዴሞክራሲያዊ ኃይሎች ኅብረት እና የኦሮሞ ፌዴራሊስት ዴሞክራሲያዊ ንቅናቄ) ውይይት ባካሄዱበት የሕግ የበላይነት ስለማክበር አጀንዳ ማጠቃላይ ላይ ሕግ ስለመጣሱ የሚያጠና ኮሚቴ እንዲቋቋም መስማማታቸውን ምንጮች ጠቆሙ።</p>

<p>ኢሕአዴግና ተቃዋሚዎች በሕግ የበላይነት ላይ ባደረጉት ውይይት ከሁለቱም ወገን ሕግን እያከበሩ እንዳልሆነ በመግለፅ ተወቃቅሰዋል።</p>

<p>ኢሕአዴግ የአገሪቱን ሕገመንግስት ስርዓት አታከብሩም ፤ ለሕግ አትገዙም በሚል በተቃዋሚዎች ላይ ወቀሳ የሰነዘረ ሲሆን ተቃዋሚዎች በበኩላቸው ኢሕ አዴግን ሕጉን ተከትሎ እንዳልሄደ አባላቶቻቸውን ከሕግ ውጭ እንደሚታሰሩ ፤ እንደሚደበደቡ እንደሚገደሉና ቢሮዎቻቸው ያለአግባብ እንደሚዘጉ ፤ ፓርቲ በሕጋዊ መንገድ አቋቁመው በሕገወጥ መንገድ እንዲፈርስ መደረጉን በመጥቀስ ኢሕአዴግ የሕግ የበላይነትን እያከበረም እያስከበረም አይደለም በማለት ጠንካራ ትችት ማቅረባቸውን ምንጮች ጠቁመዋል።</p>

<p>በኢሕአዴግ በኩል ተቃዋሚዎች የአገሪቱን ሕገመንግስታዊ ሥርዓት አክበርው የመጓዝና በሕግ የመገዛት ግዴታ ያለባቸው መሆኑ ለተቃዋሚዎች ተገፃላቸዋል። ተቃዋሚዎች ተፈፅሞብናል ያሉትን የሕግ ጥሰት ኢሕአዴግ ያልፈፀመው መሆኑን በመግለፅ ነገር ግን ተቃዋሚዎች ተፈፅሟል ካሉ ችግሮችን የሚያይ ኮሚቴ ተቋቋሞ ኮሚቴው በሚያቀርበው ሪፖርት መሰረት እንዲታይ መስማማታቸው ምንጮች ጠቁመዋል።</p>

<p>እንደምንጮቻችን ገለፃ ኮሚቴው በዚህ ሳምንት ተንቀሳቅሶ ሰራ ይጀምራል። ጠ/ሚ መለስ ዜናዊ ሚያዝያ 1 ቀን 1998 ዓ.ም ከቢቢሲ ሬዲዮ ፎከስ ኦን አፍሪካ ጋር ባደረጉት ቃለ ምልልስ እንደተለፁት ፓርላማ መቀመጫ ካገኘ የተቃዋሚ ፓርቲ አባላት ጋር ውይይት እንደጀመሩና እንዴት መስራትና ወደፊት መቀጠል እንደሚችሉ በመርህ ደረጃ መግባባት ላይ እንደደረሱ ጠቁመዋል።</p>

<p>አያይዘውም ፓርላማ የገቡት ተቃዋሚ ፓርቲዎች የአገግሪቱን ሕገ መንግስታዊ ሥርዓት አክብረው የመጓዝና በሕግ የመገዛት ግዴታ ያለባቸው መሆኑን መቀበላቸውን ጠቁመው መንግስት በአገሪቱ የሕግ የበላይነት እንዲሰፍን ያለውን ቁርጠኝነት መግለፅና እራሱም በእነዚሁ ሕጎች የሚመራ መሆኑን ጠ/ሚኒስትሩ ለቢቢሲ ገልፀዋል።</p>

<p>የተቃዋሚ ፓርቲ አመራሮች በውይይቱ ላይ ስለተነሱ ነጥቦችና የተደረሰባቸው ውሳኔዎች አስመልክቶ ማብራሪያ እንዲሰጡን ጠይቀን በጉዳዩ ላይ መግለጫ ላለመስጠት ተስማምተናል ካሉ በኋላ ሰሞኑን የጋራ መግለጫ ይሰጥበታል ብለዋል።</p>

<p class="align-center"><a href="/ጋዜጣዎች/ሪፖርተር/ማውጫ/1998/ሚያዝያ/08/ሪፖርተር.19980808.6.html">ከሪፖርተር ሚያዝያ 8 ቀን 1998</a></p>

</body>
</html>	

