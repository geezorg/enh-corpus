<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያዊያን ሰራተኞች መዘግየት በቤይሩት ሰላማዊ ስልፍ አስከተለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኢትዮጵያዊያን ሰራተኞች መዘግየት በቤይሩት ሰላማዊ ስልፍ አስከተለ</h2>


<p>የሊባኖስ እና የኢትዮጵያ መንግስታት በቅርቡ ባደረጉት ስምምነት መሰረት ወደ ቤይቱት የሚሄዱ ኢትዮጵያውያን ሰራተኞች መዘግየት ምክንያት የቤይሩት ነዋሪዎች በኢትዮጵያ ቆንስላ ጽ/ቤት ፊት ለፊት ሐሙስ እለት ባካሄዱት ሰላማዊ ስልፍ ተቃውሞአቸውን አሰሙ።</p>

<p>የኢትዮጵያ እና የሊባኖስ መንግስትት እ.ኤ.አ ፌብሩዋሪ 1/2006 የተለያዩ ኢትዮጵያውያን ባለሙያዎችን ወደቤይሩት (ሊባኖስ) ለመላክ ተስማምተዋል። በዚሁ መሰረት 8 ሺህ ወንዶች እና 30 ሺህ ሴቶች ኢትዮጵያውያን ሰረታኞች ወደ ቤይሩት የሚላኩ ሲሆን ይኽን ለማስፈፀም ስምንት ያህል ኤጀንቶች ተቋቁመው እያንዳንዳቸው በቤይሩት 37ሺ ዶላር ፤ በኢትዮጵያ 25 ሺ ዶላር ዲፖዚት አስቀምጠው ሥራ እንዲጀምሩ ተደርጓል። ከኢትዮጵያ ሆነው በሕጋዊ መንገድ ሥራና ሰራተኛ የሚያገናኙ አራት ድርጅቶችም መከፈታቸውን ምንጮቻችን አስረድተዋል።</p>

<p>በሁለቱ አገራት ስምምነት መሰረት በየካቲትና መጋቢት ወራት ብቻ 1250 ሰራተኞች ወደ ቤይሩት መላክ ነበረባቸው ቢሆንም የኢትዮጵያ ሰራተኛና ማኅበራዊ ጉዳይ ሚኒስተር የቀድሞ ችግር እንዳይከሰት ጥንቃቄ ማድረግ አለብኝ በማለቱ በስምምነቱ መሰረት በወቅቱ ሰራቸኞቹ ሳይላኩ ዘግይተዋል።</p>

<p>በዚህ ምክንያት በቤይሩት የሚገኙ ሥራና ሰራተኛ አገናኝ ኤጀንሲዎች ከፍተኛ ገንዘብ ዲፖዚት አድርገን ሰራተኞች ይመጣሉ በሚል ከሕዝብ ገንዘብ ሰብስበን እንዴት ይዘገያል በሚል ቅሬታ የፈጠሩ ሲሆን ነዋሪውም በቁጣ ተነሳስቶ በቤይሩት በኢትዮጵያ ቆንስላ ጽ/ቤት ፊት ለፊት የተቃውሞ ሰልፍ አድርጎ በፀጥት ኃይሎች እንዲበተን መደረጉን ምንጮች ለሪፖርተር አረጋግጠዋል።</p>

<p>በሁለቱ አገራት ስምምነት መሰረት ቤይሩትን እየለቀቁ ያሉትን ኮርያዊያን ሰራተኞች በመተካት ኢትዮጵያውያን ወንድ ባለሙያዎች በኮንስትራክሽን ፤ በጥበቃ ሙያ እና በሾፌርነት እንደሚቀጠሩ ታውቋል።</p>

<p>ሊባኖስ እ.ኤ.አ ጁላይ 1/2004 ኢትዮጵያውያን ሠራተኞች ወደ ሀገሯ እንዳይገቡ የጣለችውን እገዳ ሁለቱ አገሮች በፌብሩዋሪ 2006 ባደረጉት ስምምነት መነሳቱ ታውቋል።</p>

<p class="align-center"><a href="/ጋዜጣዎች/ሪፖርተር/ማውጫ/1998/ሚያዝያ/08/ሪፖርተር.19980808.2.html">ከሪፖርተር ሚያዝያ 8 ቀን 1998</a></p>

</body>
</html>	


