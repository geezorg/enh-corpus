<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አጣሪ ኮሚሽኑ በአዋጅ የተሰጠው ጊዜ ከተጠናቀቀ በኋላ ሥራውን ጀመረ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">አጣሪ ኮሚሽኑ በአዋጅ የተሰጠው ጊዜ ከተጠናቀቀ በኋላ ሥራውን ጀመረ</h2>


<p>ምርጫውን ተከትሎ በተፈጠረ የፓለቲካ አለመረጋጋቶች ሳቢያ የተነሱ ግጭቶች ያስከተሉትን ቀውስ ለማጣራት የተቋቋመው ገለልተኛ ኮሚሽን በአዋጅ የተሰጠው ጊዜ ከተጠናቀቀ በኋላ ሥራውን መጀመሩ ተሰማ።</p>

<p>በሴኔ 1 1997 ፤ ጥቅምት 22 ፤ ኅዳር 1 ፤ 5 እና 7 ቀን 1998 ዓ.ም በአዲስ አበባና በተለያዩ የአገሪቱ ክፍሎች የተከሰቱ “ሁከት” ለማጣራት በሕዝብ ተወካዮች ም/ቤት በአዋጅ የተቋቋመውን ገለልተኛ የተባለ ኮሚሽን ም/ቤቱ ባፀደቀው አዋጅ የሰጠው የሥራ ጊዜ ከተጠናቀቀ በኋላ ሥራውን መጀመሩን ምንጮች ለሪፖርተር ጋዜጣ ገልጸዋል።</p>

<p>ም/ቤቱ ከኅዳር 26/1998 ዓ.ም በፊት ኮሚሽኑን ያቋቋመ ሲሆን በተጠቀሰው ዕለት የኮሚሽኑ አባላት ሰይሞ እንደነበር ይታወሳል።</p>

<p>ኮሚሽኑ ከዚህ ወቅት ጀምሮ በአዋጅ በተሰጠው የሦስት ወር ጊዜ ውስጥ የተጣለበትን ኅላፊነት አከናውኖ ያጠናቅቃል ተብሎ ቢጠበቅም ምንም አይነት ሥራ ሳይጀምር ቀነ ገደቡ ተገባዷል።</p>

<p>ከዚህ አልፎም ከአባላቱ ውስጥ አምስት ያህሉ ም/ሰብሳቢውን ጨምሮ በተለያየ ምክንያቶች ከኮሚሽኑ ራሳቸውን አግልለው ማሟያ አባላት በሕግና አስተዳደር ጉዳዮች ቋሚ ኮሚቴ አቅራቢነት በፓርላማው መሾማቸው ይታወሳል።</p>

<p>በአባላቱ ምትክ ሌሎች ግለሰቦች የተሾሙት ለኮሚሽኑ የተሰጠው ጊዜ ተገባዶ ተጨማሪ የአንድ ወር ጊዜ እያጠናቀቀ ባለበት ወቅት ነው።</p>

<p>ኮሚሽኑ የተሰጠው የሥራ ጊዜ በቂ ካልሆነ ለአፈ ጉባኤው አመልክቶ አፈ ጉባኤው የአንድ ወር ጊዜ ሊጨምርለት እንደሚችል ማቋቋሚያ አወጁ ቢገልጽም በዚህ ጊዳይ ላይ ከአፈ ጉባኤው የተነሳ ነገር የለም። ኮሚሽኑም በአዋጅ የተሰጠው የሥራ ጊዜ መጠናቀቁን ተገንዝቦ ያቀረበው ጊዜ ይራዘምልኝ ጥያቄ የለም።</p>

<p>አዋጁ ያስቀመጠው የሦስት ወራት የሥራ ጊዜ እንዲሁም አፈ ጉባኤው ሊጨምር የሚችለው የአንድ ወር ጊዜ ተጠናቆ ባለበት ወቅት ኮሚሽኑ ቢሮ ከፍቶ እንቅስቃሴ ጀምሯል።</p>

<p>የኮሚሽኑ ቢሮ የሚገኘው ፓርላማው አጠገብ ሲሆን በይፋ የተከፈተው ባለፈው ሣምንት ውስጥ ነው።</p>

<p>የኮሚሽኑ ምንጮች ለዝግጀት ክፍላችን እንደገለጹት ከሆነ ኮሚሽኑ ሥራውን ከጀመረ የአንድ ወር ጊዜ ሊሞላው ነው። በቅርቡም ኅብረተሰቡ ለኮሚሽኑ መረጃዎችን እንዲያደርስ በመገናኛ ብዙሃን ጥሪ እንደሚያቀርብ ተጠቁሟል።</p>

<p>ኮሚሽኑ ከአዲስ አበባ ውጪ ባሉ የአገሪቱ ክፍሎች ላይ የተፈጠረውን “ሁከት” ያጣራል ቢባልም እስካሁን በእነዚህ ከተሞች ቢሮ አለመከፈቱን ከምንጮቻችን ገለፃ ለመረዳት ችለናል።</p>

<p>ኮሚሽኑ ከአዋጅ ውጪ እያደረገ ያለውን እንቅስቃሴ በተመለከተ ስበሳቢውን አቶ ፍሬህይወት ሣሙኤልን ለማግኘት ሞክረን በፀሀፊያቸው በኩል በዚህ ሰዓት ለማንኛውም ሚዲያ መግለጫ እንደማይሰጡ ገልፀዋል። አቶ ፍሬህይወት ሣሙኤል በኮሚሽኑ ከተጣለባቸው የሥራ ኃላፊንት ውጪ የደቡብ ክልል ጠቅላይ ፍርድ ቤት ፕሬዝዳንት መሆናቸው ይታወቃል።</p>

<p>በጊዜ ገደቡ ዙሪያ የአፈ ጉባኤውን ጽ/ቤት ያነጋገርን ሲሆን ጽ/ቤቱ ከኮሚሽኑ የቀረበለት የጊዜ ይርዘምልኝ ጥያቄ አለመኖሩን ለመረዳት ችለናል።</p>

<p class="align-center"><a href="/ጋዜጣዎች/ሪፖርተር/ማውጫ/1998/ሚያዝያ/11/ሪፖርተር.19980811.3.html">ከሪፖርተር ሚያዝያ 11 ቀን 1998</a></p>

</body>
</html>	


