<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በማዕድም ሥራ ለተሰማሩ የሚሰጠው የቀረጥ ነፃ መብት ሊሻሻል ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በማዕድም ሥራ ለተሰማሩ የሚሰጠው የቀረጥ ነፃ መብት ሊሻሻል ነው</h2>


<p>ኢትዮጵያ ውስጥ በማዕድን ፍለጋ ስራ ላይ ለመሰማራት ለሚመጡ የውጭ አገር ኩባንያዎች ፤ ፈቃድ ያላቸው ድርጅቶች እና ተቀጣሪ የውጭ አገር ዜጎች ለሚያስገቧቸው መሳሪያዎች ሲሰጥ የነበረው የቀረጥ ነፃ መብት ሊሻሻል ነው።</p>

<p>የማዕድን ፍላጋ ፤ ምርመራ እና ማምረት ባለፈቃዶችና የባለፈቅዱ የስራ ተቋራጮች ወደ ኢትዮጵያ የሚያስገቧቸው ቁሳቁሶች ከቀረጥ ነፃ እንዲሆኑ የአገሪቱ ሕግ ይደነግጋል።</p>

<p>የውጭ አገር ዜጋ የሆኑ የባለፈቃዶቹና የተቋራጮቹ ተቀጣሪ ሰራቸኞች ወደ ኢትዮጵያ ሲገቡ ከስድስት ወራት በኋላ የቤት ውስጥ መገልገያ ቁሶችና እና አንድ አውቶሞቢል ከቀረጥ ነፃ እንዲያስገቡ ይፈቅዳል።</p>

<p>ከላያ የተጠቀሱት አካላት የአገር ውስጥ ቆይታቸውን ጨርሰው ሲወጡም ተመሣሣይ ከቀረጥ ነፃ የመሆን መብት ተሰጥቷቸዋል።</p>

<p>ይሁን እንጂ በተጠቀሰው የአገሪቱ ህግ የእንግሊዝኛው ቅጂ ላይ "epuipment and machinery" የሚለው ቃል "መሣሪያዎች እና እቃዎች" በሚል የተሰጠው ትርጓሜ ከፍተት ማምጣቱን ከማዕድንና ኢነርጂ ሚኒስትር የተገኘ መረጃ ያመለክታል።</p>

<p>በተለይም "እቃዎች" የሚለውን ቃል በመጠቀም ከስራው ጋር ንክኪ የሌላቸው ቁሶች ከቀረጥ ነፃ በሆነ መልክ እንዲገቡ ዕድል ፈጥሯል።</p>

<p>በመሆኑም ለማዕድን ፍለጋ ስራው ፈቃድ የሚሰጠው ባለሥልጣን መስሪያ ቤት ካፀደቃቸው የስራ ወይም የምርት እቅድ እና የወጪ ግዴታ እንዲሁም ከማዕድን ክምችቱ ቀጣይ ኢኮኖሚያዊ አዋጭነት አንፃር አግባብነት ያላቸው መሣሪያዎችና ማሽነሪዎች ብቻ ከቀረጥ ነፃ እንዲገቡ በሚል እንዲሻሻል ሚንስቴር መስሪያ ቤቱ ጠይቋል።</p>

<p>በእድሉ ተጠቃሚ የሆኑት ግለሰቦች ቁሶቻቸውን ማስገባት የሚችሉት ባለሥልጣን መስሪያ ቤቱ የሚሰጣቸውን የገቢ እቃዎች ዝርዝር ለገቢዎች ሚንስቴር ሲያቀርቡ እንደሆነ ማሻሻያው ይጠይቃል።</p>

<p>በባለ ፈቃድ ድርጅቶችና ተቋራጮች ውስጥ ተቀጣሪ የሆኑ ግለሰቦች የተሰጣቸው እድል የተጠበቀ ሲሆን የስራ ጊዜያቸውን ጨርሰው ወይም ያስገቧቸውን ዕቃዎች በሚመልሱበት ወቅት ተመሳሳይ ዕድል ይሰጣል።</p>

<p>የከፍተኛ ደረጃ ፤ የአነስተኛ ደረጃ ወይም የባህላዊ ማዕድን ማምረት ስራ ፈቃድ ባለ ይዞታ የሆነ ሰው በፈቃዱ መሠረት ያመረታቸውን ማዕድናት ወደ ውጭ አገር ሲልክ ከጉምሩክ ቀረጥና ታክስ ነፃ ይሆናል የሚል ማሻሻያ እንዲደረግበት የማዕድንና ኢነርጂ ሚንስቴር ሕግ አውጪ የሆነውን የተወካዮች ም/ቤት ጠይቋል።</p>

<p>ም/ቤቱ ጉዳዩን የተፈጥሮ ሀብትና የአካባቢ ጥበቃ ጉዳዮች ቋሚ ኮሚቴ እንዲመለከተው አዟል።</p>


<p class="align-center"><a href="/ጋዜጣዎች/ሪፖርተር/ማውጫ/1998/ሚያዝያ/04/ሪፖርተር.3.19980804.html">ከሪፖርተር ሚያዝያ 4 ቀን 1998</a></p>

</body>
</html>	

