<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢዴአፓ-መድኅን የ6 ዓመታት ጉዞውን ገመገመ ከቅንጅት ጋር ለውህደት ያደረገውን ስምምነት ስህተት ነበር አለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢዴአፓ-መድኅን የ6 ዓመታት ጉዞውን ገመገመ ከቅንጅት ጋር ለውህደት ያደረገውን ስምምነት ስህተት ነበር አለ</h2>


<p>ኢዴአፓ-መድኅን የስድስት ዓመታት የፓርቲውን የፓለቲካ ሒደት ገመገመ። ፓርቲውን የፓለቲካ ሒደት ገመግመ። ፓርቲው በተለይ ከቅንጅት ጋር ለውህደት ያደረገው ስምምነት በሕዝቡ ስሜትና ግፊት ብቻ የተከናወነ በመሆኑ ስህተት ነበር ሲል አካሄዱን ገምግሟል።</p>

<p>የፓርቲው ማዕከላዊ እና የኦዲትና ኢንስፔክሽን ኮሚቴ 28 አባልት የተሳተፉበትና ከመጋቢት ወር መጀመሪያ አንስቶ ለሦስት ሣምንታት በተከሄዴት በዚኡ ግምገማ ፓርቲው “ኢዴአፓ በሚል ስያሜ መሥራት ከጀመረበት ከ1992 ዓ.ም ጀምሮ የከናወናቸውን ተግባራት በዝርዝር ተመልክቷል።</p>

<p>በዚሁ መሠረት ፓርቲው አስቀምጧቸው የነበሩት ሦስት የትግል አቅጣጫዎች ማለትም ኢሕአዴግ ለሕዝቡ መሥረታዊ ለውጥ ባለማምጣቱ መታገል ፤ ተቃዋሚ ፓርቲዎች የተሻለ ሥራ እንዲያከናውኑና ሕዝቡን እንዲያስተምሩ መጣር ፤ ኅብረተሰቡ ውስጥ ያሉና ለሠላማዊ ትግል እንቅፋት የሆኑ ችግሮችን መታገል የሚሉትን ነጥቦች መገምገሙን አቶ አብዱራህማን አሕመዲን የፓርቲው የሥራ አስፈፃሚ ኮሚቴ አባላና የሕዝብ ግንኙነት ኃላፊ ለሪፖርተር ጋዜጣ ተናግረዋል።</p>

<p>የማዕከላዊ ኮሚቴ አባላቱ ኢሐአዴግን በመታገል ረገድ የተሳካ ሥራ መስራቱን ፤ አዎንታዊ ውጤት መገኘቱንም ተስማምተዋል።</p>

<p>ተቃዋሚ ፓርቲዎች የተሻለ ሥራ እንዲሰሩ ፤ ሕዝብን እንዲያስተምሩ በማድረግ ረገድ ፓርቲው የሚፈለገውን ያህል ርቀት መጓዝ አለመቻሉን መገምገሙን አቶ አብዱራህማን ጠቁመዋል።</p>

<p>የኅብረተሰቡ የፖለቲካ ተሳትፎ ግንዛቤ አድጎ ፤ “ፖለቲካና ኮረንቲ በሩቁ” ከሚልበት ተላቅቆ የበኩሉን አዎንታዊ ሚና እንዲወጣ በማድረግ ረገድ በተመሣሣይ ሁኔታ ድክመት እንደነበረበት ተመልከቷል።</p>

<p>በተያያዘም በቅንጅት የውህደት ስምምነት ከመከናወኑ አስቀድሞ የሕዝብ ስሜትና ግፊትን ብቻ መመልከቱ ፤ ቅድመ ግምገማ በተገቢ ሁኔታ አለማካሄዱ ፤ ጠቅላላ ሁኔታውን በሰከነ መንገድ አለማጤኑ ስህተት እንደነበረ በግምገማው ማየቱን ከአቶ አብዱራህማን ገለፃ ለመረዳት ተችሏል።</p>

<p>ኢዴአፓ-መድኅን ይህንኑ ግምገማ ለአባላቱ ቀጥሎም ወደ ሕዝብ ለማውረድ ማቀዱን አቶ አብዱራህማን ጠቁመው ባለፈው እሁድ በቅሎ ቤት በሚገኘው ጽ/ቤት ከአባላት ጋራ የግምገማ ሒደቱ መቀጠሉን አስታውቀዋል።</p>

<p>ፓርቲው በቀጣይነት ድክመቶችን በማረም ጥንካሬውን ይበልጥ ለማጎልበት ግምገማው እንደሚረዳው ተመልክቷል።</p>


<p class="align-center"><a href="/ጋዜጣዎች/ሪፖርተር/ማውጫ/1998/ሚያዝያ/04/ሪፖርተር.2.19980804.html">ከሪፖርተር ሚያዝያ 4 ቀን 1998</a></p>

</body>
</html>	


