<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በፕሬዝዳንት ኢሳያስ አፈወርቂ ላይ የግድያ ሙከራ ተደረገ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> በፕሬዝዳንት ኢሳያስ አፈወርቂ ላይ የግድያ ሙከራ ተደረገ </h2>


<p>ከሶስት ቀናት በፊት የኤርትራ ከፍተኛ የመንግሥት ባለሥልጣናትና የሻዕቢያ አመራሮች ተሳትፈውበታል የተባሉ በፕሬዝዳንት ኢሳይያስ አፈወርቂ ላይ የተካሄደ የግድያ ሙከራ መክሸፉንና ከግያ ሙከራው ጋር በተያያዘ ከሰማንያ በላይ የሚሆኑ ሰዎች መታሰራቸውን የደረሰን ዘገባ ያስረዳል።</p>

<p>የግድያ ሙከራው የተቀነባበረው ራሳቸው ፕሬዝዳንት ኢሳይያ በሚመሩት ፓርቲና ከፍተኛ የመንግስት ባለሥልጣናት ሲሆን ከነዚህ ውስጥም የፖሊስና የኢሚግሬሽን ባለሥልጣናት ተሳታፊ እንደነበሩ ከአስመራ የደረሰን ዘገባና የኤርትራ ድረ ገጾች ዘገባ ያመለክታል።</p>

<p>በዚህ የግድያ ሙከራ በአስመራ የሚገኙ የሱዳን ኤምባሲ ሃላፊዎችም እጅ አለበት ብሎ የኤርትራ መንግስት እንደሚጠረጥረ በአስመራ እና ከአስመራ ውጭ የሚንቀሳቀሱ የኤርትራ የመገናኛ ብዙሃን በመዘገብ ላይ ናቸው። ይህ የግድያ ሙከራ ከመካሄዱ ቀደም ብሎ የኤርትራና የሱዳን ባለስልጣናት እክሎ አጋጥሞት የቆየውን ዲፕሎማሲያዊ ግንኙነታቸው ለማደስ ውይይት ጀምረው እንደነበር ይታወሳል።</p>

<p>እንደዘገባዎቹ ገለጻ ከሶስት ቀናት በፊት የተደረገው የግድያ ሙከራ ሊከሽፍ የቻለው በኢሳይያስ አፈወርቂ ይቀርብ ታማኝ ጠባቂዎች ነው።</p>

<p>በግድያ ሙከራው እጃቸውን አስገብተዋል ወይም ተሳተፈዋል የተባሉ ባለስልጣናትና ሌሎች ሰዎች ባለፉት ሶስት ቀናት ውስጥ ተይዘው በመታሰር ላይ ሲሆኑ እስከ ትላንት ምሽት ቁጥራቸው ከ80 መብለጡን ለማወቅ ተችሏል።</p>

<p>እንደዜና ዘገባዎቹ ገለጻ ከየቦታው ተጠርጣሪዎችን የማሰሩ ዘመቻ የቀጠለ ሲሆን በተለይ በአስመራና በከረን ከተሞች እርምጃው መጠናከሩ ለማወቅ ሲቻል እስካሁን ከታሰሩት ውስጥም አብላጫውን ቁጥር የሚይዙት ከነዚሁ ከተሞች እንደሆነ ዘገባዎቹ ያስረዳሉ።</p>

<p>የግድያ ሙከራውን ተከትሎ እየተካሄደ ባለው ጥብቅ ፍተሻም ድምጽ አልባ ጥይቶችን ሊያስከትኩ የሚችሉ በርካታ ሳይለንሰር መሳሪያዎች መያዛቸውንም ምንጮቻችንና የኤርትራ ድረገጾች ይገልጻሉ።</p>

<p>በፕሬዝዳንት ኢሳይያስ አፈወርቂ ላይ የግድያ ሙከራ ሲካሄድ ይህ የመጀመሪያው አለመሆኑ የሚታወቅ ሲሆን በቅርቡ የሳዋ የጦር ማሰልጠኛና ከቅርብ አማካሪዎቻቸውና ጓደኞቻቸው ጋር በመሆን ጎብኝተው ሲመለሱ በታጠቁ ሀይሎች ተኩስ ተከፍቶባቸው ለጥቂት ማምለጣቸውና ጠባቂያቸው መገደሉ ይታወሳል።</p>

<p>የአሁኑ የግድያ ሙከራ እስከዛሬ ከተደረጉት ሙከራዎች ሁሉ ሰፊ ዝግጅት የተደረገበትና በርካታ ባለሥልጣናት ተሳትፈውበታል ተብሎ እንደሚታመን ከደረሱን ዘገባዎች ለማወቅ ተችሏል።</p>

<p class="align-center"><a href="/Gazettas/Reporter/info/Reporter.html">ከሪፖርተር ታኅሣሥ 2 ቀን 1998</a></p>

<div class="align-center"><a href="http://www.cyberethiopia.com/warka4/enh.php?path=/ጋዜጣዎች/ሪፖርተር/ማውጫ/1998/ታኅሣሥ/02/ሪፖርተር1.020498.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
