<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኤርትራ ባለሥልጣናት ከተመድ ልዑክ ጋር አንነጋገርም አሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኤርትራ ባለሥልጣናት ከተመድ ልዑክ ጋር አንነጋገርም አሉ </h2>


<p>የኤርትራ ባለሥልጣናት ከሁለት የተባበሩት መንግሥታት ልዑካኖች ጋር ለመገናኘትና ለመነጋገር ፈቃደኛ አለመሆናቸውን ገለጹ። ልዑካኖቹ በኢትዮ-ኤርትራ ድንበር አካባቢ ያለውን ውጥረት ለማርገብ እና ከአስመራ የተላለፈውን የተባበሩት መንግሥታት የሠላም አስከባሪዎችን የማባረር ርምጃ ለማስቀረት ሲሞክሩ እንደነበር ዲፕሎማቶችን ጠቅሶ ኤ.ኤፍ.ፒ ዘግቧል።</p>

<p>ጂን-ማሪ ጉሄኖ የተመድ የሠላም ማስከበር እንቅስቃሴዎች ኃላፊ እና የወታደራዊ አማካሪ ጄነራል ራንዲር ኩማር ሜህታ የተባሉ የተመድ ልዑካኖች ባለፈው ሰኞ ከአዲስ አበባ ተነስተው አስመራ የደረሱ ሲሆን በትናንትናው ዕለት ከፍተኛ የኤርትራ አመራሮችን ለማግኘት ዕቅድ ነበራቸው።</p>

<p>«እስካሁን ምንም ስብሰባዎች አልተዘጋጁም» ሲሉ መቀመጫቸው አስመራ የሆኑ ዲፕሎማት ለኤ.ኤፍ.ፒ ገልጸው «ጥሩ ሁኔታ የለም» ብለዋል። «ኤርትራውያኖች ያለውን ሁኔታ ያወሳሰቡት ይመስለኛል» ያሉት ዲፕሎማቱ ኢትዮጵያ የድንበር ማካለል ሂደቱን እንድትቀበል ተመድ ግፊት ባለማድረጉ ኤርትራ ደስተኛ አለመሆኗን ገልጸዋል።</p>

<p>የኤርትራው ፕ/ት ኢሳይያስ አፈወርቂ ካቢኔ ዳይሬክተር ባለሥልጣናት ጋር እንደሚገናኙ ተጠይቀው «ምንም አላውቅም» በማለት ለኤ.ኤፍ.ፒ ገልጸዋል።</p>



<p class="align-center"><a href="/Gazettas/Reporter/info/Reporter.html">ከሪፖርተር ታኅሣሥ 5 ቀን 1998</a></p>

<div class="align-center"><a href="http://www.cyberethiopia.com/warka4/enh.php?path=/ጋዜጣዎች/ሪፖርተር/ማውጫ/1998/ታኅሣሥ/05/ሪፖርተር2.050498.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
