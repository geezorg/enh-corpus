<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ተቃዋሚዎች በፌዴራል ዳኞች አስተዳደር ጉባዔ ውስጥ እንዲወከሉ ጠየቁ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> ተቃዋሚዎች በፌዴራል ዳኞች አስተዳደር ጉባዔ ውስጥ እንዲወከሉ ጠየቁ </h2>


<p>የተቃዋሚ ፓርቲዎች የፓርላማ አባላት በፌዴራል ዳኞች አስተዳደር ጉባዔ ውስጥ አባሎቻቸው እንዲወከሉ ጠየቁ። የመንግሥት ተጠሪ ሚኒስትር የሆኑት አቶ ሽፈራው ጃርሶ ይህ ሊሆን የሚችለው ታማኝ ተቃዋሚ ሲኖር ነው ብለዋል።</p>

<p>በምክር ቤቱ የትላንት ውሎ ላይ አፈ ጉባዔው በተጠቀሰው አጀንጃ ላይ ም/ቤቱን እንዲወክሉ ሦስት የኢሕአዴግ ተመራጭ አባላትን የሰየሙ ሲሆን ተቃዋሚ ፓርቲዎች ቢያንስ ውክልና አይኖረንም ሲሉ ተቃውመዋል።</p>

<p>የኦፌዴን ፓርቲ ሊቀመንበር አቶ ቡልቻ ደመቅሳ የአገሪቱን የሕግ ሥርዓት ማስተካከል የሚቻለው በአንድ ፓርቲ ተሳትፎ ብቻ አይደለም። ኢሕአዴግ ቢያንስ በዚህ እንኳን ተቃዋሚዎችን ሊያሳትፍ ይገባል። ይህ መሆኑም የአገሪቱን የፍትሕ ሥርዓት ይጠቅማል ብለዋል።</p>

<p>ኢሕአዴግ የሚወደውን አባሉን አንስቶ በዚህ ጉባዔ ውስጥ በማስቀመጡ ብቻ የአገሪቱ የሕግ ሥርዓት በአግባቡ እየሰራ አይደለም። ኢሕአዴግ አሁንም የሕዝቡን አመኔታ ለማግኘት በአንድ መንገድ ብቻ እየተንቀሳቀሰ ነው ብለዋል።</p>

<p>ሌሎች የተቃዋሚ ፓርቲ አባላትም ይህ እርምጃ የፍትሕ ሥርዓቱን በአንድ ፓርቲ ሥር እንዲወድቅ ለማድረግ እና የፍትሕ ሥርዓቱን መሪ በተፈለገበት አቅጣጫ ለመጠምዘዝ የተደረገ ነው ብለዋል።</p>

<p>የመንግሥት ተጠሪ ሚኒስትር የሆኑት አቶ ሽፈራው ጃርሶ በተሰነዘሩት የተቃዋሚ ፓርቲ አባላት ተቃውሞ ላይ በሰጡት ምላሽ በእንደዚህ ዓይነት ጉባዔ ውስጥ ተቃዋሚዎች ሊሳተፉ የሚችሉት ታማኝ ሲሆኑ ነው ብለዋል።</p>

<p>ተቃዋሚዎቹ የፓርላማ አባላት ታማኝ ማለት ምን ማለት ነው? በሚል በተደጋጋሚ የጠየቁ ሲሆን ሚኒስትሩ አቶ ሽፈራው ጃርሶ ታማኝ ያልኩት ለኢሕአዴግ ሳይሆን ለህግ መንግስቱ ነው ብለዋል።</p>

<p>የተቃዋሚ ፓርቲ አባላት አፈ ጉባኤው ይህንን አጀንዳ እንዳይፀድቅ እንዲያደርጉ በጥብቅ ቢጠይቁም አፈ ጉባዔው በበቂ ሁኔታ ውይይት የተደረገበት መሆኑን በመግለፅ ሳይቀበሉት ቀርተዋል።</p>


<p class="align-center"><a href="/Gazettas/Reporter/info/Reporter.html">ከሪፖርተር ታኅሣሥ 12 ቀን 1998</a></p>

<div class="align-center"><a href="http://www.cyberethiopia.com/warka4/enh.php?path=/ጋዜጣዎች/ሪፖርተር/ማውጫ/1998/ታኅሣሥ/12/ሪፖርተር2.120498.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
