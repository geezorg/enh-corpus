<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የቅንጅት ተጠርጣሪዎች በቦታ ጥበት ምክንያት ወህኒ አልወረዱም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> የቅንጅት ተጠርጣሪዎች በቦታ ጥበት ምክንያት ወህኒ አልወረዱም </h2>


<p>የቅንጅት ለአንድነትና ለዲሞክራሲ አመራር አባላት በማረሚያ ቤት ቦታ ጥበቅ ምክንያት አሁንም በፌዴራል ፖሊስ ወንጀል ምርመራ መምሪያ ናቸው። በሌላ በኩል የቅንጅት ሊቀመንበር ኢ/ር ሃይሉ ሻውል በሕመም ምክንያት ፖሊስ ሆስፒታል በህክምና ላይ ይገኛሉ።</p>

<p>ሕዳር 22 ቀን እና ከዚያ ተከታታይ ቀናት ባሉት ጊዜያት ከእነ ኢ/ር ሃይሉ ሻውል መዝገብ ሌላ ባሉ መዝገቦች ተጠርጥረው ፍርድ ቤት ሲቀርቡ የነበሩ ተጠርጣሪዎችን ፖሊስ ምርመራዬን ጨርሻለሁ ምግብና መኝታ ወዳለበት ይዛወሩልኝ ሲል የጠየቀ ቢሆንም ታህሳስ 7 ቀን በዋለው ችሎት ላይ በቦታ ጥበት ምክንያት ወደ ማረሚያ ቤት ሳይዛወሩ መቆየታቸው ተገልጿል።</p>

<p>የቅንጅቱ አባል የሆኑት አቶ አቶ በድሩ አደም በዕለቱ እንደገለጹት በማረሚያ ቤት (ቃሊቲ) ብንሆን ኖሮ ከጠበቆቻችን ጋር በሰፊው ለመነጋገር እናገኝ የነበረው መብት አሁን ባለንበት ቦታ ማግኘት አለብን። ሲሉ ጠይቀዋል።</p>

<p>ፍ/ቤቱ ባለፈው ጊዜ የተከሳሾቹ ጠበቆች ባሉበት ይቆዩልን ወደ ማረሚያ ቤት አይሂዱብን በሚል የጠየቁትን አስታውሶ የዓቃቤ ሕግን አስተያየት ጠይቋል።</p>

<p>ማረሚያ ቤት በተፈጠረ የቦታ ጥበት ምክንያት መቆየታቸውን ዓቃቤ ሕግ ገልጾ «አሁንም ቢሆን እኛ እንልካቸዋለን» ብሏል።</p>

<p>ፍ/ቤቱም ከዚህ በኋላ በስፋት ከጠበቆቻቸው ጋር መገናኘት ስላለባቸው ሁኔታውን እንዲስተካከል አዟል።</p>

<p>የቅንጅቱ ሊቀመንበር ኢ/ር ሃይሉ ሻውል በሕመም ምክንያት ከማክሰኞ ታህሳስ 4 ቀን ጀምሮ በፖሊስ ሆስፒታል ተኝተው እየታከሙ በመሆኑ በቀጠሮው እለት ሊቀርቡ አለመቻላቸውን ዐቃቤ ሕግ ገልጿል።</p>

<p>በተያያዘም አርቲስት ደበበ እሸቱ ማክሰኞ ታህሳስ 4 ቀን በነበራቸው የኦፕራሲዮን ቀጠሮ የጥበቃ ኃላፊው ሳይፈቅድላቸው በመቅረቱ ህክምና ሳያገኙ እንደቀሩ ለፍርድ ቤቱ አቤቱታ አቅርበዋል።</p>

<p>የጥበቃ ሃላፊው ስለጉዳዩ ተጠይቀው ሁኔታውን ለአለቃቸው እንዳስታወቁ አለቃቸው ደግሞ የሚመለከተውን ሰው ላነጋግር ማለቱን እና የሚቀጥለው ማክሰኞ ይሄዳሉ መባላቸውን ገልጸዋል።</p>

<p>ፍ/ቤቱ የህመም ጉዳይ ፋታ የሚሰጥ ባለመሆኑ በአስቸኳይ ህክምናውን እንዲያገኙ አዟል። በተያያዘ ዜና በእስር ላይ ያሉ የቅንጅት አመራር አባላት የጀመሩትን የረሃብ አድማ እንዲያቆሙ ከኢሰመጉ በተጻፈ ደብዳቤ ቀረበላቸው።</p>


<p class="align-center"><a href="/Gazettas/Reporter/info/Reporter.html">ከሪፖርተር ታኅሣሥ 9 ቀን 1998</a></p>

<div class="align-center"><a href="http://www.cyberethiopia.com/warka4/enh.php?path=/ጋዜጣዎች/ሪፖርተር/ማውጫ/1998/ታኅሣሥ/09/ሪፖርተር3.090498.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
