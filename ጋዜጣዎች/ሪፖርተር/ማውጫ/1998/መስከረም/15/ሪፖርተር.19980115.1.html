<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ቅንጅት ተዋሃደ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ቅንጅት ተዋሃደ </h2>


<p>ኢዴአፓ - መድኅን ረቡዕ መስከረም 11/1998 ዓ.ም በሰሜን ሆቴል ባካሄደው ጠቅላላ ጉባዔ ለቅንጅት ሥራ አስፈፃሚ ኮሚቴ አባልነት የሚመደቡ አምስት አባላትን በመረጠበት ወቅት ሶስት ከፍተኛ አመራሮቹን ሳያካትት ቀርቷል።</p>

<p>አራቱ የቅንጅት ለአንድነትና ለዴሞክራሲ ፓርቲዎች ማለትም መኢአድ፣ ኢዴአፓ-መድኅን፣ እቅስተ ደመና እና ኢዴሊ ወደ አንድ ፓርቲነት ተቀየሩ። በውህደቱ ሥነ-ሥርዓት የአራት ከፍተኛ አመራሮች ምርጫ ሲካሄድ የፓርቲው ሊቀመንበር ኢንጂነር ኃይሉ ሻውል ሆነው ተመርጠዋል።</p>

<p>ትላንት በግሎባል ሆቴል የተካሄደውን ውህደት በፊርማቸው ያፀደቁት ዶር/ ብርሃኑ ነጋ ከቀስተደመና፣ ዶ/ር አድማሱ ገበየሁ ከኢዴአፓ መድኅን፣ አቶ አባይነህ ብርሃኑ ከመኢአድ፣ አቶ ቸኮል ጌታሁን ከኢዴሊ ናቸው።</p>

<p>የውህደቱ ሥነ ሥርዓት ላይ ቅንጅትን በሊቀመንበርነት እንዲመሩ ኢንጂነር ኃይሉ ሻውል በድጋሚ የተመረጡ ሲሆን በተቀዳሚ ምክትል ሊቀመንበርነት ወ/ር ብርቱካን ሚደቅሳ፣ በምክትል ሊቀመንበርነት አቶ ልደቱ አያሌው፣ በዋና ፀሐፊነት አቶ ሙሉነህ ኢዩኤል ተመርጠዋል።</p>

<p>የፓርቲው አዲስ ሥራ አስፈፃሚ አባላት ለመጪዎቹ ሁለት ዓመታት የሚያገለግሉ መሆናቸውን ቅንጅቱ ትላንት ማምሻውን በሰጠው መግለጫ አስታውቋል።</p>

<p>ኢንጂነር ኃይሉ ሻውል ከአሜሪካ ሀገር ባስተላለፉት መልዕክት በውህደቱ ስኬታማነት መደሰታቸውን ገልፀው «ነፃነት አጠገባችን ስለሆነች ትግላችን ይቀጥላል» ማለታቸው ተነግሯል።</p>

<p>ቅንጅቱ 60 አባላት ያሉት ላዕላይ ምክር ቤት እና 20 ያህል ሥራ አስፈፃሚ ኮሚቴ አባላት ይኖሩታል።</p>

<p>ከውህደቱ በኋላ ከኢዴአፓ- መድኅን ሊቀመንበር እና የቅንጅቱ ም/ሊቀመንበር የነበሩት ዶ/ር አድማሱ ገበየሁ «ራሳቸው የከሰሙት አራቱ ፓርቲዎች ጠንካራ ውህድ ፓርቲ ፈጥረውልናል» ብለዋል።</p>

<p>የቀስተ ደመና ሊቀመንበርና የቅንጅቱ ከፍተኛ አመራር የነበሩት ዶ/ር ብርሃኑ ነጋ ለመጀመሪያ ጊዜ ስንሻር ደስ ያለን እኛ ነን ።ስንመጣ ለሥልጣን ጥማት አይደለም ያልነው ለዚህ ነው ሲሉ ተናግረዋል።</p>

<p>ወ/ት ብርቱካን ሚደቅሳ የቅንጅት ተቀዳሚ ምክትል ሊቀመንበር «ፓርቲያችን ሁሉንም የሚያሳትፍ በመሆኑ የተለያዩ ሀሳቦች በነፃነት ይንሸራሸሩበታል። ቅንጅት ፓርቲ ብቻ ሳይሆን መንፈስ ነው። ፓርቲያችንን የፈጠረው ነፃነትን የናፈቀው የኢትዮጵያ ሕዝብ መንፈስ ነው። የሕዝቡ መንፈስ ቅንጅትን ፈጥሯል። እጅግ ኃይለኛ እና ብርቱ ፓርቲ መሆኑን እነ አቶ በረከትም አይስቱትም» በማለት ንግግር አድርገዋል።</p>

<p>የቅንጅት ውህደት አስመልክቶ ከአሜሪካን ዋሽንግተን ዲሲ አርቲስት ታማኝ በየነ፣ ፀሀዬ ዮሐንስ፣ ንዋይ ደበበ የእንኳን ደስ ያላችሁ መልዕክት አስተላልፈዋል። በተጨማሪም ከለንደን አቶ አንዳርጋቸው ፅጌ ተመሳሳይ መልዕክት ማስተላለፋቸውን በቅንጅቱ ውህደት ላይ ተገልጿል።</p>

<p>በውህደቱ ሥነ ሥርዓት ላይ በእንግድነት የተጋበዙት ሼህ መሐመድ ሁሴን አል-አሙዲን፣ አቶ በረከት ስምኦን፣ ፕሬዝዳንት ግርማ ወ/ጊዮርጊስ ሳይገኙ ተገልጿል።</p>
<p class="align-center"><a href="/Gazettas/Reporter/info/Reporter.html">ከሪፖርተር መስከረም 15 ቀን 1998</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ሪፖርተር/ማውጫ/1998/መስከረም/15/ሪፖርተር1.150198.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
