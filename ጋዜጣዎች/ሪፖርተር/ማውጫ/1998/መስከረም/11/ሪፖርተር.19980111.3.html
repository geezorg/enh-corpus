<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>መተሐራ ስኳር ፋብሪካ ለ7ኛ ጊዜ ተቃጠለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">መተሐራ ስኳር ፋብሪካ ለ7ኛ ጊዜ ተቃጠለ</h2>


<p>በመተሃራ ስኳር ፋብሪካ ለሰባተኛ ጊዜ በደረሰ ቃጠሎ ከአስራ ሁለት ሄክታር በላይ የሸንኮራ አገዳ ማሳ መቃጠሉ ተሰማ። ከቃጠሎው ጋር በተያያዘ ሰባት ሠራተኞች በቁጥጥር ስር ውለዋል።</p>

<p>ከጳጉሜ 3 ቀን 1997 ዓ.ም ጀምሮ እስከ መስከረም 9 ቀን 1997 ዓ.ም ድረስ የደረሱት የአገዳ ማሳ ቃጠሎ አባድር፣ ለሊፋና 3ኛ ካምፕ በሚባሉት የእርሻ ተክል ክፍሎች ላይ ነው።</p>

<p>ከደረሱት ቃጠሎዎች ሁሉ የከፋ ነው የተባለው መስከረም 10 ቀን 1998 ዓ.ም ለሁለተኛ ጊዜ በአባድር የእርሻ ተክል የደረሰው ቃጠሎ ነው።በፊንትሌ ወረዳ የመተሃራ ስኳር ፋብሪካ ሠራተኞች ማኅበር ፕሬዚዳንት አቶ ተስፋዬ ወ/ተንሳይ በእሳት የወደመው አገዳ ከሁለት ሚሊዮን ብር በላይ የሚያወጣ ስኳር ማምረት እንደሚችል ጠቁመዋል።</p>

<p>ቁጥራቸው እስከ አስራ ሁለት ሺ የሚጠጉ ጊዜያዊና ቋሚ ሠራተኞች ያነሱትን የደሞዝ ጭምሪ ጥያቄ ተከትሎ በተነሳው ተደጋጋሚ የሸንኮራ ማሳ ቃጠሎ ተጠርጥረው ሰባት ሠራተኞች በቁጥጥር ሥር መዋላቸውን ፕሬዚዳንቱ ተናግረዋል። ቃጠሎው ከሠራተኞቹ መያዝ ጋር ግንኙነት እንዳለው የጠየቁት የማኅበሩ ፕሬዚዳንት «ጥያቄው የዳቦና የረሃብ እንጂ አደጋ የመፍጤር አይደለም» በማለት መልሰዋል።</p>

<p>በቃጠሎው ሰበብ ሠራተኛው ላይ እየደረሰ ያለው ማስፈራራትና እስር ጉዳዩን ይበልጥ አሳሳቢ ሊያደርገው እንደሚችል አመልክተዋል።</p>

<p>«የረሃብን ጥያቄ በጠመንጃ መመለስ አይቻልም። እንዲህ ያለው አስተሳሰብ ያለፈበት ነው። ይልቁንም የፋብሪካው ማኔጅመንት የሠራተኛን ችግር አምኖ ለድርድር ቢዘጋጅ ይሻለዋል» በማለት መፍትሄውን ያቀረቡት አቶ ተስፍዬ «የፋብሪካውን የአገዳ ማሳ በማቃጠል ላይ ያሉትን ክፍሎች መንግሥት በአስቸኳይ ሲያጣራና ሊያውቃቸው ይገባል። ሠራተኛውም ያውቃቸዋል» ብለዋል።</p>

<p>የፋብሪካው ሥራ አስኪያጅ አቶ ሱፊያን ኢብራሂም እየደረሰ ስላለው ቃጠሎ ተጠይቀው «በጉዳዩ ዙሪያ የፋብሪካው ማኔጅመንት የራሱን መንገድ ይከተላል» በማለት ዝርዝር መግለጫ ከመስጠት ተቆጥበዋል። የደሞዝ ጥያቄውን አስመልክቶ ኃላፊውን ጠቅሰን መዘገባችን ይታወሳል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር መስከረም 11 ቀን 1998</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ሪፖርተር/ማውጫ/1998/መስከረም/11/ሪፖርተር3.110198.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
