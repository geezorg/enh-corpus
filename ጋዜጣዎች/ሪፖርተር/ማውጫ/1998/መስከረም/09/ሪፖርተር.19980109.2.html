<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አቶ በረከት ተቃዋሚዎችን ሠልፍ እንዳያስቡ አስጠነቀቁ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">አቶ በረከት ተቃዋሚዎችን ሠልፍ እንዳያስቡ አስጠነቀቁ </h2>


<p>ተቃዋሚዎች መስከረም 22 ቀን 1998 ዓ.ም ለመጥራት ያሰቡት ሠላማዊ ሰልፍ ህገመንግሥታዊ ሥርዓቱን በኃይል ለመናድ ያለመ በመሆኑ ኢህአዴግ በቸልታ አይመለከተውም ሲሉ አቶ በረከት ስምኦን አስጠነቀቁ። የኢትዮጵያ ዴሞክራሲያዊ ኃይሎች ኅብረት እና ቅንጅት ማስጠንቀቂያውን አልተቀበሉትም።</p>

<p>የማስታወቂያ ሚኒስትር እና የኢሕአዴግ ፕሮፖጋንዳ ኃላፊ አቶ በረከት ስምኦን ዓርብ ምሽት ከሬዲዮ ፋና ጋር ባደረጉት ቃለምልልስ ተቃዋሚ ፓርቲዎች በአዲስ አበባ መስከረም 22 ቀን ለመጥራት ያሰቡት ሠልፍ በምንም መልኩ ሊታሰብ የማይችል ነው ብለውታል። ድርጊቱ ሕገመንግሥታዊ ሥርዓቱን በኃይል ለመናድ የተቀየሰ በመሆኑ ኢሕአዴግ በቸልታ እንደማይመለከተው አስታውቀዋል።</p>

<p>ተቃዋሚዎች በሠላማዊ መንገድ የምርጫውን ውጤት በመቀበል እንዲንቀሳቀሱ የመከሩት አቶ በረከት ከዚህ ውጪ ያሉት አማራጮች ሕገወጥ ናቸው በማለት ኅብረተሰቡ በዚህ ረገድ ከመተባበር እንዲቆጠብ አሳስበዋል።</p>

<p>ዶ/ር መረራ ጉዲና የኢትዮጵያ ዴሞክራሲያዊ ኃይሎች ህብረት ሊቀመንበር በአሜሪካን ሀገር መስከረም 22 ቀን ሠልፍ እንዲካሄድ ያሳለፉትን ውሳኔ አስመልክቶ «ባይሳካ ምን ታደርጋላችሁ?» በሚል ለቀረበላቸው ጥያቄ «ኢሕአዴግን እንፈትንበታለን። ኢህአዴግ የሕዝብን መሰብሰብ እንደሚፈራ የምናረጋግጥበት እንቅስቃሴ ስለሆነ ለኛ ፖለቲካዊ ድል ነው» የሚል ምላሽ ሰጥተዋል።</p>

<p>ዶ/ር ኃይሉ አርአያ የቅንጅት ሕዝብ ግንኙነት ኃላፊ ስለጉዳዩ ተጠይቀው በሰጡት ምላሽ «በሰልፉ ላይ ተሳትፎ ይኖረናል። ሆኖም በምን መልኩ እንሳተፍ በሚለው ጉዳይ ላይ እየተወያየን ነው። ኢሕአዴግ በተደጋጋሚ ሕገመንግሥታዊውን ሥርዓት በኃይል ለመናድ እንዳትሞክሩ እያለ ለማስፈራራት ይሞክራል። በሕገመንግሥቱ መሠረት ሕዝብ የመሰብሰብ ነፃነት አለው። በሕጋዊ መንገድ እየተጓዝን ልንሰለፍ እንችላለን። ይልቅስ ይኸን ሕገመንግሥታዊ መብት ለማፈን ማሰብ ኢ-ሕገመንግሥታዊ ነው። መብትን ለማፈን መሞከር ኢሕአዴግን ወደ ባሰ ችግር ከመግፋት ውጪ የሚያስገኝለት ጥቅም የለም» በማለት ምላሽ ሰጥተዋል።</p>

<p class="align-center"><a href="/Gazettas/Reporter/info/Reporter.html">ከሪፖርተር መስከረም 9 ቀን 1998</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ሪፖርተር/ማውጫ/1998/መስከረም/09/ሪፖርተር2.090198.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
