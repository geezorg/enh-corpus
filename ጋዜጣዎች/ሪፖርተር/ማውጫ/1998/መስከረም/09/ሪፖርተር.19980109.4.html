<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ወ/ሮ አዜብ መስፍን ለካርተር ማዕከል የፕሮጀክት ሃሳብ አቀረቡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> ወ/ሮ አዜብ መስፍን ለካርተር ማዕከል የፕሮጀክት ሃሳብ አቀረቡ </h2>


<p>የጠቅላይ ሚኒስትር መለስ ዜናዊ ባለቤት ወ/ሮ አዜብ መስፍን የገፈርሳ የአዕምሮ ሕሙማን መልሶ ማቋቋሚያ ጣቢያን በአዲስ መልክ ለማደራጀት ለካርተር ማዕከል አዲስ የፕሮጀክት ሃሳብ እንዳቀረቡ ምንጮቻችን አረጋገጡ።</p>

<p>ባለፈው ረቡዕ ከሚስ ሮዛሊን ካርተር (የጂሚ ካርተር ባለቤት) ጋር ወ/ሮ አዜብ በሸራተን አዲስ ባደረጉት ስብሰባ ላይ ከጤና ጥበቃ ሚኒስቴር፣ ከአማኑኤል ሆስፒታል እና ከአዕምሮ ጤና እንክብካቤ ማኅበር ኢትዮጵያ ተወካዮች መገኘታቸው ታውቋል።</p>

<p>በኢትዮጵያ ውስጥ የሚገኙትን የአዕምሮ በሽተኞች እንክብካቤ ጥራት የበለጠ ለማሳደግና የገፈርሳውን ጣቢያ እንደ አዲስ ለማደራጀት ወ/ሮ አዜብ በበላይ ጠባቂነት ፈቃደኛ ሆነው ለመስራት እንቅስቃሴ መጀመራቸውን ምንጮቹ ጠቁመዋል።</p>

<p>ወ/ሮ አዜብ ያቀረቡት ሃሳብ ዓላማው ማዕከሉንን ከታካሚዎች ትክክለኛ ሕክምና የሚያገኙበትና ከበሽታቸው የሚያገግሙበት ምቹ ቦታ ለማድረግ መሆኑ ታውቋል። ባለፉት ወራቶች ትኩረት ሰጥተውበት ሲንቀሳቀሱ የነበረው ገፈርሳ ለታሰበለት ዓላማ ምቹ መሆኑን ለማረጋገጥ የታሰበ ሲሆን ከባለሙያዎች ጋር በመወያየት አካባቢውን በመቃኘትና በመመርመር ገፈርሳን ወደ ሞዴልነት ለመቀየርና የአዕምሮ ሕመምተኞችን የመንከባከቢያና መልሶ የማቋቋሚያ ቦታ ለማድረግ ወ/ሮ አዜብ ማቀዳቸውን ምንጫች ጠቁሟል።</p>

<p>ወ/ሮ አዜብ ለካርተር ማዕከል ባቀረቡት ሃሳብ መሠረት በገፈርሳ ማዕከል የመኖሪያ ቤቶችንና ሌሎች አስፈላጊ ነገሮችን የመገንባትና የመጠገን፣ ታካሚዎችን የመንከባከብ፣ የአገልግሎት ጥራት የማሻሻል፣ ከኤች.አይ.ቪ/ኤድስ ጋር የሚኖሩ የአዕምሮ በሽተኞችን መንከባከብና መደገፍ፣ ለታካሚዎች የሙያ እና የመዝናና ሥፍራዎችን ማዘጋጀት፣ በወጣቶች ላይ የሚደርሱትን የአዕምሮ ቀውስ ለመታደግ የምክክር አገልግሎት ወደ ገፈርሳ ከተለያዩ ክልሎች ሪፈር የማድረግ እንቅስቃሴን ማጠናከርና ማሻሻል፣ የገፈርሳ ማዕከልን ለመለወጥ ቦርድ ማቋቋም የሚሉ ነጥቦችን ያካተተ ነው። በፕሮጀክት ሃሳቡ ላይ ፕሮጀክቱ የሚጀምርበት ጊዜ አልተገለጸም።</p>

<p>በገፈርሳ በአሁኑ ሰዓት 152 የአዕምሮ ታካሚዎች ሲገኙ የቦታው ስፋት 27 ሄክታር መሆኑ ታውቋል።</p>

<p class="align-center"><a href="/Gazettas/Reporter/info/Reporter.html">ከሪፖርተር መስከረም 9 ቀን 1998</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ሪፖርተር/ማውጫ/1998/መስከረም/09/ሪፖርተር4.090198.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
