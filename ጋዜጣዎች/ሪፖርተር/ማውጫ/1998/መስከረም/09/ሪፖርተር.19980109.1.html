<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ቅንጅት ከፍተኛ አመራሮቹን በምርጫ ሊሰይም ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> ቅንጅት ከፍተኛ አመራሮቹን በምርጫ ሊሰይም ነው </h2>


<p>ቅንጅት ለአንድነትና ለዴሞክራሲ ውሁድ ፓርቲውን የሚመሩ አራት ከፍተኛ አመራሮቹን በድምፅ ለማስመረጥ ወሰነ።</p>

<p>ዶ/ር ኃይሉ አርአያ የቅንጅት ህዝብ ግንኙነት ኃላፊ ስለ ጉዳዩ ከሪፖርተር ጋዜጣ ተጠይቀው በሰጡት ምላሽ በውሁድ ፓርቲ አንድ ሊቀመንበር፣ ሁለት ምክትል ሊቀመናብር፣ ሁለት ምክትል ሊቀመናብርት፣ አንድ ጸሐፊ በምርጫ እንደሚመደብና የቀሩት 16 የሥራ አስፈፃሚ አባላት ከየፓርቲዎቹ በኮታ እንዲመደቡ መወሰኑን አረጋግጠዋል።</p>

<p>ከቅንጅቱ በተገኘ መረጃ መሠረት የአራቱ ፓርቲዎች ውህደት መስከረም 14 ቀን 1998 ዓ.ም በተጠራ ጠቅላላ ጉባዔ ላይ ይፋ ሆኖ የሚፀድቅ ሲሆን በዕለቱም የተመረጡት የድርጅቱ ከፍተኛ አመራሮች ይፋ ይሆናሉ ተብሏል።</p>

<p>በውህዱ ፓርቲ አዲስ አወቃቀር መሠረት ቅንጅት ለጠቅላላ ጉባኤ ተጠሪ የሆነ 60 አባላት ያሉት ላዕላይ ምክር ቤት ይኖረዋል። ሥራ አስፈፃሚ ኮሚቴ 20 አባላት የሚኖሩት ሲሆን ተጠሪነቱ ለላዕላይ ም/ቤቱ ይሆናል። የላዕላይ ም/ቤቱ አባላት ውክልና በተመለከተ ከመኢአድ 18፣ ከኢዴአፓ - መድኅን 18፣ ከኢዴሊ 12፣ ከቀስተደመና 12 በድምሩ 60 ያህል እንደሚሆኑ ታውቋል።</p>

<p>በተያያዘ ዜና የቅንጅት አባል ድርጅቶች ውህደት መስከረም 14 ቀን 1998 ዓ.ም ይፋ ከመሆኑ በፊት የፓርላማ መግባት ወይም ያለመግባት ጉዳይ ውሣኔ እንደማያገኝ አንድ የቅንጅት አባል ጠቆሙ። ዶ/ር ኃይሉ በዚህ ጉዳይ ላይ ማብራሪያ ተጠይቀው በአሁኑ ወቅት ምንም የሚታወቅ ነገር የለም፤ ከውህደቱ በፊት ውሳኔያችን ሊታወቅም ላይታወቅም ይችላል ብለዋል።</p>

<p>ስማቸውን መግለፅ ያልፈለጉት ግለሰብ በሰጡት አስተያየት የጠቆሙት አቢይ ጉዳይ በውህደቱ ሂደት መጥራት ያለባቸው ጉዳዮች ጠርተው፣ ጣጣው ሳያልቅ ስለ ቀጣዩ የመግባት ያለመግባት አጀንዳ ጨርሶ ለመወያየት የሚያስችል ሁኔታ በቅንጅቱ ውስጥ አለመኖሩን አፅንኦት ሰጥተውታል።</p>

<p>አንዳንድ አባሎቻችን ፖለቲካ መተዳደሪያቸው፣ ደሞዝ የሚያገኙበት ጭምር በመሆኑ ፓርቲዎች ሲዋሃዱ ይህን እናጣ ይሆናል የሚል ስጋት አላቸው። በመሆኑም በሰበብ አስባብ ለማደናቀፍ መሞክራቸው የሚጠበቅ ነው። ስለሆነም የውህደቱን ሥራ ትኩረት ሰጥቶ ማጠናቀቅ ተቀዳሚ አጀንዳችን በመሆኑ የፓርላማ መግባት አለመግባት ጉዳይ ከዚያ በኋላ የሚታይ ይሆናል ሲሉ ግምታቸውን አስቀምጠዋል።</p>

<p>ዶ/ር ኃይሉ ግን በዚህ መልኩ በእርግጠኝነት ሁኔታውን በእንደዚህ መልኩ ማስቀመጥ እንደማይቻል በመጠቆም ከወዲሁ ሊታወቅ የሚችልበት ሁኔታ መኖሩን አመልክተዋል።</p>

<p class="align-center"><a href="/Gazettas/Reporter/info/Reporter.html">ከሪፖርተር መስከረም 9 ቀን 1998</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ሪፖርተር/ማውጫ/1998/መስከረም/09/ሪፖርተር1.090198.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
