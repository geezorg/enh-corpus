<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኦፌዴን ለጠ/ሚር መለስ ለፃፈው ደብዳቤ ምላሽ አላገኘም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> ኦፌዴን ለጠ/ሚር መለስ ለፃፈው ደብዳቤ ምላሽ አላገኘም </h2>


<p>የኦሮሞ ፌዴራሊስት ዴሞክራሲያዊ ንቅናቄ (ኦፌዴን) በሕዝብ ላይ የሚደርሰውን እንግልትና ወከባ ለማስቆም ለጠቅላይ ሚኒስትር መለስ ዜናዊ ጭምር ደብዳቤ ፅፎ ምላሽ እንዳላገኘና በሕዝቡ ላይ የሚደርሰው ወከባም መቀጠሉን ገለጸ።</p>

<p>የኦፌዴን ከፍተኛ አመራሮች ሐሙስ ዕለት በደሳለኝ ሆቴል በሰጡት መግለጫ በተለያዩ የኦሮሚያ ዞኖች ሕዝቡ ተቃዋሚዎችን መርጣችኋል ተብሎ የሚደርስባቸው ወከባ፣ ድብደባና እስራት እንዲቆም ለኦሮሚያ ባለሥልጣናት፣ ለፌዴራል ጉዳዮች ሚኒስትርና ለጠቅላይ ሚኒስትሩ ጭምር ደብዳቤ ቢፅፉም እስከ አሁን ምላሽ አለማግኘታቸውን ተናግሯል።</p>

<p>በመግለጫው ኦህዴድ/ ኢሕአዴግ ከምርጫ ጋር በተያያዘ በተሳተፉ አባሎቻችን እና ታዛቢዎች ላይ እየተወሰደ ያለው ወከባና የመብት ረገጣ አልቆመም ብለዋል።</p>

<p>በደንቢዶሎ ከተማ የኦሕዴድ ከፍተኛ ካድሬ የኦፌዴን አባል የሆኑትን አቶ በየነ አለሙን በጥይት መትተው የግለሰቡ ህይወት አደጋ ላይ መውደቁን የጠቀሰው ይኸው መግለጫው የወንጀል ፈጻሚው በሕግ አልተጠየቀም ብሏል።</p>

<p>በአርሲ ዞን አሣሣ ወረዳ፣ በምሥራቅ ሸዋ አዳማ፣ በባሌ ዞን ኮኮሳ ወረዳ፣ በሰሜን ሸዋ ኩዩና ደግም ወረዳዎች፣ በአሊባቡር ዞን ባቺ ወረዳ እና በሌሎች አካባቢዎችም በአባላትና በደጋፊዎች ላይ በደል ደርሷል ሲል ፓርቲው ዘርዝሯል።</p>

<p>«አባሎቻችን ከከተማ 5 ኪሎ ሜትር ርቀው ህዝብ እንዳይሰበስቡና እንዲያነጋግሩ በብዙ ቦታ እገዳ ስለተጣለብን የዓለም መንግሥታትና ማኅበረሰብ ስለተጣለብን የዓለም መንግሥታትና ማኅብረሰብ አውቆልን አደጋ ላይ ለወደቀው ዴሞክራሲና መድብለ ፓርቲ የማጥፋት ዘመቻ እንዲያስቆም እንጠይቃለን። የኦሕዴድ አባላት በሥርዓት አልበኝነት ሕዝቡን በማሰርና በመግረፍ፣ አስሮ በመሰወርና የንቅናቄውን ባንዲራ ጭምር መቅደዳቸውን ተቃውመዋል። </p>

<p>ኦፌዴን ሕዝቡ እየተበደለ የሕዝቡን ጩኸት ሳናዳምጥ ፓርላማ መግባት አለመግባታችንን አንወስንም ብሏል። በጉዳዩ ላይ ሕዝብ እንደሚወያይበት ጠቁመዋል።</p>

<p>መንግሥት ተቃዋሚዎች ፓርላማ እንዳይገቡ ህዝቡን እያሰቃየ ነው በማለት ሕዝቡ ፓርላማ አትግቡ የሚለውን ከዚህ በመነሳት በመሆኑ ስለ ፓርቲዎች ፓርላማ መግባትና አለመግባት ጉዳይ መንግሥት ምላሽ ይስጥበት ብለዋል።</p>

<p>መግለጫውን አቶ ቡልቻ ደመቅሳ የኦፌዴን ፕሬዝዳንት፣ ሦስት ም/ፕሬዝዳንቶች እና የንቅናቄው ዋና ጸሐፊ በጋራ ሰጥተዋል።</p>

<p>ኦሕዴድ በበኩሉ የኦፌዴን መግለጫ ሃሰትና የራሱን የውስጥ ችግር ለመሸፋፈን ብሎ ያደረገው ነው ሲል ሰሞኑን በመንግሥት መገናኛ ብዙሃን በሰጠው መግለጫ ማጣጣሉ ይታወሳል።</p>

<p class="align-center"><a href="/Gazettas/Reporter/info/Reporter.html">ከሪፖርተር መስከረም 9 ቀን 1998</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ሪፖርተር/ማውጫ/1998/መስከረም/09/ሪፖርተር5.090198.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
