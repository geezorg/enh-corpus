<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የንግድ መጠንና ባህሪ ያላቸው ዕቃዎች ከቀረጥ ነፃ እንዲገቡ ተፈቀደ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> የንግድ መጠንና ባህሪ ያላቸው ዕቃዎች ከቀረጥ ነፃ እንዲገቡ ተፈቀደ </h2>


<p>የቀረጥ ነንፃ መብት ተጠቃሚዎች የንግድ መጠን እና ባህሪ ያላቸው ዕቃዎች የግል መገልገያ ስለመሆናቸው ማስረጃ እያቀረቡ ወደሀገር ውስጥ ሊያስገቡ ስለሚችሉበት ሁኔታ የገቢዎች ሚኒስቴር አዲስ መመሪያ አወጣ።</p>

<p>ከመስከረም 5 ቀን 1998 ዓ.ም ጀምሮ ተፈጻሚ በሚሆነው የተሻሻለ መመሪያ መሠረት ፎቶ ኮፒ ማሽን፣ ፕሮፌሽናል ቪዲዮ ካሜራ፣ ትልቁ የቡና ማሽን፣ ላሚኔተር፣ ባይንደር እና ሌሎችም የንግድ መጠን እና ባህሪ ያላቸው ዕቃዎች ግለሰቡ በነበረበት አገር በሙያው ወይም በግል መሣሪያው ሲሠራበት የነበረ መሆኑን የሚያረጋግጥ የቅጥር ወይም የንግድ ሥራ ማስረጃ ሲያቀርብና ይኸው ውጭ አገር በሚገኘው የኢትዮጵያ ሚሲዮን በኩል በውጭ ጉዳይ ሚኒስቴር ሲረጋገጥ ከቀረጥ ነፃ ወደ ሀገር ውስጥ እንዲገባ ይፈቀዳል።</p>

<p>ቀደም ባለው መመሪያ ቁጥር 7/96 መሠረት ዕቃዎቹ የግልና የቤት ውስጥ መገልገያ ተደርገው ስለማይቆጠሩ በቀረጥና ታክስ ነፃ ልዩ መብትም ሆነ በቀረጥና ታክስ ክፍያ እንዲገቡ ተከልክሎ እንደነበር መግለጫው ጠቁሞ ከመስከረም 5 ቀን ጀምሮ ግን ማስረጃ ለሚቀርብባቸው ንብረቶች የቀረጥ ነፃ መብት ላላቸው እንደሚፈቀድ ታውቋል።</p>

<p>በተያያዘም ቀደም ሲል ካለ ውጭ ምንዛሪ ክፍያ እንዲገባ የተጠየቀ ዕቃ ከመግባቱ በፊት አግባብ ካለው ተቆጣጣሪ መ/ቤት ዕቃው ስለሚገባበት ሁኔታ የሚገልጽ ማስረጃ በተጨማሪ የሚገቡት እቃዎች ገደብ የተደረገባቸው ከሆኑ በሚመለከተው ባለሥልጣን መ/ቤት እየሄዱ ማረጋገጫ እንዲያቀርቡ የሚያስገድደው አሠራር ተሻሽሎ በጉምሩክ ባለሥልጣን ብቻ እንዲጠናቀቅ ይገደዱ ነበር።</p>

<p>በተጨማሪም ለአንድ ተቋም መደበኛ ሥራ፣ ለግለሰብ ጤና፣ አስፈላጊ የሆኑ እቃዎች ከመግባታቸው በፊት ከሚመለከታቸ አካላት ማስረጃ እንዲያቀርቡ ይገደዱ ነበር።</p>

<p>አሁን በተሻሻለው መመሪያ ቁጥር 27/98 ግን መድኃኒቱን ለግል መገልገያ የመጣ መሆኑን በሚቀርብለት የሐኪም ማስረጃ መሠረት ብቻ፣ አስመጪው መለዋወጫው በሊብሬው ላይ ከተመለከተው መኪና ጋር ዕቃው አንድ ዓይነት መሆኑንና ከመኪናው አካል ወይም ሥርዓት የጎደለ አስፈላጊ ክፍል የሆነ ለመኪናው መለዋወጫነት የሚዉሉ ብቻ መሆናቸውን ካረጋገጠ ብቻ እቃውን ማስገባት እንደሚችል ተደንግጓል።</p>

<p class="align-center"><a href="/Gazettas/Reporter/info/Reporter.html">ከሪፖርተር መስከረም 18 ቀን 1998</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ሪፖርተር/ማውጫ/1998/መስከረም/18/ሪፖርተር4.180198.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
