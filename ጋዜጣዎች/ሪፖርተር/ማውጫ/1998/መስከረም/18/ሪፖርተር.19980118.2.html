<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አቶ መሐመድ ድሪር ከፓርቲ ኃላፊነታቸው ተነሱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">አቶ መሐመድ ድሪር ከፓርቲ ኃላፊነታቸው ተነሱ </h2>


<p>ላለፉት አምስት ዓመታት የሶማሌ ሕዝብ ዴሞክራሲያዊ ፓርቲ (ሶህዴፓ) ሊቀመንበር ሆነው ሲያገለግሉ የነበሩት እና የፌዴራሉ ማዕድን ሚኒስቴር ሚኒስትር የሆኑት አቶ መሐመድ ድሪር ከፓርቲ ኃላፊነታቸው ተነሱ። በሌላ በኩል የክልሉ ፕሬዚዳንት ከኃላፊነታቸው ዝቅ ብለው በምክትል ፕሬዚዳንት እንዲያገለግሉ ተመድበዋል።</p>

<p>ሶህዴፓ ከመስከረም 12-15/1998 ዓ.ም በጅጅጋ ከተማ ባካሄደው 4ኛ መደበኛ የምክር ቤት ጉባዔ ላይ አቶ መሐመድ ድሪርን ባለባቸው ተደራራቢ የሥራ ኃላፊነት ምክንያት ከፓርቲ ሊቀመንበር ኃላፊነታቸው እንዲነሱ ወስኗል። በዚሁ መሰረት ሡልጣን አብዲ አሊ ሸጋህ በሊቀመንበርነት፣ አቶ ዳውድ መሀመድ በምክትል ሊቀመንበርነት እና አቶ አህመድ ሽሬ በዋና ፀሐፊነት መመረጣቸውን የፓርቲው የቅስቀሳና ፕሮፖጋንዳ ኃላፊ አቶ ፉአድ አሊሚራ ለሪፖርተር ጋዜጣ ገልጸዋል።</p>

<p>ከዚህ ቀደም ፓርቲው 45 ማዕከላዊ ኮሚቴ አባላት የነበረው ሲሆን ለመጀመሪያ ጊዜ ሁሉንም የክልሉ ጎሳ ተዋፅኦ የጠበቀ እንዲሆን ቁጥሩ ወደ 75 አባላት ከፍ ሲደረግ፣ 21 አባላት ደግሞ በሥራ አስፈፃሚ ኮሚቴነት እንደተመረጡ አቶ ፉአድ ጨምረው ገልጸዋል።</p>

<p>በፓርቲው ጉባኤ ላይ ከክልሉ ዘጠኝ ዞኖችና 52 ወረዳዎች የተወከሉ 587 የፓርቲው አባላት ሲሳተፉ በጉባኤው ላይ የፓርቲው ሥራ አስፈፃሚ ቀደም ሲል ሲንቀሳቀስባቸው በነበሩ አጠቃላይ ስራዎች የታዩ ጠንካራና ደካማ ጎኖች በተመለከተ ሪፖርቶችን አድምጦ በስፋት ተወያይቷል። እንዲሁም ተሻሽሎ በወጣው የፓርቲው ፕሮግራምና ህገ ደንብ ላይ ተወያይቶ ውሳኔ አሳልፏል። በተለይ ቀደም ሲል ሲንቀሳቀስባቸው በነበሩ አጠቃላይ ስራዎች የታዩ ጠንካራና ደካማ ጎኖች በተመለከተ ሪፖርቶችን አድምጦ በስፋት ተወያይቷል። እንዲሁም ተሻሽሎ በወጣው የፓርቲው ፕሮግራምና ሕገ ደንብ ላይ ተወያይቶ ውሳኔ አሳልፏል። በተለይ ቀደም ሲል የነበሩ የፓርቲውን ውስጣዊ ችግሮች በመፍታት ኅብረተሰቡ የልማቱ ቀጥተኛ ተጠቃሚ የሚሆንበት አቅጣጫ እንደተቀየሰ ታውቋል።</p>

<p>አሁን ከስልጣን የተነሱት አቶ መሐመድ ድሪር ሶህዴፓን በሊቀመንበርነት ከማገልገላቸው በፊት በዋና ፀሐፊነት ማገልገላቸው ታውቋል።</p>

<p>አሁን ከስልጣን የተነሱት አቶ መሐመድ ድሪር ሶህዴፓን በሊቀመንበርነት ከማገልገላቸው በፊት በዋና ፀሐፊነት ማገልገላቸው ታውቋል።</p>

<p>በተያያዘ ዜና ሶህዴፓ በጠቅላላ ጉባዔው በክልሉ ም/ቤት ያለውን አብላጫ ድምፅ ተጠቅሞ አቶ አብዱላሂ ሐሰንን በፕሬዚዳንት መርጧል። የቀድሞ ፕሬዚዳንት የነበሩት አቶ አብዱል ጅብሪል አቡበከር ከኃላፊነታቸው ዝቅ ብለው በምክትል ፕሬዚዳንነት ተሹመዋል።</p>

<p>አቶ ፉአድ ዓሊሚራህ የሶህዴፓ ቅስቀሳና ፕሮፖጋንዳ ኃላፊ ስለጉዳዩ ማብራሪያ ተጠይቀው የክልሉ ምክር ቤት አመራር አካል ለውጥ ሊኖር እንደሚችል ጠቁመው ዝርዝሩ የሚታወቀው ከመስከረም 17/1998 ዓ.ም ጀምሮ በሚካሄደው የክልሉ ምክር ቤት ጉባኤ ላይ መሆኑን አስታውቀዋል።</p>

<p class="align-center"><a href="/Gazettas/Reporter/info/Reporter.html">ከሪፖርተር መስከረም 18 ቀን 1998</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ሪፖርተር/ማውጫ/1998/መስከረም/18/ሪፖርተር2.180198.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
