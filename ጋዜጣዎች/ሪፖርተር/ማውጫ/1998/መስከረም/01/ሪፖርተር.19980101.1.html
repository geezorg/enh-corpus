<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢህአዴግ ቅንጅትን ከሻዕቢያ፣ አማራና ጉራጌን ከትምክህት ኃይሎች ጋር ፈረጀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢህአዴግ ቅንጅትን ከሻዕቢያ፣ አማራና ጉራጌን ከትምክህት ኃይሎች ጋር ፈረጀ </h2>


<p>ኢህአዴግ በያዝነው ወር አዲስ አበባን ጨምሮ በአዋሳ፣ በባሕርዳር፣ በትግራይ፣ በአዳማ አባላትና ደጋፊዎቹን ሲያወያይበት በከረመው አምስት መጽሀፍቶች መካከል «የአብዮታዊ ዴሞክራሲ የሰላም መስመር» በተባለ መፅሀፉ ቅንጅት ለአንድነትና ለዴሞክራሲ ከሻዕቢያ ጋር ግንባር ፈጥሮ አብዮታዊ ዴሞክራሲ እንዲሸነፍ በጋራ ሰርቷል። የትምክህት ዋነኛ ኃይል አማራውና ከግንቦቱ ምርጫ ወዲህ ደግሞ የጉራጌው ጥገኛ ትምክህተኝነት ተቀላቅሏል ሲል ወቅሷል።</p>

<p>«በቅንጅት ዙሪያ የተሰባሰቡት የትምክህት ኃይሎች በሶስተኛው አገራዊና ክልላዊ ምርጫ እንደታየው ሁሉ በአንድ በኩል አብዮታዊ ዴሞክራሲ የኤርትራን ነፃነት ተቀብሎ በኤርትራ እና በኢትዮጵያ መካከል ዘላቂ ሰላምና የመልካም ጉርብትና ግንኙነትን ለማስፈን የሚያደርገውን ጥረት አብጠልጥለዋል፣ ተቃውመዋል። በሌላ በኩል ደግሞ ከሻዕቢያ ጋር በተዘዋዋሪ መንገድ ግንባር ፈጥረው በምርጫው አብዮታዊ ዲሞክራሲ እንዲሸነፍ ሰፊና የተቀናጀ የጋራ የፕሮፖጋንዳ ዘመቻ አካሂደዋል» ሲል በመፅሀፉ አስፍሯል።</p>

<p>የውጭ ግንኙነትን አስመልክቶ በመፅሐፉ እንደተመለከተው «በሃያላን መንግስታት የሚቀነቅነው የሊብራሊዝም መስመር በአገራችን ነባራዊ ሁኔታ ለጥገኝነት የሚጠቅም በመሆኑ የእነሱን አስተሳሰብ ሳያላምጡ የሚውጡበት መነሻ ሆኗቸዋል። እነዚህ አገሮች እንደምንም ደጋግፈውና ተፅዕኖአቸውን አሳርፈው በዴሞክራሲያዊ መንገድ ሊያገኙ የማይችሉትን ሥልጣንና ጥቅም የሚሰጧቸው ስለሚመስላቸው አቋማቸው የደጅ ጠኚነትና የተላላኪነት ሊሆን ተገዷል» ብሏል።</p>

<p>«ዴሞክራሲና ዴሞክራሲያዊ አንድነት በኢትዮጵያ» በሚል ርዕስ ኢህአዴግ አሳትሞ ለውይይት ያቀረበው ሌላው መፅሀፍ የትምክህት ዋነኛው ኃይል ከአማራው ጥገኛ በተጨማሪ ጉራጌው ነው ሲል አስፍሯል።</p>

<p>ኢህአዴግ በተጨማሪም አብዮታዊ ዲሞክራሲና የገጠር ልማት፣ አብዮታዊ ዲሞክራሲናን የአቅም ግንባታ መስመር፣ አብዮታዊ ዲሞክራሲ የኢንዱስትሪና ከተማ ልማት ስትራቴጂ የተባሉ መፅሐፍትን ለውይይት አቅርቧል። መፅሐፍቶች ቀደም ሲል ድርጅቱ የሚከተለው የአብዮታዊ ዲሞክራሲ ርዕዮተ ዓለም የታቀዱ ሆነው ከምርጫ በኋላ የገጠሙትን ሽንፈቶች በስድብ ጭምር አጅቦ ምላሽ ለመስጠት የሞከረበት ነው።</p>

<p class="align-center"><a href="/Gazettas/Reporter/info/Reporter.html">ከሪፖርተር መስከረም 1 ቀን 1998</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ሪፖርተር/ማውጫ/1998/መስከረም/01/ሪፖርተር1.010198.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
