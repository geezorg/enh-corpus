<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የቅንጅት አመራሮች... የፍርድ ቤት ውሎ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የቅንጅት አመራሮች... የፍርድ ቤት ውሎ</h2>


<p>የፌዴራል ክፍተኛ ፍርድ ቤት ሁለተኛ ወንጀል ችሎት እነ ኢንጂነር ኃይሉ ሻውል በተከሰሱበት መዝገብ የተከሰሱ ሶስት ተከሳሾች ፤ ተጨማሪ የሰንድ ማስረጃው ሊቀርብ አይገባም በሚል ባቀረቡት መቃወሚያ ላይ ዓቃቤ ሕግ ያቀረበውን መልስ አድምጦ ለዕረፍት ተዘጋ። ሁለት ተከሳሾች ያለ ጥፋታቸው ጭለማ ቤት መታሰራቸው በመጥቀስ አቤቱታ ሲያቀርቡ ፤ ወ/ት ብርቱካን ጉዳዩ የሰብዓዊ እና የሕገመንግስታዊ መብት በመሆኑ ችሎቱ ምንም ሳይል መበተን አይኖርበትም ሲሉ አቤቱታቸውን አቅርበዋል።</p>

<p>የቅንጅት አመራሮች ፤ ጋዜጠኞች ፤ የሲቪል ማኅበረሰብ ድርጅት አባላት እና ሌሎች በእነ ኢንጂነር ኃይሉ ሻውል የክስ መዝገብ ተከሰው ጉዳያቸው ለዘጠኝ ወራት በተለያየ ቀጠሮዎች ሲታይ ቆይቷል።</p>

<p>በአዋጅ በተደነገገው መሠረት ፍርድ ቤቱ ከነሐሴ 1 ቀን 1998 ዓ.ም ጀምሮ ለዳኞች የዕረፍት ጊዜ የመደበኛ ስራውን አቋርጦ ለሁለት ወራት የሚዘጋ በመሆኑ የቅንጅት አመራሮች... የሚዳኝበት ሁለተኛ ወንጀል ችሎትም ከአርብ ሐምሌ 28 ቀን 1998 ዓ.ም ጀምሮ ዝግ ሆኗል።</p>

<p>ችሎቱ ከመዘጋቱ አስቀድሞ ፤ አቶ ዳንኤል በቀለ ፤ አቶ ነፃነት ደምሴ እና አቶ ካሳሁን ከበደ የዓቃቤ ሕግ ተጨማሪ የሰነድ ማስረጃ ለፍርድ ቤት ሊቀርብ አይገባም ሲሉ ባቀረቡት አቤቱታ ላይ ዓቃቤ ሕግ ምላሽ ስጥቷል።</p>

<p>ዓቃቤ ሕግ ተከሳሾቹ "በሚመለከትን ማስረጃ ላይ ብቻ" የቀረበ ክርክር ነው በሚል ቀሪዎቹ ማስረጃዎች እንደማይመለከታቸው በምድረግ መቃወማቸውን ለችሎቱ ማቅረባቸውን ጠቅሶ ፤ በተቃውሞ ላቀረቡት የተሳሳተ ክርክር አጭር ምላሽ መስጠቱ አግባብ ነው ብሎ በማመኑ መልስ መስጠቱን በምላሹ ጠቁሟል።</p>

<p>ዓቃቤ ሕግ በአድማ የተፈፀመን ወንጀል ለማብራራት ፤ የሕንድ የወንጀል ሕግ የወንጀል አድማን አስመልክቶ ያያዘውን አቋም የሚያብራራ መጽሐፍን እና የዩናይትድስቴትስና በአልቫሬዝ መካከል ባለው የክስ ክርክር 5ኛ የተዘዋዋሪ ችሎት እ.ኤ.አ 1997 ከሰጠው ውሳኔ የተወሰደ ፤ በሚል በእንግሊዝኛ የተጻፉ ጽሑፎችን እየጠቀሰ በምላሹ ሲያብራራ አቶ ዳን ኤልና አቶ ነጻነት ከጠበቃቸው ጋር ከተነጋገሩ በኋላ በጠበቃቸው አማካኝነት ተቃውሞአቸውን ለችሎቱ አቅርበዋል።</p>

<p>ጠበቃው ባቀረቡት ተቃውሞ ፤ የሌሎች የውጭ አገር ፍርድ ቤቶችና ውሳኔዎችን እየጠቀሱ ማቅረብን የኢትዮጵያ ሕግ እንደማይፈቅድ ፤ እነርሱ ተቃውሞአቸውን ሲያቀርቡ በእንግሊዝኛ የክርክር ማቆሚያ እንጂ መልስ ባለመሆኑ ፍርድ ቤቱ ሊያቆመው ይገባል ብለዋል።</p>

<p>አቃቤ ሕግ በበኩሉ ፤ ተከሳሾቹ መቃወሚያ ሲያቀርቡ በጥሞና ማድመጡን ጠቅሶ ገና ምን ለማለት እንደፈለገ ሳያውቁ ማቋረጣቸው አግባብ እንዳልሆነ ተናግሯል።</p>

<p>አያይዞም ክርክሩን ለማቅረብ የባላንጣ ወገን ቡራኬ ማግኘት እንደማያስፈልገው በመግለፅ ፤ ተቃውሞው የችሎቱን ሂደት ለመበጥበጥና ለመረበሽ "በጋጠወጥነት" የተደረገ ነው ብሏል።</p>

<p>የእነ አቶ ዳንኤል ጠበቃ ኮ/ሎ መንግሥቱ ኃይለማሪያም "በፍርድ ቤት እኩል በሆነ መንገድ የጉዳዩን መቃወሚያ ማቅረብ መብት ነው። ይህን መብት መጠቀም ደግሞ የፍርድ ቤትን ስርዓት እንደማፍረስ ሊወሰድብን አይገባም።" ብለዋል።</p>

<p>ፍርድ ቤቱ የተከሳሾቹን መቃወሚያ አልተቀበለውም። ነገር ግን ቀደም ባሉት ጊዜያት የችሎቱን አስራር የሚፈታተኑ ንግግሮች መደመጣቸውን አውስቶ ዓቃቤ ሕግ "ጋጠወጥ" በሚል የተናገሩት ሊታረም እንደሚገባ አሳስቧል።</p>

<p>ዓቃቤ ሕግ ምላሹን እንዲያቀርብ በተፈቀደለት መሰረት ፤ ተከሳሾቹ ፤ በሕገ ወጥ መንገድ የተገኙ ናቸው ስላሏቸው አራት የሰነድ ማስረጃዎች ፤ የሰሚ ሰሚ ማስረጃ በማለት ባቀረቡት ፤ አግባብነት የላቸውም ባሏቸው ማስረጃዎች ፤ መግለጫ ያልቀረበቡትና በድጋሚ ቀረበ ባሉት ፤ ከክሱ በኋላ ቀረበ በተባሉት የድጅታል ውጤት ማስርጃዎችን በተመለከት እና የኢዜአን ሞኒተሪንግ በተመለከተ በምላሹ በዝርዝር ለፍርድ ቤቱ አቅርቧል።</p>

<p>የተከሳሾቱ መቃወሚያ ተቀባይነትን ሊያገኝ የማይገባው ስለሆነ ፍርድ ቤቱ ወድቅ አድርጎ የሰንድ ማስረጃዎቹን እንዲያሰማ እንዲፈቀድለት ዓቃቤ ሕግ ጠይቋል።</p>

<p>የዓቃበ ሕግ ምላሽ ከተጠናቀቀ በኋላ የእነ አቶ ዳንኤል ጠበቃ ኮ/ል መንግስቱ ተጨማሪ አቤቱታ አሰምተዋል። ዓቃቤ ሕግ በተደጋጋሚ “አድመኞቹ” እያለ ለፍርድ ቤቱ መግለጹ በሕገምንግስቱ አነቀፅ 20/03 መሰረት አግባብ እንዳልሆነ እና አንድ ተከሳሽ አድመኛ ፤ ሌባ ወይም ነፍሰ ገዳይ የሚባለው ጥፋቱ በማስረጃ ተረጋግጦ ሲፈረድበት እንደሆነ ለችሎቱ አመልክተዋል።</p>

<p>አያይዘውም የሳቸውን ደንበኞች በሚመለከት ዓቃቤ ሕግ ባቀረበው ክስ መሰረት ወንጀሉን በአድማ ስለመፈፀማቸው ሳይረጋገጥ “አድመኞቹ” እየተባሉ ሊጠሩ እንደማይገባ እና ይህንንም ፍርድ ቤቱ እንዲያስቆመው ጠይቀዋል።</p>

<p>ዓቃቤ ሕግ በበኩሉ ፤ በስራ ክፍፍላቸው መሰረት ፤ የፍርድ ቤቱን ቦታ ተክቶ ገለልተኛ ሆኖ መከራከር የማይጠበቅበት እንደሆነ ለፍርድ ቤቱ በተቃውሞ ገልጿል።</p>

<p>ተከሳሾቹ ወንጀለኛ ስለመሆናቸው ቅንጣት ታክል ጥርጣሬ የሌለው በመሆኑ በወንጀለኛ መቅጫ መሰረት “አድመኞች” ብሎ የመጥራት መብት እንዳለው ዓቃቤ ሕግ ለችሎቱ አሰምቷል።</p>

<p>ዓቃቤ ሕግ ገለልተኛ አለመሆኑን ፤ ወጀል ተፈፅሟል ብሎ ሙሉ በሙሉ ማመኑንና ፤ የሱ ቢዝነስ ደግሞ ይህንን ለፍርድ ቤቱ አሳምኖ ወንጀለኞችን ማስቀጣት ነው። ገለተኛ ሆኖ እንዲከራከር ደግሞ ማንም ሊያስገድደው እንደማይገባ በተቃውሞው ገልጿል።</p>

<p>ኮ/ል መንግስቱ በበኩላቸው ፤ ፍርድ ቤቱ ውስጥ ስሜትን ማንፀባረቅ ተገቢ አለመሆኑን ጠቅሰው ፤ ስሜታዊነትና ሕግ የሚለያይ በመሆኑ ፤ “ከስሜታዊነት በመውጣት የተቋቋሙ ሕጎችን ብናከብር” ብለዋል።</p>

<p>አቶ አንዱአለም አራጌ የተባሉት ተከሳሽ “ ሪላክሲንግ ፊቨር” በተባለ በሽታ የተያዙ መሆናቸውን በመግለፅ አቶ እስክንድር ነጋ ከተባሉት ተከሳሽ ጋር ምን እንደሆነ በማያውቁት ምክንያት ከሐምሌ 20 ቀን 1998 ዓ.ም ጀምሮ እቃቸውን ስብስበው ካሉበት የቃሊቲ ማረሚያ ቤት ወደ አለም በቃኝ መወሰዳቸውን በመግለፅ አቤቱታቸውን ለፍርድ ቤቱ አቅርበዋል።</p>

<p>አቶ አንዷለም አያይዘው ባላጠፉት ጥፋትና ባልሰሩት ኃጢአት ፤ በጭለማ ክፍል ውስጥ ፤ አጥንታቸውን ሰብሮ የሚገባ ብርድ እያሰቃያቸው እና መፀዳጃ ቤት መከልከላቸውን ለችሎቱ አስረድተዋል። ድርጊቱ ክብራቸውንና ሰብዓዊ መብታቸውን የሚጥስ ተግባር በመሆኑ የጻፏቸውን ፅሁፎች ከነመነጠቃቸው ጭምር ፍርድ ቤቱ ሊያይላቸው እንደሚገባ በመግለፅ አቤቱታቸውን አሰምተዋል።</p>

<p>ዓቃቤ ሕግ እንደ ችሎት ተከራካሪነት ጉዳዩ የሚመለከተው መሆኑን በመግለፅ “በማረሚያ ቤቱ ማቋቋሚያ አዋጅ መሰረት…” በሚል ሊቀጥል ሲል ዳኛው ተከሳሾቹ በማረሚያ ቤቱ አዋጅ መሰረት አቤቱታ ማቅረባቸው የሚያስነቅፋቸው እንዳልሆነ ገልፀው አስቁመውታል።</p>

<p>የማረሚያ ቤቱ ኃላፊ ተከሳሾቹ ስላቀረቡት አቤቱታ ተጠይቀው ስለተባለው ጉዳይ የሚያውቁት ነገር ባለመኖሩ መልስ ለመስጠት እንደማይችሉ ለችሎቱ አስረድተዋል።</p>

<p>ወ/ት ብርቱካን ሚደቅሳ በበኩላቸው ከአቶ ሙሉነህ አቤቱታ ጀምሮ ማረሚያ ቤቱ በአስተዳደራዊ ጉዳይ ይጨርሰው ፤ እየተባለ ሲበየን መቆየቱን ጠቅሰው ነገር ግን ለማረሚያ ቤቱ ጥብቅ ትዕዛዝ ባለመሰጠቱ ችግሩ በተደጋጋሚ እየተከሰተና እየተደራረበ መሆኑን አመልክተዋል።</p>

<p>ከልምድ በሚያውቁት መሰረት በክረምት ፍርድ ቤት የሚዘጋ በመሆኑ በጉዳዩ ላይ ለማረሚያ ቤቱ ጥብቅ ትዕዛዝ ሳይሰጥ ችሎቱ የሚበተን ከሆነ በሚቀጥሉት ቀናት እያንዳንዱ ተከሳሽ የችግር እጣ የሚደርሰው በመሆኑ ፍርድ ቤቱ ትዕዛዝ እንዲሰጥላቸው ወ/ት ብርቱካን ጠይቀዋል።</p>

<p>ጉዳዩ የሰብዓዊነት ፤ የክብር እና የሕገ መንግስት ጉዳይ በመሆኑ ፍርድ ቤቱ ያለባቸውን ስጋት ተረድቶ በክረምት ውስጥም ቢሆን እንዲያይላቸው ጠይቀዋል።</p>

<p>ፍርድ ቤቱ ከነሐሴ 1 ቀን 1998 ዓ.ም ጀምሮ እስከ መስከረም 19 ቀን 1999 ድረስ እንደሚዘጋ ፤ መስከረም 20 እና 21 ቅዳሜና እሁድ መሆኑን መስከረም 22 ደግሞ የስራ መጀመሪያ ቀን በመሆኑ ሁሉም ላይሟላ ስለሚችል ቀጠሮው መስከረም 25 ቀን እንዲሆን መደረጉን ችሎቱ ገልጿል።</p>

<p>ይህ ማለት መደበኛ ችሎት አይኖርም ማለት እንጂ ተረኛ ችሎት የለም ማለት ባለመሆኑ ያሉትን አቤቱታዎች ለተረኛ ችሎት ማቅረብ እንደሚቻል ችሎቱ ጠቁሟል።</p>

<p>አቶ ዳንኤል በበኩላቸው ፍርድ ቤቶች ለዕረፍት መዘጋታቸው ቢያምኑም ፤ ፍርድ ቤቱን የሚለምኑት ግን ፤ ዘጠኝ ወራት በመታሰራቸው ችሎቱም ክሱን ከግምት ውስጥ በማስገባት ተረኛ በሚሆንበት ጊዜ አንድ ሁለቴም ቢሆን ብይን በሚያስፈልጋቸው ጉዳዮች ላይ ብይን እንዲሰጥ ጠይቀዋል።</p>

<p>ፍርድ ቤቱ ለዕረፍት እንደሚዘጋ በአዋጅ ላይ መደንገጉንና የቀረበው አቤቱታ ደግሞ በአስተዳደር የሚወሰን መሆኑ ከችሎቱ ተገልጿል።</p>

<p>አቶ ነፃነት ደምሴ ፍርድ ቤቱ የሚዘጋ ከሆነ በምስክሮች አቀራረብ እና በማስረጃ ጉዳዮች ላይ መዘጋጀት እንዲችሉ የምስክሮች ስም ዝርዝር እስከዛው እንዲገለፅላቸው እንዲታዘዝ ጠይቀዋል።</p>

<p>የአቶ ካስሁን ከበደ ጠበቃ አቶ አክሊሉ ስለሞን በበኩላቸው ክሱ በአድማ የቀረበ በመሆኑ ሌሎች ተከሳሾችን ለማነጋገር እንዲፈቀድላቸው ላቅረብቱ አቤቱታ እና የምስክሮች ስም ዝርዝርን በሚመለከት እንዲገለፅላቸው ባቀረቡት አቤቱታ ላይ ብይን እንዲሰጥላቸው ጠይቀዋል።</p>

<p>ዓቃቤ ሕግ በበኩሉ የምስክሮችን ስም ዝርዝር በሚመለከት ፍርድ ቤቱ ቀደም ሲል ተከሳሾቹ ይከላከሉ ከተባለ የሚታይ እንደሚሆን ገልጾ ብይን የሰጠ ስለሆነ ሊታይ አይገባም ሲሉ ተቃውሞአቸውን አሰምተዋል።</p>

<p>ፕሮፌሰር መስፍን ወ/ማሪያም አስተያየት መስጠት ይችሉ እንደሆነ ፍርድ ቤቱን ጠይቀው ፤ ዓቃቤ ሕግ ዘጠኝ ወር ሙሉ የፍርድ ቤቱን ስልጣን በመጋፋት የተለያዩ ነገሮችን ሲያቀርብ እንደቆየ ሲገልፁ ዓቃቤ ህግ ተቃውሞ እንዳለው በመግለፅ ቆመ ፤ ፍርድ ቤቱም ተቃውሞውን ባለመቀበሉ እሳቸው እንዲቀጥሉ ተደርጓል።</p>

<p>ፕሮፌሰር አያይዘው “ዓቃቤ ሕግ እና ዳኞች ወደ እረፍት ሲሄዱ ፤ እኛ ግን ከዘጠኝ ወራት እስር በኋላ ቀናት ተጨምሮ እንደገና ወደ እስር ቤት እየሄድን ነው። ፍርድ ቤቱን መድፈር ላልሆነብኝ ይህ እረፍት የህሊና እረፍት አይኖረውም” ብለዋል።</p>

<p>ፍርድ ቤቱ በተቻለ ፍጥነት በርካታ ጉዳዮችን ሲሰራ የቆየ መሆኑን ፤ በተከራካሪ ወገንም ቢሆን እስካሁን ድረስ ቀጠሮውን ሊያጓትት የሚችል ነገር ሲያደርግ ያልታየ መሆኑን ችሎቱ ጠቁሞ ችሎቱ ለእረፍት መዘጋቱን በዳኞች የሚሻር ሳይሆን በአገር አቀፍ ደረጃ የተደነገገ መሆኑን አብራርቷል።</p>

<p>አድመኞች ልንባል አይገባም በሚል በቀረበው አቤቱታ እና በዓቃቤ ሕግ ተቃውሞ ፤ የምስክሮችን ስም ዝርዝር እንዲገለፅ በሚምለከት ለቀረበው አቤቱታ እና ለዓቃቤ ሕግ ተቃውሞ በቀጣይ ቀጠሮ ትዕዛዝ እንደሚሰጥባቸው ትዕዛዝ ተሰጥቷል።</p>

<p>በእለቱ በህመም ምክንያት ሆስፒታል በመተኛታቸው ያልቀረቡት አቶ ካሳሁን ከበደ ፤ አቶ ስለሺ አንዳርጌ እና አት ደረጀ ሀብተወልድ በቀጣይ እንዲቀርቡ ፤ ሻለቃ ጌታቸው መንግስቴ በሕመም ምክንያት በችሎት ባልተገኙበት ወቅት ያልድረሳቸው የሰነድ ማስረጃ እንዲደርሳቸው ትዕዛዝ ተሰጥቷል።</p>

<p>አቶ አንዷለም አራጌ ችሎቱ ከመበተኑ በፊት ለተረኛ ችሎት መቅረብ እንዲችሉ ለማረሚያ ቤቱ ትዕዛዝ እንዲሰጥላቸውም በድጋሚ ጠይቀዋል።</p>

<p>አቤቱታቸውን በተረኛ ችሎቱ ማቅረብ እንዲችሉ ሲገለፅላቸው ማረሚያ ቤቱ በዚህ ቀን ያቅርባቸው ተብሎ ትዕዛዝ እንዲሰጥላቸው ጠይቀዋል።</p>

<p>ከነሐሴ 1 ቀን ጀምሮ አቤቱታቸውን ማቅረብ እንደሚችሉ ከችሎቱ ሲገለፅ አቤቱታ አቅራቢው “ባልታወቀ ነገር ጭለማ ቤት እየተሰቃየን ነው። እና ውስዱን ብንል አይወስዱንም ፤ አፍነውናል ፤ አንዲት ቀንም ቢሆን ጭለማ ቤት ውስጥ ማደር የለብንምና የተከበረው ፍርድ ቤት ትዕዛዝ ይስጥልን።” ሱሉ ጠይቀዋል።</p>

<p>የማረሚያ ቤቱ ኃላፊ ስለ ጉዳዩ በድጋሚ ሲጠየቁ “አፍነን አናውቅም ፤ ወደፊትም አናፍንም” ብለዋል።</p>

<p>ወ/ት ብርትካን ሚደቅሳ በበኩላቸው ፍርድ ቤቱ አስሮ በአድራ አስካቆያቸው ድረስ ለማረሚያ ቤቱ ትዕዛዝ ሲሰጥላቸው እንደሚገባ ገልጸው “ እንደሰው እነነጋገር እናንተ ዳኞች ብትሆኑም ሰዎች ናችሁ። ሕሊና አላችሁ ፤ እና እዚህ መጥተን የምንነግራችሁ ከተደረግነው ውስጥ ትንሹን ነው ፤ ያለጊዜው የወለደች አራስ ልጇን ጥላ በግድ እንድትመጣ ተደርጋለች። ማረሚያ ቤቶች አርሙ ካልተባሉ አያርሙም። ማረሚያ ቤቱ በሚያደረስብን በደል ፍርድ ቤቱም ተጠያቂ ነው። ነገሩን ይፍቱልን።” ሲሉ ጠይቀዋል።</p>

<p>ወ/ት ብርቱካን አቤቱታቸውን በአግባቡ እንዲያቀርቡ ከችሎት የተገለፀላቸው ሲሆን “ችግር የለም። በእምነታችን እንሰቃያለን። እንደውም በደንብ አሰቃዩዋቸው በሉና ንገሩዋቸው” ብለው ተቀምጠዋል።</p>

<p>ፍርድ ቤቱ አቤቱታ አቅራቢው አቤቱታቸውን ለተረኛ ችሎት ነሐሴ 1 ቀን 1998 ማቅረብ እንደሚችሉ ጠቁሞ ለዕረፍት ተበትኗል።</p>

<p>ችሎቱ ከ60 ቀናት በኋላ ከዕረፍት ተመልሶ መስከረም 25 ቀን 1999 ዓ.ም ይሰየማል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሐምሌ 30 ቀን 1998</a></p>

</body>
</html>	
