<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የቅንጅት አመራሮች ... የፍርድ ቤት ውሎ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የቅንጅት አመራሮች ... የፍርድ ቤት ውሎ</h2>


<p>የፌዴራል ከፍተኛ ፍርድ ቤት ሁለተኛ ወንጀል ችሎት በእነ ኢንጂነር ኃይሉ ሻውል የክስ መዝገብ የተከሰሱ ሦስት ተከሳሾች የዓቃቤ ሕግ ተጨማሪ የሰነድ ማስረጃ ለፍርድ ቤት ሊቀርብ እንደማይገባ ጠቅሰው ያቀረቡትን መቃወሚያ አደመጠ።</p>

<p>ሐምሌ 24 1998 ዓ.ም አቶ ዳንኤል በቀላ እና አቶ ነፃነት ደምሴ የዓቃቤ ሕግ ተጨማሪ ሰነድ ማስረጃዎች ሊቀርቡ የማይገባቸው (inadmissible) እንደሆኑ ጠቅሰው በ18 ገፅ ጽሑፍ መቃወሚያ ሲያቀርቡ ፤ የአቶ ካሳሁን ከበደ ጠበቃ አቶ አክሊሉ ሰለሞን ደግሞ ተቃውሟቸውን በቃል አሰምተዋል።</p>

<p>አቶ ዳንኤል እና አቶ ነፃነት ተቃውሟቸውን በሁለት ከፍለው ያቅረቡ ሲሆን ከ800 በላይ የገፅ ብዛት ያላቸው 88 የሰነድ ማስረጃዎች እንደደረሷቸው ከነዚህ ውስጥ በቀጥታ ወይም በተዘዋዋሪ መንገድ ሊመለከታቸው ይችል ይሆናል ብለው ያገኘዎቸው ዘጠኝ ሰንዶች ብቻ እንደሆኑ ለፍርድ ቤቱ አቅርበዋል።</p>

<p>ማስረጃ ተብለው የቀረቡት ዘጠኝ ሰንዶችም በሕገወጥ መንገድ የተገኙ ስለመሆናቸው ፤ ትክክል ወይም እውነተኛ (authenic or genuinue) ያልሆኑ ፤ ፎቶ ኮፒ እንጂ ዋና ያልሆኑ የፈጠራ ሰንዶች ስለመሆናቸው እና ሰነዶቹ ለፍርድ ቤት ማስረጃነት ሊቀርቡ የማይችሉ የሰሚ ሰሚ ማስረጃ (Hearsay Evidence) ስለመሆናቸው አንቀፅ በመጥቀስ ለፍርድ ቤቱ አስረድተዋል።</p>

<p>በእነኚህ ዘጠኝ ማስረጃዎች ላይ አያይዘው እንዳቀረቡት ፤ ማስረጃ ተብለው የተያያዙ ነገር ግን በፍርድ ቤቱ ለተያዘው ጭብጥ አግባብነት (Relevance) የሌላቸው ስለመሆናቸው ምን ፍሬ ነገር እንደሚያስረዱ መግለጫ ያልቀረበባቸው እና ከዚህ በፊት የቀረቡ ስለመሆናቸው በመቃወሚያቸው በመጥቀስ ከዝርዝሩ ጋር ለችሎቱ አቅርበዋል።</p>

<p>አያይዘውም ከድረ-ገፅ የተገኙ ማስረጃዎችን ማቅረብ እንደማይቻል ምክንያቱም ጠለቅ ያለ ዕውቀት ያላቸው ግለሰቦች ሊቀይሩት ወይም ሊያስተካክሉት እንደሚችሉ ለችሎቱ አቅርበዋል።</p>

<p>ዓቃቤ ሕግ በቀረበው መቃወሚያ ላይ መልስ ለመስጠት አጭር ቀጠሮ እንዲሰጠው የጠየቀ ሲሆን እነ አቶ ዳንኤል ቀጠሮው ከአዳሪ ሊያልፍ እንደማይገባ በመጥቀስ ተከራክረዋል።</p>

<p>የቀረበው መቃወሚያ ለመመልከት ፍርድ ቤቱም ቢሆን ጊዜ እንደሚያስፈልገው ከችሎቱ ተገልጾ ለሐምሌ 28 ቀን 1998 ዓ.ም ቀጠሮ ተሰጥቷል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሐምሌ 26 ቀን 1998</a></p>

</body>
</html>	
