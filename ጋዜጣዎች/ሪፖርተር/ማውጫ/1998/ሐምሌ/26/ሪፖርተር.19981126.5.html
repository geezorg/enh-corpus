<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የኦሮሚያን ችግር የሚያጣራው የፓርቲዎች ጥምር ኮሚቴ ወደየወረዳዎቹ ተንቀሳቀሰ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኦሮሚያን ችግር የሚያጣራው የፓርትዎች ጥምር ኮሚቴ ወደየወረዳዎቹ ተንቀሳቀሰ</h2>


<p>ጥምር ኮሚቴው ካለፈው ሣምንት ጀምሮ ለአንድ ወር በምዕራብ ሸዋ ፤ ምሥራቅ እና ምዕራብ ወለጋ አካባቢዎች ተንቀሳቅሶ ከግንቦት 1997ት ምርጫ በኋላ የተከሰቱ ችግሮችን በማጣራት መርጃ የመሰብሰብ ሥራ ያከናውናል።</p>

<p>በኢህአዴግ ፤ በኦፌዴን እና ኢዴኅህ ፓርቲዎች መካከል በተደረሰው ስምምነት መሠረት የተቋቋመው የኦሮሚያ ችግሮች አጣሪ ኮሚቴ በይፋ የማጣራት ሥራውን ጀመረ።</p>

<p>ከሦስቱም ፓርቲዎች የተውጣጡ ዘጠኝ አባላት ያሉት ይኸው ጥምር ኮሚቴ ካለፈው ሣምንት ጀምሮ ለአንድ ወር በምዕራብ ሸዋ ምሥራቅ እና ምዕራብ ወለጋ አካባቢዎች ተንቀሳቅሶ ከግንቦት 1997ቱ ምርጫ በኋላ የተከሰቱ ችግሮችን በማጣራት መርጃ የመሰብሰብ ሥራ ያከናውናል።</p>

<p>ኮሚቴው ሥራውን የጀመረው በምዕራብ ሸዋ ሲሆን እስካሁን ጀልዱ ፤ ጌዲኦ ፤ ጥቁር እንጪኒ አካባቢዎች ተዘዋውሮ ሕዝቡን ፤ የአስተዳደር አካላት ፤ ጥቃት የደረሰባቸው ግለሰቦችን በማነጋገር መረጃ የማሰባሰብ ሥራውን እያከናወነ እንደሚገኝ ምንጫችን ጠቁሟል።</p>

<p>ቡድኑ በአንድ ወር ጊዜ ውስጥ መረጃ የማሰባሰብ ሥራውን አጠናቅቆ የደረሰበትን ውጤት ለፓርቲዎቹ መድረክ ያቀርባል ተብሎ የጠበቃል።</p>

<p>የቡድኑ ኃላፊነት ጥሬ መረጃዎችን ከማሰባሰብ ውጪ መረጃዎችን መተንተን እና የውሳኔ ሃሳብ የማቅረብ ኃላፊነት እያካትትም።</p>

<p>ኢሕአዴግ ፤ ኦፌዴን እና ኢዴኅህ ፓርቲዎች "የሕግ የበላይነት" በሚመለከት በቅርቡ ባካሄዱት ውይይት ለችግሮቹ መፈጠር አንዱ ሌላውን ወቅሷል። ተቃዋሚዎች ከግንቦቱ ምርጫ በኋላ አባሎቻችንና ደጋፊዎቻችን ታስረዋል ፤ ተደብድበዋል የሚል ክስ አቅርበዋል። ኢሕአዴግም የችግሩ ጠንሳሾች እና አቀጣጣዮች ተቃዋሚዎች ናቸው የሚል አቋም በመያዙ ይህንኑ ለማጣራር በተስማሙት መሠረት ጥምር ኮሚቴው መቋቋሙ የሚታወስ ነው።</p>

<p>የቡድኑ ውጤት አንዱን ፓርቲ ነጥሎ ከመወንጀል ይልቅ ለመተራረም እና በቀጣይ አብሮ ለመሥራት የሚያስችል ሁኔታን የመፍጠር ግብ ያለው መሆኑን ምንጫችን ጭምሮ ገልጿል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሐምሌ 26 ቀን 1998</a></p>

</body>
</html>	
