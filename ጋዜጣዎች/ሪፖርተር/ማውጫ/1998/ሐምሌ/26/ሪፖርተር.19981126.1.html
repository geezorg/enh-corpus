<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የሶማሊያ ሽግግር መንግሥት ትጥቅ ማስፈታት ጀመረ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የሶማሊያ ሽግግር መንግሥት ትጥቅ ማስፈታት ጀመረ</h2>


<p>የሶማሊያ ሽግግር መንግሥት ባለፈው ሣምንት ሚኒስትሩ ከተገደሉበት በኋላ በባይድዋ የትጥቅ ማስፈታት ሥራ ጀመሯል። በተጨማሪም በዛሬው ዕለት ከሞቃዲሾው የእስልምና ፍርድ ቤቶች ኅብረት ጋር የያዘው የውይይት ቀጠሮ እዲራዘም ጠይቋል።</p>

<p>ከሳምንት በፊት የሽግግር መንግሥቱ 18 ሚኒስትሮች እና የፓርላማ አባላት በገዛ ፈቃዳቸው ኃላፊነታቸውን ከለቀቁ በኋላ ሚኒስትር አብዱላሂ ይስሐቅ ባለፈው ዓርብ ዕለት ከመስጅድ ሲወጡ በተከፈተባቸው ተኩስ በመገደላቸው የሽግግር መንግስቱ ፓሊስ ተጠርጣሪዎችን በቁጥጥር ስር ማዋሉን በወቅቱ የገለፀ ሲሆን በዚህ ሳምንት ደግሞ የትጥቅ ማስፈታት ሥራ ጀምሯል።</p>

<p>ተቀማጭነቱን ባይደዋ ያደረገው የሽግግር መንግሥቱ ከሞቃዲሾ ኃይሎች ጋር በሱዳን ካርቱም በዛሬው ዕለት ለመወያየት አስቃድሞ የያዘው ቀጠሮ ለኦገስት 17 (ነሐሴ11/98) እንዲራዘም ጠይቋል።</p>

<p>የሽግግር መንግሥቱ ጠቅላይ ሚኒስትር አሊ መሐመድ ጌዲ የዓረብ ሊግ እያስተባበር ባለው ውይይት "ያለ ምንም ቅድመ ሁኔታ እንሳተፋለን" ይበሉ እንጂ ከእስልምና ፍርድ ቤቶች ኅብረት በውይይቱ የመሳተፍ ወይም ያለመሳተፍ ጉዳይ ግልፅ አቋም አልታየም ሲል አጃንስ ፍራንስ ፕሬስ ዘግቧል።</p>

<p>ባለፈው እሑድ የሶማሊያ ሽግግር መንግሥት በያዘው አቋም ላይ በሕገመንግሥቱ መሠረት በተካሄደ ሥነሥርዓት ጠቅላይ ሚንስትር አሊ መሐመድ ጌዲ በቂ የመተማመኛ የድጋፍ ድምፅ አግኝተዋል።</p>

<p>የሽግግር መንግሥቱ ቃልአቀባይ አብዱራህማን ዲናሪ ሂደቱን "የዴሞክራሲያችንን ዕድገት ያሳያል" ሲሉ አሞካሽተውታል። ባለፈው ሣምንት 18 ባለሥልጣናት ሥራቸውን በገዛ ፈቃዳቸው ከለቀቁ ወዲህ የሽግግር መንግሥቱ ያለ ደጋፊ ብቻውን ይቀራል የሚል ሥጋትን በብዙዎች ዘንድ ፈጥሮ ቆይቷል።</p>

<p>የሶማሊያ የሽግግር መንግሥት ጠቅላይ ሚንስትር የመተማመኛ ድጋፍ ማግኘታቸው ከተገለፀ በኋላ የባይደዋ አካባቢ ነዋሪ ሕዝብ ድጋፉን በሰልፍ በመግለፅ ከመንግሥት ጎን መሆኑን አረጋግጧል። ሰልፈኛው የሚኒስትር አብዱላሂ ይስሐቅ ግድያን አውግዟል። በሰልፉ ላይ የተገኙት ጠቅላይ ሚኒስትር አሊ መሐመድ ጌዲ "ግብፅ ፤ ሊቢያ ፤ ኢራን ወዳጆቻችን መስለው ከጀርባችን የሚወጉን ጠላቶቻችን ናቸው" ሲሉ አውግዘዋል።</p>

<p>በተያያዘም በሞቃዲሾ የመጀመሪያው የመንገደኞች አውሮፕላን እሑድ ዕለት ማረፉን ኢሪን ዘግቧል።</p>

<p>ንብረትነቱ የጁባ አየር መንገድ የሆነ አውሮፕላን ከትላንት በስቲያ 98 መንገደኞችን ከሳውዲ አሳፍሮ ሞቃዲሾ አርፏል። ጁባ የሶማሊያ አየር መንገድ ሲሆን ከሞቃዲሾ በሰሜን ምዕራብ 110 ኪሎ ሜትር ርቀት ባሌ ዶጋሌ አካባቢ ሲሠራ መቆየቱ ታውቋል።</p>

<p>በሌላ በኩል በያዝነው ዓመት ብቻ ወደ 18 ሺህ የሚጠጉ ሶማሊያውያን በሞቃዲሾ ያለውን አለመረጋጋት በመሸሽ ወደ ኬኒያ መሰደዳቸውን ኢሪን ዘግቧል።</p>

<p>በቅርቡ በኬኒያ የሚገኙ ሦስት የስደተኞች ካምፖች በጠቅላላው 148 ሺህ ስደተኞች እንደሚገኙ ታውቋል።</p>

<p>ባለፈው ሣምንት የዓለም የምግብና እርሻ ድረጅት (ፋኦ) 2.1 ሚሊዮን ሕዝብ በሶማሊያ የምግብ እጥረት እንዳጋጠመው ይፋ አድርጓል። በፋኦ ማስጠንቀቂያ መሰረት ቁጥሩ በአጭር ጊዜ ውስጥ ሊጨምር እንደሚችልም ሥጋቱን ገልጿል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሐምሌ 26 ቀን 1998</a></p>

</body>
</html>	
