<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ከድሬዳዋ ፍንዳታዎች ጋር በተያያዘ እስካሁን የተያዘ የለም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ከድሬዳዋ ፍንዳታዎች ጋር በተያያዘ እስካሁን የተያዘ የለም</h2>


<p>በድሬዳዋ ጊዜያዊ አስተዳደር ካውንስል ሰኞ ዕለት በተከታታይ ከፈንዱት ሦስት ፈንጂዎች ጋር በተያያዘ ተጠርጥሮ የተያዘ ሰው አለመኖሩ እና ወንጀል ፈፃሚዎቹን በቅጥጥር ሥር ለማዋል ክትትሉ ተጠናክሮ መቀጠሉ ተጠቆመ።</p>

<p>ኢንስፔክተር ቢኒያም ፍቅሩ በካውንስሉ ፖሊስ ኮሚሽን የሕዝብ ግንኙነት እና የፖሊስ አገልግሎት ማሻሻያ ዋና ክፍል ኃላፊ ለሪፖርተር ጋዜጣ እንደገለጹት ከፍንዳታዎቹ ጋር በተያያዘ ሰኞ ዕለት አንድ ግለሰብ ተጠርጥሮ ተይዞ የነበረ ቢሆንም ተገቢው ምርምራ ተጣርቶ መለቀቁን ፤ እስከ ትናንት ከሰዓት በኋላ ድረስ ከወንጀሉ ጋር በተያያዘ ተጠርጥሮ የታሰረ አለመኖሩን አረጋግጠዋል። ሆኖም ፖሊስ ከኅብረተሰቡ ጋር በመሆን ወንጀል ፈፃሚዎቹን አድኖ ለሕግ ለማቅረብ ያልተቆጠበ ጥረት እያደረገ ነው ብለዋል።</p>

<p>ከትናት በስቲያ በድሬዳዋ ከዚራ ተብሎ በሚታወቅ አካባቢ የኢትዮጵያ አየር መንገድ የቲኬት ቢሮ አጥር ላይ ከለሊቱ 11፡00 ሰዓት ገደማ ፤ የፖስታ ቤት አጥር ላይ ከጧቱ 4፡00 ሰዓት ገደማ ፤ እንዲሁም በ10 ደቂቃ ልዩነት ከዚራን ከኮኔል ሠፈር የሚያገናኝ ድልድይ 50 ሜትር አቅራቢያ ፍንዳታ ተከስቷል።</p>

<p>ማንነታቸው ለጊዜው ያልታወቁ ሰዎች ያፈንዱት ይኸው ፈንጂ ቀላልና ምናልባትም በቤት ውስጥ የተሠራ ሣይሆን እንደማይቀር ኢንስፔክተር ቢኒያም ጠቁመዋል።</p>

<p>በፍንዳታዎቹ ምክንያት በሰው ላይ የድረሰ ምንም ዓይነት ጉዳት አለመኖሩን ፤ ሁለቱ ፈንጂዎች ድርጅቶቹ አጥር ላይ የፈነዱ በመሆናቸው በድርጅቶቹ መስታዎቶች ላይ ጉዳት መድረሱን ተናግረዋል። ድልድዩ አካባቢ የፈንዳው ሦስተኛው ፈንጂ ምንም ዓይነት ጉዳት አለማድረሱ ታውቋል።</p>

<p>ኢንስፔክተር ቢኒያም አያይዘውም ኅብረተሰቡ ከመሰል ጥቃቶች ራሱን እንዲጠብቅ ፤ አጠራጣሪ ሁኔታዎች ሲያጋጥሙ ወዲያውኑ ከፖሊስ ጋር ግንኙነት እንዲያደርግ መክረዋል፡</p>

<p>አያይዘውም በፖሊስ በኩል የከተማዋን ሰላምና መረጋጋት ለማስጠበቅ ሌት ተቀን እየተሠራ መሆኑን አረጋግጠዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሐምሌ 26 ቀን 1998</a></p>

</body>
</html>	
