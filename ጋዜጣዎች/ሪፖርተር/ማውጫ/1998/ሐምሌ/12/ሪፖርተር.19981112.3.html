<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ምርጫውን ተከትሎ የተከሰተው ቀውስና የቀጥታ በጀት ድጋፍ መቋረጥ የኢትዮጵያን የልማት ጉዞ አስተጓጉሏል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ምርጫውን ተከትሎ የተከሰተው ቀውስና የቀጥታ በጀት ድጋፍ መቋረጥ የኢትዮጵያን የልማት ጉዞ አተጓጉሏል</h2>


<p>ባንኩ ሰሞኑን ባወጣው ሪፖርት እንደገለጸው ኢትዮጵያ ምርጫውን ተከትሎ በተከሰተ ቀውስና ዕርዳታ ሰጪዎች ያደረጉት ከነበረው የቀጥታ በጀት ድጋፍ መቋረጥ ጋር የልማት ግቡን ለማሳካት ታደርግ የነበረው እንቅስቃሴ ማስተጓጎሉን የአለም ባንክ ገለጸ።</p>

<p>ኢትዮጵያ የምዕተ ዓመቱን የልማት ግብ ለማሳካት ከተያዘው የበጀት ዓመት ጀምሮ እ.ኤ.አ እስከ 2010 ድረስ በየዓመቱ 2.25 ቢሊዮን ዶላር ዕርዳታ ማግኘት እንዳለባትም የዓለም ባንክ አስታውቋል።</p>

<p>ባንኩ በዚህ ሪፖርት እንዳመለከተው ከሰሃራ በታች ባሉ አገሮች በጠቅላላው ከሚገኙት የውጭ ዕርዳታ ጋር ሲነፃፀር ኢትዮጵያ እያገኘች ያለችው የውጭ ዕርዳታ እጅጉን አነስተኛ መሆኑን አስረድቷል።</p>

<p>ኢትዮጵያ የምዕተ ዓመቱን ግብ እንድታሳካ ከተፈለገ ለጋሾች ከተያዘው በጀት ዓመት ጀምሮ እ.ኤ.አ እስከ 2010 ድረስ ከ20 እስከ 30 የአሜሪካ ዶላር ለእያንዳንዱ ኢትዮጵያዊ በነፍስ ወከፍ መርዳት አለባቸው ብሏል። ይህ ማለት በየዓመቱ እስከ 2.25 ቢሊዮን ዶላር ዕርዳታ ማግኘት አለባት ማለት ነው።</p>

<p>ባንኩ አያይዞም ይኸው የለጋሾች ዕርዳታ እስከ 2015 (እ.ኤ.አ) ድረስ በእጥፍ በመጨመር በነፍስ ወከፍ 60 ዶላር ወይም በጠቅላላው በዓመት 4.5 ቢሊዮን ዶላር (53 ቢሊዮን ብር) በላይ ማግኘት አለባት።</p>

<p>ከላይ የተገለጸው የውጭ ዕርዳታ መምጣት የሚችለው በአገሪቱ የሚታየው የመልካም አስተዳደር ገፅታ መሻሻል ሲችል እንደሆነም ገልጿል።</p>

<p>ለደሃው ኅብርትገስብ በአግባቡ አገልግሎትን የማድረስ ፤ ግጭቶችን በሠላማዊ መንገድ የመፍታት ባህልን ማዳበር እንዲሁም ኢንቨስተሮች በአገሪቱ ውስጥ መዋዕለ ንዋያቸውን እንዲያፈሱ የሚያደፋፍሩ ሁኔታዎች ከሌሉ የልማት ግቡን ለማሳካት አይቻልም ሲልም የዓለም ባንክ አስጠንቅቋል።</p>

<p>በአገሪቱ ያለውን የፖለቲካ አለመግባባት ለመፍታት በፓርላማ ፤ በመገናኛ ብዙሃን እና በምርጫ ቦርድ ላይ የተጀመረው የማሻሻል ሂደት መልካም ቢሆንም ትልቁ ፈተና ፖለቲካ ፓርቲዎችን ከመንግሥት ሥራዎች መለየቱ ነው ብሏል።</p>

<p>ለዚህ ደግሞ ወሳኙ መፍትሄ ዘመናዊ እና ፕሮፌሽናል የሆነ የሕዝብ አስተዳደር ሥርዓትን መዘርጋት አንዱ ነው ብሏል።</p>

<p>ከዚህ በተጨማሪም የግሉ ዘርፍ ኢኮኖሚን የሚፈተኑ ወይም ከዚህ ዘርፍ በተፃራሪ የቆሙ እንቅፋቶችን የመለየት ሥራ መሥራት የሚኖርበት ሲሆን የፖለቲካ ፓርቲ ኩባንያዎች ሚናን መመርመር ያስፈልጋል። ይኸውም ለፓርቲ የፋይናንስ ድጋፍ በሚል የተቋቋሙ ኩባንያዎች በተቃራኒው የግሉ ዘርፍ ኢኮኖሚን እየጎዱት መሆኑን ማጤን ያስፈልጋል ብሏል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሐምሌ 12 ቀን 1998</a></p>

</body>
</html>	
