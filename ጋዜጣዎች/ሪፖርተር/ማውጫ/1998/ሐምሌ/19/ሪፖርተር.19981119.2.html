<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የቅንጅት አመራሮች ... የፍርድ ቤት ውሎ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የቅንጅት አመራሮች ... የፍርድ ቤት ውሎ</h2>


<p>የፌዴራል ከፍተኛ ፍርድ ቤት ሁለተና ወንጀል ችሎት በእነ ኢ/ር ኃይሉ ሻውል የክስ መዝገብ ተከሳሾች ላይ የቀረበው የሰንድ ማስረጃ ከነመግለጫው እንዲደርስ ተደረገ።</p>

<p>ሰኞ ሐምሌ 17 ቀን 1998 ዓ.ም ፍርድ ቤቱ በዋለው ችሎት ዓቃቤ ሕግ ያቀረበው ተጨማሪ ማስረጃ ለተከሳሾቹ አድርሷል።</p>

<p>ተከሳሽ አቶ ዳንኤል በቀለ እና ጠበቃቸው ተጨማሪ የሰነድ ማስረጃውን አስመልክተው ፤ ዓቃቤ ሕግ ተጨማሪ ያላቸውን የሰንድ ማስረጃዎች በማቅረቡ እንዳዘኑ ፤ ስነዶቹ ለፍርድ ቤቱ ሊቀርቡ እንደማይገባ እና የተጭበረበሩ ናቸው ብለው ስለሚያምኑ ዋናዎቹን ማየትና ማመሳከር እንደሚፈልጉ አመልክተዋል።</p>

<p>የአቶ ካሳሁን ከበደ ጠበቃ አቶ አክሊሉ ሰለሞን ከሰንዶቹ መካከል የፍርድ ቤቱ ማህተም ያልተደረገባቸው እንዳሉ ገልፀው በማስረጃነት ሊቀርቡ አይገባም ሲሉ ተከራክረዋል።</p>

<p>ዓቃቤ ሕግ በበኩሉ አንዳንዶቹ ስነዶቹ በኢንተርኔት የመረጃ ልውውጥ ሲያደርጉባቸው ከተገኙ ዌብሳይቶች እና በግል የተለዋወጧቸው ደብዳቤዎች ስለሆኑ ዋናው ላይገኝላቸው እንደሚችል ገልጾ ፤ የፍርድ ቤቱ ማህተም ያላረፈባቸው በዚህ ምክንያት ሊሆን እንደሚችል ተናግሯል።</p>

<p>ፍርድ ቤቱም ማስረጃዎች ላይ ማህተም ማድረግ የሚያስፈልገው ከዋናዎቹ ጋር ለማመሳከር እንዲቻል እና ከተከሳሾቹ ጋር ለማመሳከር እንዲቻል እና ለተከሳሾችና ለፍርድ ቤቱ የሚደርሰው ኮፒ አንድ ዓይነት መሆኑን ለማረጋገጥ በመሆኑ ፤ በሁሉም ማስረጃዎች ላይ ማህተም ሊያርፍበት ይገባል ሲል አዟል።</p>

<p>የአቶ ዳንኤል በቀለ ፤ የአቶ ነፃነት ደምሴ እና የአቶ ካሳሁን ከበደ ጠበቃ አቶ አክሊሉ ስለሞን ፤ በተከሳሾች ላይ የቀረበው ተጨማሪ የሰነድ ማስረጃ ብዛት ያለው በመሆኑ ለፍርድ ቤት ሊቀርብ ይገባል ወይም አይገባም የሚለውን ለመወሰን አጭር ቀጠሮ እንዲሰጣቸው ጠይቀዋል።</p>

<p>የአቶ ካሳሁን ጠበቃ አቶ አክሊሉ ሰለሞን ክሱ የቀረበው በአድማና ሁሉም ተከሳሾች እየፈፀሙት ነው ፤ በሚል በመሆኑ ፤ ይህም ደግሞ የሳቸውን ደንበኛ የሚጨምር መሆኑን ጠቁመው ክሱን በሚመለክት ሌሎች ተከሳሾች እየተከታከሩ ባለመሆኑ ፤ የነሱን ሐሳብ ለማግኘት ተከሳሾቹን እንዲያነጋግሩ እንዲፈቀድላቸው አመልክተዋል።</p>

<p>ዓቃቤ ሕግ ሌሎቹ ተከሳሾች መከላከላቸው ሐቅ በሆነበት ሁኔታ እና ጠበቆቻቸውን ባሰናበቱበት ሁኔታ በእጅ አዙር ጥብቅና ለመቆም መጠየቃቸው አግባብ እንዳልሆነ ለፍርድ ቤቱ ተቃውሞውን አሰምቷል።</p>

<p>ዶ/ር ብርሃኑ ነጋ ፤ ስለ ተከሳሾቹ መከራከርም ሆነ አለመከራከር ዐቃቤ ሕግ ማንስቱ አግባብነት የሌለው መሆኑን ገልፀው "እና ስለዚህ ምንም ያልነው ነገር የለም። ዓቃቤ ሕግ ጠበቃው ባነሱት ጥያቄ ላይ ተንተርሶ "እየተከራከሩ ነው" ብሎ እኛን ለማጥቃት መሞከሩ አግባብ አይደለም። እኛ በበኩላችን ሐቅ የት ጋር እንዳለ እናውቃለን። የተረዳነው ዓቃቤ ሕግ ሐቅ የት ጋር እንዳለ እንደማያውቅ ነው። ለተነሱት ጥያቄዎች ከሌሎቹ ጋር መነጋገር ይችላል ፤ እንጂ እና ምንም ባላልንበት ሁኔታ ስለኛ አቋም መናገር የለበትም። ሲሉ አመልክተዋል።</p>

<p>ዶ/ር ብርሃኑ እየተነጋገሩ ባለበት ወቅት ፤ ዓቃቤ ሕግ "ዘለፋውን ይቁም" ሲል ለፍርድ ቤቱ ስላመለከተ ፍርድ ቤቱ "ዘለፋውን አቁምው ወደ ነጥቡ እንዲገቡ" ሲል አዟል። ዶ/ር ብርሃኑ ፤ በመናደዳቸው ምክንያት የመጣ መሆኑን በመግለፅ ይቅርታ ጠይቀው ፤ ከላይ የተጠቀሰውን ተቃውሞ አሰምተዋል።</p>

<p>ዓቃቤ ሕግ ለተከሳሾቹ ከስተሰጠው ተጨማሪ ሰንድ ውስጥ ያልተከተተ ተጨማሪ የሰነድ ማስረጃ ስላላው ፤ እሱም በበቂ ሁኔታ የተባዛ ስለሆነ ለተከሳሾቹ እንዲያከፋፍል እንዲፈቀድለት ጠይቋል።</p>

<p>የእነ ነጻነት ጠበቆች ፤ የአቃቤ ሕግን ጥያቄ አስመልክተው ዓቃቤ ሕግ ተጨማሪ ማስረጃ አለኝ ፤ ብሎ ባስመዘገበው መሰረት ያደለ በመሆኑ ፤ የተጨማሪ ተጨማሪ አለኝ ፤ በሚል ያቀረበው ከስነ ሥነዓት ውጪ ስለሆነ ፍርድ ቤቱ ሊያስቆመው እንደሚገባ አመልክተዋል።</p>

<p>የአቶ ካሳሁን ጠበቃ አቶ አክሊሉ አያይዘው የምስክሮቹ ስም ዝርዝር ሊደርሳቸው እንደሚገባ አመልክተዋል።</p>

<p>ፍርድ ቤቱም ተጨማሪ የሰነድ ማስረጃው ለፍርድ ቤቱ ሊቀርብ ይገባል ወይም አይገባም በሚለው ላይ የእነ አቶ ዳንኤልን ምላሽ ለመስማት ፤ አቶ አክሊሉ ከተከሳሾቹ ጋር ልነጋግር ያሉትን በሚመለከት ፤ የተጨማሪ ተጨማሪ ማስረጃው ይቅረብ አይቅረብ በሚለው እና የምስክሮች ስም እንዲገለፅ በተጠየቀው ላይ ወሳኔ ለመስጠት ለሰኞ ሐምሌ 24 ቀን 1998 ዓ.ም ተለዋጭ ቀጠሮ ሰጥቷል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሐምሌ 19 ቀን 1998</a></p>

</body>
</html>	
