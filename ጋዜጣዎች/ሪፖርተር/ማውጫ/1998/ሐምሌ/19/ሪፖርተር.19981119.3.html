<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>"የቅንጅት አዲስ ጽ/ቤት ለማቋቋም እያደርገ ያለው ጥረት አግባብ አይደለም"</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">"የቅንጅት አዲስ ጽ/ቤት ለማቋቋም እያደርገ ያለው ጥረት አግባብ አይደለም"</h2>


<p>ቅንጅት ለአንድነትና ለዴሞክራሲ ፓርቲ የተዘጉ ቢሮዎቹን ወደ ጎን ትቶ አዳዲስ ጽ/ቤቶችን ለመክፈት እያደረገ ያለው እንቅስቃሴ አግባብ አይደለም ሲሉ ቀደም ሲል ከፓርቲው ራሳቸውን ያገለሉ አባሎች ተቃውሙ። ቅንጅት የፈጠራ ወሬ ነው ሲል አስተባብሏል።</p>

<p>ራሳቸውን ከቅንጅት ለአንድነትና ለዴሞክራሲ ፓርቲ በማግለል ከፓርቲው አባላት ጋር የተቀላቀሉት አምስት የፓርቲው አባላት (በሺዋፈራ ይጥና ፤ ይልማ ታቸ ፤ ሰለሞን ኃይሌ መ/አለቃ ከፈለኝና ይልማ ታቸ ፤ ኃይለሥላሴ ኪቲምን) ሕዝብን ለማታለል በመንቀሳቀስ ላይ ያለው የቅንጅት አመራር ሥራ ሕገ ወጥ ነው በማለት ተቃውሟቸውን ለሪፖርተር ጋዜጣ ገልጸዋል።</p>

<p>"የተዘጉ ጽ/ቤቶቻችንን ለማስከፈትና ማዕከላዊ ኮሚቴውን ለማነጋገር ነው" በሚል ከ63 አባላት ላይ 2 መቶ ብር በነፍስ ወከፍ በመሰብሰብ የተዘጉትን ጽ/ቤቶች ወደ ጎን በመተው አዲስ ለመክፈት እየተንቀሳቀሱ መሆኑን በቅሬታ ገልጸዋል። በተጨማሪም "ወደ ወህኒ የወረዱትን የማያስታውስ ሥራ እየሠሩ ነው" ብለዋል።</p>

<p>የቅንጅት አባል የሆኑት አቶ ታደሰ በቀለ ግን አቤቱታቸውን ያቀረቡት ግለሰቦች የቅንጅት ፓርቲን ረግጠው ወጥተው እያወሩት ያለው "የፈጠራ ወሬ ነው" እኛ አዋጡ ያልነው ገንዘብ የለም" ብለዋል። በገዛ ፈቃዳቸው ፓርቲውን አንፈልግም በማለታቸውና አላስፈላጊ ወሬ ወዲያ ወዲህ በማዘዋወራቸው ከፓርቲው መታገዳቸውን የሚገልጽ ደብዳቤ ጽፈናል። ደብዳቤ ከመጻፋችን በፊት ልዩነታቸውን አጥብበው እንዲመለሱ ብንጠይቃቸውም ፈቃደኞች ባለመሆናቸው እንጂ እነሱ እንደሚያወሩት አልተንቀሳቀስንም" ብለዋል።</p>

<p>"ዓላማችንና ፍላጎታችን ለኢትዮጵያ ሕዝብ ሠላም መስፈንና አንድነቱን ፤ ነፃነቱን ጠብቆ የሚኖርበትን ደሞክራሲያዊ መንገድ ማስያዝ ነው" በማለት አቶ ታደሰ ገልጸዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሐምሌ 19 ቀን 1998</a></p>

</body>
</html>	
