<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>"ኦጋዴን ... የሶማሊያ ትሆናለች" -ኤርትራ ረዳታቸው መሆኗን ይፋ አደረጉ -የሞቃዲሾ ሰልፈኛች የኢትዮጵያን ባንዲራ አቃጠሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">"ኦጋዴን ... የሶማሊያ ትሆናለች" -ኤርትራ ረዳታቸው መሆኗን ይፋ አደረጉ -የሞቃዲሾ ሰልፈኞች የኢትዮጵያን ባንዲራ አቃጠሉ</h2>


<p>በኢትዮጵያ ውስጥ ያለው ኦጋዴን ፤ የሶማሊያ ክልልና አካል መሆኑንና አንድ ቀን የሶማሊያ ግዛት እንደሚሆን የሞቃዲሾ የእስላማዊ ጠቅላይ ምክር ቤት ሊቀመንበር አስታወቁ። ለመጀመሪያ ጊዜ ኤርትራ ርዳታ እያደረገላቸው መሆኑን አረጋገጡ። ሺህ ሃሰን ዳሂር ኤዌይስ ይኸን የገለፁት የኒውስ ዊክ መጽሔት ዑጋዴንን "አሁንም የእኛ ነው ብላችሁ ታስባላችሁ ወይ?" ሲል ላቀረበላቸው ጥያቈ ነው።</p>

<p>ሼህ አዌይስ ፤ ኦጋዴን የሶማሊያ አካል በመሆኗ ያለፉት የሶማሊያ መንግስታት ሁለት ጊዜ መዋጋታቸውን አስታውሰው ፤ ወደፊትም የሶማሊያ ግዛት እንደምትሆን ተናግረዋል።</p>

<p>ሼክ አዌይስ በጅቡቲ በኬኒያና በኢትዮጵያ ያሉ ሶማሊዎች ድምፅ በመስጠት ነፃ መሆን ወይም ያለመሆን እንደሚፈለጉ ምርጫቸውን እንዲገልፁ እንደሚያደርጉ ተናግረዋል።</p>

<p>የአፍሪካ ሕብረትና የጎረቤት ሃገራት ፤ የሰላም አስከባሪ ሃይል ወደ ሶማሊያ እንዲገባ ያሰላለፉትን ውሳኔ እንደሚቃወሙ የሚገልፁት አዌይስ ፤ ውሳኔውን በእስልምና ላይ የተከፈተ ጦርነት አድርገው እንደሚቶጥሩት ተናግረዋል።</p>

<p>ሼህ አዌይስ የኤርትራ መንግስት ሞቃዲሾን ለተቆጣጠረውና የሸሪዓን ሕግ የሶማሊያ መተዳደሪያው ለማድረግ የሚዋጋውን ቡድናቸውን ፤ እንደሚረዳ ለመጀመሪያ ጊዜ በይፋ ተናግረዋል።</p>

<p>የአክራሪው ቡድን መሪ ሼህ አዌይስ እስካሁን ሲያስተባብሉት የቆዩትን የኤርትራ ርዳታ በይፋ የተናገሩት በኢትዮጵያ ላይ ጅሃድ ካወጁ በኋላ ነው። "የበፊቱ የሶማሊያ መንግስት ፤ ኤርትራ ከኢትዮጵያ ለመገንጠል በምትታገልበት ወቅት ፤ ይረዳት ነበር" ብለዋል። "ስለዚህ ኤርትራም የሶማሊያን ሕዝብ በመርዳት ውለታዋን እየመለሰች ነው" ሲሉ ተናግረዋል። ቀደም ሲል የተመድ ጥናት ፤ ኤርትራ አክራሪውን ቡድን በትጥቅ ፤ በሰው ሃይልና በስልጠና ፤ እንደምታግዝ ያረጋገጠ ቢሆንም ኤርትራና የአክራሪው ቡድን ሲያስተባብሉ ቆይተዋል። የሽግግር መንግስቱ ፤ "አክራሪው ቡድን ኤርትራን ጨምሮ ሌሎች የውጭ ሃገራት ዜጎችን አስገብቶ በተዋጊነት ያሰለፋቸው መሆኑን ሲገልጽ መቆየቱ ይታወሳል።</p>

<p>ባለፈው ሰኞ "የኢትዮጵያ ወታደሮች ወደሶማሊያ ገብተዋል የሚለውን" የአክራሪ ቡድን መግለጫ በመቀበል የሞቃዲሾ ከተማ ሕዝብ ለድጋፍ ወጥቶ እንደነበር የዓለም ዐቀፍ የዜና አውታሮች ዘግበዋል።</p>

<p>የሰሜን ሞቃዲሾ በሚገኘው ቤናድር ስታዲየም የተገኙት ሰላማዊ ስልፈኞች ኢትዮጵያን የሚያወግዝ መፈክር ያሰሙ እንደነበርና የኢትዮጵያምን ባንዲራ ማቃጠላቸውን አሶሺየትድ ፕሬስ ዘግቧል። ፊታቸውን የሸፈኑ ሴቶችም ባነር በመያዝ ተቃውሟቸውን አሰምተዋል።</p>

<p>ተቃውሞ የተዘጋጀው ከአልቃይዳ ጋር ግንኙነት እንዳለው የሚነገርለት የሼህ አዌይስ ቡድን መሆኑን አሶሽየትድ ፕሬስ አስታውሷል።</p>

<p>ሰኞ እለት የተደረገው የተቃውሞ ሰልፍ እሁድ የቡድኑ መሪ ሼህ አዌይስ የጅሃድ ጦርነት ካወጀ በኋላ መሆኑ ነው።</p>

<p>በድጋፍ ሰልፉ ላይ የአክራሪው ቡድን መሪዎች የተገኙ ሲሆን ፤ የመከላከያው ምክትል ሃላፊም በኢትዮጵያ ላይ ዝተዋል። "... ኢትዮጵያኖች መሬታችንን መያዛቸውን ክደዋል። ነገር ግን ለዓለም ሕዝብ ሬሳቸውን በማሳየት እናሳምናለን" ብለዋል።</p>

<p>ከሰላማዊ ሰልፉ ቀደም ባሉት ቀናት ቅዳሜና እሁድ የሞቃዲሾው አክራሪ ቡድን "ኢትዮጵያ ከባይደዋ ቀጥሎ ያሉትን ትንንሽ ከተሞች ይዛብኛለች ፤" ሲል መክሰሱን አሶሼየትድ ፕሬስ ዘግቧል። ነገር ግን ኢትዮጵያ ክሱን ስታስተባብል ከጋዜጠኞቹም ይኽን በአይናቸው አይተው አላረጋገጡም።</p>

<p>የቢቢሲ ጋዜጠኛ የኢትዮጵያ ወታደሮች በባይደዋ መግባታቸውን እንዳየ ፤ ዩኒፎርም የለበሱ ወታደሮች ሕዝቡን ሲያረጋጉ መታየታየታቸው አንዳንድ የዓለም አቀፍ ሚዲያ ጋዜጠኞች ዘግበዋል። የሽግግር መንግስቱ ግን የኢትዮጵያ ወታደሮች በሶማሊያ መገኘታቸውን አስተባብሎ ጥርጣሬው የተነሳው "ከኢትዮጵያ ወታደራዊ ዩኒፎርም አግኝተው ስለነበር የኛ ወታደሮች የኢትዮጵያ መስለዋቸው ነው"
ሲል መግለፁ ይታወሳል።</p>

<p>ይህ በዚህ እንዳለ በሁለቱ ተቀናቃኝ ሃይሎች መካከል ውይይት እንዲቀጥል የተመድ ከፍተኛ ልዑክ ወደ ሶማሊያ ሄደዋል። የዋን ፀሐፊ ኮፊ አናን መልዕክተኛ የሆኑት ፍሪንሲስ ሎንሴንይ ፉል ፤ ባይድዋ ላይ ከሽግግሩ መንግስት ባለስልጣኖች ጋር ተነጋግረዋል።</p>

<p>ፉል ስለስብሰባው ለጋዜጠኞች አስተያየት ከመስጠት የተቆጠቡበትን ስብሰባ ከፕሬዚዳንት አብዱላሂ የሱፍ ፤ ከጠቅላይ ሚንስትር አሊ መሐመድ ጋዲና ከፓርላማው አፈ ጉባዔ ሸሪፍ ሃሰን ሼክ አደን ጋር አድርገዋል። በንግግራቸው ወቅት ከፍተኛ ጥበቃ እንደነብር ሮይተርስ ከባይደዋ ዘግቧል። ፉል በትላንትናው ዕለት የእስላሚክ ጠቅላይ ምክር ቤት አመራሮችን ሞቃዲሾ ላይ አነጋግረዋል። ፉል ያነጋገሩት በሼህ መሐመድ ሸሪፍና ሼህ የሱፍ ኢንዳሆዴ የሚመሩትን ሁለት ቡድኖች ነው።</p>

<p>የእስላሚክ ምክር ቤት አመራሮች ከሽግግሩ መንግስት ጋር ምንም ዓይነት ንግግር እንደማያደርጉ አስታውቀዋል። አመራሮቹ ለዚህ ምክንያት የስጡት የአብዱላሂ የሱፍ መንግስት የኢትዮጵያ ወታደሮች በግዛታችን እስካሉ ድረስ ምንም ዓይነት ንግግር አናድርግም..." ሲሉ የእስላሚክ ጠቅላይ ምክር ቤት ሊቀመንበር ሼክ ሃሰን ዳሄር አዌይስ ከስብሰባ በፊት መናገራቸውን ሮይተር ዘግቧል። ፉል በትላንትናው እለት አመራሮቹን ካርቱም ላይ በሚያካሂደው ስብሰባ እንዲገኙ ለማግባባት ከተናጋገሩ በኋላም የተለየ ሃሳብ አልተገኘም። ከተመድ ልዑካን ጋር ከተነጋገሩ በኋላ ሼክ ሸሪፍ አህመድ በሰጡት መግለጫ "የውጭ ወታደሮች ወደ ሶማሊያ እንዳይመጡ የተስማማነውን የሽግግር መንግስቱ ስላፈረሰው ውይይቱ ሊካሄድ አይችልም..." ብለዋል።</p>

<p>ሁለቱ ተቀናቃኞች ባለፈው ሳምንት ላይ ያደረጉት የነበሩት ውይይት የእነ አዌይስ ቡድን ተመሳሳይ ጥያቄ በማንሳት ረግጦ መውጣቱ ይታወሳል። የሽግግር መንግስቱ በበኩሉ በካርቱም ለሚካሄደው ስብሰባ ላይ ያለምንም ቅድመ ሁኔታ እንደሚገኝ የፕሬዚዳንቱ ረዳት አብዱልረዛክ አዳም ለሮይተርስ ተናግረዋል።</p>

<p>የመጀመሪያው ውይይታቸውን የሽግግር መንግስቱ ረግጦ መውጣቱ ይታወሳል። የኢትዮጵያ መንግሥትና የአብዱላሂ የሱፍ መንግስት የኢትዮጵያ ወታድሮች በሶማሊያ ምድር ያለመኖራቸው በተደጋጋሚ እየገለፁ ናቸው።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሐምሌ 19 ቀን 1998</a></p>

</body>
</html>	
