<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>በእሥራኤል ኢትዮጵያውያን የሚኖሩበት መንደር በሮኬት ተመታ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በእሥራኤል ኢትዮጵያውያን የሚኖሩበት መንደር በሮኬት ተመታ</h2>


<p>የእሥራኤል ሦስተኝ ከተማ በሆነችው አይፋ ከተማ ከ450 በላይ ኢትዮጵያውያን በሚኖሩበት መኖሪያ አካባቢ በሂዝቦላህ ታጣቂዎች በተተኮሰ ሮኬት ተመታ።</p>

<p>ከትናንት በስቲያ በሂዝቦላህ ታጣቂዎች የተተኮሰው ሮኬት ባረፈበት በአይፋ የኢትዮጵያ መኖሪያ አካባቢ ከነበሩት ኢትዮጵያውያን መካከል ከ230 በላይ የሚሆኑት ሕፃናት እንደነበሩም አሶሼትድ ፕሬስ ከአይፋ ዘግቧል። የመኖሪያ ቤቶቻቸውም እንደፈራረሰባቸውም ተገልጿል።</p>

<p>በሂዝቦላህ ታጣቂዎችና በእሥራኤል መካከል በተከፈተው ጦርነት በሂዝቦላህ ሮኬቶች እየተደበደቡ ካሉ ከተሞች መካከል አንዷ በሆነችው አይፋ ከተማ ነውሪ የኖነው ሸለሞ ሞላ እንዳገለጸው የአደጋ ማስጠንቀቂያ ደወል ሲደወልና ሮኬቱ ሲተኮስ ልጃቻችንን ወደ ሕንፃው ምድር ቤት ለማስገባት መገደዳቸውን ገልጿል።</p>

<p>የሮኬቱ ተኩስ የአካባቢውን ነዋሪዎች ሠላም በማሳጣት እያለቀሱና እየተጨነቁ ነው። እኛ ያለንበት አካባቢም እየተጨነቁ ነው። እኛ ያለንበት አካባቢም ሮኬቱ ሲያርፍ በጭስና በባሩድ መታፈኑን በመግለጽ በአካባቢው ያለውን አስጨናቂ ሕይወት ገልጿል።</p>

<p>በአይፋ ከተማ ኢትዮጵያውያን በሚኖሩበት አካባቢ አርብ ዕለት የተተኮሰው ሮኬት ሰባት መሆኑም በመግለጽ በወቅቱ በኢትዮጵያውያን ላይ የደረሰ ጉዳት ባይኖርም አይፋ በተደጋጋሚ ሮኬት ጥቃት መጠቃቷ ስጋት ላይ እንደጣላቸው የከተማዋ ነዋሪዎች ገልጸዋል።</p>

<p>አርብ ዕለት የአይፋ ከተማ ነዋሪዎች የተለያዩ ዕቃዎችን በሚገዙ ነዋሪዎች ተጨናንቀው ነበር። የሂዝቦላህ ሮኬት ተደጋግሞ ሲተኮስ ከተማዋ ፀጥ ብላ እንደትውል አድርጓታል።</p>

<p>ከተማዋ በሂዝቦላህ ታጣቂዎች በሚተኮሰው ሮኬት ባለፈው ሣምንት ስድስት ሰዎች መሞታቸው የተገለጸ ሲሆን በርካታ መኖሪያ ቤቶችም እንዲፈራርሱ ምክንያት ሆኗል።</p>

<p>ባለ ሁለት ፎቅ ሕንፃ ያለው አንድ ፖስታ ቤት በሮኬቱ ተመትቷል። በዚህ ጥቃት የከተማዋ እምብርት የሚገኙ ከአንድ መቶ በላይ የሱቆችና ሌሎች የመሥሪያ ቤቶች መስኮታቸው መርገፉን አንዳንዶችም መፈራረሳቸው ተዘግቧል።</p>

<p>የከተማው ነዋሪዎች በየዕለቱ የሚተኮሰው ሮኬት ከተማቸው እየፈራረሰች መሆናቸውን ይገልፃሉ። በተደጋጋሚም የሚሰማው የአደጋ ማስጠንቀቂያ ደወልም እያስበረገጋቸው ይገኛል።</p>

<p>ወደ ሁለተኛው ሣምንት እየተሸጋገረ ያለው የመካከላኛው ምሥራቅ ጦርነት ወደ ተጋጋመ ፍልሚያ ሊሸጋገር የሚያስችሉ ዝግጅቶች መታየት ጀምሯል። ከሂዝቦላህና ከ እስራ ኤል የጦር መርዎች እንደሚደመጠውም ሁለቱም ያለንን ኃይልና ያለንን ከባድ መሣሪያ እንጠቀማለን በማለት እየተዛዛቱ ይገኛሉ። የእሥራኤል የምድር ጦር ኃይል እስካሁን በአየር ሲደረግ የነበርውን ፍልሚያ ለመቀላቀል የምድር ጦሩን ለውጊያ ማዘጋጀት ብቻ ሣይሆን ወደ ሊባኖስ መዝለቁም ታውቋል።</p>

<p>እሥራኤል የኃይል ጥቃቷን በማጠናከር በትናንትና ዕለት የአየር ኃይሏ የሊባኖስን የቴሌቪዥን ጣቢያና የሞባይል ማዕከል ሕንፃዎችን በመደብደብ አገልግሎታቸው እንዲቋረጥ አድርጋለች።</p>

<p>የእሥራኤል የመከላከያ ሚኒስትር ከፍተኛ መኮንኖች ይፋ እንዳደረጉትም በሂዝቦላህ ሽምቅ ተዋጊዎች ጋር የምድር ውጊያ ለማድረግ ዝግጅት ማድረጋቸውንና ይህም ውጊያ መክፋቱ አይቀሬ መሆኑንም እየጠቆሙ ይገኛሉ።</p>

<p>በእስካሁኑ በሂዝቦላህ እና በእሥራኤል ጦር መካከል የሚደረጉት ፍልሚያዎች የሂዝቦላህ ታጣቂዎች 850 የሚደርሱ ሮኬቶችን ወደ እሥራኤል አወናጭፈዋል እሥራኤልም ከዓለም አቀፉ ኅብረተሰብ እየቀረበላት ያለውን ጦርነቱ ይቁም የሚለውን ጥሪ ወደ ጎን በመተው በተደጋጋሚ የሂዝቦላህ ታጣቂዎች አሉበት የተባሉትን ቦታ ሁሉ በቦምብ እየደበደበች ነው።</p>

<p>የሊባኖስ ባለሥልጣናት የእሥራኤልን ወታደራዊ ጥቃት አስመልክቶ እንደገለጹትም በሁለቱ ሣምንታት የእሥራኤል ጥቃት ከ300 በላይ ሊባኖሳውያን መሞታቸውንና ከአንድ ሺህ በላይ የሚሆኑ ዜጎች ደግሞ መቁሰላቸውን ይፋ አድርገዋል። በእሥራኤል ወገንም በሮኬት ጥቃቱ የሚሞቱበት ዜጎች ቁጥር እየጨመረ ሲሆን የሮኬት ድብደባው በድንበር አካባቢ ያሉ እንደ አይፋ ያሉ የእሥራኤልም ከተሞች መሠረተ ልማቶቻቸው እየፈራረሰና በከተሞቹ የሚኖሩ ነዋሪዎችም ከተሞቻቸውን ጥለው እየወጡ ይገኛሉ።</p>

<p>እንደ ሊባኖስ ባለሥልጣናት ገለፃ በእሥራኤል የአየር ድበደባ ከሞቱት ሰዎች መካከል አብዛኛዎቹ ሠላማዊ ሰዎች መሆናቸውንም አመልክተዋል።</p>

<p>ጦርነቱ እንዴት መቆም? አለበት የሚለው የዓለም አቀፍ ኅብረተሰብ ጥያቄና የተባበሩት መንግሥታት ድረጅት የሠላም ጥሪ ሰሚ ባጣበት በዚህ ወቅት የሂዝቦላህ የፓርላማ አባላት በቴሌቪዥን መስኮት ብቅ ብለው የእሥራኤልን ጥቃት ለመከላከል በእጃችው ያለውን ከባድ መሥሪያዎች በመጠቀም በእሥራኤል ላይ እንደሚተኩሱ ይፋ አድርገዋል። እሥራኤል በተለይ በድቡባዊ ቤሩት አካባቢ ያደሰረሰችውንም ጥቃትና በሠላማዊ ዜጎች ላይ ያስከተለውን ጉዳት ለጋዜጠኞች አስጎብኝተዋል።</p>

<p>በእሥራኤል በኩልም የሂዝቦላህ ታጣቂዎች በቅርብ ርቀት የሚገኙ እንደ አይፋ ያሉ ከተሞች ሂዝቦአልህ በሚተኩሰው ሮኬት የመሠተር ልማት ግንባታዎች እየፈራረሱ ናቸው። የመንሥት መሥሪያ ቤቶችና ሱቆች ሕንፃዎች በሮኬቶች ፈራርሰው ታይተዋል። አንዳንዶቹም ሮኬቱ ባረፈበት አካባቢ ያሉ ሕንፃዎች መስትወታቸው ረግፏል። በጥቃቱ ባለፈው ሣምንት ከሞቱት ስድስት ከሚሆኑ ሠላማዊ ዜጎች ሌላ በርካታ ዜጎች መቁሰላቸውም ተገልጿል።</p>

<p>የሂዝቦላህ የጦር አበጋዝ የሆኑት ሀሰን ያስራላህ ለአልጀዚራ እንደገለጹት ከሆነ ደግሞ የእሥራኤል ጦር በደቡባዊው ቤይሩት ያድረሱት ድብደባ መትረፋቸውንም አመልክተው እሥራኤልን ለመቋቋም አስፈላጊውን ሁሉ መስዋዕትነት እንከፍላለን ብለዋል።</p>

<p>የእሥራኤል መካላከያ ሚኒስትር አማን ፔሬዝ በበኩላቸው እንድገለጹትም "በአክራሪ የሙስሊም ሚሊሺያዎች ላይ የምንወስደው እርምጃ ይቀጥላል" ብለዋል። ይህንንም ሚሊሺያ ለመደምሰስ እሥራኤል ሁሉንም ዓይነት ወታዳረዊ እርምጃዎችን ትወስዳለች" በማለት ለመገናኛ ብዙኃን ገልጸዋል።</p>

<p>"ዓላማች አክራሪዎችን ለመምታት ነው" የሚሉት መከላከያ ሚኒስትሩ እሥራኤል ሊናኖስን በኋይል ለመያዝ ሃሳብ እንደሌላት አስረደተው ሆኖም የምንፈልገውን ዓይነት ወታደራዊ እርምጃ ለመውሰድ የማንችንልበት ምንም ምክንያት የለም በማለት አስረድተዋል።</p>

<p>ላዚህ ጦርነት መቀስቀስ ዋነኛ ምክንያት ሆኖ የተገኘው ከአንድ ወር በፊት በሂዝቦላህ ታጣቂዎች የተያዙት የእሥራኤል ወታደሮች ቢሆኑም ጦርነቱን ለማርገብ የወታዶሮቹ መለቀቅ ቅድሚያ የሚሰጠው ነው ቢባልም ሰሞኑን ለአልጀዚራ ቃላቸውን የሰጡት የሂዝቦላህ መሪዎች "የተያዙት የእሥራኤል ወታደሮች በፍፁም አይለቀቁም" ብለው በአቋማቸው ጸንተዋል።</p>

<p>ይህ በእልህ የተሞላው የተፋላሚዎቹ ምልልስ ተጠናክሮ ጦርነቱ በምድርም በአየርም እንዲሆን ገፋፍቷል።</p>

<p>ሊባኖስን የመያዝ ዕቅድ የለኝም በማለት እየገለጸች ያለችው እሥራኤል አሁን ይዤዋለሁ የምትለው ወታደራዊ ዕቅድ ማጠናቀቂያ የሚሆነው በሊባኖስ ግዛት 12 ማይል ርቀት በመግባት አክራሪ ተዋጊዎች የሚተኩስትን ሮኬት ማስቆም ሲቻል ብቻ ነው ብላ ታምናለች። ለዚህም እምነቷ ወታደሮቿ ድንበር አሳብረው የሊባኖስን የድንበር ከተማ ተቆጣጥረዋል።</p>

<p>አሁን እሥራኤል ወደ ሊባኖስ ግዛት በመግባት አክራሪዎቹ የሚገኙበት የተመረጡ ቦታዎች እመታለሁ ብላ የምታምንባቸው አካባቢዎች ቀደም ብሎ በራሷ ቁጥጥር ሥር የነበሩ ናቸው።</p>

<p>ባላቋረጠው ጦርነት እስካሁን ሊባኖስን ለቀው የወጡ የውጭ ዜጎች ቁጥራቸው እያደገ መጥቷል። የአየር ድብደባው እንደተጀመረ መጀመሪያ የወጡት አሜሪካውያን ሲሆኑ በሺህ የሚቆጠሩ የሌሎች አገር ዜጎችም በወታደራዊ ባኅር ኃይል መርከንቦች በተዋጊ ጀልባዎች ጭምር በመታገዝ ሊባኖስን ለቀዋል። የተለያዩ የዜና ምንጮች እንደዘገቡትም ከሊባኖስ እየለቀቁ ያሉ ዜጎች ቁጥር ከ500 ሺህ በላይ መድረሱን ያመለክታሉ።</p>

<p>ሊባኖስን ከእሥራኤል ጋር የሚያገናኙ በደቡባዊ ሊታጊ ወንዝ አካባቢ የሚኖሩ 300 ሺህ በላይ ሊባኖሳውያንም መኖሪያቸውን ለቀው ሸሽተዋል።</p>

<p>በእሥራኤል ወገንም የሊባኖስ ታጣቂዎች በሚተኩሷቸው ሮኬቶች ስለባ ላለመሆን በደቡባዊ እሥራኤል ጋሊሌና አይፋ ከተሞች የሚኖሩ እሥራኤላውያንም መኖሪያቸውን በመልቀቅ ላይ ናቸው።</p>

<p>በጦርነቱ እስካሁን በእሥራኤል ወገን ሁለት ወታደሮች መሞታቸውንና ስድስት መቁሰላቸውን የእሥራኤል መከላከያ ሚኒስቴር ቢገልጽም ነፃ ከሆነ ወገን የተገኘ ማረጋገጫ የለም። ከዚህ ሌላ ለውጊያ ተዘጋጅተው የነበሩ ሁለት የእሥስራኤል ተዋጊ ሂሊኮፕተሮች ተጋጭተው በመከስከሳቸው አንድ አብራሪ ሲሞት ሶስት መቁሰላቸውን እስራኤል ገልፃለች</p>

<p>የእስራኤ መከላከያ ባለሥልጣናት በራሳቸው ወገን በጦርነቱ ላይ የሞቱትን ወታደሮች ሁለት መሆናቸውን ከመግለጽ ባሻገር በሂዝቦላህ በኩል ከአንድ መቶ በላይ የሚሆኑ የሂዝቦላህ ታጣቂዎች መገደላቸውንም ይፋ አድርገዋል።</p>

<p>የጦርነቱ ፍላሚያ የአካባቢውን ሠላም ማደፍረስ ብቻ ሣይሆን ወደ አካባቢው የሚደረጉ እንቅስቃሴዎችን አስተጓጉሏል። አሁን በተለይ በሊባኖስ ጓዛቸውን ሸክፈው የሚወጡ የአገሬውና የውጭ ዜጎች ትርምስ እንጂ ወደ ሊባኖስ የሚዘልቅ አለመታየቱም ተገልጿል። ተመሣሣይ በሆነ መልኩም በአይፋ ጋሊሌና የመሣሠሉት የእሥራኤል የድንበር አካባቢ ነዋሪዎች ብዙዎቹ እየሸሹ ነው።</p>

<p>የተባበሩት መንግሥታት በአካባቢው የሠላም አስከባሪ ኃይል ለማስፈር የጀመረው ጥረትም አለመሳካት ብቻ ሣይሆን የተፋላሚ ወገኖችን ጆሮ ሊያገኝ አልቻለም። ትልቁ ጦርነት በዚሁ ከቀጠለ የአካባቢውን ሠላም ለማስፈን ከማይቻልበት ደረጃ እንደሚደርስ ነው።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሐምሌ 16 ቀን 1998</a></p>

</body>
</html>	
