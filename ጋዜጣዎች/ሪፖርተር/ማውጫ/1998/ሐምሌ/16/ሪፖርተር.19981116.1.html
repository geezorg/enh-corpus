<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የሶማሊያ እስላማዊ አክራሪ ቡድኑ በኢትዮጵያ ላይ ጅሃድ አወጀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የሶማሊያ እስላማዊ አክራሪ ቡድኑ በኢትዮጵያ ላይ ጅሃድ አወጀ</h2>


<p>በሶማሊያ የነበረው ውጥረት ባለፈው ሣምንት ወደ ተካረረ ሁኔታ ያመራ መስሎ ታይቷል። ሞቃዲሾን የተቆጣጠረው የሶማሊያ እስላማዊ ጠቅላይ ምክር ቤት ታጣቂዎች ፤ የሽግግሩ መንግሥት መቀመጫ ውደሆነችው ወደ ባይደዋ በመጠጋታቸው ከሽግግር መንግሥቱ ወታደሮች ጋር ለመዋጋት ተፋጠዋል። በዚህ ምክንያት የሽግግር መንግሥቱ ታጣቂዎቹን በተጠንቀቅ ሲያሰልፍ ኢትዮጵያም ዕርዳታውን ለአብዱላሂ የሱፍ መንግሥት እንደምትሰጥ በጥብቅ አስታውቃለች።</p>

<p>የእስላማዊ አክራሪ ቡድኑ ፤ በሽግግር መንግሥቱ ቁጥጥር ይዞታዎች የነበሩትን የቤይና ባከል አካባቢዎች ላይ የሸሪዐ ሕግ በማወጅ እንደ ትንኮስ የተቆጠረውን የአክራሪዎቹን እርምጃ ተክትሎ ፤ ወደ ባይደዋ መቃረባቸው ፤ ተወጥሮ የከረመውን ስጋት ወደ መበጠስ ያደረሱት መስሎ ታይቷል።</p>

<p>ባይደዋን እንደማይወር ሲገልፅ የቆየው የአክራሪዎች ቡድን በቅርብ ርቀት ላይ ወታደሮቹን ማስፈሩ ፤ በፖለቲካ ተንታኞች ዘንድ ጥቃቱን ለማስፋፋት ያለውን ዓላማ የሚያሳይ መሆኑን ይናገራሉ። ከቅርብ ጊዜ ወዲህ ጠንካራ ኃይል እያገኙ የመጡት የአክራሪው ቡድን ታጣቂዎች ፤ ቀስ በቀስ በሃይማኖት ሽፋን አካባቢውን ለመቆጣጠር ያላቸውን ፍላጎት የሚያሳይ አድርገው ወስደውታል። በኢትዮጵያ ውጭ ጉዳይ ሚንስቴር የሚሠሩ ዲፕሎማት እንደሚሉት ፤ የአክራሪዎቹ አነሳስ እንደሚናገሩት በሞቃዲሾ አካባቢ ብቻ መረጋጋት ለመፍጠር አለመሆኑን የሚያረጋግጥ መሆኑን የምኑበታል።</p>

<p>ያለፈው ረቡዕ የእስላማዊ አክራሪ ቡድኑ ፤ ግስጋሴውን እንዲገታ የሽግግር መንግሥቱና ዋና ደጋፊው ለሆነችው ኢትዮጵያ ፤ ማስጠንቀቂያ ሰጥተዋል። ኢትዮጵያም በሽግግር መንግሥቱ ላይ ለሚሰነዘር ጥቃት ፤ የኃይል ርምጃ እንደምትወስድ አስታውቃለች።</p>

<p>የሶማሊያ እስላማዊ ጠቅላይ ምክር ቤት ባይደዋን ለማጥቃት አላሰቡኩም ቢልም ሞቃዲሾን የተቆጣጠሩ ታጣቂዎቹን ግን ባይዳዋ አካባቢ ወዳሉት ቀበሌዎች መላኩን አምኗል።</p>

<p>የሽግግር መንግስቱ ምክትል ጠቅላይ ሚኒስትር አሊ መሐመድ ጋዲ "የእስላማዊ አክራሪ ተዋጊዎች 30 በሚሆኑ የጦር ተሽከርካሪዎች ተጭነው ፤ ከባድ መሣሪያ የተጫኑባቸው ፒክ አፕ መኪናዎች ይዘው ፤ ቡርሃካና ከምትባለውና ከባይደዋ ደቡብ ምሥራቅ ከምትገኝ ከተማ መሽገው ውጊያ እያቀነባበሩ ናቸው..." ሲሉ አስታውቀው ነበር። ጋዲ እንደሚሉት ሚሊሺያዎቹ ቡርሃካና የደረሱት ከማክሰኞ ማታ ጀምሮ መሆኑን ለአጃንስ ፍራንስ ፕሬስ ዘጋቢ ተናግረዋል።</p>

<p>በሌላ በኩል የእስላማዊ ምክር ቤቱ ከፍተኛ ባለሥልጣን ፤ ታጣቂዎቻቸው ወደ ብርሃካና መሄዳቸውን ቢያምኑም ፤ የሄዱበት ምክንያት ግን ባይደዋን ለመውጋት አለመሆኑን ገልጸዋል። "ታጣቂዎቻችን እዚያ የተገኙት ለሽግግር መንግስቱ ታማኝ የነበሩ ፤ አሁን ግን ከእኛ ጋር ለመቀላቀል የፈለጉ 135 ታጣቂዎችን ወደ ሞቃዲሾ ለማምጣት ነው...።"</p>

<p>የአክራሪዎች እንቅስቃሴ 35 ኪሎ ሜትር ድረስ ወደ ባይደዋ መቃረባቸው የሽግግር መንግሥቱ ወረራ እንደተቃጣበት አድርጎ እንደሚቆጥረው አስታውቋል።</p>

<p>"ደጋፊዎቻችን በሚገኙበትና በእኛ ቁጥጥር ሥር ባለ ክልል መምጣታቸውን እንደ ወረራ እንቆጥረዋለን" ሲሉ ጋዲ ለሮይተር ተናግረዋል።</p>

<p>"የኢትዮጵያ መንግሥት ፤ ወታደሮቹን ካላስወጣ ጀሃድ ጦርነት እናውጃለን።" ሲሉ ሼክ ሸሪፍ አሕመድ ለአሶሼትድ ፕረስ ዘጋቢ ተናግረዋል። ብዙም ሳይቆይ የጥምረቱ ዋና መሪ ሼህ ሃሰን ዳሂር ሶማሊያ ውስጥ በሚገኙ ኢትዮጵያውናን ላይ የጅሃድ ጦርነት አውጀዋል። "... ለሶማሊያውያን በሶማሊያ ውስጥ በሚገኙ ኢትዮጵያውያን ላይ የጅሃድ ጦርነት እንዲያደርጉ አውጄያለሁ..."</p>

<p>የአክራሪዎቹ ቡድን የኢትዮጵያ መንግሥት ወታደሮቹን ወደ ባይድዋ ግዛት በመላክ ደፍሮናል ፤ የሚል ስሞታ አቅርቧል። አንድ የቢቢሲ ጋዜተና አይቼያለሁ ብሎ እንደፃፈው ከሆነም ፤ የኢትዮጵያ ወታደሮች በባይደዋ ከተማ ገብተው ሕዝቡን ሲያረጋጉ መታየታቸውን ፤ ወታደራዊ ድርጅት አቅርቦትም ወደ ባይድዋ ሲያልፍ እንደታየ ነዋፊዎቹ መናገራቸውን ዘግቧል።</p>

<p>እስላማዊው ጠቅላይ ምክር ቤት ፤ ኢትዮጵያ በበርካታ ወታደራዊ መኪኖች የተጫኑ ወታደሮች ማስገባቷን ይህንንም ሶማሊያውያን ተባብረው እንዲዋጉት ኢትዮጵያ ወደ ሶማሊያ ግዛት ገብታለች የሚለውን ክሱን ከአማቅረቡ ጋር ኢትዮጵያ ወታደሮቿን ካላስወጣች የጅሃድ ጦርነት እንደሚታወጅባት ሼክ ሸሪፍ መሐመድ ለአሾሺየትድ ፕሬስ ዘጋቢ ተናግሯል።</p>

<p>የኢትዮጵያ መንግስት በበኩሉ ወታደሮቹ በሶማሊያ ግዛት መገኘታቸውን አስተባብሏል። ነገር ግን የሞቃዶሾዎቹ አክራሪዎች ባይደዋን ለመቆጣጠር የሚፈልጉ ከሆነ ዝም ብሎ እንደማያይ አጠንክሮ አስታውቋል። ባለፈው ረቡዕ የማስታወቂያ ሚኒስትሩ ብርሃን ኃይሉ በሰጡት መግለጫ የኢትዮጵያ ሠራዊት ባይደዋ አለመግባቱን አረጋግጠው ፤ ነገር ግን አስፈላጊ ሆኖ ሲገኝና ያብዱላሂ ዩሱፍ የሽግግር መንግሥት ጥቃት ከተቃጣበት ጣልቃ መግባቱ እንደማይቀር ለሮይተር ተናግረዋል። "የሽግግር መንግሥቱ መቀመጫ የሆነችውን ባይደዋን ለማጥቃት የሚፈልጉ ከሆነ በማንኛውም መንገድ እንለቃቸውም" ብለዋል ሚኒስትር ብርሃኑ።</p>

<p>የኢትዮጵያ ወታደሮች ወደ ሶማሊያ ግዛት አለመግባታቸውን የሶማሊያ የሽግግር መንግሥቱ ባለሥልጣናትም በተከታታይ እየገለጹ ናቸው። "ይህ የአክራሪዎቹ መሬት የለቀቀ ፕሮፓጋንዳ ነው..." ይላሉ የሶማሊያ መንግሥት ቃል አቀባይ አብዱራሂማን መሐመድ ኑር። "ባይደዋ ውስጥ የኢትዮያ ወታደሮች የሉም። ማንም ማረጋገጫ አለኝ የሚል ካለ ማቅረብ ይችላል..."</p>

<p>አንድ የሶማሊያ መንግስት የጸጥታ ምንጭ በበኩሉ "ሚዲያውና መቋዲሾ ያሉ አክራሪዎች ሆን ብለው ጉዳዩን አጋጋሙት እንጂ ከማሰልጠን ያለፈ ቁጥር ያለው ሶማሊያን ለመውረር የመጣ አንድም የኢትዮጵያ ወታደር የለም..." ሲሉ ለአጃንስ ፍራንስ ፕሬስ የዜና ወኪል ተናግረዋል። "በርግጥ እንደ ወዳጅ ጎረቤት አገር የሽግግር መንግሥቱ የራሱን ኃይል እንዲያጠናክር ሊርዱ ይችላሉ</p>

<p>ዩኒፎርም የለበሱ የኢትዮጵያ ወታደሮች በባይደዋ መገኘታቸውን አስመልክቶ ለተፃፈው ዘገባ ፤ የሽግግሩ መንግሥት ም/ጠቅላይ ሚኒስትር አስተባብለዋል። "ሰዎች ታምታቶባቸው። ዩኒፎርም የለበሱትን የእኛን ወታደሮች ፤ የኢትዮጵያ እንደሆኑ አድረገው ገምተዋል። ይህ ግና ትክክል አይደለም። የመሳሰቱ ምክንያት የሆነው ቀደም ሲል ኢትዮጵያ ለሰራዊታችን በእርዳታ የሰጠችወን ዩኒፎርም በመልበሳቸው የኢትዮጵያ ወታደሮች መስለዋቸው ነው..."</p>

<p>የአክራሪዎቹ ሚሊሺያዎች ሐሙስ ዕለት ወደ ባይድዋ ያደርጉትን ግስጋሴ አቁመው ወደ ኋላቸው ተመልሰዋል። ወደ ባይደዋ መጠጋት መሆኑን በአክራሪዎቹ በኩል የወጣው ዜና ያትታል።</p>

<p>የኢትዮጵያ የውጭ ጉዳይ ሚኒስቴር ዲፕሎማት እንደሚሉት ከሆነ ግን ለአክራሪው ቡድን በዲፕሎማት ቻናል በኩል ቁርጥ ቃል ተነግሮታል። ኢትዮጵያ ፤ በምንም ሁኔታ የማትታገሰው መሆኑና የምትወስደው እርምጃ ጭምር እንዲያውቀው ተደርጓል። የሚወሰደው እርምጃ ምን እንደሆነ ግን ለመናገር አልፈቀዱም።</p>

<p>የአሜሪካው የውጭ ጉዳይ መሥሪያ ቤት ቃል አቀባይ ሲን ማክከርማን የኢትዮጵያ ወታደሮች ወደ ሶማሊያ ግዛት መግባትና አለመግባታቸውን ለማረጋገጥ አለመቻሉን ገልጸዋል። "ሪፖርቱን አይተናል ፤ ስለዚህ ሁኔታውን በቅርብ እየተከታተልነው ነው።"</p>

<p>የአሜሪካን መንግስት የሽግግር መንግሥቱና የእስላማዊ አክራሪዎቹ ቡድን የተፈጠረውን ችግር በውይይት ቢፈቱት የተሻለ መሆኑን እንደምታምን ማክከርማክ ገልጸዋል። "ይህ የሚቻል ከሆነ የምናየው ነው..." ብለዋል።</p>

<p>ቃል አቀባዩ ፤ ከአውሮፓ ኅብረት ፤ ከአፍሪካ ኅብረት ፤ ከዓረብ ሊግና ከአሜሪካ የተውጣጣው "አገናኝ ሁድን" ስለ ሁኔታው እንደሚነጋገርበት ጠቁመዋል። ቡድኑ ሶማሊያ ካሉ የተለያዩ ቡድኖች ጋር ተነጋግሮ ግጭቱን ለማስቆም የሚችልበትን መንገድ እንደሚቀይስ ተናግረዋል።</p>

<p>የሶማሊያ የሽግግር መንግሥት ተቋሞች "ደካማ" ናቸው የሚሉት ቃል አቀባይ ፤ የአገናኝ ቡድኑ አንድ ሥራም ተቋሞቹን የማጠናከር ተግባር መፈጸም መሆኑን ጠቁመዋል።</p>

<p>በሌላ በኩል ሞቃዲሾን የተቆጣጠረው እስላማዊ ፍርድ ቤቶች ጥምረት ዓላማ ኢትዮጵያ በቅርብ ስትከታተለው መቆየቷንና አስጊ ሁኔታ ሊፈጠር እንደሚችል ጥርጣሬዋን ስትገልጽ ቆይታለች። የኤርትራ መንግሥት ድጋፍ ፤ የኦጋዴን ነፃ አውጭ ግንባር መተባበርና የጥምረቱ ኦጋዴንን ወደ ሶማሊያ ለማደባለቅ የመፈለግ አዝማሚያው ለፀጥታዬ ስጋት ይሆናል የሚል እርምጃ መውሰድ እንዳለባት የምታምን መሆኑን ስትገልጽ ቆይታለች።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሐምሌ 16 ቀን 1998</a></p>

</body>
</html>	
