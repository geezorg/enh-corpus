<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የመንና ኤርትራ በሶማሊያ ጉዳይ ላይ መከሩ ሁለቱ አገሮች እና ስውዲ ዓረቢያ የሶማሊያ አክራሪዎች ረዳቶች ናቸው ተብለዋል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የመንና ኤርትራ በሶማሊያ ጉዳይ ላይ መከሩ ሁለቱ አገሮች እና ሳውዲ ዓረቢያ የሶማሊያ አክሪዎች ረዳቶች ናቸው ተብለዋል</h2>


<p>የየመኑ ፕሬዚደንት አሊ አብደላ ሳላህ በሱማሌ ጉዳይ ከኤርትራው ፕሬዚዳንት ኢሳያስ አፈወርቂ ጋር ለመምከር አሥመራ ከረሙ።</p>

<p>ፕሬዚዳንት አሊ ባለፈው እሑድና ሰኞ አሥመራ ድረስ ዘልቀው በሶማሊያና በአፍሪካ ቀንድ አካባቢ ስላለው ፀጥታ ከኢሳያስ ጋር መምከራቸውን "ውጤታማ" መሆኑን አምነውበታል። በኦፊሴል የወጣው የሁለቱ መሪዎች የጋራ መግለጫ ዓለም አቀፍ ኅብረተሰብ የሶማሌን ትርምስ ለማረጋጋት እንዲጥር ጥሪ አቅርቧል።</p>

<p>ፕሬዚደንት ሳላህ ፤ ሱዳንን መጎብኘታቸውንና ውጤታማ ግንኙነት በመፍጠራቸው ኢሳያስን አወድሰዋቸዋል። ፕሬዚዳንት ኢሳያስ በበኩላቸው የኤርትራንና የየመንን ታሪካዊ ግንኙነት ለመጠበቅ ሳላህ በግል ያድረጉትን ጥረት አሞግሰዋል።</p>

<p>የመንና ኤርትራ ቀደም ብሎ የጋራ ትብብር ለማድረግ የሚያስችላቸውን የሚኒስትሮች ኮሚቴ ያቋቋሙ ሲሆን የፕሬዚዳንቱ ጉብኝት ትብብሩን ያጠናክረዋል ተብሎ መገመቱን የየመን ኦብዘርቨ ጋዜጣ አትቷል።</p>

<p>አብደላ ሳላህ በአሁኑ ጉብኝታቸው ከሊቢያ እና ሳውዲ ዓረቢያ ከምሪዎቹ ጋር ተንጋግረዋል። በምክክሩ ላይ የሶማሊያ ጉዳይ እንደነበረብት ተዘግቧል</p>

<p>የመን ፤ ሳውዲ ዓረቢያና ኤርትራ ሞቃዲሾን ለሚቆጣጠረው አክራሪ ቡድን ዋነኛ ዕርዳታ አቅራቢዎች መሆናቸውን የአሜሪካ የውጭ ጉዳይ መሥሪያ ቤት የአፍሪካ ጉዳዮች ም/ኃላፊ ሚስ ፍሬዘር በይፋ ተናግረዋል።</p>

<p>የመን አክራሪዎቹን ከመንግሥት ጋር ለመሸምገል በሶማሊያ የሚገኙትን አምባሳደሯን መድባ አክራሪውን ቡድን መደገፏ ይታወሳል።</p>

<p>ኤርትራ በሶማሊያ ያላትን አቋም መንቀፍ ብቻ ሳይሆን ወታደሮቿን ወደ የመን አስገብታለች እያለች ኢትዮጵያን በምትከስበት ወቅት ከየመን ጋር የጋራ አቋም ይዘዋል ፤ መባሉ የመን ከኢትዮጵያ ይልቅ ወደ ኤርትራ መዘንበሏን እንደሚጠቁም የፖለቲካ ተንታኞች ገልጸዋል።</p>

<p>በሌላ በኩል የሰንአ ኢኮኖሚያዊ ትብብር ከሐምሌ 10 እስከ 13/1998 አዲስ አበባ ላይ እንደሚገኝ የየመኑ የውጭ ጉዳይ ሚኒስትር አቡ ቦከር አልቁርቢ ገልጸዋል። ስብሰባው የሚካሄደው አዲስ አበባ ሲሆን አቶ ስዩም መስፍን ጨምሮ ፤ የሱዳኑ አከል አጃዊን ፤ የሶማሊያው አብዱላህ እስማኤል ይገኙሉ ተብሏል። ስብሰባው የሶማሊያን የአሁን ሁኔታ ይወያይበታል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሐምሌ 5 ቀን 1998</a></p>

</body>
</html>	
