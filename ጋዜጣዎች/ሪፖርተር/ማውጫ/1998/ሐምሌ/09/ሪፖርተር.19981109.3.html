<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የሶማሊያ ሽግግር መንግስት ከአክራሪ ቡድን ጋር ሊያደርግ የነበረውን ድርድር ሰረዘ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የሶማሊያ ሽግግር መንግስት ከአክራሪ ቡድን ጋር ሊያደግ የነበረውን ድርድር ሰረዘ</h2>


<p>የሶማሊያ የሽግግር መንግስት በዚህ ሳምንት ከእስላማዊ አክራሪ ቡድኑ ጋር ሊያደርግ የነበረውን ድርድር መሰረዙን አስታወቀ።</p>

<p>ስለድርድሩ መሰረዝ ይፋ ያደረገው የሶማሊያ የሽግግር መንግስት ድርድሩን ለመሰረዝ የወሰነው አክራሪው የእስላሚክ ሚሊሺያ ቡድን በተቆጣጠረው የደቡባዊ ሶማሊያ ክፍል ንፁህ ዜጎች ላይ ግድያ በመፈፀሙ መሆኑን አስታውቋል።</p>

<p>እንዲሁም አክራሪ ቡድኑ ከተለያዩ በውጭ ከሚገኙ አሸባሪ ቡድኖች ጋር ግንኙነት ካለው ቡድን ጋር የሰላም ድርድር ለማድረግ አስቸጋሪ በመሆኑም በድርድሩ ላይ ላለመገኘት መወሰኑን ገልጿል።</p>

<p>ለዚህ ድርድር መፍረስ እንደምክንያት ሆኖ ከቀረበው አንዱ የአክራሪ ቡድኑ ከውጭ አሸባሪ ቡድኖች ስለመገናኘት በእርግጠኝነት መናገር እንደሚቻልም የሽግግር መንግስቱ ባለስልጣናት ገልፀዋል።</p>

<p>የሶማሊያ የሽግግር መንግስት ፕሬዝዳንት አብዱላሂ የሱፍ በበኩላቸው "ያአክራኢ ቡድኑ ታጣቂዎች ከውጭ ደጋፊዎቻቸው የጦር መሣሪያ ድጋፍ እንደሚያገኙ ሁሉ እኛም ሰላምና መረጋጋት ለመፍጠር ስንል ከውጭ ወዳጆቻችን ወታደራዊ እገዛ የማግኘት መብት አለን" እስከ ማለት ደርሰዋል።</p>

<p>በሌላ በኩልም ድርድሩ ይደረግበታል ተብሎ ይጠበቅ በነበረበት ቀን ዋዜማም የሽግግሩ መንግስት የካቢኔ አባል የሆኑት እስማኤል አህመድ ሁራም ለአሶሼትድ ፕሬስ እንደገለፁት ደግሞ የሱማሊያው አክራሪ ቡድን ከአለም ስልጣኔ ጋር መራመድ የማይችል ለዴሞክራሲያዊ ስርዓት መስፈን ፍላጎት የሌለውና ፅንፈኛ አመለካከት ያለው ቡድን ነው" በማለት ገልፀዋል።</p>

<p>ድርድሩ እንደማይካሄድ ከመታወቁ ቀደም ብሎም የተባበሩት መንግስታት ድርጅት የፀጥታው ምክር ቤት ሃሙስ እለት በሶማሊያ ላይ የተጣልውን የጦር መሣሪያ ማዕቀብ ለማንሣትና ጉዳዩን እንደገና ለመመርመር ወስኗል።</p>

<p>የጦር መሳሪያ ማዕቀቡም የሚያነሳው የሽግግር መንግስቱ ለሰላም ማስከበር ሊረዳው የሚችለውን እገዛ ለማድረግ እንደሆነም ተጠቁሟል።</p>

<p>የሶማሊያው የሽግግር መንግስት ፕሬዝዳንት አብዱላሂ የሱፍ በበኩላቸው የድርድሩን መፍረስ አስመልክተው እንደገለጹት በቅርቡ በሞቃዲሾ በተደረገው ግጭት ለአክራሪ ቡድኑ ድጋፍ የሚሰጡ የኢትዮጵያ አሸባሪ የምትላቸው የኦነግ ታጣቂዎች ፤ የፓኪስታን የቱርክ የአፍጋኒስታንና የተለያዩ የአረብ አገር ዜጎች መሳተፋቸውን በምሳሌነት ተጠቅሷል።</p>

<p>በአክራሪ ቡድኑ በሶማሊያ መንግስት መካከል ሊደረግ የነበረውን ድርድር ያመቻቸውም የአረብ ሊግ እንደነበረም ለማወቅ ተችሏል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሐምሌ 9 ቀን 1998</a></p>

</body>
</html>	
