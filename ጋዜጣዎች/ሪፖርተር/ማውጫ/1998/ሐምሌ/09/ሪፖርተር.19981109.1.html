<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ከኤርትራ በስተቀር የሶማሊያውን አክራሪ ቡድን የሚደግፍ የለም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ከኤርትራ በስተቀር የሶማሊያውን አክራሪ ቡድን የሚደግፍ የለም</h2>


<p>አክራሪና ጅሃዲስት የሶማሊያ መንግስት መሆን ተቀባይነት እንደሌለው ከኤርትራ በስተቀር ሁላችንም በአንድ ቃል ተቀብለናል ሲሉ ጃንዳይ ፍሬዘር ገለፁ። በአካባቢው አገሮችና አለማቀፍ ፍርጅቶች እንደሚቃወሙት አሜሪካ ገለፀች። ኢሳያስ አፈወርቂ ኢትዮጵያና ሲ.አይ.ኤ በሶማሊያን ሽብርን እየፈጠሩ ነው አሉ።</p>

<p>የሱማሊያን ወቅታዊ የፖለቲካ ችግር በማስመልከት መግለጫ የሰጡት የአሜሪካ የአፍሪካ ጉዳዮች ረዳት ዋና ፀሐፊ ጃንዴይ ፍሬዘር እንደገለፁት "ኤርትራን ስይጨምር ሁላችንም በአንድ ድምፅ ሞቃዲሾን የተቆጣጠረው አክራሪ የእስልምና ቡድንን ተቀባይነት የሌለው መሆኑን" መግባባታቸውን ገልፀዋል።</p>

<p>ለአክራሪ ቡድኑ ድጋፍ ታደርጋለች ተብላ የምትጠረጠረው ኤርትራን ነጥለው ለሶማሊያውን አክራሪ ቡድን እንደሚቃወሙ የልገለፁት ረዳት ፀሐፊዋ ለአካባቢው ስጋት የሆነውን አክራሪ ቡድን ድጋፍ እየሰጡ ያሉ የምስራቅ አፍሪካ አገሮችም ከአድራጎታቸው እንዲቆጠቡ አሳስበዋል።</p>

<p>የሶማሊያ ህጋዊ መንግስት መሆናቸው የሚታወቀው በፕሬዚዳንት አብዱላሂ የሱፍ የሚመራ መሆኑን ገልፀው ለሶማሊያ ችግር መፈታት ሲል አክራሪ ቡድኑ ከሶማሊያ መንግስት ጋር እንዲደራደር ግፊት ማድረጋቸውም ገልፀዋል።</p>

<p>ሆኖም በአካባቢው ያለው ችግር አሜሪካንን ጠንካራ ክትትል እንድታደርግ እየገፋፋት ጭምር እንደሆነም ረዳት ፀሐፊዋ አስታውሰዋል። ሞቃዲሾን የተቆጣጠረው አክራሪ ቡድንም በሶማሊያ መንግስት ላይ ያደረገውን ወረራ በማቆም ችግሩ በድርድር የሚፈታበት መንገድ እዲፈልግም አሳስበዋል።</p>

<p>አሜሪካ እስካሁን ባደረገችው ማጣራት ኤርትራን ሳይጨምር የአረብ ሊግ የአፍርካ ህብረትና የተባበሩት መንግስታት ድርጅት ድጋፋቸውን እየሰጡ ያሉት በአብዱላሂ የሱፍ ለሚመራው የሶማሊያ መንግስት መሆኑንም አስረድተዋል።</p>

<p>አንዳንድ የሱማልያ ባለ ሃብቶች ለአክራሪ ቡድኑ እገዛ ማድረጋቸውን የደረሱበት መሆንም ረዳት ፀሐፊዋ አስታውቋል።</p>

<p>ፕሬዚደንት ኢሳያስ በበኩላቸው የኢትዮጵያ መንግስት ከሲአይ ኤ ጋር ተመሳጥረው በአሸባሪነት ሽፋን ሽብርን እየፈጠሩ የሶማሊያን አንድነት ለመበተን ጥረት እንደሚያደርጉ ገልፀዋል።</p>

<p>ፕሬዚደንት ኢሳያስ ኢትዮጵያና አሜሪካ በሱማሊያ መረጋጋት እንዳይመጣ መስራቻቸውን ነቅፈዋል። ለአክራሪዎቹ ቡድኖች ይረዳሉ መባላቸው የፈጠራ ወሬ ነው የሚሉት ኢሳያስ በእንዲህ አይነቱ ወሬ ኤርትራ እንደማትሸበርና በሶማሊያ ወንድሞቻቸው ጉዳይ እንደሚያገባቸው ገልፀዋል።</p>

<p>የሶማሊያ አክራሪ ቡድን እንደ አሸባሪ ማየት እንደማይገባና ከየመን ጋር ሆነው እንደሚከታተሉ ገልፀዋል።</p>

<p>አሸባሪዎችና አልቃይዳ ለንደን ፤ ማድሪድ ወይም ኒውዮርክ እንደሚገኙበት ሱማሊያ ቢገኙ እንደማያስደንቅ ገልፀዋል።</p>

<p>ፕሬዚዳንቱ ኢትዮጵያ በሱማሊያ መረጋጋት እንዲኖር እንደማትፈልግ በገለፁበት ሰሞን የአክራሪው ቡድን መሪ ሼህ አዌይል ኢትዮጵያ የሶማሊያ ጠላት ናት ብሎ መናገሩ ተዘግቧል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሐምሌ 9 ቀን 1998</a></p>

</body>
</html>	
