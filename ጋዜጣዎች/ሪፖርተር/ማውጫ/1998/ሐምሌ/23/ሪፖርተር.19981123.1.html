<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የሶማሊያ ትኩሳት</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የሶማሊያ ትኩሳት</h2>


<p>ተቀማጭነቱ ባይደዋ ያደረገው ይሶማሊያ የሽግግር መንግሥት 18 የፓርላማ አባላት ሚኒስትሮች ባለፈው ማክሰኞ በገዛ ፈቃዳቸው ሥልጣናቸውን ከለቀቁ በኋላ ዓርብ ዕለት አንድ ሚኒስትር መገደላቸው በሶማሊያ ውጥረቱን አባብሶታል።</p>

<p>ሟች አብዱላሂ ይስሐቅ ዴሮው የሽግግር መንግሥቱ የፌዴራልና ሕገመንግሥታዊ ጉዳዮች ሚኒስትር ዓርብ ዕለት በባይደዋ አንድ መስጅድ የተለመደ ፀሎት አድረሰው ሲወጡ በተተኮሰባቸው ጥይት ሕይወታቸው አልፏል። አንድ የሽግግር መንግሥቱ ባለሥልጣን "ድርጊቱ እኛን ለማሸማቀቅ ሆን ተብሎ የተፈጸመ ነው" ሲሉ አውግዘውታል።</p>

<p>ሦስት ጊዜ በተተኮሰ ጥይት ህይወታቸውን ያጡት ሚስተር አብዱላሂ "ሰላም ወዳድ ነበሩ" ሲሉ የሽግግር መንግሥቱ ፓርላማ አፈ ጉባኤ ሸሪፍ ሐሰን ማስታወቃቸውን ዓለም አቀፍ የዜና አውታሮች ዘግበዋል።</p>

<p>የሽግግር መንግሥቱ በባይደዋው ጉዳይ ተገቢውን ማጣራት እንደሚያደርግ አፈ ጉባዔው ጠቁመዋል። ፖሊስም ተጠርጣሪዎችን መያዙ ታውቋል።</p>

<p>የሽግግር መንግሥቱ ሥልጣናቸውን በገዛ ፈቃዳቸው በለቀቁት የፓርላማ አባላትና ሚንስትሮች ምትክ ሌሎች እንደሚተኩ ታውቋል።</p>

<p>የማስታወቂያ ሚኒስትር ምክትል ሚኒስትር ሚስተር ሳላድ ዓሊ ጂሊ እንደተናገሩት ኃላፊነታቸውን በለቀቁት ምክት ጠቅላይ ሚኒስትር ዓሊ መሐመድ ጌዲ አዳዲስ ሰዎችን እንደሚተኩ አረጋግጠዋል። የስዎቹ መልቀቅም የሽግግር መንግስቱን ብቃት እንደማያጓድለውም ተናግረዋል።</p>

<p>የሽግግር መግሥቱ ጠቅላይ ሚኒስትር ሚስተር መሐመድ ዓሊ ጌዲ ከ102 የካቢኔ አባላት መካከል 18 ያህሉ መልቀቃቸው መንግሥት አይጎዳውም ማለታቸውን ሱዳን ትሪቡ ዘግቧል።</p>

<p>በሌላ በኩል ጠ/ሚ መሐመድ ዓሊ ኢራን ፤ ሊቢያ ፤ ግብፅ ሞቃዲሶን የተቆጣጠረው የእስልምና ፍ/ቤቶች ኅብረትን በጦር መሣሪያ ይረዳሉ ማለታቸውን ሜይል ኤንድ ዘጋርዲያን የተሰኘ ጋዜጣ ዘግቧል። ጠ/ሚኒስትሩ "አገራቱ የሚሊሺያ ቡድኑ ወዳጆች እና ደጋፊዎች በመሆን አሸባሪዎችን እየረዱ ይገኛሉ" ሲሉ ከሰዋል።</p>

<p>ሞቃዲሾን የተቆጣጠረው የእስላማዊ ፍርድ ቤቶች ኅብረት ጋር የሽግግር መንግሥቱን በአረብ ሊግ አማካይነት ሐምሌ 25 እና 26 በካርቱም ተገናኝቶ ለመደራደር ቀጠሮ ቢያዝም የመሳካቱ ጉዳይ አጠራጣሪ መሆኑን ከወዲሁ እየተነገር ነው።</p>

<p>በሌላ በኩል ንብረትነቷ የካዛኪስታን የሆነ ሩስያ ሰራሽ ኢሊዥን 76 እቃ ጫኝ ካርጎ አውሮፕላን ለሁለተኛ ጊዜ ሞቃዲሾ ማረፉ አነጋጋሪ ሆኗል። አውሮፕላኗ በአንዴ 50 ቶን እቃ የመሸከም አቅም እንዳላት ታውቋል። የዓይን እማኞችን በመጥቀስ ዓለም አቀፍ መገናኛ ብዙሃን እንደዘገቡት አውሮፕላኗ ከጫነችው የጦር መሳሪያ በተጨማሪ 500 የሚደርሱ የ ኤርትራ የጦር መኮንኖች እና ወታደሮች ተጭነው መታየታቸው ተዘግቧል። የጦር መሳሪያ ማእቀብ ያልተነሳለት ሶማሊያ ከኤርትራ በገፍ የጦር መሣሪያዎችን ማግኘቷ የአካባቢውን ውጥረት ወደ ባሰ ደረጃ ያሸጋግረዋል ተብሎ ተሰግቷል።</p>

<p>የቢቢሲ የዜና ወኪል ከናይሮቢ እንደዘገበው የሞቃዲሾ ኃይሎች ለጦርነት እየተዘጋጁ መሆኑን የዲፕሎማቲክ ምንጮች ገልጸውልኛል ብሏል።</p>

<p>የተባበሩት መንግሥታት ድረጅት ኢትዮጵያ እና ኤርትራ የሶማሊያን ውጥረት ከማባባስ ድርጊት እንዲታቀቡ አሳስቧል።</p>

<p>የኢትዮጵያ ጠቅላይ ሚኒስትር መለስ ዜናዊ ሰሞኑን ከቢቢሲ ቴለቪዥን ጣቢያ ጋር ባደረጉት ቃለምልልስ የሶማሊያ የሽግግር መንግሥት ሰላምና ፀጥታን እንድናረጋጋ የሚጋብዘን ከሆነ የጦር ኃይል ለመላክ ተዘጋጅተናል ሲሉ ተናግረዋል። ለዚሁ የሰጡት ምክንያት አለም ዓቀፍ ተቀባይነት ያለው የሶማሊያ የሽግግር መንግሥት በአክራሪ ኃይላት እንዲናድ አንሻም የሚል ነው።</p>

<p>በተያያዘም በሶማሊያ ከተከሰተው አለመረጋጋት ጋር በተያያዘ በርካታ ሶማሊያውያን ድንበር እያቋረጡ ወደ ጎረቤት አገራት እየጎረፉ ነው ሲል የተባበሩት መንግሥታት የስደተኞች ኮሚሽን አሥታውቋል።</p>

<p>ኮሚሽኑ ለጊዜው ምን ያህል ሕዝብ እንደተፈናቀለ መረጃ እንደሌለውም ጨምሮ ገልጿል።</p>

<p>በሶማሊያ የተመድ የሰብዓዊ አገልግሎቶች አስተባባሪ ሚስተር ኢሪክ ላሮች ሰሞኑን ለኢርን የዜና ወኪል በሰጡት መግለጫ በግጭቱ 17 ሺህ ሕዝብ አካባቢውን ለቅቆ ተሰድዷል የሚል ግምት መኖሩን ፤ ቁጥሩ በከፍተኛ መጠን ይጨምራል ተብሎ እንደሚጠበቅ ተናግረዋል። በቅርቡ በሶማሊያ ከ300 ሺህ በላይ ሕፃናት የፖሊዮ ክትባት መስጠቱን ተናግረዋል።</p>

<p>ሞቃዲሾን የተቆጣጠረው የእስልምና ፍርድ ቤቶች ኅብረት በኢትዮጵያ ላይ የከፈተውን የስም ማጥፋት ዘመቻ አጠናክሮ ቀጥሏል። ኅብረቱ "ኦጋዴን የኛ ናት" ከሚል የጠብ አጫሪነት ፖሊሲ ጀምሮ "በባይደዋ የኢትዮጵያ ወታደሮች ገብተዋል" በማለት ኃይማኖታዊ ጦርነት በኢትዮጵያ ላይ እስከማወጅ የደረሰ እርምጃ ወስዷል።</p>

<p>ኢትዮጵያ በበኩሏ ክሱን በማስተባበል ኅብረቱ አንዳች የጥቃት እርምጃ በኢትዮጵያ ላይ ቢሞከር ወዲያውኑ እርምጃ እወስዳለሁ ስትል አስጠንቅቃለች።</p>

<p>ሶማሊያ እ.ኤ.አ ከመሐመድ ሲያድ ባሬ ሞት በኋላ ከ14 ዓመታት በላይ መንግሥት አልባ ሆና የኖረች አገር መሆኗም ይታወቃል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሐምሌ 23 ቀን 1998</a></p>

</body>
</html>	
