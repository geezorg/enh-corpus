<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>"የፌደራል ዋና ኦዲተር ያቀረበው ሪፖርት ሕገ መንግስቱን የናደ ነው"</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">"የፌደራል ዋና ኦዲተር ያቀረበው ሪፓርት ሕገ መንግስቱን የናደ ነው"</h2>


<p>"የፌዴራል ዋና ኦዲተር ለሕዝብ ተወካዮች ም/ቤት የ1997 ዓ.ም በጀት ላይ ያደረገውን ኦዲት አስመልክቶ በቅርቡ ያቀረበው ሪፖርት ሕገ መንግስቱን የናደ በመሆኑ የምናየው አይደለም" ሲሉ ጠ/ሚ መለስ ዜናዊ ገለፁ።</p>

<p>ጠ/ሚሩ የ1998 ዓ.ም የስራ አፈፃፀማቸውን ለሕዝብ ተወካዮች ም/ቤት ባቀረበቡት ወቅት አንዳንድ የተቃዋሚ ፓርቲ አባላት የኦዲት ሪፖርቱ ከፍተና የገንዘብ መባከን ያለበት መሆኑን በመግለፅ ላቀረቡት ጥያቄ በሰጡት ምላሽ "የኦዲት ሪፖርቶችን በከፍተኛ ጥንቃቄና ክብር እናየዋለን" ብለዋል።</p>

<p>"ነገር ግን ማንኛውንም የኦዲት ሪፖርት የምናየው ቢያንስ ቢያንስ ሕገ መንግስቱን ፊት ለፊት አይንድም ብለን ስናምን ብቻ ነው" ብለዋል።</p>

<p>በተጨማሪም የኦዲት አሰራር ስነ ምግባርን የተከተለ ይሆናል ተብሎ ታሳቢ ሲደረግ እንደሆነ ጠቁመዋል።</p>

<p>"ፌዴራር ዋና ኦዲተር መስሪያ ቤት ዘንድሮ ያቀረበው ሪፖርት ግን ክልሎች ለፌደራል መንግስት የሚሰጣቸው ድጎማን ለምን ተግባር እንደሚያውሉት እኛው እንቆጣጠር ከሚል ፀረ ሕገ መንግስት አቋም የተነሳ ነው" ብለውታል።</p>

<p>"የፌዴራል መንግስት ለክልሎች የሚሰጠው ገንዘብ ድጎማ እንጂ ችሮታ አይደለም" የሚሉት ጠ/ሚ መለስ ክልሎች ሕገ መንግስቱን መሰረት አድርገው ያገኙትን ገንዘብ እንደፈለጋቸው ማድረግ እንዳሚችሉ ተችተዋል።</p>

<p>"የፋይናንስ ሕጋቸው ከፌዴራል መንግስት የሚገኘውን ድጎማ ማቃጠል የሚል አንቀፅ ካለው ይህንኑ ሊያደርጉ ይችላሉ" ሲሉ አጠንክረው ተናግረዋል።</p>

<p>"በፌዴራል ደረጃ ያለን ባለስልጣኖች ስልጣን ከክልሎች ለፌደራል መንግስት ተቆንጥሮ የተሰጠ መሆኑን እንረሳለን" ሲሉ አስረድተዋል።</p>

<p>ጠ/ሚሩ በየትኛውም ክልል አምስት ሳንቲም አልጠፋም የሚል እምነት እንደሌላቸው ገልፀው "ይህንን ኦዲት ለማድረግ ግን የክልሎችን ስልጣን እንዳሻን ልንዳምጠው አንችልም" ብለዋል።</p>

<p>"ዋና ኦዲተር ሕገ መንግስቱን ንዶ ከመስራቱ በተጨማሪ የኦዲት አሰራር ስነ ምግባርንም ጥሷል" ብለዋል። ለዚህም የሚሰጡት ምክንያት "ዋና ኦዲተር በመጀመሪያ ሪፓርት ማቃረብ የሚገባው ኦዲት ለተድረጉ መስሪያ ቤቶች ሆኖ ሳል ይህንን ዘሎ ለፓርላማውና ለጠ/ሚ ፅ/ቤት አቅርቧል።"</p>

<p>"በመሆኑም ጠ/ሚ ጽሕፈት ቤት ለዚህ የኦዲት ሪፖርት ላያ አስተያየት ለመስጠት ይቸገራል" ብለዋል።</p>

<p>በቀጣዩ ዓመት እያንዳኑ የፌዴራል መንግስት አካል ፤ ለሕገ መንግስቱ ታማኝ ሆኖ የሙያን ስነ ምግባር የሚጠይቀውን አሟልቶ የሚደረግ ቁጥጥርና ክትትል ይኖራል ፤ ብለው እንደሚያምኑ ገልፀዋል።</p>

<p>የፌዴራል ዋና ኦዲተር ከገንዘብና ኢኮኖሚ ልማት ሚኒስቴር እንዲሁም ከጠ/ሚኒስትሩ ጋር ያልተግባበት ጉዳይ በ1995 ዓ.ም ለክልሎች የተደጎመው 4 ቢሊዮን 897 ሚሊዩን 400 ሺ ብር ሙሉ ለሙሉ ስራ ላይ እንደዋል ተቆጥቶ በወጪ መመዝገቡ አግባባ አይደለም በማለት ሪፖርት ማድረጉ ነው።</p>

<p>ለክልሎች የተሰጠው ድጎማ ወጪ ተጣርቶ በዓመታዊ ሂሳብ ካልተካተተ ሀገራዊ የመንግስት ሂሳብ በተጠቃሚዎች ዘንድ ተዓማኒነት ፤ የመረጃ ፈይዳና ተቀባይነት የሚኖረው ለትክክኛነቱ በሀገሪቱ የኦዲት መስረያ ቤት ኦዲት ተድርጎ መርጋገጡ ሲታወቅ መሆኑን ገልጿል።</p>

<p>ይሁን እንጂ "ለክልሎች የተደጎመውን በወጪ መመዝገብ እንጂ ስራ ላይ የዋለበትን ሁኔታ በፌዴራል መንግስት ዓመታዊ የሂሳብ መግለጫ ውስጥ የማካተት ኃላፊነት የለኝም" የሚለው የገንዘብና ኢኮኖሚ ልማት ሚኒስቴር አቋም በፋይናንስ አዋጁም ሆነ ደንቡ በየትኛውም አንቀፅ ያልተመለከተ ከመሆኑም ሌላ ዓለም አቀፍ ተቀባይነት ባለው አጠቃላይ የሂሳብ አያያዝ መርሆዎች ያልተደገፈ መሆኑን ዋና ኦዲተር ጠቁሟል።</p>

<p>ዋና ኦዲተር በ1997 ዓ.ም ያደርገው ኦዲት በ15 የፌዴራል መ/ቤቶች ብር 5.4 ሚሊዮን እና በ21 የክልል መ/ቤቶች ብር 1.9 ሚሊዮን በድምሩ 7.3 ሚሊዮን ብር ሕጋዊ ባለመሆኑ የፎቶ ኮፒ ፤ ተቀባይነት በሌላቸው ነጭ ወርቀቶች እና ደረሰኞች መውጣቱን ፤ ምንም አይነት ደጋፊ ማስረጃ ሳይቀርብ ደግሞ 13.1 ሚሊዮን ብር ከሰባት የፌዴራል ፤ ከ22 የክልል መ/ቤቶች መውጣቱን ማጋለጡ ለአብነት የሚጠቀስ ነው።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሰኔ 28 ቀን 1998</a></p>

</body>
</html>	
