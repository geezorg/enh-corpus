<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የቅንጅት አመራሮች... የፍርድ ቤት ውሎ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የቅንጅት አመራሮች... የፍርድ ቤት ውሎ</h2>


<p>የፌዴራል ከፍተኛ ፍርድ ቤት 2ኛ ውንጀል ችሎት በእነ ኢንጂነር ኃይሉ ሻውል ላይ የቀረበውን የመጨረሻ ኦዲዮ ካሴት ማስረጃ አደመጠ። ዓቃቤ ሕግ የሰንድ ማስረጃ ላልደረሳቸው ተከሳሾች ልስጥ ባለው ላይ አቶ ዳንኤል አቶ ነፃነት በመከራከራቸው እንዳይሰጥ ተከለከለ።</p>

<p>የዓቃቤ ሕግ ጭብጥ እንደሚያስረዳው በ1ኛ ፤ በ2ኛ ፤ በ3ኛ ፤ በ5ኛ እና በ6ኛ የወንጀል ክሶች ላይ የተመለከቱትን ክሶች ሁሉም ተከሳሾች እንደ ክሶቹ ወንጀሎቹ ለመፈጸማቸው ለማስረዳት የቀረበ የወንጀል ማስረጃ እንደሆነ ነው።</p>

<p>ዓቃቤ ሕግ ኢ/ር ኃይሉ ሻውል ፤ አቶ አባይነህ ብርሃኑ ፤ አቶ ሰለሞን በቀለ እና አቶ ያሬድ ጥበቡ ከትንሳኤ ኢትዮጵያ አነድነት ድምፅ ፤ ከነፃነት ለኢትዮጵያ ሬዲዮና ከመኢአድ ድምፅ ከተባሉ ሬድዮ ጣቢያዎች ጋር በቅንጅት ስም ያስተላለፉዋቸው ሕገወጥ መልዕክቶችና አድማውን አስመልክቶ የአድማው ተሳታፊ የሆኑት ተጠቃሽ ተከሳሾች የሰጡአቸውን ቃለ ምልልሶች በማስረጃነት መያዙን ገልጿል።</p>

<p>ተከሳሽ አቶ ኤሊያስ ክፍሌ እና አቶ ዳዊት ከበደ ያዘጋጅዋቸውና ትንሳኤ ሬዲዮ በሚባለው ሬዲዮ ጣቢያ የአድማውን አላማ ለማስፈጸም ታስበው የተዘጋጁ ቃለ ምልልሶችና ማስረጃው አካቶ እንደያዘ ዓቃቤ ሕግ ገልጿል።</p>

<p>በማስረጃ ውስጥ በዋነኛነት የተጠቀሱት ተከሳሾች ሕገመንግሥቱና በሕገመንገሥቱ የተበጀው የመንግስት መመስረቻ ስርዓት ፈርሶ ጊዜያዊ የሽግግር መንግሥት ካልተቋቋመ አግሪቷ ውስጥ ከፍተኛ ሁከትና ትርምስ ይፈጠራል በማለት መዛታቸውን ካሴቱ እንደሚያስረዳለት ዓቃቤ ሕግ ገልጿል።</p>

<p>የሕገመንግሥቱ ተቋማዊ መግለጫ የሆኑት ብሔራዊ ምርጫ ቦርድና የፍርድ አስተዳደር አካላትን ከሕገመግሥቱ ውጪ ለማፍረስ ማደማቸውንና ይህንንም ለማስፈጸም ጊዜያዊ የሽግግር መንግሥት እንዲቋቋም መንቀሳቀሳቸውን ያስረዳልኛል ሲልም ዓቃቤ ሕግ ዘርዝሯል።</p>

<p>የምርጫ ውጤትን በተመለከተ በኢትዮጵያ ብሔራዊ የምርጫ ቦርድ የተሰጠውን ውሳኔ አንቀበልም ፤ የምርጫ ቅሬታን ለማረም የተቋቋሙ ተቋማትንም ሥልጣንና ውሳኔ አነቀበልም በማለት በአመፅና በኃይል ስርዓቱን ለማፍረስ መንቀሳቀሳቸው የሰኔ አንዱን አመፅ መምራታቸውንና ማሰተባበራቸውን ዓቃቤ ሕግ ያስረዳልኛል ብሏል።</p>

<p>ዓቃቤ ሕግ አያይዞም ከሀገር ውስጥ አማፂ ኃይሎችና (ኦነግ) ከጠላት አገር (ኤርትራ) ጋር በማበር ሕገ መንግሥታዊውን ስርዓት በታጠቀ ኃይል ለማፍረስ አዲስ ስርዓት ለማቋቋም በይፋ ማደማቸውን በጭብጡ አስይዟል።</p>

<p>ተከሳሾች አቶ አንዳርጋቸው ፅጌና ዶ/ር ጎበዜ ለወንጀል አለማው ስኬት ከአገር ውጭ ከፍተኛ እንቅስቃሴ ማድረጋቸውን በቅንጅት ስም የተጠሩት የሥራ ማቆም አድማና አመፅም ተጠናክሮ እንዲቀጥል በይፋ ማበረታታቸው ካሴቱ ያስረዳልኛል ሲል ዓቃቤ ሕግ ገልጿል።</p>

<p>የወንጀሉን ሕገወጥ አላማ ላማስፈፀም በህቡዕ የሚንቀሳቀሱ ተተኪ አመራር ማዘጋጀታቸውን ፤ የጦር አመራር ማዘጋጀታቸውን ፤ የጦር ሠራዊቱ ከአማፂዎች ጋር አብሮ እንዲሰለፍ የበላዮቹን ትዐዛዝ እንዳይቀበልና መደበኛውን ሕገመንግሥቱን የማስከበር ተግባሩን እንዳይወጣ ይልቁንም በመንግሥት ላይ መሳሪያውን እንዲያዞር በይፋ ቅስቀሳና ማነሳሳት ማድረጋቸውን ቅንጅት የተባለውን ድርጀትም ለሕገወጥ የወንጀል አድማ መገልገያ ማድረጋቸውን ካሴቱ ያስረዳልኛል ሲል ዓቃቤ ሕግ ጭብጡን አጠናቋል።</p>

<p>በኦዲዮ ካሴቱ ኢንጂነር ኃይሉ ሻውል በተለያዩ ጊዜያት ከትንሳኤ ኢትዮጵያ አንድነት ድምፅ ፤ ከመኢአድ ድምፅ ከኢትዮጵያ ድምፅ አቶ ያሬድ ጥበቡ ከትንሳኤ ሬዲዮ አቶ ሰለሞን በቀለ ከሕብረት ድምፅ አቶ አባይነህ ብርሃኑ ከመኢአድ ድምፅ ፤ አቶ ዳዊት ከበደ ከትንሳኤ ድምፅ ሬዲዮ አቶ ኤሌሊያስ ክፍሌ ከኢትዮ ድምፅ ሬዲዮ ጋር ያደረጓቸው ናቸው የተባሉት ቃለ ምልልሶችና ንግግሮች ተደምጠዋል።</p>

<p>ፍርድ ቤቱ የኦዲዮ ካሴቱ ማስረጃ መደምጥ ማብቃቱን ገልጾ የሰነድ ማስረጃው አካሄድ ምን እንደሚመስል ዐቃቤ ሕግ እንደሚያስረዳ አስታውቋል።</p>

<p>ዓቃቤ ሕግ በበኩሉ የሰነድ ማስረጃ ያልደረሳቸው ስላሉ እና ክሱ ሁሉንም የሚመለክት ስለሆነ የስነድ ማድረጃው ያልደረሳቸው እንዲደርሳቸው እንዲደረግ እንዲፈቀድለት ጠይቋል።</p>

<p>ፍርድ ቤቱም የአቀርቡ ትእዛዝ አይደለም የሚፈለገው የሚዘጋጅላችሁ መሳሪያ አለ ወይ እንደ ፕሮጀክተር (ስክሪን) የሚያቀርቧቸው እና ፍርድ ቤቱ የሚያያቸው እንዳሉ ገልጿል።</p>

<p>በተወሰነ ሰዓት ፍርድ ቤቱ ብዙ ሊያይ እንደሚችል ገልጾ ልዩነትን መመርመር የፍርድ ቤቱ ሥራ መሆኑን ከችሎት ተገልጿል።</p>

<p>ያልደረሳቸው ሊደርሳቸው እንደሚገባ ዘግይቶ መረዳቱን አቃቤ ሕግ ጠቅሶ እንዲደርሳቸው ለማድረግ እንዲፈቀድለት ጠይቋል።</p>

<p>ፍርድ ቤቱም የሰነድ ማስፈጃ ያልደረሳቸው ተከሳሾችን በሚመለከት አስተያየት ጠይቋል።</p>

<p>የአቶ ዳንኤል በቀለ እና የአቶ ነፃነት ደምሴ ጠበቃ ኮ/ል መንግሥቱ ኃ/ማርያም የሰንድ ማስርጃን በተመለከተ በእሳቸውና በደንበኞች ላይ አለመቅረቡን ጠቅሰው ደረሳቸው አሉ የሚባለውን አስመልክቶም በስም ከተጠቀሰና የእሳቸውን ደንበኞች ከተመለከተ ተቃውሞ እንዳላቸው ገልጸዋል።</p>

<p>ዓቃቤ ሕግ በ1ኛ ክስ ላይ የተጠቃለሉ ሁሉ ሰንዱ እንዲደርሳቸው እንዲደረግ ጠይቋል።</p>

<p>ኮ/ል መንግሥቱ በበኩላቸው "ጥያቄው እንደ ተጨማሪ ማስርጃ ማቅረብ ተደርጎ መወሰድ አለበት። አልተጠቀሰም አልተስማም እየተባለ በሚድረስበት ምዕራፍ ሁሉ የሚያቀርበው ስለሆነ እንቃወማለን" በለዋል።</p>

<p>አቶ ዳንኤል በቀለም አያይዘው "ከሥነ ሥርዓት ውጪ የቀረበ ነው ፤ ከሱ ደርሷችኋል ወይ ሲባል ክሱ ደርሶናል ፤ ማስረጃና የማስረጃ መግለጫ አልድረሰንም ፤ ስንል በወቅቱ ገልጸናል። ያን ጊዜ ሊደርሰን ይገባ ነበር። የተወሰነ ማስረጃ አሰምቶ ከጨረሱ በኋላ የተረሳ አለ ብሎ ማቅረብን ፍርድ ቤቱም የሚቀበልበት ስነስርዓት የለም" ሲሉ ተከራክረዋል።</p>

<p>ፍርድ ቤቱም በሰነድ አቀራረቡና በተከሳሾቹ ተቃውሞ በተመለከተ መርምሮ ትእዛዝ ለመስጠት ለማክሰኞ ቀጠሮ ሰጥቷል።</p>

<p>ሰኔ 27 ቀን 1998 ዓ.ም የፌዴራል ከፍተኛ ፍርድ ቤት 2ኛ ወንጀል ችሎት ተከሳሽ አቶ ነፃነት ደምሴና አቶ ዳንኤል በቀለ ዐቃቤ ሕግ ከዚህ ቀደም ያቀረበውን ሰነድ ማስረጃ ያልደረሳቸው እንዲደርሳቸው በሚል ያቀረበውን ሃሳብ በመቃወም ያቀረቡትን መርምሮ ብይን ሰጥቷል።</p>

<p>በታህሳስ 19/1998 ዓ.ም የክስ ቻርጅ ተከሳሾቹ ደርሷቸው እንደሆነ ሲጠይቅ አቶ ዳንኤል እና አቶ ነፃነት የክስ ቻርጁ እንደረሳቸው ነገር ግን የደረሳቸው የማሰረጃ ዝርዝር መግለጫ እና ምንም ዓይነት ማስረጃ እንዳልደረሳቸው ገልጸው ነበር። በዕለቱም የዋስትና ጥያቄ ጠይቀው ማስረጃ አልቀረበብንም ብለው እንደነበር እና ዓቃቤ ሕግ በበኩሉ መስረጃ የመስጠት ያለመስጠት የዓቃቤ ሕግ መብት ነው ፤ ማስረጃ ከክስ ጋር ስላልቀረበ ማስረጃ የለም አያሰኝም ፤ ብሎ ነበር ሲል ፍርድ ቤቱ አስታውሷል።</p>

<p>አያይዞም ዐቃቤ ሕግ በወቅቱ ያለውን የሰንድ ማስረጃ ምክንያቱን በመግለጽ መስጠት ይችል እንደነበርና ያኔ ግልፅ ያልሆነ ምክንያት በመጥቀስ ማስረጃውን አለመስጠቱ ሆነ ተብሎ ማስረጃ እንዳልደረሳቸው የሚቆጠር በመሆኑ የዓቃቤ ሕግን ጥያቄ በአብላጫ ድምፅ እንዳለተቀበልቱ በመግለፅ የመሓል ዳኛ አዲል መሐመድ የአንስተኛው ድምፅ በንባብ ይሰማ ሲሉ ለቀኝ ዳኛ ልዑል ገ/ማሪያም መዝገቡን አስተላልፈዋል።</p>

<p>የቀኝ ዳኛው ስማቸው በሁለተኛነት የተጠቀሰ መሆኑን በመግለፅ ልዩነታቸውን በንባብ አሰምተዋል። ከዓቃቤ ሕግ ማስረጃ አሰማምና ከክርክሩ ሂደት መረዳት እንደሚቻለው 1ኛው ክስ ሁሉንም ተከሳሾች ማስረጃውም ሁሉንም ተከሳሾች ይመለከታል ምንም እንኳን ሁለቱ ተከሳሾች ማስረጃው ያልደረሳቸው መሆኑን አመልክተው የነበረ ቢሆንም ፍርድ ቤቱ ይድረሳቸው አይድረሳቸው ሲል ትዕዛዝ አልሰጠበትም። ማስረጃው ለሁለቱ ተከሳሾች ደርሷቸው ቢያስተባብሉት ለትክክለኛ ፍትህ አሰጣጡ ጠቃሚ ነው ብለው እንደሚያምኑ ገልጸዋል።</p>

<p>ፍርድ ቤቱ በመጨረሻ ከአንድ እስከ 91 የተዘረዘሩ የሰንድ ማስረጃዎችን ችሎቱ ለመከታተል እንዲረዳ የትኛውን ክስ የትኛው ማስረጃ እንደሚያስረዳ መገልጫ ተዘጋጅቶ እንዲቀርብና ኮፒው ለተከሳሾቹ እንዲደርስ ማስረጃውን ለማየት የሚረዳ መሣሪያ ተዘጋጅቶ እንዲቀርብ በማዘዝ ለማክሰኞ ሐምሌ 4 ቀን 1998 ተለዋጭ ቀጠሮ ሰጥቷል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሰኔ 28 ቀን 1998</a></p>

</body>
</html>	
