<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የካናዳ ኤምባሲ ሦስት የመንግስት መሥሪያ ቤቶችን ከሰሰ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የካናዳ ኤምባሲ ሦስት የመንግስት መሥሪያ ቤቶችን ከሰሰ</h2>


<p>በኢትዮጵያ የካንዳ ኤምባሲ ያለአግባብ ከ1.1 ሚሊዮን ብር በላይ እንድከፍል ተደርጌያለሁ ሲል በአዲስ አበባ ከተማ አስተዳደር የፋይናንስና ኢኮኖሚ ልማት ቢሮ የገቢዎች ኤጄንሲ ፤ ንፋስ ስልክ ላፍቶ ክፍለ ከተማ የፋይናንስና ኢኮኖሚ ልማት ጽ/ቤት እና አዲስ አበባ ከተማ አስተዳደር የፍይናንስና ኢኮኖሚ ልማት ከሰሰ።</p>

<p>የካናዳ ኤምባሲ መጋቢት 20 ቀን 1998 ዓ.ም በንፋስ ስልክ ላፍቶ ክፍለ ከተማ ቀበሌ 13/04 የቤት ቁጥር 112 የሆነውን ቤት ከመንግሥት ቤቶች ሽያጭ አስፈጻሚ ጽ/ቤት ጋር በተደረገ ውል መግዛቱን ፤ ቤቱ የሚገኝበትን ቦታም በሊዝ መውሰዱን እና በዚህም መሰረት የቤቱን ባለቤትነት ለማስመዝገብ በቀረበበት ወቅት 1 ሚሊዮን 114 ሺህ 634 ብር አሹራ እንዲከፍል በአዲስ አበባ አስተዳረር የፋይናንስና ኢኮኖሚ ልማት ጽ/ቤት መክፈሉን ፤ ኤምባሲው ለፌዴራል ከፍተኛ ፍርድ ቤት 8ኛ ፍትሐብሔር ቀጥታ ክስ ችሎት ያቀረበው ክስ ያስረዳል።</p>

<p>ኤምባሲው ለክሱ መነሻ የሆነውን ሲገልጽ የአሹራ ክፍያን የሚመለከተው 1940 ዓ.ም ሕግ ክፍያው እንዲፈጸም የሚጠይቀው የመሬት ሽያጭ ሲፈጸም ሲሆን መሬት (ቦታ) የመንግሥት በሆነበት በአሁኑ ሕገመንግሥት ሥር ተፈጻሚነት ሊኖረው በማይችልበት ሁኔታ ተከሳሾቹ በተሻረ ሕግ ላይ የተመሠረተ ክፍያ ጠይቀው መውሰዳቸው ነው።</p>

<p>አያይዘውም ሕጉ ተፈጻሚ ይሁን ቢባል እንኳን ሕጉ የሚለው "ማንኝውም ሰው ቦታውን ሲሸጥ ከቦታው ዋጋ አራት በመቶ አሹራ ይከፍላል" ነው። ስለሆነም የቤት ሽያጭና የሊዝ ስምምነት እንደ ቦታ ሽያጭ ይቆጠራል ቢባል እንድኳን አሹራ መክፈል ያለበት ሻጭ እንጂ ገዢ አለመሆኑን ለፍርድ ቤቱ ገልጿል።</p>

<p>የፋይናንስና የኢኮኖሚ ላማት ቢሮ የገቢዎች ኤጀንሲ መከፈል የሌለበት ገንዘብ እንዲከፈል በመወሰኑ ፤ የክፍለ ከተማው የፋይናንስና ኢኮኖሚ ልማት ጽ/ቤት ገንዘቡን የተቀበለ በመሆኑና የፋይናንስና ኢኮኖሚ ልማት ደግሞ የሁለቱ ተከሳሾች የበላይ መስሪያ ቤት በመሆኑ በከተማው የፋይናስ አስተዳደር ሕግ ከየመስሪያ ቤቱ የሚሰበሰብ ገንዘብ የሚቀመጥበት "የተጠቀለለ ፈንድ" የሚያስተዳድር በመሆኑ ገንዘቡን ተቀብሏል ተብሎ ስለሚገመት ሦስቱም መከሰሳቸውን ኤምባሲው ጠቅሷል።</p>

<p>በአጠቃላይ ተከሳሾቹ ያለምንም ሕግ የወሰዱትን ገንዘብ ለከሳሽ እንዲመልሱ እንዲወሰንለት ኤምባሲው ፍርድ ቤቱን ጠይቋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሰኔ 28 ቀን 1998</a></p>

</body>
</html>	
