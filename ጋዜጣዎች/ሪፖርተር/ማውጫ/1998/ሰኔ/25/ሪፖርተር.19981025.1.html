<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ኤርትራ የየመን እሥረኞችን ፈታች ሱዳን የኤርትራ ተቃዋሚ ፓርቲዎች እንቅስቃሴን ገታች የሞቃዲሾ አክራሪዎች ኡጋንዴን የኛ ነው አሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኤርትራ የየመን እሥረኞችን ፈታች ሱዳን የኤርትራ ተቃዋሚ ፓሪትዎች እንቅስቃሴን ገታች የሞቃዲሾ አክራሪዎች ኡጋዴን የኛ ነው አሉ</h2>


<p>የ ኤርትራ የባህር ድንበር ገብታችሁ ዓሣ አጥምዳችኋል በማለት የኤርተራ መንግሥስት አስሯቸው ከነበሩ የመናውያን መካከል 110 ሰሞኑን መፍታቱን የመን ኦብዘርቨር የተባለ ጋዜጣ አስታወቀ።</p>

<p>ዓሣ አጥማጆቹን የኤርተራ ወታደሮች በኃይል አስገድደው ወደ ኤርትራ ወስደው በጀልባ ሂሳብ 1 ሚሊዮን የየመን ሪያል እንዲከፍሉ ያስገድዷቸው እንደነበር ጠቅሷል። ይህን መክፈል ባለመቻላቸው ምክንያት ለረጅም ጊዜያት ታስረው የቆዩ የመናውያን አጥማጆች በቅርቡ መልቀቁን ዘገባው ያስረዳል።</p>

<p>በተያያዘው የሱዳን መንግሥት በሀገሩ የሚገኙ የኤርትራ ተቃዋሚዎች በሐምሌ ወር መጀመሪያ ሊያዳሂዱ አስበውት የነበረው የፓርቲ ጉባኤያቸውን እንዳያካሂዱ ማዘዙን ምንጮቻችን ገለጹ።</p>

<p>በሱዳን መንግሥት እንቅስቃሴያቸው ከተገታባቸው የኤርትራ ተቃዋሚ ድርጅቶች ውስጥ የኤርትራ ነፃ አውጪ ግንባር አብዮታዊ ግንባር እና የኤርትራ ሕዝባዊ እንቅስቃሴ ይገኙበታል። የሱዳን መንግሥት እርምጃውን የወሰድው ካለአንዳች ማስጠንቀቂያ መሆኑንም ምንጮቹ ጠቁመዋል። በሱዳን ከሚገኙ የኤርትራ ተቃዋሚ ድርጅቶች መካከል ኤርትራ እስላሚክ ሪፎርም ሙቭመንት በሚል የሚጠራው ድርጅት ግን ምንም ዓይነት እገዳ እንዳልተደረገበት ምንጮቻችን አስረድተዋል። ይህ ሁኔታ የታየው ፕሬዚደንት ኢሳያስ በቅርቡ ሱዳንን ከጎበኘ በኋላ ነው።</p>

<p>በሌላ ዜና ሞቋዲሾን የተቆጣጠረውና መላው ሶማሊያን በአጭር ጊዜ እቆጣጠራሁ የሚለው አክራሪ ኃይል ኡጋዴን ካለአግባብ በቅኝ ገዢዋች ለኢትዮጵያ የተሰጣት እንጂ የኢትዮጵያ አካል አይደለችም የሚል ጥያቄ በማቅረብ ላይ ነው።</p>

<p>በቅርቡም የእስላማዊ ኮርት ሊቀመንበር ሆነው የተመረጡትና በሽብርተኝነት አሜሪካ የምትፈልጋቸው ሼክ ሐሰን ዳሂር አዌይስ ሰሞኑን በተለያዩ የዓለም መገናኛ ብዙሃን በሰጡት መግለጫ ኢትዮጵያ ወደ ሶማሊያ እንዳትገባ ብቻ ሳይሆን ያለ አለአግባብ የወሰደችውን መሬትም መመለስ አለባት ሲሉ ተናግረዋል።</p>

<p>ሼክ ሐሰን ደሂር አዌይስ የአል ኢቲሃድ መሪ በመሆናቸው ከዚህ ቀደም በአዲስ አበባ የደረሱ ፍንዳታዎች ተጠያቂ መሆናቸውን በኢትዮጵያ በኩል እየተገለጸ ሲሆን ዩናይትድ ስቴትስ አሜሪካም በአሸባሪነት ከምትፈልጋቸው ግለሰቦች አንዱ መሆናቸው የሚዘነጋ አይደለም</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሰኔ 25 ቀን 1998</a></p>

</body>
</html>	
