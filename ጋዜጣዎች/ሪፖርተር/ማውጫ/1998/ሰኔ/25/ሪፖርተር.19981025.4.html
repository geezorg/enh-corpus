<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የቅንጅት አመራሮች... የፍድ ቤት ውሎ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የቅንጅት አመራሮ... የፍድ ቤት ውሎ</h2>


<p>16 የኦዲዮ (ቴፕ) ካሴት ማስረጃዎች መደመጥ ቀረ - የመጨረሻው ኦዲዮ ነገ ይደመጣል።</p>

<p>የፌዴራል ከፍተና ፍርድ ቤት 2ኛ ወንጀል ችሎት ዓቃቤ ሕግ በእነ ኢ/ር ኃይሉ ሻውል ላይ ያቀረበውን የመጀመሪያ የኦዲዮ (ቴፕ) ካሴት ሐሙስ ሰኔ 22 ቀን 1998 ዓ.ም አደመጠ። በማስረጃ ዝርዝር መግለጫው ተካትተው የነበሩ 10 የኦዲዮ ካሴት ማስረጃዎች መደመጥ ቀረ።</p>

<p>ዓቃቤ ሕግ በዕለቱ አስቅርቦ የሚያስደምጠውን የቴፕ ካሴት ምንነት ሲገልጽ ኢ/ር ኃይሉ ሻውል መስከረም 25 ቀን 1998 ዓ.ም ትንስኤ ኢትዮጵያ አንድነት ድምፅ ከተባለው ራዲዮ ጣቢያ ጋር ያደረጉትን ቃለምልልስ ነው።</p>

<p>የሚደመጠው ካሴት የሚያስርዳለትን በጭብጡ ሲገልጽ በ1ኛና በ2ኛ ወንጀል ክሶች ላይ የተመለከቱት ተከሳሾች ሕገመንግሥቱንና ሕገመንግሥታዊ ሥር ዐቱን በኃይል ለማፍረስ የተወጠነውን የወንጀል አድማ እቅድ ለማስፈጸም ሁሉም ተከሳሾች በኢ/ር ኃይሉ ሻውል አማካይነት ፓርላማ ሥራውን ለመጀመር አምስት ቀናት ሲቀሩት ያደረጉትን ሕገወጥ ቅስቀሳ እንደሚያሳይለት ገልጿል።</p>

<p>ኢ/ር ኃይሉ ሻውል በቅንጅት መሪነታቸው ተጠቅመው በግንቦት ወር 1997 ዓ.ም የተካሄደውን ምርጫ በምርጫ ቦርድ አማክይነት የተላለፈውን ውጤት አነቀበልም በማለት በሕዝብ አመፅ ለማፍረስ መዛታቸውን ፤ ሕጋዊው መንግሥት በኩዴታ የተቀመጠ ነው ማለታቸውን እና በሕጋዊ መንገድ የተቀመጠውን መንግሥት ከሥልጣን እናወርዳለን በማለት መቀስቀሳቸውን ለማሳየት ያቀረበው የኦዲያ ካሰት መሆኑን ዓቃቤ ሕግ ገልጿል።</p>

<p>በዓቃቤ ሕግ ቀርቦ የተደመጠውን የኦዲዮ ካሴት 11 ደቂቃ የፈጀ ሲሆን ኢ/ር ኃይሉ ከጋዜጠኛው ለሚቀርቡላቸው ጥያቄ መልስ ሲሰጡ ተሰምተዋል።</p>

<p>ዓቃቤ ሕግ በቀጣይ ስለሚያሰማው የኦዲዮ ካሴት ዝርዝር ተጠይቆ በማስረጃ ዝርዝር መግለጫ ከገለጹት 11 የኦዲዮ (ቴፕ) ካሴቶች ውስጥ አንዱን በዕለቱ ማሰማታቸውን ሌሎች 10 ቀሪ ካሴቶችን ደግሞ ተደጋጋሚነት ያለባቸው ሆነው ስላገኛቸው ክርክሩን በተፋጠነ መልክ ለማካሄድ እንዲቻል እንዳይደመጡ ጠይቋል። በእነሱ ምትክ አንድ ሌላ ተጨማሪ የኦዲዮ ካሴት ማስርጃን እንዲያስደምጥ እንዲፈቀደለት ጠይቋል።</p>

<p>ዓቃቤ ሕግ በበኩሉ በኦዲዮ ካሴቱ ኢ/ር ኃይሉ ሻውል ፤ አቶ አባየነህ ብርሃኑ ፤ አቶ ሰለሞን በቀለ ፤ አቶ ያሬድ ጥበቡ ፤ አቶ ታማኝ በየነ ፤ አቶ ኤሊያስ ክፍሌ እና አቶ ዳዊት ከበደ የራዲዮ ቃለምልልስ ያደረጉበትና የቀሰቀሱበት እንደሆነ ገልጿል።</p>

<p>አቶ ነፃነት ደምሴ የኦዲዮ ካሴቱ የተቆራረጠ ስለሆነ ሙሉ የድምፅ መልዕክት ሊያስተላልፍ አይችልምና ሲቀርብ አይገባውም ሲሉ ተከራክረዋል።</p>

<p>ፍርድ ቤቱም ቀደም ሲል የተቆራረጠ አይቀርብም በሚል ትዕዛዝ ሲሰጥ ዓቃቤ ሕግ ከሚያቀርበው ካሴት ውስጥ በደቂቃ እየከፋፈለ ማሳየት አይችልም የሚል እንጂ ማስረጃዬ ነው ሙሉ ይደመጥልኝ ብሎ የሚያቀርበውን እንዳልሆነ በመግለፅ ትዕዛዙን አስታውሷል።</p>

<p>አያይዞም በዛሬው ዕለት የቀረበው ግን 10ሩን ትቼ አንድ ላሳይ የሚል በመሆኑ የተፋጠነ ፍትሕ ለማስገኘት ከሚለው አንፃር ፍርድ ቤቱ ተገንዝቦ በነገው ዕለት የሚቀርበውን የኦዲዮ ካሴት ማስረጃ እንደሚያደምጥ ትዕዛዝ ሰጥቷል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሰኔ 25 ቀን 1998</a></p>

</body>
</html>	
