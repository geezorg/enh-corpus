<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>በሶማሊያ የኢጋድ ሰራዊት ተልዕኮ ጥበቃ ማድረግ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በሶማሊያ የኢጋድ ተልዕኮ ጥበቃ ማድረግ ነው</h2>


<p>በሶማሊያ የሚገባው የኢጋድ ሰራዊት ሰባት ሺህ ያህል እንደሚደርስ ፤ ቆይታው ለስድስት ወራት መሆኑና ዋና ተግባሩም የሽግግር መንግስቱን አንዳንድ ቦታዎችን መጠበቅ መሆኑ ተሰማ።</p>

<p>ከሶማሊያ ጋር ወሰን ተካላይ ባለመሆናቸው ሰራዊታቸውን እንዲልኩ ከተመረጡት ኡጋንዳና ሱዳን የሚገኙበት ሲሆን እያንዳንዳቸው 800 አባላት ያሉት ስምንት ባታሊዮን ጦር ፤ ለሽግግር መንግስቱ ኃላፊዎች ፤ ለፕሬዚዳንቱ ፤ ለካቢኔና ለፓርላማ አባላት ጥበቃ የማድረግ ተልዕኮ ይዘው ይንቀሳቀሳሉ። በተጨማሪም የመጓጓዣ መስመሮችን ፤ ድልድዮችን ፤ የኢኮኖሚ ተቋሞችን ፤ አለም አቀፍ የዕርዳታ ሰጭ ተሽከርካሪዎችን ፤ የአየር ሃይል ምድብ ጣቢውያዎችን ይጠብቃል።</p>

<p>ባታሊዮን የሚላከው በሁለት ምዕራፎች ሲሆን በቀዳሚው አራት ባታሊዮን መግባት የሚጀምረው በመስከረም ወር መጨረሻ ሳምንት መሆኑ ቢወሰንም ሁኔታዎች ከተመቻቹ ከዚያም በፊት ወደሶማሊያ ሊገባ እንደሚችል በውጭ ጉዳይ ሚንስትር የሶማሊያ ዴስክ ሃላፊ አቶ ፍሰሐ ሻውል ተናግረዋል። አክስለውም አስፈላጊ ሆኖ ከተገኘ ለሎች የአፍሪካ ሃገሮች ለመጨመር የሚቻልበት መንገድ ተነስቶ እንደነበር አስታውሰው በስብሰባው ላይ ተቀማጭነታቸው ናይሮቢ የሆኑት የናይጄሪያና የደቡብ አፍሪካ አምባሳደሮች መገኘታቸውን ተናግረዋል።</p>

<p>በናይሮቢው የአምባሳደሮች ስብሰባ ሰራዊቱን ሊያዘምት የሚያስችል መዋቅር መዘርጋቱን ለማወቅ ተችሏል።</p>

<p>በመዋቅሩ መሰረት ኬንያ የተልዕኮው ዋና ኃላፊ ሆና ስተመደብ የዋና አስተዳደር ኃላፊነቱን ቦታ ኤርትራ ይዛለች።</p>

<p>የሰራዊቱ ዋናና ምክትል አዛዥነት ቦታ ወታደሮች ካዘመቱት ከኡጋንዳ ከሱዳን የሚመደብ እንደሚሆን አቶ ፍሰሐ ገልፀዋል።</p>

<p>ስለሚዘምተው ሰራዊት የየሃገሪቱ የመከላከያ ሃላፊዎች በተወያዩበት ወቅት አጠቃላይ ስምምነት ሲደርሱ በአንዳንድ ዝርዝር ጉዳዮች ላይ እየተነጋገሩ መሆኑን የዲፕሎማቲክ ምንጮች ተናግረዋል።</p>

<p>የኡጋንዳው ፕሬዚዳንት ሙሴቪኒ ሰራዊታቸውን ለማዝመት ዝግጁ መሆናቸውን ገልፀው ፤ ግን የቀጠናው ስብሰባ እንዲደረግ እንደሚፈልጉ አዣንስ ፍራንስ ፕሬስ ዘግቧል። እስካሁን ግን ከውቅቱ የኢጋድ ሊቀመንበት የኬኒያው ፕሬዚዳንት ኪባኪ ቢሮ ስበሰባ ስለመኖሩም ሆነ ስለአለመኖሩ የተሰጠ መግለጫ የለም።</p>

<p>ኤርትራ በኢጋድ ስብሰባዎች የተወሰኑትን የአባል ሃገራት ሰራዊት የመላክ ሃሳብ ደግፋ የዘመቻው የአስተዳደር ቦታ ብትወስድም ወደ ሶማሊያ ሰራዊት መላኩን ተቃውማ መግለጫ ማውጣቷ ይታወሳል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ነሐሴ 28 ቀን 1998</a></p>

</body>
</html>	
