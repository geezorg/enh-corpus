<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>በአዳማ ዩኒቪርሲቲ በተቀሰቀሰ ረብሻ አንድ ተማሪ ሲሞት 11 ቆሰሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በአዳማ ዩኒቨርሲቲ በተቀሰቀሰ ረብሻ አንድ ተማሪ ሲሞት 11 ቆሰሉ</h2>


<p>በአዳማ ዩኒቪርሲቲ በተቀሰቀሰ የተማሪዎች ረብሻ የአንድ ተማሪ ሕይወት ሲያልፍ 11 ተማሪዎች ቆስለዋል።</p>

<p>በረብሻው ምክንያት አዳማ (ናዝሬት) መድሐኒያለም ቤተክርስቲያን የተጠለሉ ተማሪዎች ለሪፖርተር ጋዜጣ እንደገለፁት ማክሰኞ ነሐሴ 23 ቀን 1998 ዓ.ም ቴሌቪዥን በማየት እና መኝታ ክፍል ውስጥ ናቸው።</p>

<p>ቴሌቪዥን ይመለከቱ የነበሩ ተማሪዎች አጠናቀው ሲወጡ አቅጣጫው ከየት እንደሆነ ያልታወቅ ድንጋይ ወደ ተማሪዎች መወርወር እንደተጀመረና ወዲያውኑ ጩኸት እንደተከተለ ተማሪዎች ገልፀውልናል።</p>

<p>ተማሪዎቹ ከያሉበት እየተሯሯጡ ሲወጡ የድንጋይ ውርወራው በቡድን በተከፋፈሉ ተማሪዎች ይካሄድ እንደነበር ተናግረዋል።</p>

<p>ተማሪው የቻለ ድንጋይ እየተወራወረ ያልቻለ ከትምህርት ቤት ጀርባ ወዳለ ጋር መሮጥ እንደጀመረና አንዳዱም ማደሪያ ክፍሉን እየዘጋ እንደተቀመጠ ገልፀውልናል።</p>

<p>ረብሻው እያየለና ግጭቱ እየተጠናከረ ሲመጣ ቡድናቸውን በማጠናከር በመደራጀት መደባደብ መጀመራቸውን ይገልጻሉ።</p>

<p>በግቢው ውስጥ የነበሩ የፀጥታ አስከባሪ ፖሊሶች ጥይት ወደ ሰማይ ከመተኮስ ያለፈ የማረጋጋት ሥራ አለመስራታቸው ያነጋገርናቸው ተማሪዎች በሙሉ በአንድ ድምፅ ይገልፃሉ።</p>

<p>በዩኒቨርስቲው ቅጥር ግቢ ውስጥ ለሚካሄደው የኮንስትራክሽን ሥራ የተቀመጠ ፌሮ ብረት ለድብድቡ መዋሉን ተማሪዎቹ ተናግረዋል።</p>

<p>በየጥጋጥጉ እየተሽሎከለኩ እና እየተሯሯጡ ፤ እንዲሁም እየተከላከሉ ተማሪዎች ሌሊቱን ካነጉ በኋላ በአጥር ላይ እየዘለሉ እረቡ ጠዋትና ከዩኒቨርሲቲው ቅጥር ግቢ ውጪ ይሰባሰባሉ።</p>

<p>ተማሪዎቹ ግቢውን ጥለው ከወጡ በኋላ ቤተሰብ በቅርብ ያለው ወደ ቤተሰቡ ፤ የሌለው መድሐኒያለም ቤተክርስቲያን መጠለሉን አስረድተዋል።</p>

<p>ረብሻውን ቀስቅሰዋል የተባሉ ተማሪዎችም በየመኝታ ክፍሉ እየገቡ ያገኙትን ዕቃ መሰባበራቸውን ፤ የተረፈ ተማሪ እየደበደቡ ማስወጣታቸውንና የተማሪዎቹን የትምህርት ማስረጃዎች መቀዳደዳቸውን የጥቃቱ ሰለባ ነን ያሉ ተማሪዎች ገልፀውልናል።</p>

<p>ጥላሁን ታደሰ የተባለው ተማሪ ሕይወቱ ያለፈው በዚህ እለት በደረሰበት ድበደባ እንደሆነ ያገኘነው መረጃ ይጠቁማል።</p>

<p>ሙሉጌታ ካሰው የተባለ ተማሪ በዚሁ ዕለት ከመኝታ ክፍሉ ሮጦ ለማምለጥ ሲሞክር በፌሮ ብረት በደረሰበት ድብደባ እግሩን መመታቱን ፤ ጭንቅላቱን ለመምታት የሚስነዘረበትን ዱላ በእጁ ለመከላከል ሲሞክር በእጁ ላይ ጉዳት እንደደረሰበት በአዳማ ሆስፒታል ሐሙስ ዕለት በተገኘንበት ወቅት ተመልክተናል።</p>

<p>የዩኒቨርስቲው የትምህርት ሂደት ካለፈው ዕረቡ እስከ አርብ ድረስ ተቋርጦ የነበረ ሲሆን በትምህርት ቤቱ ቅጥር ግቢ ውስጥ ተማሪዎች ወደ ትምህርት ገበታቸው እንዲመለሱ ማስታወቂያ ተለጥፎ ነበር። ነገር ግን በሆስፒታሉ በር ላይ ተሰብስበው የነበሩ ተማሪዎች ሻንጣቸውን እንዲያወጡ ተፈቅዶላቸው ወደየቤተሰቦቻቸው መሄድ እንደሚፈልጉ ሲገልጹ ተመልክተናል።</p>

<p>በዩኒቪርሲቲው ቅጥር ግቢ ውስጥ የመጀመሪያ ዓመት እና የክረምት ኮርስ ተከታዮች ብቻ የሚገኙ ሲሆን ረብሻው የተነሳው በመጀመሪያ ዓመት ተማሪዎች መካከል መሆኑን ለማውቅ ተችሏል።</p>

<p>ካነጋገርናቸው ተማሪዎች መካከል አንዱ ሓሳቡን ሲገልፅ "እኛ ረጃጅም ኪሎ ሜትሮችን አቋረጠን ወደዚህ ዩኒቨርስቲ የመጣነው ልንማር እንጂ ልንደባደብ አይደለም። ቤተሰቦቻችን የላኩንም እንድንማር ነው። ነገር ግን ከመጣን ወደ አራት ወር ሊሆነን ነው። የዛሬው ረብሻ ሁለተና ነው። ይህ ትምህርት ቤት እንጂ ጦር ሜዳ አይደለም። እኛም ለመማር እንጂ ለመዋጋት አልመጣንም። ስለዚህ መንግሥት እርምጃ ሊወስድ ይገባል" ብሏል።</p>

<p>ሌላው ተማሪም እንደገለፀልን "ልጄ ይማርልኛል ብላ የላከች እናት አስከሬን ሲሄድላት ምን ሊሰማት እንደሚችል ማንም መገመት አያቅተውም" ብሏል።</p>

<p>ከአዳማ ሆስፒታል ያገኘነው መረጃ እንደሚጠቁመው ማክሰኞ ማታ በተነሳ ረብሻ ስድስት ተማሪዎች ተደብድበው የመጡ ሲሆን ሁለቱ ከሆስፒታሉ አቅም በላይ በመሆናቸው ወደ ጥቁር አንበሳ ሆስፒታል ሪፈር ሲባሉ አራቱ ህክምና ተደርጎላቸው ተመልሰዋል።</p>

<p>ዕረቡ ጠዋት በነበረው ረብሻ ደግሞ አምስት ተማሪዎች ተደብድበው ሲመጡ ጥላሁን ታደሰ የተባለው ተማሪ ወደ ሆስፒታሉ ሲመጣም ሕይወቱ አልፏል። ሁለቱ ታካሚዎች ሲሄዱ ሁለቱ መተኛታቸውንና ከነዚህ ውስጥ አረጋዊ የተባለ ተማሪ ሕክምና ተደርጎለት ሐሙስ እለት እንዲወጣ ተደርጓል።</p>

<p>ሐሙስ ዕለትም አንድ ተማሪ አይኑን በድንጋይ ተመትቶ መምጣቱንና ሕክምና ተደርጎለት መመለሱን የሆስፒታሉ መረጃ ይጠቁማል።</p>

<p>የግጭቱን መነሻ በማስመልከት ተማሪዎች የየራሳቸውን ግምት ከመግለፅ ያለፈ ትክክለኛው መነሻ ለማወቅ ያደረግነው ጥረት አልተሳካም።</p>

<p>የዳማ ልዩ ዞን ፖሊስ በድርጊቱ የተጠረጠሩ ተማሪዎችን ይዞ ማሠሩን እና የችግሩ መነሻም እያጣራ መሆኑን ገልጿል። ሆኖም ምን ያህል ተማሪዎች እንደያዘ ከመግለፅ ተቆጥቧል።</p>

<p>በአዳማ ዩኒቨርስቲ በግንቦት ወር ላይ በነበረ ረብሻ 16 ተማሪዎች መቁሰላቸውን በአገር ሽማግሌዎች አማካይነት በትምህርት ቤት ቅጥር ግቢ ውስጥ ከብት ታርዶ ተማሪዎች እንዲታረቁ መደረጋቸው ይታወሳል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ነሐሴ 28 ቀን 1998</a></p>

</body>
</html>	
