<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>በአዲስ አበባ አጣዳፊ ተቅማጥ በሽታ መከሰቱ ጤና ጥበቃ አረጋገጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በአዲስ አበባ አጣዳፊ ተቅማጥ በሽታ መከሰቱን ጤና ጥበቃ አረጋገጠ</h2>


<p>በሀገራችን በተለያዩ ክልሎች የተከሰተው ድንገተኛ አጣዳፊ የተቅማጥና ትውከት በሽታ አዲስ አበባ ውስጥ መግባቱን ጤና ጥበቃ ሚኒስቴር አረጋገጠ። የአዲስ አበባ ጤና ቢሮ ስለ ጉዳዩ የማውቀው ነገር የለም ብሏል።</p>

<p>በጤና ጥበቃ ሚኒስቴር የተቀናጀ በሽታዎች ቅኝትና ቁጥጥር ኤክስፐርት ዶ/ር ሚሊዮን ወንዳውቅ እንደገለፁት እስካሁን ድረስ በአጠቃላይ በሀገራችን በወረርሽኙ 97 ሰዎች ለህልፈት ሕይወት ተዳርገዋል።</p>

<p>በተለይ አዲስ አበባ ውስጥ ተከስቷል ስለተባለው አጣዳሪ የተቅማጥ በሽታ አስመልክቶ የሚኒስቴሩ የሕዝብ ግንኙነት ኃላፊ አቶ አህመድ አሚኖ እንዳስረዱት "አዲስ አበባ ውስጥ የተከሰተው ከሌሎች ክልሎች የተለየ አይደለም። በሽታው ጅማም ፤ ጎንደርም በሌሎችም ክልሎች ተከስቷል። በአዲስ አበባ እንዲያውም የዚህ ዓየንት ችግሮች የንፅህና አጠባበቃችን ተፋፍጎ አብሮ መኖራችን ለበሽታው መጨመር ሚና አለው። አሁን ባለው ሁኔታ የተቅማጥ በሽተኞች ቁጥር እየጨመረ ነው። ይኽንን ለመቀነስ ሥራ እየተሰራ ነው"</p>

<p>ሆኖም በአዲስ አበባ ውስጥ ከወረርሽኝ ጋር በተያያዘ ምን ያህል ሰዎች እንደተጠቁ ግን ኃላፊው ከመግለፅ ተቆጥበዋል።</p>

<p>በአዲስ አበባ በተከሰተው አጣድፊ የተቅማጥ በሽታ ሕይወታቸው ያለፈ ወይም በበሽታው የተያዙ ካሉ ለማረጋገጥ አዲስ አበባ ጤና ቢሮ ኃላፊ ዶ/ር አለምነሽ ወልዴን በስልክ ጠይቀናቸው ስለበሽታው መከሰት የሚያውቁት ነገር እንደሌለ ገልፀውልናል።</p>

<p>በተያያዘ ዜና በኦሮሚያ ክልል ከሴኔ 18/1998 ዓ.ም ጀምሮ በተከሰተው አጣዳፊ የተቅማጥና የትውከት በሽታ 138 ሰዎች ለሕልፈተ ሕይወት የተዳረጉ መሆናቸውን ከ11ሺ በላይ ሰዎች በበሽታው መያዛቸውን ከኦሮሚያ ጤና ቢሮ ያገኘነው መረጃ ያመለክታል። ይኽ የክልሉ ጤና ቢሮ መረጃ ጤና ጥበቃ ሚኒስቴር አለኝ ከሚለው ጋር የማይጣጣም መሆኑን ከዳታዎቹ መረዳት ይቻላል።</p>

<p>በሽታው ከ30 እስከ 50 በመቶ የመግደል ሃይል ስላለው ሕብረተሰቡ ንፅህናውን እንዲጠብቅ ሽንት ቤት እንዲቆፍር በማስተማር ላይ የተሰማሩ የክልሉ የጤና ባለሙያዎች እንዳሉ ከመረጃው ለመረዳት ተችሏል።</p>

<p class="align-center"><a href="/Gazettas/Reporter/info/Reporter.sera.html">ከሪፖርተር ነሐሴ 17 ቀን 1998</a></p>

</body>
</html>	
