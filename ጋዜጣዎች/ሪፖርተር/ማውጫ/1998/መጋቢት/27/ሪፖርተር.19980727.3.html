<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአዲሱ ኦብኮ አመራር ተከፈለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የአዲሱ ኦብኮ አመራር ተከፈለ</h2>


<p>ከኢትዮጵያ ብሐራዊ ምርጫ ቦርድ በቅርቡ እውቅና ያገኘው የኦሮሞ ብሐራዊ ኮንግረስ (ኦብኮ) አመራሮች መካከል ልዩነት ተፈጠረ።</p>

<p>ልዩነቱ የተፈጠረው በፓርቲው ሊቀመንበር በአቶ ቶሎሳ ተስፋዬና በፀኃፊው በአቶ ቦና ታደሰ መካከል ነው።</p>

<p>የዝግጅት ክፍላችን ጉዳዩን በተመለከተ ሁለቱንም ግለሰቦች ያነጋገረ ሲሆን የፓርቲው ሊቀመንበር አቶ ቶሎሳ ተስፋዬ በፀኃፊው አቶ ቦና ታደሰ ላይ ከፓርቲው ሕግና ስር ዓት ውጭ የተለያዩ ስብሰባዎችን ከተለያዩ ቡድኖች ጋር በድብቅ እያካሄዱ ነው የሚል ቅሬታ ይሰነዝራሉ።</p>

<p>በቅርቡ ከዶ/ር መረራ ጉዲና ወገኖች ጋር በመገናኘት በኦብኮ አመራር ላይ ለውጥ ለማድረግ እንቅስቃሴ እያደረጉ መሆናቸው መረጃ አለኝ ብለዋል።</p>

<p>እንደ አቶ ቶሎሳ ገለፃ አቶ ቦና ታደሰ የፓርቲው ስራ አስፈፃሚ አካል ቢሆኑም ካለፈው ሕዳር ወር ጀምሮ በስራ ኃላፊነታቸው ላይ ተገኝተው እንደማያውቁ ይህንንም አስመልከቶ በደብዳቤ ለማሳወቅ እንደሞከሩ ተናግረዋል።</p>

<p>ይሁን እንጂ እስካሁን በፓርቲ ውስጥ ባላቸው የስራ ድርሻ ላይ ተገኝተው የማያውቁ ሲሆኑ ከዚህ አልፈው ድብቅ እንቅስቃሴ ውስጥ መግባታቸውን ገልጸዋል።</p>

<p>የፓርቲው ፀኃፊ የሆኑት አቶ ቦና ታደሰ ግን ይህንን ቅሬታ የማይቀበሉት ሲሆን ሊቀመንበሩ አቶ ቶሎሳ ተስፋዬ ፓርቲውን በፈላጭ ቆራጭነት እየመሩት ነው ሲሉ ከሰዋል።</p>

<p>በአቶ ቶሎሳ አመራርነት የፓርቲው ስራ አስፈፃሚ ኮሚቴው የመወሰን ድርሻ እንደሌለው የሚናገሩት አቶ ቦና ሊቀመንበሩ በአንባገነንነት ያሻቸውን በፓርቲ ስም እየፈፀሙ ነው። ይህ ደግሞ የአንድ ፓርቲ ዲስፕሊን አይደለም ብለዋል።</p>

<p>በመሆኑም ጉዳዩን አስመልክቶ ከተለያዩ የፓርቲው አባላት ጋር ውይይቶችን አድርገናል። ይሁን እንጂ የተደረገው ውይይት የቀድሞውን አመራር (የዶ/ር ምረራ ጉዲናን) ወደ ስልጣን ለማምጣት አይደለም በማለት አስተባብለዋል።</p>

<p>"በኦብኮ ውስጥ ችግር አለ። ሰሞኑን ያሰረግነው ውይይት ችግሩን መፍታት በሚመችበት ሁኔታ እና ድርጅቱን አሁን ባለው አመራር መልካም በሆነ መንገድ መምራት በሚቻልበት ሁኔታ ላይ ነው" ሲሉ አቶ ቦና ተናግረዋል።</p>

<p>አመራር ውስጥ የተፈጠረውን ችግር ለማስተካከል እንቅስቃሴዎች መጀመራቸውን የሚገልጹት አቶ ቦና ይህ የማይሳካ ከሆነ የፓርቲው መተዳደሪያ ድነብ በሚፈቅደው መሰረት እርምጃዎችን እንወስዳለን ሲሉ አስጠንቅቀዋል።</p>

<p>"ሊወሰዱ ከሚችሉት እርምጃዎች አሁን ያለውን አመራር መቀየር ያካትታል?" በሚል ላቀረብንላቸው ጥያቄ የሚሆነውን ወደፊት እናያለን ብለዋል።</p>


</body>
</html>	

