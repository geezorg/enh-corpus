<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የፓላማው የአሠራርና የሥነምግባር ደንብ ጥናት ላይ ፓርቲዎች አስተያየት እየሰጡበት ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የፓላማው የአሠራርና የሥነምግባር ደንብ ጥናት ላይ ፓርቲዎች አስተያየት እየሰጡበት ነው</h2>


<p>የፌዴሪ የሕዝብ ተወካዮች ምክር ቤት የአሠራርና የሥነምርባር ደንብ ላይ በውጪ አገር ባለሙያዎች ሲካሄድ የነበረው ጥናት ተጠናቅቆ ረቂቁ የፓርላማው አባላት ለሆኑ ፓርቲዎች አስተያየት እንዲሰጡበት መታደሉ ተጠቆመ።</p>

<p>የጀርመን ፤ የካናዳ ፤ የሕንድ እና የእንግሊዝ ፓርላማ አሠራሮችን ፤ ደንቦችን መሠረት በማድረግ በንፅፅር መልከ የቀረበው ጥናት አከራካሪ የነበረውን ደንብ እያንዳንዱን አንቀፆች ከየአገራቱ አሠራር ጋር በማነፃፀር ፤ የመፍትሔ ሃሳቦችን መጠቆሙን ምንጮች ለሪፓርተር ጋዜጣ ተናግረዋል።</p>

<p>አራቱ የውጪ አገር አማካሪዎች ንፅፅራዊ ረቂቅ ጥናት እንደሚያመለክተው የፓርላማው አፈጉባዔ በገዢው ፓርቲ የሚመደብ ከሆነ ምክትል አፈጉባዔ በፓርላማው ውስጥ ከሚገኝ ዋንኛ ተቃዋሚ ፓርቲ ቢሆን ተመራጭ መሆኑን ያመለክታል።</p>

<p>የፓርላማው አፈጉባዔ ሰብሰባ ከመምራት በተጨማሪ የም/ቤቱን ጽ/ቤት እና ቋሚ ኮሚቴዎችን በበላይነት መምራት እና የመሣሠሉ ተደራራቢ ሥራዎች ውስጥ መግባቱ በገለልተኛነቱ ላይ ተፅዕኖ ስለሚፈጥር አፈጉባዔው ሰብሰባዎችን ማደራጀትና መምራት ላይ ብቻ ቢወሰን ጥሩ መሆኑን ጥናቱ አመልክቷል።</p>

<p>በፓርላማ የሰዓት አጠቃቀም ድልድል መኖሩ ጠቃሚ መሆኑን የሚቀበለው ይኸው ጥናት ተቃዋሚ ፓርቲዎች በቋሚ ኮሚቴዎች ውስጥ በብዛት እንዲሳተፉ ፤ ቢያንስ የምክትል ስብሳቢነት ቦታ እንዲያገኙ ፤ በሕጎች ላይ የሚደረጉ ክርክሮችን ቋሚ ኮሚቴዎቹ በአብላጫ ድምፅ ወስነው ለፓርላማው ከማቅረብ ይልቅ ሃሳቦችን ጭምር ለፓርላማ አቅርቦ ተወያይቶ የተሻለውን አማራጭ መውሰድ የተሻላ መሆኑን ይጠቁማል።</p>

<p>አጀንዳ አቀራረብን በተመለከተ አሁን የሚሠራበት ሕግ ከገዢው ፓርቱ ውጪ ያሉትን አባላት ተሳትፎ ሊገድብ ስለሚችል ማንኛውም የም/ቤት አባል አጀንዳ ያለ ቅድመ ሁኔታ ቢያቀረብና በክርክር ውሣኔ ቢሰጥበት የተሻለ መሆኑን አማካሪዎቹ አመልክተዋል።</p>

<p>የፋይናንስ ሕግ መውጣትንም ቢሆን የሥነምግባር ደንብ ገደብ ስለሚጥልበት ተቃዋሚዎች የተሻለ ተሳትፎ በሚኖራቸው መልኩ መሻሻል እንዳለበት ጠቁመዋል።</p>

<p>በአንዳንድ አንገብጋቢ አገራዊ ጉዳዮች ላይ የሚቀርቡ አጀንዳዎችን ተቻኩሎ ከማጽደቅ ይልቅ አልፎ አልፎ ማሳደር የሚቻልበትና በሌላ ጊዜ በስከነ ሁኔታ ለመወያየት ዕድል መስጠት ጠቃሚ መሆኑን አጥኚዎቹ አስረድተዋል።</p>

<p>የፓርላማ የአሠራርና የሥነምግባር ደንብ በየአምስት ዓመቱ ቢሻሻል የተሻለ መሆኑን ፤ በተጨማሪም ደንቡን የሚተረጉም አካል ቢቋቋም እንደሚመረጥ ጥናቱ አመልክቷል።</p>

<p>ሙስናን ለመዋጋግት የፓርላማ አባልት ሀብታቸውን የሚያስመዘግቡበት አሠራር በተለይ በጀርመን አገር የተለመደ መሆኑ ተጠቁሟል።</p>

<p>በመጨረሻም ፓርላማው የጥያቄና መልስ ጊዜ የሌለው መሆኑ ፤ በደንቡ ላይ ፕሬዚዳንቱ ፓርላማውን እና የፌዴሬሽን ም/ቤቱን በጋራ ሲከፍቱ ንግግር ማድረግ እንዳለባቸው አለመንደንገጉ ፤ የተቃዎሚ ፓርቱዎች በፋይናስ ሕግ እንዳይስተፉ ገደብ መጣሉ እንዲሁም በግል የተመረጡ አባላት የሕግ ረቂቅ ለማቅረብ 20 አባላትን ማስፈረም የሚለው ተሳትፏቸውን የሚገታ መሆኑ ከሕንድ ተሞክሮ ጋር ተነፃፅሮ ቀርቧል።</p>

<p>አንዳንድ የፓርላማ አባላት የፓርላማው የአሠራርና የሥነምግባር ደንብ በውጪ አገር አማካሪዎች መጠናቱ በአዎንታዊ ጎኑ እንደሚመለከቱት ጠቁመው ሆኖም ከሌሎች አገራት የምንቀስማቸው ልምዶችና ዕውቀቶች የአገራችንን ተጨባጭ ሁኔታ ያገናዘቡ እንዲሆኑ ከፍተኛ ጥንቃቄ መደረግ አለበት ብለዋል።</p>


</body>
</html>	
