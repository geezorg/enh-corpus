<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢሕአዴግ ከህብረትና ኦፌዴን ጋር የተስማማባቸውን አጀንዳዎች ለኢዴአፓ-መድኅን ላከ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢሕአዴግ ከህብረትና ኦፌዴን ጋር የተስማማባቸውን አጀንዳዎች ለኢዴአፓ-መድኅን ላከ</h2>


<p>ኢሕአዴግ ከኢዴአፓ-መድኅን ጋር ለመደራደር ከሌሎች ተቃዋሚ ፓርቲዎች ጋር የሚወያይባቸውን አጀንዳ ይዞ ቀረበ። ኢዴአፓ-መድኅን መወያየት የሚፈልግባቸውን አጀንዳዎች ለመለየት ዛሬ የፓርቲውን ሥራ አስፈጻሚ ኮሚቴ ይሰበሰባል።</p>

<p>ኢዴአፓ-መድኅን መጋቢት 13 ቀን ከኢሕአዴግ ጋር ለመወያየት የሚያስችለውን ዘጠኝ ነጥቦች ያሉት አጀንዳዎች ቀርፆ ማጠናቀቁን ያስታወቀ ሲሆን መጋቢት 23 ቀን ኢሕአዴግ ከህብረትና ከኦፌዴን ጋር ሲወያይባቸው የነበሩትን አጀንዳዎች ለኢዴአፓ-መድኅን መስጠቱ ታውቋል።</p>

<p>የኢዴአፓ-መድኅን ሊቀመንበር አቶ ልደቱ አያሌው ለሪፓርተር ጋዜጣ እንደገለጹት ፓርቲያቸው የሚወያይበት አጀንዳዎች ቀርፆ ለኢሕአዴግ መላኩን ፤ ኢህአዴግም በበኩሉ እወያይባቸዋለሁ ያላቸውን እንደሰጣቸው ተናግረዋል። በጉዳዩ ላይ በዛሬው ዕለት የኢዴአፓ-መድኅን ሥራ አስፈጻሚ ኮሚቴ ተሰብስቦ እንዲካተቱም ሆነ እንዲቀንሱ በሚፈለጉ ላይ ተነጋግሮ አቋም ይይዛል ተባሎ የጠበቃል።</p>

<p>ቅዳሜ እለት በተካሄደው ስብሰባ ከኢሕአዴግ አቶ በረከት ስምኦን ፤ አቶ ሴኮቱሬ ጌታቸው እና አቶ መለሰ ጥላሁን የተገኙ ሲሆን ከኢዴአፓ-መድኅን አቶ ልደቱ አያሌው እና አቶ ሞሼ ሰሙ ተገኝተዋል።</p>

<p>ኢሕአዴግ ከህብረትና ከኦፌዴን ጋር ለመወያየት የተስማሙባቸው አጀንዳዎች ምርጫ ቦርድን እንደገና ስለማዋቀር ፤ ስለፓለቲካ ፓርቲዎቹ ፈንድ መመሥረት ፤ ስለሚዲያ ኮሚሽን መቋቋም ፤ የፓርላማ አዲስ የወጡ ሕጎች መሻሻል ፤ ሕገመንግሥታዊ ሥርዓት (በሕግ ማዕቀፍ ስር ሆኖ ስለመንቀሳቀስ) ስለ ማክበርና የመሳሰሉት ጉዳዮች ያቀፈ መሆኑ ይታወሳል።</p>

<p>ኢዴአፓ-መድኅን ካቀረባቸው ዘጠኝ የአጀንዳ ነጥቦች ኢሕአዴግ ባቀረባቸው ውስጥ ያልተካተቱት ብሔራዊ እርቅ የታሰሩ የፓለቲካ ፓርቲ አመራሮችና ደጋፊዎች ስለመፈታትና በሰኔ አንዱ ቀን እና ከዚያ በኋላ ባሉት ቀናት የተገደሉት ዜጎች ጉዳይ በገለልተኛ አካል ይጣራ የሚሉት ይገኙበታል።</p>

</body>
</html>	

