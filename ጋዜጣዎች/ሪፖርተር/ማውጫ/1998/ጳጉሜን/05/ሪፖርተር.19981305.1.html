<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የሞቃዲሾ ኃይሎች በአፍሪካ ኅበረት በዓል ላይ ተጋበዙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የሞቃዲሾ ኃይሎች በአፍሪካ ኅበረት በዓል ላይ ተጋበዙ</h2>


<p>ሞቃዲሾን የተቆጣጠሩት የሽረዓ ፍርድ ቤቶች ጥምረት አመራሮች የአፍሪካ ኅብረት የታወጀበት በዓል ላይ እንዲገኙ በሊቢያ ፕሬዚዳንት ተጋበዙ።</p>

<p>የአፍሪካ ኅብረት የታወጀው እ.ኤ.አ መስከረም 9 ቀን 1999 በሊቢያ ሲሆን ይህንኑ ክብረ በዓል ለማክበር በርካታ የአፍሪካ መሪዎች በሊቢያው ፕሬዚዳንት ተጋብዘዋል።</p>

<p>የሊቢያው ፕሬዚዳንት መሀመድ ጋዳፊ በኅብረቱ ክብረ በዓል ላይ ጠ/ሚ መለስ ዜናዊን እንዲገኙ ጋብዘዋቸው ወደዚያው ያመሩ ሲሆን በተመሣሣይ ሁኔታ የሸሪዓ ፍርድ ቤቶች ጥምረት አመራር የሆኑት ሼክ ሐሰን ዳሂር አዌይስ እና ሽክ ሸሪፍ አህመድን ወደ ሊቢያ ተጋብዘዋል። ሆኖም ወደሊቢያ ስለማምራታቸው ለሕትመት እስከገባንበት ሰዓት ድረስ አልተረጋገጠም።</p>

<p>አንዳንድ ምንጮች የፕሬዝዳንት ጋዳፊ ጥረት የሸረዓ ፍርድ ቤቶች ጥምረትን ከሶማሊያ መግሥት በዚህ አጋጣሚ ለማደራድር ነው ብለዋል።</p>

<p>የኢትዮጵያ መንግሥት የውጭ ጉዳይ ሚኒስቴር በሶማሊያ የሰላም ጉዳይ ላይ ማደራድር የሚፈልጉ ማናቸውም ወገኖች ኢጋድን ሊያሳትፉ ይገባል እያለ ነው።</p>

<p>የአረብ ሊግ በካርቱም ስብሰባ ላይ ኢጋድን በታዛቢነት ማስቀመጡ ለኢጋድ ልፋትና ጥረት ተገቢ ዋጋ አለመሰጠት መሆኑን ገልፆ ኢትዮጵያም ሆነች የኢጋድ አባል ሃገራት የማይደግፉት ነው ሲል ሚኒስቴር መስሪያ ቤቱ ለዋልታ ኢንፎርሜሽን ማዕከል ገልጿል።</p>

<p>በሌላ በኩል የሶማሊያ ሽግግር መግሥት አባል የሆኑት የትራንስፖርት ሚኒስትሩ ከመንግስታቸው በማፈንገጥ የሽግግር መንግሥቱ ባይድዋን ለቆ እንዲወጣ እያስጠነቀቁ ነው።</p>

<p>የትራንስፖርት ሚኒስትሩ መሀመድ ኢብራሂም ሃብሳድ የሽግግር መንግሥቱ በሰላማዊ መንገድ ከባይድዋ ለቆ እንዲወጣ ጠይቀዋል። ይህ ካልሆነ ደግሞ ኃይል እንደሚጠቀሙ እያስጠነቀቁ ነው።</p>

<p>በሚኒስትሩ ስር የሚተዳደር የሚሊሽያ ጦር መኖሩ የሚታወቅ ሲሆን ከዚህ ቀደምም በባይደዋ ከመንግሥ ወታደሮች ጋር ተጋጭተው ነበር። የሚኒስትሩን እንቅስቃሴ አንዳንድ የፖለቲካ ተንታኞች ለሽግግር መንግሥቱ ሌላ ችግር ብለውታል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ጳጉሜን 5 ቀን 1998</a></p>

</body>
</html>	
