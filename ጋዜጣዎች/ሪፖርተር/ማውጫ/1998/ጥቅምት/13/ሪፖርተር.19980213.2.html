<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በድንበሩ ጉዳይ የኢትዮጵያ እና ኤርትራ ባለሥልጣናት ተወዛገቡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በድንበሩ ጉዳይ የኢትዮጵያ እና ኤርትራ ባለሥልጣናት ተወዛገቡ</h2>


<p>በኢትዮ-ኤርትራ ድንበር ዙሪያ እንወያይ ሲሉ ለአሜሪካ የኢትዮጵያ አምባሳደር አብዱልመጅድ ሁሴን የኤርትራው አቻቸውን ጠየቁ። የኤርትራው አምባሳደር ግርማ አስመሮም ከኤርትራ መግንስት ጋር ለመወያየት በመጀመሪያ የድንበር ኮሚሽኑ ላስተላለፈው ውሳኔ ተገዢ መሆን ያስፈልጋል ሲሉ ተናግረዋል።</p>

<p>የአሜሪካ ድምፅ የአማርኛው ፕሮግራም ባለፈው አርብ ሁለቱን አምባሳደሮች በስልክ የቀጥታ መስመር ቃለ መጠይቅ ባደረጉበት ወቅት በአሜሪካ የኢትዮጵያ አምባሳድር ሀገራቸው ለውይይት ዝግጁ መሆኗን ሲገልጹ የኤርትራው አምባሳደር ግርማ አስመሮም ከድንበር መክለሉ ብፊት የሚደረግ ውይይት የለም ብለዋል።</p>

<p>የኢትዮጵያ አምባሳደር አቶ አብዱል መጅድ ሁሴን በበኩላቸው ውይይቱን ለማካሄድ የሚያደናቅፍ ምንም ነገር የለም። ድንበር ሕይወት የሌለው መስመር ነው። ከዚህ ይልቅ በስራችን ለሚገኝው ሕዝብ መጨነቁ ይበጃል ብለዋል።</p>

<p>የድንበር ኮሚሽኑ ውሳኔ እንደሰጠ እንውቃለን፡፤ ኢትዮጵያም ለሕግ ተገዢ ናት የሚሉት አምባሳደሩ በአከላለል ጉዳይ ላይ ብንወያይ ያለውን ውጥረት ለመቀነስ እንችላለን ብለዋል።</p>

<p>የድንበር ኮሚሽኑ የወሰነው ውሳኔ በመጀመሪያ መከበር አለበት። ኮሚሽኑ በተነሳው የድንበር ውዝግብ ላይ ውሳኔ አሳልፏል። ይህ ማለት የድንበር ውዝግቡ ጉዳይ አብቅቷል ማለት ነው። ስለዚህ ኤርትራ ባለቀ ጉዳይ ውይይት አታደርግም ሲሉ አምባሳደር ግርማ ተናግረዋል።</p>

<p>የፍርድ ቤቱ ውሳኔ ተግባራዊ ከተደረገ በኋላ ግን አገራቸው በማንኛውም ጉዳይ ላይ እንደማትወያይ የገለጹት አምባሳደሩ የሁለቱ አገራት ሕዝቦችም ወደ ቀድሞው ማህብራዊ ትስስራቸው እንዲመለሱ እንደሚፈልጉ ለኢትዮጵያዊ አቻቸው ተናግረዋል። </p>

<p>የኮሚሽኑ ውሳኔ ከውይይት አያግደንም። ኮሚሽኑን ያቋቋምነው እኛው ነን ያሉት አምባሳደር አብዱል መጅድ ኤርትራ ጉዳዩን ወደ መጥፎ መንገድ እየመራቸው ነው ሲሉ ወንጅለዋል ፍላጎቷም ኢትዮያ በተባበሩት መንግስታት ማዕቀብ እንዲጣልባት ነው። ይህ ግን ውጤት አያመጣም። ኢትዮጵያ ለሁሉም ዝግጁ ነች ካሉ በኋላ የሰላሙ ጉዳይ ከማንም በላይ በሁለት አገሮች እጅ መሆኑን ገልፀዋል።</p>

<p>ይሁን እንጂ ኢትዮጵያ የመጀመሪያው ጥይት ተኳሽ እንደማትሆን ተናግረዋል። የኤርትራው አምባሳደርም አገራቸው ጦርነት ለኳሽ እንደማትሆን ገልፀው በውሳኔው መሰረትም ድንበሩ እንዲከለል ጠይቀዋል።</p>

<p>ሁለታችንም የድሃ ሀገር ሕዝቦችን የምንመራ ነን የሚሉት አምባሳደር ግርማ አንድሳንቲም እንኳን ከእንግዲህ ለጦር መሳሪያ ማውጣት የለብንም ብለዋል።</p>

<p>አምባሳደሮቹ ባደረጉት ውይይት ላይ ኢትዮጵያ ረሀብተኛ ህዝብዋን መመገብ አቅቷታል። ኤርትራም ረሀብተኞቿን መታደግ አቅቷታል በሚል እርስ በእርስ የተዘላለፉ ሲሆን ውይይቱን የመራቸው ጋዜጤኛ በሁለቱ አምባሳደሮች ከርዕሰ ጉዳዩ መውጣት ሳቢያ ስትቸገር ተስተውላለች።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ጥቅምት 13 ቀን 1998</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ሪፖርተር/ማውጫ/1998/ጥቅምት/13/ሪፖርተር1.130298.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
