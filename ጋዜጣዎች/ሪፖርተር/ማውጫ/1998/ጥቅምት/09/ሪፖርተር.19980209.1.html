<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" 
"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«አንሚ ተነሳ ማለት ተኩስ አቁም ስምምነቱ ተቋረጠ ማለት ነው - ለማንኛውም ዝግጁ ነን» ጠ/ሚ መለስ ዜናዊ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«አንሚ ተነሳ ማለት ተኩስ አቁም ስምምነቱ ተቋረጠ ማለት ነው - 
ለማንኛውም ዝግጁ ነን» ጠ/ሚ መለስ ዜናዊ</h2>


<p>የኤርትራ መንግሥት ለጦርነት ጠብ ቢጭር ለመመከት አስፈላጊውን የጥንቃቄ ዝግጅት ኢትዮጵያ ማድረጓን 
ሰሞኑን ከዓለም አቀፍ ጋዜጠኞች ጋር ባደረጉት ቃለምልልስ የጠቀሱት ጠ/ሚ መለስ ዜናዊ በአንሚ ላይ 
ለውጥ መጣ ማለት የተኩስ ማቆም ስምምነቱ ተጣሰ ማለት መሆኑን ገልፀዋል።</p>

<p>አንሚ በኤርትራ መንግሥት ግፊት ከአካባቢው እንዲወጣ መደረጉን አስመልክቶ ጠ/ሚኒስትሩ ሲናገሩ 
«ራሳችንን አናታልልም። የኤርትራ ሠራዊት ወደ ድንበሩ ግልብጥ ብሎ እንዳይመጣ የከለከለው አንሚ 
አይደለም፡፡ ግፋ ቢል የምልክት አጥር ነው። ይህም ቢሆን ቦታው እንዲኖር በስምምነቱ መሠረት እንዲኖር 
እንፈልጋለን። ምንም ዓይነት ለውጥ ቢኖር በጭራሽ አንቀበልም» ብለዋል።</p>

<p>ጠ/ሚኒስትር መለስ «አንሚ ሥራውን አላካሄደም ማለት ሰማይና መሬቱ ተደፋ ማለት አይደለም። እንደ 
መንግስት ከወሰን መስመሩ ወዲህና ወዲያ በሁለቱም ወገን በኩል ያለውን ሁሉ እየተቆጣጠርን ነው። እንደ 
መንግስት ዛሬ ሳይሆን ከዓመታት በፊት አስፈላጊ የሆኑትን የጥንቃቄ እርምጃዎችን ወስነናል» በማለት 
ተናግረዋል።</p>

<p>ጠ/ሚኒስትሩ እንደማንኛውም ሰው ጉዳዩ ቢያሳስበኝም እንቅልፍ ያጣሁበት ቀን ግን የለም ሲሉም 
ለጋዜጠኞቹ ገልፀዋል።</p>

<p>ይህ በእንዲህ እንዳለ በኢትዮ-ኤርትራ መካከል የተካሄደውን የሁለት ዓመት ጦርነት ያስቆመውና በታህሳስ 
2000 ላይ በተፈረመው የሰላም ስምምነት መሰረት የተቋቋመውን ጊዜያዊ የፀጥታ ቀጠና የሚቃኘው አንሚ 
ከ40 የድንበር ኬላዎቹ ከ18ቱ እንዲወጣ ተገድዷል።</p>

<p>ሁኔታውን አስመልክቶ የተመድ ዋና ፀሀፊ ኮፊ አናን «ተልዕኮአችንና አሰራራችን ተጓትቷል። ይህ ከቀጠለና 
መስራት የማንችል ከሆነ ደግሞ በቦታው የመቆየታችን ፋይዳና አስፈላጊነት በተመለከተ በጣም ከባድና ቁርጥ 
ውሣኔ መውሰድ ይኖርብናል ብለዋል።</p>

<p>አቶ መለስ ዜናዊ «ኤርትራ ለጦርነት እየተዘጋጀች ነው ብለው ያስባሉ?» ተብለው ተጠይቀው «ይህንን 
ውሳኔ በወሰዱት ሰዎች አእምሮ ውስጥ ያሉትን የማውቅበት ዘዴ የለኝም። በአሁኑ ወቅት ይህንን መገመት 
አልፈልግም።፡የአልጀርስ ስምምነት አንድ ስምምነት ብቻ አይደለም። እ.ኤ.አ 2000 ላይ ቀደም ሲል 
የተፈራረምንበት ስምምነት አንዱ ሲሆን ሌላው ደግሞ 2000 ማብቂያ ላይ የተፈረመው የመጨረሻው 
ስምምነት ነው። የመጀመሪያ የተኩስ አቁም ስምምነት ከሚያካትታቸው ድንጋጌዎች መካከል አንደኛው ወይም 
ሌላኛው ወገን ይህንን የተኩስ ማቆም ስምምነት የጣሰ ከሆነ የመንግሥታቱ ድርጅት የፀጥታ ምክር ቤት 
በሰላም ላይ አስጊ ነገር ሲኖር ወይም የወረራ ተግባር ሲፈፀም ሰላምና ጸጥታን ለመጠበቅና ለማስከበር 
የድርጅቱን ቻርተር ምዕራፍ ሰባት ድንጋጌዎች መሰረት አድርጎ በጉዳዩ ውስጥ ጣልቃ መግባት እንደሚችል 
ይደነግጋል» ብለዋል።</p>

<p>አያይዘውም «የአንሚ ተልዕኮ በተኩስ ማቆም ስምምነት ላይ የተመሠረተ ነው። ይህ ስምምነት ደግሞ 
የተኩስ ማቆም ስምምነት እንዳይነካ፣ እንዳይጣስ ማድረግ የሚያስችል የተመድ ቻርተር የምዕራፍ ሰባት እና 
የራሱ የፀጥታው ም/ቤት የህግ አስከባሪነት ሥልጣንና ድጋፍ ያለው ነው» በማለት መልሰዋል።</p>

<p>ጠ/ሚኒስትሩ ከኤርትራው ፕሬዚዳንት ጋር ለመነጋገር ዝግጁ ስለመሆናቸው ተጠይቀው «ከማንም ጋር 
ለመገናኘት ዝግጁ ነን። አምስቱ የሠላም ሃሳቦች ወይም ሌላ አማራጭ ለኛ ችግር የለብንም። ስላምን፣ 
ዴሞክራሲን፣ የማያመጣ እስከሆነ ድረስ ከማንም ጋር ለመነጋገር ግድ የለኝም» የሚል ምላሽ 
ሰጥተዋል።</p>

<p class="align-center"><a href="/Gazettas/Reporter/info/Reporter.html">ከሪፖርተር ጥቅምት 9 ቀን 1998</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ሪፖርተር/ማውጫ/1998/ጥቅምት/09/ሪፖርተር1.090298.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
