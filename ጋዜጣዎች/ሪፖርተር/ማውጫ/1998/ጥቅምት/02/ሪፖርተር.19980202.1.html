<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>12 ሚኒስትሮች ተሾሙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">12 ሚኒስትሮች ተሾሙ </h2>


<p>በሦስተኛው የሕዝብ ተወካዮች ምርጫ መሠረት የተቋቋመው የኢፌዴሪ የሕዝብ ተወካዮች ምክር ቤት በመጀመሪያ መደበና ስብሰባው የሚኒስቴር መስሪያ ቤቶችን መዋቅር፣ የአዳዲስ ሚኒስትሮችን ሹመት፣ የቅንጅት ተመራጮችን ያለመታሰር መብት ማንሳት እንዲሁም ጊዜያዊ አስተዳደሩ አዲስ አበባን እንዲያስተዳድር በሚሉ ጉዳዮች ላይ ውሳኔ ሰጥቷል።</p>

<p>ቅንጅት ባስቀመጣቸው ቅድመ ሁኔታዎች እንደማይገደዱ የገለጹት ጠቅላይ ሚኒስትር መለልስ የፓርላማና የከተማዋን ተመራጮች ያለመታሠረ መብት እንዲነሳ እንዲሁም አዲስ አበባ ላልተወሰነ ጊዜ በጊዜያዊ አስተዳደሩ ስር እንድትቆይ ፓርላማው ወስኗል። ይህንን ውሳኔ ፓርላማው ሳያሳልፍ በፊት የኢትዮጵያ ዴሞክራሲያዊያን ኃይሎች ህብረት ተመራጮች ፓርላማውን ለቀው ወጥተዋል። ቅንጅት መንግስት ያሳለፈውን ውሳኔ ተከትሎ ስብሰባ ላይ ተቀምጧል፤ የአገሪቱ የፖለቲካ መስመር ባልተጠበቀ መንገድ ሊጓዝ ይችላል የሚል ስጋትም አይሏል።</p>

<p>ጠቅላይ ሚኒስትር መለስ ሚኒስትሮች የሾሙ ሲሆን የሚኒስትር ዴኤታዎችንም ስም ዝርዝር ለፓርላማው አሰምተዋል። ጠቅላይ ሚኒስትሩ የሾሙት የካቢኔ አባላት የብሔር ተዋፅኦን ማሟላቱ ሲገለፅ ከአማራ አምስት፣ ከኦሮሞ ስድስት፣ ከትግራይ ሁለት እንዲሁም ከሀዲያ፣ ከሲዳማ፣ ከሶማሌ፣ ከአፋር፣ ከከፊቾና ከስልጤ ብሔሮች አንዳንድ መመረጣቸውን ጠ/ሚኒስትር መለስ ገልጸዋል።</p>

<p>በሕዝብ ዘንድ በትምህርት ፓሊሲው የተነሳ ጥሩ ስም የሌላቸውና በዘንድሮው ምርጫ በአቶ ልደቱ አያሌው የተሸነፉት ወ/ሮ ገነት ዘውዴ ከሹመታቸው ሲነሱ በምርጫው በከፍተኛ ሁኔታ ኢህአዴግን ወክለው ሲንቀሳቀሱ የነበሩት የማስታወቂያ ሚኒስትር አቶ በረከት ስምኦን ከሚኒስትርነታቸው ተነስተዋል። የአቶ በረከት ከሚኒስትርነት ሥልጣናቸው መነሳት በኢህአዴግ የፓርቲ ፖለቲካ ከፍተኛ ሚና እንዲጫወቱ ታስቦ የተደረገ መሆኑ ገምቷል።ከነዚህም በተጨማሪ የኢህአዴግ ቁልፍ ሰዎች የሚባሉት የገቢዎች ሚኒስትር አቶ ጌታቸው በላይ፣ የፌዴራል ጉዳዮች ሚኒስትር አቶ አባይ ፀሐዬ የፍትህ ሚኒስትር ሀርቃ ሀሮዬ, ወ/ሮ ገነት ዘውዴ፣ ዶ/ር ከበደ ታደሰና አቶ በረከት ስምኦን ተነስተዋል። </p>

<p>ምክትል ጠ/ሚኒስትርና ገጠር ልማት ሚኒስቴር አቶ አዲሱ ለገሠ፣ አቅም ግንባታ ሚኒስቴር አቶ ግርማ ብሩ፣ ትራንስፖርትና መገናኛ ሚኒስቴር አቶ ጁነዲን ሳዶ፣ ሥራና ከተማ ልማት ሚኒስቴር ዶ/ር ካሡ ኢላላ፣ የገንዘብና ኢኮኖሚ ልማት አቶ ሶፊያን አሕመድ፣ ገቢዎች ሚኒስቴር አቶ መላኩ ፈንታ፣ ፌዴራል ጉዳዮች አቶ ሲራጅ ፈርጊሣ፣ ጤና ጥበቃ ሚኒስቴር ዶ/ር ቴዎድሮስ አድሃኖም፣ ፍትህ ሚኒስቴር አቶ አሠፋ ከሲቶ፣ መከላከያ ሚኒስቴር አቶ ኩማ ደመቅሳ፣ ውጭ ጉዳይ ሚኒስቴር አቶ ስዩም መስፍን፣ ማስታወቂያ ሚኒስቴር አቶ ብርሃኑ ሃይሉ፣ ውሃ ሃብት ሚኒስቴር አቶ አስፋው ዴንጋሞ፣ ወጣቶችና ስፖርት ሚኒስቴር ወ/ሮ አስቴር ማሞ፣ ሴቶች ጉዳይ ሚኒስቴር ወ/ሮ ሂሩት ዴሌቦ፣ ባህልና ቱሪዝም አቶ መሃመድ ድሪር፣ ማዕድን ሚኒስቴር አቶ አለማየሁ ተገኑ፣ ሠራተኛና ማኅበራዊ ጉዳይ አቶ ሀሠን አብደላ፣ ትምህርት ሚኒስቴር ዶ/ር ስንታየሁ ወ/ሚካኤል በመሆን ተሹመዋል።</p>

<p>በተያያዘ ዜና በአዲሱ የሚኒስትሮች መ/ቤቶች አወቃቀር የመሰረተ ልማት ሚኒስቴር የፈረሰ ሲሆን በስሩ የነበሩ የተለያዩ መ/ቤቶችም አዲስ በተዋቀሩት የሥርና ከተማ ልማት ሚኒስቴር፣በትራንስፖርትና መገናኛ ሚኒስቴር እና በሌሎች አካላት ስር ተካተዋል።</p>

<p>የትራንስፖርትና መገናኛ ሚኒስቴር፣ የሥርና ከተማ ልማት ሚኒስቴር፣ የባህልና ቱሪዝም ሚኒስቴር በአዲስ መልክ ከተዋቀሩ ሚኒስቴር መ/ቤቶች ይጠቀሳሉ።</p>

<p>በአዲሱ ካቢኔ በድጋሚ ከተመረጡት ውስጥ አቶ ሥዩም መስፍንና አቶ ሃሰን አብደላለሶስተኛ ጊዜ ሲመረጡ አቶ ግርማ ብሩ፣ አቶ ሲፊያን አሕመድ፣ አቶ አዲሱ ለገሠ እና አቶ ተፈራ ዋልዋ ለሁለተኛ ጊዜበያዙት ቦታ እንዲቀጥሉ ተሹመዋል፡፤ ዶ/ር ካሱ ኢላላ ይዘውት ከነበረው ሰፊ የሚኒስቴሩ ቦታ ተነስተው በሥርና ከተማ ልማት ሚኒስቴር ተሹመዋል።</p>

<p>የማስታወቂያ ሚኒስትር በረከት ስምኦን፣ የትምህርት ሚኒስትሯ ወ/ሮ ገነት ዘውዴ፣ የፌዴራል ጉዳዮች ሚኒስተር አቶ አባይ ፀሀዬ፣ የገቢዎች ሚኒስትር አቶ ጌታቸው በላይ፣ የፍትህ ሚኒስትሩ አቶ ሀርቃ ሀሮዬ፣ የጤና ጥበቃ ሚኒስትር የነበሩት ዶ/ር ከበደ ታደሰ በካቢኔ ሹመት ውስጥ አልተካተቱም።</p>

<p>አቶ ሽፈራው ጃርሶ በም/ቤቱ የኢህአዴግ ተወካይ እና በዚህ ሀላፊነታቸው የሚኒስትሮች ም/ቤት አባል ሆነዋል፤፡</p>

<p>በሚኒስትር መ/ቤቶች አደረጃጀት ላይ በተሰጠ አስተያየት የፌዴራል ጉዳዮች ሚኒስትር እና የመከላከያ ሚኒስቴር ሚና ግልፅ አይደለም፤፡ የክሎች ስልጣን ይፋጋል፤ የመከላከያ ሚኒስትር ለውጭ ጠላት እንጂ ለአገር ውስጥ ጉድያ በፀጥታ ማስከበር የሚውለልው ፖሊስ ነው መሥራት ያለበት ተብሏል። የሞግዚት አስተዳደር አያስፈልግም የሚል አስተያየት ተሰጥቷል።</p>

<p>በተያያዘ ዜና የንግድና ኢንዱስትሪ ሚኒስቴር የነበረው ፕሬሶችን የመመዝገብ ሥልጣን የመንግስት አስፈፃሚ አካላትን ሥልጣንና ተግባር ለመወሰን በወጣውና ትናንት በፀደቀው አዋጅ ለማስታወቂያ ሚኒስቴር ተሰጠ። የንግድ ዓላማ የሌላቸው ፕሬሶችም የማስታወቂያ ሚኒስቴር ፈቃድ ማግኘት አለባቸው ተብሎ ተደንግጓል። በ1985 ዓ.ም በወጣው የፕሬስ አዋጅ መሰረት በወቅቱ ለማስታወቂያ ሚኒስቴር ተሰጥቶ የነበረው የፕሬስ ስራዎችን የመመዝገብና ፈቃድ የመስጠት ሥልታን በንግድ ምዝገባን ፈቃድ አዋጅ ቁትር 7/1989 ለንግድና ኢንዱስትሪ ሚኒስቴር የተሰጠው በ1989 ዓ.ም ነው።</p>

<p>በ1989 ዓ.ም የወጣና እስከ አሁንም ድረስ በስራ ላይ ያለው የንግድ ምዝገባና ፈቃድ አዋጅ ይህንን የፕሬስ ስራ ፈቃድ ከማስታወቂያ ሚኒስቴር እጅ ያወጣው እስካሁን በተለያዩ መ/ቤቶች በተበታተነ ሁኔታ ሲከናወን የነበረውን የንግድ ሥራ ፈቃድ የመስጠት ተግባር ለአፈጻጸም በሚያመችና በተጠቀለ መልክ በንግድና ኢንዱስትሪ ሚ/ር መከናወን እንዳለበት ስለታመነበት መሆኒኡን የአዋጁ መግቢያ ይገልጻል፤፡</p>

<p>በሌላ በኩል ደግሞ የንግዱ ዓላማ ሳይኖራቸውና በንግድ ሥራ ላይ ሳይሰማሩ ከተመዘገቡቤት፣ ሌላ ዘርፍ ወይም ከተቋቋመበት ህግ ምክንያት የፕሬስ ስራ መስራት የሚያስፈልጋቸውን ድርጅቶች እና በፕሬሱ አዋጅ ቁጥር 34/85 ድንጋጌ መሰረት ለፕሬስ ስራ እንደተመዘገቡ የሚቆጠሩ እና በዚህም መሰረት ይሰሩ የነበሩ ሁሉ በአዲሱ የማስታወቂያ ሚኒስቴር ሥልታን መሰረት ከሚኒስቴሩ ፈቃደይ ሚያስፈልጋቸው መሆኑ ተደንግጓል፤፡</p>

<p>ባለፈው እሁድ ባወጣነው ዜና የሚኒስቴር መ/ቤቶችን ዳግም መዋቀር አስመልክቶ በቀረበው ዘገባ ይፈርሳል የተባለው የአቅም ግንባታ ሚኒስቴር ሳይሆን የመሠረተ ልማት ሚኒስቴር በመሆፕኑ በዚሁ ታርሞ እንዲነበብ እንጠይቃለን።</p>

<p class="align-center"><a href="/Gazettas/Reporter/info/Reporter.html">ከሪፖርተር ጥቅምት 2 ቀን 1998</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ሪፖርተር/ማውጫ/1998/ጥቅምት/02/ሪፖርተር1.020298.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
