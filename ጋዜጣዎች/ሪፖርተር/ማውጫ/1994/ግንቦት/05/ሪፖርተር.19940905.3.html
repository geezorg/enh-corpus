<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ስልጠናው ላይ ችግር ስለነበር በለንደኑ ማራቶን ውጤት አይጠበቅም ነበር</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ስልጠናው ላይ ችግር ስለነበር በለንደኑ ማራቶን ውጤት አይጠበቅም ነበር</h2>


<p>የለንደኑ ማራቶን ሊካሄድ የአንድ ሳምንት ጊዜ ሲቀረው በኢትዮጵያ አትሌቶች ስልጠና ላይ የቴክኒክ ችግር ውጤት እንደማይመዘገብ ይታወቅ እንደነበር አትሌቲክስ ፌዴሬሽን ገለፀ።</p>

<p>ውድድሩ ሊካሄድ አንድ ሳምንት በቀረበት ወቅት የማስተካከያ እርምጃ ለመውሰድ ስለማይቻል የሚሆነውን ለማየት እንደተመረጠ ከፌዴሬሽኑ የቴክኒክ ክፍል ኃላፊ ገለጻ ለመረዳት ተችሏል።</p>

<p>የፌዴሬሽኑ የቴክኒክ ክፍል ኃላፊ የሆኑት አቶ እንዳልክ ቀለመወርቅ እንደሚሉት ከሆነ በተፈጠረው የቴክኒክ ስህተት ተጠያቂም ጠያቂም የለም። ስራው የተሰራው በህብረት ነበር። ችግሩ የታወቀው ውድድሩ ሊካሄድ የአንድ ሳምንት ዕድሜ ሲቀረው ነው። በዚህን አጭር ጊዜ ለማስተካከል ማሰብ ችግሩን ይበልጥ ማባባስ በመሆኑና በስራው የተሳተፉት በሙሉ ስህተታቸውን አምነው ለወደፊት ትምህርት ይሆን ዘንድ ማክሰኞ ግንቦት 6 ቀን 1994 ዓ.ም ጋዜጠኞችና የሚመለከታቸው ክፍሎች ባሉበት ግልጽ ውይይት ለማድረግ እቅድ ተይዟል ብለዋል።</p>

<p>ለውድድሩ ትኩረት በመስጠት ጥሩ ልምምድ ተሰርቶ ነበር። አትሌቶች ጥፋት የለባቸውም። በዝግጅት ወቅት በአዲስ አበባ አየር 2-03 በመሮጥ ያስመዘግቡ የነበረውን ሰዓት ስንመለከት ለንደን ላይ ሰዓት እንደሚያሻሽሉ እናውቅ ነበር። በተፈጠረው አነስተኛ የቴክኒክ ስህተት ያሰብነው አልተሳካም። በአጠቃላይ በሚደረገው ግምገማ ስህተቱን ለማረም ይቻል ዘንድ በሰንዳፋው ውይይት ላይ በርካታ ጠቃሚ ነገሮች እንደሚነሱ ሙሉ እምነት እንዳላቸው የሚገልጹት አቶ እንዳልክ የተፈጠረው ስህተት ለአቴንስኦሎምፒክ ዝግጅት እንደሚረዳቸው አክለው ገልፀዋል።</p>

<p>ጠንካራ ስራ ተሰርቶ ነበር የሚሉት የቴክኒክ ኃላፊው አዲስ አበባ እያንዳንዱን አምስት ኪሎ ሜትር በአስራ አራት ደቂቃ ይሮጡ የነበሩት ኢትዮጵያውያ አትሌቶች ለንደን አስር አምስት ደቂቃ ፈጅቶባቸውል። ስህተታችንን ያወቅነው በተጣበበ ጊዜ ባይሆን ኖሮ ይስተካከል ነበር ሲሉ ለወደፊቱ ጥንቃቄ እንደሚወስዱ ጠቁመዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ግንቦት 5 ቀን 1994</a></p>

</body>
</html>	














