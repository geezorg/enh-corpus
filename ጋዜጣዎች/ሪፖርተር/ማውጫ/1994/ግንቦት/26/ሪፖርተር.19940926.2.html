<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የመንግሥት መገናኛ ብዙሃን የኤዲቶሪያል ፖሊሲያቸውን አቀረቡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የመንግሥት መገናኛ ብዙሃን የኤዲቶሪያል ፖሊሲያቸውን አቀረቡ</h1>


<p>የመንግሥት መገናኛ ብዙሃን የኢዴቶሪያል ፖሊሲዎቻቸውን ለማስታወቂያ ሚኒስትሩ አቀረቡ። አሰራሩ መገናኛ ብዙሃኑ ራሳቸውን የቻሉ መሆናቸውንና ተጠሪነታቸውም በፓርላማ መሆኑን ይፃረራል ተብሏል።</p>

<p>የኢትዮጵያ ፕሬስ ድርጅት፣ የኢትዮጵያ ሬዲዮና፣ የኢትዮጵያ ቴሌቪዥን እና የኢትዮጵያ ዜና አገልግሎት (ኢዜአ) የኤዲቶሪያል ፖሊሲያቸውን ቀርፀው ያቀረቡት የማስታወቂያ ሚኒስትሩ ክብር አቶ በረከት ስምዖን በመሩት ስብሰባ ላይ ነው።</p>

<p>ከየመገናኛ ብዙሃኑ የተውጣጡ ከአዘጋጅ ደረጃ በላይ ያላቸው ባለሙያዎች በተገኙበት በዚህ ስብሰባ የየድርጅቶቹ ፖሊሲ ቀርቧል። አቶ በረከት ስምኦን የሚመሩት ይኸው ስብሰባ የየድርጅቶቹ ፖሊሲ ቀርቧል። አቶ በረከት ስምኦን የሚመሩት ይኸው ስብሰባ በየራሳቸው ባቀረቡት የየድርጅቱ የኤዲቶሪያል ፖሊሲ ላይ ሰፊ ውይይት አድርጓል። ከውይይቱ በተገኘው ሃሳብም የፕሬስ፣ የኢዜአ እና የሬዲዮ ኃላፊዎች ያቀረቡት የኤዲቶሪያልፖሊሲ በአስተያየት ዳብሮ ማረሚያ ተሰጥቶበት እንዲፀድቅ ተደርጓል። የኢትዮጵያ ቴሌቪዥን ከቢቢሲ ተርጉሜ አቀረብኩት ያለው የኤዲቶሪያል ፖሊሲ ግን ያልተሟላ፣ ሃሳቡን ያልጨበጠና የትርጉም ግድፈት ያለበት ተብሎ በተሰብሳቢዎቹ ተተችቶ ውድቅ ሆኗል። አቶ በረከትም ኃላፊዎቹ ከባለሙያው ጋር እንዲማከሩ ወይም የሌሎችን መገናኛ ብዙሃን ፖሊሲዎችን እንዲመለከቱ ነግረው መልሰውታል።</p>

<p>አንዳንድ ተሰብሳቢዎች የማስታወቂያ ሚኒስትሩ የመሩትን ይህን ስብሰባ ለሙያ ቅድሚያ የሰጠ፣ በኢህአዴግ ዘመን ለመጀመሪያ ጊዜ ሊባል የሚችል አመራር የተሰጠበት ሲሉ አሞግሰውታል። ከነዚህም ውስጥ የየሚዲያዎቹ ኃላፊነት ተጠሪነት ለዋና አዘጋጆች እንዲሆንና ሥራ አስኪያጆች ዝግጅቶችን በመምራት እንዳያውኩ አመራር ተሰጥቱዋል። በዚህ መሰረት የኤዲቶሪያል ኮንፈረንስ ስብሰባ ከመምራት ጀምሮ ሃላፊነቱ የዋና አዘጋጁ እንዲሆን ተደርጓል። እስካሁን ባለው አሰራር ሥራ አስኪያጆች ከጀርባ ሆነው በትዕዛዝ ሲያሰሩ እንደነበርና ለዚሁም የፕሬስ መምሪያ ሃላፊ አዘው ው ዋና አዘጋጁ ሳያውቅ በአዲስ ዘመን የታተመው ፅሑፍ እንደምሳሌ ተጠቅሷል። በመምሪያ ሃላፊው ትዕዛዝ የታተመው ፅሑፍ ክስ በማስነሳቱ ዋና አዘጋጁ ባላየው ፅሑፍ ፍርድ ቤት ለመቅረብ መገደዱም በስብሰባው ላይ ተወስነዋል።</p>

<p>ከሳምንት በላይ የዘለቀው ይኸው ስብሰባ በዋና አዘጋጆች በአዘጋጅና በሪፖርተሮች መካከል ያለውን ግንኙነት ሙያዊ አሰራር እንዲኖረው አመራር ሰጥቱዋል።</p>

<p>በሌላ በኩል በማስታወቂያ ሚኒስትሩ የኤዲቶሪያል ፖሊሲ ለመገምገምና ለመወሰን አለመቻላቸውን በመጥቀስ የመገናኛ ብዙሃኑ ራሳቸውን የመቻል መብት የሚፃረር ነው ሲሉ የሕግ ባለሙያዎች ተችተዋል። የማስታወቂያ ሚኒስቴር የፓርላማውን ድርሻ ወስዶ የኤዴቶሪያል ፖሊሲ ለማፅደቅ ወሳኝ መሆኑ ሕገወጥ ድርጊት ነውም ብለዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ግንቦት 26 ቀን 1994</a></p>

</body>
</html>	














