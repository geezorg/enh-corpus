<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኤርትራው ፕሬዚዳንት ለድንበር አካላይ ኮሚሽን ጥያቄ አቀረቡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኤርትራው ፕሬዚዳንት ለድንበር አካላይ ኮሚሽን ጥያቄ አቀረቡ</h2>


<p>ፕሬዚዳንት ኢሳያስ አፈወርቂ የኢትዮ ኤርትራ የድንበር አካላይ ኮሚሽን የሰጠው ውሳኔ የመጨረሻና አስገዳጅ ስለመሆኑ ወይም ስላለመሆኑ፣ ተቃውሞ ሊቀርብበት ወይም ክለሳና እርምት ሊደረግበት ስለመቻሉ ለኮሚሽኑ ጥያቄ አቀረቡ።</p>

<p>ፕሬዚዳንት ኢሳያስ አፈወርቂ የኢትዮ ኤርትራ ድንበር አካላይ ኮሚሽን የሰጠው ውሳኔ የመጨረሻና አስገዳጅ አይደለምን? ወይስ በሁለቱ ወገኖችም ሆነ ወይም በሌላ ለተቃውሞ፣ ለክለሳ እና ለእርምት የተጋለጠ ነው? ሲሉ ጠይቀዋል። ኮሚሽኑ በሰጠው ውሳኔ መሰረት ድንበር የማካለሉን ስራ ለማካሄድ በሚዘጋጅበት በአሁኑ ወቅት እነዚህ ጉዳዮች በእርግጠኝነት ላይ በተመሰረተ አሰራር የመጨረሻ እልባት ማግኘት አለባቸው ያሏቸውን ጥያቄዎች አቅርበዋል።</p>

<p>ፕሬዚዳንት ኢሳያስ በድንበር ኮሚሽኑ ፕሬዚዳንት በፕሮፌሰር ስር ኤሊሁ ላውተርፓሽት አድራሻ በፃፉት የሰኔ 11 ቀን 1994 ዓ.ም ደብዳቤያቸው ውሳኔውን በከፍተኛ ጥንቃቄ መመርመራቸውን፣ በውሳኔው የተካተቱትን መንደርደሪያዎችና ድምዳሜዎች ማጤናቸውን ገልጸው ይህ ሁሉ ሆኖ ግን የኮሚሽኑን ውሳኔ መጀመሪያ ሲያነቡ አእምሮዋቸው ውስጥ የተነሱትን ጥያቄዎች ለአንዴና ለመጨረሻ ጊዜ መመለስ አለመቻላቸውን አስፍረዋል። ኤርትራማብራሪያ አስፈልጓታል ያሏቸውን አራት ጥያቄዎችም ለኮሚሽኑ አቅርበዋል።</p>

<p>አቶ ኢሳያስ ኮሚሽኑን ያቋቋመው የአልጀርሱ ስምምነት የድንበር ውዝግቡ በቅኝ ግዛት ውሎችና ተፈፃሚነት ባላቸው አለማቀፋዊ ህጐች መሰረት እንደሚወሰን መደንገጉን አስታውሰው፣ የኮሚሽኑ የሚያዚያ 5 ውሳኔ ከዚህ መመዘኛ ጋር የሚስማማ ነው ብሎ በትክክል ማለት ይቻላልን? ሲሉም ጠይቀዋል። አቶ ኢሳያስ በሁለተኛ ደረጃ ኮሚሽኑን የጠየቁትም፣ ኤርትራ፣ በኮሚሽኑ ፊት በተካሄደው የክርክር ሂደት ምስጢር የመጠበቅ አስፈላጊነትን፣ ከአንድ ተከራካሪ ወገን ጋር ለብቻ መገናኘትን የሚከለክለውን አሰራር፣ በተሰማው ማስረጃ ላይ እና መዝገብ በጨበጠው መረጃ ላይ ብቻ ውሳኔ መስጠትን ጨምሮ እጅግ የላቀና ከፍተኛ የሆነ ስነስርዓታዊ ጨዋነት የተከተለ ነበር ብላ መተማመኛ ልታገኝ ትችላለችን? በማለት ነው።</p>

<p>አቶ ኢሳያስ ለኮሚሽኑ ያቀረቡት ሌላው ጥያቄ የኮሚሽኑን ስራና ምክክር ከፖለቲካዊ ተፅዕኖ ለመመከት እና እንዲህ ያሉ ተገቢነት የሌላቸው ውጪ ህጋዊ ግምቶች በኮሚሽኑ ስራ ውስጥ ሰርገው አለመግባታቸውን ለማረጋገጥ ተገቢና ውጤታማ የሆኑ ጥንቃቄዎች ተወስደዋልን? የሚል ነው።</p>

<p>አራተኛውና ከሁሉም በላይ ፋይዳ ያለው ያሉት የአቶ ኢሳያስ ጥያቄ ከኮሚሽኑ ውሳኔ እውን የመጨረሻና አስገዳጅነት ያለው ነውን? በማለት ይጀምሩና ይህ በውሳኔው ውስጥ የሰፈሩትን እንደ ኮኦርዲኔትስ ያሉትን ዝርዝር ጉዳዮች እንደማያካተቱ ይገልፃሉ።የኮሚሽኑ ውሳኔ የተመለከቱትን ኮኦርዲኔቶችና ሌሎችም የመጨረሻና አስገዳጅነት ያላቸው ወይስ ለተከራካሪ ወይም ተከራካሪ ላልሆኑ ወገኖች ተቃውሞ፣ ክለሳና "እርምት" የተጋለጡ ናቸው በማለት የሚጠይቁት አቶ ኢሳያስ በኮሚሽኑ ውሳኔ መሰረት የድንበር ማካለሉን ስራ ለመጀመር አገራቸው በዝግጅት ላይ ባለችበት ወቅት እነዚህ ጉዳዮች ለአንዴና ለመጨረሻ ጊዜ በእርግጠኝነትና ከእምነት ጋርመቆረጥና እልባት ማግኘት ያላባቸው መሆኑን ገልጸዋል። ከኮሚሽኑ የጻፉትን ደብዳቤም በተለመደ መደምደሚያ፣ ለኮሚሽኑ ፕሬዚዳንት ያላቸውን ከፍተኛ ግምት በመግለጽ ቋጭተውታል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሰኔ 17 ቀን 1994</a></p>

</body>
</html>	














