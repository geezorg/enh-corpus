<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያ ለአሜሪካ የአየር ክልልና የጦር ሰፈሯን ፈቀደች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢትዮጵያ ለአሜሪካ የአየር ክልልና የጦር ሰፈሯን ፈቀደች</h1>


<p>ኢትዮጵያ በአሜሪካ ለሚመራው ዓለም አቀፍ የጸረ ሽብርተኝነት ዘመቻ የጦር ሰፈር ለመስጠት፣ በአየር ክልሏ በረራዎችንና የቅኝት ሥራዎችን ለማካሄድ መስማማቱዋን የአሜሪካ መከላከያ ሚኒስቴሩ አስታወቀ።</p>

<p>የመከላከያ ሚኒስትሩ ግንቦት 30 ቀን ይፋ ባደረገው መረጃ በርካታ አገሮች በግልጽና በስውር ለጸረ ሽብርተኝነት ዘመቻው የወታደር፣ የገንዘብና የቁሳቁስ እርዳታ መስጠታቸውን ገልጿል። ብዙዎቹ አገሮች በይፋ ያደረጉትን ርዳታና የተደረጉ ስምምነቶችን በዝርዝር ያቀረበው ይህ መረጃእንደጠቀመው ኢትዮጵያ በአፍጋኒስታን ለተካሄደው ዘመቻ (ኦፐራቲኦን ኤንዱሪንግ ፍረአዶም) ማናቸውንም እገዛ በተጠየቀች ጊዜ ሁሉ እንደምትሰጥ ስምምነቱዋን ገልጻለች። በቀጣይነት ለሚካሄዱ ዓለምአቀፍ የፀረ ሽብርተኝነት እንቅስቃሴዎችም ወታደራዊ የጦር ሰፈር ለመስጠት፣ በአየር ክልሏን በረራዎችና የቅኝት ሥራዎች ክፍት ለማድረግ ተስማምታለች። ከዚህም በላይ ባለፈው ወር የዓለም አቀፍ ጸረ ሽብርተኝነት ዘመቻዎችን ወደሚያስተባብረውና ወደመራው ማዕከላዊ ዕዝ ተወካዩቿን ልካለች።</p>

<p>ሚኒስቴሩ በሰጡት መረጃ መሠረት ኤርትራ እስከአሁን ድረስ ሁለት ተወካዮቿን ወደ ማዕከላዊ ዕዙ ከመላኳ በቀር የፈቀደችው ነገር የለም። በተያያዘ ጅቡቲ በአየር ክልሏ ለማለፍና ለማረፍ፣ የባህር በሯን ለመጠቀም፣ የጦር ሰፈር ለማቋቋምና ለባህር ላይ እንቅስቃሴዎች እገዛ ለመስጠት ስምምነት መፈራረሟና ለባህር ላይ እንቅስቃሴ እገዛ ለመስጠት ስምምነት መፈራረሟ በዘገባው ተጠቅሷል። በሚያስፈልግ ጊዜ ጥቅም ላይ የሚውል የሕክምና ቁሳቁስ ለማስቀመጥ የተሰማማችው ጅቡቲ ይህ መረጃ እስከወጣበትጊዜ ድረስ ወደማዕከላዊ ዕዝ የምትልካቸውን ተወካዮች በማዘጋጀት ላይ መሆኗ ተገልጿል።</p>

<p>ከአሸባሪዎች መረብ ጋር በተያያዘ ተደጋግሞ ስሟ ሲጠራ የነበረችው ሶማሊያና ሱዳን ያደረጉት ትብብር ወይም ስምምነት ስለመኖሩ በዘገባው የተጠቀሰ ነገር የለም። ኢትዮጵያ ከአሸባሪዎች ጋር ግንኙነት አለው ብላ የምትከሰው የሶማሊያ የሽግግር መንግሥት ቢያንስ መረጃ በመስጠት የጸረሽብርተኝነት እንቅስቃሴው ለመርካት መዘጋጀቱ ወይም መስማማቱ አለመጠቀሱ በተዘዋዋሪ የኢትዮጵያን ክስ የሚያረጋግጥ ተደርጎ ሊወሰድ እንደሚችል አስተያየት ሰጪዎች ተናግረዋል። የመስከረም አንዱን ጥቃት ቀድመውካወገዙት አገሮች አንዷ የነበረችው ሱዳን በዘገባው ያለመካተቱዋም ጥያቄ የሚያስነሳ ሊሆን እንደሚችል እነዚሁ አስተያየት ሰጪዎች ጠቁመዋል።</p>

<p>ኬንያ በአፍጋኒስታን ለተካሄደው ዘመቻ ተከታታይ ድጋፍ የሰጠች ሲሆን የአየር ክልሏን መፍቀድ፣ ለባህር ላይ እንቅስቃሴዎች የጦር ሰፈር ከመስጥት ጀምሮ ግዛቱዋን ክፍት በማድረግ መተባበሯ በዘገባው ተጠቁሟል።በያዝነው ወር ተወካዮቿን ወደ ዕዙ ትልካለች።</p>

<p>ግብጽ ለአሜሪካና ለአጋሮቿ ሁሉ የአየር ክልሏን የፈቀደች ሲሆን ከህዳር ወር ጀምሮ ሦስት ተወካዮቿ በማዕከላዊው ዕዝ ይገኛሉ። ይፋ በሆነውዘገባ ላይ የተጠቀሱት አምስት የአፍሪካ አገሮች ማለትም ኢትዮጵያ፣ ኤርትራ፣ ጅቡቲ ኬንያና ግብጽ ብቻ ናቸው።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሰኔ 10 ቀን 1994</a></p>

</body>
</html>	














