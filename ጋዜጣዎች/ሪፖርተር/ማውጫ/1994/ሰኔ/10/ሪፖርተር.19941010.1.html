<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአሰብ ወደብ እየታደሰ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የአሰብ ወደብ እየታደሰ ነው</h1>


<p>የኢትዮ ኤርትራ ጦርነት ከተጀመረበት ጊዜ አንስቶ አገልግሎቱን አቁሞ የነበረው የአሰብ ወደብ ከውጭ ድርጅቶች ጋር በመተባበር እንደአዲስ እየታደሰና እየተጠናከረ መሆኑን ኤርትራ የሚገኙ ምንጮቻችን ገለፁ።</p>

<p>የአሰብ ወደብ ከውጭ በተገኘ የ57 ሚሊዮን ዶላር እርዳታና ብድር እየታደሰ መሆኑ ከመታወቁ በተጨማሪ የአሜሪካና የደች ኩባንያዎች ወደቡን ማሳደስ ብቻ ሳይሆን የማስተዳደሩንም ስራ ለመውሰድ ከኤርትራ መንግስትጋር እየተነጋገሩ እንደሚገኝ ለማወቅ ሲቻል ይኸው ወደቡን የማስተዳደርስምምነትም በቅርቡ ይፈረማል ተብሎ ይጠበቃል።</p>

<p>የወደቡን እድሳትና ስምምነቱን አስመልክተው የሻዕቢያ ተቃዋሚዎች ጉዳዩ ለሚመለከታቸው የደች ኩባንያዎች ፀረ ዲሞክራሲና ፀረ ፍትህ የሆነ ሃይልን እያጠናከራችሁ ነው፤ ኤርትራዊያን በሚታሰሩበትና በሚሰቃዩበት አገር ይህን ማድረግ ፍትሀዊ አይደለም በማለት ተቃውሟቸውን ቢገልፁም ኩባንያዎቹ ይህንን የምናደርገው ለኤርትራ ህዝብ ጥቅም እንጂ ሌላ ዓላማ ኖሮን አይደለም የሚል መልስ ሰጥተዋቸዋል።</p>

<p>በምንጮቻችን ገለፃ መሠረት የአሰብን ወደብ የማደሱ ስራ ኢትዮጵያ ወደ ኖርማላይዜሽን (ግንኙነታቸውን ቀድሞ ወደነበረበት መመለስ) እንድትገባ ከሚደረገው ግፊት ጋር የተያያዘ ቢሆንም ከዚህ በተጨማሪ አሜሪካና የአውሮፓ አገሮች ሽብርተኝነትን ለመዋጋት ከሚለው ስትራቴዲያቸው ጋር ኤርትራን መጠቀም ስለፈለጉ ነው የሚል ግንዛቤም አለ።</p>

<p>ይህ በእንዲህ እንዳለ ከሰሞኑ በአሜሪካ የሚገኙ አንዳንድ ጋዜጦች ኢራቅን ለመምታት ኤርትራ ግንባር ቀደም ወዳጅና አገር ነች የሚል ግምገማበሰፊው እያሰፈሩ እንደሚገኝ ታውቋል።</p>

<p>ባለፈው ሳምንት የአሜሪካን ጥቅም ለማስከበርና ብሎም ጥቅሟን ሊያስጠብቁ የሚችሉ አስተሳሰቦች የሚሰራጩበት ጦውንሃልል.ቾም የተባለ የመረጃ መረብ ላይ ጆኤል ማውብሬይ የተባለ ፀሐፊ ኢራቅን ለመምታት ኤርትራ የአሜሪካ ግንባር ቀደም ወዳጅ ነች የሚል ሰፊ ሀተታ ማስፈሩን ለማወቅ ተችሏል።</p>

<p>እንደ ማውብሬይ ሀተታ የአሜሪካ ልዩ ሀይል የኤርትራን ወታደሮች በማሰልጠን ላይ እንደሚገኝና የባህር ሀይል የጋራ ልምምድም እንደሚያደርጉ ጠቅሶ ይኼው የጠበቀ ግንኙነት በአካባቢው የአሜሪካን የበላይነት ከፍ ሊያደርገው እንደሚችል ጠቅሷል። ማውብሬይ በፅሁፋ የአሜሪካ ጦር ሀይልኢታማዦር ሹም ጄኔራል ቶሚ ፍራንክስ በቅርቡ እንኳን ኤርትራን በተደጋጋሚ እንደጐበኙና የዚሁ ጉብኝታቸው አንዱና ዋነኛው ዓላማ የሆነውን በኤርትራ የጦር ሰፈር የማግኘት ጉዳይ ከኤርትራ ባለሥልጣናት ጋር እንደተወያዩበት የአሜሪካን ድምፅንና አንዳንድ የውጭ ህትመቶችን ዋቢ በማድረግ ጠቅሶ አስፍሯል። ማውብሬይ በፅሁፉ እንዳመለከተው አሜሪካ በኤርትራ ለሚኖራት የጦር ሰፈር በተለይም በምፅዋ ዘመናዊ የአየር ማረፊያ ለመስራት አስፈላጊው መሰረተ ልማት እንደተጠናቀቀ ጠቅሶ ከወታደራዊው እንቅስቃሴ በተጨማሪም በምፅዋ ለመስፈር ሌሎች በርካታ ጥሩ ጐኖችና ምክንያቶች አሉ የሚለው ማውብሬይ ይኸንኑ በጽሑፍ ሲያብራራ "ኤርትራ የተረጋጋች ነች፤ አሜሪካንን ደጋፊ ነች፤ እስትራቴጂካዊ አቀማመጥም ያላት ነች፤ በተጨማሪም ከእኛ ጋር ለመስራት ፍቃደኛ ነች" በማለት የአሜሪካ አለማቀፍ ግንኙነት ኮሚቴ ከፍተኛ ባለስልጣን የተናገሩትን በመጥቀስ አስፍሮታል።</p>

<p>እንደ ማውብሬይ እምነት ኤርትራ በተደጋጋሚ በአሸባሪዎች የተጠቃች ሀገር መሆኑዋንም በጽሑፉ ጠቅሷል። በተለይም በሱዳን መንግስት ይደገፋሉ የሚላቸውንና በአገሪቱ በመንቀሳቀስ ላይ የሚገኙትን የኤርትራ እስላማዊ ጅሃድ እና የኤርትራ መድህን እስላማዊ ጦር የሚባሉት ሀይሎች በኤርትራ ሽብርተኝነትን በማራመድ የሚፈረጁ ናቸው የሚለው ፀሐፊው ኤርትራ በሽብርተኝነት ላይ ያላትን ልምምድ በምሳሌ ሲገልፅም ኤርትራ በክልሉ በግልፅ እሥራኤልን በመደገፍ የምትታወቅ አገር ነች ብሏል። ማውብሬይ ይኸው የኤርትራ አቋም ከአረብ ሊግ በተደጋጋሚ ሊጉን እንድትቀላቀል ለዓመታት ለሚቀርብላት ጥያቄ መንስኤ ሆኗል በማለትም ፅሁፉን አጠቃሏል።</p>


<p class="align-center"><a href="/Gazettas/Reporter/info/Reporter.sera.html">ከሪፖርትር ሰኔ 10 ቀን 1994</a></p>

</body>
</html>	














