<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢሳያስ አጎራባች ሃገሮችን ኢትዮጵያ እየወረረች አስቸግራለች ሲሉ ወነጀሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢሳያስ አጎራባች ሃገሮችን ኢትዮጵያ እየወረረች አስቸግራለች ሲሉ ወነጀሉ</h2>


<p>ፕሬዚዳንት ኢሳያስ አፈወርቂ ማክሰኞ ረቡዕና ሐሙስ በተከታታይ ከኳታሩ የአልጀዚራ ቴሌቪዥን ጋር ባደረጉት ቃለምልልስ ኢትዮጵያ አጎራባች ሃገሮችን እየወረረች ናት ሲሉ ወነጀሉ።</p>

<p>ፕሬዚዳንት ኢሳያስ ሳይላ ሼይብ የተባለች የአልጀዚራ ጋዜጠኛ ለምን ከአጎራባች ሀገሮች ጋር እንደሚጋጩ ላቀረበችላቸው ጥያቄ ሲመልሱ እኛ እንደዚህ አይነት ችግር ከጎረቤት ጋር አልፈጠርንም የተፈጠሩትንም ችግሮች በሰላም ፈተናቸዋል። ይልቁንስ ኢትዮጵያ ናት አጎራባች ሀገሮችን እየወረረች የምታስቸግረው ብለዋል። ኢትዮጵያ ኤርትራንና፣ ሱምሳሊይና ወራለች፤ ከሱዳን ጋር ተጋጭታለች፤ ከኬንያ ጋር ተጣልታለች በማለት ኢትዮጵያን ወንጅለዋል።</p>

<p>ኢትዮጵያ ወዳጃችሁና ከጠቅላይ ሚኒስትር መለስ ጋርም ወዳጅ ሆናችሁ እያለ ባድመን ለመያዝ ለምን ወረራችሁ? ተብለው ለተጠየቁትም በመጀመሪያ ደረጃ ጉዳዩ የባድመና የድንበር ጥያቄ ሳይሆን የኢትዮጵያ መንግስት ኤርትራን የወረረው ሻዕቢያን ከሥልጣን አውርዶ የስሩን መንግስት አቋቁሞ ኤርትራን ለመቆጣጠር ስለፈለገ ነው ሲሉ መልሰዋል። ፕሬዚዳንት ኢሳይያስ እንዳሉት ወረራውን የፈፀመው የኢትዮጵያ መንግሥት ነው።</p>

<p>በውስጥ ያሉት ተቃዋሚ ሃይሎችና ጋዜጠኞች ለምን እንዳሰሩ ሲናገሩም የኢትዮጵያ እጅ አለበት የሚል እንድምታ የያዘ የሚመስል አገላለጽስ "የታሰሩት ባለስልጣናት ከኤርትራ ሕዝብና መንግስት ጠላት ጋር ሲመሳጠሩ የተገኙ በገንዘብ የተገዙ ስለሆኑ ነው" ብለዋል። "ጋዜጠኞችም በገንዘብእየተገዙና እየተደለሉ የሚጽፉ እንጂ እውነተኛ ጋዜጠኛ ስላልነበሩ ታስረዋል" በማለት መልሰዋል።</p>

<p>በኤርትራ ዴሞክራሲ መቼ እንደሚታይና ከወራት በፊት ምርጫ ይካሄዳል ተብሎ አልተካሄደም ለምን ዘገያችሁ ብላ ጋዜጠኛዋ ለጠየቀቻቸው ሲመልሱ "የአውሮፓ ማህበር ዲሞክራሲ ትከሉ፤ ምርጫ አካሂዱ፣ ነፃ ፕሬስ ፍጠሩ ስላለ አንፈጥርም፤ ታዘን አንሰራም። የኤርትራ ሕዝብ በዚች ቀን ነፃ ፕሬስ አውጃለሁ፤ በዚህ ቀን ዲሞክራሲ አወጣለሁ፤ በዚች ቀን ነፃ ፕሬስ አውጃለሁ፤ በዚህ ቀን ዲሞክራሲ አወጣለሁ፤ ነፃ ምርጫ አካሂዳለሁ ሲል ያችን ቀን ይወስናል" ብለዋል። ጋዜጠኛዋ ያቺ ቀን መች እንደምትሆና ቢያንስ በዓመተ ምህረት ደረጃ እንዲገለፅ አጥብቃ ስትጠይቃቸው "ቀኑን እኔ ሳልሆን የምወስነው የኤርትራ ሕዝብ ነው" ብለዋል። አውሮፓ ማህበር ምርጫ ካካሄዳችሁ ዲሞክራሲ ካመጣችሁ ርዳታ እሰጣለሁ ይለናል። እኛ የማንም እርዳታ በጫና አንቀበልም ያሉት ፕሬዚዳንት ኢሳያስ "እርዳታ ካልፈለጋችሁ 60 ሚሊዮን ዶላር ከዓለም ባንክ ለምን ተቀበላቸሁ?" ብላ ጋዜጠኛዋ ስትጠይቃቸው "ጫና የሚያደርገው የአውሮፓ ማህበር እንጂ ዓለም ባንክ አይደለም " ብለዋል።</p>


<p class="align-center"><a href="/Gazettas/Reporter/info/Reporter.sera.html"> ከሪፖርተር ሰኔ 3 ቀን 1994</a></p>

</body>
</html>	














