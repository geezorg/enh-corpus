<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ለኤርትራ ከአቤቱታዋ ውጪ መሬት ተሰጥቱዋታል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ለኤርትራ ከአቤቱታዋ ውጪ መሬት ተሰጥቱዋታል</h1>


<p>ፎርት ካዶርና ለኤርትራ የተሰጠው ከአቤቱታዋ ውጭ ነው በማለት ኢትዮጵያ ለድንበር ኮሚሽኑ የትርጉምና የእርምት ጥያቄ አቀረበች። ድንበር ላይ ለሚገኙ ከተሞችና መንደሮች አያያዝ ግልፅ የሆነ መርህ እንዲከተልም ጠየቀች።</p>

<p>የፎርት ካዶርናን ጉዳይ አስመልክቶ ኢትዮጵያ ያቀረበችው ጥያቄ ኮሚሽኑ ከኤርትራ ጥያቄ ውጭ የሰጠውን ውሳኔና የፎርት ካዶርናን የካርታ ላይ ቦታ እንዲያርምም ኢትዮጵያ ጥያቄ አቅርባለች።</p>

<p>የምዕራቡን የድንበር ግንባር የኮሚሽኑን ውሳኔ አስመልክታ ባቀረበችው ጥያቄ ላይ ኢትዮጵያ እንደገለፀችው ውሳኔው ውስጥ የተመለከተው የሴቲትና የማይኮምሳ ወንዝ መገናኛዎች በአንድ በኩል የዚህ ነጥብ ኮኦርዲኔት እርስ በእርሳቸው እንደማይስማሙ ጠቅሳ ይህ ጉዳይ በድንበር ማካለሉ ሂደት ውስጥ እንዲታይላት ጠይቃለች።</p>

<p>በኢትዮጵያ የትርጉም፣ የዕርምት አቤቱታ ላይ ባድመን በተለይ አስመልክቶ በስም ጠርቶ የቀረበ ጥያቄ ባይኖርም በኢትዮጵያ አቤቱታዎች ውስጥ የሚታዩትና በአዋሳኝ መስመር ላይ የሚገኙ ከተሞችንና የወንዞች መገናኛዎችን እንዲሁም የእነዚህን የነጥብ ኮኦርዲኔት ከዚህ በተጨማሪ የግዛት እርክክብን የሚመለከተው የኢትዮጵያ ጥያቄ ከዚህ ከባድመ ጥያቄ ጋር የተያያዘ ነው የሚሉ ወገኖች አሉ።</p>

<p>የሚያዝያ 5ቱ ውሳኔ በርካታ አይነተኛ ጉዳዮች ላይ ውሳኔው የተሰጠበትም ሁኔታ እንዲሁም ውሳኔው በማካለሉ ሂደት ውስጥ የሚተገበርበትን አካሄድ በሚመለከት ከትክክለኛ ትርጉማቸውና ከአፈፃፀም ወሰናቸው አኳያ በርካታ አሻሚ ነገሮችን በውጤትነት አስከትሏል የሚለው የኢትዮጵያ ማመልከቻ ይህ ግልፅ እንዲሆንና የተሳሳተውም እንዲታረም ጥያቄ ያቀረበችባቸውን ነጥቦች ዘርዝራ አቅርባለች።</p>

<p>የኮሚሽኑ ውሳኔ በተሰጠ በወሩና በሥነ ሥርዓት ደንቡ መሰረት ለሚቀርበው የትርጉምም ሆነ የዕርምት ጥያቄ የተወሰነው የጊዜ ገደብ ከመጠናቀቁ ከአንድ ወር በፊት የቀረበው ይህ የኢትዮጵያ ጥያቄ ደጋግሞ የሚያነሳና መሰረት የሚያደርገው ድንበርን የሚመለከቱ የኮሚሽኑ ውሳኔ ድንበር በማካለሉ ቀጣዩ የኮሚሽኑ ውሳኔ መተግበር ይችል ዘንድ የየአንዳንዱ ሀገር ዜጐች ጥያቄ ማንሳት በማይችሉበት ሁኔታ ግልፅና ጥንቃቄ የተሞላው መሆን አለበት የሚል ነው።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሰኔ 3 ቀን 1994</a></p>

</body>
</html>	














