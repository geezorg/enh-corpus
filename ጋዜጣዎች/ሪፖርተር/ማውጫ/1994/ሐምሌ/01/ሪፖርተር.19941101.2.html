<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የድንበር ኮሚሽኑ ለኢትዮጵያ የማብራሪያ አቤቱታ የሰጠው ውሳኔ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የድንበር ኮሚሽኑ ለኢትዮጵያ የማብራሪያ አቤቱታ የሰጠው ውሳኔ</h1>


<p>የሚያዝያ 5/1994 ዓ.ም. የኢትዮ-ኤርትራ የድንበር ኮሚሽን ውሳኔ ለሁለቱ ወገኖች ሄግ ላይ ይፋ እንደተደረገ የኢትዮጵያ መንግሥት በእለቱ ውሳኔውን የተቀበለው መሆኑን ጨምሮ የውሳኔው ይዘት ነው ያለውን ባጭሩ ለህዝብ መግለፁ ይታወቃል። እንደ ኢትዮጵያ መንግስት ወዲያውኑ ባይሆንም የኤርትራም መንግስት ውሳኔውን መቀበሉን እና ድሉም የኤርትራ መንግስትየኤርትራ ህዝቦች መሆኑን ገልጿል።</p>

<p>የውሳኔውን ይፋ መሆን፣ ቀጥሎም በቋሚው አለምአቀፋዊ የግልግል መድረክ (ፐርማነንት ኮርት ኦፍ አርቢትሬሽን) ዌብሳይት ላይ መለቀቅን ተከትሎ ጉዳዩ ከመጥራት ይልቅ አጨቃጫቂ እየሆነ፣ውዝግቡ በግልግል ከመቆረጡ ይልቅ ሌላ ውዝግብ እያስከተለ መጣ። ሰው፣ መገናኛ ብዙሀን ባድመ ለማን ተወሰነች ወዘተ. እያሉ ይጠይቃሉ። ሁለቱ መንግስታት ባድመ ለራሳቸው መወሰኗን ይገልጻሉ። የመንግስት ባለሥልጣናት፣ አፈቀላጤዎች (ስፖክስፐርሰን)፣ ዲፕሎማቶች በአሸናፊነት የወጣችው ኢትዮጵያ ስለመሆኗ መግለጫዎች መስጠታቸውን ቀጠሉ። ከሁሉም በላይ ደግሞ አቶ መለስ ዜናዊ ጉዳዩን አስመልክተው ጋዜጣዊ መግለጫ በሰጡበት ወቅት አሸናፊው የኢትዮጵያ አቋም መሆኑን የኤርትራ መንግስት በጦር ሜዳም በሕግ ሙግት መስክምመሸነፉን ገለፁ። </p>

<p>በዚህ መካከል የኢትዮ-ኤርትራ የድንበር ኮሚሽን ውሳኔን ያገር ውስጥ ጋዜጦች ሲዳስሱት እና፣ መግለጫና ማብራሪያ እያከሉ ይዘቱን እያፍታቱ በየበኩላቸው መረጃ ያሉትን ሲሰጡ ቆዩ። ሪፖርተርም የተለያዩ ልዩ ዘገባዎችን አቀርቧል።</p>

<p>ባድመ የማን ነች? ኢትዮጵያ ምን ጠይቃ ምን አገኘች? ምንስ አጣች? ኤርትራስ የሚለው ጥያቄ "አስማሚ" ምላሽ ሳያገኝ የኢትዮጵያ መንግሥት ሚያዝያ 5/1994 በተሰጠው ውሳኔ ላይ ግንቦት 5/ 1994 የትርጉም፣ የእርምትእና የምክክር ጥያቄ ማቅረቡ ተሰማ። የዚህን ይዘት ባጭሩ ሪፖርተር ማቅረቡ ይታወሳል። በዚህ የኢትዮጵያ ጥያቄ ላይ ኮሚሽኑ ሰኔ 17 1994 ዓ.ም ውሳኔ ሰጥቱዋል። ኮሚሽኑ ኢትዮጵያ ባቀረበችው የትርጉም፣ የእርምት እና የምክክር ጥያቄ ላይ ውሳኔ ስለመስጠቱ የመገናኛ ብዙሀን ዜና አድርገው ዘግበውታል።</p>

<p>ዜናውን ከዘገቡት መካከል የአማርኛውና የእንግሊዝኛው የምሥራቅ አፍሪካ አገልግሎት ቪኦኤ፣ ቢቢሲ ወዘተ ይገኙበታል። የኢትዮጵያ የመንግስት የመገናኛ ብዙሀንም ኢዜአን፣ ኢዚአ ደግሞ የውጭ ጉዳይ ሚኒስቴርን ጠቅሰው ዘግበውታል። ከሁሉም በፊት ዜናውን ይፋ ያደረገው የዜና ምንጭ የወሬ ምንጭ የሆነው አይሪን (እርእኝ) የተባለው የዜና አገልግሎት ነው። ውሳኔው አሁን በፐርማነንት ኮርት ኦፍ አርቢትሬሽን ዌብሳይት ላይ ይፋ ወጥቱዋል።</p>

<p>የኮሚሽኑ ውሳኔ መስጠት በዘገቡትና ከሞላ ጐደልም የውሳኔውን መሠረታዊ ይዘት ይፋ ባደረጉት የዜና ምንጮችና የውጪ መገናኛ ብዙሀን ባንድ በኩል ኢዜአ የውጭ ጉዳይ ሚኒስቴርን ጠቅሶ በዘገበው የውሳኔው ጭብጥ በሌላ በኩል መካከል ግን ልዩነት ያለ ይመስላል። የአይሪን የመጀመሪያ ዜና "የኤርትራ ኢትዮጵያ የድንበር ኮሚሽን የኢትዮጵያን የእንደገና ይታይልኝ (ሪቪው) ጥያቄ ውድቅ (ሪጀክት) አደረገ" ይላል። የዜናውም ርዕስ ይኸው ነው። የድንበሩ ውሳኔ እንደገና ይታይልኝ የሚለው የኢትዮጵያ ጥያቄ "ተቀባይነት የለውም" (ኢንአድሚሴብል) ነው ማለቱን ኮሚሽኑን ጠቅሶየሚዘግበው የአይሪን ዜና አሁንም እንደገና ኮሚሽኑን ቃል በቃል በመጥቀስ "የትርጉም ጽንሰ ሀሳብ በአንድ ውሳኔ ላይ ይግባኝ ማለትን ወይም በውሳኔ ያለቁ ጉዳዮችን እንደገና እንዲታይ ማድረግን የሚፈቅድ እና የሚያስችል አይደለም" ብሎ መወሰኑን ገልጿል። በእለቱ የተሠማው የቢቢሲ ዘገባም የኢትዮጵያ ጥያቄ ውድቅ ተደርጓል (ዲስሚስድ) የሚል ነው።</p>

<p>ኢዜአ የውጭ ጉዳይ ሚኒስቴርን መግለጫ መነሻ በማድረግ የሰራጨው ዜናና መገናኛ ብዙሀን ያስተላለፉት የማክሰኞ ሰኔ 26/1994ዓ.ም ዜና የኢትዮጵያ መንግስት "ግልጽ እንዲሆንለት ያቀረበው ጥያቄ ተገቢውን ውሳኔ" ማግኘቱን ነበር። ኢትዮጵያ ያቀረበችውን የመተርጐም ጥያቄ በቀረበው መልኩ በኮሚሽኑ የስነስርአት ሕግ መሠረት ለማስተናገድ የማይቻል ቢሆንም ጥያቄው በድንበር ማካለሉ ሂደት በየደረጃው እንዲታይ መወሰኑን ጠቁሟል።ይኸው ኮሚሽኑ የሰጠው ውሳኔ "ኢትዮጵያ ባነሣቻቸው ጉዳዮች ላይ ቀጣይ ውይይቶችን ለማድረግ ስለሚፈቅድ የኢትዮጵያ ህዝብና መንግስት በደስታ የሚቀበለው መሆኑንም" ያስታውቃል።</p>

<p>ይህ የኢትዮጵያ መንግስት ምላሽ እንደተሰማ በማግስቱ ረቡዕ የተዘገበው የአይሪን ዜና "አዲስ አበባ በድንበሩ የማብራሪያ ጥያቄ ላይ ድል ተቀዳጀሁ አለች" በሚል ርዕስ የተዘገበ ነው። ዜናው ማክሰኞ የተሰጠውን እና በዛው ዕለት ኢዜአ ያሰራጨውን የኢትዮጵያ የውጭ ጉዳይ ሚኒስቴር መግለጫ መሠረት አድርጐ ኢትዮጵያ በድንበር ኮሚሽኑ ምላሽ ላይ ደስታዋን መግለጿን ዘግቧል። የኢትዮጵያ የውጭ ጉዳይ ሚኒስቴር ባወጣው መግለጫ የሄጉ የሰኔ 17 ውሳኔ "ቀጣይ ውይይት" እንዲኖርና "በበርካታ ከፍተኛ ጉዳዮች ቀጣይነት ያለው ውይይት የሚፈቅድ በመሆኑ ለኢትዮጵያ መንግስትናህዝብ ከፍተኛ ድል ነው ሲል የውጭ ጉዳይ ሚኒስቴር መግለጹን የአይሪን ዜና ይዘግባል።</p>

<p>የአይሪን አክሎ የሚገልፀው ኤርትራ ረቡዕ እለት ይህንን የኢትዮጵያን አባባል አጣጥላ ውድቅ እንዳደረገችው ነው። በኬንያ የኤርትራ ምክትል አምባሳደር ተወልደመድህን ተስፋማርያም የገለፁለትን ጠቅሶ አይሪን እንደሚለው የኢትዮጵያ ጥያቄ ተቀባይነት የሌለው መሆኑን የድንበር ኮሚሽኑ በግልጽ ወስኗል ማለታቸውን ዘግቧል።</p>

<p>ጉዳዩን ለህዝብ ግልጽ ማድረግ ስለሚያስፈልግ በኛ በኩል የኮሚሽኑን ውሳኔ ሙሉ ቃል ተርጉመን አቅርበነዋል።</p>

 <p><span class="bold underline">የኤርትራ- ኢትዮጵያ የድንበር ዲሞክራቲክ ሪፐብሊክ
 ግንቦት 5 ቀን 1994 ዓ.ም ያቀረበው የ"ትርጉም፣ እርምት እና
 ምክክር አቤቱት በሚመለከት የተሰጠ ውሳኔ" </span></p>

<p>1) ግንቦት 5 ቀን 1994 ዓ.ም ኮሚሽኑ ከኢትዮጵያ መንግስት "ትርጉም፣ እርምትና ምክክር ለመጠየቅ" የሚል ርዕስ የተሰጠው አቤቱታ ተቀበለ። ግንቦት 13 ቀን 1994 አቤቱታውን የኤርትራ መንግሥት አይቶት አስተያየት እንዲሰጥበት ተላከ። ይኸውም የኤርትራ መንግስት ምላሽስ ሰኔ 7 ቀን 1994 ዓ.ም ገቢ ሆኗል።</p>

<p>2) የአቤቱታው ክፍል ሁለት "የትርጉም፤ እርማት ወይም ምክክር ጭብጦች" በሚል ርዕስ ሥር የቀረበ ነው። ይህ ክፍል የሚከተሉትን ጉዳዮች በተለይ የሚያመለክት ነው፦ "ወሰን ላይ የሚያርፉ ከተሞችና መንደሮች"፣ "የወንዝ መገናኛ ነጥቦች"፣ "መልከዓምድራዊ አቀማመጥ (ፈአቱረስ) መለየት"፣ "ፎርት ካዶርና"፣ "በነጥብ 17 እና በነጥብ 18 መካከል የሚገኘው ቦታ" "የወንዞች ርዕስ ውሃዎች"፣ "ፆረናና ዛላንበሳ"፣ "የእንደሊ ትይታ (መውደቂያ)"፣ ወይም ፕሮጃክሽን፣ "የወንዝ ወሰኖች"፣ "የመሬት አቀማመጥ" እና "ቡሬ"።</p> 

<p>3) <span class="underline">"ወሰን ላይ የሚያፉ ከተሞችና መንደሮች"ን</span> አስመልክቶ ኢትዮጵያ የምትጠይቀው "ኮሚሽኑን" የሁለቱን ወገኖች [ድህረ ውል] የባህሪይ አረማመድ መርህ ትንታኔው ድንበር ወይም ወሰን ላይ የሚያርፉ አካባቢዎችን ጭምር እንዲያካትት አድርጎ በአንድ ወጥነት ተፈፃሚነት እንዲኖረውያደርግ ዘንድ ነው"።</p>

<p>4) <span class="underline">የ"ወንዝ መገናኛ ነጥቦች"ን በሚመለከት ረገድ፣</span> ኢትዮጵያ፣ ይመለከታቸዋል የምትላቸውን የተለዩ ዝርዝሮች ሳታቀርብ፣ የምትለውና ከአስተያየት ጋር የምታመለክተው "የሰቲትና የማይ ቶምሳ መገናኛ ነጥብ መገኛ ቦታ እና ውሳኔው ውስጥ የዚህ ነጥብ መለያ ተብለው የተመለከቱት መልካምድራዊ ግንኝቶች (ኮኦርዲኔትስ) አይጣጣሙም" በማለት "ኮሚሽኑ ድንበር በማካለሉ ምዕራፍ ላይ የወንዝ መገናኛ ነጥቦችን ጥያቄ እንዲመለከትላትና የነዚህን ነጥቦች ትክክለኛና ቁርጠኛ ቦታ ለመወሰን ተፈፃሚ የሚሆኑትን ተጨባጭ መርሆዎች ለይቶ እንዲወሰን ጠይቃለች"። በተጨማሪም ኢትዮጵያ የጠየቀችው "አግባብ ያላቸው ወንዞችና ጅረቶች በሚገባ ተለይተው መታወቃቸውን ማረጋገጥ ይቻል ዘንድ በማካለሉ ምዕራፍ ወቅት ጥንቃቄ የተሞላበት የመስክ ሥራ እንዲሠራ ነው"</p>	

<p>5) <span class="underline">"መልካምድራዊ አቀማመጦችን ለይቶ ማስቀመጥ"ን</span> ስለሚመለከተው ጉዳይ ኢትዮጵያ "በማካለሉ ጊዜ፣ ኮሚሽኑ ከኤክስፐርቶቻቸውና ከሁለቱ ወገኖች ጋር ሆኖ በመሥራት ለውሳኔው አግባብ ያላቸውን መልካምድራዊ ቦታዎችን ለይቶ ለማመላከት ይቻል ዘንድ ጠንቃቃ የመስክ ቅኝት (ሰርቬይ) ያካሂዳል" ስትል ትገልጻለች።</p>

<p>6)<span class="underline"> "ፎረት ካዶርና"ን</span> በሚመለከት ረገድ ኢትዮጵያ የኮሚሽኑ የዚህ ቦታ ማመላከቻ በተሳሳተ መልካምድራዊ ግድፈት ላይ የተመሠረተ ነው በማለት አቋሟን ትገልጽና ኮሚሽኑ የማመላከቻውን ቦታ (ሎኬሽን) እንዲያርምና በድንበር ማካለሉ ምዕራፍ ጊዜም አስፈላጊውን የወሰን ማስተካከያ እንዲያደርግ ትጠይቃለች።</p>

<p>7) <span class="underline">"በነጥብ 17 እና በነጥብ 18 መካከል ስላለው ስፍራ"</span> የተባለውን በሚመለከት ኢትዮጵያ "የአክራን ክልል/አካባቢ ቦታ (ሎኬሽን) በማካለሉ ምዕራፍ ጊዜ ይበልጥ ቁርጥ ያለ ውሳኔ ያገኛል ብላ ከወዲሁ ባለሙሉ ተስፋ እንደሆነች" ትገልጻለች።</p>

<p>8) <span class="underline">"የወንዞችን ርዕስ ውሃዎች"</span> በሚመለከት ረገድ ኢትዮጵያ በማካለሉ ሂደት ውስጥ የውሃ መውረጃዎች ምንጭ (ሶርስ ኦፉ ወተር ኮርሥ) ማለትን ትርጉም/ፍች እንዲያስተናግድላት ኮሚሽኑን ትጠይቃለች።</p>

<p>9)<span class="underline"> "ፆረናና ዛላምበሳን"</span> አስመልክቶ ኢትዮጵያ ኮሚሽኑን የጠየቀችው/ የምትጠይቀው "የአንድ ከተማ ውጪና ጠርዝ የማለትን ትርጉም ፍች አግባብ ያላቸውን መመዘኛዎች ኮሚሽኑ በማካለሉ ምዕራፍ ጊዜ ከኤክስፐርቶቹና ከባለጉዳዩቹ ጋር በመመካከር ለይቶ እንዲወሰንላት" ነው። </p>

<p>10) <span class="underline">ከ"እንደሊ ፕሪጀክሽን"</span> (የእንደሊ ትይት/ መውደቂያ)አኳያ፣ ኢትዮጵያ በማካለሉ ምዕራፍ ውስጥ/ጊዜ ኮሚሽኑ በነጥብ 22 እና 26 መካከል ያለውን የወሰን መስመር በውሳኔው አንቀጽ 4.5 በሰፈረው ዝርዝር መግለጫ መንፈስ መሠረት ይበልጥ አስተካክሎና እቅጩን ይወስናል ብላ ከወዲሁ እንደምትገምት ትገልጻለች።</p>

<p>11) <span class="underline">የ"ወንዝ ወሰኖች"ን</span> ስለሚመለከተው ኢትዮጵያ በማካለሉ ምዕራፍ ወቅት ኮሚሽኑ ከሁለቱ ወገኖች ጋር በመመካከር የወንዝ ወሰኖችን ስለመወሰን ተፈጻሚ የሚሆኑትን መርሆዎች፣ ዋነኛውን የወንዝ ፉል (ቻናል) የሚወስኑትን ምክንያቶች ጨምሮ ያያል ብላ ትገነዘባለች።</p>

<p>12)<span class="underline">"የመሬት አቀማመጥ ተፈጥሮ/ ባህርይንና ልውጠት"ን</span> በሚመለከት ረገድ ኢትዮጵያ፣ ኮሚሽኑ በማካለሉ ምዕራፍ ጊዜ የመሬት አቀማመጥ ባህርይውንና ልውጠቱን መሠረት አድርጐ በወሰን መስመሩ ላይ ማስተካከያ ሲያደርግ የሚከተላቸውን መመዘኛዎች እንዲያወጣና እንዲያደራጅ ትጠይቃለች።</p>

<p>13)<span class="underline"> ከ"ቡሬ"</span> አኳያ የነጥብ 40ን ትክክለኛ ቦታ ሲወሰን ኮሚሽኑ ከሁለቱ ወገኖች ጋር እንዲመካከር ኢትዮጵያን ትጠይቃለች።</p>

<p>14)የኢትዮጵያ አቤቱታ ክፍል 3 "ከባለጉዳዮቹ ጋር ስለመመካከር" የሚል ርዕስ የተሰጠውና "የማካለሉን ምዕራፍ አካሄድ አስመልክቶ የኢትዮጵያን አመለካከት" ያካትታል።</p>

<p>15) ክፍል 4 የኢትዮጵያ አቤቱታ "የግዛት ቁጥጥርንና የመንግስት ስልጣንን ማስተላለፍ" የሚል ርዕስ የተሰጠው ነው። የዚሁ መክፈቻ አረፍተ ነገር "ከሚያዝያ 5 ወዲህ በግዛት ላይ ያለ ቁጥጥርንና የመንግስት ስልጣንን ማስተላለፍ" የሚል ርዕስ የተሰጠው ነው። የዚሁ መክፈቻ አረፍተ ነገር "ከሚያዝያ 5 ወዲህ በግዛት ላይ ያለ ቁጥጥርንና የመንግሥት ስልጣንን ከማስተላለፍ ወይም ከማዛወር አኳያ የኮሚሽኑ ውሳኔ የሚያስከትለውን ውጤት አስመልክቶ ጥያቄዎች የተነሱ በመሆኑ ኢትዮጵያ ኮሚሽኑ ይመለከተው ዘንድ የራሷን ሀሳብ ዘርዝራ ማቅረብ ትፈልጋለች" ይላል።</p>

<p>16) የኢትዮጵያ አቤቱታ የኮሚሽኑ የስነስርአት ሕግ የአንቀጽ 28ን እና 29ን ወሰንና ውጤት ባለመረዳት ወይም ባለመገንዘብ ላይ የተመሰረተ ይመስላል። ባንቀጽ 28(1) ለተከራካሪ ወገኖች የተሰጠው ኮሚሽኑ ውሳኔውን እንዲያብራራ የመጠየቅ የስነስርአት መብት ሊሰራበት የሚችለው ውሳኔው ውስጥ የሚገኝ የሆነ መግለጫ ግልጽ ሳይሆን ሲቀርና ውሳኔው በሚገባ ስራ ላይ ይውል ዘንድ ማብራሪያ ሲያስፈልገው ብቻ ነው። የትርጉም ፅንሰ ሀሳብ ባንድ ውሳኔ ላይ ይግባኝ ማለት የመቻልን በር አይከፍትም ወይም በግልጽ በውሳኔ የተቆረጡ ነገሮችን እንደገና እንዲታዩ አይፈቅድም። ኮሚሽኑ በፕሬዝዳንቱ አማካኝነት እንዳሉት "የስነስርአት ሕጉ አንቀጽ 28 እና 29 ድንጋጌዎች ሚያዝያ 5 1994 ዓ.ም በተሰጠው ውሳኔ ላይ አይነተኛ (ሰብስታንቲቪ) ማሻሻያ አይፈቅዱም፣ በውሳኔው አሳሪነት ወይም አስገዳጅነት ባህሪ ላይ ለውጥ አያመጡም።" ይህን በሚመለከት ረገድ ኮሚሽኑ የትርጉምን ዳር ድንበር አስመልክቶ የሚከተላቸው የተቋቋሙና መሰረት ሆነው የሚያገለግሉ የፍርድ ውሳኔዎች አሉ። ሮበማለት የፐርማነንት ኮርት ኦፍ ኢንተርናሽናል ጀስቲስ ጭሆርዞው ፋችቶርይ ጫሰ (1927፣ጵጭእጅ፣ ጸሪአስ ኣኖ.13፣አት ጵ.21) እና በፈረንሣይ እንግሊዝ መካከል ተነስቶ በግልግል እንዲያልቅ ኤኣሪትራቲኦን ጥሪቡናል የቀረበው የኮንቲኔንታል ሼልፍ (አህጉረ ዳርቻ ጉዳይ ያጣቅስናሰ "ትርጉም ማሟያ ብቻ የሆነ ሂደት ነው። ሊያብራራ ብቻ ያገለግላል እንጂ ፍርድ ቤቱ ቀደም ሲል የአስገዳጅነት ሀይል ሰጥቶ እንደ የመጨረሻ ውሳኔ ያገኘ ጉዳይ አድርጐ የሰጠውን ውሳኔ ለመለወጥ አያገለግልም።" ሮሴል መሰረት ሆኖ የሚያገለግል ነው ያለውን የተቋቋመ አመለካከትያሰፍራል።</p>

<p>17) ኮሚሽኑ ኢትዮጵያ አቤቱታ ክፍል ሁለት ውስጥ በሰፈሩት የትኞቹም ጉዳዮች ላይ የውሳኔውን እርግጠኛ አለመሆን ( ወይም አሻሚነት) የሚያሳዩና በዚህ ባሁኑ ሰአት በትርጉም መፈታት ያለባቸው ምንም ነገር አላገኘም። ይህ ለክፍል 3እና 4ም የሚያገለግል እውነት ነው። ክለሳን የሚያስከትል ነገርም የለም። በተጨማሪም አቤቱታው ተፈፃሚነት ያላቸውን አለምአቀፋዊ ሕጐች ወይም የስነስርአት ሕጉን አንቀጽ 28 እና 29ን የራሳቸው ቃልና አባባል መሠረት አድርጐ የቀረበና ግልጽ ሆኖ የተጠየቀ ኮሚሽኑን ውሳኔውን እንዲተረጉም ወይም እንዲከልስ የሚያደርገው አይደለም።</p>

<p>18) ስለዚህም የኢትዮጵያ ጥያቄ ተቀባይነት የሌለውና በሱም ላይ ምንም አይነት ቀጣይ እርምጃ የማይወሰድበት ነው ሲል ኮሚሽኑ ወስኗል። ሆኖም ግን የኢትዮጵያ አቤቱታ በኮሚሽኑ ሪከርድ ውስጥ በተጠቀሱት ጉዳዮች ላይ የኢትዮጵያ አስተያየት ሆኖ ይቀመጣል፤ እንዲሁም የሰኔ 7 1994 የኤርትራ መልስም በተጠቀሱት የኢትዮጵያ አቤቱታ ላይ የሰፈሩት ጉዳዮች የኤርትራ አስተያየት ተደርጐ የሪኮርዱ አካል ይሆናል። ሚያዝያ 5 ቀን 1994ዓ.ም በተሰጠው ውሳኔ መሰረት፣ ኮሚሽኑ ተገቢ ነው ብሎ በሚወስነው መጠን አንዳንዶቹ እነዚህ ጉዳዮች ወደፊት በማካለሉ ጊዜ ሊታዩ የሚችሉ ይሆናሉ።</p>

		 <p>ሰኔ 17 ቀን 1994 ዓ.ም</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሐምሌ 1 ቀን 1994</a></p>

</body>
</html>	














