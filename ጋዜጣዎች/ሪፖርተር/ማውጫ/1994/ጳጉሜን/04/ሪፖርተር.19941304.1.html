<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የናይጄሪያ መንግሥት የኢትዮጵያ አየር መንገድን ከሰሰ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የናይጄሪያ መንግሥት የኢትዮጵያ አየር መንገድን ከሰሰ</h2>


<p>የናይጄሪያ ፌዴራል መንግሥት የኢትዮጵያ አየር መንገድና የሮያል ደች አየር መንገድ "ሀሰተኛ መድሃኒቶች" /ፋከ ድሩግስ/ ወደ አገሬ በማስገባት ሂደት ተሳትፈዋል ሲል ክስ አቀረበ።</p>

<p>"ዚስ ዴይ" የተባለው አንድ የአገሪቱ ጋዜጣ የአቪዮሽን ሚኒትሩዋን ሚስ ኬማቺክዌን ጠቅሶ ባሰራጨው ዘገባ፣ ባለፈው ነሀሴ 10/1994 በኢትዮጵያ አየር መንገድ የተጫኑ ሀሰተኛ መድሃኒቶች ሌጐስ በሚገኘው የሙርታላ መሀመድ አለማቀፍ አውሮፕላን ማረፊያ በኩል ወደ ግዛቱ ለመግባቱ መረጃ እንዳላቸው መግለፃቸውን አስታውቋል።</p>

<p>ሚኒስሩቱዋ መንግሥት ሁኔታውን በቀላሉ እንደማያየው ገልፀው በእለቱ በስራ ላይ የነበሩትንና ያልነበሩትን የአየር ማረፊያውን ሠራተኞች ለይተው እንዲያጣሩ ለከፍተኛ ሀላፊዎች ትዕዛዝ አስተላልፈዋል።</p>

<p>ሁለቱ አየር መንገዶች እንዲህ ባለ የማይገባ ተግባር ላይ ተሰማርተው የሚገኙ ቢሆንም የኢትዮጵያ አየር መንገድ "የከፋ" ነው ተብሏል።</p>

<p>ዘገባው የናይጄሪያን ብሔራዊ የምግብና የመጠጥ ኤጀንሲ ዋና ስራ አስኪያጅ ጠቅሶ እንደሚያትተው ሀሰተኛ መድሃኒቶች ቀድሞ በየብስ ይገቡ ነበር ኤጀንሲው ቁጥጥሩን ሲያጠብቅ የዚህ ጉዳይ አቀነባባሪዎች ስልታቸውን የአየር ትራንስፖርትን ተጠቅሞ ወደማስገባት መለወጣቸውን ገልጿል።</p>

<p>የናይጄሪያ መንግስት እነዚህን ሀሰተኛ መድሃኒቶች ወደ አገር ውስጥ እንዲገቡ የሚጭኑ ማናቸውንም አየር መንገዶችን አስጠንቅቆዋል። እነዚህን ሀሰተኛ መድሃኒቶች ወደ አገር ውስጥ እንዲገቡ በማድረግ የሚሳተፉ አየር መንገዶች በቁጥጥር ስር የሚደረጉ ሲሆን በተለይም አየር መንገዱ ከናይጄሪያ ውጪ የመጣ ከሆነ ወደናይጄሪያ የሚያደርገው በረራ ለተወሰነ ጊዜ ይታገዳል። ሚኒስትሯ "የውጭ አየር መንገዶች ወደ አገራችን የሚበሩት ሕጐቻችንን ለመፃረር ከሆነ በትእግስት አንመለከተውም" ብለው መናገራቸውም ታውቋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ጳጉሜ 4 ቀን 1994</a></p>

</body>
</html>	














