<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በሳዑዲ የታሰሩት ኢትዮጵያውያን ግርፋት ተፈፀመባቸው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በሳዑዲ የታሰሩት ኢትዮጵያውያን ግርፋት ተፈፀመባቸው</h1>


<p>«ክርስትናን ሰብካችሁዋል» በሚል ያለምንም ክስ ላለፉት ስድስት ወራት በሳዑዲ እስር ቤት ውስጥ እንዲቆዩ የተደረጉ ኢትዮጵያዊያን በጅዳ የብሬመን ወህኒ ቤት አዛዥ በሜጀር ቤንደር ሱልጣን ሻባኒ ትዕዛዝ ከፍተኛ ድብደባና ግርፋት እንደተፈፀመባቸው ዎርልድ ኔት ዴይሉ የተባለው የዜና አውታር አለማቀፍ የክርስትያን ኮንሰርን የተባለው ድርጅት ጠቅሶ ባስራጨው ዜና አስታወቀ።</p>

<p>ትንሳኤ ግዛቸው፣ ባህሩ መንግስቱና ገበየሁ ተፈራ የተባሉት ኢትዮጵያውያን ዋሺንግተን ዲሲ ለሚገኘው አለማቀፉ የክርስቲያን ኰንሰርን ድርጅት ጽ/ቤት በፃፉት ደብዳቤ በሰንሰለት ታስረው በተጣጣፊ የኬብል ሽቦዎች እያንዳንዳቸው ሰማንያ ጊዜ ያህል እንደተገረፉና ገራፊዎቹም እጃቸው በገባውና ባገኙት ነገር ሁሉ ከፍተኛ ድብደባ የፈፀሙባቸው መሆኑን ገልፀዋል። ሁኔታው ከሳዑዲ በተባረሩ አንድ ሺህ ያህል የአይን ምስክሮች ተረጋግጡዋል ሲልም ዘገባው አስታውቁዋል።</p>

<p>በተፈፀመባቸው ከፍተኛ ግርፋትና ድብደባ ሳቢያም ሰውነታቸው መቆሳሰሉን መገሸላለጥንና ከፍተኛ ህመም እየተሰማቸው መሆኑን የገለፁት ኢትዮጵያውያኑ ድበደባው የተፈፀመባቸው ሁኔታውን በማስመልከት ቀደም ሲል በጅዳ ለሚገኘው የኢትዮጵያ ቆንስላ ጽ/ቤት በማሳወቃቸው በቀል ተነሳስተው መሆኑን ገልፀዋል። በዚሁ ሳቢያም በተለይ ባህሩ የተባለው ኩላሉቱ ከጥቅም ውጪ መሆኑንና እሱን ጨምሮ ሌሎቹ ኢትዮጵያውያን ህክምና ለማግኘት ለወህኒ ቤቱ ሆስፒታል ቢያመለክቱም «ከሞታችሁ በኋላ ኑ» የሚል መልስ ተሰጥቶዋቸዋል እንደተባረሩ መናገራቸው አያይዞ ገልጿል።</p>

<p>11. ሜትር ቁመትና 30 ሜትር ስፋት ባለው እስር ቤት ውስጥ ከተለያዩ አገሮች የመጡ በርካታ ሰዎች ተጨናንቀው መታሰራቸውን ኢትዮጵያውያኑ ጠቅሰዋል ያለው ዘገባ በክፍሉ ውስጥ ምንም አይነት ቁሳቁስ የሌለ ሲሆን ተራ በተራ ለአጭር ጊዜ እረፍት ከመውሰድ በቀር መተኛት የማይቻል መሆኑንና በእስር ላይ ከሚገኙት ሰዎች መካከል 80 በመቶ ያህሉ ኤች.አይ.ቪ/ኤድስ ጨምሮ በተለያዩ ተላለፊ በሽታዎች የተያዙ መሆናቸውን፣ የሽንት ቤት ፍሳሽም ቤቱን እንዳጥለቀለቀው ይናገራሉ ብሎዋል። በእስር ቤቱ ከፍተኛ የምግብ ንፅህና ጉድለት ያለ ሲሆን ቅሬታ በሚያቀርቡት ላይም እጅና እግራቸው በሰንሰለት ታስሮ እንዲሰቃዩ እንደሚደረግ ለማወቅ ተችሏል።</p>

<p>ኢትዮጵያውያኑ እንደገለፁት ከአንድ ወር በፊት የግዛቱዋ ገዢ ልዑል አብዱል መጂድ የተለያዩ መንግስታትና የሰብአዊ መብት ድርጅቶች ባደረጉት ጫና ወደ የአገሮቻቸው እንደሚመለሱ ተናግረው የነበረ ሲሆን ይህ ባለመፈፀሙ ያሳዘናቸውና ከደረሰባቸው ግርፋትና ድብደባ፣ ካሉበት ሁኔታ አንፃርም በአፋጣኝ እርዳታ እናገኛለን የሚል ተስፋ ያላቸው መሆኑን ገልፀዋል።</p>

<p>ከነዚህ ኢትዮጵያውያን መካከል መንግስቱ የተባለው የስምንት ወር ነፍስ ጡር የሆነች ባለቤቱን ይዞ ሳኡዲ አረቢያን ቅዳሜ እለት ሳይለቅ እንዳልቀረ የተገለፀ ሲሆን የአለማቀፉ ክርስትያን ኰንሰርን በጂዳ የሚገኙ የኢትዮጵያ ዲፕሎማቶችን በስልክ ካነጋገሩ በኋላ ግለሰቡ ወደ ሆስፒታል ሄዶ ህክምና ለማግኘት እንዲችል ቢፈቀድም መንግስቱ ለህይወቱ ባደረበት ከፍተኛ ስጋት ፈቃደኛ ሳይሆን መቅረቱ ታውቋል።</p>

<p>እነዚህ ኢትዮጵያውያን የታሰሩት የሳዑዲ መንግስት የአገር ውስጥ ጉዳይ ሚ/ር ባለፈው ሰኔ (ጁን) በክርስትያናዊ ስብሰባዎች በመሳተፋቸውና የሳዑዲ ዜጐችን ወደ ክርስትና እንዲለወጡ በማድረግ ተጠርጥረው ሲሆን በዚሁ ጉዳይ ከታስሩት ሌሎች የውጭ አገር ዜጐች ጋር ቁጥራቸው 14 እንደሚደርስና እስካሁንም ምንም ክስ ሳይመሰረትባቸው መቆየቱ ታውቋል። ከነዚህ ኢትዮጵያውያን ጋር የታሰሩት የኤርትራ፣ የናይጄሪያ፣ የህንድና የሌሎችም አገሮች ዜግነት ያላቸው ሲሆኑ አንዳንዶቹ ወደ አገራቸው እንዲመለሱ እየተደረገ ነው።</p>

<p>ሰኞ ታህሳስ 29 ቀን 1994 በወጣው የሪፖርተር ጋዜጣ ለስራ ወደሳኡዲ አረቢያ የሄዱ ሰባት ኢትዮጵያውያን የክርስትና ሃይማኖትን ለማስፋፋት ሞክራችኋል ተብለው በሳዑዲ አረቢያ ጅዳ በሚገኘው የቴህራል ወህኒ ቤት መታሰራቸውንና በአፋጣኝ ወደ አገራቸው የመመለስ ተስፋ እንደሌላቸው መዘገቡ ይታወሳል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ጥር 27 ቀን 1994</a></p>

</body>
</html>	














