<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሶማሌ ክልል ባለሥልጣናት እገዳ ለጊዜው እንዲነሣ ተወሰነ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የሶማሌ ክልል ባለሥልጣናት እገዳ ለጊዜው እንዲነሣ ተወሰነ</h1>


<p>በሶማሌ ብሔራዊ ክልላዊ መንግሥት ባለሥልጣኖች የተነሳውን ውዝግብ ለመሸምገል ወደ ጅጅጋ የተጓዘው የፌዴራል መንግሥቱ ልዑክ ለጊዜው ቀደሞ እንደነበረው እንዲሆን ወስኖ ተመለሰ።</p>

<p>ዶ/ር ገብረአብ በርናባስ፣ አቶ ሃሰን ሽፋ የሚገኙበት ልዑክ በጅጅጋ ተገኝቶ በሁለቱ ተቃራኒዎች መሐከል የተወሰደው የማገድ እርምጃ ተነስቶ እንደቀድሞው ሥራቸውን እንዲቀጥሉ አድርጎ መመለሱን ከጅጅጋ የደረሰን ዜና አመልክቷል። በዚህም መሰረት የክልሉ መንግሥት ምክትል ሊቀመንበርና ሦስቱ ሥራ አስፈፃሚ አባላት በቀድሞ ሥራቸው ይመለሳሉ። ከሶዲህፓ ምክትል ሊቀመንበርነታቸው ታግደው የነበሩት የክልሉ ፕሬዚዳንት ዕግዱ ተነስቶላቸዋል።</p>

<p>በሌላ በኩል ቡድኑ በባዴ ሆቴል የሃገር ሽማግሌዎቹንና የጎሳ መሪዎችን ጥር 6-7/1994 ድረስ ሲያነጋግር መሰንበቱ ታውቋል። የሃገር ሽማግሌዎቹና የጎሳ መሪዎቹ የክልሉን ፕሬዚዳንት የአቶ አብዱል ረሽድ ዱለኒ ውሳኔ ደገፈው ስምንቱ የማዕከላዊ ኮሚቴ አባላትና ሌሎችም አግባብ ያልሆነ ድርጊት ፈፅመዋል ያሏቸው ከሃላፊነታቸው እንዲነሱ ጠይቀዋል። የክልሉ አማካሪ ሽማግሌዎች የካድሬውንና የሕዝቡ ውሳኔ ተፈፃሚነት እንዲያገኝ መጠየቃቸውም ተያይዞ የደረሰን ዜና ያስረዳል።</p>

<p>የሶማሌ ብሔራዊ ክልላዊ መንግሥት የምክር ቤት አባላትና የሶህዴፓ ማዕከላዊ ኮሚቴ አባላት በዚህ ሳምንት መጀመሪያ ወደ አዲስ አበባ መጥተው ግምገማ ለማድረግ መወሰኑንም ከደረሰን ዜና ለመረዳት ተችሏል።</p>

<p>ባለፈው ሳምንት የክልሉ መንግሥት ፕሬዚዳንት ም/ፕሬዚዳንቱንና ሦስት ሥራ አስፈፃሚ አባላትን ሲያግዱ የሶህዴፓ ሊቀመንበር አምባሳደር መሐመድ ዲሪር ደግሞ የክልሉን ፕሬዚዳንት ከፓርቲ ምክትል ሊቀመንበርነታቸው ማገዳቸውን መዘገባችን ይታወሳል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ጥር 13 ቀን 1994</a></p>

</body>
</html>	














