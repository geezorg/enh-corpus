<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሞቱና በሃገር የሌሉ ተከሳሾች ማረጋገጫ እንዲቀርብባቸው ታዘዘ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የሞቱና በሃገር የሌሉ ተከሳሾች ማረጋገጫ እንዲቀርብባቸው ታዘዘ</h1>


<p>የፌዴራል ሥነ ምግባርና ፀረ ሙስና ኮሚሽን ክስ ከመሰረተባቸው 54 ሰዎች መሐከል የሞቱትና ከሃገር ውጭ የሆኑትን የፌዴራሉ ምርመራ ማስተባበሪያ ማረጋገጫ እንዲቀርብባቸው የከፍተኛው ፍርድ ቤት ትዕዛዝ ሰጥቶዋል።</p>

<p>የፌዴራሉ ከፍተኛ ፍርድ ቤት አንደኛ ወንጀል ችሎት ታህሳስ 30/94 ዓ.ም ትእዛዙን ያስተላለፈው ከማስተባበሪያው በተፃፈ ሪፖርት የሞቱና ከሀገር የወጡ ተከሳሾች ዝርዝር መኖሩን በመረዳቱ ነው። በተጨማሪ አድራሻቸውን ሊያገኝ ባለመቻሉ መጥሪያ ላልደረሳቸው ተከሳሾች መጥሪያ እንዲደርሳቸውና መጥሪያው ደርሷቸው የቀሩት ግን ታስረው እንዲቀርቡ ፍርድ ቤቱ አዟል።</p>

<p>የኢትዮጵያ ንግድ ባንክ ፕሬዚዳንት፣ ም/ፕሬዚደንት፣ የአጭር ጊዜ ብድር ሥራ አስኪያጅ የብድር ግምገማ እና ትንትና ረዳት የሆኑትን ጨምሮ ከፍተኛ ሃላፊዎች በተከሰሱበት በዚህ ክስ ካለፈው ግንቦት 1993 ዓ.ም ጀምሮ በማረፊያ ቤት የቆዩ ነጋዴዎችም ይገኙበታል።</p>

<p>ከተከሳሾቹ ውስጥ የቀድሞው የንግድ ባንክ ፕሬዚዳንት አቶ ጥላሁን አባይ ኮሚሽኑ በእነ አቶ አሰፋ አብርሃ ላይ ለመሰረተው ክስ በምስክርነት ከጠራቸው ውስጥ አንዱ ናቸው። ከክሱ መረዳት እንደሚቻለው አቶ ጥላሁን ለምስክርነት የተጠሩት ልዩ የብድር አገልግሎት ለግለሰቦችና ለድርጅታቸው እንዲሰጥ በተለያየ ጊዜያት አቶ አሰፋ አብርሃና አቶ ስዬ አብርሃ በስልክ ትዕዛዝ ስለመስጠታቸው ነው። በተጨማሪ የተሰጡት ብድሮች የባንኩን የብድር ደንቦች መመሪያዎችና ሥርዓቶችን የሚጥሱ መሆናቸውን በባንኩ ኤክስፐርቶች በተከናወኑ ምርመራዎች መረጋገጡን እንዲያስረዱ ነው። </p>

<p>በኢትዮጵያ ንግድ ባንክ በማገልገል ላይ የነበሩና ሲያግለግሉ በቆዩ 41 የባንክ ባለሙያዎችና 14 ነጋዴዎች ላይ የተከፈተው ክስ ለጥር 28/1994 ተቀጥሯል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ጥር 6 ቀን 1994</a></p>

</body>
</html>	














