<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"በኮሚሽኑ ውሳኔ ላይ ማብራሪያም ሆነ አስተያየት የመስጠት ሥልጣን የለኝም"</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">"በኮሚሽኑ ውሳኔ ላይ ማብራሪያም ሆነ አስተያየት የመስጠት ሥልጣን የለኝም"</h1>


<p>በተመድ የኢትዮ-ኤርትራ ተልዕኮ (አንሚ) የድንበር ኮሚሽኑ በሰጠው ውሳኔ ላይ ተመስርቶ ይኼ አካባቢ ለእገሌ ተሰጥቱዋል የሚል አስተያየትና ትርጓሜ የመስጠት ሥልጣን እንደሌለው አስታወቀ። በተጨማሪም በጊዜያዊ የሰላም ቀጠናው የኮሚሽኑ ውሳኔ ተከትሎ የተፈጠረ አንዳችም እንቅስቃሴ አለመኖሩንም አረጋገጠ።</p>

<p>አንሚ ዓርብ ዕለት በአዲስ አበባ በሰጠው ጋዜጣዊ መግለጫ አስመራ የሚገኘው የተልዕኮው ቢሮ በሳተላይት ውይይቱ ተሳትፈዋል። በአዲስ አበባየሚገኙ ጋዜጠኞች የትኞቹ ከተሞች (በተለይም ባድመ) ለማን እንደተሰጡ አረጋግጡልን በማለት ባቀረቡት ጥያቄ የተነሳ ከአንሚ ቃል አቀባይ ከጂንቪክቶር ኒኮሎ ጋር እሰጥ አገባ ውስጥ ገብተዋል። ቃል አቀባዩ በመጨረሻ አንሚ የኮሚሽኑን ውሳኔ መተርጎምና አስተያየት መስጠት ከሥልጣኑ ውጪ መሆኑን ገልጸው "የኮሚሽኑ ውሳኔ ደጋግማችሁ ተመልከቱ ወይም የሁለቱን አገሮች መንግስታት ማብራሪያ ጠይቁ፤ ባድመ ወደየትኛው አገር ሄደች የሚለው የእኛ ሥራ አይደለም" በማለት በጥያቄው ላይ አስተያየት ከመስጠት ተቆጥበዋል። ጋዜጠኞች በበኩላቸው ከሁለቱም መንግሥታት ዝርዝር መረጃ ማግኘት አለመቻላቸውን በመግለጽ አንሚ ሁኔታዎችን እንዲያመቻችላቸው ጠይቀዋል። </p>

<p>በመሬት ላይ የሚካሄደው የድንበር ማካለል በተመለከተም የተቀበሩት ፈንጂዎች ሳይፀዱ ማካለሉን ማካሄድ እንደማይቻል የገለፀው አንሚ ለዚሁ ጉዳይ ለአውሮፓ ኅብረት የእርዳታ ጥያቄ መቅረቡን አስታውቋል። ድንበር ማካለሉም ሆነ የፈንጂ ጠረጋው በዚህን ያህል ጊዜ ያልቃል ማለት ግን እንደማይቻል የገለፀው አንሚ ለዚሁ ጉዳይ ለአውሮፓ ኅብረት የእርዳታ ጥያቄ መቅረቡን አስታውቋል። ድንበር ማካለሉም ሆነ የፈንጂ ጠረጋው በዚህን ያህል ጊዜ ያልቃል ማለት ግን እንደማይቻል በመግለጫው ተጠቅሷል።</p>

<p>ከድንበር መካለሉ ጋር በተያያዘ አሁን አንዳችም የሕዝብ እንቅስቃሴ አለመኖሩን ከአሥመራ የገለጹት የአንሚ የሰብአዊ ጉዳዮች ቢሮ ኃላፊ ከመሬት ላይ መካለሉ ጋር ሊመጡ የሚችሉ ችግሮች ካሉም ቅድመ ዝግጅት እየተደረገ መሆኑን አስረድተዋል። ኃላፊው የድንበር ማካለሉ በመሬት ላይ እስኪደረግ ድረስም የዜግነት ጥያቄያቸው የማይመለስላቸው ሰዎች መኖራቸውን አልሸሸጉም።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሚያዚያ 14 ቀን 1994</a></p>

</body>
</html>	














