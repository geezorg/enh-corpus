<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ድንበሩ ቢካለልም ሻዕቢያ በሰላም መኖር አይችልም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ድንበሩ ቢካለልም ሻዕቢያ በሰላም መኖር አይችልም</h1>


<p>በኢትዮጵያ በኤርትራ መካከል ድንበር ቢካለልም ሻዕቢያ ከጎረቤቶቹ ጋራ በሰላም መኖር የሚችል መንግሥት አለመሆኑና ከሥልጣኑም ማስወገድ እንደሚገባ የኤርትራ ነፃ አውጭ ግንባር ሊቀመንበር ገለፁ።</p>

<p>ከኢትዮጵያ ጋር ጦርነት ከመደረጉ በፊት ከሱዳንና ከየመን ጋር ያሳየውን ጠብ አጫሪነት በመጥቀስ ሻዕቢያ በሰላም መኖር ባህሪው አለመሆኑን የጠቀሱት የግንባሩ ሊቀመንበር አሕመድ ናስር መሐመድ ወደፊትም ከጎረቤቶቹ ጋር በሰላም ለመዝለቅ የሚያዳግተው መሆኑን ገልፀዋል።</p>

<p>ከኢትዮጵያ ጋር በተካሄደው ጦርነት ሻዕቢያ 19 ሺ ኤርትራውያን መሞታቸውን ቢገልፅም ድርጅታቸው ግን ከዚያ በላይ ቁጥር ያለው ኤርትራዊ ደም የፈሰሰበት ጉዳይ ቀድሞም ጉዳዩ በሰላም እንዲያልቅ ሊደረግ ይቻል እንደነበር አሕመድ ናስር መሐመድ በመግለጫቸው ላይ አስረድተዋል።</p>

<p>የኮሚሽኑ ውሳኔ በአንዱ ሀገር የነበሩ ዜጎችን ወደሌላው ስለሚያዘዋውር ነባሩን የአስተዳደርና የማህበራዊ ትስስር ሊያዘበራርቀው እንደሚችል የምክር ቤቱ ሊቀመንበር ጠቁመው ይኽም በነዋሪዎቹ ዘንድ ምናልባትም ግርታንና ቅሬታን እንደሚፈጥር አመልክተዋል። ይኽ ምክንያት ሆኖ ግን ወደፊት ጦርነት ሊቀሰቀስና ደም መፋሰስን ሊያስከትል እንደማይገባአሳስበዋል። እንደዚህ አይነቱን ግጭትና ደም መፍሰስ ለማስወገድም ለሕዝቡ ተጠሪ የሆነ ዲሞክራቲክ መንግሥት ሊኖር እንደሚገባ ገልፀው የኤርትራ መንግሥት ግን ካለፈው ስህተት የማይማርና ይኽንን ሃላፊነት ለመወጣት የማይችል መሆኑን ተናግረዋል።</p>

<p>የማይታመንና፣ ግልፅነት የሌለው፣ የሚያደርገው የማይታወቅ በመሆኑ ከዲሞክራቲክ ሃገሮች ጋር መልካም ግንኙነት ይኖረዋል ተብሎ እንደማይጠበቅም አቶ አሕመድ ተናግረዋል። ስለዚህ ከስልጣኑ ከማስወገድና የኤርትራ ሕዝብም ሻዕቢያን ከወንበሩ ለመወርወር ከመታገል ሌላ አማራጭ እንደሌላቸው በይፋ ገልፀዋል። </p>


<p class="align-center"><a href="/Gazettas/Reporter/info/Reporter.sera.html">ሪፖርተር ሚያዚያ 14 ቀን 1994</a></p>

</body>
</html>	














