<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የድንበር ኮሚሽኑ ውሳኔ "ኢትዮጵያ በእንግሊዝ ወታደራዊ አስተዳደር ሥር ነበረች" አለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የድንበር ኮሚሽኑ ውሳኔ "ኢትዮጵያ በእንግሊዝ ወታደራዊ አስተዳደር ሥር ነበረች" አለ</h1>


<p>ኢትዮጵያ በብሪታንያ ወታደራዊ አስተዳደር ሥር ትተዳደር እንደነበር የኢትዮ-ኤርትራ የድንበር ኮሚሽን በውሳኔው ላይ አሰፈረ።</p>

<p>ኮሚሽኑ የብሪታኒያ ወታደራዊ አስተዳደር ኢትዮጵያ ላይ ያከተመው በኢትዮጵያና በእንግሊዝ መካከል የተፈረመው ስምምነት ከተፈፀመ በኋላ ስለሆነ በኮሚሽኑ ውሳኔ መሠረት ቀዳማዊ ኃይለስላሴ የአገራቸውን አስተዳደር ቀጥለው የተረከቡት ከዚህ በኋላ መሆኑን ውሳኔው ላይ ገልጿል።</p>

<p>አልጀርስ ላይ በተደረገው የ1992 የኢትዮ-ኤርትራ ስምምነት መሠረት ድንበር የማመለካትና የማካለል ሥልጣን ተሰጥቶት ሄግ ላይ ያስቻለው የድንበር ኮሚሽኑ ይህን ያሰፈረው በውሳኔው ዋነኛ መግቢያው ምዕራፍ ሁለት ውስጥ የሁለቱን ሀገሮች ዳራ ባሰፈረበት የውሳኔው አካል ውስጥ ነው።</p>

<p>ኢትዮጵያ በኮሚሽኑ ውሳኔ በረጅም ጊዜ የኢንተርናሽናል ኮሚኒቲው ነፃ አካል ሆና እንደኖረች በ1982 ዓ.ም በኢጣሊያ ስትወረርና ስትያዝ እንዲሁም የኢጣሊያ አካል ስትሆን ካልሆነ በቀር ይህንን የዓለም አቀፍ ማኅበረሰብ ነፃ አባል አገር የመሆኗ ሁኔታን ያቋረጠ ነገር በጭራሽ እንዳልነበር ገልፆ የኤርትራ ሁኔታ ግን ከዚህ የተለየ እንደነበር ይገልፃል።</p>

<p>የኮሚሽኑ ውሳኔ ቀጥሎም እንግሊዝ የኢጣሊያን ሃይሎች በ1933 ዓ.ም ከኢትዮጵያና ከኤርትራ ማባረሯን በውሳኔው ላይ ገልፆ አዲስ አበባ ላይ ከሚገኘው ዋና መምሪያው ሁለቱን አገሮች የሚያስተዳድር የብሪትሽ ወታደራዊ አስተዳደር ተቋም እንደነበር ይናገራል።</p>

<p>የቀድሞዋ የኢጣሊያ ኮለኒ የነበረችው ኤርትራ በዚሁ የብሪትሽ ወታደራዊ አስተዳደር ሥር እስከ 1944 ዓ.ም ድረስ መዝለቋን የሚገልፀው የኮሚሽኑ ውሳኔ የእንግሊዝ ወታደራዊ አስተዳደር ኢትዮጵያ ላይ ያበቃው እና ቀዳማዊ ኃይለስላሴ አገራቸውን መቆጣጠር የቀጠሉት በ1934 ዓ.ም ጥር 23 ቀን በኢትዮጵያና በእንግሊዝ መካከል ስምምነት ከተፈረመ በኋላ መሆኑን ውሳኔው ይገልፃል።</p>

<p>ይሁንና ቀ.ኃ.ሥ. ሚያዚያ 27 ቀን 1933 ዓ.ም አዲስ አበባ ከገቡ በኋላ የካቢኔ አባላት ማቋቋማቸውንና የአርበኛው ሰራዊት በቀጥታ በንጉሡ እየታዘዘ ይንቀሳቀስ እንደነበር አልገለፀም። ብርታኒያ እስከ 1934 ጥር ድረስ ሳታውቅ ብትቆይም አሜሪካ ጨምሮ ሌሎች ሀገሮች ግን ኢትዮጵያ ነፃ ሀገር መሆኗን ከግንቦት 1933 ጀምሮ ማወቃቸው አይዘነጋም።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሚያዝያ 28 ቀን 1994</a></p>

</body>
</html>	














