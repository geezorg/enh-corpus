<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮ-ኤርትራ ድንበር ለአንሚ መዘጋቱን ኤርትራ ተቃወመች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የኢትዮ-ኤርትራ ድንበር ለአንሚ መዘጋቱን ኤርትራ ተቃወመች</h1>


<p>ኢትዮጵያ ከኤርትራ ጋር ያላትን ድንበር ለተመድ ሠላም አስከባሪ ሀይል ለምን ዝግ እንዳደረገች የተባበሩት መንግስታት ድርጅት እንዲያብራራላት ኤርትራ ጠየቀች። ሁኔታውም የድንበር ኮሚሽኑን ውሳኔ የጣሰ ነው ስትል ኮነነች።</p>

<p>ከኤርትራ የሚሰራጨውና የሕዝባዊ ግንባር ለፍትህና ለዴሞክራሲ (ህግዴፍ) ዌብ ሳይት (ሻዕቢያ) ባሰራጨው ዘገባ እንዳስታወቀው የኤርትራ መንግስት ሁኔታውን ያሳሰበው መሆኑን ለወታደራዊ ተልዕኰው ማስታወቁንና የድንበሩ ውሳኔ የት ቦታ እንደተጣሰ ዝርዝር ኦፊሴላዊ መረጃ እንዲሰጠው መጠየቁን ገልጿል።</p>

<p>"አዲሱ የኢትዮ-ኤርትራ ድንበር በሚያዝያ አምስቱ የድንበር ኮሚሽኑ ውሳኔ መሰረት ተግባራዊ ይደረጋል" ብሎ "ኢትዮጵያ እያደረገችው ያለው ውሳኔውን የመጣስና ድንበሩን በመሬት ላይ የማስመር ስራ የሚያደናቅፍ ነው" ሲል መግለፁን ዘገባው ጨምሮ ገልጿዋል።</p>

<p>ኢትዮጵያ ከኤርትራ ጋር የማያዋስናትን ድንበር ለተመድ ሠላም አስከባሪ ሀይል ዝግ ማድረጉዋን ተልእኮው ለኤርትራ ያስታወቀው ባለፈው ሰኞ መሆኑንና ድንበሩን ኢትዮጵያ የዘጋችበት ምክንያት አንሚ ያለኢትዮጵያ ፈቃድና ቪዛ አለማቀፍ ጋዜጠኞችን ወደ ባድመ በማንቀሳቀሱ ሳቢያ ነው።</p>

<p>ኢትዮጵያ ድንበሩ ዝግ መሆኑን ባለፈው ቅዳሜ ያስታወቀች ሲሆን ለዚህም ምክንያት ያደረገችው ሠላም አስከባሪው ሀይል በርካታ ጋዜጠኞችን ወደ ግጭቱ ቀጣና ማስገባቱ ሕግን የጣሰ መሆኑን መግለፁ ይታወሳል።</p>

<p>በዚህ በድንበር መዘጋቱ ሳቢያ የተመድ ተሽከርካሪዎችና ተቆጣጣሪዎች ሁሉ ወደ የጣቢያዎቻቸው እንዲመለሱ ታዝዘዋል። የህንድ፣የዩርዳኖስና የኬንያ ወታደሮች ያሉበት እግረኛ የሰላም አስከባሪው ቡድን በቂ የስንቅ ክምችት ያለውና ችግሩ እስካሁን ጐልቶ ያልተሰማው መሆኑን ቢገልፅም ጦርነቱ በተቀሰቀሰበት በባድሜ አካባቢ ያሉ 1500 ሠላም አስከባሪ ሀይሎች ያላቸው ስንቅ እያለቀ መሆኑንና ሁኔታው በቶሎ ካልተፈታ ለችግር እንደሚጋለጡ ታውቋል። ተንታኞች እገዳው የተመድ ሠላም አስከባሪ ሀይሎች የእለት ተዕለት ቁጥጥራቸውን እንዲያደርጉ ከፍተኛ ጫና ይፈጥራል ሲሉ ይገልፃሉ።</p>

<p>ይህ በእንዲህ እንዳለም በኢትዮጵያ መንግስትና በተባበሩት መንግስታት ድርጅት የተፈጠረውን ሁኔታ ለማርገብ ድርድር እየተካሄደ መሆኑ ታውቋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሚያዝያ 28 ቀን 1994</a></p>

</body>
</html>	














