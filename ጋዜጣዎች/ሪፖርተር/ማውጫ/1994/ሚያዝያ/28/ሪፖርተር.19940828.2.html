<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የደቡብ አፍሪካ ኩባንያ በኦሮሚያ የማዕድን ፍለጋ ጀመረ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የደቡብ አፍሪካ ኩባንያ በኦሮሚያ የማዕድን ፍለጋ ጀመረ</h1>


<p>በኦሮሚያ ክልላዊ መስተዳድር ካታዊቻ የሚገኘው የታንታላይት ክምችትላይ የሚደረገው ፍለጋ ፕሮግራም የመጀመሪያዎቹ ውጤቶች አወንታዊና አበረታች መሆናቸው ተገለጠ። ይህን የገለፀው ኮርቴክ የደቡብ አፍሪካው ፕሮጀክት ኢንጂነሪንግ ኩባንያ ነው።</p>

<p>ደቡብ አፍሪካዊው ኩባንያ በአካባቢው ውስጥ ታንታለም፣ ወርቅ፣ እንዲሁም ቤዝ ሜታል ፍለጋ እንዲያደርግ በዚህ ዓመት ታህሣሥ ወር ላይ ፈቃድ የተሰጠው መሆኑም ተገልጿል።</p>

<p>የኮርቴክ ኩባንያ ጂኦሎጂስት የሆኑት ኒክኖርማን እንደገለጹት ከአካባቢው የተወሰዱት ናሙናዎች ምርመራ ቀጣይ የማዕድን ፍለጋን የሚያበረታታና ተገቢ የሚያደርግ በቂ መረጃ ጠቁሟል። ይህ አካባቢ ከፍተኛ መጠን ያለው ታንታላይት ሊሰጥ እንደሚችል አጠገቡ የሚገኘው ኬንቲቻ የሚባለውየማዕድን አካባቢ በየሦስቱ ወሩ ሃያ ቶን ያህል ታንታላይት የሚያመርት በመሆኑ የተጠናከረ እምነት አሳድሯል።</p>

<p>ኒክሮማን እንደሚሉት የማዕድን ፍለጋ ጂኦሎጂስቶች ዝሆን ማደን ከፈለግክ ወደ ዝሆን ሀገር ሂድ ይላሉ። ከካታዊቻ የማዕድን ፈቃድ የተሰጠበት ስፍራ በስተ ሰሜን 30 ኪ.ሜ ርቀት ላይ የሚገኘውን የኬንቲቻ የታንታላይት ማዕድን መጐብኘት በእርግጥ ይህ የዝሆን ሀገር መሆኑን ያለጥርጥር ያስረዳል።</p>

<p>በተጨማሪም ኒክኖርማን የፍለጋው ቡድን በአዲስ አበባ ዩኒቨርስቲ የኢኮኖሚክ ጂኦሎጂ መምህር የሆኑትንና በአካባቢው ላይ በርካታ የምርምር ፅሁፎች የፃፉትን እንዲሁም ኮርቴክ ፈቃድ ያገኘበት አካባቢ በታንታላት ሀብት የታደለ መሆኑን ያረጋገጡት አቶ ሰለሞን ታደሰን አግኝቶ አነጋግሯል።</p>

<p>ታንታላይት፣ ታንታለም የሚገኝበት ማዕድን ሲሆን እንደላብቶፕ፣ ኮሚፒዩተር፣ ቪዲዮ ካሜራ፣ ከሁሉም በላይ ደግሞ ሞባይል ቴሌፎኖች ስራ ውስጥ ያገለግላል።</p>

<p>የኮርቴክ ዋና ስራ አስኪያጅ ዴቪድ አንደርሰን እንደሚሉት የአዲሱ የታንታላይት ማዕድን ጠቀሜታ ለኢትዮጵያ ኢኮኖሚ በጣም አይነተኛ እንደሆነ ይናገራሉ። የተያዘው የማዕድን ፍለጋ ፕሮግራም አወንታዊ ውጤቶችን አከታትሎ ማምጣት ከቻለ የሙከራ የማምረቱ ስራ በ2003 ዓ.ም. እንደሚጀምር፣ ለኢትዮጵያውያን የስራ እድል እንደሚከፍት ለሀገሪትዋም አዲስ የውጭ ምንዛሬ ገቢ ምንጭ እንደሚሆን አንደርሰን ይናገራሉ።</p>


<p>የኮርቴክ ኩባንያ የማዕድን ፍለጋ ፈቃድ ካታዊቻ አካባቢ ተለይቶ የታወቁ ፔግማቴት የሚገኙበት 45 ሺህ ሄክታር መሬት ላይ ነው።</p>

<p>የመንግሥት ከሆነው ከካንቲቻ የታንታላይት ማዕድን የሚገኘው የታንታይት ምርት ጥረት 65 በመቶው ንፁህነት እንዳለው ሲነገር ኮርቴክ ኩባንያ ተመሳሳይ ደረጃ ያለው ምርት ካታዊቻ ውስጥ ይገኛል ብሎ ተስፋ ያደርጋል። የካንቲቺ ማዕድን በአፍሪካ ውስጥ በጣም ሀብታም የታንታላይት የማዕድን ቦታም እንደሆነ ይታመናል።</p>

<p>የኮርቴክ የማዕድን ፍለጋ ቡድን ኑሪ መሀመድ በሚባሉ የሀገሬው ጂኦሎጂስት እንደሚረዳና እሳቸውም በአካባቢው ውስጥ ከስድስት አመት በላይ የቆዩና ይህን ያህል የካበተ ልምድ እንዳላቸው ተገልጿል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሚያዝያ 28 ቀን 1994</a></p>

</body>
</html>	














