<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ባድመ፣ ዛላንበሳ፣ ኢሮብ፣ ዓሊተና፣ ባዳ... ለኢትዮጵያ ተወሰነ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ባድመ፣ ዛላንበሳ፣ ኢሮብ፣ ዓሊተና፣ ባዳ... ለኢትዮጵያ ተወሰነ</h1>

 
<p>በአልጀርሱ የታህሳስ 1992 ስምምነት መሠረት የተቋቋመው የድንበር ኮሚሽን በኢትዮጵያና በኤርትራ መካከል በጦር ሜዳና በሕግ መድረክ ሲያወዛግብ የቆየውን የድንበር ጉዳይ ለአንዴና ለመጨረሻ ጊዜ ወሰን። ባድመ፣ ዛላንበሳ፣ ኢሮብ፣ ቡሬ፣ ዓሊተና፣ ባዳና ዒደምሩግ የኢትዮጵያ ሆኑ። </p>

<p>ኤርትራ በጉልበትና በክርክር የኔ ነው ያለችውን ቦታዎች በሙሉ ማጣቷታውቋል። ኢትዮጵያ በምዕራቡ ወሰን በኩል ባለፉት መቶ አመታት በግዛትአስተዳደሯ ውስጥ አልነበሩም የተባሉትንና በ1902 ውል መሠረት ግን የኢትዮጵያ የሆኑትን አንዳንድ ቦታዎች አጥታለች።</p>

<p>በአልጀርሱ ስምምነቶች በተሰጠው ሥልጣን (ማንዴት) መሠረት የቅኝ ግዛት ውሎችን፣ የግራ ቀኙን መከራከሪያዎችና ማስረጃዎች መርምሮ ውሳኔየሰጠው የድንበር ኮሚሽን በሶስቱም ማለትም በመረብ በለሳ ሙና፣ በምዕራቡ እንዲሁም በምሥራቅ አቅጣጫዎች በኩል በሰጠው ውሳኔ በሙሉ ለኢትዮጵያ የተወሰነ መሆኑን የውጭ ጉዳይ ሚኒስትር ሥዩም መስፍን ገልፀዋል።</p>

<p>በዚህም መሠረት ኤርትራ በጦር ሜዳም ሆነ በሙግት የኔ ናቸው ያለቻቸውን ቦታዎች በሙሉ ማጣቷን ከሚኒስትሮች ም/ቤት መግለጫ ለመረዳት ተችሏል።</p>

<p>ኮሚሽኑ ለውሳኔው መሠረት ያደረገው የቅኝ ግዛት ውሎችን እና ሁለቱ ወገኖች ያቀረቡዋቸውን መከራከሪያዎችንና ማስረጃዎች መሰረት ያደረገ ቢሆንም በአስተዳደራዊ ስልጣን ሥር መሆን (አፍፈችቲቨ አድሚኒስትራቲቨ ቾንትሮል) በሚለው መርህ መሠረት ኢትዮጵያ በምዕራብ አካባቢ ውስጥ አንዳንድ ቦታዎችን ማጣቷ ተገልጿል። እነዚህን ያጣቻቸው ቦታዎች የትኞቹ እንደሆኑ በመግለጫው አልተመለከተም። ይሁንና በ1902 ስምምነት መሰረት ወደ ኢትዮጵያ ሆነው ግን ኢትዮጵያ አስተዳድራቸው ባለማወቋ ወደ ኤርትራ የተሰጡ አካባቢዎች መኖራቸውን አቶ ሥዩም ጠቁመዋል። የመግለጫው ሙሉ ቃል እንደሚከተለው ይነበባል።</p>

<p>ከኢትዮጵያ ፌዴራላዊ ዴሞክራሲያዊ መንግስት የሚኒስትሮች ም/ቤት ሄግ ላይ የተሰየመው የድንበር ኮሚሽን ስለሰጠው ውሳኔ የተሰጠ መግለጫ፦</p>

<p>ሄግ ላይ የተሰየመው የድንበር ኮሚሽን ያለፈው አንድ ዓመት ተኩል በኢትዮጵያና በኤርትራ መንግስታት የቀረበለትን የይገባኛል መከራከሪያሲመረምር ከቆየ በኋላ በጉዳዩ ላይ ያሳለፈን ውሳኔ ለሁለቱ መንግስታት በዛሬው ዕለት (ሚያዚያ 5/1994) አስታውቋል።</p>

<p>ሀገራችን ኢትዮጵያ ሕገ ወጥ የወረራ ተግባር ተቀልብሶ ጉዳዩ በቅኝ ግዛት ውሎችና በአለም አቀፍ ህግ መሠረት በዳኝነት እንዲወሰን ያላሰለሰ የአንድ ወገን ብቻ ጥረት እንዳደረገች መላው ዓለም የሚገነዘበው ነው። የኤርትራ መንግስት በኃይል ከያዛቸው የሀገራችን አካባቢዎች በማባበል ሳይሆን በትግል እንዲወጣ በፅናት የታገለችው ሀገራችን ነች። የሻዕቢያ መንግስት ዓለም አቀፍ ሕግንና ሥርዓትን ጥሶ የድንበር ጥያቄን በወታደራዊ ኃይል እወስናለሁ ሲል ይህ ፈፅሞ ተቀባይነት እንደሌለው በማሳየት በመረጠው የኃይል መንገድ ጠራርጋ ያስወጣችው ሀገራችን ነች። የአልጀርሱ ስምምነት ተግባራዊ የሆነበትን ቅርፅና ይዘት እንዲያገኝ ያደረገችው ሀገራችን ነች። ስለዚህም የድንበር ኮሚሽኑ ህልውናውን እንዲያገኝና ሥራውን በተሳካ ሁኔታ እንዲያከናውን ያስቻለውን ሁኔታ እንዲያከናውን ያስቻለውን ሁኔታ ያመቻቸችው ሀገራችን ኮሚሽኑ ሥራውን በተሳካ ሁኔታ አጠናቆ ውሳኔውን ለሁለቱ መንግስታት ለማሳወቅ መብቃቱ ሰላም በጦርነት ላይ፣ ሕግና ሥርዓት ለሕገወጥነትና በሥርዓት አልበኝነት ላይድል የመቀዳጀታቸውን ተጨማሪ ማረጋገጫ መሆኑን በጥብቅ ታምናለች።</p>

<p>የኢትዮ-ኤርትራ ድንበር በማካለል ሂደት ሀገራችን የተጎናፀፈችው ወሳኝ ድል ይህ እንዲሆን ትገነዘባለች። የድንበር ኮሚሽኑ በዛሬው ዕለት ለሁለቱ መንግስታት የገለፀው ውሳኔ ከዚህ የሚከተለው ይዘት አለው። </p>

<p>1. በሁለቱ ሀገሮች የመረብ በለሳ ሙና ወሰን ላይ የቀረበው የድንበር የይገባኛል ጥያቄ በተመለከተ ኮሚሽኑ፦</p>

<p>1. ከመረብ እስከ በለሳ ወንዝ ድረስ ባለው 1900 ስምምነት መሰረት በዳኝነት ባለበት የሁለቱ ሀገሮች መካከለኛ የወሰን ክፍል ላይ ኮሚሽኑ ብዙም ለውጥ ሳያደርግ በአንድ በኩል የኦንሻሐቅ፣ የቆሮ ቡርዶ፣ የሳባና የአዲ ቁቱ ቀበሌዎች የኢትዮጵያ ሆነው እንዲቀጥሉ ወስኗል።</p>

<p>በተጨማሪም ኤርትራ ይዛቸው ከቆየቻቸው አዋሳኝ ቀበሌዎች የተወሰኑት ወደ ኢትዮጵያ እንዲመጡ ወስኗል።ኢትዮጵያ ኮሚሽኑ በዚህ አካባቢ ያለውን ውዝግብ በተመለከተ የወሰነውን ውሳኔ ትክክለኛ እንደሆነ አምና ተቀብላለች።</p>

<p>1. አሁንም በ1900 ዓ.ም ስምምነነት መሠረት በዚህ አካባቢ መፈታት የነበረበት ሌላው የድንበር የይገባኛል ጥያቄ ከዛላንበሳ ጀምሮ በስተ ምስራቅ እስከ እንዲሊ ወንዝ ያለው ሲሆን በዚህም አካባቢ ኮሚሽኑ ኤርትራ በሕግ ወጥ አኳኋን ይገባኛል ብላ ጦርነት የቀሰቀሰችባቸው የዛላንበሳ የአዲ ኢሮብና የአልታና አካባቢዎች የኢትዮጵያ ሕጋዊ ይዞታዎች መሆናቸውን በማፅናት ወሰኗል።</p>

<p>1. የኢፌዲሪ መንግስት ኮሚሽኑ በዚህ አካባቢ ላይ ያሳለፈውን ውሳኔ ትክክለኛና ተገቢነት ያለው እንደሆነ በማመን ተቀብሎታል።</p>

<p>2. በምዕራብ አካባቢ ሀገራችን ካቀረበችው ጥያቄ በመነሳት ሻዕቢያ ይገባኛል ብሎ ወረራ የጀመረበት የባድመ አካባቢ የኢትዮጵያ እንደሆነ ኮሚሽኑ አረጋግጧል። በተጨማሪም በባድመ አካባቢ ኢትዮጵያ ስታስተዳድረው የነበረው ይዞታ ሁሉ የኢትዮጵያ እንደሆነ ወስኗል።</p>

<p>3. በምስራቁ የሁለቱ ሀገሮች አዋሳኝ ድንበር ላይ ሀገራችን ያቀረበችው ጥያቄ በ1908 ዓ.ም ስምምነት መሠረት የድንበሩ መነሻ በስተሰሜን በኩል ራጋይሌ ከተባለ ቦታ ሆኖ ይህ በ60 ኪሎ ሜትር ትይዩ ወደታች መውረድ አለበት የሚል ሲሆን ኤርትራ በበኩሏ መነሻው ከማስወሌ ሆኖ በትይዩ መስመር መሆኑ የለበትም የሚል ነበር። ኮሚሽኑ በሰጠው ውሳኔ መሠረት የድንበሩ መነሻ ኢትዮጵያ ያቀረበችው የራጋይሌ ወንዝ ሆኗል።በተጨማሪም የድንበሩ አከላለል ኢትዮጵያ በጠየቀችው የትይዩ መስመር አሠራር እንዲሆንተወስኗል። በዚሁ መሰረት የኤርትራ መንግስት አላአግባብ ይገባኛል ሲለው የነበረው የባርካ አካባቢ የኢትዮጵያ እንዲሆን አረጋግጧል።</p>

<p>የተከበራችሁ የሀገራችን ሕዝቦች! ሀገራችን በ1990 ዓ.ም መጨረሻ የተካሄደባት ወረራ ለመመካትና ጉዳዩ በሕጋዊና በሠላማዊ መንገድ እንዲወሰን ስትታገል ከሁለት መሠረታዊ ጉዳዮች በመነሳት ነው። የመጀመሪያውና ወሳኙ መነሻ የድንበር ውዝግብ ፈፅሞ በኃይል መፈታት የለበትም የሚለው ነው። ከዚህ ቀጥሎ የሚታየው መነሻም ደግሞ አከራካሪ የተባሉት ቦታዎች የኛ ስለመሆናቸው የነበራት ጠንካራ እምነት ነው። ከሁለቱም መነሻዎችበመነሳት ባደረገችው ኃይልን በኃይል የመመካትም የሆነ የራሷ የሆነውንበሕግና በዳኝነት የማስከበር ጥረት በድል አድራጊነት ወጥታለች። ወራሪው የኤርትራ መንግስት ደግሞ የማይገባን መሬት በኃይልለመያዝ ባደረገውሙከራ አሳፋሪ ሽንፈት እንደተከናወነ ሁሉ በሕጋዊና ሰላማዊ ትግሉም አሳፋሪ ሽንፈት ተከናንቧል።</p>

<p>ይህ ውጤት የመላ ሀገራችን ሕዝቦች ፍትሐዊ ትግል ውጤት በመሆኑ ልንኮራበት ይገባል። ከዚህ በመነሳት ውሳኔው ሕጋዊ የፍ/ቤት ውሳኔ የመሆኑና ይዘቱም በመሠረቱ ፍትሐዊ በመሆኑ የኢፌዴሪ መንግስት በአልጀርሱ ስምምነት መሠረት ውሳኔውን ተቀብሎ ተግባራዊ ለማድረግ ዝግጁ መሆኑን ያስታውቃል።</p>

<p>የኢፌዴሪ መንግስት በዚህ አጋጣሚ ሥራውን በታማኝነትና በከፍተኛ የኃላፊነት መንፈስ ላከናወነው የድንበር ኮሚሽን ያለውን አክብሮት በድጋሚ ይገልፃል። ቀጣዩ ድንበርን በመሬት ላይ የማካለል ሥራ በተፋጠነ ሁኔታ እንዲጠናቀቅ ያለውን ፅኑ ፍላጎትን ያሳውቃል። ከዚህ አኳያ የኤርትራ መንግስት ድንበሩን በመሬት ላይ ለማካለል በሚደረገው እንቅስቃሴያለበትን የመተባበር ግዴታ እንዲወጣ አጥብቆ ያስገነዝባል። ሚያዚያ 5/1994 ዓ.ም</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሚያዚያ 7 ቀን 1994</a></p>

</body>
</html>	














