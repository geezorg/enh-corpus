<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የፀረ ሙስና ኮሚሽን ዐቃቤ ሕግ ሥራቸውን ለቀቁ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የፀረ ሙስና ኮሚሽን ዐቃቤ ሕግ ሥራቸውን ለቀቁ</h1>


<p>የፌዴራል ስነምግባርና ፀረ ሙስና ኮሚሽን ከፍተኛ አቃቤ ሕግ ሆነው ከነሐሴ 15/1993 ዓ.ም ጀምሮ በጠቅላይ ሚኒስትሩ ጽ/ቤት ውሳኔ መሰረት በዝውውር ሲሰሩ የቆዩት አቶ ዮሐንስ ወ/ገብርኤል ሥራቸውን ለቀቁ።</p>

<p>በነአቶ ስዬ አብርሃ ላይ ለተመሰረተው ክስ የጽሑፍ መግለጫዎችን፣ በነ አቶ ጥላሁን አባይ ላይ የተመሰረተውን ክስ በፊርማቸው ለፍ/ቤት ያቀረቡትና በተለያዩ ችሎቶችና ፍ/ቤቶች የተመሰረቱትን ክሶች የችሎት አቃቤ ሕግ ሆነው ሲከታተሉ የነበሩት፤ እንዲሁም የኮሚሽኑ አቃቤ ሕጎች አስተባባሪ ሆነው ሲሰሩ የቆዩት አቶ ዮሐንስ ወ/ገብርኤል ወደ ኮሚሽኑ የተዛወሩት ረዳት የልዩ አቃቤ ሕግ ሹም ሆነው ይሰሩበት ከነበረው የልዩ አቃቤ ሕግ ጽ/ቤት ነበር።</p>

<p>ከዋናዋ ኮሚሽነር ከወ/ሮ እንወይ ገብረ መድህን ውጭ ለፍ/ቤቶች ይቀርቡ የነበሩትን ክሶችና መግለጫዎች በመፈረም ሌላው ባለሥልጣን በመሆን የሚታወቁት አቶ ዮሐንስ ከመጋቢት አጋማሽ ጀምሮ ይከታተሉዋቸው የነበሩትን የፍ/ቤት ቀጠሮዎች ማቋረጣቸውና በሌላ ሰው መተካታቸው ይታወቃል። መጋቢት 16/1994 ዓ.ም በጽሑፍ ያቀረቡት የሥራ መልቀቂያ ደብዳቤ ከመጋቢት 30/1994 ጀምሮ ተቀባይነት አግኝቶ ከሥራ ተሰናብተዋል።</p>

<p>ሥራቸውን ለመልቀቅ ያነሳሳቸውን ምክንያት ለመግለጽ ፈቃደኛ ባይሆኑም የኮሚሽኑ የውስጥ አዋቂ ምንጮች ግን ኮሚሽኑ ውስጥ ችግር አለ፤ የኮሚሽኑ አሰራር አቃቤ ሕግ ውስጥ ሊኖር የሚገባው የተለመደና ተራ ነፃነትየለም፤ ሥራው የሚሰራው ወይም ይሰራል የሚባለው በባለሙያዎች አይደለምይላሉ።</p>

<p>ኮሚሽኑ ኮሚሽነር ይኑረው እንጂ በሌሎች አስፈላጊ መዋቅራዊ ቦታዎች ላይ ምክትል ኮሚሽነር፣ የአቃቤ ሕግ ሹማምንት፣ ዋና አቃቤ ሕጎችና መዋቅሩ የሚጠይቀው ዳይሬክተሮች የሌሉት መሆኑን ምንጮቻችን ጠቁመዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ሚያዚያ 7 ቀን 1994</a></p>

</body>
</html>	














