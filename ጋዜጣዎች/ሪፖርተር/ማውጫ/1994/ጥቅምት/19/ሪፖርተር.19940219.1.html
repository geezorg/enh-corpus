<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ታምራት ላይኔ በድጋሜ ከነስዬ ጋር ክስ ተመሰረተባቸው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ታምራት ላይኔ በድጋሜ ከነስዬ ጋር ክስ ተመሰረተባቸው</h1>


<p>በቀድሞው ጠቅላይ ሚኒስተር ታምራት ላይኔና በእነ ስዬ አብርሀ ላይ የፌደራሉ ፀረ-ሙስና ኮሚሽን በስልጣን አላግባብ መገልገል ወንጀል ክስ ተ መሰረተ።</p>

<p>በእነ አቶ ስዬ ላይ በስልጣን አላግባብ መጠቀም ወንጀል ክስ መመስረቱ የተገለፀውና አቶ ታምራት ላይኔም በዚህ አዲስ ክስ ግብረአበርና አራተኛ ተከሳሽ ሆነው መከሰሳቸው የታወቀው ወህኒ ቤቱ ታሳሪዎቹን ለምን እንደያዛቸውና እንደማይፈታቸው በተጠየቀበት ጊዜ ባቀረበው ምክንያት ማስረጃ ነው። የውህኒ ቤቱ ተውካይ የፌዴራስ ጠቅላይ ፍርድ ቤት ከነሀሴ 25 1993 ዓ.ም ጀምሮ ታሳሪዎቹን ይዞ እንዲይቆይ ትዕዛዝ የሰጠ መሆኑን ገልፀው፤ በተጨማሪም ጥቅምት 14 ቀን 1994 በተፃፈ ትዕዛዝ እነ አቶ አሰፋ አብረሀ (አቶ በሻህ፣ አቶ ስዬ፣ አቶ ታምራት፣ አቶ ምህረተ አብ፣ አቶ ፍሰሀ፣ ሚስተር ኅራየር እና አቶ ፍፁም)ን ለጥቅምት 20 1994 ዓ.ም እንዲያቀርባቸው መጥሪያውንም እንዲያደረስላቸው በጠቅላይ ፍርድ ቤት መታዘዙን በመግለፅ ለምን በእስር ቆዩ ሊሚለው ለፍርድ ቤቱ ጥያቄ መልስ ሰጥተዋል። አቶ ቢተው በላይን በሚመለከትም በተመሳሳይ ሁኔታ በጠቅላይ ፍርድ ቤት ትእዛዝ ወህኒ ቤት እንደሚገኙ ገልፆ በተጨማሪም የፌደራል ከፍተኛ ፍርድ ቤት በከስሽ የፀረ ሙስና ኮሚሽን እና በተከሳሾች እነ አቶ አባተ ኪሾ (አቶ ቢተው በላይ አቶ ንጉሴ፣ አቶ ሙኒር ዱሪ፣ አቶ አሉላ አራያ) መካከል አዲስ በተከፈተው በስልጣን ያላግባብ መገልገል ክስ ስጥቅምት 20 እንዲያቀርባቸው መታዘዙን አስርድተዋል።</p>

<p>በእነ አቶ አስፋ አብረሀ በዝገብ ፌደራል ጠቅላይ ፍርድ ቤት ክስ ከተመሰረተባቸው ተከሳሾች መካከል አንዱ አቶ ታምራት ላይኔ ሲሆኑ በአቶ ስዬ አብረሀ ላይ ፖሊስ የጊዜ ቀጠሮ ሲጠይቅ ከቆየባቸው ምክንያቶች አንዱ አቶ ስዬ የመከላከያ ሚኒስትር፣ አቶ ታምራት ጠቅላይ ሚኒስትር በነበሩበት ከ1987 በፊት በነበሩት ጊዜ ውስጥ አቶ ስዬ ለአቶ ታምራት ነግረው ለአንድ አቶ ካሳዬ በላይ ለሚባሉ ግለሰብ 5 መኪናዎች ከቀረጥ ነፃ እንዲገቡላቸው አድርገዋል ተብሎ መሆኑ ይታወቃል።</p>

<p>አቶ ታምራት እና እነ ስዬ አብረሀ በስልጣን አላግባብ መገልገል ግብረ አበረአበሮች ተብለው ማክሰኞ በፌደራል ጠቅላይ ፍርድ ቤት ወንጀል ችሎት ይቀርባሉ። ጥቅምት 16 1994 ዓ.ም በዋለው የፌደራሉ የመጀመሪያ ፍርድ ቤት ዘጠነኛ ወንጀል ችሎት እነ አቶ ስዬ (ስድስት አመልካቾች) ከህግ ውጪ ታሥረናል በሚል አመልካች የሆኑበትና የአዲስ አበባ ወህኒ ቤት ተጠሪ በሆነበት የሀቢያስ ኮርፐስ ጉዳይ በታየበት ወቅት የፀረ ሙስና ኮሚሽኑ ክስ መመስረቱን መገለፁ ታውቋል።</p>

<p>እነ አቶ ስዬና አራት ወንድማማቾችን ጨምሮ አቶ በሻህ አዝምቴ፣ አቶ ቢተው በላይ በጠበቆቻቸው አማካይነት ከህግ ውጪ ታስረናል በማለት ስችሎቱ አቤቱታቸውን ያቀሪቡት መስከረም 22/1994 በተፃፈ ማመልከቻውን ሲሆን በዚሁ አቤቱታ መሠረት አዲስ አበባ ወህኒ ቤት ታሳሪዎቹን ይዞ እንዲቅርብ ትእዛዝ የተሰጠው ጥቅምት ወር አጋማሽ ላይ ነው። እነ አቶ ስዬን ወህኒ ቤቱ ችሎት ያቀርባቸው ግን አርብ ጥቅምት 16 በዋለው ችሎት ነው።</p>

<p>በችሎት የተነበበውና ከመዝገቡ ጋር የተያያዘው የፌደራል ጠቅላይ ፍርድ ቤት ነሀሴ 21 1993 ዓ.ም ትእዛዝና ከሁለቱም ፍርድ ቤቶች መጠሪያና ትእዛዝ ከተሰማ በኋላ የእነ አቶ አሰፋ አብረሀ ጠበቆች በጉዳዩ ላይ ምላሽ ሰጥተዋል። አቶ ስዬም የቀረበውን ምክንያትና ማስረጃ ተቃውመው ዳኝነት ጠይቀዋል። ጠበቆቻቸው የጠቅላይ ፍርድ ቤት የነሀሴ 24 ቀን ትዕዛዝ ወህኒ ቤት አመልካቾችን እነ አቶ አሰፋን በእስር እንዲያቆያቸው ያዘዘው ከነሐሴ 24 ጀምሮ ስልጣን ያለው አካል በ15 ቀን ውስጥ ክስ እስኪመሰርት ብቻ መሆኑን ገልፀዋል፤ ይህም የጊዜ ገደብ መስከረም 4 ቀን 1994 ዓ.ም እንደተጠናቀቀ አስታውሰው፤ ከዚያ ወዲህ ባለው ጊዜ አመልካቾቹ ወህኒ ቤት የሚገኙት ከህግ ውጪ ነው ሲሉ ተከራክረዋል። ለጥቅምት 20 የተያዘውን ቀጠሮ አስመልክተውም የከፍተኛው ፍርድ ቤት ደግሞ ጥቅምት 14 የተሰጠ መሆኑን ገልፀውው፤ ይህ የሚያሳየው ከረዥም ጊዜ በፊት የቀረበው የአመልካቾችን አቤቱታ ለማሰናከል የታቀደ መሆኑን ነው ብለዋል። በተጨማሪም የሁለቱም ፍርድ ቤቶች ትዕዛዝ ክስ መመስረቱን ክስ ሊሰማ በተያዘው ቀጠሮ እንዲቀርብ መታዘዙን እንጂ እስከዚያ ድረስ ታስረው ቆይተው በቀጠሮው ቀን እንዲቀርቡ የሚያዝ አይደለም ብለዋል።</p>

<p>አመልካቾች አጠቃለውም ክስ መመስረቱ ከመስከረም አራት ጀምሮ እስከ አሁን ድረስ ያለየትኛውም በህግ የተቋቋመ የኢትዮጵያ ፍርድ ቤት ትእዛዝ ከህግ ውጪ በእስር የቆዩበትን ሁኔታ ህጋዊ አያደረገውም፤ በማለት ፍርድ ቤቱ እዚያው ችሎት ላይ አመልካቾቹን ነፃ እንዲለቃቸው ጠይቀዋል። የግራ ቀኙን መከራከሪያ የሰማው ፍርድ ቤት ተገቢውን ትእዛዝ ለመስጠት አርብ ከሰአት በኋላ በተለያዩ የአስተዳደር ምክንያት የማይቻል መሆኑን ገልፆ ለሰኞ ጥቅምት 19 ቀጠሮ ይዟል።</p>

<p>በተያያዘ ሁኔታ ለዚሁ ችሎት መስከረም ወር ላይ ቀርቦ የነበረው ተመሳሳይ የሀቢየስ ኮርፐስ የአቶ ፍፁም ዘአአስገዶም የሚስተር ሀሪየስ ቢሀንሲያን ጉዳይ ሲሰማ በተያዘበት ሩቡዕ ጥቅምት 14 ቀጠሮ ችሎቱ ወህኒ ቤቱ ያቀረበውን ምክንያት ውድቅ እድርጐ ሁለቱም አመልካቾች እዚያው ችሎት ላይ እንዲፈቱ ትእዛዝ ሰጥቶ ነበር።ወህኒ ቤቱ ግን የመፍቻ ዋራንቱ ሊደርሰን ይገባል በማለት አመልካቾቹ በችሎቱ ትእዛዝ መስረት ሳይፈቱ ቀርተዋል። </p>

<p>እነ አቶ አሰፋ አብረሃ በተከሰሱበት በሥልጣን ያለ አግባብ መገልገል ወንጀል በግበረአበርነት ሰባተኛና ስምንተኛ ተክሳሾች ሆነው የተመዘገቡት አቶ ፍፁም ዘአብና ሚስተር ሀርየር መሆናቸው ታውቋል በተጨማሪም ክሱ ጠቅላይ ፍርድ ቤት ላይ የተመሰረተውና መጥሪያውም የተላከው እነዚሁ አመልካቾች እንዲፈቱ ዘጠነኛ ችሎት ትእዛዝ በሰጠበት እለት ጥቅምት 14 1994 ዓ.ም መሆኑ መረዳት ተችሏል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ጥቅምት 19 ቀን 1994</a></p>

</body>
</html>	














