<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ከሙስና ጋር በተያያዘ አምስት ድርጅቶች ንብረት ጠባቂ ተሾመባቸው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ከሙስና ጋር በተያያዘ አምስት ድርጅቶች ንብረት ጠባቂ ተሾመባቸው</h1>


<p>የፌዴራሉ ጠቅላይ ፍርድ ቤት መስከረም 29 ቀን 1994 ዓ.ም በዋለው ችሎት በሙስና ወንጀል የተጠረጠሩ ግለሰቦችን ንብረትና ከሙስና ጋር ተያያዥነት አላቸው የተባሉትን ድርጅቶች በንብረት ጠባቂ እንዲተዳደሩ ወሰነ።</p>

<p>ችሎቱ ውሳኔውን የሰጠው የፌዴራሉ ሥነ ምግባርና ፀረ ሙስና ኮሚሽን መስከረም 15 ቀን 1994 ዓ.ም በፃፈው ማመለክቻ በአዋጅ ቁጥር 236/3 ከአንቀፅ 12 እስከ 15 ድረስ ባሉት ድንጋጌዎች መሰረት የንብረት ጠባቂ ተሹሞ ንብረቶቹ እንዲተዳደሩ በመጠየቁና ችሎቱም ከህግ አንፃር አግባብ እንዳለው በማመኑ ነው። በዚህ ውሳኔ መሰረት ሌላ ተለዋጭ ትዕዛዝ እስኪሰጥ ድረስ የኢትዮጵያ ልማት ባንክ የጉለሌ ሳሙና ፋብሪካን እንዲያስተዳድር ተወስኗል። የሐረር ማተሚያ ቤት /ድርጅት/ን ደግሞ የብርሃንና ሰላም ማተሚያ ቤት እያስተዳደረው እንዲቆይ ችሎቱ አዟል። ጣይቱ ሆቴልን በሚመለከት ደግሞ በችሎቱ ብቁና አግባብ ሆኖ ያገኘው የግዮን ሆቴሎች ድርጅትን ነው። የደብረዘይት ምግብ ኢንዱስትሪን አጠባበቅና አስተዳደር የቃሊቲ ምግብ ኢንዱስትሪ አክሲዮን ማኅበር የሚከታተለው ይሆናል። የምፍአም ትሬዲንግ በተመለከተ ደግሞ ፍ/ቤቱ ወደፊት አንድ ዓይነት ተለዋጭ ትዕዛዝ እስኪሰጥ በጅምላ ንግድና አስመጪ ድርጅት እየተዳደረ እንዲቆይ ፍርድ ቤት ወስኗል።</p>

<p>ፍርድ ቤቱ በንብረት ጠባቂነት ያስቀመጥኣቸው አካላት በአዋጅ ቁጥር 236/93 አንቀጽ 14 ንዑስ ቁጥር «2» መሠረት የሚያስተዳድሩትን ድርጅት ሂሳብ መግለጫ በየአራት ወሩ እንዲያቀርቡ አዟል።</p>

<p>ችሎቱ ትዕዛዙን የሰጠው በድምፅ ብልጫ ሲሆን አምስት ዳኞች ከተሰየሙበት ችሎት የሀሳብ ልዩነታቸውን ያስቀመጡት ሰብሳቢው ናቸው የሀሳብ ልዩነት ያላቸው ዳኛ «በትዕዛዙ የንብረት ጠባቂ እንዲሾምላቸው የተባሉትን ድርጅቶች በተመለከተ የወንጀሉ ክስ ለፍርድ ቤት አለመቅረቡን የኮሚሽኑ ተወካይ አረጋግጠዋል፤ ድርጅቶቹን በሚመለከት የወንጀሉ ክስ በአሁኑ ጊዜ ለፍርድ ቤት ሊቀርብ ሲችል ካልቀረበ ድርጅቶቹ በሙስና ወንጀል የተገኙ ናቸው ተብሎ በአዋጅ ቁጥር 236/93 አንቀጽ 12 መሰረት የንብረት ጠባቂ ሊሾምላቸው ስለማይገባ በአብዛኛው ድምፅ በተሰጠው ትዕዛዝ አልተስማማሁም» ሲሉ ያላቸውን ልዩነት አስመዝግበዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ጥቅምት 5 ቀን 1994</a></p>

</body>
</html>	
