<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ንግድ ባንክ በጂቡቲ አለኝ የሚለው ብር ሰነድም ትርፍም ያለውም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ንግድ ባንክ በጂቡቲ አለኝ የሚለው ብር ሰነድም ትርፍም ያለውም</h1>


<p>የኢትዮጵያ ንግድ ባንክ ለኢንቨስትመንት አክሲዮን (ሼር) መግዣ የሚውል ነው በማለት ወደ ጂቡቲ የወሰደው 46 ሚኒዮን ብር በትክክል ለኢንቨስትመንት መሆኑን የሚያረጋግጥ ምንም ሰንድ የሌለው፣ በኢንቨስተመንቱ ይህን ያህል ገቢ ወይም ትርፍ ተገኘበት የማይባል ድብቅ ሥራ መሆኑን የጂቡቲ ምንጮቻችን ጠቆሙ።</p>

<p>እንደ ምንጮቻችን ገለፃ ይህ 46 ሚሊዮን ብር በኢንቨስትመንት ሽፋን ወደ ጂቡቲ ይላክ እንጂ በረጅም ጊዜ በጂቡቲ ለሚገኙ «ተበዳሪዎች» የተሰጠ ገንዘብ ነው። ትርፍም ይሁን ገቢ ሊያላይ ያልቻለውም ብድር ተብሎ የተሰጣቸው ሰዎች ገንዘቡን ሊመልሱ ባለመቻላቸው ነው። ንግድ ባንክ በግልጽና በሐቅ «የተበላሸ ብድር» ተብሎ መያዝ ያለበትን ገንዘብ የራሱን ሥራ ጤነኛ ለማስመሰል «ኢንቨስትመንት» እያለ ሲያቆናጀው/ ሲይወድሰው መቆየቱን የገለጹት ምንጮቻችን ይህ ለረጅም ጊዜ ሳይመለስ የቀረው ብድር ስምም፣ ሰንድም፣ ትርፍም ሳያስይ በመቆየቱ የተነሣ እንደማይመለስ በማረጋገጥ ባንኩ መጠባበቂያ ሊያዝለት በተገባ ነበር ብለዋል።</p>

<p>ይህን ጉዳይ አስመልክተን ያነጋገርናቸው አንዳንድ የባንክ ባለሙያዎች እንዳሉት የኢትዮጵያ ንግድ ባንክ ዋንኛ ችግር ድክመቶቹን በሐቅ ለሕዝብ ይፋ ከማድረግ ይልቅ አትራፊ የሚለውን ቃል ብቻ በማጋነን የሚንቀሳቀስ መሆኑ ነው። ቢያንስ ቢያንስ ይላሉ ባለሙያዎቹ፣ ባንኩ ካለበት አጠቃላይ ሁኔታ አንጻር ከ 250 ሚኒዮን ብር ያላነሰ መጠባበቂያ መያዝ አለበት። ይህ በጠባበቂያ እንደ ጂቡቲው ዓይነት ከፍተኛ ገንዘብ በሚቀርብበት አጋጣሚ በማሟያነት ያገለግላል። ሆኖም የኢትዮጵያ ንግድ ባንክ ለመጠባበቂያ 240 ሚሊዮን ብር ከያዘ የተጣራ ትርፍ ብሎ ለሕዝብ የሚያሳውቀው የብር መጠን ሊያንስበት ስለሚችል መጠባበቂያውን ሳይዝ ትርፉን ብቻ መናገር ይመርጣል። ባለሙያዎቹ በቅርቡ 400 ሚሊዮንአትርፈናል እየተባል የሚነገረው የጅቡቲውን ዓይነት ችግር ሊፈታ የሚችል መጠባበቂያ ሳይያዝ መሆኑንም አስታውሰዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር ጥቅምት 26 ቀን 1994</a></p>

</body>
</html>	














