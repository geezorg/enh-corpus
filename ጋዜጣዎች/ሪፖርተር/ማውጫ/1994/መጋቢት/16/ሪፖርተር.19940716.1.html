<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አይ.ኤም.ኤፍ. በፋይናንስ ተቋማት ላይ እርምጃ እንዲወሰድ የሰጠው የጊዜ ገደብ ተቃረበ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">አይ.ኤም.ኤፍ. በፋይናንስ ተቋማት ላይ እርምጃ እንዲወሰድ የሰጠው የጊዜ ገደብ ተቃረበ</h2>


<p>አለም ዓቀፍ ድርጅት (አይ.ኤም.ኤፍ) የኢትዮጵያ መንግስት እንዲፈጽማቸውና የኢትዮጵያ መንግስትም እፈጽማቸዋለሁ ያላቸው የፋይናንስ ተቋማት እርምጃዎች ሥራ ላይ ሳይውሉ የጊዜ ገደቡ እየተዳረሰ ነው። ሆኖም ግን ሰሞኑን አይ.ኤም.ኤፍ 30 ሚሊዮን ዶላር ለኢትዮጵያ ብድር ፈቅዷል።</p>

<p>አይ.ኤፍ.ኤፍ ካስቀመጣቸው ነጥቦች አንዱ እስካለፈው ታህሳስ 1994 ዓ.ም ድረስ የባንከርስ ማህበር እንዲቋቋምና እንዲፈቀድ የሚለው ከሰሞኑ ተፈቅዷል። የአይ.ኤም.ኤፍ ጫና ሳያስፈልገው የኢትዮጵያ ሕገ መንግስት የሚፈቅደው የመደራጀት መብት መሠረት የሚከናወነው ይህ ተግባር ዘግይቶ ቢፈጸምም ሌሎች አራት አበይት ጉዳዮች ግን ገና ናቸው። ከእነዚህ መካከል የኮንስትራክሽንና ቢዝነስ ባንክ እንደ ፈረንጆች አቆጣጠር እስከ ማርች 30 ለሽያጭ ዝግጁ ሆኖ እንዲቀርብ የሚለው አንዱ ነው። ሆኖም ግን እስካሁን ድረስ ለሽያጭ ተዘጋጅቶ የመቅረቡ ሁኔታ እውን ሆኖ አልተገኘም።</p>

<p>በዚህ የጊዜ ገደብ መጠናቀቅ አለበት የተባለው ሌላው ጉዳይ ብሔራዊ ባንክ ራሱ እንደገና እንዲዋቀርና የባንኩ ነጻነት እንዲጠበቅና እንዲጠናከር የሚለው ነው። ከዚህ አቅጣጫም ቢሆን እስካሁን ድረስ የታየና ይፋየሆነ ነገር የለም። የኢትዮጵያ ልማት ባንክን ደካማ ጎን ለማስተካከል ባንኩን መልሶ ማዋቀር በሚመለከት ረገድም የተደረገ ነገር የለም።</p>

<p>የመንግስት የልማት ድርጅቶች ከግል ባንኮች ጋር በነጻነት እንዲሰሩና ግንኙነት እንዲኖራቸው፣ የግል ባንኮችም ነጻ ሆነው ከውጭ ድርጅቶች ጋር የማኔጅመትን ኮንትራት እንዲፈራረሙ ማስቻል የሚለው የአይ.ኤም.ኤፍ ሌላ ቅድመ ሁኔታም ተግባር ላይ ሳይውል የተባለው ቀን እየደረሰ ነው።</p>

<p>በሰኔ (ጁነ 2002) መጠናቀቅ አለበት ተብሎ የጊዜ ገደብ የተቀመጠለት ሌላው ጉዳይ የኢትዮጵያ ንግድ ባንክ ቦርድ የያዘው ብድር የመፍቀድ ስልጣን ለባንኩ ማኔጅመንት እንዲያስረክብና ቦርዱ ብድር የመፍቀድ ስልጣን እንዲኖረው የሚለው ነው። በተጨማሪም የንግድ ባንኩን የማይመለሱ ብድሮች የሚከታተል ኦዲት ኮሚቴ እንዲቋቋም ቅድመ ሁኔታው ይጠይቃል።</p>

<p>ይህ ከሶስት ወር በኋላ የጊዜ ገደቡ የሚጠናቀቅ ሲሆን እስካሁን ባለው ሁኔታ የባንኩን የማበደር ኃላፊነት የማኔጅመንቱ ሥልጣን የሚያደርግእርምጃ አልታየም። እስከ መስከረም 2002 ድረስ የኢትዮጵያ ንግድ ባንክ ካለው ያልተመለሰ 4 ቢሊዮን ብር ውስጥ 800 ሚሊዮን እንዲመለስ ወይም እንዲሰረዝ ማድረግ እንዳለበትም የአይ.ኤም.ኤፍ አንደኛው ሁኔታ ያሳስባል። ይህም ቢሆን የንግድ ባንኩ ባለሙያዎች እንደሚሉት ከሆነ አሁን ባለው ተጨባጭ ሁኔታና ብድር የማስመለስ አቅም ሲዳከም እንጂ ሲጐለብትበማይታይበት ጊዜ እስከ መስከረም ድረስ 800 ሚሊዮን ብር ማስመለስ ወይም ደግሞ መመለስ የማይችል ነው ተብሎ መሰረዝ እጅግ ከባድ እንደሆነ ይናገራሉ።</p>

<p>ይህ በእንዲህ እንዳለ ምንም እንኳን አይ.ኤም.ኤፍ መሟላት ያለባቸው የሚላቸው ነጥቦች ባይሟሉም በያዝነው ሳምንት 30 ሚሊዮን ዶላር ብድር ለኢትዮጵያ መንግሥት እንዲሰጥ ወስኗል።</p>

<p>ይህ 30 ሚሊዮን ዶላር ሊፈቀድ የቻለው ከአይ.ኤም.ኤፍ ጋር የተገባው የድህነት ቅነሳ የልማት ማቀላጠፍ በሚል ለ3 ዓመታት በተፈራረሙት ውል መሠረት ነው የኢትዮጵያ መንግስት ቀደም ብሎ ለዓለም ባንክ ብድር እንዲሰጠው ሲጠይቅ የቡናው ዋጋ የንግድ ሚዛን በመዛባቱ የዓለም ኢኮኖሚ ለሴፕቴምበር 11 በኋላ በመቀዝቀዙ ገቢ መቀነሱን ምክንያት በማድረግ ነው።</p>

<p>ቀደም ብሎም የዓለም ባንክ ለኢትዮጵያ 20 ሚሊዮን ዶላር ሰጥቱዋል። ልታገኝ የቻለችው ኢትዮጵያ መቶ ሺህ የሚሆን ሰራዊት በመቀነሷና የተቀነሰው ሰራዊትም ከአጠቃላዩ 28 በመቶ በመሆኑና የአይ.ኤም. መመዘኛን ስላሟላች ነው።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን መጋቢት 16 ቀን 1994</a></p>

</body>
</html>	



