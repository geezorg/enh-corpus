<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የፀጥታው ምክር ቤት ኢትዮጵያና ኤርትራ የሰላም ስምምነቱን ከሚያናጋ የአንድ ወገን ተግባር መቆጠብ አለባቸው አለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የፀጥታው ምክር ቤት ኢትዮጵያና ኤርትራ የሰላም ስምምነቱን ከሚያናጋ የአንድ ወገን ተግባር መቆጠብ አለባቸው አለ</h2>


<p>ኢትዮጵያና ኤርትራ የሰላም ስምምነቱን የመተግበር ቁርጠኝነታቸውን ቢቀጥሉበትም ሁኔታውን ከሚያናጋ የአንድ ወገን ተግባር መቆጠብ ያለባቸው መሆኑን በቅርቡ ሁለቱን አገሮች የጎበኘው ከፍተኛ የፀጥታው ምክር ቤት ልኡክ መሪ በፀጥታው ምክር ቤት የሁለቱ ሀገሮች ውይይት ላይ ገለጹ።</p>

<p>የኢትዮጵያና የኤርትራ የልኡኩን ያለፈው ወር ጉዞ አስመልክተው የኖርዌይ አምባሳደር ኦሌ ፒተር ኮልቢ ለፀጥታው ምክር ቤት ባቀረቡት መግለጫ መሰረት ሪፖርቱ የአልጀርስ የሰላም ስምምነት ሂደት መጠናቀቅን በመደገፍ አንድ የተባበረ አቋም የያዘው የባለ አስራ አምስት (ሰዎች) አባላት አካል እምነት የሚያንፀባርቅ መሆኑን ተናግረዋል።</p>

<p>ልዑኩ ጨምሮ እንዳስታወቀው ሁለቱም ወገኖች ለዚህ ግብ ቁርጠኝነታቸውንና ከፀጥታው ምክር ቤት ጋርም ለዚህ ዓላማ በጋራ ለመስራት ምኞታቸውን መግለፃቸውን አስረድተዋል።አምባሳደር ኮልቢ እንዳሉት ከኢትዮጵያው ጠቅላይ ሚኒስትር መለስ ዜናዊና ከኤርትራው ፕሬዚዳንት ኢሳያስ አፈወርቂ ጋር ያደረጓቸው ግንኙነቶች እስካሁን ድረስ በሰላም ሂደቱ ላይ የተደረጉትን እርምጃዎችና የድንበር ጥያቄዎች የሚመለከተው በቀጠሮ ላይ ያለው የመጨረሻውን የሕግ ውሳኔ ጨምሮ ግልፅ አድርገውልኛል ብለዋል። አምባሳደሩ አክለውም በሁለቱ ወገኖች በኩል በድንበር ኮሚሽኑ ስራ (ውሳኔ) የመጨረሻና አስገዳጅ (ገዢ) መሆኑን የተገለፀላቸው ሲሆን ሁለቱም ወገኖች በደስታ ተቀብለውታል።</p>

<p>አምባሳደር ኮልቢ በተጨማሪ እንደገለፁት ሁለቱም ወገኖች የተባበሩት መንግስታት ድርጅት የኢትዮጵያና የኤርትራ ተልዕኮ (አንሚ) ወደፊት መገስገስ ይችል ዘንድ የመፍቀድ ግዴታዎቻቸውን ሙሉ በሙሉ መፈፀም እንዳለባቸው ኢትዮጵያና ኤርትራን የጎበኘው ልኡክ የጠየቃቸው መሆኑን ጠቅሰዋል። የጦር እስረኞች እና የተያዙ ሰዎችን በመልቀቅም ለአለም አቀፋዊ የሰብአዊነት ሕግ የመገዛታቸውን ፋይዳ ለሁለቱም ወገኖች አስረግጠው ማስታወቃቸውንም አስረድተዋል።</p>

<p>የኖርዌይ የውጭ ጉዳይ ሚኒስትር ጃን ፒተርሰን በሊቀመንበርነት በመሩት የፀጥታው ምክር ቤት ውይይት ወቅት የኢትዮጵያና የኤርትራ ወኪሎች እንዲሁም የሌሎች 18 አገሮች ተጠሪዎች መድረክ አግኝተው ሃሳባቸውን ገልፀዋል።</p>

<p>የኤርትራው ወኪል ተስፋለም ሥዩም በፀጥታው ምክር ቤት ኢትዮጵያ ሠራዊቱዋን ወደኋላ ለመሳብ ፈቃደኛ ባለመሆኗ ምክንያት ጊዚያዊው የፀጥታ ቀጣና ሊቋቋም አልቻለም ብለዋል። በዚህም የተነሳ ከ60ሺህ በላይ ኤርትራዊያን ሲቪሎች ወደ ቤታቸውና መንደራቸው መመለስ አቅቱዋቸው በጊዚያዊ የመጠለያ ካምፓች ውስጥ በመጉላላት ላይ ይገኛሉ። የስምምነቱን ድንጋጌ ለመፈፀም ኢትዮጵያ ፈቃደኛ ባለመሆኗ ምክንያት ለአንሚ ዝርዝር የፈንጂ መረጃዎችን አላቀረበችም ብለዋል።</p>

<p>የኢትዮጵያ አምባሳደር ፍሥሃ ተሰማ በበኩላቸው የፀጥታው ምክር ቤት ልኡኩ የኢትዮያና የኤርትራ ጉዞ የሰላም ሂደቱን ወደፊት የሚያራምድን የድንበር ኮሚሽኑ ውሳኔውን ከማሰማቱ በፊት መፈታት ያለባቸውን ጉዳዮች ለመፍታት አስተዋፅኦ እንደሚኖረው ጠቁመው። አክለውም የድንበር ኮሚሽኑ ውሳኔ ፖለቲካዊ ጫና የሌለበት የዳኝነት ውሳኔ ብቻ ሊሆን ይገባዋል ብለዋል። የሰላም ሂደቱ ወሳኝ ምዕራፍ ላይ በደረሰበት ወቅት ሌሎች ያልተፈቱ ጉዳዮች የአልጀርሱን ስምምነትን አደጋ ላይ ሲጥሉት ማየት እንደማይፈልጉ አምባሳደር ፍስሀ ተሰማ አስገንዝበዋል።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር መጋቢት 2 ቀን 1994</a></p>

</body>
</html>	














