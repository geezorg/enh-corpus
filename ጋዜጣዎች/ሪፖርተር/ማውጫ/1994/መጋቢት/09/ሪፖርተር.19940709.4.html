<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በአጠያያቂ ሁኔታ ገዛኸኝ ይልማ የንግድ ባንክ ቋሚ ፕሬዚዳንት ሆነው ተሾሙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በአጠያያቂ ሁኔታ ገዛኸኝ ይልማ የንግድ ባንክ ቋሚ ፕሬዚዳንት ሆነው ተሾሙ</h1>


<p>የኢትዮጵያ ንግድ ባንክ ፕሬዚዳንት አቶ ጥላሁን አባይና ሌሎች የማኔጅመንት አባላት በሙስና ወንጀል ተጠርጥረው እሥር ቤት ከገቡ በኋላ በተጠባባቂ ፕሬዚዳንትነት ባንኩን ሲመሩ የነበሩት አቶ ገዛኸን ይልማ ባለፈው ሣምንት የአሿሿሙ ሕጋዊነት አጠያያቂ በሆነ ሁኔታ በባንኩ ቦርድ ቋሚ ፕሬዚዳንት ሆነው ተሹመዋል።</p>

<p>የአቶ ገዛኸኝ ይልማ መሾም በፋይናንስ ባለሙያዎች እና በባንኩ ሠራተኞች አካባቢ ቅሬታና ተቃውሞ አስነስቱዋል። የቅሬታና የተቃውሞው መነሻየባንክ ፕሬዚዳንት ሆኖ የሚሾም ሰው በፋይናንስ ነክ በሆኑ ሥራዎች በሲኒየርነት ቢያንስ ለአሥር ዓመታት የሠራ ሰው መሆን አለበት የሚል የብሔራዊ ባንክ ደንብ ስላልተከበረ ነው።</p>

<p>ተቃውሞው እንደ ግል አቶ ገዛኸኝ ለምን ተሾሙ ከሚል ከግለሰብ ጥላቻ የመነጨ ሳይሆን በሠሩት ሥራ አንፃር ሲታይ ቡና ቦርድ በነበሩበት ጊዜም በሲኒየር ፋይናንስነት አልሠሩም፤ ከዚያ በፊት የነበረው የባንክ ምድባቸውም ሲታይ በተራ ኦፊሰርነት እንጂ በሲኒየርነት አይደለም ከሚል ነው።</p>

<p>በቅርብ ጊዜ በባንኩ ያገኙት ምድብም ሲታይ ሦስት አመት የማይሞላ መሆኑን እነዚሁ ምንጮች ይጠቁማሉ። በባንክና በባለሙያዎች አካባቢ የተፈጠረው ይህ ቅሬታ በብሔራዊ ባንክ ላይ የሚያነጣጥር ሆኖ የመጨረሻ የይሁንታ ሹመት መፅደቅ ያለበት በብሔራዊ ባንክ ሆኖ ሳለ ብሔራዊ ባንኩ ራሱ ያወጣው መመሪያ ሲጣስበት ዝም ብሎ መመልከቱ እንዳሳዘናቸው ገልፀዋል።</p>

<p>በጉዳዩ ዙሪያ አስተያየት የሰጡት ባለሙያዎችና ሌሎች ታዛቢዎች እንደሚሉት ከሆነ ይህ የሚያሳየው በብሔራዊ ባንክም የአሿሿም መመዘኛ ደብል ስታንዳርድ (ዾኡብለ ጽታንዳርድ) ማለትም አንድ ወጥ ያልሆነ መመዘኛ እንደሌለና በአሿሿሙ ሂደት ላይ የሦስተኛ ወገን እጅ እንዳለበትና አሁንም እንደተለመደው ሹመቱ የፖለቲካ ሹመት እንደሆነ በቅሬታ ያመላክታሉ።</p>


<p class="align-center"><a href="/Gazettas/Reporter/info/Reporter.sera.html">ከሪፖርተር መጋቢት 9 ቀን 1994</a></p>

</body>
</html>	














