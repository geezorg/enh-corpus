<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሙስሊሙ ምን ነካው?</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ሙስሊሙ ምን ነካው?</h1>


<p>ሙስሊሙ ምን ነካው ያሠኛል። እውን ምን ነካው? በዘመናችን ውዥንብር ውስጥ ራሱን፤ ማንነቱን ዘንግቷል፣ በርሱና ሙስሊም ባልሆኑ ፍጥራን መካከል መስመር ለማስመር አስቸጋሪ ሆኗል። በማንነቱ ላይያለው ኩራት በኗል። ከአላህ ውጪ ላሉ የተለያየ ጣጉቶች (ገንዘብ፣ ባለስልጣን፣ ወሲብ ወዘተ) ካለምንም ሃፍረት ተንበርክኳል፣ ሰግዷል። ለነዚህ አሣፋሪ ድርጊቶች እጅ በመስጠት ዘቅጧል። የዕለት ተዕለት ዕውነታዎችን እንኳን መገንዘብ ተስኖታል። አዕምሮው አይነቃነቅም፣ ግትር ብሏል። አዕምሮው ሰላም አጥቷል። ትክክለኛ ስሜቶቹ ተበላሽተው ህሊናውን በክለዋል። የዚህ ውጤት የሠው ልጅ እውነትን ከሐሰት መለየት እንዲሳነውና ለእብለት ብሎ ሽንጡን ገትሮ መሟገትን ስራዬ ብሎ ተያይዞታል።</p>

<p>እኩይነት በመልካም ምግባርነት ተሠይሟል። ኃጢዓተኞችና ወንጀለኞች በተድላ ሲኖሩ ቀጥተኛና በጐ ሰዎች ለሰቆቃና ለመከራ ተዳርገዋል። ማታለልና ማጭበርበር ብልህነትና አዋቂነት እንደሆነ ተሰብኳል። እውነተኝነት የዋህነት ከቂልነት ተርታ ተመድበዋል።</p>

<p>በአልኮል መስመጥ፣ በባንክ ወለዶች የተጨማለቀ ንግድ ውስጥ መዘፈቅ፣ አጭበርብሮና ዘርፎ በአጭር ጊዜ መክበር የዘመናችን ቋሚ ስርዓት ሆኗል።</p>

<p>ሙስሊሞች እንደ ሰው ልጅነታቸው ከአላህ የተሰጣቸው ብርቅዬ ሰብዓዊ ባህርያት የክፋትና የእብደት መሣሪያ ሆነዋል። ጀግንነት ለጭካኔ ውሏል። ብኩንነት ከለጋስነት ተቆጥሯል። ለጋስነት ደግሞ ከብኩንነት። እብሪት ራስም እንደማክበር መሠሪነትም እንደ ብልሀነት ተወስዷል። የአዕምሮ ብቸኛ ተግባር ለወንጀሎች ብልሀት እቅድ ማውጣት፤ አዳዲስና ፀያፍ ድርጊቶችን መፈልሠፍና በዚህ ቆሻሻ መንገድ የተሠበሰበውን ገንዘብ እንዴት መርጨት እንደሚቻል ማሰብ ሆነ።</p>

<p>እውን ሙስሊሙ ምን ነካው?</p>

<p>አላህ ፊታቸውን ያዞሩ ሙስሊሞች ዛሬም ነገም ከፍተኛ ኃላፊነት አለባቸው። የፅድቅነት ችግኝ በሰብዓዊያን አፈር ላይ እንዲተከል የክፋትና የእኩይነት አረሞችን ሳይታክቱ መንቀል ይጠበቅባቸዋል።</p>

<p class="align-center">አላህ ይርዳን።</p>


<p class="align-center"><a href="/Gazettas/Hilal/info/Hilal.sera.html">ከሒላል ሰኔ 19 ቀን 1990</a></p>

</body>
</html>
