<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="ti">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢሳያሳውያን ሓቂ ንዝሓዙ ወፃእተኛታት ምፅራፍን ምቁንፃብን ቀፂሎምሉ ኣለዉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ኢሳያሳውያን ሓቂ ንዝሓዙ ወፃእተኛታት ምፅራፍን ምቁንፃብን ቀፂሎምሉ ኣለዉ</h1>


<p>መላኺ መንግስቲ ኢሳያስ ኣብ ልዕሊ ኢትዮጵያ ብዛዕባ ዝፈፀምዎ ወራር ኣመልኪቶም መብርሂ ዝህቡ ወፃእተኛታት ቢሳያሳውያን ምፍርራሕ ይበፅሖም ከምዘሎ ተፈሊጡ።</p>

<p>ዶ/ር ኣን ዋተርስ ባየር ዝተበሃላ ካናዳዊት ዜጋ ንወኪል ጋዜጣና ከምዝገለፅኦ መላኺ መንግስቲ ኢሳያስ ኣብ ልዕሊ ኢትዮጵያ ብዛዕባ ዝፍፀሞ ወራርን ኣብቲ ህዝቢ ዝበፅሑ ዘለው ኢ-ሰብዓዊ ግፍዕታትን ኣመልኪተን ዘዳለወኦ ፅሑፍ ማሕበረሰብ ዓለም ንክፈልጦ ብምግባረን ብኢሳያሳውያን ክብረነክ ፀርፍታትን መፈራርሒ ቃላትን ዝሓዙ መልስታት ከምዝተልኣኽን መልስታት ከምዝተልኣኽን ኣፍሊጠን።</p>

<p>ኣብ አፍሪካ ስርሕቲ ዕቀባ ሓመድን ማይክ ከባቢያዊ ፅንዓት ዘካይዳ ዶ/ር ኣን ኣኮርድ ኢ.ቲ.ሲ ዝተብሃለ ትካል ሆላንድ ምስ መቐለ ዩኒቨርስቲ ኮሌጅ ኣብ ዘካይዶ ስራሕቲ ፕሮጀክት ንምግምጋም ኣብተን ብመላኺ መንግስቲ ኢሳያስ ዝተወረራ ከባብታት ዞባ ምብራቕ ትግራይ ተዘዋዊረን ሰሪሐን እየን። ዶ/ር ኣን «እተን ቦታታት ናይ ኢትዮጵያ እየን፤ ደቂ ኣንስትዮ ብሰራዊት ኢሳያስ ይድፈራ ኣለዋ፤ ቤተክርስቲያን ተዘሪፎምን መኸዘን ኣፅዋር ኮይኖም፤ ካህናት ተኣሲሮም፤ ዝሞቱውን ብንቡር ክቕበሩ ኣይከኣሉን» ኢለን ብምፅሓፈን እዩ እቶም ዘንቋሸሹ፤ ኣነወርት፤ ኣፀየፍትን ዝኾኑ መፈራርሒ ቃላት ዝሓዙን መልስታት ብኢ.ሜይል ዝተልኣኸን።</p>

<p>እዚ ኮይኑውይን ግን ዶ/ር ኣን ነቶምስዲ መልእኽትታት ኢሳያሳውያን መልሲ ከምዝሃባ እየን ዝገልፃ። «ኤርትራውያን ብሰላም ካብ ዝወረርዎ ቦታ ክወፁ እዩም ኢለኣይተፀበኹን። መንስቲ ኢትዮጵያ ብዝወሰዶም ስጉምትታት ግን ዘተ ሰላም ክቕበሉ ከምዝግደዱ ይረኣየኒ ነይሩ።» እየን ዝብላ ዶ/ር አን።</p>

<p>ኣስዒበን ድማ «ዋላኳ ድሕሪ ስዕረት ባድመ ኢሳያስ ናብ ዘተ ሰላም ክቐርብ' ዩ ዝብል ትዕቢት ዝነበረኒ እንተኾነ ኣብተን ካልኦት ዝሓዘን ቦታታት ግን ክወፅእ ፍቓደኛ ኣይኮነን። እቲ ዘተ ሰላም ዝጅመር ኤርትራ ካብረን ድሕሪ ሽድሽተ ግንቦት ዝወረረተን ከባቢታት ሰራዊታምስ ኣውፀእት ከምዝኾነ' ዩ እቲ እማመ ሰላም ዘመልክት ንባድመ ጥራሕ ኣይኮነን እተን ካልኦት ብወራር ዝተትሓዛ ቦታታት እውን ናይ ኢትዮጵያ እየን። ኣብኣተን እውን ህዝቢ ይነብር፤ ኣብ ኣተን' ውን ህዝቢ ይሳቐ' ዩ ዘሎ። ስለዚህ መንግስቲ ኢሳያስ ካብረን ካልኦት ቦታታት ዘይወፀሉ ምንም ምኽንያት የለን ብምባል' የን ዶ/ር ኣን እቲምንቁሻሽ፤ ኣነወርትን ኣፀየፍትን መፈራርሒ ቃላት ዝተሰደደለን። ይኹን' ምበር እቲ ስዲ ኣገባብ ሓቂ እንካብ ምዝራብ ከምዘይዓግተን ኣረጋጊፀን ኣለዋ።</p>

<p>ኢሳያሳውያን በቲ ስድ መልሓሶም ኣብ ኣኼባ ውድብ ሓድነት ኣፍሪካ ንፕረዚዳንት ጅቡቲ ዝነበሩ ሓሰን ጉሌድ ኦፕቲዶን ፀሪፎመሞም እዩም። ብሬድዮኦም ድማ ነቶም እቲ ንጎፂ ብሰላማዊ መንገዲ ክፍታሕ ዝደኽሙ ዝነበሩ ኣሜሪካውያን ሱዛን ራይስን አንቶኒ ሌክን ዘትሕቱ ፀርፍታት ፈንዮም፤ ንፕሮፌሰር ፓል ሄንዝን ረይዊትንን' ውን «ካድረታት ወያነ» ኢሎም ምስያሞም ዝዝከር ኮይኑ እዚ ባህሪ' ዚ ኢሳያሳውያን ካብ ዝልለዮሎም ባህርታት ሓደ ከምዝኾነ ዶክተር ኣን ዋተርስ ሓቢረን።</p>


<p class="align-center"><a href="/Gazettas/Weyn/info/Weyn.sera.html">ከወይን 25 ግንቦት 1991</p>


</body>
</html>
