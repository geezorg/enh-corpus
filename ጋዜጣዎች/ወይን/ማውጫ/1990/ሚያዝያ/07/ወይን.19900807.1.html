<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="ti">
<head>
 <meta http-equiv="content-type" content="application/xhtml+xml; charset=utf-8"/>
 <title>ዕድል ትምህርቲ ወፃኢ ይሰፍሕ'ሎ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> ዕድል ትምህርቲ ወፃኢ ይሰፍሕ'ሎ</h1>

 
<p>ኣብ ክልልና ዝርከቡ ሰራሕተኛታት መንግስቲ ሰፊሕ ናይ ወፃኢ ዕድል ትምህርቲ /ስኮላርሽፕ/ ይረኸቡ ብምህላዎም ቁፅሪ ተጠቀምቲ'ቲ ዕድል ካብ ዕለት ናብ ዕለት እኛውወሰኸ ይኸይድ ምህላው ኣብ ቢሮ ፕላንን ኤኮኖሚያዊ ልምዓትን ተጠባባቒ መተሓባባሪ ስልጠና ኣይተ ይርጋ ሃ/ስላሰ ገሊፆም።</p>

<p>ቕድሚ ሕዚ ዝርከበ ዝነበረ ዕድል ትምህቲ ንኹለን ክልላት ብማዕረ ዝጥምት ከምዘይነበረን ድሕሪ ውድቀት ደርጊ ኣብ ሃገርና ብዝተረጋገፀ ሰላምን ዲሞክራሲን ግና እቲ ዕድል ንኹለን ክልላት ብማዕረ ይውሃብ ብምህላው ኣብ ክልልና ዝርከቡ ሰራሕተኛታት በቲ ዕድል ተጠቒሞም ፍልጠቶምን ክእለቶምን ብምዕባይ ኣብ ምስላጥ ልምዓታዊ ምንቅስቓሳት ዝናኣድ ስራሕቲ ይፍፅሙ ከምዘለው ተሓቢሩ።</p>

<p>ክሳብ ሕዚ ክልልና በቲዝተረኸበ ዕድል ትምህርቲ ዝድለ ረቋሒ ዘማልኡ ብርክት ዝበሉ ሰራሕተኛታት መንግስቲ ናይ ነዊሕን ሓፂርን እዋን ስልጠናን ትምህርትን ኣብ ዝተተፈላለዩ ሃገራትን ዩንቨርስትታትን ተኸታቲሎም ተመሊሶምን ኣብ ምክትታል ይከቡን ኣለው።</p>

<p>ነቲ ዝርከብ ዕድል ትምህርቲ ቢሮ ፕላንን ኢኮኖሚያዊ ልምዓትን ክልል ትግራይ ዘታተሎን ዘተሓባብሮን ይኹን'በር ካብ ቢሮ ትምህርቲ፣ ሰራሕተኛ ማሕበራዊ ጉዳዮን ሲ.ፒ.ኤን ዝተወፃፅኡ ኮሚቴ ከምዘለውን አፀዋዒነቶም ንክልል ምምሕዳር ከምዝኾነን ንምፍላጥ ተኻኢሉ'ሎ።</p>

<p>ካብዚ ወፃኢ ዝተፈላለያ መንግስታውን ዘይመንግስታውን ኣብያተ ፅሕፈታት ምስ ዝተፈላለያ ሃገራትን ዩንቨርስትታትን ብዝፈጥሮኦ ርክብ ንሰራሕተኛታተን ዝህበኦ ዕድል ትምህርቲ ከምዘሎ'ውን ኣይተ ይርጋ ሓቢሮም።</p>

<p>ሎም ዘመን ክሳብ መወዳእታ ወርሒ መጋቢት ኣብ ዘሎ ጊዜ ውሽጢ ብጠቕላላ 90 ናይ ነዊሕን ሓፂርን ትምህርትን ስልጠናን ዕድል ከምዝተረኸበን ኣብ ዝቕፅሉ ኣዋርሕ'ውን እቲ ናይ ወፃኢ ዕድል ትምህርቲ ተጠቀምቲ ካብቲ ሕዚ ዘለዎ ቁፅሪ ክውስክ ከምዝኸእልን ኣይተ ይርጋ ጠቒሶም ካብቲ ሕዚ ተረኺቡ ዘሎ ዕድል እቶም 43 ናይ ነዊሕ እዋን ትምህርትን ስልጠናን ኣብ ዝተፈላለያ ሃገራትን ዩንቨርስትታትን ዝከታአሉ ከምዝኾኑ ኣረዲኦም።</p>


<p class="align-center"><a href="/Gazettas/Weyn/info/Weye.sera.html">ካብ ወይን ሚያዝያ 7 መዓልቲ 1990</a></p>


</body>
</html>	
