<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሶማሊያ በኢትዮጵያ ላይ ማዕቀብ እንዲጣል ጠየቀች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ሶማሊያ በኢትዮጵያ ላይ ማዕቀብ እንዲጣል ጠየቀች</h1>


<p>ኢትዮጵያና ጅቡቲ በሱማሊያ ጉዳይ ላይ ያላቸውን አቋም ፍፁም ሊቀራረብ የማይችልበት ሁኔታ ላይ መድረሱ ታወቀ።</p>

<p>ከሱማሊያ እርቅና ሰላም ለመፍጠር በኢትዮጵያ፣ጅቡቲና ኬኒያ የተመሰረተው የቴክኒክ ኮሚቴ በቅርቡ በናይሮቢ የተካሄደ ቢሆንም በመጪው ሐምሌና ነሐሴ ቀጣዩ ስብሰባ ያካሄዳል ተብሎ ይጠበቅ በነበረው የሱማሊያ እርቅ ጉባኤ ላይ የተፈጠረው የአቋም ልዩነት ችግር ሳይፈጠር እንደማይቀር ተገምቷል።</p>

<p>የጅቡቲው ውጭ ጉዳይ ሚኒስትር ከፍተኛ ባለሥልጣናትና ልዑካን መሪ ለኢሪን ዜና ወኪል እንደገለጹት መሰረታዊ በሆኑ የፖለቲካ ጉዳዮች ላይ መስማማት አልቻሉም።</p>

<p>ኢትዮጵያ የሱማሊያ የሽግግር መንግስት በጅቡቲው የአርታው ኮንፍራንስ የተመሰረተው ራሱን እንደ አንድ አንጃ ቆጥሮ ከሌሎች የሱማሊያ አንጃዎች ጋር መደራደርና ሰላም ለማምጣት መጣር አለበት። የሱማሊያ ብሔራዊ የሽግግር መንግስትም መመስረት አለበት በሚለው አቋም ስትፀና ጅቡቲ የሰላም ሂደቱ የአርታው ኮንፈረንስ ቀጣይ መሆን አለበት ባይ ነች። እነዚህን ጉዳዮች አስመልክቶ ከኢትዮጵያ በኩል የተገለጸ ነገር የለም።</p>

<p>የሱማሊያ የሽግግር መንግስት እንደተለመደው ኢትዮጵያን በመወንጀሉ የገፋበት ሲሆን ኢትዮጵያ ድንበሬን ጥሳ ገብታለች፣ ለተለያዩ አንጃዎችየጦር መሳሪያ ታስታጥቃለች ስለዚህም የተባበሩት መንግሥታት ድርጅት በኢትዮጵያ ላይ ማዕቀብ እንዲጥል ጥያቄ አቅርቧል። በተመድ የኢትዮጵያልዩ ልዑክ አምባሳደር ዶ/ር አብዱል መጂድ ሁሴን የሶማሊያን ክስ አጣጥለውታል።</p>

<p>የቢቢሲ ዘገባ መሰረት የሶማሊያ ውጭ ጉዳይ ሚኒስትር የሱፍ ሀሰን ዴግ የኢትዮጵያ አየር ሀይልና የምድር ጦር አሁንም የሱማሌን ግዛት ጥሶእየገባ ነው ሲሉ ክስ ማሰማት መቀጠላቸውን ገልጿል። የውጭ ጉዳይ ሚኒስትሩ የኢትዮጵያ አየር ሃይል የሱማሊያን አየር ክልል ጥሶ በመግባት በስነ ልቦና ጦርነት ህዝቡን እያስፈራራ መሆኑንና እግረኛውም ከእንቅስቃሴአልተገታም ነው የሚሉት። የኢትዮጵያ መንግስት ለዚህ የሱማሊያ ክስ የሰጠው ምላሽ የለም።</p>

<p>በአሁኑ ወቅት አለም አቀፍ አሸባሪዎች በሱማሊያ ይንቀሳቀሳሉ የሚለው ጥርጣሬ ወደ እውነት ማድላቱን የሚገልጹት ምዕራባዊያን ትኩረታቸውንበሱማሊያ ላይ አድርገዋል።</p>


<p class="align-center"><a href="/Gazettas/Tazabi/info/Tazabi.sera.html">ከታዛቢ ግንቦት 22 ቀን 1994</a></p>

</body>
</html>	














