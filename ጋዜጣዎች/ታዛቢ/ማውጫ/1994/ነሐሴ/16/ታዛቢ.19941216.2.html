<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ለቴፒው ደም መፋሰስ ተጠያቂ የሆኑ ታሰሩ!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ለቴፒው ደም መፋሰስ ተጠያቂ የሆኑ ታሰሩ!</h1>


<p>በከፋ ሸካ ዞን ቴፒ ከተማ አስተዳደራዊ በደል ፈፅመዋል የተባሉ የአመራርና የፖሊስ አባላት በቁጥጥር ስር ማዋሉን ከነዋሪዎች የደረሰን ዜና አመለከተ።</p>

<p>ከክልሉ መንግሥት የተላከ አጣሪና መፍትሔ ለመፈለግ የተሰማራው ቡድን ከቴፒ ከተማ ነዋሪ ሕዝብ ጋር ከተወያየ በኋላ በየደረጃው የሚገኙ አመራር አባላት ፖሊሶችና ታጣቂዎች የሕዝቡን ሰብዓዊና ዲሞክራሲያዊ መብቶች በማፈን በብሔረሰቦች መካከል ግጭቶች እንዲባባስ አድርገዋል የተባሉትን በቁጥጥር ስር መዋላቸውን ገልፀዋል። በከተማው ወረዳዎች በተለያዩ ኃላፊነት ላይ የሚገኙ አመራሮች ሕዝብ እርስ በእርስ እንዲጋጭ ብዛት ያላቸው ግለሰቦች እንዲታሰሩና እንዲገደሉ ማድረጋቸውን ለአጣሪ ኮሚቴው በስፋት የገለፁ ሲሆን፤ መንግሥት የዘገየ ቢሆንም አሁን የወሰደው እርምጃ አግባብነት ያለው መሆኑን መግለፃቸው ታውቋል። በኃላፊነት ተቀምጠው የነበሩትና አሁን የተነሱት ግለሰቦች ሕዝቡን ለጋራ ተግባር አስተባብሮ ከማሰራት ይልቅ አንዱ ብሔረሰብ በሌላው ላይ ጥላቻ እንዲያሳድርና ሌላው ደግሞ አንገቱን እንዲደፋ፣ አድልዎ የተመላበት የሥራ ቅጥር እንዲፈፅም በማድረጋቸው ሕዝቡ ሲማረር መቆየቱን ገልጿል።</p>

<p>እነዚሁ ኃላፊነት ላይ የነበሩት ሰዎች የሚያደርሱት ማስፈራራትና የማሰር እርምጃ በመፍራት ቁጥራቸው የበዛ ነጋዴዎችና ነዋሪዎች አካባቢውን ለቀው መሸሻቸውንም ሕዝቡ አጋልጧል። ከሕዝቡ በልማት ስም የሚሰበሰበው ገንዘብም የት እንደደረሰ እንደማይታወቅ። ሕዝቡ መናገሩን የደረሰን መረጃ ይጠቁማል።</p>


<p class="align-center"><a href="/Gazettas/Tazabi/info/Tazabi.sera.html">ከታዛቢ ነሐሴ 16 ቀን 1994</a></p>

</body>
</html>	














