<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የፀጥታው ምክር ቤት ባለሥልጣናት በድንበሩ ጉዳይ ሪፖርት አቀረቡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የፀጥታው ምክር ቤት ባለሥልጣናት በድንበሩ ጉዳይ ሪፖርት አቀረቡ</h1>


<p>ናይሮቢ (የካቲት 26/1994) የተባበሩት መንግስታት የፀጥታው ምክር ቤት አባላት ከዚህ ወር በኋላ የድንበር ኮሚሽኑ የመጨረሻ ውሳኔ ከተሰጠና የካርታ ስራው፣ የፈንጂ ማፅዳቱ ሥራ በአስቸኳይ እንዲቀጥል ሃሳብ ማቅረባቸውን ኢሪን የዜና ወኪል ዘገበ።</p>

<p>ሁለቱን አገሮች የጐበኘው ከፍተኛ የፀጥታው ምክር ቤት ልዑካን ቡድን በሄግ ዓለም አቀፍ ፍርድ ቤት የሚሰጠውን ውሳኔ ጠቀሜታ መግለፁን ካቀረበው ሪፖርት መረዳት መቻሉን ኢሪን ገልጿል።</p>

<p>በአልጀርሱ ስምምነት መሰረት የድንበር ኮሚሽኑ የመጨረሻ ውሳኔውን ካሳወቀ በኋላ አስፈላጊውን ቴክኒካዊ ማስተካከያ አድርጐ በድንበር ማስመሩ ወቅት የሚጠቅም የአየር ፎቶግራፍ ማቋቋም (ማንሳት) እንዳለበትም ሪፖርቱ ገልጿል።</p>

<p>አንድ ጊዜ የድንበር ኮሚሽኑ የየሀገሮቹን የድንበር ማዕዘን በአየር ፎቶግራፍ ላይ ካሰመር ወዲያ የድንበር ማስመሩን ስራ ለማካሄድ የሚበጁ የፈንጂ ማፅዳት ስራዎች በአፋጣኝና ያለመዘገየት እንዲከናወን ሪፖርቱ ይጠይቃል።</p>

<p>በብዙ ሺህ የሚቆጠሩ ፈንጂዎች ወጥተዋል ስራው እስከ አሁን ያልተቋረጠ ቢሆንም አሁንም በርካታ ቦታዎች በጣም ብዙ ፈንጂዎች እንዳሉበት የፀጥታው ምክር ቤት ሪፖርት ገልጿል። የድንበሩ ቀጠና ከፈንጂ ንፁህ መሆኑ ሲረጋገጥ ድንበር የማስመር ስራው መቀጠል አለበት ይላል ሪፖርቱ። አንሚ በዚህ የድንበር ማስመር ተግባር ላይ ምን አይነት ሚና መጫወት እንዳለበትም በሪፖርቱ ተገልጿል።</p>

<p>ይህ በእንዲህ እንዳለ ከተባበሩት መንግሥታት የፀጥታው ምክር ቤት አባላት ጋር ወደ ኢትዮጵያ ኤርትራ ድንበር የተጓዘችው ኤልሳቤጥ ብላንታ አባላቱ ሪፖርት ማቅረባቸውን ዘግባለች።</p>

<p>የፀጥታው ምክር ቤት አባላት የሆኑት 15 የፀጥታው ምክር ቤት አባላት (ተወካዮች) ሁለቱ መንግሥታት የኮሚሽኑ ውሳኔ እንደሚቀበሉም የገለፁ ቢሆንም ቃላቸውን ግን በጥንቃቄ ነው የገለፁት።</p>

<p>ፕ/ኢሳያስ አፈወርቂና ጠ/ሚ መለስ ዜናዊ ሁለቱም በቅኝ ግዛት ዘመን ውሉ መሠርት በሕግ የሚተላለፈውን ውሳኔ እንደሚቀበሉ መግለፃቸውን ኤልሳቤጥ ዘግባለች።</p>

<p>የድንበር ኮሚሽኑ ውሳኔ መጋቢት መጨረሻ ላይ ይፋ ይሆናል። ሁሉም ወገን ማወቅ የሚፈልገው ሁለቱም ወገኖች የመጨረሻ አድርገው ውሳኔውን ይቀበሉታል ወይ የሚለውን ነው። ትላለች የቢቢሲ ሪፖርተር።</p>

<p>የሚወጡ መልዕክቶች ከውጪ ሲታይ የተባበሩት መንግሥታት የፀጥታው ምክብ ቤት አባላት ሞቅ ባለ ደማቅ አቀባበል የተደረገላቸው ከኢትዮጵያ ይልቅ በኤርትራ ነው። ከጐብኝዎቹ ጋር ከፍተኛ ባለሥልጣናት የነበሩ ሲሆን ሕዝቡ እየመጣ ሠላም እንዲላቸውም ተፈቅዶለታል።</p>

<p>ፕሬዚዳንት ኢሳያስ አፈወርቂ ላይ ጠብቀዋቸው እያንዳንዳቸውን በእጁበመጨበጥ ነው የተቀበሏቸው። አዲስ አበባ ልዑካኖቹ በጥበቃዎቹ ታጅበው ጠ/ሚኒስትር መለስ ዜናዊ እስኪመጡ መጠበቅ ነበረባቸው። በሁለቱም ስብሰባዎች ላይ የተሳተፈ አንድ ሰው እንደሚለው ከሆነ ይህ ሁኔታ ከበስተጀርባው ያለውን ሁኔታ አያንፀባርቅም ነው የሚለው።</p>

<p>ፕሬዚዳንት ኢሳያስ አፈወርቂ የኤርትራን አቋም በተመለከተ በፅሁፍ የተዘጋጀውን በንባብ አሰምተዋል። ከዚያ በኋላ ስብሰባው በፍጥነት አበቃ።</p>

<p>ነገር ግን ከኢትዮጵያ ጠ/ሚኒስት መለስ ዜናዊ ጋር የተካሄደው ስብሰባ ረዥም ሰዓት የወሰደ ሲሆን የፀጥታው ምክር ቤት አባላት እውነተኛ ውይይት በተለያዩ ጉዳዮች ሼር እንዲያደርጉ አስችሎአቸዋል። አሁንም ቢሆን ስለኢትዮጵያ የሚጋጭ መልዕክት እያስተላለፉ ነው።</p>

<p>ጠ/ሚኒስትር ራሳቸው በድንበር ኮሚሽኑ ውሳኔ አሰጣጥ ውጤት ላይ ቀና አመለካከት ቢኖራቸውም መንግሥት ለተባበሩት መንግሥታት ልዑካን በቀጣዩ ቀን በአክሱም ቁርስ እንዲያደርጉ ጋብዞአቸዋል። አንድ ከፍተኛ የድንበሩ አካባቢ ኢትዮጵያ ባለሥልጣን ባነበቡት የተዘጋጀ ፅሁፍ ኢትዮጵያውያን ፍትሐዊ ያልሆነ ውሳኔን እንደማይቀበሉት ተናግረዋል። አብዛኛው የፀጥታው ምክር ቤት አባላት ሪፖርት ያተኮረው ከድንበር ኮሚሽኑ ውሳኔ በኋላ ምን መደረግ እንዳለበት ነው።</p>

<p>ሪፖርቱ ማንኛውም የግዛት (የመሬት) ሽግግር ወይንም ሲቪላዊ የሥልጣን ሽግግር የሚካሄደው ስርዓት ባለው መልጁ መሆኑና ሁለቱም መንግሥታት የተናጠል እርምጃ እንዳይወስዱ አስጠንቅቋ።</p>



<p class="align-center"><a href="/Gazettas/Tazabi/info/Tazabi.sera.html">ከታዛቢ የካቲት 28 ቀን 1994</a></p>

</body>
</html>	














