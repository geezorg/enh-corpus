<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአትኩሮቱ ታምራት ዙማ እንዲፈታ ዓለም አቀፍ ጥሪ ቀረበ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የአትኩሮቱ ታምራት ዙማ እንዲፈታ ዓለም አቀፍ ጥሪ ቀረበ</h1>


<p>የአትኩሮት ታምራት ዙማ ዋና አዘጋጅና አሳታሚ የነበረው ታምራት ዙማ በተደራራቢ ክሶችና ለዋስትና የተጠየቀውን 16.00 ብር ለመክፈል ባለመቻሉ ከ7 ወራት በላይ በእስር ላይ የሚገኝ ሲሆን፣ በአሁኑ ሰዓት በወህኒ ቤት የሚገኘው ብቸኛው የነፃው ፕሬስ ጋዜጠኛ ነው። የተከሰሰበት ክስ ተነስቶ ከእስር እንዲለቀቅ የኢትዮጵያ መንግሥትም ለዴሞክራታይዜሽን የገባውን ቃል ጠብቆ ሃሳቡን በነፃነት የመግልፅንና የፕሬስ ነፃነትን እንዲያከብር ኢንተርናሽናልና ፔን «ሲ.ጂ.ኤፍ.ኢ» የካናዳ ጋዜጠኛ ሃሳብን ለመግለፅ ነፃነት የተባሉት ሁለት ዓለም አቀፍ ድርጅቶች የኢትዮጵያ መንግሥትን ጠየቁ።</p>

<p>«ኢንተርናሽናል ፔን» የተባለው ዓለም አቀፍ ድርጅት ከ95 ሀገሮች ውስጥ የራሱ መዋቅር ያለው ሲሆን ጋዜጠኛ ታምራት ዙማ ከእስር እንዲፈታ በኢትዮጵያ ያለው ሀሳብን በነፃነት የመግለፅ መብት እንዳሳሰበውም በመግለጫው ጠቅሷል። የጋዜጠኛ ታምራት ዙማ የታሰረበትና የተጠየቀበትን ሁኔታ በዝርዝር ያሳፈረው ፔን ኢንተርናሽናል ታምራት በደም ግፊት በሽታ እንደሚሰቃይም የአዲስ አበባ ምንጫችን ጠቅሷል።</p>

<p>ኢንተርናሽናል ፔን የታምራት ዙማ እስከ አሁን ታስሮ መቆየት ሀሳብን በነፃነት የመግለፅ መብትን መጣስ በመሆኑ ጋዜጠኛው በአስቸኳይና ያለምንም ቅድመ ሁኔታ እንዲፈታ ጠይቋል። የኢትዮጵያን መንግሥት በፕሬስ ሕግ መጣስ የተከሰሱትን በሙሉ ታምራት ዙማን ጨምሮ ክሳቸውን እንዲሰርዝና ሃሣብን በነፃነት የመግለፅ መብትን እንዲያከብር ፔን ኢንተርናሽናል ጥያቄ አቅርቧል።</p>

<p>በተያያዘ ዜናም « የካናዳው ጋዜጠኞች ሃሣብን በነፃነት የመግለፅ» ማህበር ዲሴምበር 0/2001 ባወጣው መግለጫ የታምራት ዙማ በእስር መቆየትና በኢትዮጵያ ነፃ ፕሬስ ጋዜጠኞች ላይ የሚደረገው ጫና ያሳሰበው መሆኑን ገልጿል። ታምራት በሕመም እንደሚሰቃይና ሕክምና እንደሚያስፈልገው ማህበሩ ገልፆ በእኛ አስተያየት አሁን ያለው ሁኔታ አግባብ አይደለም ብሏል። የታምራት ዙማ ሁኔታ የኢትዮጵያ ባለሥልጣኖች እጅግ ከፍተኛ የሆነውን የተጣለባቸውን የዋስትና ገንዘብ መክፈል ስለማይችሉ እንዴት በእስር ቤት እንዲሚያቆያቸው ማስረጃ ነው ብሏል።</p>


<p class="align-center"><a href="/Gazettas/Tazabi/info/Tazabi.sera.html">ከታዛቢ ታኅሳስ 25 ቀን 1994</a></p>

</body>
</html>	














