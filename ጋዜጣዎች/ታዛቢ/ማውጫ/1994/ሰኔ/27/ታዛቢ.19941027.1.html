<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሕወሓት አንጃ ጠ/ሚ መለስን ወነጀሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የሕወሓት አንጃ ጠ/ሚ መለስን ወነጀሉ</h1>


<p>ባለፈው ሰኔ 29-2002 (እ.ኤ.አ) በአትላንታ ከተማ የኢሕአዴግን መንግሥት በመቃወም ስብሰባ ተካሄዶአል። በስብሰባው ላይ ገለፃ ያደረጉት አቶ ዓለምሰገድ ገብረ አምላክ የሕወሓት ፖለቲካ ቢሮ አባላትና የኢሕአዴግ መንግሥት ከፍተኛ ባለሥልጣን የነበሩና ባሁኑ ወቅት በተፈጠረው ክፍፍልምክንያት "የመለስ ዜናዊ መንግሥት" በማለት ኢሕአዴግን ጥለው በመሄድ በአሜሪካ በስደት የሚገኙ ናቸው።</p>

<p>በዚህ በተካሄደው ስብሰባ ላይም አቶ ዓለምሰገድ ሰፊ ማብራሪያ የሰጡ ሲሆን ሻዕቢያ ኢትዮጵያን በወረረ ጊዜ በተካሄደው ጦርነት ኢትዮጵያ በአሸናፊነት ወደፊት እየገሰገሰች ባለችበት ወቅት አሰብን እስከ መያዝ ድረስ ያለ አቅም በመኖሩና የጦሩም አመራሮች ይህን ተግባራዊ ሊያደርጉሲሉ ጦርነቱ እንዲቆም ያደረጉትና አመራሩን ሽባ ያደረጉት የኢሕአዴግ አንጃዎች አቶ መለስ ዜናዊ ናቸው በማለት ወንጅለዋል። በሳቸው በኩልም ቀደም ሲል በሕወሓት የፖለቲካ ቢሮ አባልነታቸውና በኢሕአዴግ መንግሥትባለስልጣን ሆነው በሠሩባቸው ጊዜያቶች በፈፀሙት ስህተት መፀፀታቸውንና "መለስ ዜናዊ ፈረንጅ አምላኪ" በመሆናቸው የሚያራምዱትን ፀረ-ኢትዮጵያና ፀረ-ዲሞክራሲ ተግባር ሲያራምጁ በመቆየታቸው ስህተት የሰሩ መሆናቸውን አምነው በሕወሓት መከፋፈልም ዋና ተጠያቂ መለስ ዜናዊ እንደሆኑ አስምረውበታል።</p>

<p>በዚህ ስብሰባ ተሳታፊ የነበሩት የተለያዩ ግለሰቦች አስተያየት የሰቱ ሲሆን የቀድሞው የሕወሐት የፖሊቲ ቢሮ አባልና የኢሕአዴግ ከፍተኛ ባለሥልጣን የነበሩት ይህንን የመሰል ግለሂስ ማካሄዳቸውን አድንቀው ስብሰባውም በመተማመንና ልብ ለልብ ያገናኘ በመኖኑ ለወደፊቱም ለኢትዮጵያዊያን የወደፊት ሕብረት ተስፋ ሰጪ ነው ሲሉ አወድሰውታል።</p>

<p>በሌላም በኩል ይህ ስብሰባ የሁሉንም ኢትዮጵያዊ ልብ አንድ መሆን የሚያረጋግጥና መገንጠልና መለያየት ያስከተለው ውድቀት ያሳደረው ተፅዕኖ መሆኑን ገልፀው ከመጀመሪያው ለኤርትራ መገንጠል ሽንጣቸውን ገትረውሲሰሩ የነበሩ ሰዎች ይህንን ግለሂስ ማካሄዳቸው በቂ ማስረጃ ነው ይላሉ።</p>

<p>ይህ ስብሰባ ለወደፊቱ የሚቀጥልና በሚቀጥለውም በተለያዩ የአሜሪካ ግዛቶች እንደሚቀጥልና በኢትዮጵያውያን መካከል ያለውን አንድነት ለማጠናከር የሚካሄድ መሆኑን ተገልጿል።</p>


<p class="align-center"><a href="/Gazettas/Tazabi/info/Tazabi.sera.html">ከታዛቢ ሰኔ 27 ቀን 1994</a></p>

</body>
</html>	














