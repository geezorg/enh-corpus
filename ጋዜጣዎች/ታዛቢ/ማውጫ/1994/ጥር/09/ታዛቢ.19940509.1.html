<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሱዳን ደህንነት ኢትዮጵያውያን ስደተኞችን ከቦ አሰረ!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የሱዳን ደህንነት ኢትዮጵያውያን ስደተኞችን ከቦ አሰረ!</h1>


<p>የሱዳን የፀጥታ ባለሥልጣናት ኢትዮጵያውያን ስደተኞችን እየከበበ ማዋከብና ማሰር መጀመራቸውንና የብዙ ሺዎች ቀጣይ እጣ ፈንታ ምን እንደሆነ አለመታወቁን ታህሣሥ 30/1994 የኢትዮጵያ የፖለቲካ እስረኞች ሕብረት ኮሚቴ ከካርቱም ባሠራጨው መግለጫ አስታወቀ።</p>

<p>ታህሳስ 23/1994 ዓ.ም ከ40 በላይ ኢትዮጵያውያን ስደተኞች በካርቱም ተከበው ከተያዙ በኋላ በሱዳን የፀጥታ ባለሥልጣናት ወደ እስር ማዕከሎች ተወስደዋል።</p>

<p>ከተለያዩ ቦታዎች ተከበው የተያዙት ኢትዮጵያውያን እስረኞች በመጀመሪያ ወደ ስደተኞች ምዝገባ ቢሮ በአገር ውስጥ ደህንነት ስር በሚገኘው ከተወሰዱ በኋላ በሦስት ምድብ እንዲከፈሉ ተደርጓል ሲል መግለጫው ገልጿል።</p>

<p>በምድብ «ሀ» ከ1991 (እ.ኤ.አ) በፊት የነበሩት ስደተኞችና በማንአለብኝነት በተባበሩት መንግሥታት ሰደተኞች ኮሚሽን የስደተኞች እውቅና የተነፈጋቸው።</p>

<p>በምድብ «ለ» ከ1991 (እ.ኤ.አ) በኋላ የነበሩ ስደተኞችና የስደተኛ መታወቂያቸው በሱዳን ባለስልጣናት ያልታደሰላቸው። /እድሳቱን ያራዘመው የሱዳን መንግስት ነው/</p>

<p>በምድብ «ሐ» የኢትዮጵያ ፓስፖርት የያዙና የሱዳን የመኖሪያ ፍቃድ የተከለከሉ ናቸው።</p>

<p>ምድብ ለ እና ሐ ወዲያው የተለቀቁ ሲሆን፣ ከ1991 (እ.ኤ.አ) በፊት የነበሩት የፖለቲካ ስደተኞች ወደ ኢትዮጵያ እንዲመለሱ። ኢሕአዴግ ጥያቄ ያቀረበባቸው ማስፈራሪያና ጫና ከተደረገባቸው በኋላ ከኢሕአዴግ ኤምባሲ ፓስፖርት እንዲጠይቁ» ተነግሮዋቸው ተለቀዋል። ታህሳስ 24 ቀን እስከ ቀኑ 10 ሰዓት ድረስ እንዲጨርሱ ማስጠንቀቂያ ተሰጥቷቸው ተለቀዋል።</p>

<p>እንደገናም ታህሳስ 26/1994 ዓ.ም በርካታ ኢትዮጵያውያን ስደተኞች ከየቤታቸው ተለቅመው ከየአውቶብስ ፌርማታው ጭምር በጥያቄ ሲዋከቡና ሲንገላቱ ሙሉ ቀን ውለው ሌሎች 40 የአረብ አገራት ዜጐች አብረው ታስረው የነበሩ በ2 ሰዓታት ውስጥ ተለቀዋል። የማንገላታት እርምጃው ቀጥሏ።</p>

<p>ስደተኞቹን የመክበብና የማሰር እርምጃ የተጀመረው የሱዳንና የኢትዮጵያ መንግሥት ከፍተኛ ባለሥልጣናት በተለያዩ ጉዳዮች ላይ ከተወያዩ በኋላ ተከትሎ የመጣ መሆኑን መግለጫው ያስረዳል። ያልተረጋገጡ ግን ደግሞ ዋጋ ያላቸው ሪፖርቶች እንደሚጠቁሙት ከሆነ የኢሕአዴግና የሱዳን ባለሥልጣናት በምስጢር ኢትዮጵያውያን የፖለቲካ ስደተኞች ወደ ሀገራቸው ኢንዲመለሱ ተስማምተዋል ሲል የኢትዮጵያ የፖለቲካ እስረኞች አንድነት ኮሚቴ መግለጫ ይጠቁማል።</p>

<p>ይኸው መግለጫ ቀደም ሲል ሱዳን ተቃዋሚው ኢሕአፓ አባላት የነበሩ ከ51 በላይ ስደተኞችን ወደ ኢትዮጵያ መልሷል (ከነዚህ ውስጥ አንዱ የሆነው አዛናው ደምሴ ከጠፉት ውስጥ አንዱ በመሆን በኢትዮጵያ የፖለቲካ እስረኞች አንድነት ኮሚቴ የተመዘገበ መሆኑን ይገልፃል። ኮሚቴው በኢትዮጵያ ስደተኞች ላይ የሚደርሰው መንገላታትና እስር እንዲቆም ለሱዳን መንግሥትና እንዲሁም ለተባበሩት መንግሥታት ስደተኞች ኮሚሽን ዝምታውን እንዲያቆምና ግፊት እንዲደረግ ጠይቋል።</p>


<p class="align-center"><a href="/Gazettas/Tazabi/info/Tazabi.sera.html">ከታዛቢ ጥር 9 ቀን 1994</a></p>

</body>
</html>	














