<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>እንደራሴው በቀይ ሽብር ተከሰሱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> እንደራሴው በቀይ ሽብር ተከሰሱ</h1>
<h2><li> <em> ልዩ አቃቤ ሕግ ሌሎች እንደራሴዎችን ለመክሰስ ጥያቄ አቀረበ</em></h2></li>
 
<p>የፌዴራል ሕዝብ ተወካዮች ምክር ቤት አባል የሆኑቶ አቶ አብደላ ሚደቅሳ በቀድሞው የደርግ ዘመን ተፈፅሟል በተባለ የዘር ማጥፋት ወንጀል ከእነ ሻለቃ ካሳዬ አራጋው ጋር በግበረ አበርነት መከሰሳቸው ታወቀ።</p>

<p>አቶ አብደላ ሚደቅሳን ከቀድሞው የደርግ መንግሥት ከፍተኛ ባለስልጣን ከሻለቃ ካሳዬ አራጋው ጋር በ249ኛ ተከሳሽ በማድረግ ያቀረበው የዘር ማጥፋት ወንጀል ሲሆን ክሱ የተመሰረተው ባለፈው ታህሳስ ወር 1990 ዓ.ም መሆኑ ታውቋል።</p>

<p>አቶ አብደላ ኦህዴድን ወክለው ለፌዴራል የሕዝብ ተወካዮች ምክር ቤት ከተመረጡ የሲራሮ ወረዳ የአብዮት ዘመቻ አስተባባሪ ኮሚቴ (አዘአኮ) አባል እንደነበሩ አቃቤ ሕግ ያቀረበው የወንጀል ክስ አመልክቷል። አቶ አብደላ ሚደቅሳ አባል በነበሩበት ኮሚቴ ትእዛዝ ፀረ-አብዮተኞች ናቸው የተባሉ ስድስት አርሶ አደሮችን ያለ ፍርድ መግደላቸውን በልዩ አቃቤ ሕግ የቀረበው ክስ ገልጿል። የወንጀል ክሱ በተሰማበት ዕለት አቶ አብደላ ሚደቅሳ ባለመቅረባቸው ፍ/ቤቱ በቁጥጥር ስር ውለው እንዲቀርቡ ለፌዴራሉና ለኦሮሚያ ፖሊስ ኮሚሽኖች ተደጋጋሚ ትእዛዝ መስጠቱን ለማወቅ ተችሏል።</p>

<p>ይህ በእንዲህ እንዳለ የልዩ ዓቃቤ ሕግ ጽ/ቤት በተመሳሳይ የዘር ማጥፋት ወንጀል ተጠያቂ ናቸው የሚላቸውን ሌሎች እንደራሴዎች ያለመክሰስ ልዩ መብት እንዲያነሳለት በሕዝብ ተወካዮች ም/ቤት አፈ ጉባኤ በኩል በደብዳቤ ጥያቄ ማቅረቡን ለም/ቤቱ ቅርበት ያላቸው ምንጮች ገለፁ። የልዩ አቃቤ ሕግ በቀይ ሽብር ወንጀል ክስ ተጠያቂ ናቸው ያላቸውን እንደራሴዎች ማንነት ከመግለፅ የታቀቡት እነዚሁ ምንጮች ይህ የልዩ አቃቤ ሕግ ጥያቄ ለም/ቤቱ የቀረበው ባለፈው የካቲት ወር መሆኑን አስታውቀዋል።</p>

<p>እንደምንጮቹ ዘገባ ከሆነ የአባላቱን ልዩ መብት እንዲነሳ ለፌዴራሉ ም/ቤት ጥያቄ ያቀረበው የልዩ አቃቤ ህግ ጽ/ቤት ብቻ አልነበረም። የፌዴራሉ ፍትህ ሚኒስትርም በቅርቡ በተፈፀመ ወንጀል ተጠያቂ ናቸው የሚላቸውን አንድ እንደራሴ ልዩ መብት ም/ቤቱ እንዲያነሳለት በደብዳቤ ጥያቄ ማቅረቡን ምንጮቹ አክለው ገልፀዋል።</p>


<p class="align-center"><a href="/Gazettas/Nishan/info/Nishan.sera.html">ከኒሻን ሚያዝያ 27 ቀን 1990</a></p>




</body>
</html>