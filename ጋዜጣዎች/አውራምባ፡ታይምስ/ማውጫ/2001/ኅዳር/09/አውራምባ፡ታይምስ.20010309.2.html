<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>«አልሸባብ የተለያዩ የሶማሊያ ግዛቶችን እየተቆጣጠረ ነው»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«አልሸባብ የተለያዩ የሶማሊያ ግዛቶችን እየተቆጣጠረ ነው»</h2>


<p>የሶማሊያ ጉዳይ በተለያዩ አቅጣጫዎች ተወጥሮ ይገኛል። በተለይ የሽግግር መንግሥቱ አቅመ ቢስ መሆን እና ከኢትዮጵያ የሚደረግለት እርዳታ ተጠቅሞ በሶማሊያ የመንግሥትነት ሚናውን ለመወጣት ባለመቻሉ ምክንያት ነገሮች ሁሉ ከቁጥጥር ውጪ እንዳይሆኑ ስጋት ላይ ተደርሷል። በሽግግር መንግሥቱ ባለስልጣናት መሀል የተፈጠረው የስልጣን ሽኩቻ እና በየአካባብቢው የሚሾሟቸው እንደራሴዎች ላይ መግባባት አለማቻላላቸው በችግሩ መባባስ አይነተኛ ምክንያት እንደሆነ የግጭት አስወጋጅ ኮሚቴ አስተያየት ሰጪው አብዱ ይገልፃል። የኢትዮጵያ መንግሥት ከጊዜ ወደ ጊዜ በሽግግር መንግሥቱ ተስፋ ወደ መቁረጡ እያመራ በመሄዱ ወታደሮችን ወደ ዋና ከተማዋ መቋዲሾ እና በተወሰኑ የሶማልያ ወታደሮች ተወስነው እንዲቆዩ ማድረጉን ከኤፍ.ፒ ዘገባ ለመረዳት ይቻላል። በዚህም ምክንያት አክራሪ እስላሚስቶቹ በየአካባቢው የግዛት ማስፋፋት እንቅስቃሴያቸውን ያለ ምንም ችግር እንዲያደርጉ እየረዳቸው መሆኑን ዘገባዎች ያስረዳሉ።</p>

<p>አሶሼትድ ፕሬስ ከኬኒያ እንደዘገበው ከሆነ የአክራሪ እስላሚስቶች ቡድን የሆነው አል-ሸባብ እስከ ባለፈው ቅዳሜ ድረስ እጅግ በርካታ ግዛቶችን እንደያዘ ዘግቧል። በቅርቡ ደግሞ ከዋና ከተማዋ ከመቋዲሾ በደቡባዊ ምዕራብ የምትገኝ የፖርት ከተማን አል-ሸባብ ለመቆጣጠር መቻሉን ዘገባዎች እያስረዱ ይገኛሉ።</p>

<p>አሚን ኢይን የተባለ ባራዌ በተባለችው የፖርት ከተማ ነዋሪ ለአሶሼትድ ፕሬስ በስልክ እንደገለፀው ከተማዋ በአል ሸባብ ቁጥጥር ስር ያለ ምንም ውጊያ ውላለች። በኢትዮጵያ የሚታገዘው የሽግግር መንግሥቱ ጦር ቦታውን ለቆ መውጣቱን ተከትሎ አል ሸባብ በእግሩ መተካቱን አሚን አያይዞ ገልጿል። «እስካሁን የምናውቀው ነገር የለም። ስልታዊ ማፈግፈግ ሊሆን እንደሚችል እየተገመተ ነው» ሲል አሚን ለአሶሼትድ ፕሬስ ገልጿል።</p>

<p>ባራዌ በደቡባዊ ምዕራብ መቋዲሾ 180 ኪሎ ሜትር እርቃ የምትገኝ ከተማ ነች። ዲማርካ ለምትባለው ከተማ ደግሞ እጅግ የቀረበች ከተማ ነች። አል-ሸባብ ባለፍነው ሳምንት ብቻ ታችኛው የሸበሌ አካባቢዎች እና የመቋዲሾ አዋሳኝ ግዛቶችን በስፋት እየተቆጣጠረ እንደሆነ በአለም አቀፍ ሚዲያዎች እየተገለፀ ይገኛል።</p>

<p>አል-ሸባቦች (ወጣቶችን) የኢትዮጵያ መንግሥትም ሆነ የአሜሪካ መንግሥት በአሸባሪነት መዝገብ ውስጥ የመዘገቡት ቡድን እንደሆነ የሚታወቅ ነው። ይህንን ኃይል መዋጋት ሽብርተኝነትን ከማጥፋት መርህ አንጻር ሁለቱም ሀገራች ይመለከቱታል። አል-ሸባቦች ደግሞ በአሜሪካ ይረዳል የሚሉትን የኢትዮጵያ መንግሥት ወታደሮችን እና በባንዳነት የፈረጁትን የሽግግር መንግሥትን ከምድረ ሶማሊያ አሰግደው በእስልምና ሕግ (ሽሪአ) አገሪቷን እንመራታለን የሚሉ መሆናቸው በተደጋጋሚ ሲገልፅ መቆየቱን ያስታወሰው የአሶሼትድ ፕሬስ ዘገባ ከ2006 ጀምሮ 2 ሚሊዮን ሶማሊያውያን እንዲሰደዱ እና በሺዎች የሚቆጠሩ ሶማሊያውያን ለህልፈተ ህይወት እንዲዳረጉ ምክንያት የሆኑ ጦርነቶች በሽምቅ ተዋጊዎቹ እና በሽግግር መንግሥቱ መሀከል ተካሂዷል። በአሁኑ ሰዓት ግን በደቡባዊ ሶማሊያ አካባቢ ጦርነት ጋብ ያለ ይመስላል። እስከ ባለፈው ረቡዕ ድረስ የአል-ሸባብ ኃይል እና የሽግግር መንግሥቱ ጦር በ16 ኪሎ ሜትር ልዩነት ላይ ይገኛሉ። የሽግግር መንግሥቱ በመቋዲሾ ሀይሉን አሰባስቦ የተቀመጠ ሲሆን የአል-ሸባብ ሽምቅ ተዋጊዎች በተጠቀሰው እርቀት ወደ መቋዲሾ እየገሰገሱ መሆኑን የአልጀዚራ የዜና እወጃ ላይ ተገልጿል።</p>

<p>የአል-ሸባብ አመራሮች እርሳቸውን እንደ አማራጭ መንግሥት ማየት መጀመራቸውን እና በተቆጣጠሩት አካባቢዎችም የሸሪያ ሕግን ተጋባራዊ «እያደረጉ» እንደሆነ እየገለፀ ነው። የአል-ሸባብ ተዋጊዎች አጠፋ ያሉትን በህዝባዊ ቅጣት በሚሉት አንገትን የመቅላት እና በድንጋይ የማስቀጣት ፍርድን እንደሚሰጡ የአሶሼትድ ፕሬስ ዘገባ ያሰዳል። በተለይ ከሽግግር መንግሥቱ ጋር ግንኙነት በነበራቸው ሶማሊያዊያን ላይ እንዲህ አይነት እርምጃዎችን መውሰድ የተለመደ ሆኗል። ከ15 ቀናት በፊት አንድ የተደፈረች ወጣት «በሸሪያ ሕግ» መሰረት አመንዝረሻል በማለት የአል-ሸባብ ተዋጊዎች በድንጋይ ተቀጥቅጣ እንድትገደል ፍርድ ሰጥተዋል።</p>

<p>አሜሪካ አል-ሸባብን ከኦሳማ ቢላደን ድጋፍ የሚያገኙ የእስላሚስት አሸባሪዎች ናቸው ብላ ከፈረጀችው ቆይታለች። በተለይ 1998 ከ230 ሰዎች ሞት ምክንያት የሆነውን የኬንያ እና የታንዛኒያ የዩኤስ ኤምባሲ የቦንብ ጥቃት አል-ሸባብ እንዳቀነባበረው ሲአይኤ በምርመራ ደርሸበታለሁ ካለበት ጊዜ አንስቶ አሜሪካ አል-ሸባብን በአሸባሪነት መዝገብዋ በደመቀ ጽሁፍ አስቀምጣዋለች።</p>

<p>የሶማሊያ የሽግግር መንግሥት የተለያዩ ቦታዎችን ለቆ ወደ ዋና ከተማዋ ማፈግፈጉን አምነዋል። ነገር ግን በአጭር ጊዜ የሶማሊያ ግዛቶች ሁሉ መልሶ እንደሚቆጣጠር እየገለፀ ነው። ነገሮችን ግን በዝርዝር ከመግለፅ መቆጠባቸውን አሶሼትድ ፕሬስ በዘገባው ገልጿል።</p>

<p>የሽግግር መንግሥቱ ቃል አቀባይ ሁሴይን ሞሃመድ ሙሀመድ በኢትዮጵያ ጦር እርዳታ መንግሥታቸው በአል-ሸባብ ጥላ ሥር የወደቁትን ግዛቶች በድጋሚ ሙሉ ለሙሉ ለመያዝ ሙከራ እንደሚያደርጉ ለአሶሼትድ ፕሬስ ገልፀዋል።</p>


<p class="align-center"><a href="/Gazettas/AwrambaTimes/info/AwrambaTimes.sera.html">ከአውራምባ፡ታይምስ ኅዳር 9 ቀን 2001</a></p>

</body>
</html>	
