<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያ ጦር የሶማሊያ ከተሞችን እየለቀቀ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኢትዮጵያ ጦር የሶማሊያ ከተሞችን እየለቀቀ ነው</h2>


<p>የሶማሊያ ሁኔታ ከእለት ወደ እለት ችግሮች እየተባበሱበት ይገኛል። በተለይ ከቅርብ ጊዜ ወዲህ የሼሪዓ ፍርድ ቤቶች ህብረት ተዋጊዎች በተከታታይ በኢትዮጵያ ከሚረዳው የሽግግር መንግሥት ጋር የሚያደርጉት ጦርነት በአንዳንድ ከተሞች ተጠናክሮ በመቀጠሉ ውጥረቱ እንዲነግስ አድርጎታል። እንደ ሼሪዓ ፍርድ ቤቶች ህብረት መግለጫ ከሆነ በሂራን ክልል ከፍተኛ ጦርነቶች መደረጋቸውን እና በክልሉ ከምተገኘው ቦላድወዬ ከተማ የኢትዮጵያ ጦር ለቆ መውጣቱን ይገልፃሉ። እንዲያውም የኢትዮጵያ ጦር 17 የሚጠጉ የወታደራዊ ቀጠናዎችን ለቆ መውጣቱን በጋዜጣዊ መግለጫቸው ላይ ጠቅሰዋል። አንዳንድ የአለም አቀፍ ሚዲያዎች የኢትዮጵያ ጦር የባለድውዬን ካምፕ ለቶ የወጣበት ምክንያት የአካባቢው ነዋሪዎች ሳይቀር እንዳስገረመ ለማወቅ ተችሏል።</p>

<p>የእስላማዊ ፍርድ ቤቶች ህብረት ወታደራዊ ክንፍ አል-ሸባብ ባለፈው ነሐሴ ወር ከባድ ጦርነት አድጎ የኪስማዩን ደቡባዊ ክፍል መያዙን ቢያሳውቅም የኢትዮጵያ ጦር ግን መጀመሪያውኑ በአካባቢው እንዳልነበረና ጦርነቱ የተደረገው ከሽግግር መንግሥቱ ኃይሎች ጋር እንደሆነ የተለያዩ ሚዲያዎች በመግለጽ ላይ ናቸው። የኢትዮጵያ ጠቅላይ ሚኒስትር መለስ ዜናዊ ከጥቂት ሳምንታት ወዲህ ጦራቸው ድንገት ሶማሊያን ለቆ እንደሚወጣ ከገለፁ በኋላ የአልሸባብ ሚሊሺያዎች ደግሞ አጋጣሚውን በመጠቀም በሽግግር መንግሥቱ ወታደሮች ላይ ጥቃቱን አጠናክረው መቀጠላቸውን የአለም ቀውስ አስወጋጅ ቡድን አናሊስት አብዲ ይገልፃል።</p>

<p>ሮይተርስ ሬዲዮ ጋሮዌን ጠቅሶ በዘገበው ዘገባ ላይ በሶማሊያ እንብርት ላይ የምትገኘው ባለዌን ሙሉ በሙሉ የኢትዮጵያ እና የሽግግር መንግሥቱ ጦር ለቆ መውጣቱን ገልፀዋል። የአል-ሸባብ የጦር ክንፍም የኢትዮጵያ እና የሶማሊያ የሽግግር መንግሥት እንደ ወታደራዊ ማዘዣ ጣቢያ እና እንደ ፖሊስ ጣቢያነት የሚጠቀሙባቸውን ቦታዎች ተቆጣጥረው መታያታቸው በዘገባው ገልፀዋል። ሮይተርስ ያነጋገረው አህመድ ዱሊ የተባለ የፖለቲካ አስትያየት ሰጪ ለምን የኢትዮጵያ ጦር ሰራዊት ባልዊን ለቆ ለመውጣት እንደፈለገ እንዳልገባው ይገልፃል። እንደ እስላማዊ ፍርድቤቶች ጥምረት አገላለፅ ከሆነ ድል በድል ሆነው የኢትዮጵያን ጦር እንዲያፈገፍግ እያደረጉት እንደሆነ ይገልፃል።</p>

<p>ጋርዌ ሬዲዮንን በመጥቀስ የዘገበው ኤ.ኤፍ.ፒም የኢትዮጵያ እና የሽግግር መንግሥቱ ጦር በባይዳዋ እና በሞቃዲሾ ተወስኖ መቀመጡን ገልፀዋል። የኢትዮጵያ ጦርም ባልዊን ለቆ የመውጣቱ ምክንያት የሙስሊሞች ቅዱስ ወር ሮመዳን በሰላም እንዲከናወን በአካባቢው የሀገር ሽማግሌዎች በመጠየቁ እና ከመግባባት በመደረሱ የኢትዮጵያ ጦር ከቦታው ነቅሎ እንደወጣ ከኢትዮጵያ የጦር አዛዦች እየተገለፀ መሆኑን በዘገባው ተገልጿል። አንዳንድ የፖለቲካ ተንታኞች የኢትዮጵያ ጦር የተለያዩ የሶማሊያ ግዛቶችን ለቆ ወደዋና ከተማው መቋዲሾ እና ባይደዋ መጠጋቱ ጠቅላይ ሚንስተር መለስ ከጥቂት ሳምንታት በፊት ለፋይናንሺያል ታይምስ ጋዜጣ በሰጡት ቃል ምልልስ ላይ «ኢትዮጵያ ሶማሊያን ለቃ ልተወጣ ትችላለች» ከሚለው ንግግራቸው ጋር ያስተሳስሩታል።</p>


<p class="align-center"><a href="/Gazettas/AwrambaTimes/info/AwrambaTimes.sera.html">ከአውራምባ፡ታይምስ መስከረም 6 ቀን 2001</a></p>

</body>
</html>	
