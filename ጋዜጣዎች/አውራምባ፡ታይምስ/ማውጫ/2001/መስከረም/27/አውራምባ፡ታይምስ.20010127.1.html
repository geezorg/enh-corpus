<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የኦነግ አመራር አዲስ አበባ ሊገባ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኦነግ አመራር አዲስ አበባ ሊገባ ነው</h2>


<p>ከሁለት ወር በፊት የኦነግ አመራር ለሁለት መከፈሉ ይታወሳል። ይህንኑ ተከትሎ በፕሮፌሰር ኤፍሬም ይስሀቅ የሚመራው የሽማግሌዎች ቡድን ከአንዱ ቡድን ጋር ባለፈው መስከረ 9-11 በሄግ ኔዘርላንድ ከተማ ውይይት አድርገው እንደነበር የአውራምባ ምንጮችን በመጥቀስ ባለፈው ሳምንት መዘገባችን ይታወሳል። ውይይቱ እንዲካሄድ የሆላንድ የኖርዌይና የጀርመን መንግሥታት በገንዘብ የረዱ መሆናቸውም ተገልጿል። በውይይቱ ላይ ፕ/ር ኤፍሬም ፤ ፓስተር ዳንኤል እና በስፍራው የሚገኙ የኢትዮጵያ አምባሳደር የተገኙ ሲሆን በኦነግ በኩል ደግሞ አቶ ሌንጮ ለታ ፤ አባቢያ አባጃቢር እና አቶ ዲማ ነጎ ተገኝተው ከተወያዩ በኋላ ቀጣዩን ስብሰባ አዲስ አበባ ላይ ማድረግ እንዳለባቸው ተስማምተው መለያየታቸውን ምንጮቻችን ጠቁመዋል። በዚህም መሰረት ይኸው የኦነግ አመራር ወደ አዲስ አበባ በቅርቡ እንደሚገባም ጉዳዩን በቅርቡ የተከታተሉ እነኚሁ ምንጮች አያይዘው ለዝግጅት ክፍላችን አስታውቀዋል።</p>

<p>የአስታራቂ ሽማግሌዎቹ ከኦነግ አንዱን ክንፍ ጋር ብቻ ያደረጉትን ውይይት በተመለከተ አስተያየታቸውን እንዲሰጡ አውራምባ ታይምስ ያነጋገራቸው ተንታኞች ኢህአዴግን «በሌሎች ድክመትና ክፍተት ላይ ታኮ በመሄድ የፖለቲካ የበላይነት ለማግኘት ፍላጎት እንዳለው ያሳያል በማለት በቅንጅት ውስጥ ከአመት በፊት የተፈጠረው ክፍተትም እንደዚሁ ለፖለቲካ የበላይነት እንደተጠቀመበት ያስታውሳሉ። ሌሎች ወገኖች ደግሞ ከአንደኛው ወገን ጋር ብቻ የመደራደር ፍላጎት ከገዢው ፓርቲ በኩል ፈቃደኝነት መታየቱ እንዳልተዋጠላቸው ይገልጻሉ።</p>

<p>ከኦነግና ከገዢው ፓርቲ መካከል ድርድሩን ለማደግ ከኦነግ ባለስልጣናት ጋር ውይይታቸውን በኔዘርላንድ አደርጉ ከተባሉት የሀገር ሽማግሌዎች መሀል ፓስተር ዳን ኤል ገብረስላሴን በስልክ ስለጉዳዩ ማብራሪያ እንዲሰጡን ጠይቀናቸው «ምንም የተጨበጠ ነገር የለኝም። እኔ ስለዚህ ጉዳይ ለመናገርም ማንዴቱ የለኝም ማናልባት ፕሮፌሰር ኤፍሬም ሰብሳቢያችን ናቸው እሳቸውን ጠይቁ» የሚል ምላሽ ስጥተዋል። ዝግጅት ክፍላችን ስለ ጉዳዩ የበለጠ መረጃ ለማግኘት ለፕሮፌሰር ኤፍሬም ይስሀቅ ተደጋጋሚ የስልክ ሙከራ ያደርገ ሲሆን ጋዜጣችን ለህትመት እስከገባችበት ጊዜ ድረስ ተንቀሳቃሽ ስልካቸው አይመልስም።</p>


<p class="align-center"><a href="/Gazettas/AwrambaTimes/info/AwrambaTimes.sera.html">ከአውራምባ፡ታይምስ መስከረም 27 ቀን 2001</a></p>

</body>
</html>	
