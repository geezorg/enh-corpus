<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>እነ ፕሮፌሰር ኤፍሬም ከኦነግ አመራሮች ጋር ውይይት ጀመሩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">እነ ፕሮፌሰር ኤፍሬም ከኦነግ አመራሮች ጋር ውይይት ጀመሩ</h2>


<p>ከምርጫ 97 ቀውስ በኋላ ለእስር የተዳረጉ የተቃዋሚ ፓርቲዎችን እና የገዢውን ፓርቲ ሲያደራድሩ የቆዩት የሀገር ሽማግሌዎች በኔዘርላንድ ከኦነግ አመራሮች ጋር ከመስከረም 9-11 2001 ውይይት ሲያደርጉ እንደነበር የአውራምባ ታይምስ ምንጮች ከአምስተርዳም ገልፀዋል።</p>

<p>ከሀገር ሽማግሌዎቹ ፕሮፌሰር ኤፍሬም ይስሀቅ ፓስተር ዳንኤል እና በኔዘርላንድ የኢትዮጵያ አምባሳደር በውይይቱ የተገኙ ሲሆን ከኦነግ ደግሞ ሌንጮ ለታ ፤ አባቢያ አባ ጆቢር እና ዲማ ነገዎ የውይይቱ ተሳታፊ እንደነበሩ ለማወቅ ተችሏል።</p>

<p>ውይይቱ ሚስጥራዊ በሆነ መንገድ እንደተካሄደም የአውራምባ ምንጮች ያስረዳሉ።</p>

<p>የኦነግ አመራር ለሁለት ከተሰነጠቀ በኋላ የቀድሞ የኦነግ አመራሮች እና «አዲስ አስተሳሰብ እና ራእይ ይዘናል» በሚሉ አመራሮች መሀል ከፍተኛ ልዩነት መከስቱ የሚታወስ ነው። ከዚህ ጋር በማያያዝ መንግሥት የኦነግን መከፋፈል ምክንያት በማድረግ ከአንዱ የኦነግ ተገንጣይ ጋር መደራደር መፍለጉ ከሁኔታው ለመጠቀም አስቦ ይህንን ድርድር እያካሄደ ነው ሲል ሁለተኛው ቡድን ቅሬታ አቅርቦአል።</p>

<p>ይኸው «በአዲሱ ራዕይና ምዕራፍ እንቀአቀሳለሁ የሚለው አካል «ኢህአዴግ ሆነ ብሎ ፓርቲውን ለማዳከም ሴራ አንግቦ እየተንቀሳቀሰ ነው እንደዛ ባይሆን ኖሮ ነባሩ አመርር በቂ እንቅስቃሴ ባለማድረጉ ውጤት ለማስመዝገብ እንዳልቻለ እየታወቀ አዲሱን አመራር ትቶ ከተባረቱት የቀድሞ አመራሮች ጋር አይደራደርም ነበር» ብለዋል። ስለዚህ አዲስ አካሄድ ያስፈልጋል በማለት የዛሬ አራት ወር ገደማ አዲስ አመራር የተመረጠ በመሆኑ እና ፕሮፌሰር ኤፍሬም ይስሀቅ ከቀድሞው አመርር ጋር የሚያደጉትን ውይይት እንደማይቀበለው ይገልጻል።</p>


<p class="align-center"><a href="/Gazettas/AwrambaTimes/info/AwrambaTimes.sera.html">ከአውራምባ፡ታይምስ መስከረም 21 ቀን 2001</a></p>

</body>
</html>	
