<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የሚኒስትሩ ጉብኝትና አሳዛኙ ክስተት</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የሚኒስትሩ ጉብኝትና አሳዛኙ ክስተት</h2>


<p>ብሪታኒያ ለኢትዮጵያ ትሰጥ የነበረውን እርዳታ ላልተወሰነ ጊዜ ለማቆም እንደተገደደች እየተገለጸ ነው። ለዚህ የተሰጠው ምክንያት ደግሞ በሚሊዮን የሚጠጉ በድርቅ የተጠቁ ኢትዮጵያውያን እርዳታ እንዳይሰጣቸው የኢትዮጵያ መንግሥት እንቅፋት ሆኗል የሚል እንደሆነ ተገልጿል የብሪታኒያ የአለም አቀፍ ልማት ሚኒስትር የሆኑት ዳግላስ አሌክሳነደር ባለፈው ማክሰኞ ወደ ኢትዮጵያ መጥተው ነበር። እኝህ ሚኒስተር ወደ ኢትዮጵያ ሲመጡ ለተለያዩ የአፍሪካ ሀገራት በሚሊዮኖች የሚቆጠሩ እርዳታ የመስጠት ግባቸውን በመሸከም ነበር። ከዚህም በተጨማሪ በኢትዮጵያ የተከሰተው የምግብ እጥረት ምን እንደሚመስል በዓይናቸው ለመመልከት (ኦፊሲየላዊ ጉብኝት ለማድረግ) ነበር። በተለይም በምስራቃዊ የኢትዮጵያ ክልል በተደጋጋሚ በአለም አቀፍ መገናኛ ብዙኋን እና በረጂ ድርጅቶች እየተሰጠ ያለው መረጃ እውነተኝነትን በዓይናቸው አይተው የራሳቸውን ግምት ለመውሰድ እንዲያስፈልጋቸው ነበር። ዳግላስ አልክሳንድር ይሶማሊያ ክልል ከጎበኙ እና የእርዳታ ድርጅቶችን ቃል ከተቀበሉ በኋላ አንዳንድ በአካባቢው ያሉ ባለስልጣናት ያለውን ቀውስ የመደበቅ እንቅስቃሴዎችን እንዳደርጉ ታዝበው ሲመለሱ ለጠቅላይ ሚኒስትር መልሰ ዜናዊ ነገሮች በጥሞና እንዲታዩ ማሳሰቢያ ሰጥተዋል «ለጉዳዩ ካለን ስጋት አንፃር የእርዳታችን ቀጣይነት ያሳስበናል። እኔ የምለው አሁን «በየአመቱ የምንሰጠው እርዳታ ለመስጠት በዚህ ሁኔታ ዝግጁ አይደለንም ዳግመኛ እናጤነዋለን» በማለት አሌክሳንደር ሲናገሩ ተደምጠዋል።</p>

<p>በአሁኑ ገዜ ብሪታኒያ ለኢትዮጵያ የ130 ሚሊዮን ፓውንድ በዓመት እየሰጠች ትገኛለች። ሚንስትሩ ለተፈጠረው የድርቅ ቀውስ መንግስትን ተጠያቂ አድርገዋል። የተከሰተውን ቀውስ ለመፍታት የወሰደውን እርምጃ ኃላፊነት የተሟውላው እንዳነበር የገለፀው የተፈጠረውን ችግር እንደሌለ በመካድ እና ችግሩን ለመፍታት ፈጥኖ ለመንቀሳቀስ አለመሞከሩን በመጥቀስ የመንግሥትን እንቅስቃሴ ተቃውመውታል በተለይ መንግሥት በአለም አቀፍ ደረጃ ስሙ በመጥፎ እንዳይነሳ ሲል አለም አቀፍ ማህበረሰብ ችግሩን ለመፍታት እንዳይረባረብ እንቅፋት ሆኗል ብለዋል የእንግሊዝ አለም አቀፍ የልማት ሚኒስትር።</p>

<p>ሚንስትሩ በሶማሌ ክልል በሚገኙት ቀብረ ደሃር ሆስፒታል ኮሪድሮች እና ቅጥር ግቢ ውስጥ በድርቁ በእጅጉ ተጎድተው በሞት እና በህይወት መሀከል ሆነው ሲያቃስቱ የነበሩ እናቶችና ህፃናት ነበሩ ። እነኚህ ተጎጂዎች የእንግሊዝ ልማት ሚኒስትር ወደ ቦታው ለጉብኝት እንደሚመጡ ሲታወቅ ግን እንዲደበቁ ተደርጓል ሆኖም በስፍራው የነበሩ የእርዳታ ሰራተኞች ሁኔታውን ለሚንስትሩ ከማጋለጥ አልተቆጠቡም። ሚንስትሩ በሆስፒታሉ ያገኙት አንድ እናት እና በአጭር ጊዜ ወደ መልካም ጤንነት ለመመለስ የቻለ ህፃንን ብቻ ነው።</p>

<p>በሆስፒታሉ የህክምና ባለሙያ የሆኑት ሀኪሞች ተረጂ ህፃናቱን ከሆስፒታሉ እንዲጠፉ የተደረጉት አሳፋሪው የርሃብ ገጽታ በመገናኛ ብዙኋን ካሜራ ውስጥ እንዳይገባ እና ሚንስትሩ እውነታውን እንዳያዩ ሆን ተብሎ ከፍተኛ ጉዳት የደረሰባቸውን ህፃናት እና እናቶች ከሆስፒታሉ እንዲወሰዱ መደረጉን ይገልፃሉ «የእኔ ስራ እሲህ ስለሆነ በየቀኑ ስመጣ ሁሌም እዚህ ነበሩ ዛሬ ግን የት እንደገቡ አላውቅም» ሲል ከሚንስትር ዳግላስ አሌክሳንደር ጋር ወደ ቦታው የተጓዘው የጤና ባለሙያ ለታምስ ኦን ላይን ገልፆለታል።</p>

<p>«ተረጆዎቹን ደብቀዋቸዋል» የሚለው ደግሞ ሌላው ለታይምስ ኦንላይን የገለፀው ለብዙ አመታት በአካባቢው የአለም አቀፍ እርዳታ ሲሰራ የቆየ የጤና ባለሙያ ነው።</p>

<p>«መንግሥት ለችግሩ እውቅናን መስጠት አልፈልገም ምክንያቱም ለመንግሥት ጥሩ ስም እንዳይኖረው ያደርገዋል መንግሥት ኢትዮጵያ ውስጥ ያለውን ትክክለኛ ገጽታ ለማንፀባረቅ አይፈልግም። ይህ ስለሆነ ኢንቨስትመንት አያበረታታም» ያለውን ችግር እውቅና ሰጠተው ዜጎች ከችግራቸው እንዲላቀቁ ማድረግ ጊዜ የማይሰጥ ጉዳይ ነው» ሲሉ እኝህ ባለሙያ ለታይም ኦንላይን ገልፀዋል።</p>

<p>ሚስተር አሌክሳነደር በቀብረ ደሀር እና በሌሎች አካባቢው የተከሰቱትን የድብብቆሽ እንቆቅልሾች ተመልከተው ከተመለሱ በኋላ ለጠቅላይ ሚንስተር መለስ ዜናዊ «ይህ የድብብቆሽ ነገር እውነት ከሆነ በእጅጉ የተጎዱ ህፃናትን ህይወት ወደ አስቸጋሪ ሁኔታ እንደሚጓዙ ግልጽ ነው» ሲሉ በሁኔታው እጅግ ማዘናቸውን ገልጸውላቸዋል። አቶ መለስ ዜናዊም እንዲህ አይነቱ መሰሪ ተግባር ተፈጽሞ ከሆነ ጉዳዩን በአስቸኳይ አጣርተን እርምጃ እንወስዳለን» በማለት ቃል የገቡ ሲሆን እንዲህ አይነቱም ተግባር ሊነቀፍ እንደሚገባው ለሚኒስትር አሌክሳንደር መልሰውላቸዋል። ሆኖም በዚህ ክስተት ምክንያት ብሪታኒያ ለኢትዮጵያ ልትሰጥ የነበረውን እርዳታ ላልተወሰነ ግዜ ለማዘግየት መገደዷን አለም አቀፍ የልማት ሚኒስትሩ ጨምረው ገልጸዋል። አንዳንድ አስተያየት ሰጪዎች የእንግሊዝ መንግሥት ውሳኔ አልተዋጠላቸውም በእነኚህ ወገኖች እምነት እርዳታውን መገደብ አስቸኳይ እርዳታ ለሚፈልጉ ወገኖች የሚፈይደው ነገር የለም።</p>


<p class="align-center"><a href="/Gazettas/AwrambaTimes/info/AwrambaTimes.sera.html">ከአውራምባ፡ታይምስ ጥቅምት 11 ቀን 2001</a></p>

</body>
</html>	
