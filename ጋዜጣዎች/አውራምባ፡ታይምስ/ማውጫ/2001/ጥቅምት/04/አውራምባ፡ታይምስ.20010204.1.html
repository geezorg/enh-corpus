<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢንጅነሩና አባይነብ ብርሃኑ ልዩነት የአሜሪካ ድጋፍ ሰጪ ኮሚቴን አናከሰ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኢንጅነሩና አባይነህ ብርሃኑ ልዩነት የአሜሪካ ድጋፍ ሰጪ ኮሚቴን አናከሰ</h2>


<p>የመኢአድ ሊቀመንበር በሆኑት ኢ/ር ኃይሉ ሻውል እና ም/ሊቀመንበር በሆኑት አባይነህ ብርሃኑ መካከል የተፈጠረው ልዩነት በፓርቲው የሰሜን አሜሪካ ድጋፍ ሰጪ ኮሚቴ የስራ እንቅስቃሴ ውስጥ እንቅፋት መፍጠሩን ድጋፍ ሰጪ ኮሚቴው ባለፈው ቅዳሜ ባወጣው መግለጫ ላይ ይፋ አደረገ።</p>

<p>ኮሚቴው በመግለጫው ላይ እንደጠቀሰው «በማህበሩ ውስጥ የማህበሩን እንቅስቃሴ ለማዳከምና ብሎም ለመበተን ከሁለት የማይበልጡ ግለሰቦች በጎነጎኑት ሴራ ፣ የመኢአድ ም/ሊቀመንበር አቶ አባይነህ ብርሃኑ እና የፓርቲው አለም አቀፍ አማካሪ ቦርድ ማህበሩን ለሁለት እንዲከፈል አድርጓል» ሲል ያትታል። በመግለጫው ላይ እንደተጠቀሰው የድጋፍ ሰጪ ማህበሩ 6ኛ አመታዊ ጉባኤ በችግሩ መንስኤዎች ላይ በስፋትና በጥልቀት ተወያይቷል በዚህም መሰረት</p>

<p>ሀ- ከመኢዐድ ዓላማ ተፃራሪ የቆሙ ሰዎች የፈጠሩት መሆኑ ለ- ችፕተሮች በአባሎቻቸው ላይ በወሰዱት የዲዲፕሊን እርምጃ ያልተደሰቱ ግለሰቦች ፤ ማህበሩን ለማፍረስ ያደረጉት ተንኮል መሆኑ ፤ ሐ- የፓርቲው ዐለም አቀፍ አማካሪ ቦርድ ችግሩ መከሰት እንደጀመረ ባለው ኃላፊነት መሠረት ባጭሩ መፍትሄ እንዲፈልግ ተነግሮት ነገሩን በቸልታና አልፎ አልፎም «ተራ ወሬ» ነው ከማለት አልፎ ለአፍራሹ ቡድን ዕውቅና መስጠቱ ፤ መ- የመኢዐድ ም/ሊቀመንበር ሕጋዊውን አካል ዕውቅና ነስተው ከሕገ-ወጡ ጋር በማበራቸውና ይህን አካል ሳያነጋግሩ ፣ እንዲያነጋግሩትም ተደጋጋሚ ጥሪ ተድርጎላቸው ፈቃደኛ ሳይሆኑ ፣ ካዚያኛው ወገን ጋር ወገንተኛ ሆነው የቆሙ መሆናቸው ፤ ሠ- የመኢዐድ ም/ሊቀምንበር ከሕጋዊው ማኀበር አመራር አካል ዕውቅናና ይሁንታ ውጭ በማኀበሩ ሕጋዊ የመጻጻፊያ ወረቀት የአባላት ስብሰባ በመጥራታቸው፤ ሪ- በሕግ የበላይነት አለማመን ፣ ነፃነትና መብትን የተጋፉ ሁኔታዎች መከሰት ፤ ሰ- የቅንጅት አለም አቀፍ አማካሪ ቦርድ ፣ የቅንጅት ድጋፍ ሰጭ ማኀበርን ዓላማና ግቡ ምን እንደሆነ ይህ አካል በማያውቀው መንገድ ለማፍረስ ፍላጎት ያለው ሆኖ መታየቱ፤ ሸ- በአማካሪ ቦርዱና በድጋፍ ሰጪ ማህበሩ መካከል ግልጽ የግንኙነት መስመር አለመኖሩ፤ ቀ- ከድርጅት ግለሰብን ከአገር ድርጅትን የሚያስቀድሙ ሰዎች መኖር፤ በ- አማካሪ ቦርዱን ከውጭ መኢዐድን ከውስጥ ለማዳከም የተነሱ ኃይሎች በስውር የሚያደርጉት ስራ እንደሆነና በሁለቱም መካከል ጤናማ ያልሆነ ፉክክር መነሳቱና የተደረጉት መጻጻፎች የችግሮቹ ምንጮችና አቀጣጣይ ምክንያቶች እንደሆነ ስብሰባው በውይይቱ ተረድቷል» ይላል መግለጫው። ይህንኑ አስመልክተን የመኢአድ ህዝብ ግንኙነት ባልደረባ የሆኑትን ወ/ሪት መሶበወርቅ ቅጣው በጉዳዩ ላይ አስተያየት እንዲሰጡ በስልክ ጠይቀናቸው «ቢሮ ድረስ በአካል ካልመጣችሁ አተያየት አልሰጥም» ያሉን ሲሆን በዚሁ መሰረት በትናንትናው ዕለት ወደ ጽ/ቤታቸው ስንሄድ መግባት እንደማንችል በፓርቲው የጥበቃ ሰራተኞች ተነገርን ፣ ይህንኑ ለማስረዳት በድጋሚ ስንደውልላቸው ደግሞ ስልካቸውን ለማንሳት ፈቃደኛ ሳይሆኑ ቀርተዋል። ሆኖም ዝግጅት ክፍላችን ይህንኑ ዜና አስመልክተው በማንኛውም ጊዜ የሚሰጡትን አስትያየት ለማስተናገድ ዝግጁ መሆኑን በዚህ አጋጣሚ ለመግለጽ ይወዳል።</p>


<p class="align-center"><a href="/Gazettas/AwrambaTimes/info/AwrambaTimes.sera.html">ከአውራምባ፡ታይምስ ጥቅምት 4 ቀን 2001</a></p>

</body>
</html>	
