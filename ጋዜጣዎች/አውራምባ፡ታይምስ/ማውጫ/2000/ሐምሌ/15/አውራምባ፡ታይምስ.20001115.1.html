<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ንቅናቄው የአሜሪካን ኤምባሲን አወገዘ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ንቅናቄው የአሜሪካን ኤምባሲን አወገዘ</h2>


<p>የቀድሞው በአሜሪካ የውጭ ጉዳይ መስሪያ ቤት የአፍሪካ ጉዳዮች ረዳት ፀሃፊ የነበሩት በአሁኑ ወቅት ደግሞ በኢትዮጵያ የአሜሪካ አምባሳደር የሆኑት ዶናልድ ያማማቶ ባለፈው ሳምንት ከአንድ ጋዜጣ ጋር ባደረጉት ቃለ ምልልስ ላይ «የ2002 ምርጫ ለአገሪቱ አቅጣጫ በቋሚ ይሆናል» ብለው የተናገሩትን መሰረት በማድረግ የግንቦት 7 ንቅናቄ ልሳን በሆነው ሳምንታዊ ጋዜጣ ላይ «የአሜሪካ ኤምባሲ ዳግም ሲሳሳት «ምርጫ ቦርድን ፍትሃዊ ነው ብሎ ፣ በሚቀጥለው ምርጫ የምትሳተፉ መሆኑን ካሁኑ አረጋግጡ» በሚል ርዕስ በፃፈው ርዕሰ አንቀጽ ላይ ኤምባሲውን የሚቃወም አቋም አስፍሯል።</p>

<p>ኤምባሲው «ምርጫ ቦርድን ፍትሃዊ ነው ብላችሁ ተቀበሉ ፤ በሚቀጥለው ምርጫም እንደምትሳተፉ ቃል ግቡ ...» ማለቱን ያወገዘው የንቃንቄው ርዕሰ አንቀጽ የአሜሪካ የውጭ ጉዳይ ፖሊሲ «በብሔራዊ ጥቅም» ላይ መመስረቱን ጠቁሞ የአሜሪካ የደህንነት/ፀጥታ ፍላጎትና ጥቅም ከኢትዮጵያ የዴሞክራሲ ጥማት ጋር መለያየት እንደሌለበት ጠቁሟል። በኢትዮጵያ ዴሞክራሲያዊ ስርዓት መገንባት የአሜሪካን ብሔራዊ ጥቅም ይበልጥ ሊያጠናክር እንደሚችል የጠቆመው ይኸው ርእሰ አንቀጽ አሜሪካ የአምባገነኖች ስንቅ አቀባይ ፣ የሕዝብ ተስፋ ቀባሪ ፣ የሰላማዊ ሽግግር በር ሆኖ ከመታየት እራስዋን እንድትቆጥብ ንቅናቄው አሳስቧል።</p>

<p>አምባሳደር ያማማቶ «ከሶስት አመታት በፊት በአሜሪካ ኮንግረስ ፊት በመሃላ በሰጡት ቃል «ችግሩ ምርጫ ቦርድ አቅሙ ደካማ መሆኑነው» ማለታቸው ያሳዘነን መሆኑን እያወቁ አሁን ደግሞ በ2002 ለሚካሄደው ሃገራዊ ምርጫ አስፈላጊ የሆነ የነፃ ተቋማት ምስረታ ጥያቄ አንገብጋቢ ቅድመ ሁኔታ መሆኑ የገጠጠ ሀቅ ሆኖ ሳለ ፣ ምርጫው ድጋሚ እዲጭበረበር ፣ ያለው አገዛዝ ያለንም ተቀናቃኝ የስልጣን ዘመኑን እንዲያራዝም ግፊት ማድረጋቸው የአሜሪካ ቀደምት አባቶች የነበራቸውን ህልም የሚፃረር ሆኖ አግኝተነዋል» ብሏል ንቅናቄው። አንድ ህዝብ በጊዜያዊ የኢኮኖሚ ችግሩ የተነሳ እርዳታ የሚያስፈልገው ቢሆንም ፣ የፖለቲካ ተፅዕኖ ግና ሊደረግበት እንደማይገባም ንቅናቄው አስፈድቷል።</p>

<p>ንቅናቄው «የህዝብ ወገን የሆኑ የፖለቲካ ፓርቲዎችን ወደ ኤምባሲ እየጠሩ ስለሚመሩበት ታክቲክና ስትራቴጂ መመሪያ መስጠት ከአሜሪካ የሰብአዊ እርዳታ መርሆዎች ፖሊሲ ጋር የሚጣጣም አይደለም» ሲል ኤምባሲውን ኮንኗል።</p>

<p>«አሜሪካ የተቋቋመችበት መርሆ «በሕግ የተደነገገ ነፃነት» (ordered liberty or liberty under the law) ንቅናቄው እንደሚቀበለው የሚገልፀው ይኸው ልሳን ባወጣው ሕገ-መንግሥት ራሱን ተገዢ ማድረግ ላልቻለ ስርዓት የአሜሪካን ኤምባሲ ከሚሰጠው ድጋፍ አልፎ ፤ ተቀናቃኞችን የአምባገነኑ ተባባሪ እንዲሆኑ የሚያደርገው ተፅዕኖ አሳዝኖናል» ብሏል። በተለምዶ ከሚታወቀው የዲፕሎማሲ ሃላፊነት ክልል ውጪ እንዳይሆን ስጋት እንዳለውም ንቅናቄው በርዕስ አንቀፁ አስቀምጧል።</p>

<p>ዶናልድ ያማማቶ በበኩላቸው ባለፈው ሳምንት ከአንድ የአገር ውስጥ ሳምንታዊ ጋዜጣ ጋር ባካሄዱት ቃለ ምልልስ በኢትዮጵያ ታሪክ የስልጣን ሽግግር በአብዛኛው በግጭት የታጀበ መሆኑን ገልፀው «ይህን መቀየር የኢትዮጵያን (ህዝብ) ፣ የአሁኖቹም ሆኑ ለወደፊቶቹ ለኢትዮጵያ መንግሥትም ፈተና ነው። ምርጫ 97 እና ወደፊት ምርጫ 2002 ለሰላማዊ የስልጣን ሽግግር ስርዓትን የሚያዳብሩ ናቸው ብለን እናስባለን። ወሳኞቹ ኢትዮጵያዊያን ናቸው። የኛ ፍላጎት ... የአካባቢው መረጋጋት ፤ የኢኮኖሚ እድገትና የኑሮ ሁኔታ መሻሻል ነው። የኛ ስራ ሃሳብ መስጠትና ማገዝ ነው» ማለታቸው ይታወሳል።</p>


<p class="align-center"><a href="/Gazettas/AwrambaTimes/info/AwrambaTimes.sera.html">ከአውራምባ፡ታይምስ ሐምሌ 15 ቀን 2000</a></p>

</body>
</html>	
