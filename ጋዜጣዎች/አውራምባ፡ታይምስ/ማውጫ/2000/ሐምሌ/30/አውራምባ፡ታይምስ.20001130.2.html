<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የአዲስ ነገር ዋና አዘጋጅ ታሰረ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የአዲስ ነገር ዋና አዘጋጅ ታሰረ</h2>


<p>የአዲስ ነገር ሳምንታዊ ጋዜጣ አሳታሚና ዋና አዘጋጅ የሆኑት አቶ መስፍን ነጋሽ በቁጥር 040 ሀምሌ 19 ቀን 2000 ዓ.ም ታትማ ለንባብ በበቃችው አዲስ ነገር ጋዜጣ ላይ «የቴዲ አፍሮ ጠበቃ ጉዳዩን እየተመከቱ ያሉትን ዳኛ ሊከሱ ነው» በሚል ርዕስ ዜና በመስራታቸው ለእስር መዳረጋቸውን የጋዜጣው ማኔጂንግ ኤዲተር አቶ አብይ ተክለማርያም ለዝግጅት ክፍላችን ገለፁ። ማኔጂንግ ኤዲተሩ እንደገለፁልን ጉዳዩን እያዩ ያሉት ዳኛ ልዑል ገብረማርያም በትናትናው እለት አቶ መስፍን ነጋሽ እንዲቀርብ ካዘዙ በኋላ በጋዜጣው ላይ ጠበቃውን በመጥቀስ «ከዳግማዊ ሚኒሊክ ሆስፒታል የቀረበው የአስከሬን ምርመራ የተሳሳተ ነው ፣ ፍርድ ቤቱ እንደከሳሽ ሆኖ የአቃቤ ሕጉን ስራ ተክቶ ማስረጃ ቆጥሮብናል» እንዲሁም ለሎች ምክንያቶችን በመጥቀስ «ዳኛ ልዑል ገብረማርያም ለዳኞች አስተዳደር በዲሲፕሊን እንከሳለን» ማለታቸውን ጠቅሶ ያቀረበው ዘገባ ትክክል እንዳልሆነና እንዲከሰስ ምክንያት መሆኑን ገልፀዋል። የድምፅ ማስረጃ እንዳላቸው ዋና አዘጋጁ ቢገልፁም «ጠበቃው ይህንን ቢገልፅላችሁም እናንተ ግን ዜና አድርጋችሁ ልትሰሩት አይገባም ምክያቱም የፍርድ ሂደቱን ያስተጓጉላል» በማለት አቶ መስፍን በሦስተኛ ፖሊስ ጣቢያ አድረው ዛሬ እንዲቀርቡ ትዕዛዝ ሰጥተዋል ብለዋል።</p>

<p>አቶ መስፍን ነጋሽ የዋስትና መብት እንዲከበርላቸው ለችሎቱ ጥያቄ ያቀረቡ ቢሆንም የዋስትናው ጉዳይ የሚታየው ነገ ነው በማለታቸው አዘጋጁ በሦስተኛ ፖሊስ ጣቢያ ለማድር መገደዳቸውን አቶ አብይ ገልፀዋል። አንዳንድ የሕግ ባለሞያዎች በሰጡት አስተያየት ፍርድ ቤቶች ለክረም ስለሚዘጉና አገልግሎት የሚሰጡት ጥቂት ተረኛ ችሎቶች ብቻ በመሆናቸው የአቶ መስፍን የዋስትና ጉዳይ ዛሬ እልባት ካላገኘ ተረኛ ችሎቱ እስኪሰየም ድረስ ለተወሰኑ ቀናት በእስር እንዳይቆይ ስጋታቸውን ገልፀዋል።</p>


<p class="align-center"><a href="/Gazettas/AwrambaTimes/info/AwrambaTimes.sera.html">ከአውራምባ፡ታይምስ ሐምሌ 30 ቀን 2000</a></p>

</body>
</html>	
