<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>አውራምባ ታይምስ ስለንቅናቄው ምንም አይነት ዘገባ እንዳታቀርብ ታገደች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">አውራምባ ታይምስ ስለንቅናቄው ምንም አይነት ዘገባ እንዳታቀርብ ታገደች</h2>


<p>የኢ.ፍ.ድሪ የፍትህ ሚኒስቴር አውራምባ ታይምስ ጋዜጣ ከቁጥር 001 እስከ ቁጥር 22 ድረስ ያስተናገደቻቸውን ልዩ ልዩ ዘገባዎችን በመገምገም ፣ ጋዜጣዋ እንድትታገድና አዘጋጆችዋም በሕግ እንዲጠየቁ የሚጠቁም አንድ ዶክሜንት አዘጋጅቶ ለሚመለከታቸው የመንግሥት አካላትና የፀጥታ አስከባሪ ተቋማት በግልባጭ አሰራጭቷል። በዚህ መሰረት ለዝግጅት ክፍሉ በተለይ ለዋና አዘጋጁ ለአቶ ዳዊት ከበደ ከዚህ በኋላ ንቅናቄውን የሚመለከት ምንም አይነት ዘገባ በጋዜጣዋ ላይ ቢስተናገድ በሕግ እንደሚጠየቅና ጋዜጣዋም እንደምትታገድ ተገልፆለታል። እነኚህ ለጊዜው ማንነታቸው የማንገልፃቸው የተቋማት ክፍተኛ የስራ ኃላፊዎች ለአውራምባ ታይምስ ዝግጅት ክፍል ይፋዊ ማስጠንቀቂያ የሰጡት ትናንት ምሽት ላይ ሲሆን የኃላፊዎቹ ቀጭኑ ትዕዛዝ «ንቅናቄውን የሚመለክት ዘገባ በጋዜጣችሁ ላይ ከተስተናገደ ጋዜጣው ሳይሰራጭ በቁጥጥር ስር ይውላል» ያላል። የአውራምባ ታይምስ ጋዜጣ ዝግጅት ክፍል የማንም ልሳን አለመሆኑና ለህብረተሰቡ መድረስ ያለባቸው ዘገባዎች ሲኖሩ በአገሪቱ በየደረጃው ያሉ ሕጎችን አክብሮ እንደሚሰራ ለመግለጽ ይወዳል። በማወቅ ይህን ባለማወቅ የሚያስጠይቅ ነገር ጋዜጣዋ ላይ ቢስተናገድ እንኳን ራሱን የቻለ ሕጋዊ አሰራር አለው እንጂ በኢትዮጵያ የነፃ ፕሬስ ታሪክ ታይቶ በማይታወቅ አኳዃን ጫና መፍጠር ከሕገ-መንግሥቱና ከአገሪቱ የፕሬስ ሕግ ጋር አይጣጣምም ከዚህ አንጻር ሕጉ ምን ይላል በሚለው ዙሪያ ሰፋ ያለ መብራሪያ ይዘን እንዳንቀርብ ማተሚያ ቤት የምንገባበት ሰዓት ገድቦናል። በዚህ ዙሪያ በሚቀጥለው ሳምንት ሰፋ ያለ ማብራሪያ ይዘን እንደምንቀርብ ለውድ አንባቢያችን ቃል እንገባለን።</p>


<p class="align-center"><a href="/Gazettas/AwrambaTimes/info/AwrambaTimes.sera.html">ከአውራምባ፡ታይምስ ሐምሌ 30 ቀን 2000</a></p>

</body>
</html>	
