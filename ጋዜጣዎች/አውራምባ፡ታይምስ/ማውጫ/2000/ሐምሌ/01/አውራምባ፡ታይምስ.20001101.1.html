<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ንቅናቄው በዋሽንግተን ስኬታማ ውይይት አካሄደ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ንቅናቄው በዋሽንግተን ስኬታማ ውይይት አካሄደ</h2>


<p>የፍትህና የዴሞክራሲ ንቅናቄ ባለፈው ቅዳሜ በዋሽንግተን ዲሲ ማርዮት ሆቴል ደማቅ ህዝባዊ ስብሰባ አከናወነ። በዶ/ር ብርሃኑ ነጋ ሊቀመንበርነት የተመራው ስብሰባ የተጀመረው የቀድሞ ቅንጅት የላዕላይ ም/ቤት አባል በሆኑት አቶ መስፍን አማን የመክፈቻ ንግግር ሲሆን በስብሰባው ላይ አቶ አዳርጋቸው ፅጌ ፤ ዶ/ር ግደይ አሰፋ ፤ አቶ ኤፍሬም ማዴቦና አቶ ሙሉነህ እዮኤል ንግግር ያደርጉ ሲሆን በተለይ ባለፈው ሳምንት ንቅናቄውን በይፋ የተቀላቀለው አቶ ሙሉነህ እዮኤል ለተሰብሳቢው ያደረገው ንግግር እጅግ መሳጭ ነበር። አቶ ሙሉነህ እዮኤል እንዳለው «ሃሰትን እውነት ፣ ግፍነ ፍትህ ፣ አፈናን ነፃነት ፣ ጭቆናን ዴሞክራሲ ፣ ችጋርን ብልፅግና ፣ ኋላቀርነትን እድገት ነው ብለህ አርፈህ ኑር ስባል የትክክለኛነት ሚዛን እንደተዛባ ህሊናዬ እያወኩ ለመኖር ስል ብቻ ከመቀበልና የእወንትን ሚዛን ያዛባውን ሃይል መሳሪያውን ለማስጣል ስል አሁን የመረጥኩትን የትግል ስልት ብመርጥ በሞራል መመዘኛ ትክክል ነው ብዬ አማናለሁ» ብለዋል። አቶ ሙሉነህ በቅርቡ ከኢትዮጵያ የሄደ በመሆኑና በአገር ውስጥ ያለውን እውነታ ለስብሰባው ተሳታፊዎች ለማስረዳት ባለምቸገሩ ከተሰብሳቢዎቹ ላቅ ያለ አድናቆት ተችሮታል። አቶ ሙሉነህ ኢትዮጵያ ውስጥ አለ ያልው የፍትሕ እጦትና የሰላማዊ ትግል ፈተና በምሳሌ አስደግፎ በማቅረብ «አዋርዶ ሊገዝና የቆረጠን መንግስት ማስወገድ እንዴት ያቅተናል» ሲል ንግግሩን ቋጭቷል።</p>

<p>አቶ አንዳርጋቸው ፅጌ በበኩላቸው ግንቦት 7 ለምን እንደተፈጠረ እና ምን አይነት የፖለቲካ ግብ እንዳለው በስፋት ዘርዝረዋል። ዶ/ር ግደይ አሰፋም የግንቦት ሰባት መመስረት ብቸኛ አማራጭ ተደርጎ የተወሰደበት ግምገማ ትክክል እንደሆነ በማስመር «ይህንን ስርአት ነቅሎ ዴሞክራሲያዊ አስተዳደር ለማስፈን ሌላ ምርጫ የለም» ብለዋል።</p>

<p>አቶ ኤፍሬም ማዴቦ በበኩላቸው «የፖለቲካ ድርጅቶች ህብረትና የእያንዳንዱ ዜጋ ሃላፊነቱን የመወጣት አስፈላጊነት ፣ አስከፊና አስቸጋሪ ሁኔታ ውስጥ ብንገኝም የሚታለፍ ፈተና ነው» ብለዋል።</p>

<p>የስብሰባው መሪ የሆኑት ዶ/ር ብርሃኑ ነጋም አምስቱ ተናጋሪዎች ንግግራቸውን ካገባደዱ በኋላ አጠር ያለ የመዝጊያ ንግግር ያደረጉ ሲሆን የግንቦት ሰባት አላማ ስልጣን ከመያዝ ጋር ሳይሆን የዴሞክራሲ ስርአትን ከመገንባት ጋር የተያያዘ አላማ መሆኑን እንዲያውም የህዝብ የመምረጥ ነፃነት ሳይከብር ስለስልጣንም ሆነ ስልጣን ከተያዘ በኋላ ስለሚሰሩ ስራዎች ፖሊሲዎች ባሁኑ ሰአት መነጋገር ትርጉም የለውም ብሎ መነሳቱ ከስልጣን መያዝ ጋር በፖለቲካ ድርጅቶች ማሀል የሚነሳውን ጭቅጭቅ በማስወገድ ተባብሮ ለመስራት አዲስ የአስተሳሰብ ፈር የቀደደ በመሆኑ ተሰባሳብዊ በገንዘቡ በጉልበቱና በእውቀቱ ሊደግፈው መቁረጡን በመግለጽ በከፍተኛ ይቻላል ስሜት ስብሰባው ተጠናቋል።</p>

<p>በርካታ ቁጥር ያለው ኢትዮጵያዊ አድራሹን የሞላው ሲሆን ተሰብሰባው በአመርቂ ሁኔታ ምላሽ ማግኘቱንና አሁን ባለው ተጨባጭ ሁኔታ ንቅናቄው ካነገበው የትግል ስልት ውጪ ሌላ አማራጭ እንደሌለ ግንዛቤ መያዙን አመራር አባላቱ ለአውራምባ ገልጸዋል። ስብሰባው ከተጠናቀቀ በኋላ ወደ ላሊበላ ሬስቶራንት በማቅናት ገቢ ማስባሰቢያ ዝግጅት ያከናወኑ ሲሆን ተሰብሳብዊ በርካት መጠን ያለው ገንዘብ እንዳዋጣ ለማወቅ ተችሏል። በሚቀጥለው ቀን እሁድም የንቅናቄው አመራሮች በዋሽንግተን ዲ.ሲ ጋዜጣዊ መግለጫ አነደሰጡ ለማወቅ ተችሏል። የንቅናቄው ስብሰባ የተከናወነው በአመታዊው የእግር ኳስ ጨዋታ መዝጊያ ቀን ቢሆንም ብዙዎች ከተለያዩ ስቴቶችና ከአገር ቤት የመጡ ጓደኞቻቸውና ዘመዶቻቸውን ማስተናገድ ትተው ስብስባውን ተካፍለዋል።</p>

<p>በተያያዘ ዜና አንድነት ለዴሞክራሲና ለፍትሕ በዋሽንግተን ባለፈው እሁድ በተጠቀሰው አዳርሽ ተመሳሳይ ስብሰባ ያካሄደ ሲሆን ፖርቲውን በመወከል ፕ/ር መስፍን ወ/ማርያምና አቶ አስራት ጣሴ ከአዲስ አበባ በመሄድ ስብሰባውን መርተዋል።</p>


<p class="align-center"><a href="/Gazettas/AwrambaTimes/info/AwrambaTimes.sera.html">ከአውራምባ፡ታይምስ ሐምሌ 1 ቀን 2000</a></p>

</body>
</html>	
