<?xml version="1.0" encoding="UTF-8"?>
 <!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ሲፒጂ ፣ ኢትዮጵያ ውስጥ ድረገጹ እንደተዘጋ አስታወቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ሲፒጂ ፣ ኢትዮጵያ ውስጥ ድረገጹ እንደተዘጋ አስታወቀ</h2>


<p>በኢትዮጵያ ርዕሰ-መዲና አዲስ አበባ ታማኝ ምንጮች ለ«CPJ» Committee for the Protection of journalists- አለም አቀፍ የጋዜጠኞች መብት ተሟጋች - እንዳስታወቁት በአገሪቱ ብቸኛው የኢተርኔት አገልግሎት አቅራቢ በሆነው «የኢትዮጵያ ቴሌኮሙኒኬሽን ኮርፖሬሽን» ሰርበሮች አማካኝነት ድረ-ገፃችንን ለመጎብኘት አለመቻላቸውን አስታውቀዋል። ብዛት ያላቸው የኢተርኔት አገልግሎት ተጠቃሚዎች በተናጠል እንዳረጋገጡልን ድረ-ገፃችንን ለመጎብኘት በሞከሩበት ወቅት «The page can not be displayed» የሚል መልእክት እንደሚያጋጥማቸው ነው። እነዚሁ ምንጮቻችን የኢሜይል መልእክት ወደ-አድራሻችን ለመስደድ እንዳልቻሉ አያይዘው ሪፖርት አድርገውልናል።</p>

<p>ደረ-ገጾች በተለይ ከኢትዮጵያ ውጭ መሰረታቸው በማድረግ ስለፖቲካ መሻሻሎች እና ሰብአዊ መብቶች ዙሪያ በሚንቀሳቀሱ ገለልተኛ ድረ-ገጾች ላይ የኢትዮጵያ መንግሥት ከአጨቃጫቂው ምርጫ 97 በኋላ በነፃው ሚዲያ ላይ ከወሰደው የአፈና ተግባር በኋላ በተደጋጋሚ ታግደዋል። በ2007 «ኦፕን ኔት» የተባለ ድረ-ገጽ እንዳስታወቀው ኢትዮጵያ ዜጎቻቸውን የኢንተርኔት አገልግሎት ከሚገድቡ በአለም ከሚገኙ አገሮች ውስጥ ስለመካተቷ «ከበቂ በላይ ማስረጃ» ማሰባሰቡን ገልጾ ነበር።</p>

<p>የአሁኑ መረጃ የደረሰን በሰሜን ኢትዮጵያ ጎንደር በእስር ላይ ስለቆየው በአማርኛ እና በእንግሊዘኛ በሚታተሙ ጋዜጦች (ሪፖርተር እና «ዘ ሪፖርተር») ዋና አገጋጅ በሆነው አማረ አረጋዊ ጉዳይ ሲ.ፒ.ጄ ምርመራ እያካሄደ በነበረበት የእረፍት ቀናት ላይ ነው። ባለፈው አመት በአገሪቱ የሚገኙ ምንጮች የሲ.ፒ.ጂ ድረ-ገፅ የአለም የፕሬስ ነፃነት ቀን በተከበረበት እለት እና ሲ.ፒ.ጄ ኢትዮጵያን በአለም በከፍተኛ ደረጃ ፕሬስን ከሚያፍኑ አገሮች አንዷ መሆኗን ባስታወቀበት ተመሳሳይ እለት መታገዱን አስታውቀዋል። እነዚህ የኢትዮጵያ መንግሥት ከአገሪቱ ውጭ ስለሚገኙ ተቃዋሚዎች ፣ ስለ ታወቂው የሙዚቃ አቀንቃኝ ቴዲ አፍሮ ፣ ስለ ምግብ እጥረት ፣ ወይም በምዕራብ ኦጋዴን ክልል የሚዘገቡትን ጉዳዮች ለመገደብ ከሚወስዳቸው እርጃዎች አካል ነው። ብሏል ሲፒጄ። የኢትዮጵያ ባለሥልጣናት በተደጋጋሚ ድረ-ገጾችን አለመገደባቸውን ያስተባብሉ ሲሆን የኢንፎርሜሽን ሚንስተር ቃል አቀባይ ዘምድኩን ተክሌ «ችግሩ በትክክል ስለመኖሩ» ጥርጣሬያቸውንም እስከመግለፅ ደርሰዋል።</p>

<p>/ባለፈው ሳምንት/ ከሲ.ፒ.ጄ ጋር ቃለ መጠይቅ ያደረጉት የኢትዮጵያ ጠቅላይ ሚኒስትር ከፍተኛ አማካሪ በረከት ስምኦን ተመሳሳይ ተቃውሞአቸውን አስተጋብተውል። «መንግሥት ድረ-ገጽችን ለመገደብ የሚከተለው ፓሊሲ የለም። ማንኛውንም ድረ-ገጽ ለመጎብኘት ይቻላል።» በማለት ገልፀውልናል። በኢትይጵያ ስለ ተዘጉ ድረ-ገጾች ምንም አይነት መርጃ እንዳልደረሳቸው የተናገሩ ሲሆን እኛ የደረስን መረጃ ታማኝነት ያለው ስለመሆኑም ጥርጣሬአቸውን ሰንዝረዋል። መንግሥት ከኢትዮጵያ ውጭ በሚንቀሳቀሱ ድረ-ገጾች ላይ ምንም ቁጥጥር እንደማያደርግ ገልፀዋል።</p>

<p>በሐምሌ በኢትዮጵያ እየተስፋፉ ያሉት የግል ሚዲያዎች የሚያመለክቱት የመናገር ነፃነት እና የተለየ የመፖለቲካ አቋም መያዝ «እየቀጨጨ» አለመሆኑን አስረግጠው ተናግረው ነበር። ከእኛ በተጓዳኝ እስካሁን ድረስ ከኢትዮጵያ ውጭ የሚንቀሳቀሱ የዜና እና የሰብአዊ መብቶች ድረ-ገጾች በአሜሪካ የሚገኘውን ታዋቂው «ናዝኔት»ን ጨምሮ ለመጎብኘት እንዳልተቻለ ነው።</p>


<p class="align-center"><a href="/Gazettas/AwrambaTimes/info/AwrambaTimes.sera.html">ከአውራምባ፡ታይምስ ነሐሴ 27 ቀን 2000</a></p>

</body>
</html>	
