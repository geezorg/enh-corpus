<?xml version="1.0" encoding="UTF-8"?>
 <!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ቴዲ አፍሮ እንዲፈታ የሚጠይቅ ሰላማዊ ሰልፍ በዋሽንግተን ተካሄደ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ቴዲ አፍሮ እንዲፈታ የሚጠይቅ ሰላማዊ ሰልፍ በዋሽንግተን ተካሄደ</h2>


<p>በእስር ላይ የሚገኘው እውቁ ድምፃዊ ቴዲ አፍሮ (ቴዎድሮስ ካሳሁን) እንዲፈታ በአሜሪካ የሚገኙ ኢትዮጵያውያን ባለፈው አርብ በዋሽንግተን የኢትዮጵያ ኤምባሲ ደጅ አፍ ላይ ሰልፍ አካሄደዋል። ወጣቶች ሴቶች እና በእድሜ ገፋ ያሉ የአርቲስቱ አድናቂዎች በቦታው ተገኝተዋል። የኢትዮጵያ አረንጓዴ ቢጫ ቀይ ሰንደቃላማን እና የቴዲ አፍሮ ምስል ያለበት ቲሸርት ለብሰው ነው ሰልፍ ላይ የተገኙት። አካባቢው በግራጫማ ደመና ተውጦ ዝናብ እያካፋ ነው ሰላማዊ ሰልፍ የተደረገው። በቦታው የነበሩት መፈክሮች «ቴዲ ጥፋተኛ አይደለም!» ቴዲ አፍሮ ካንተጋር ነን! ቴዲ አፍሮ ይለቀቅ! የሚሉ ይገኙበታል።</p>

<p>በሰልፉ ላይ የተገኘው የቪኦኤ ጋዜጠኛ ያጋነጋገራቸውና ሰልፉን ካስተባበሩት መካከል አቶ ፍፁም ግርማን ፣ እንዲሁም በሰልፉ ላይ ተገኝቶ መፈክር ሲያሰማ የነበረውን አርቲስት ታማኝ በየነንና ሌሎችንም አነጋግሯል። አርቲስት ታማኝ በየነ ለቪኦኤ በሰጠው ቃለ ምልልስ «ቴዲ አፍሮ አብረነው መቆማችንን በሰማ ቁጥር ብርታት ይሰማዋል። አይዞህ ቴዲ እንዲህ አይነት ድርጊት ዛሬ ብቻ አይደለም የተደረገው እነ ማንዴላ በዘረኞች ታስረው ሲሰቃዩ ነበር። እስራቱን በፅናት ተወጥተው ግን የአለም ትልቅ የነፃነት መንፈስ ሆነዋል። በኢትዮጵያ ውስጥ እነ አዲስ አለማየሁ በፋሽሽት ጣልያኖች ተይዘው ጣልያን ውስጥ ታስረው ነበር በአሸናፊነት ከእስር ቤት ወጥተው የአርበኝነት እና የነፃነት መንፈስ ሆነውናል። ቴዲም በደረሰበት በደል ስሜቱ ፣ መንፈሱ ፣ ነፃነቱ አላማው እንዳይጨናገፍ አብረነው እንደቆምን ለመምስከር ነው እዚህ የተገኘነው» ሲል ለቪኦኤ ገልጿል ታማኝ በየነ።</p>

<p>በአሜሪካ የኢትዮጵያ ኤምባሲ ለሰላማዊ ሰልፈኞቹ ምንም አይነት ምላሽ አልሰጠም። የቪ.ኦ.ኤ ጋዜጠኞችም ወደ ኤምባሲው ዘልቆ ለማነጋገር ሙከራ ያደረገ ሲሆን ያገኛቸው የኤምባሲ ሰራተኛ በውስጥ መስመር ካነጋገሩ በኋላ «አምባሳደሩ በፅህፈት ቤቱ እንደሌሉ እና እሳቸው በሌሉበት ቃል መጠይቅ ማድረግ እንደማይቻል ገልፀውልኛል» ሲል ዘግቦአል።</p>


<p class="align-center"><a href="/Gazettas/AwrambaTimes/info/AwrambaTimes.sera.html">ከአውራምባ፡ታይምስ ነሐሴ 27 ቀን 2000</a></p>

</body>
</html>	
