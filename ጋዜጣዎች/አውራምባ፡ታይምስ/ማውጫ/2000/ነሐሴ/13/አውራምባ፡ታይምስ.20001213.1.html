<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ድርድር ፤ በጠ/ሚኒስትሩ እና በፕሬዝደንቱ መካከል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ድርድር ፤ በጠ/ሚኒስትሩ እና በፕሬዝደንቱ መካከል</h2>


<p>በግንቦት ወር መግቢያ አካባቢ በሶማሊያ ሰላም ከማስፈን ጋር ተያይዞ የተጣለባቸውን የሰላም ማስፈን ግዴታ አልተወጡም የተባሉ የተለያዩ የሶማሊያ ግዛት አስተዳዳሪዎች ትጥቃቸውን እንዲፈቱ ታዘው ነበር። ትዕዛዙን ያስተላለፉት የሶማሊያ ጊዜያዊ መንግሥት ጠ/ሚ ኑር «አዴ» ሃሰን ሁሴን የሂራን ግዛት አስተዳዳሪን ከነበራቸው ስልጣን ዝቅ በማድረግ ትጥቅ እንዲፈቱ አዘዋቸው ነበር። በወቅቱ የሞቃዲሾ ከንቲባ መሃመድ ጻሂር ተመሳሳይ ትዕዛዝ በጠ/ሚኒስቱ ተነግሯቸው የሶማሊያ ፖሊስ አዛዥ አብዲ ቀይስ ዲድ እና የደህንነት ሃላፊው መሃመድ ዳር ዊሽ ትዕዛዙን ተግባራዊ አድርጉት ብለዋቸውም ነበር።</p>

<p>የሞቃዲሾ ከንቲባ ትጥቅ በመፍታት ከከንቲባነታቸው እንዲወርዱ በጠ/ሚኒስትሩ ከወራት በፊት የተወሰነው ውሳኔ በጊዜያዊው የሶማሊያ ፕሬዚዳንት አብዱላሂ የሱፍ ተቀባይነት አላገኘም። በተጠቀስው አንድ ግልፅ ምክናይት በመሪዎቹ መካከል እየተካረረ የሄደውን ውዝግብ ለመፍታት የሶማሊያ ፓርላማ አፈጉባኤ ሼክ ማዶቤን ጨምሮ ሁለቱ አመራሮች ወደ አዲስ አበባ መጥተዋል።</p>

<p>ባለፈው ሀሙስ ከሶማሊያ ወደ አዲስ አበባ የበረሩት አብዱላሂ ዩሱፍ ኑር «አዴ» እና ፕሬዚዳንቱ ከጠ/ሚ/መለስ ዜናዊ ጋር ቅዳሜ ዝግ ውይይት መድረጋቸው ተዘግቧል። የአፍሪካ ህብረት የማግባባት ጥረት አካል ነው በተባበልው በዚህ ውይይት ፕሬዝዳንቱ የጠ/ሚ ኑር አዴን ውሳኔ እንዲቀበሉት ጠ/ሚ መለስ ጥያቄ ማቅረባቸውን እና ፕሬዝዳንቱ የአፍሪካ ህብረት በመካከላቸው ያለውን ውዝግብ ለመፍታት የሚያደገውን ጥረት በማድነቅ ከንቲባ ሞሃመድ ጻሂርን ከስልጣናቸው ለማንሳት የሚያችላቸውን ውሳኔ ለመስጠት ተጨማሪ ጊዜ እንዲሰጣቸው መጠየቃቸውን ምንጮቹን ጠቅሶ ዘገባውን ገልጿል።</p>


<p class="align-center"><a href="/Gazettas/AwrambaTimes/info/AwrambaTimes.sera.html">ከአውራምባ፡ታይምስ ነሐሴ 13 ቀን 2000</a></p>

</body>
</html>	
