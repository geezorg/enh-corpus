<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ዶ/ር ያዕቆብ ኃ/ማሪያም ታሰሩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ዶ/ር ያዕቆብ ኃ/ማሪያም ታሰሩ</h2>


<p>የቀድሞው ቅንጅት ለአንድነትና ለዴሞክራሲ የስራ አስፈፃሚ አባል የነበሩትና የአዲሱ አንድነት ለዴሞክራስና ለፍትሕ መስራች ዶ/ር ያዕቆብ ኃ/ማሪያ በትላንትናው እለት ወደ አዲስ አበባ ፖሊስ ኮሚሽን ወንጀል ምርመራ እንደተወሰዱና ቃላቸውንና አሻራ እንዲሰጡ መጠየቃቸውን ለማወቅ ተችሏል።</p>

<p>ዶ/ር ያዕቆብ የተከሰሱት የካቲት 25 ቀን 2000 ዓ.ም ለንባብ በበቃው አውራምባ ታይምስ ቁጥር 01 እትም ቃለምልልስ አምድ ላይ ስለቅንጅት ሕጋዊነት ተጠይቀው በሰጡት ምላሽ የቅንጅት ስያሜ እኛ እያለን አላአግባብ ለማይመለከታቸው ወገን ሊሰጥ እንደማይገባና አሁን የተደረገው ግን «አንድ መንገደኛ ከመንገድ ጠርተው እባክህን ቅንጅት ሁን ብለው ሰርተፊኬቱን አስረከቡት ነገር ግን ፅጌረዳን በምንም ስም ቢጠሩት መልካም መዓዛውን አይተውም (Rose Smells the same by any name) እንደሚባለው ቅንጅት ይዞአቸው የተነሳ አላማዎች አሉ። በምንም ስም ብንጠራ ለሕዝባችን መልካም ሁሉ ከማድረግ የሚያግደን አይኖርም» የሚል ቃለምልልስ በመስጠታቸው ነው። ከ30 አመታት በላይ በተለያዩ የአሜሪካ ዩኒቪርስቲዎች በፕሮፌሰርነት መአረግ በሕግ አስተማሪነትና በተባበሩት መንግሥታት ከፍተኛ የሕግ ባለሙያ ሆነው ያገለገሉ ዶ/ር ያዕቆብ «በእንደዚህ አይነት ነገር የሰው ልጅ ሲከሰስ ስምቼም አላውቅም» ሲሉ መሰማታቸውን ከዶ/ሩ ጋር ወደ ወንጀል ምርመራ ያመሩ የትግል አጋሮቻቸው ለዝግጅት ክፍላችን ገልጸዋል። ወ/ሪት ብርቱካን ሚደቅሳ በበኩላቸው የህትመት ውጤቱ ከወጣ ሦስት ወር እንዳለፈው አስታውሰው «ይህን ያህል ጊዜ ቆይቶ ፖሊስ ዛሬ መጥሪያ ይዞ መምጣት የፓርቲያችንን ሕጋዊነት አረጋግጦ ለመሄድ የምናደርገውን እንቅስቃሴ ለማደናቀፍ ሆን ተብሎ የተደረገ እንደሆነ ነው የገባኝ። ግን ይህ ነገር ብዙ ነገር ያሳየናል። እንደ ትልቅ ስጋትም እንቆጥረዋለን» ብልዋል። እንዲህ አይነቱ ነገር ደግሞ ለእኛ መበረታታትን የሚሰጠን እንጂ ወደ ኋላ የሚያስብለን አይሆንም ያሉት ወ/ሪት ብርቱካን ከዚህም በላይ ሌሎች ውስብስብ ነገሮችም ቢገጥመን ችግሮችን እንዴት እንደምናልፍ እና ቀጠይ እቅዳችን እንዴት መሆን እንዳለብት የምናጎላው ተግባራችንም በዛ መንገድ የተቃኘ ሲሆን ነው ብለዋል። ሰላማዊ ትግሉ ያለውን ጠባብ የፖለቲካ ስፍራ ለማስፋት እራሱን አጠናክሮ ህዝብን አሰባስቦ እና በስፋት አነቃንቆ የሚንቀሳቀስ ስለሆነ ወደ ይህ ጉዳይ ወደ ኋላ የሚመልሰን አይሆንም ሲሉ ወ/ሪት ብርቱካን አስተያየታቸውን አጠናቀዋል። ክሱ የቀረበው በአቶ አየለ ጫሚሶ አማካኝነት እንደሆነና ከዚህ በፊትም የአውራምባ ታይምስ ዋና አዘጋጅ ዳዊት ከበደና ም/ዋና አዘጋጅ ወንድራድ ደብረጽዮን በዚሁ የዶ/ር ያዕቆብ ቃለምልልስ ምክንያት ታስረው አሻራና ቃል ሰጥተው በከባድ ዋስትና መለቀቃቸው ይታወሳል። ዶ/ር ያዕቆብ ጋዜጣችን ለህትመት እስከገባችበት ትናንት 10፡00 ድረስ እንዳልተለቀቁ ለማወቅ ተችሏል።</p>


<p class="align-center"><a href="/Gazettas/AwrambaTimes/info/AwrambaTimes.sera.html">ከአውራምባ፡ታይምስ ሰኔ 10 ቀን 2000</a></p>

</body>
</html>	
