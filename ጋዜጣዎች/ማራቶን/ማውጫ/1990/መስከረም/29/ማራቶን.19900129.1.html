<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ቡና የብሔራዊ ሊግ ሻምፒዮንነቱን ክብር ተጐናፀፈ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

 
<h1 class="align-center">ቡና የብሔራዊ ሊግ ሻምፒዮንነቱን ክብር ተጐናፀፈ</h1>
<h2 class="align-center">በአፍሪካ ሻምፒዮንስ ሊግ አገራችንን ይወክላል</h2>
<h2 class="align-center">አንዋር ኮከብ ተጫዋች ተባለ</h2>
<h2 class="align-center">አሰግድ ተስፋዬ ኮከብ ግብ አግቢ ሆነ</h2>

<p>ከመስከረም 10 1990 ጀምሮ በአዲስ አበባና በድሬዳዋ ከተሞች ሲካሄድ የቆየው የ1989 ዓ/ም የኢትዮጵያ ብሔራዊ ሊግ ውድድር ትናንት ማምሻውን ተጠናቋል። ተጋጣሚያቸውን ሁሉ በመርታት ለፍጻሜ ቀርበው የነበሩት የመብራትና የኢትዮጵያ ቡና ቡድኖች ባደረጉት እልህ አስጨራሽ ጨዋታ ቡና መብራት ኃይልን 1ለ0 በሆነ ውጤት አሸንፎ የሻምፒዮናውን ክብር ተቀዳጅቷል። የውድድሩ ኮከብ ተጫዋች ሆኖ የተመረጠው አንዋር ሲራጅ ሲሆን አሰግድ ተስፋዬ 11 ግብ በማግባት ኮከብ ግብ አግቢ ሆኗል። በእለቱ በተካሄደው ውድድር ቁጥሩ ቀላል ያልሆነ ህዝብ የተገኘ ሲሆን የአሸናፊው ቡድን ደጋፊዎች ከተማዋን በፈንጠዚያ በአንድ እግሯ ሲያቆሟት የተሸናፊው ደጋፊዎች ሽንፈቱን በፀጋ ተቀብለውና አዝነው ተለያይተዋል ህብረ መዝሙሩ «በጊዜ የለም ትካዜ» ነው።</p>

<p><hr />
<h1 class="align-center">አዲስ አበባ ዩኒቨርስቲ ጣሊያን ሄደው የተመለሱትን 3 ስፖርተኞች ከማዕረግ ተሸላሚዎች ጋር አብሮ ሸለማቸው</h1> 

<p>ጣሊያን ሲሲሊ ተደርጐ በነበረው የዓለም ዩኒቨርስቲዎች ስፖርት ውድድር ላይ ለመሳተፍ በመከራ ሄደው በመጉላላት የተመለሱት 3 የዩኒቨርሲቲ ስፖርተኞች ባለፈው ዓርብ በልደት አዳራሽ ከ1989 የዩኒቨርሲቲው የማዕረግ ተሸላሚዎች ጋር አብረው ተሸልመዋል። ባለፈው ሳምንት 2ቱ ስፖርተኞች ስፖንሰር እንኳን የሚያደርጋቸው አጥተው በቤተሰብ ገንዘብና በብድር ሲሄዱ አንዱ አየር መንገድ ስፖንሰር አድርጐት ወደ ሥፍራው ተጉዞ እንደነበርና ዩኒቨርስቲው ለሁለት ወር ሰርቪስ በመፍቀድና የቪዛው ጉዳይ በተማሪዎች ካውንስል እንዲያልቅላቸው ትብብር ከማድረግ ባሻገር በገንዘብ በኩል ምንም አስተዋፅኦ እንዳላደረጉላቸው ዘግበን ነበር። ልጆቹ ለበርካታ ጊዜያት ለዝግጅት ያጠፉት ጊዜና ኃይል ከንቱ መቅረቱ ቆጭቷቸው ከፍተኛ መስዋዕትነት ከፍለው ሲሲሊ /ጣሊያን/ ዩኒቨርስቲዎችን በመወከል ተካፍለው መጥተዋል። ገብሩ ባየህ ቶሎሳ ተፈራና እንዳልካቸው በዙ የተባሉት 3ቱ ስፖርተኞች ባለፈው አርብ በዩኒቨርስቲው ስም ተወዳድረው በመመለሳቸው ከምስጋና ጋር ከ1989 ዓ/ም የዩኒቨርስቲው ምርጥ ተማሪዎች እኩል ተሸልመዋል።</p>

<p>ዩኒቨርስቲው ልጆቹንበራሱና በተባባሪ ድርጅቶች ረዳትነት ወደ ጣሊያን አለመላኩ ቢያጠያይቅም ጭራሽ ውለታ አለመርሳቱና ለሽልማት ማንቃቱ ያስመሰግነዋል። ዩኒቨርሲቲው በጥቅሉ 47 ተሸላሚዎችን ያቀረበ ሲሆን 3ቱ በስፖርቱ ዘርፍ የተሸለሙ ናቸው።</p>

<p class="align-center"><a href="/Gazettas/Marathon/info/Marathon.sera.html">ከማራቶን መስከረም 29 ቀን 1990</a></p>


</body>
</html>	
