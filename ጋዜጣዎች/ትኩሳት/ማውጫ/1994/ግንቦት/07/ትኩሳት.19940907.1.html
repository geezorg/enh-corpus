<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በዋሽንግተን ታላቅ የተቃውሞ ሰልፍ ተደረገ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በዋሽንግተን ታላቅ የተቃውሞ ሰልፍ ተደረገ</h1>


<p>የፖለቲካና የሲቪክ ድርጅቶችን ያቀፈ የኢትዮጵያ ጥቅምና ደህንነት አስጠባቂ አለም አቀፍ ሰልፎች ደህንነት አስጠባቂ አለም አቀፍ ሰልፎች አስተባባሪ ኮሚቴ የተባለው ቡድን ያስተባቤው ሰላማዊ ሰልፍ ከትናንት በስቲያ ዕለተ-ሰኞ በዋሽንግተን መከናወኑ ተሰማ።</p>

<p>አንድ ዘገባ እንደገለፀው ከሆነ ጠ/ሚ መለስ ኢትዮጵያን አይወክልም፣ መለስ የኢትዮጵያ ጠላት ነው፣ መለስ ከኢትዮጵያ ይውጣ የሚሉ መፈክሮችንና ሌሎችንም በማሰማት በአለም ባንክ እ.ም.ፍ. የኢትዮጵያን ውድመት በገንዘብ አታግዙ፣ የባሕር በር የሌላት ኢትዮጵያ ማለት በአፍሪካ ቀንድ ሰላም ጠፋ ማለት የሄጉ ውሳኔ ተቀባይነት የለውም በሚል መፈክሮች በዋሽንግተን የነበረው ተሰላፊ ቁጥሩ በግምት 350-400 ይደርስ ነበር። የኢትዮጵያን ባንዲራ የለበሱና የሚያውለበልቡ ሴቶችና ወንዶች አረጋዊያንና ወንዶች በስፍራው በተቃውሞ ሰልፍ ላይ ተስተውለዋል። ከዋሽንግተን ከአካባቢዋ በኢትዮጵያዊያን የተሳትፎ ጥሪ የተደረገበትን የተቃውሞ ሰልፍ አላማ የሰልፉ አደራጅ ኮሚቴ ሕብረት የተባለው ድርጅት ዋና ፀሐፊ አቶ አያልነህ ደሴ እንደገለፁት "ባለፉት 11 አመታት በአገራችን ኢትዮጵያና በሕዝቧ እጅግ ኋላ ቀር የሆነ ጐሳን መሠረት ያደረገ መንግስታዊ አወቃቀር በኢትዮጵያ ላይ የደረሰውን ዘርን መሠረት ያደረገ መከፋፍልና የሰብአዊ መብትን አፈናን የአገር አንድነት መቆራረስን ሰላም ማናጋትን የተለያዩ የዲሞክራሲ አፈናዎችን በመቃወም በአኳያው የዛ ሕብር አንድነት ለአገር ሉዐላዊነት በሕግ የበላይነት ለፍትሕና ለመብት የቆሙ ኃይሎች ሁሉ አንድነታቸውን ሁሉ በነኚህ ከላይ በተጠቀሱት ሁሉ ተጠያቂ/ኢህአዴግ በአስቸኳይ ከኢትዮጵያ የሚወገድበትን በመሻትና በአኳያውም በነፃ ምርጫው የሚያቋቁሙት ፍትሐዊ መንግስት እንዲሁም ሕዝባዊነት እንዲቋቋም ሌላመንግስት መጠየቅ እንዲያስችል መጠየቅ እንዲቻል ነው ሲሉ ገልፀዋል። የሰኞ ዕለቱ የተቃውሞ ትዕይንት ሕዝብ የተለየ የሚያደርገው ሲሉም የሚናገሩት በቅርቡ በዘሄጉ የተወሰነው የድንበር ተብዬ ድርድር የድንበር ውሳኔ በተመለከተ አጥብቀን የምንቃወመውና ሁሉም ኢትዮጵያዊ ያሳሰበው በመሆኑ ከተለያዩ የሀገሪቱ ክፍሎች የመጡ ኢትዮጵያዊያን ይህንን ጉዳይጐላ አድርገው ለማቅረብ የሚመለከቱት ጉዳይ በመሆኑ ይህንን ጉዳይ ጠንከር አድርገው ማቅረባችን ነው። የሰልፉ አስተባባሪ ኮሚቴ ለዩናይትድ ስቴትስ ለኢትዮጵያ ተማፅኖ የሚል ርዕስ ባዘጋጀው ኮሚቴም አሜሪካ በህወሓት መንግስት ዘንድ ጠንካራ ተደማጭነት ያላት ስለሆነም የዚህን መንግስት ባህሪይ ለመቀየር የአገሪቱን ፖለቲካዊ አቅጣጫ ለማስያዝ ዲፕሎማሲያዊና ፖለቲካዊ አቅምዋን ልትጠቀም ትችላለች ሲል አሳስቧል። የአሜሪካ መንግስት የኢትዮጵያን ፖሊስ መገምገም ቅድሚያ ትኩረት ይሰጠው ከተቃዋሚ መሪዎች ጋር ቀጣይና ገንቢ ውይይት ያድርግ የሚሉትንና ሌሎች አቤቱታዎችን አቅርበዋል።</p>

<p>ከዚያም ወደ ዋይት ሐውስ ካመሩ በኋላ ወደ አሜሪካን የው/ጉ/ሚ ተጉዘው ወደ ኢትዮጵያና ኢትዮጵያ ኤምባሲ አምርተዋል።</p>


<p class="align-center"><a href="/Gazettas/Tekusat/info/Tekusat.sera.html"> ከትኩሳት ግንቦት 7 ቀን 1994</a></p>

</body>
</html>	














