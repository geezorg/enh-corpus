<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"የአሁኑ ሽልማት ጦርነቱ እንዳለቀ ቢሆን ጥሩ ነበር" ሌ/ጄ ሣሞራ የኑስ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">"የአሁኑ ሽልማት ጦርነቱ እንዳለቀ ቢሆን ጥሩ ነበር" ሌ/ጄ ሣሞራ የኑስ</h1>


<p>የደሞዝ ጭማሪ የጠየቀው የመከላከያ ሠራዊት ተመርጦ ሚዳሊያ ተሸለመ።</p>

<p>ሌ/ጄ ሳሞራ "የአንደኛ ደረጃ ሚዳሊያ ተሸላሚ የለም" ብለዋል። በሚዳሊያው ዙሪያ ተቃውሞ መነሳቱ ተያይዞ እንደተሰማ ተመልክቷል። ከሁለት ዓመት በፊት የተጠናቀቀው የኢትዮ-ኤርትራ የድንበር ጦርነት ጋር በተያያዘ ለመከላከያ ሠራዊት አባላት ሰኞ እለት የሚዳሊያ ሽልማት የተሰጠ ሲሆን፤ በዚህ የሚዳሊያ ሽልማት ላይም ከቀረቡት የሚዳሊያ ደረጃዎች መካከል በአንደኛ ደረጃነት የተቀመጠው "የአድዋ ድል ሚዳሊያ የተባለውና በአውደ ውጊያ ወደር የሌለው ጀግንነት ለፈፀመ ግለሰብ ወይም የሠራዊት አባል የሚሰጥ ነው ተብሎ የተፈረጀ ሲሆን ነገር ግን የአድዋ ድል ሚዳሊያ ተሸላሚ ሊሆን የሚችል የለም ተብሏል። አንድ ውስጥ አዋቂ እንደገለፁት በኢትዮ-ኤርትራ የድንበር ጦርነት ወቅት የኢትዮጵያ አየር ኃይል ባልደረባ የነበሩትና በጠላት ላይ ከፍተኛ ጥቃት አድርሰው የጦር ጀቱ ተመትቶ የተማረኩትና የሕይወት መኖር አለመኖራቸው እንዳወዛገበ የሚገኘው ለሌ/ኮ በዛብህ ጴጥሮስ ይህን የአንደኛ ደረጃ ሚዳሊያ በሌሉበት ተሸላሚ እንደሆኑ ከአንዳንድ ወገኖች በሃሳብ ደረጃ ተገልፆ የነበረ ቢሆንም ይህን ሚዳሊያ ግን ለማንም አይሰጥም ወደፊት ጥናት ይደረጋል በሚል እንደታለፈ ገልፀው በዚህ ዙሪያም በርካታ ከፍተኛ የጦር መኮንኖች ቅር መሠኘታቸውንና ሚዳሊያው ለማንም አይሰጥም የሚል ውሳኔ መታለፉን ገልፀዋል።</p>

<p>ይህ በእንዲህ እንዳለ ከግንቦት 20 ጋር ተያይዞ ለሠራዊቱ የተሰጠው ሚዳሊያ በተመለከተ ተቃውሞ መነሳቱ ተሰምቷል። አንድ የዜና ዘገባ እንደገለፀው የሠራዊት አባላት ይህ ሚዳሊያ ሲሰጣቸው ተቃውሞ አሰምተዋል።የኛ ጥያቄ ደሞዝ ነው ሚዳሊያ ዛሬ ነው የሚሰጠን ወይ? በማለት የተለያዩ የኮር አዛዦችን በጥያቄ ያፋጠጡ ሲሆን ይህን በተመለከተ ጉዳዮ ለሌ/ጄ ሳሞራ ቢደርስም ሳሞራ ግን ጉዳዩ ከኔ አቅም በላይ ሆኗል በማለት ለሠራዊቱ ጥያቄ አወንታዊ ምላሽ አለመስጠታቸውን ጠቁመዋል።</p>

<p>ከዚሁ ጋር በተያያዘ ለተሸላሚዎቹ የ25ሺህ እና የ15 ሺህ ብር ድጐማ ይሰጣል ተብሎ በመከላከያ ሠራዊት አባላት በኩል በሰፊው ሲናፈስ ከሰንበት በኋላ ተሸላሚዎቹ ባዶ ሚዳሊያ ብቻ ተሸልመዋል ያለው ዘገባ ከፍተኛውጊያ የተከናወነባቸው ባድመ፣ ፆረና አካባቢ ተካፋይ ለነበሩ የሠራዊቱአባላትም ይህ የሚዳሊያ ሽልማት አለመስጠቱን ጠቁሞ፤ በሚዳሊያው ሽልማት አስጣጥ ላይም የዝምድና አሠራር የሚመስል ምርጫ ተከናውኖበታል ሲል ዘገባው ጨምሮ ገልጿል።</p>

<p>በአሁኑ ሽልማት ጦርነቱ እንዳለቀ ቢሆን ጥሩ ነበር ሲሉ የመከላከያ ኤታሚዦር ሹም ሌ/ጄ ሳሞራ የኑስ ገለፁ። ሌ/ጂ ሳሞራ የሚዳሊያውን ሽልማት አስመልክቶ በሰጡት ጋዜጣዊ መግለጫ ላይ የአሁኑ ሽልማት ጦርነቱ እንዳለቀ ቢሆን ጥሩ ነበር።ነገር ግን በመሐል በነበሩት አንዳንድ ሁኔታዎች የተነሳ አሁን ሊሆን ችሏል ብለው ይህ ሚዳሊያ የመሸለም ተግባር የሚከናወን ሰፊ የሆነ ጊዜ የሚወስድ ነው ሲሉ ገልፀዋል።</p>

<p>የሳሞራን ይህን አገላለፅ የታዘቡ ወገኖች እንደሚገልፁት ይህ ሚዳሊያ ይህን ያህል ጊዜ ቆይቶ አሁን የተደረገው ኢህአዴግ ከሠራዊቱ የተነሳበትን ተቃውሞ ለማቀዝቀዝ ታሶብ የተደረገ ነው ሲሉ ተግባሩን ይኮንናሉ።</p>


<p class="align-center"><a href="/Gazettas/Tekusat/info/Tekusat.sera.html">ከትኩሳት ግንቦት 21 ቀን 1994</a></p>

</body>
</html>	














