<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ከአማራ ክልል በድጋሚ መሬት ለትግራይ ሊሰጥ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ከአማራ ክልል በድጋሚ መሬት ለትግራይ ሊሰጥ ነው</h1>


<p>እንደገና ከአማራው ክልል መሬቶች ወደ ትግራይ ሊወደሱ ነው ሲል አንድ የዜና ዘገባ ገለፀ። ይኸው የዜና ዘገባ እንዳለው ከሆነ በሰሞኑ የኢህአዴግ መንግስትና የሱዳን ባለስልጣናት ውይይት ላይም የአዋሳኝ ግዛቶች በአንድ ክልል ቢተዳዳሩ ለቀጥታ ስራ ተስማሚ መሆኑ ተማምነው በዚህ የተነሳም የህወሐት ሰዎች ከአማራው ክልል ጋር የሚዋሰኑትን የአርማጮሆንና የመተማን ወረዳዎች ወደ ትግራይ ለማቀላቀል የሱዳንን ስምምነት ሊጠቀሙ እየሞከሩ ነው። የመተማንና የአርማጮሆን ከተማዋንም በተመለከተ ከወዲሁ የብአዴን ሹማምንት ከሱዳን ጋር በቀጥታ የሚደረገው ግንኙነት እነዚህ ከተማዎች ወደ ትግራይ ተግባራዊ ማድረግ እንደሚቻል የገለጹት ቢሆንም ሕዝቡን በሌላ በኩል ማሣመን የማይቻልበት ዙሪያ በመወሰን ላይ ነው ያለው። ይኸው ዘገባ ከትግራይ ሱዳን ድረስ በየብስ ለማገናኘት ያቀዱት የህወሐት ሰዎች መተማንና አርማጮሆን በተመለከተ በመቻኮል ወደ ትግራይ ይካለሉልን በማለት ለጠ/ሚ መለስ ሳይቀር የሚቀርቡት ጥያቄ እንዲረጋጉ ለሚያሳስብ ምላሽ ተይዟል።</p>

<p>ዘገባው በመቀጠልም ይህን የመተማና አርማጮሆን ወደ ትግራይ የሚያካትተው ተግባር ኢህአዴግ ሊያደርገው ባሰብው የሰፈራ ፕሮግራሙ ላይ መካተቱንና ይህ እስከሚሆን ግን ነገሩ አፈንግጦ ለአካባቢው ነዋሪ እንዳይደርስ ተደንግጓል። ይህ በእንዲህ እንዳለ ደግሞ በዛው በአማራ ክልል ከፍተኛ የጦር መሣሪያ ሽያጭም የብአዴን ባለስልጣናትን በከፍተኛ ሁኔታ እያሰጋ እንደሆነ ታውቋል። በተለይ በጐንደር ይህ የጦር መሣሪያ በሕብረተሰቡ እጅ በተወሰነ ግንዛቤ መግባቱ ሹማምንቱን ቅር ያሰኘ ሲሆን ለማስፈታት ውጥን መያዙንና ነገር ግን በምን አይነት መንገድ ነው የመሣሪያ ማስፈታት ተግባሩ የሚከናወነው የሚለው ጉዳይ ባሕር ዳር ያሉትን የብአዴን ሰዎች እያወዛገበ መሆኑን ዘገባው ገልፆ በአማራው ክልል የታጣቂ ኃይሎች በመንግስት ንብረት ላይ እያደረሱ ያለው እርምጃ የሰሞኑ የብአዴን ሰዎች የመወያያ አጀንዳ ሆነዋል። ሲል ይኸው የዜና ዘገባ ጨምሮ ገልጿል።</p>

<p>በኢትዮጵያ ንግድ ባንክ ውስጥ የተፈጠረውን የሙስና ጉዳይ በተመለከተ ሹማምንቱ ፍርድ ቤት ከቀረቡ በኋላ በርካታ አስገራሚ ሁኔታዎች እየተሰሙ ይገኛሉ። አንድ የዜና ዘገባ እንደገለፀው ከሆነ የመከላከያ ሚ/ር ከኢትዮጵያ ንግድ ባንክ የተበደረውን ገንዘብ መክፈል እንዳለበት መጠየቁንና በቅርቡ ገቢ አደርጋለሁ ብሎ ቃል መግባቱ ታውቋል። ከዚህም ሌላ ደግሞ በሀገሪቱ ካሉት ባለሐብቶች ተቀማጭ ገንዘብ ላይ በኃይል ገንዘብ የወደሱ ባለስልጣናት መኖራቸው እየተሰማ ሲሆን የነዚህ ጉዳይም በቀጣዩ ቀጠሮ ላይ ይፋ ሳይሆን አይቀርም ሲል ይኸው የዜና ዘገባ ጨምሮ ገልጿል።</p>


<p class="align-center"><a href="/Gazettas/Tekusat/info/Tekusat.sera.html">ከትኩሳት የካቲት 20 ቀን 1994</a></p>

</body>
</html>	














