<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"ጠቅላይ ሚኒስትር መለስ ኢትዮጵያ የኤርትራ ቅኝ ገዥ ናት ብለው ልብ ወለድ የፃፉ ስለሆነ ይህን ቢሉ አይደንቀኝም" አቶ ልደቱ አያሌው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">"ጠቅላይ ሚኒስትር መለስ ኢትዮጵያ የኤርትራ ቅኝ ገዥ ናት ብለው ልብ ወለድ የፃፉ ስለሆነ ይህን ቢሉ አይደንቀኝም" አቶ ልደቱ አያሌው</h2>


<p>ጠ/ሚ መለስ ከቪ.ኦ.ኤ ጋር ባደርጉት ቃለ-መጠየቅ ዙሪያ ሁለት ተቃዋሚ ፖለቲካ ድርጅት ባለስልጣናት ትችታቸውን ሠነዘሩ።</p>

<p>የኢትዮጵያዊያን ዲሞክራሲያዊ ፓርቲ (ኢዴፓ) ዋና ፀሐፊ የሆኑት አቶ ልደቱ አያሌውና የኦሮሞ ብሔራዊ ኮንግረስ (አብኮ) ፕሮፌሰር መረራ ጉዲና በዚህ በመለስ ቃለ-መጠይቅ ዙሪያ ከሰጡባቸው ትችት ዙሪያ ኢትዮጵያ የባሕር በር ባለቤትነት ፖሊሲ የላትም ተብሎ ለቀረበው ጥያቀ ጠ/ሚ መለስ የምንጠቀምበት የባሕር መብት ያስፈልገናል አገልግሎት አለብን ብለውግን በጉልበትም ሆነ በሌላ እርምጃ በግዛትነት ጠቅልለን እንያዝ የሚለውን መንግስታቸውን እንደማይቀበል በሰጡት ምላሽ ዙሪያ አቶ ልደቱ አያሌው በሰጡት ትችት አዘል ምላሽ እንግዲህ እንደተባለው ይህን ስምምነትእኛ በአሸናፊነት ለመወጣት በቂ ዝግጅት አድርገናል ነው የተባለው።</p>

<p>ዝግጅት መደረጉ አይከፋም። እስከምናውቀው ድረስ ግን ይሄ ስምምነት መሰረት ያደረገው የቅኝ ግዛት ውሎችን ነው። እነዚህ የቅኝ ግዛት ውሎችደግሞ የኢትዮጵያን ብሔራዊ ጥቅም በተለይ የባሕር በራችን የሚያስከብር አይደለም። እንዲያውም ይሄ ስምምነት በነዚህ የቅኝ ግዛት ውሎች ነው።እነዚህ የቅኝ ግዛት ውሎች ደግሞ የኢትዮጵያን ብሔራዊ ጥቅም በተለይ የባሕር በራችን የሚያስከብር አይደለም እንዲያውም ይሄ ስምምነት በነዚህ የቅኝ ግዛት ውሎች መሠረት ከተቋጨ የባሕር በራችንን ብቻ ሳይሆን የአባይ ውሃ የመጠቀም መብታችንን እናጣለን እና በአጠቃላይ የተደረገው ዝግጅት ለምንድ ነው ማለት ለኢትዮጵያ ዓይነተኛ ብሔራዊ ጥቅም ሳይሆንለባደመና ለዛላአንበሳ መሬት ነው የተደረገው ዝግጅት ማለት ነው። ይሄም አንዱ የኢትዮጵያ ሕዝብ ጥያቄ ስለሆነ አንቃወምም በዋናነት የኢትዮጵያ ሕዝብ እየጠየቀ ያለው የባሕር በር የባለቤትነት መብት በኛ እምነት ኢትዮጵያ የባሕር በር ባለቤትነት መብቷ እንደተጠበቀ የሕዝብም የታሪክ ድጋፍ አላት በኛ እምነት እነዚህ የቅኝ ግዛት ውሎች ኢትዮጵያን በአሁኑ ሰዓት የሚያመለክቱና የማይገዙ ስለመሆናቸው በቂ ተጨባጭ የሆነ መረጃ አለን ነው የምንለው። ይህን መረጃችንን ይዘን ከገዥው ፓርቲ ጋር ለመገናኛ ብዙሃን እንድንከራከር ጠይቀን ፊት ለፊት ለመከራከር ድፍረቱን አላገኙም። ስለዚህ የኢትዮጵያ ሕዝብ ጥያቄ በባሕር የመገልገልና የመጠቀም ጥያቄ ሳይሆን የባለቤትነት ጥያቄ ነው።</p>

<p>ይህን ጉዳይ አባላት ሌሎች ተቃዋሚዎች ብቻ አይደሉም። ፔትሽን ለማስፈረም ስንዞር የወያኔ የህወሓት አባላት ሳይቀሩ ጥያቄው ደግፈው እየፈረሙልን ነው። ታዲያ ወያኔ ኢህአዴግ የተከበሩ ጠ/ሚ መለስ የትኛውን ሕዝብ ነው የሚወክሉት? እና አንዱ ነጥብ ይሄ ነው። ሁለተኛ እንደዚህ ዓይነት አላማችንን ስናራምድ በምንም መልኩ ጦርነት እናስፈፅማለን አልወጣንም። ማን እንዳለ አላውቅም ግን ሊጠቅሱ ቢወዱ ጥሩ ነበር ሌላው እንግዲህ ጠ/ሚ መለስ ዜናዊ ኢትዮጵያ የኤርትራ ቅኝ ገዥ ነች ብለው ልብ ወለድ መፅሐፍ የፃፈ ሰው ስለሆነ ይህን ጉዳይ ቢሉ አይደንቀኝም። በጣም የሚደንቀኝ ግን ኢትዮጵያ በታሪኳ ለመጀመሪያ ጊዜ ለጠላቶቹዋ ፍላጐት በግልፅ ሽንጡን ገትሮ በሚሟገት መሪ ስትገዛ ማየታችን ነው። ስለዚህ በአጠቃላይ ይህ ጉዳይ የኢትዮጵያ ብሔራዊ ጥቅም ነው ኢትዮጵያ ልታጣው የማይገባት ጥቅም ነው። የኢትዮጵያ ሕዝብ ከፍላጐቱና ከእምነቱ ውጭ ገዥው ፓርቲ ይህን ጉዳይ እያስፈፀመ ያለው ይህ ጉዳይ በዚህ ሁኔታ ከተቋጨ የተከበሩ ጠ/ሚ መለስም ሆኑ የሚመሩትም ፓርቲ ጉዳይም በፊርማው የሚያረጋግጥ ፓርላማ በታሪክና በትውልድ ተጠያቂነት አያልፍም ብለን ነው የምናምነው ያሉ ሲሆን የአብኮ ፕሮፌሰር መረራ ጉዲናም በዚሁ ጉዳይ ዙሪያ "የቅኝ ግዛት ውሎችን አሰብን በተመለከተ የኢህአዴግ መንግስት የሚያቀርባቸው ክርክሮች አስቂኝ ናቸው። የፈረንጅ ጠበቃ ገዙም አልገዙም የኤርትራ መሪዎች ቢያቀርቡአቸው ያምርባቸዋል ሲሉ ገልፀዋል።</p>


<p class="align-center"><a href="/Gazettas/Tekusat/info/Tekusat.sera.html">ከትኩሳት የካቲት 27 ቀን 1994</a></p>

</body>
</html>	














