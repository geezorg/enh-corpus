<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአዲስ አድማስ አዘጋጅ ፍርድ ቤት ተጠራ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የአዲስ አድማስ አዘጋጅ ፍርድ ቤት ተጠራ</h1>


<p>"የፕሬስ ደንብ በምተላለፍ" ወንጀል በመከሰስ ባለፈው ሳምንት ከፍተኛ ፍርድ ቤት 5ኛ ወንጀል ችሎት ቀርቦ የነበረው የኢትኦጵ ጋዜጣና መፅሄት ዋና አዘጋጅ ጋዜጠኛ መለስ ሽኔ ለሳምንት በይደር የቆየው የዋስትና ጥያቄ በአስር ሺ ብር ተደመደመ። </p>

<p>የአቃቤ ሕግ የክስ ቻርጅ 1ኛ የርዕሰ ብሄሩን አቋም የሚያናጋ 2ኛ እራሱን ከፋኝ አርበኞች ንቅናቄ ብሎ የሚጠራው ፀረ-ህዝብና ህገ-ወጥ ወንበዴ ቡድን መሪ ነኝ ባይ ጋር ቃለ-ምልልስ በማድረግ ኢትዮጵያ ዲሞክራሲ የሚጠይቀውን መስዋዕትነት በፀጋ ለመቀበል የታደሉ መሪዎች እግዚያአብሄር እስኪያድላት ድርስ የጠመንጃ ሹም ሽሩ ይቀጥላል በማለት ህገ-ወጥ ፅሁፍ ከሹፈታ ጋር ተባብሮ በጋዜጣ ላይ በአገር አቀፍ ደረጃ በማሰራጨት በሚል ክስ የከሰሰው አቃቤ ህግ ዋስትናው ላይ ተቃውሞ እንዳለው የተለያዩ ክሶች ስላሉበት የዋስትና መብቱን እንዲከለከል በጠየቀው መሠረት ፍርድ ቤቱ ዋስትና ይፈቀድለት አይፈቀድለት የሚለውን ሳምንት ወረዳ 4 ፖሊስ ጣቢያ ታስሮ እንዲቆይ የወሰነበት ሲሆን ትላንት በዋለው ችሎት የአስር ሺ ብር ዋስ እንዲያቀርብ ወስኖበታል።</p>

<p>ፍርዱ ቤቱ የአቃቤ ሕግ ዋስትና ይከልከልልኝ ጥያቄን ውድቅ ያደረገው። ጋዜጠኛው በተለያዩ ችሎቶች እየታዩበት ያሉት ክሶች ወንጀለኛ እንደማያስብሉት ምንም ሰው ዋስትና የማግኘት መብት እንዳለው በህግ መንግስቱ መደንገጉን ጋዜጠኛው የተከሰሰበት ክስ ዋስትና የማያስከለክል እንደሆነ ጠቅሶ የዋስ መብቱ ተጠብቆለታል።</p>

<p>ጋዜጠኛው በታሰረበ ጊዜ ፍርድ ቤቱ የዋስትና መብት እንደከለከለ ተደርጐ በጋዜጣ ላይ መውጣቱ ትክክለኛ ያልሆነ መረጃ ነው በማለት የአዲስ አድማስ ጋዜጣ ዋና አዘጋጅ ቅዳሜ መጋቢት 14 ቀን 1994 ባወጣው ዜና ለመጠየቅ ለመጋቢት 24 ቀን 1994 ዓ.ም ቀጠሮ የሰጠ ሲሆን የ10 ሺ ብር ዋስ የተጠየቀው ጋዜጠኛ መለሰ ሽኔ ግንቦት 26 ቀን እንዲቀርብ አዘዋል።</p>


<p class="align-center"><a href="/Gazettas/Tekusat/info/Tekusat.sera.html">ከትኩሳት መጋቢት 18 ቀን 1994</a></p>

</body>
</html>	














