<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"በአሁኑ ወቅት ኢህአዴግ የኢትዮጵያን ጥቅም አሳልፎ የሚሰጥ ስምምነት በማድረግ ላይ ይገኛል" ኢ.ዴ.ፓ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">"በአሁኑ ወቅት ኢህአዴግ የኢትዮጵያን ጥቅም አሳልፎ የሚሰጥ ስምምነት በማድረግ ላይ ይገኛል" ኢ.ዴ.ፓ</h1>


<p>የሀገረቱ ፖለቲካዊ ሁኔታ በሙሉ በዚህ ወቅት አነጣጥሮ ያለ በሚያዝያ 5/1994 ዓ.ም ይፋ በሚደረገው የድንበር ግልግል ውሳኔ ዙሪያ ላይ አነጣጥሮ ይገኛል። ይህ ጉዳይም መላ የኢትዮጵያ ሕዝብ እየጠበቀው ያለ አብይ ነጥብ ቢሆንም ከወዲሁ ግን በራሱ ያለመተማመን የተሰማው የኢህአዴግን ፓርቲ ማስጠንቀቂያዎችንና የተለያዩ ሠበብ አስባቦችን በመፍጠር ላይ ይገኛል። ይህ በእንዲህ እንዳለ ታዲያ ከስሞኑት የመላ የኢትዮጵያ ሕዝብን የሚያስጠንቅቅ መግለጫ ተሰምቷል። በአቶ በረከት ስምኦን የበላይነት በሚመራው በማስታወቂያ ሚኒስትር አማካይነት በተሰራጨው በዚህ መግለጫ ላይ የሰፈሩት ነጥቦች ከሁለት ሳምንት በኋላ ማለትም ሚያዚያ 5/1994 ዓ.ም በሚሰጠው የኢትዮ-ኤርትራ የድንበር ግልግል ውሳኔ ፍትሃዊ ውሳኔ ይሠጣል ብለን የምንጠብቅ ሲሆን፤ ይሁንና ግን በወቅቱ ኢትዮጵያን የመጫን ውሳኔ ቢተላለፍ በተለያዩ ሰልፎችና መሰል ስብሰባዎች ላይ ተካፋይ ሆኖ ኢህአዴግን ማውገዝ ፈፅሞ የተከለከለና በመንግስትም በኩል እርምጃሊያስወስድ የሚችል መሆኑንና ይህ ከግምት በማስገባት ሕዝቡ ከእንደዚህዓይነት ተግባራት እራሱን መቆጠብ ይኖርበታል። ሲል ይኸው በአቶ በረከት ስምኦን የሚመራው ማስታወቂያ ሚኒስትር ባወጣው መግለጫ አሳስቧል። ይህ መግለጫ በቀጥታ የተዘጋጀው የሕዝቡን ስነ-ልቦና ለመበታተንና በሕዝቡ ልብ ውስጥ ስጋት እንዲነግስ ለማድረግ የተደረገ ሲሆን፤ ይህን በተመለከተ አንድ ውስጥ አዋቂ እንደገለፁት ከሆነ ይህ የድንበር ግልግል ውሳኔ ለኢህአዴግ ሹማምንት የራስ ምታት ሆኑዋል።</p>

<p>በውሳኔው ዙሪያም ሚያዚያ 10/1993 ዓ.ም አምና ማለት ነው በከተማይቱ ተነስቶ እንደነበረው አይነት ሁከት እንዳይፈጠር ከወዲሁ አንድ ዘመቻ ተጀምሯል። ይህም በሕዝቡ በኩል ጠጠር ያለ ይዘት ባላቸው ፕሮፖጋንዳዎች ማስፈራራት ሲሆን በወጣቶች ዙሪያ ደግሞ አሰጊ የተባሉ ወጣቶችን የቀድሞ ፋይሎችን በመክፈት በቁጥጥር ስር ማዋል ነው። በሀገር ውስጥ ያሉ ተቃዋሚ ፓርቲዎችን ደግሞ በዚህ ዙሪያ የሚያደርጉዋቸው ስብሰባዎችን በማወክ ማበላሽት ሲሆን በኢ.ዴ.ፓ ተጀምሯል። በነዚህ ዓይነት ንድፎች መሠረት ሁኔታውን አፋፍሞ ለማሳለፍ ታቅዷል። የዚህን ተግባር ደግሞ በፊታውራሪነት የሚመሩት የማስታወቂያ ሚኒስትሩና የፓርቲው የፕሮፖጋንዳ ክፍል ኃላፊ አቶ በረከት ስምኦን ናቸው። ከእርሳቸው ጋርም ሌሎች የመለስ ወዳጅ የሆኑ የህወሓት ሰዎች ተሳታፊ ይሆናሉ። በዚህም መሠረት ዝግጅቱ ውስጥ ለውስጥ እየተከናወነ ይገኛል። በሌላ ወገን ደግሞ ይህን አዲስ በበረከት ስምኦን የሚመራውን ቡድን ተግባር የሚቃወሙ ባለስልጣናት እራሳቸውን ገለል በማድረግ ላይ ሲገኙ ነገር ግን በዚህ ጉዳይ ዙሪያ ሁሉምን ባለስልጣን በአንድ ቀለበት ውስጥ ለማስገባት ሁሉም ሹማምንት የድንበር ግልግሉ ውሳኔውን በተመለከተ በመንግስት የመገናኛ ብዙሃን እየተቀረቡ ቃለ-መጠይቅ እንዲያደርጉ ውጥን ተይዟል። ሲሉ እኚሁ ውስጥ አዋቂ ምንጭ ገልፀዋል።</p>

<p>በሌላ ዘገባ ደግሞ በትግራይ ይህ የድንበር ግልግል ውሳኔ ከወዲሁ ከመቼውም በበለጠ ጉጉት እየተጠበቀ ሲሆን፤ የክልሉ ሹማምንትም በከፍተኛ ጭንቀት ላይ መሆናቸውን እየተሰማ ነው። የወታደራዊ ኃይል ጥበቃው ከመቼውም በበለጠ እየተጠናከረ ይገኛል። ፖሊስና የአካባቢ ሚሊሻዎችም ማታ-ማታ በከተማይቱ መቀሌ የተጠናከረ ጥበቃ ያደርጋሉ የሚል ዘገባ ተሰምቷል።</p>


<p class="align-center"><a href="/Gazettas/Tekusat/info/Tekusat.sera.html">ከትኩሳት መጋቢት 18 ቀን 1994</a></p>

</body>
</html>	














