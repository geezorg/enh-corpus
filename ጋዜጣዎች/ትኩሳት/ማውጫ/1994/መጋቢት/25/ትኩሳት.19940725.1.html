<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በረከት ስምኦን የተጠንቀቁ መግለጫ ለተቃዋሚዎች አሰሙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በረከት ስምኦን የተጠንቀቁ መግለጫ ለተቃዋሚዎች አሰሙ</h1>


<p>የኦሮሞ ነፃነት ግንባር (ኦነግ) ከመንግስት የመከላከያ ሠራዊት ጋር በምዕራብ ኢትዮጵያ መዋጋቱ ተሰማ።</p>

<p>የፕሮፖጋንዳና የማስታወቂያ ኃላፊ የሆኑት አቶ ሱሌይማን ደደፎ በሰጡት መግለጫ የመንግስት የፀጥታ ኃይሎች በምዕራብ ኢትዮጵያ ባደረጉት አሰሳ በአካባቢው ከሚንቀሳቀሱ የኦነግ አባላት መታኮሳቸውንና 8 ገድለው፣ 27 የሚሆኑትን መማረካቸውን ሁለት ደግሞ በእራሳቸው ጊዜ እጃቸውን መስጠታቸውን ገልፀዋል። ይሁንና ግን አቶ ሱሌይማን ደደፎ ይህ ቢሉም የኦሮም ነፃነት ግንባር (ኦነግ) ባወጣው መግለጫ ኦነግ ከዚህ ቀደምም በአካባቢው በመንግስት ኃይሎች ላይ ጥቃት የሚያደርስና የሚንቀሳቀስ መሆኑን ገልፆ፤ ነገር ግን አሁን የተባለው አዲስ ነገር አለመሆኑንና ይህንን በዚህ መንግስት አደረስኩ የሚለውን ጥቃት በተመለከተ ግን በመግለጫው ላይ ከመግለፅ ተቆጥቧል። የኦሮሚያ ክልል ርእሰ መስተዳድር አቶ ጁኒዲን ሳዶ የኦሮሚያ ተማሪዎችን እንቅስቃሴ በተመለከተ ዓርብ ዕለት መግለጫ በሰጡበት ወቅት በምዕራብ ወለጋ ኦነግ መንቀሳቀስ መጀመሩንና እንዳውም 60 ያህል የመንግስት ኃይሎች ቁጥጥር ስር መዋላቸውን ገልፀዋል። በቅርቡም በመንግስት ሚዲያ ለሕዝብ ይፋ ያደርጋሉ ብለው የነበረ ቢሆም ከእርሳቸው ሌላ ባለስልጣናት ቃላቱን እንኳን ሲደግሙት አልተስተዋሉም። አንድ ሌላ የዜማ ምንጭ እንደገለጸው ከሆነ ደግሞ በምዕራብ የኢትዮጵያ ግዛት ኦነግ ይንቀሳቀሳል። በደቡብ ደግሞ ቦረና የሚባለው አካባቢ የሚስተዋል ሲሆን፣ በምስራቅ ኢትዮጵያም እንደዚሁ የኦነግ ታጣቂዎች በአካባቢው በስፋት መኖራቸው ይነገራል ሲል ይኸው የዜና ዘገባ ጨምሮ ገልጿል።</p>

<p>የኢትዮ-ኤርትራ የድንበር ኮሚሽን ሚያዝያ 5/1994 ዓ.ም ዘ-ሄግ ላይ የሚሰጠው ውሳኔ በተቃረበበት በዚህ ወቅት የሁለቱን ሀገራት ባለስልጣናት የማግባባቱ ተግባር መጀመሩ ተሰምቷል። ኤሪን የተባለው የዜና አውታር ባሰራጨው ዘገባ እንደገለጸው የኢትዮ-ኤርትራ የሠፈረው የተ.መ.ድ የሰላም አስከባሪ ቡድንን የሚመሩት ሚስተር ሌጉዌላ ጁሴፍ ሌጉዌላ የኢትዮጵያ ሹማምንትን እያግባቡ ይገኛሉ። ሌጉዌላ ከኢትዮጵያ ባለስልጣናት ጋር ያደረጉትን ውይይት በሚመለከት በይፋ ባያደርጉትም ቅሉ ከአንዳንድ ወገኖች በተሰጠ መረጃ መሠረት ግን የኢትዮጵያ ባለስልጣናት የማረጋጋት ተግባር ለሕዝባቸው እንዲያደርጉና ሕዝቡና መንግስት ዘሄግ ላይ የሚወሰነውን የድንበር ግልግል ውሳኔ እንዲቀበሉ የሚያግባባ መሆኑ ታውቋል። ይሁንና ታዲያ ሊጉዌላ ከኢህአዴግ ሹማንት በተወያዩ አንድ ቀን ሳይሞላ በአቶ በረከት ስምኦን የሚመራው ማስታወቂያ ሚኒስቴር ሰኞ ዕለት ዛቻ ያዘለ መግለጫ አውጥቷል። በመግለጫው እንደጠቆመው ከሆነ "በድንበርግልግሉ ዙሪያ አንዳንድ ወገኖች እያደርጉ ያለው እንቅስቃሴ ሀገሪቱ ወደ ቀጣይ ጦርነት እንድትገባ የሚያደግና አፍራሽ ነው" ሲል አጣጥሏል። የዚህ መግለጫ መንፈስ የዘ-ሔጉን ውሳኔ በተመለከተ የፊርማ ማሠባሰብ ተግባር የያዙትን ተቃዋሚ ወገኖችን ለመኮነን መሆኑ ታውቋል።</p>


<p class="align-center"><a href="/Gazettas/Tekusat/info/Tekusat.sera.html">ከትኩሳት መጋቢት 25 ቀን 1994</a></p>

</body>
</html>	














