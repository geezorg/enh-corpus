<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የመጫና ቱለማ ም/ሊቀመንበር ተፈቱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የመጫና ቱለማ ም/ሊቀመንበር ተፈቱ</h1>


<p>ሽብር ፈጥረዋል ወይም ከሰላማዊ ድርድር የበለጠ የትጥቅ ትግል መርጧል ከተባለው ኦነግ ጋር ግንኙነት አላቸው በሚል ምክንያት ለ32 ቀናት በማዕከላዊ ወንጀል ምርመራ ታስረው የነበሩት የመጫና ቱለማ ም/ሊቀመንበር ዶ/ር ሞጋ ፍሪሳ ጠ/ፍርድ ቤት 4 ጊዜ ከቀረቡ በኋላ ሰኞ ዕለት መለቀቃቸው ታውቋል።</p>

<p>የአንጋፋው የኦሮሞ ልማት ማህበር የመጫና ቱለማ ማህበር ም/ሊቀመንበር፣ የአፍሪካ ከፍተኛ ክሊኒክ ቁጥር 2 ዳይሬክተርና የቀድሞ ህክምና ስፔሻሊስት የሆኑት ዶ/ር ሞጋ ፍሪሳ እንዲሁም የጂዎሎጂ ባለሙያና የዳኖ ኮንሰልቲን የማኔጂንግ ዳይሬክተር እና የአዋሽ ኢንተርናሽናል ባንክ የቦርድ ዳይሬክተር የሆኑት አቶ አበራ ጉማ ነሐሴ 10 ቀን 1992 ነበር ሽብር በመፍጠር ወንጀል ተጠርጥረው እስር ቤት የገቡት፣ ዶ/ር ሞጋ ፍሪሳም ሆኑ አቶ አበራ አጋማ በቀረባቸው ክስ የፌዴራል መንግስቱ ጠቅላይ ፍርድ ቤት ለ4 ጊዜ ያህል ቀርበው ነበር ሆኖም ግን ፖሊስ ያሉትን ማስረጃዎች አቅርቦ ስላላጠናቀቀ በዋስ እንዲለቀቁ መደረጋቸው ተገልጿል።</p>

<p>የታሰሩበትንም ሁኔታ ዶ/ር ሞጋ ፍሪሳ እንደገለፁትም «ለአንድ ሳምንት ከሰው ጋር እንዳልገናኝ እስር ቤት አቆዩኝ በቀን ጠዋትና ማታ ነው ለሽንት የምወጣው። ምግብ እንኳን አልተከለከልኩም በዚህ ዓይነት ሁኔታ ቆይቼ ፍርድ ቤት ቀረብኩ ፍርድ ቤት የቀረቡ ጊዜ በሀገራችን እውነተኛ ፍርድ የሚፈርዱ ወጣት ዳኞች ናቸው ትክክለኛውን የሚያዩ። የተዘረዘረብኝ ወንጀል ዋጋ እንደሌለው ቆጥረው የዋስ መብት እንዲጠበቅልኝ ፍርድ ቤቱ ባለፈው ሐሙስ ፈቀደልኝ። ነገር ግን ምክንያቱ ባልታወቀ ሁኔታ እስከ ሰኞ 11:30 ድረስ እስር ላይ ቆይቼ ሰኞ በ11:30 ተፈትቻለው» ብለዋል</p>

<p>ዶ/ር ሞጋ ፍሪሳና አቶ አበራ ጋማ ሰኞ 11:30 ተለቀው ከቤተሰቦቻቸው ጋር ተገናኝተዋል። በሌላ በኩል ደግሞ የመጫና ቱለማ ሊቀመንበር ኮ/ል ዓለሙ ቂጢሳ የታሰሩት ሰዎች በመፈታታቸው ደስታቸውን ገልፀው እርዳታ ላደረጉ ሰዎች በሙሉ ምስጋና አቅርበዋል።</p>

<p>ሁለቱ ሰዎች በተጠረጠሩበት የኦነግነት ንክኪ ዙሪያ ኦነግ ራሱ መግለጫ በማውጣት ምንም ግንኙነት እንደሌለው አስታውቆ ነበር።</p>


<p class="align-center"><a href="/Gazettas/Tekusat/info/Tekusat.sera.html">ከትኩሳት መስከረም 10 ቀን 1993</a></p>

</body>
</html>	
