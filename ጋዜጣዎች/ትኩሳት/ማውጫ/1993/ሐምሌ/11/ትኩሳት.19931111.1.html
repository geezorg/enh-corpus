<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ጅቡቲ በኢትዮጵያ ንግድ እንቅስቃሴ ላይ አሉታዊ ተፅዕኖ የሚያሳድር አዲስ ሕግ አወጣች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ጅቡቲ በኢትዮጵያ ንግድ እንቅስቃሴ ላይ አሉታዊ ተፅዕኖ የሚያሳድር አዲስ ሕግ አወጣች</h2>


<p>በጅቡቲ ወደብ የሚራገፉና ወደመርከቦች የሚጫኑ ማንኛውም ዓይነት ዕቃዎች ከሀገሪቱ የጅቡቲ ዜጐች ብቻ እንዲጫኑና እንዲወርዱ የሚደነግግ አዲስ ሕግ የጅቡቲ መንግሥት አውጥቷል ሲል ትላንት የተደመጤው የጀርመን ድምፅ ራዲዮ ዘግቧል።</p>

<p>ይህ በጅቡቲ መንግሥት የወጣው አዲሱ ሕግ በኢትዮጵያ በኩል በንግዱ እንቅስቃሴ ውስጥ አሉታዊ ተፅዕኖ እንደሚያሳድር በኢትዮጵያ የግል ዕቃዎች አስተላላፊ ድርጅት ፕሬዝዳንት አቶ ዘውገ ገድሉ አስታውቀዋል በማለት ሬዲዮ ዘግቧል።</p>

<p>ምንም እንኳን እስካሁን ድረስ ጉዳዩን አስመልክቶ ከኢትዮጵያ ወገን በኩል የተሰጠ መግለጫም ሆነ ማብራሪያ ባይገኝም ነገር ግን በወደቡ አካባቢ የሚሰሩ ስራዎችን በተመለከተ በኢትዮጵያ በኩል ከሰላሳ በላይ የሆኑ ድርጅቶች ሲሰሩ እንደቆዩ ባለሥልጣኑ ተናግረዋል።</p>

<p>የኢትዮጵያ ማሪታይም የመርከብ ድርጅት እስካሁን ድረስ 60 በመቶ በወደቡ በመርከብ ዕቃ የመጫንና የማራገፍ ሥራ እየሰራ የሚገኘው። ድርጅቱ ኢትዮጵያ የአሰብ ወደብን ተጠቃሚነት ሙሉ ለሙሉ አቋርጣ የንግድ እንቅስቃሴውንና ዕቃ የማስገባትና የማስወጣቱን ሁኔታ ወደጅቡቲ ባዛወረችበት ወቅት በ1990 ዓ.ም ላይ ነበር ለዚህ ሥራ የሚያበቃውን አደረጃጀት በሶስት ሚሊዮን ዶላር የገነባው ስለሆነም ይኼ የጅቡቲ አዲስ የወደብ አጠቃቀም ሕግ የማሪታይምን እንቅስቃሴ ይጐዳዋል በማለት አስተያየት ሰጪዎች እንደሚናገሩ በስፋት ይናገራል።</p>

<p>እንደሚታወቀው ኤል ሲ ተከፍቶባቸው ወደሀገር ውስጥ የሚገቡ ዕቃዎች በኢትዮጵያ ንግድ ባንክ በኩል ተወስኖ የሚራገፉ እና የሚጫኑ ዕቃዎች በኢትዮጵያ በኩል እንዲጫኑና እንዲራገፉ ተደርጐ መቆየቱ ይታወሳል። ይኸው አሰራር በሌሎች በጅቡቲ በኩል ባሉ ኩንባያዎች ውስጥ ቅረታን ፈጥሮ መቆየቱ ይታወቃል። የአሁኑም አዲሱ የጅቡቲ የወደብ ሕግ ከዚህ የመነጨና ጉዳዩ ግፊት የነበረበት ሳይሆን እንዳልቀረ ተንታኞች ያመለክታሉ።</p>


<p class="align-center"><a href="/Gazettas/Tekusat/info/Tekusat.sera.html">ከትኩሳት ሐምሌ 11 ቀን 1993</a></p>

</body>
</html>	
