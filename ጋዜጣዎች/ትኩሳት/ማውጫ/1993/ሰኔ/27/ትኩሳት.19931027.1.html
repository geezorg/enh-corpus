<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የዩኒቨርስቲ ተማሪዎች የረሃብ አድማ ቀጥሏል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">የዩኒቨርስቲ ተማሪዎች የረሃብ አድማ ቀጥሏል</h1>


<p>በስደት ኬኒያ የገቡት የአዲስ አበባ ዩኒቨርስቲ ተማሪዎች ናይሮቢ ከሚገኘው የ ዩ.ኤን.ኤች.ሲ.አር ፅህፈት ቤትፊት ለፊት የረሀብ አድማ በማድረግ ላይ ይገኛሉ። ተማሪዎቹ በመንግስት የፀጥታ ሀይሎች የደረሰባቸውን በደል በመሸሽ ወደ ኬኒያ የገቡ መሆኑ የሚታወቅ ሲሆን በማድረግ ላይ ያሉት የረሀብ አድማ የጀመሩትም ከሰኞ ጀምሮ መሆኑ ታውቋል። በዚህ ሠበብ የጤናቸው ጉዳይ አስጊ ደረጃ ላይ የደረሰ ተማሪዎች ወደ ሆስፒታል ተወስደዋል። ቢ.ቢ.ሰ በዚህ ዙሪያ ባቀረበው ዘገባ እደገለፀው ከሆነ ደግሞ አስራ ሁለት ወንዶችና አራት የሚሆኑ ሴቶች ለተከታታይ ቀናት አለምግብ በመቆየታቸው ምክንያት ወደ ሆስፒታል ተወስደዋል።</p>

<p>ተማሪዎቹ የተወሰዱበት ሆስፒታል ውስጥ የሚሰሩ አንድ ዶክተር እንደተናገሩት ከሆነ ተማሪዎቹ ከድርቀትና ደም ውስጥ ከሚገኝ ስኳር ማነስ የተነሳ ተጎድተዋል። ውሃ ጥም የማዕድን/የሰውነት/ኋይል በማጣት የተነሳ ተጎሳቁለዋል። እንደ ዶክተሩ አባባል ከሆነ የተማሪዎቹ የጤና ሁኔታ በአሁኑ ጊዜ እየተደረገላቸው ባለው እንክብካቤ ምክንያት እየተስተካከለ መጥቷል። ሆስፒታሉም ተማሪዎቹ የሚያስፈልጋቸውን ሁሉ /የጤናና የምግብ አቅርቦት/ ከማድረግ አልተቆጠበም። በአሁኑ ጊዜ ወደ ሆስፒታል የተወሰዱት ተማሪዎች ቁጥር 21 ደርሷል።። ሌሎች ሰባት ተማሪዎች ደሞ ወደ ሌላ ሆስፒታል ተወስደዋል። ወደ ሆስፒታል የሚመጡ ተማሪዋች ቁጥር ከቀን ወደ ቀን እየጨመረ እደሚሄድ ግምታቸው መሆኑንም ዶክተሩ አልሸሸጉም። የሆነ ሆኖ ግን ሆስፒታላቸው ለተማሪዎቹ የሚገባውን እርዳታ ማድረጓን እንደምትገፋበት ገልፀዋል። የረሀብ አድማውላይ ተሳታፊ የነበረች ና አሁን በኮንቲክ ሆስፒታል የምትገኝ ተማሪ ትዕግስት ለቢ.ቢ.ሲ በሰጠችው ቃል »ምንም እንኳን የታመምን ቢሆንም በረሀብ አድማው እንደምንገፋበት እተማመናለሁ»ስትል ገልጻለች። የኬንያ ባለስልጣናትና ዩ.ኤን.ኤች.ሲ.አር ለተማሪዎች ጥያቄ ምላሽ ይሰጣሉ ተብለው በጉጉት እየተጠበቁ ነው ዘገባው ስለዚሁ ጉዳይ ለኬንያ የዩ.ኤን.ኤች.ሲ.አር ተወካይ ጋር ባደረገው ቃለመጥይቅ ላይ ዩ.ኤን.ኤች.ሲ.አር ያለው አስተያየት ምን እንደሆነ ላቀረበው ጥያቄ ባገኘው ምላሽ »በመሰረቱ ዩ.ኤን.ኤች.ሲ.አር ለስደተኞቹ ተማሪዎች ጊዜያዊ ጥበቃና እርዳታ ሰጥቷቸዋል።አሁን የረሀብ አድማ ከሚያደርጉት በቁጥር የሚበልጡ ተማሪውች ስሜናዊ ምስራቅ የሀገሪቱ ክፍል ወደ ሚተኝ ክምፕ ተወስደው በዩ.ኤን.ኤች.ሲ.አር ተገቢ የሆነ እርዳታ ይደረግላቸዋል ብለው የመለሱ ሲሆን የኬኒያ መንግስት ምን እያለ ነው ለተባለው ደግሞ በተሰጠው ምላሽ »ኬንያ በአሁኑ ሰአት ከዘጠኝ ሀገራት ለመጡ ስደተኞች መጠለያ ሆናለች። እደገና በ1951እ.ኤ.አ የስደተኞች ስምምነት የፈረመች ሀገር ናት። በዚሁ መሰረት ዕስከአሁን ተገቢውን በሙሉ ስታደርግ ቆይታለች።ኬኒያ ውስጥ በጣም ብዙ ስደተኞች ስላሉ /የስደተኞችን ቁጥር ለመወሰን/ መብቱ አላቸው። ስለሆነም ዕነሱ የሚሉት ዩ.ኤን.ኤች.ሲ.አር እውቅና የሰጣቸው ስደተኞች ወደ ዩ.ኤን.ኤች.ሲ.አር የስደተኞች መጠለያ መግባት አለባቸው ነው የሚሉት።</p>


<p class="align-center"><a href="/Gazettas/Ethiop/info/Ethiop.sera.html">ከኢትኦጵ ሰኔ 27 ቀን 1993</a></p>

</body>
</html>
