<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የክንፈ ገዳይ ከሆስፒታል ወጡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">የክንፈ ገዳይ ከሆስፒታል ወጡ</h1>


<p>ባለፈው ግንቦር ወር መጀመሪያ ላይ የደህንነት መስሪያ ቤት ባለስልጣን የሆኑትን አቶ ክንፈ ገ/መድህንን የገደሉት ሻለቃ ፀሃዬ ከተኙበት ፖሊስ ሆስፒታል መውጣታቸውን አንድ ቅርበት ያለው ምንጭ ገለፀ። ሻለቃ ፀሀዬ ይህን የግድያ ተግባር ከፈፀሙበት ዕለት ጀምሮ በፖሊስ ሆስፒታል ተኝተው ነበር። ይሁንና ስለግድያው ሁኔታ ለማጣራት ኋላፊነት ለወሰደው የምርመራ ቡድን ጭምር መረጃ አልሰጥም በማለት አስቸግረው የነበረ ሲሆን በሕክምና የሚረዷቸው ዶክተር ለመርማሪው ቡድን ጤንነታቸው በጎ መሆኑን በመግለጻቸው ሊወጡ መቻላቸውን ምንጩ ጨምሮ ገልጿል።</p>

<p>ሻለቃ ጸሀዬ አሁን የት እንዳሉ በውል የሚታወቅ ነገር ባይኖርም ምናልባት ግን ለወራት መረጃ ለመስጠት ተቆጥበው በመሰንበታቸው መረጃ እንዲሰጡ ለማድረግ የታሰበ ነገር ሳይኖር እንደማይቀር ጉዳዩን ይፋ ያወጣው ምንጭ ይጠቁማል።</p>

<p>በሌላ በኩል ደግሞ ከህወሓት የፖርቲ ቢሮ አባልነት የተገለሉት አቶ ገብሩ አስራት ወርሃዊ ደመወዝ ለመውሰድ አልፈልግም ብለዋል ሲል አንድ ቅርበት ያለው ምንጭ ገልጿል።ይህው ምንጭ እንዳለው ከሆነ አቶ ገብሩ አስራት ከመንግስት ከተሰጣቸው ቤት እንዲወጡ ከመንግስት የተለገሳቸው መኪና ከተቀሙ በኋላ ከመንግስት የወርሃዊ ደመወዝ እንዲሰጣቸው መታዘዙን እደማያምኑበት እና አይገባኝም በማለት እንዳወገዙት ጠቅሶ በተደጋጋሚም እውነት ስትወጣ የላቤን አገኘዋለሁ በማስት በየአጋጣሚው እየገለፁ መሆኑን ጠቅሷል። በአሁኑ ወቅት ከህወሓት ከተወገዱት ባለስልጣናት ላይ ከመለስ የተዘዋዋሪ በቀል እየደረሰባቸው ሲሆን ይህ ነገር እንደተፈለገው ውጤት ባለማምጣቱ የመንግስትን አካል ጉዳዩ ሰላም እንደነሳ ምንጩ ጠቅሶ ከተወገዱት የህወሓት ባለስልጣናት መካከል አቶ ሀሰን ሽፋና አቶ አባይ ፀሀዬየሁለትና የሦስት ወር ደሞዛቸው ከተጨማሪ አበል ጋር እንደተሰጣቸው እዲሁም አቶ ሀሰን ሽፋ ለሕክምና ከግላቸው ያወጡት ብር እንደተመለሰላቸው ምንጩ ገልጿል፡</p>

<p>መሆኑን ዘገባው ጨምሮ ገልጿል።</p>


<p class="align-center"><a href="/Gazettas/Tekusat/info/Tekusat.sera.html">ከትኩሳት ሰኔ 27 ቀን 1993</a></p>

</body>
</html>
