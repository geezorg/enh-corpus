<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኮለኔል መንግስቱ ኃይለማሪያም የመልካም ምኞት መግለጫ ለኢትዮጵያ ሕዝብ አስተላለፉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኮለኔል መንግስቱ ኃይለማሪያም የመልካም ምኞት መግለጫ ለኢትዮጵያ ሕዝብ አስተላለፉ</h2>


<p>ግንቦት 13 ቀን 1983 በኢትዮጵያ አየር መንገድ አውሮፕላን ኢትዮጵያን ተሰናብተው ሀራሬ የከተሙት ኮሎኔል መንግሥቱ ኃይለ ማሪያም ለኢትዮጵያ ህዝብ የመልካም ምኞት መግለጫ አስተላለፉ።</p>

<p>ለመጀመሪያ ጊዜ አውሮፓ ካሉ ተቃዋሚ ኃይሎች ጋር ቅንጅት ፈጥረው በአገራቸው ጉዳይ ላይ መምከር የጀመርት የቀድሞው ፕረዝዳንት መግንሥቱ ኃይለማሪያም ለመላው የኢትዮጵያ ሕዝብ ያስተላለፉት መልዕክት እንደሚያስረዳው አሁን በኢትዮጵያ ላይ የተለኮሰው ጦርነት ትላንት በአንድ አላማ ተጣምረው ጣምራ ጦርነት በመክፈት ፍቅራቸውን ደግመው ደጋግመው በተገኘው አጋጣሚ ሁሉ ይገላለፁ የነበሩት ሻዕቢያና ወያኔ በጥቅም ሳቢያ የፈጠሩት መሆኑን ገልፀው ይህንን ጦርነት እኔም የምጠብቀው ነበር ምክንያቱም ሻዕቢያና ወያኔ ተስማምተው ሊኖሩ እንደማይችሉ ከመሰረቱ አውቃለሁና ሲሉ በኩራት ተናግረዋል።</p>

<p>ሻዕቢያና ወያኔ ተስማምተው ሊኖሩ የማይችሉበት ምክንያት አንዱ ሌላውን ለማጥፋት ካላቸው የስልጣን ጥመኝነት ምኞት ሲሆን የዚህ መሰረቱ የተነሱት የጎሳ ፖለቲካ ነው በማለት በተለይ የኢሳያስ አፈወርቂ አምባገነናዊ ጎጠኝነትን አንኳሰው ተናግረዋል።</p>

<p>ሐሙስ ጳጉሜ 5 ቀን ከሚኖሩበት ከዝምባቡዌ ዋና ከተማ ሀራሬ ሆነው በስልክ ወደ አውሮፓ ባስተላለፉት መልዕክት በአዲሱ ዓመት አገራቸው ኢትዮጵያ የነፃነት ፀሐይ እንደሚወጣላት እንደማይጠራጠሩ አስታውቀው ባላቸው አቅም ሀገራቸውን ነፃ ለማውጣት እንደሚታገሉ ለፓርቲ አባሎቻቸው ቃል ገብተዋል።</p>

<p>ኮሎኔል መንግሥቱ ኃይለማሪያም ግንቦት 13 ቀን 1983 ከአገር ሲወጡ የብላቴን ወታደራዊ ካምፕ ለመጎብኘትና ዘማች የአዲስ አበባ ዩኒቨርስቲ ተማሪዎችን ለማነጋገር እንደነበር የሚታወቅ ሲሆን ከአገር ሲወጡ የቅርብ ዘመዳቸው ካሳ ከበደ አብረዋቸው እንደነበሩ በወቅቱም ኬንያ አየር መንገድ ካረፉ ከጥቂት ሰዓታት በኋላ ወደ ክፉ ቀን ወዳጃቸው የዚምባቡዌ ፕሬዝዳንት ሮበርት ሙጋቤ አገር መግባታቸው ይታወቃል።</p>


<p class="align-center"><a href="/Gazettas/Tekusat/info/Tekusat.sera.html">ከትኩሳት መስከረም 6 ቀን 1991</a></p>

</body>
</html>	
