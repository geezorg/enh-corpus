<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ቢል ክሊንተን ለመለስ ዜናዊና ለኢሳያስ አፈወርቂ መልዕክት አስተላለፉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ቢል ክሊንተን ለመለስ ዜናዊና ለኢሳያስ አፈወርቂ መልዕክት አስተላለፉ</h2>


<p>አሜሪካ በአሁን ወቅት በኢትዮጵያ በኤርትራ መሐከል የተፈጠረውን ግጭት ገለልተኛ በሆነ መልኩ እየተመለከችው ባለችበት ሰዓት ከወደዋሽንግተን ኋይት ሐውስ የደረሰን ዜና እንደሚያስረዳው ከሆነ ፕሬዝዳንት ቢል ክሊንተን አሜሪካን በአሁን ወቅት ያላትን አቋም ይፋ በማድረግ ለኢትዮጵያ መንግስት ጠቅላይ ሚኒስትር መለስ ዜናዊና ለኤርትራው ፕሬዝዳንት ኢሳያስ አፈወርቂ በላኩት መልዕክት ላይ አሜሪካ ለኢትዮጵያም ሆነ ለኤርትራ ያላት ወዳጅነት እኩል መሆኑን ለሁለቱም አገሮች አድሎ የማይታይበት አብሮ የመስራት የመተባበር ስሜት እንጂ ያለን አንደኛውን ከአንደኛው የምንለይ አይደለንም ካለ በኋላ ጦርነት የአለምን ህዝብ ለውድቀት እንደሚዳርግና ከጦርነት እድገት አለመገኘቱን ጠቁመው ሁለቱ አገሮች ሀገራቸውንና ሕዝባቸውን ከሚጐዳ ጦርነት እራሳቸውን አርቀው ከእንቢ ባይነት ይልቅ የጋራ ወደሆነ መቀራረብ እንዲረባረቡ ጠቁመዋል።</p>

<p>ጦርነት ይቅር ሰላም ምረጡ ማለታቸውን ኤርትራ በኢትዮጵያ ላይ በማን አለብኝነት ሰራዊቷን አስታጥቃ በቦታው በሚኖሩ ሲቪል ዜጐች ላይ አሰቃቂ እርምጃ ወስዶ እያለ የኤርትራን አቋም አለማውገዛቸው አሳፋሪ መሆኑን አስተያየታቸውን የሰጡት ታዛቢዎች ገልፀው ሁሉም አገሮች ለራሳቸው ብሔራዊ ጥቅም በሚመቻቸው መልኩ የምርጫቸውን ይዘው ይነሳሉ እንጂ ለሌላ ሀገር የሉዓላዊነት መደፈር አይጨነቁም ሲሉ የክሊንተንን ግልጽ ያልሆነ አቋም አውግዘውታል።</p>


<p class="align-center"><a href="/Gazettas/Tekusat/info/Tekusat.sera.html">ከትኩሳት ጥር 19 ቀን 1991</a></p>

</body>
</html>	
