<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሶማሊያውያን ከኢትዮጵያ እየተባረሩ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ሶማሊያውያን ከኢትዮጵያ እየተባረሩ ነው</h1>


<p>በአሁኑ ወቅት መንግስት አልባ በመሆን ለዓመታት ሰላም አጥታና ሕዝቦቿ ለስደትና ለጦርነት የተዳረጉባት ሶማሊያ ከኢትዮጵያ ወቅታዊ ፓለቲካዊ ሁኔታዎች ጋር ሊከተሉ ያልቻሉ ችግሮች በመምጣታቸው ኢትዮጵያ ውስጥ ባሉና በሚኖሩ ሶማሊያውያን ላይ የመባረር እርምጃ እየተወሰደባቸው ስለመሆኑ የደረሰን ዜና ይጠቁማል።</p>

<p>ሰሜንና ደቡብ ሶማሊያ በመባል የተከፈለችው ሶማሊያ በአገሪቱ አንጻራዊ ሰላም የማይታይባት ሲሆን የጄኔራል ፋራ አይዲድ ልጅ የሆነው ሁሴን አይዲድ አገሪቷን አሀዳዊ ለማድረግ የነፍጥ ትግል የጀመረ መሆኑ ተደጋግሞ የተወሳ ሲሆን አሁን ሰሞኑን የሁሴን አይዲድ ፖለቲካ ደጋፊዎች ናቸው የተባሉ ሱማሊያዊንን የኢትዮጵያ መንግስ እየያዘ ከአገር እንዲወጡ እያደረገ መሆኑን ለማወቅ ተችሏል።</p>

<p>ሱማሊያውያን ከአገር በመባረር ላይ ስለመሆናቸው በዚህ ሳምንት መጀመሪያ ላይ ከቢቢሲ ሬድዮ የተደመጠ ሲሆን ከሁሴን አይዲድ ፖለቲካ ጋር ግንኙነት አላቸው ተብለው የተጠረጠሩ ሱማሌዎች ለአገር ደህንንነት አስጊ ናቸው በሚል በጅጅጋ በኩል ወደ ሀገራቸው እንዲባረሩ ተደርገዋል።</p>

<p>ለአገር ደህንነት አስጊ ናቸው የተባሉ ሶማሊያውያን በተለይ ከአዲስ አበባ በብዛት ከሚኖሩበት ንፋስ ስልክ ቦሌና ሳሪስ አካባቢ ያሉት የተባረሩ ሲሆን በአንዳንድ ማሕበራዊ አገልግሎቶች ተጠቃሚ እንዳይሆኑ ተደርጓል።</p>

<p>ስለሶማሊያውያን ከአገር የመባረር ሁኔታ ለአንዳንድ ሶማሊውያን ግልጽ ያልሆነ መሆኑን የጋዜጣው ሪፖርተር ለዝግጅት ክፍላችን ያነጋገራችውን ሶማሌያዊያንን እማኝ በማድረግ ገልጧል።</p>

<p>ይህ በእንዲህ እንዳለ የኢትዮጵያ መንግስት ሶማሊያውያንን በተመለከተ እስካሁን ድረስ የሰጠው ይፋ የሆነ መግለጫ የለም።</p>


<p class="align-center"><a href="/Gazettas/Tekusat/info/Tekusat.sera.html">ከትኩሳት ጥር 13 ቀን 1991</a></p>

</body>
</html>	

