<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ጦርነቱ አሁንም እንደቀጠለ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ጦርነቱ አሁንም እንደቀጠለ ነው</h1>


<p>ሻዕቢያ ትላንት ማንጊያው ላይ በወሰደው የማጥቃት እርምጃ በኢትዮጵያ የመከላከያ ኃይል ተመቶ የተመለሰ መሆኑን የመንግሥት ቃል አቀባይ ጽ/ቤት ትናንት ማምሻውን አስታወቀ።</p>

<p>የኢትዮጵያ መንግስት ቃል አቀባይ ጽ/ቤት እንደገለፀው በትናንትናውና ከትናንት በስቲያ በተደረገው ጦርነት 1770 በላይ የጠላት ጦር ሙት፣ ቁስለኛና ምርኮኛ መሆኑን ገልጿል።</p>

<p>በኢትዮጵያ በኩል ጦርነቱን ለጋዜጠኞች ማሳየት እንደተፈቀደ ሁሉ በኤርትራ በኩል አሌክስ ላስት መረብ ላይ ተገኝቶ ኢንዲዘግብ ሲደረግ ከመረብ ሰቲት ወደ ኤርትራ ድንበር ባርካ አካባቢ 12 ኪሎ ሜትር ለመኪናና ለወታደራዊ ብረት ለበስ ተሽከርካሪዎች አስቸጋሪ በሆነው ቦታላይ ከፍተኛ ጦርነት ተከናውኗል ሲል የአስመራው ዘጋቢ አምኖ በቦታው ላይ 3 የኢትዮጵያ ሬሳና 400 የኤርትራ ሬሣ ይታያል። በዚህ በመጣሁበት ቦታ ላይ በርካታ የሻዕቢያ ወታደሮች ሬሣ ተመልክቻለሁ። ጥንብ አንሣዎችም ሬሣ እየበሉ ተመልክቻለሁ። ነገሩ እጅግ ዘግናኝ ነው በእኔ ግምት ከሻዕቢያ አፈቀላጤዎች የሚሰማውና ይህ በዓይኔ ያየሁት ነገር ግራ ያጋባል ማመን ያቅታል ብሏል። በኋላም በመረብ ሰቲት ምስራቃዊ ክንፍ ኃይለኛ ተኩስ ተከፈተ በዚህ ወቅት ሁለታችን ደንግጠን ተቀመጥን ተኩሱን የከፈቱት የሻዕቢያ ወታደሮች ናቸው። በኛ በኩል ተኩስ ሲከፍቱ ዘገባውን በመዘገባችን ተቆጥተው ውጡልን ለማለት ፈልገው እንደሆነ ገባኝ እኔም በዚህ ሂደት መቆየቱ ስላልታየኝ ተመለስን ወደ አስመራ መመለስ ግድ ሆነብን ብሏል።</p>

<p>በዚህ ጦርነት ኢትዮጵያ የበላይነት እያገኘች እንደሆነ የተለያዩ ምንጮች እየገለፁ ሲሆን ኤርትራ አሁንም የሰላም ሃሳቡን የመቀበል ምንም ዓይነት ፍላጎት አላሳየችም።</p>

<p>ኢትዮጵያ በተደጋጋሚ ኤርትራ ከያዘቻቸው የኢትዮጵያ ግዛቶች ሙሉ ለሙሉ ለቃ ከወጣች የሰላም ሃሳቡን ተግባራዊ ለማድረግ መዘጋጀቷን እየገለፀች ነው።</p>


<p class="align-center"><a href="/Gazettas/Tekusat/info/Tekusat.sera.html">ከትኩሳት ሰኔ 23 ቀን 1991</a></p>

</body>
</html>	
