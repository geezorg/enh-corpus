<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የግል ፋርማሲዎች ክስ ቀረበባቸው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የግል ፋርማሲዎች ክስ ቀረበባቸው</h1>


<p>በአሁኑ ወቅት አብዛኛው የአዲስ አበባ ህዝብ በመድኃኒት እጦት በመሰቃየቱ የተነሳ ከመሞት መሰንበት በማለት ህብረተሰቡ ከአቅም በላይ መድሃኒቶችን ገዝቶ ለመጠቀም እየተገደደ ሲሆን ዝግጅት ክፍላችን በተለያዩ የህክምና ሆስፒታሎች በመድኃኒት እጦት ከሞት ጋር ግብ ግብ የገጠሙ ወገኖችን መታዘብ ችሏል።</p>

<p>ሃያ ብር የሚያወጣ መድሃኒት መቶ ብር እና ከዛ በላይ እንደሚጠየቅ ይህ ብቻ ሳይበቃው አብዛኛው የህብረተሰብ ክፍል በመንግስት የመድኃኒት ፋርማሲዎች ጠዋት ለወረፋ ተነስቶ በብርድ ለመጠበስ ለሁለተኛ የበሽታ ችግር መጋለጡን ነዋሪው ይናገራል በአሁን ወቅት መንግስት በከፈታቸው ከነማ የህዝብ መድሃኒት ቤቶች መድኃኒት መገኘት ባለመቻሉ ከግል መድኃኒት ቤቶች ለመግዛት እና ለብዝበዛ ተጋለጥን የሚሉ የአዲስ አበባ ነዋሪዎች መንግስት ለችግራችን ትኩረት ከማድረግ ይልቅ እርስ በእርስ በጉቦ ጥቀመኝ ልጥቀምህ ትስስር ምክንያት ለግል መድኃኒት ቤቶች መድኃኒቶች ይቀርባሉ በማለት ይወነጅላሉ።</p>

<p>የአዲስ አበባ ጤና ቢሮ ለህዝብ እሮሮ ከደሙ ንፁህ ነኝ ችግሩ በሀገሪቱ ውስጥ የመድኃኒት እጥረት ኖሮ አይደለም። የግል መድኃኒት ቤቶች ህብረተሰቡን ሆን ብለን መድኃኒት እያለ በመደበቅ ከዋጋ በላይ እንዲገዛ ያደርጉታል ሲል ተጠያቂዎቹ የግል ባለፋርማሲ ቤቶች እንደሆኑ ያሰምርበታል።</p>

<p>የግል መድኃኒት ቤቶች የጤና ቢሮውን አባባል አይቀበሉትም በነፃ ገበያው ውስጥ የጠፉትን መድኃኒቶች በኪሳራ ሀገር ውስጥ እንደሚያስገቡ የትኛውንም ጥቅም እንደማያገኙ እንደውም አሻጥር ያለው በመንግስት መድኃኒት መሸጫ ሱቆች ውስጥ መሆኑንና ችግር ፈጣሪው ጤና ጥበቃ እንደሆነ የጤና ቢሮውን አባባል ያስተባብላሉ።</p>


<p class="align-center"><a href="/Gazettas/Tekusat/info/Tekusat.sera.html">ከትኩሳት ኅዳር 30 ቀን 1991</a></p>

</body>
</html>
