<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ወያኔ ኢህአዴግ ተቃዋሚዎችን እየጠራ የእኛን መብት ረግጧል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ወያኔ ኢህአዴግ ተቃዋሚዎችን እየጠራ የእኛን መብት ረግጧል</h2>

<p class="align-center">መአሕድ</p>


<p>በአሁኑ ወቅት መንግስት በመላው አማራ ሕዝብ ድርጅት መአሕድ ላይ እየወሰደ ያለው ህልውናን የመፈታተን ችግር ከአንዳንድ የነጻው ፕሬስ ጋዜጦችም እየተሰነዘረበት ነው ያሉት የመአሕድ ተቅዳሚ ምክትል ፕሬዝዳንት የሆኑት ቀኝ አዝማች ነቅዓጥበብ በቀለ እንደገለፁት በአሁኑ ወቅት መንግስት ለተቃዋሚዎች ጥሪ እያደረገ በአንድ ወገን የኛን ህልውና አደጋ ላይ ለመጣል የሚወስዳቸው እልህ አስጨራሽ እርምጃዎች አልተቆረጡም ቢሮዎችን ዘግቷል። አባላቶቻችን ተገድሏል ታስረዋል። በተለይ የፓርቲው ፕሬዝዳንት አስራት ወልደየስ የተፈረደባቸው ጊዜ ጨርሰው በአሁኑ ወቅት ከእስር ያልተለቀቁት የወያኔ ኢሕአዴግ መንግስት ይቅርታ ካልጠየቁ አይለቀቁም በሚለው አቋማቸው እንደሆነ አስረድተው መአሕድ በነፃው ፕሬስ ጋዜጠኞች ላይ የሚፈፀመው እስራትና ከሀገር መሰደዱን በተገኘው አጋጣሚ ሁሉ ሲያወግዝ ነበር። የሚሉት ምክትል ፕሬዝዳንቱ ከነፃው ፕሬስ ጋዜጦች የሚወረወሩት በመአሕድ ዙሪያ ከይሆናል ተነስተው መሆን እንደማይገባው አስታውቀው ቢሮዎችን በየትኛውም መንገድ ቢሆን መረጃ ለመስጠት ክፍት ነው ጠይቁን ሲሉ ተናግረዋል።</p>

<p>ጥሪ ተደርጐላቸው በውይይቱ ላይ ከተገኙት የነፃው ፕሬስ አባላቶች መሀከል የተነሱ ጥያቄዎች መሀከል ድርጅቱ ለተለያዩ ጋዜጦች የሚሰጠው ግምት የድርጅት አባላቶች ናቸው ብለው ያምናሉ። በአሰራራችሁ እራሳችሁን ግልጽ የማድረግ ችግር አለባችሁ የሚል ትችት ቀርቦባቸዋል።</p>

<p>ድርጅቱ በፓሪሱ ጉባዔ አለመሳተፉ የራሱ የሆነ አቋም ስላለው እንጂ መሳተፍ ይችል ነበር። ከእሩቅ ሆኖ መታገል ትርጉም አይኖረውም የሚሉት ቀኝአዝማች ነቅዓጥበብ እንደተናገሩት የቤት ኪራይ የመብራት አገልግሎት ለተቃዋሚዎች መንግስት የሚከፍል ቢሆንም ለኛ ካለው ጥላቻ የተነሳ ብዙ ተፅዕኖ እያደረገብን ነው በማለት በምሬት መንግስት ወቅሰዋል።</p>


<p class="align-center"><a href="/Gazettas/Tekusat/info/Tekusat.sera.html">ከትኩሳት ኅዳር 2 ቀን 1991</a></p>

</body>
</html>	
