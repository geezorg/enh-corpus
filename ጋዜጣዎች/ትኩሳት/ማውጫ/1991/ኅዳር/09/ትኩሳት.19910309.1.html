<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኦነግ ኬንያ ድንበር ላይ ለደረሰው እልቂት ተጠያቂ አይደለሁም አለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኦነግ ኬንያ ድንበር ላይ ለደረሰው እልቂት ተጠያቂ አይደለሁም አለ</h2>


<p>የኦሮሞ ነፃነት ግምባር /ኦነግ/ ባለፈው ሰሞን በኬንያ ድንበር በዋጅራ ከተማ ለደረሰው የጅምላ ድብደባ እጁ የሌለበትና ከደሙ ንጹህ ነኝ በማለት የኬንያን መንግስት የተማፀነ ሲሆ ይህንኑ ድርጊቱን የኬንያ መንግስት ሊቀበል አለመቻሉ ለማወቅ ተችሏል።</p>

<p>ይህ ሊታወቅ የቻለው የቻናል አፍሪካ ዘጋቢ ጀምስ አምፑል ኬንያን የውጭ ጉዳይ ሚኒስትር ዶ/ር ጉዳና ቢኒያ ጋር ባደረገው ቃለ ምልልስ ሲሆን ዜና ዘጋቢው ጨምሮ እንደገለፀው ኦነግ ዓላማችን የሰላማዊው ሕዝብን ሕይወት የሚያደፈርሱትን ኃይሎች ከምንጩ ማጥፋት ነው በማለት መገለጹ አክሎ ዘግቧል።</p>

<p>ኦነግ በተጠቀሰው አካባቢ ለተፈጠረው ግጭትና ግጭቱ ላስከተለው የሞት የስደትና የመፈናቀል ችግር ተጠያቂ አይደለሁም ካለ በኋላ ስለጉዳዩ ከኬንያ መንግስት ጋር መደራደር እንደሚፈልግ ገልጿል።</p>

<p>የኬንያው ፕሬዝዳንት ዳንኤል አራፕሞይ በኬንያ የሚገኙት የኢትዮጵያን ስደተኞች የጐበኙ ሲሆን ማንኛውም ስደተኛ እንደ ስደተኛ መኖር እንደሚችል ጠቁመው ኦነግ በሚያካሂደው ፀረ ሽብር ተግባር ተካፍሎ ወይም ተሳትፎ የተገኘ ኢትዮጵያዊ ስደተኛ በቀጥታ ወደ አገሩ እንደሚሸኝ ጠቁመው ስደተኞች ከተመሳሳይ ችግር ራሳቸውን እንዲያገሉ አሳስበዋል የኦነግ ፀረ ኬንያ አካሄድ ኦነግን ለመሳሰሉ ድርጅቶች ጠቀሜታ የለውም ያሉት ዳንኤል አራፕሞይ ኦነግ በማንኛውም መንገድ በኬንያ ውስጥ ተሸሽጐ ሊኖር እንደማይችል ተናግረዋል።</p>

<p>ባለፈው ሰሞን በዋጅራ ኬንያ ድንበር ላይ ኦነግ የዲጎዲያ ጐሳዎች ላይ ተኩስና ዝርፊያ በማካሄድ ሰላማዊ ኬንያዊያን ጐሳዎች ለሞትና ለስደት ዳርጐ ከመቶዎች በላይ መሞታቸውና ሌሎች ለመፈናቀል መዳረጋቸው የሚታወስ ነው።</p>

<p>በተያያዘ ዜና ኦነግ ከኬንያ መንግስት ሊያገኝ የፈለገው ወታደራዊ ካምፕ ጥያቄ ውድቅ ሊሆን እንደቻለ ቻናል አፍሪካ ጨምሮ ዘግቧል።</p>


<p class="align-center"><a href="/Gazettas/Tekusat/info/Tekusat.sera.html">ከትኩሳት ኅዳር 9 ቀን 1991</a></p>

</body>
</html>
