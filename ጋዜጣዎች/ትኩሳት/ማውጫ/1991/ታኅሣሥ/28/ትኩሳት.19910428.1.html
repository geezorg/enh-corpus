<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የጅማ ኮሌጅ ተማሪዎች አድማ መቱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የጅማ ኮሌጅ ተማሪዎች አድማ መቱ</h1>


<p>በአሁኑ ወቅት በአንዳንድ የማሕበራዊ ዘርፍ አገልግሎት ተቋማት ላይ ችግር እየተፈጠሩ መሆኑንና ይኸው ችግር ዕልባት ማግኘት ሳይችል ቀርቶ ስር እየሰደደ በመምጣቱ ተቋሞችና ተጠቃሚው ህዝብ ለችግር እየዳረገ መሆኑን የሚደርሱን ዜናዎች ይገልፃሉ።</p>

<p>ሰሞኑን ችግር ተከስቶባቸው ነበር ከሚባሉ አካባቢዎች አንዱ የጅማ መምህራን ኮሌጅ ተማሪዎች ላይ ሲሆን ይኸው አለ ተብሎ ውስጥ ውስጡን ሲወራ የነበረው ችግር እልባት ሊያገኝ ባለመቻሉ የኮሌጅ ተማሪዎች ትምህርታቸውን በማቋረጥ አድማ የመቱ መሆኑን ለማወቅ ተችሏል።</p>

<p>ተማሪዎቹን አድማ ሊያስመታ የቻለው በኮሌጅ ውስጥ በሚደረገው የአስተዳደር ጉድለት ሲሆን በኮሌጁ ያለው የምግብ አቅርቦትና የህክምና አሰጣጥ የተሟላ ባለመሆኑ፣ መፀዳጃው ንፅህና የሌለው በመሆኑ ለመገልገል እጅግ አስቸጋሪ ከመሆኑም በላይ መታጠቢያ ቤቱም የውኃ እጥረት ስላለበት ነው። በተጨማሪም ሴት ተማሪዎችን በመምህራንና በሠራተኞች በተደጋጋሚ ለመደፈር እንደሚሞከርና ቅጥር ሰራተኞች እያሉ ሴት ተማሪዎች ሽንት ቤት እንዲያጥቡ መታዘዛቸው በዋነኛነት ተጠቅሷል።</p>

<p>ከዚህም ሌላ ተማሪዎቹ ወደ ግቢ እንዳይገቡ መታወቂያቸው የሚቀማ ሲሆን ይህንን ሁኔታ በመከታተል ችግሩን ሊቀርፍ የሚችል ብቃት ያለው አስተዳደራዊ አካል ባለመኖሩ ችግሩ ሥር ሊሰድ መቻሉ ተወስቷል። ችግሩ እንዲቀረፍ ተማሪዎቹ በወከሏቸው ተማሪዎች በኩል ቢያስጠይቁም እነዚሁ ተወካይ ተማሪዎች ላይ ዛቻና ማስፈራሪያ እንደደረሰ ታውቋል።</p>


<p class="align-center"><a href="/Gazettas/Tekusat/info/Tekusat.sera.html">ከትኩሳት ታህሳስ 28 ቀን 1991</a></p>

</body>
</html>	
