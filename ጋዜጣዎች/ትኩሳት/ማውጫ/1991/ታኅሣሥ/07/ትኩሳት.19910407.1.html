<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ከአዲስ አበባ ሕዝብ ከ6ቱ አንዱ የኤድስ ቫይረስ ተሸካሚ እንደሆነ ይገመታል»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«ከአዲስ አበባ ሕዝብ ከ6ቱ አንዱ የኤድስ ቫይረስ ተሸካሚ እንደሆነ ይገመታል»</h2>


<p>በዓለም አቀፍ ደረጃ መድኃኒት ያልተገኘለትና የሰውል ልጅ ሕይወት በመቅጠፍ የሚታወቀው የኤድስ ደዌ ኢትዮጵያ ውስጥ በከፍተኛ ደረጃ እየተስፋፋ መምጣቱ ይፋ በሆነበት በአሁኑ ወቅት ከአዲስ አበባ ሕዝብ ከ6ቱ 1 የኤድስ ቫይረስ ተሸካሚ እንደሆነ ይገመታል ሲል ሕይወት ፀረ ኤድስ ክበብ ለአዲስ አበባ ወጣቶች ማስጠንቀቂያ ሰጠ።</p>

<p>ቅዳሜ ታህሳስ 3/1991 በዳግማዊ ምኒልክ አዳራሽ በተጠራው አዲስ አበባ አቀፍ ዝግጅት ላይ የማህበሩ ፕሬዝዳንት የሆነው ወጣት ጌቱ ለማ ካሣ መላው ሕዝባችን በአሁኑ ሰዓት ራሱን የሚጠብቅበትና ተተኪ የሌላትን ሕይወት ከቀሳፊው ኤድስ የሚታደግበት ወቅት አሁን መሆኑን ጠቅሶ በአሁኑ ወቅት ከ2. ሚሊዮን በላይ ኢትዮጵያውያን የኤድስ ቫይረስ ተሸካሚ መሆናቸውን ከዚህም ውስጥ አብዛኛው አምራች ኃይሉና ወጣቱ ክፍል እንደሆነ ተናግሯል።</p>

<p>ወጣቶችና ኤድስ 91 በሚል ወቅታዊ ዝግጅት በተከናወነው በዚሁ ሥነ ሥርዓት ላይ አቶ ኃይሉ የሚባሉ የኤድስ ቫይረስ ተጠቂና በሽተኛ በቅርቡ በሕይወት ፀረ ኤድስ ማህበር ሥር እንክብካቤ ሲደረግላቸው ቢቆይም በበሽታው መሞታቸውን በማስታወስ ለእኚሁ ሰውና ለሌሎች በኤድስ ቫይረስ ሕይወታቸው የተቀጠፈ ሁሉ የአንድ ደቂቃ ፀሎት ተደርጓል።</p>

<p>በዚሁ ዝግጅት ላይ ከአራት ሺ ያላነሰ የአዲስ አበባ ወጣት የተገኙ ሲሆን በማህበሩ ም/ፕሬዝዳንትና አርቲስት ዳግማዊ ሰላምስ ግጥሞችና ቀስቃሽ ድራማዎች ቀርበዋል።</p>

<p>በሕይወት ፀረ ኤድስ ማህበር 4ኛ ዓመት በዓል ላይ የተገኙት የፓስተር ተወካይ ወ/ሮ አስቴር ለስብሰባ ተካፋዮች ባደረጉት ገለጻ በአሁኑ ወቅት ለምርመራ ከሚቀርቡት ስድስት ነፍሰ ጡር ሴቶች መሀል አንዷ የኤች አይ ቪ ቫይረስ ተሸካሚ ነች ካሉ በኋላ በተለይ አፍላው ወጣት ከዚህ በሽታ ራሱን መታደግ እንዲችል አንድ ለአንድ መወሰን እንዳለበት ተማፅነዋል።</p>

<p>ይህ በእንዲህ እንዳለ በአሁኑ ወቅት በተለይ በወጣቱ ትውልድ ላይ ያነጣጠረው ኤድስ በተለይ ተማሪውን እየበከለው መሆኑን ዘግይቶ የደረሰን ዜና ያስረዳል የትኩሳት ጋዜጣ ለህትመት ሊገባ ጥቂት ደቂቃዎች ሲቀሩት ከጥቁር አንበሳ ት/ቤት አስደንጋጭ ዜና ደርሶናል። ዜናው እንደሚለው በተማሪዎች ላይ በተደረገው የደም መለገስ ምርመራ ከአንድ መቶ ተማሪዎች ውስጥ አርባ ስምንቱ የኤድስ ቫይረስ ተሸካሚ ነው።</p>


<p class="align-center"><a href="/Gazettas/Tekusat/info/Tekusat.sera.html">ከትኩሳት ታህሣስ 7 ቀን 1991</a></p>

</body>
</html>	
