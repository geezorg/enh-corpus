<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ጃንሜዳ አካባቢ የእሳት ቃጠሎ ጉዳት አደረሰ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ጃንሜዳ አካባቢ የእሳት ቃጠሎ ጉዳት አደረሰ</h1>


<p>በአዲስ አበባ ከተማ በወረዳ 11 ቀበሌ 17 ክልል ልዩ ስሙ ጃንሜዳ እየተባለው በሚጤራው ስፍራ በተነሳው የእሳት ቃጠሎ ከሰማንያ ቤት በላይ መቃጠሉንና እስከ 110 የሚደርሱ አባወራዎች ለችግር መዳረጋቸውን በቦታው የተገኘው የጋዜጣው ሪፖርተር ዘግቧል።</p>

<p>እንደዘገባው ከሆነ የአንድ መቶ አስር አባወራዎች የቤተሰብ ብዛት ከአራት መቶ በላይ ቤተሰቦችን ማቀፉ ግምቱን አስፍሮ ተጠቃሽ የቀበሌ 17 ነዋሪዎች ቀጣይ ሕይወታቸው አደጋ ላይ መሆኑን አስረድቷል።</p>

<p>እሳቱ የተነሳበት ምክንያት እስካሁን ይፋ ያልሆነ ሲሆን ከቀኑ ሰባት ሰዓት ከአንድ ግለሰብ ቤት በተነሳ የእሳት ቃጠሎ ከሰማንያ በላይ ቤቶችን እንዳልነበረ ከማድረጉም በላይ ዋጋው በውል ያልታወቀ ንብረትና ገንዘብ ከጥቅምት ውጭ አድርጓል። ጥቂት የቤተሰብ አባላት የቤት ውስጥ ንብረታቸውን ሲያሸሹ አይቼ ነበር ያለው የጋዜጣው ሪፖርተር የአብዛኛው ነዋሪ ንብረት ግን መውደሙን አረጋግጧል።</p>

<p>እሳቱ የተነሳው ሰባት ሰዓት ገደማ ሲሆን ይህንኑ ቃጠሎ ለማጥፋት የአዲስ አበባ እሳት አደጋ ፖሊስ በስፍራው ሊገኝ ቢችልም እሳቱ በከፍተኛ ሁኔታ እየጋመ በመሄዱ ሳቢያ ችግሩ በቁጥጥር ስር ሊውል እንዳልቻለ አመልክቷል። ይሁንና የአዲስ አበባ እሳት አደጋ ማጥፊያ ተጨማሪ የእሳት ማጥፊያ መኪኖችን በማሰማራት ባደረገው ያላሰለሰ ጥረት እሳቱ ከአራት ሰዓታት ያላነሰ መረባረብ በኋላ በቁጥጥር ስር ሊውል ችሏል። እሳቱ በተነሳበት ወቅት አብዛኞቹ ነዋሪዎች በስራና በተለያዩ ምክንያቶች ሳቢያ በቦታው ያለመኖራቸው ለችግሩ መባባስ ዓይነተኛ ድርሻ ያደረገ መሆኑን ሪፖርተራችን አስታውሷል።</p>

<p>እሳቱ በአቅራቢያው ባለው የውሃ ጋን ከተጠራቀመ ውሃ እየተቀዳ ቶሎ በቁጥጥር ስር ባይውል ኖሮ ወደሌሎች አካባቢዎች ሊሸጋገር እንደሚችል ተገምቷል። እሳቱን በማጥፋትና የአካባቢውን ፀጥታ በማስከበር በኩል የመከላከያና የክልል 14 ፖሊስ ኮሚሽን ሰራተኞች አስፈላጊውን እገዛ ሲያደርጉ እንደነበር ከዘገባው ለመረዳት ተችሏል።</p>


<p class="align-center"><a href="/Gazettas/Tekusat/info/Tekusat.sera.html">ከትኩሳት የካቲት 1 ቀን 1992</a></p>

</body>
</html>	
