<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ለረሀቡ የሚደረገው እርዳታ እየቀዘቀዘ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ለረሀቡ የሚደረገው እርዳታ እየቀዘቀዘ ነው</h1>


<p>በምስራቅ አፍሪካ ቀንድ በተከሰተው የረሀብ አደጋ የዓለም ማህበረሰብ ትኩረቱን ወደኢትዮጵያ አዙሮ እንደነበር የሚታወስ ሲሆን በዚህም ደግሞ እንደ አሶሽየትድ ፕሬስ ዘገባ ከሆነ 10 ሚሊዮን ህዝብ በላይ ህዝቦች ተጠቂ መክሆናቸውን ነውየዘገበው። ኤፒ ዘገባውን በመቀጠልም በኢትዮጵያ በልዩ ስሙ ጐዴ ተብሎ በሚጠራው አካባቢ በደረሰው አደጋ ዓለም አቀፍ ማህበረሰብ የተደረገው ሰፊ የእርዳታ ርብርብ የተነሳ የተፈለገውን የምግብ መጠን መገኘቱን የአካባቢው የዓለም የምግብ ተወካይ በማነጋገር መረጃ ማግኘቱን ዘገባው የገለፀ ሲሆን በመቀጠልም በተለይ በአካባቢው ያለው ሕዝብ ለሁለት ወር ያህል ለምግብ አቅርቦቱ የረጂዎችን እጅ እንደማይፈልግና ከጅቡቲ ወደብ በቀን ከሁለት ሺህ አምስት መቶ ሜትሪክ ቶን በላይ በመጓጓዝ ላይ ያለው የእህል መጠንም በአካባቢው በረሃብተኛ ስም ለተጠቁ ግለሰቦች ካሉበት አካባቢ ሳይለቁ ለሁለት ወር ሊያኖራቸው እንደሚችልም ዘገባው ገልጿል።</p>

<p>ቪኦኤ የተባለው የዜና አውታር ደግሞ በኢትዮጵያ ምስራቅ የነበረው የረሃብ አደጋ ወደደቡብ ምዕራብ በመዞር ላይ መሆኑን ነው የገለፀው። የኦሮሚያ አደጋ መከላከልና ዝግጁነት ኮሚሽን ሰሞኑን እንዳስታወቁት በክልሉ በሚገኙ አስር ዞኖችና አራት ወረዳዎች በዝናብ እጥረት ምክንያት በተከሰተው ድርቅ ከአንድ ሚሊዮን ስድስት መቶ ሺህ በላይ የነበረው የተረጂዎች ቁጥር ሲጠበቅ የነበረው የበልግ ዝናብ ባለመዝነቡ ከሚያዝያ ወር ወዲህ የእርዳታ ፈላጊ ቁጥር መጨመሩን ገልፀዋል።</p>

<p>ሮይተር ደግሞ ባቀረበው ዘገባ በኢትዮጵያ በተከሰተው ረሀብ የመጋቢትና ሚያዝያ ወር በጣም ሰፊ ርብርብ የተደረገበት ወርና የዓለም ሚዲያዎች ሰፊ ዘገባ የነበረ ቢሆንም አሁን ግን ወደዚያው የሚደረገው ርብርብ መቀነሱን ነው የገለፀው። ሮይተር በመቀጠልም ኢትዮጵያ ከኤርትራ ጋር በምታደርገው ውጊያ ኤርትራ ላይ ያሉት ግለሰቦች በመሰደዳቸውና ለኤርትራ ጐረቤት አገራት የሆኑትም የመንና ሱዳንን በማጨናነቅ ላይ በመሆናቸው የተመድ የዕርዳታ ድርጅት ወደዚያ አካባቢ ሰፊ የእርዳታ እርብርብ መዘርጋት የሁለቱ በረሀብ የተጠቁ አገራት ወደተደራቢ ችግር እንዳይሸጋገሩ ለመርዳት በማሰቡ ነው ብሏል።</p>


<p class="align-center"><a href="/Gazettas/Tekusat/info/Tekusat.sera.html">ከትኩሳት ግንቦት 23 ቀን 1992</a></p>

</body>
</html>	
