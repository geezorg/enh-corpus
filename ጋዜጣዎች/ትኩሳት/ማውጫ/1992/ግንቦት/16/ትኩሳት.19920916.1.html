<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሱዳን የጦር አውሮፕላኖች እያንዣበቡ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የሱዳን የጦር አውሮፕላኖች እያንዣበቡ ነው</h1>


<p>የኢትዮ ሱዳን ግንኙነት ከመቼውም በበለጠ የተለወጠ ሲሆን የሱዳንም መንግስትም ከሌላዋ ጐረቤት ሀገሩ የኤርትራ ባለሥልጣናት የበለጠ ለኢትዮጵያውያኖቹ ባለሥልጣናት ቅድሚያ በመስጠት ላይ እንደሚገኝ እየተነገረ ባለበት ሰዓት የሱዳን ባለሥልጣናት እንደገና ባገረሸው የኢትዮ ኤርትራ ጦርነት ሰበብ መረበሻቸውና የሱዳን መንግሥት የጦር አውሮፕላኖች በኤርትራ ድንበር ላይ እያንዣበቡ መሆናቸውን ዘገባዎች ገለፁ።</p>

<p>የሱዳን መንግሥት ባቀረበው ሪፖርት በቀን ውስጥ ከ200 ያላነሱ የኤርትራ ወታደሮች በከሰላ ግዛት አቅርጠው ሱዳን እየገቡ ሲሆን የሱዳን መንግሥት በዚህ የተነሳ ለተመድ የእርዳታ ጥያቄ ቢያቀርብም የተሰጣቸው ምላሽ ትኩረት ይሰጠዋል ተባሉ እንጂ አፋጣኝ ምላሽ አልነበረም።</p>

<p>ኤኤፍፒ የተባለው የዜና አውታር ደግም ባቀረበው ዘገባ የሱዳን መንግሥት የጦር አውሮፕላኖች በሱዳንና በኤርትራ ድንበር ሲያንዣብቡ መዋላቸው ገልጿል። እንደዘገባው በሱዳን መንግሥት ወታደራዊ ባለሥልጣናት ጉዳዩን በአፅንዖት እየተከታተሉት መሆኑንም አክሏል።</p>

<p>በመቀጠልም በሁለቱ ሃገራት አዋሳኝ ድንበሮች አካባቢ ሰፊ ማንዣበብ ከማድረጋቸው ጐን ለጐን የኬሚካል ጢስ የሚያዘንቡ ቦንብ የጫኑ አውሮፕላኖች በአካባቢ በዝቅታ መብረራቸውም ተገልጿል።</p>

<p>በተያያዘም ዜና የዜና ምንጩ «ኡምሃጅር» የምትባለው በ350 ስኩየር ማይል የተከበበች አካባቢ የኢትዮጵያ ወታደሮች መስፈራቸውን መመልከቱን ጨምሮ ገልጿል።</p>

<p>በተያያዘ ዜና የውህደት በዓሏን ያከበረችው የመን በዓል ላይ የተገኙት የሱዳኑ ፕሬዝዳንት ጄ/ል ዑመር ሀሰን አልበሽር ከየመኑ ፕ/ት ዓሊ አብደላ ሣላህ ጋር በኢትዮ ኤርትራ ግጭት ዙሪያ ውይይት ማድረጋቸው የተገለፀ ሲሆን በውይይታቸው የእነዚህ ሁለቱ አገራት ግጭት በአአድ የሰላም ሃሳብ ቢፈታ ደስታቸው መሆኑን ገልፀዋል።</p>


<p class="align-center"><a href="/Gazettas/Tekusat/info/Tekusat.sera.html">ከትኩሳት ግንቦት 16 ቀን 1992</a></p>

</body>
</html>	
