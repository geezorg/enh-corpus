<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ምርጫው ዓለም አቀፍ ትኩረት አልሳበም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ምርጫው ዓለም አቀፍ ትኩረት አልሳበም</h1>


<p>የፊታችን እሁድ በኢትዮጵያ በሚደረገው ምርጫ ዙሪያ ከወዲሁ በርካታ አስተያየቶች በመለገስ ላይ ናቸው። ይህ በእንዲህ እንዳለ ግን ቢቢሲ የተባለው የዜና አውታር በኢትዮያ በሚካሄደው የምርጫ ሂደት ላይ ዓለም አቀፍ ትኩረትን አለመስተዋሉን ዘግቧል። ቢቢሲ ዘገባውን በመቀጠልም ምርጫ በሚደረግበት ኢትዮጵያ ታዛቢዎች እምብዛም ሲሄዱ አይስተዋሉም ሆኖም መንግስታዊ ያልሆኑ አገር በቀል ድርጅቶች በታዛቢነት መገኘት እንደሚፈልጉ ጠይቀዋል። ግን በመዲናይቱ ያሉት ኤምባሲዎችና አምባሳደራት ከታዛቢነት ርቀው በተመልካችነት ብቻ እንደሚቀመጡ ነው የተወሰነው። ዘገባው በመቀጠልም ይህ ምርጫ ያልተዋጠላቸው ፕ/ት ኤድመን ክሌር እንዳሉት በ1984 በኢትዮጵያ የተካሄደው የክልል እና የተወካዮች ምክር ቤት አባልነት ምርጫ የዓለም አቀፉ ትኩረትን የሳበ ነበር ከ23 አገሮች የተወጣጡ 200 ታዛቢዎች የኢትዮጵያን የምርጫ ቦርድ ግብዣ ተቀብለው ምርጫው ከመካሄዱ ከ3 ሣምንት በፊት በሀገሪቱ ክልሎች በመገኘት ከዝግጅት እስከ ድምፅ አሰጣጥ በቅርቡ ተከታትለዋል። ያለም አቀፉ ታዛቢ ቡድንም ጆይንድ ኢንተርናሽናል ኦብሰርቨር ግሩፕ የተሰኘ ሲሆን 70 አባላቱ ከአሜሪካን የተወጣጡ ነበሩ። ማዕከሉ ዋሽንግተን ዲሲ የሆነው ይህም ናሽናል ዲሞክራቲክ ኢንስቲትዩት የተባለው ደግሞ ለምርጫው አስፈላጊውን የሆኑ ቴክኒካዊ እርዳታ አድርጐ ስለነበር ትኩረት በዓለም ደረጃ ሰፊ ነበር። ገብተው የመዘገብ መብታቸው የተገፈፈ በመሆኑ በኢትዮጵያ የሚካሄደው ምርጫ ትኩረት የሚሰጠው አለመሆኑን ገልጠዋል።</p>

<p>በሌላ በኩል ደግሞ የኢትዮጵያ መንግስት ዓለም አቀፍ ዘጋቢዎችን ያልጋበዘ ሲሆን ከአሁን ቀደም የአአድ በሀገሪቱ ውስጥ ያሉ የተመድ ሰራተኞች መንግስታዊ ያልሆኑ አገር በቀል ድርጅቶች ምርጫውን ለመታዘብ እንደሚችሉ ታዛቢዎች ግን እንደማይጋበዙ ገልፀዋል በማለት ዘገባውን አጠናቋል።</p>

<p>ሮይተር የተባለው የዜና አውታር በበኩሉ ደግሞ የተባለው ለአፍሪካ ልማትና ዲሞክራሲ የሚሰራ ድርጅት ስራ አስኪያጅ የሆኑት ሚስተር ፉት ለተባሉት ግለሰብ በኢትዮጵያ ስለሚደረገው ምርጫ ጠይቆ ባገኘው መልስ «መቶ በመቶ ሚዛናዊ ይሆናል ብዬ አልጠብቅም ምርጫው ሲያበቃ በአፍሪካ ካየናቸው ድንቅ ነው አንልም ችግሩ ይኖራል ብዬ እገምታለሁ ለታዛቢዎች የምመክረው ግን የራሳቸውን ግምት ይዘው የሚያደርጉት ዓላማ እንዳይኖራቸው ነው» ብለዋል። ሚስተር ፉት በኢትዮጵያ በ1970ዎቹ በፒስኮርነት ያገለገሉ ሲሆን የወቅቱን የኢትዮ ኤርትራ ጉዳይ ከሚሸመግሉት ተርታም ይመደባሉ።</p>

<p>ይህ በእንዲህ እንዳለ ደግሞ በመጪው እሁድ ለሚካሄደው የሕዝብ ተወካዮች የክልል አካባቢ ምርጫ 130 ታዛቢዎችን ማዘጋጀቱን የኢትዮጵያ የሰብዓዊ መብቶች ጉባዔ (ኢሰመጉ) አስታወቀ። በድርጅቱ የሲቪክ አስተባባሪ አቶ ምናቸው ሙሉዓለም እንደገለፁት የሚመደቡት ታዛቢዎች የዕለቱን ሁኔታ የሚመለከቱ ለማንም ያልወገኑ ያዩትና የተገነዘቡትን ብቻ በሪፖርት መልክ የሚያቀርቡ ናቸው ብሏል።</p>

<p>ብሔራዊ የምርጫ ቦርድ በበኩሉ ደግሞ ከሰኞ ጀምሮ የታዛቢዎች የመታወቂያ ወረቀት በመስጠት ላይ ይገኛል።</p>


<p class="align-center"><a href="/Gazettas/Tekusat/info/Tekusat.sera.html">ከትኩሳት ግንቦት 2 ቀን 1992</a></p>

</body>
</html>	
