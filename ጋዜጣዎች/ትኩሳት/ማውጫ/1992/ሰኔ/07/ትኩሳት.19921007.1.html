<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኤርትራ ተቃዋሚዎች በኤርትራ ወታደሮች ላይ ጥቃት ሰነዘሩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የኤርትራ ተቃዋሚዎች በኤርትራ ወታደሮች ላይ ጥቃት ሰነዘሩ</h1>


<p>በአፋርና ኤርትራ ወሰን የሚገኙ የኤርትራ ተቃዋሚ ኃይላት በኤርትራ ወታደሮች ላይ ጥቃት መሰንዘራቸውን የቢቢሲ ዜና ዘጋቢ ገለፀ።</p>

<p>እንደቢቢሲ ዘገባ ከሆነ በኤርትራ አዋሳኝ ስፍራዎች ሰሞኑን ቀጥሎ የዋለው ውጊያ በኤርትራ ተቃዋሚ ኃይላት ዓይነተኛ ድል እንዳስገኘ ለማወቅ ተችሏል። ከስፍራው የደረሰን ዜና እንዲያስረዳው የቀይ ባህር አፋሮች ዴሞክራሲያዊ ግንባር የተሰኘው ፅንፈኛ ድርጅት በሁለት ከባድ መኪኖች ተጭነው በጉዞ ላይ እያሉ የሻዕቢያ ሠራዊት አባላት ከነትጥቃቸው ደምሶሳቸዋል።</p>

<p>ምንጮቹ እንደሚሉት ውጊያው በኤርትራ መሬት ላይ ቀጥሎ ውሎ ግንቦት 26 እና 27/1992 ትጥቅና ስንቅ ጭነው በመጓዝ ላይ የሚገኘው የኤርትራ ጦር አባላት በተቃዋሚዎች መደምሰሳቸው ተገልጿል። እነኚሁ የጥቂት ሰዓታት የተኩስ ልውውጥ እየተደረገባቸው ያሉ አካባቢዎች ተራናና ዋዴ እንደሚባሉ ለመረዳት ተችሏል።</p>

<p>የኤርትራ ጦር ከኢትዮጵያ ጋር የተያያዘውን ጦርነት ግቡን ሳያደርስ ለከፍተኛ ሽንፈት እየተጋለጠ ባለበት በአሁኑ ወቅት ሌላ ተደጋጋሚ ሽንፈት እየደረሰበት መሆኑ ለሰራዊቱ አቅም ማነስ ዓይነተኛ ሚና ሊጫወት እንደሚችል ዘገባዎች ያመለክታሉ። ይኸው የቀይር ባህር አፋሮች ዴሞክራሲያዊ ድርጅት ፅንፈኛ ኃይላት እንደሚረዳና ለዚህ ድል መብቃቱ የሻዕቢያ ጦር ኃይል መመናመን ሌላው ምስክር ሊሆን እንደሚችል ለማወቅ ተችሏል።</p>

<p>ይህ በእንዲህ እንዳለ የኤርትራ ተቃዋሚዎች የሻዕቢያን ሥርዓት ገርስሰው በምትኩ እነሱ አገሪቱን ሊያስተዳድሩ ከፍተኛ ትንቅንቅ ላይ መሆናቸውን እነኚሁ ተጠቃሽ ምንጮች ገልፀዋል።</p>


<p class="align-center"><a href="/Gazettas/Tekusat/info/Tekusat.sera.html">ከትኩሳት ሰኔ 7 ቀን 1992</a></p>

</body>
</html>	
