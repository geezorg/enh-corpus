<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሼህ አልአሙዲን በጅቡቲ የነዳጅ ማጣሪያ መሬት ገዙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ሼህ አልአሙዲን በጅቡቲ የነዳጅ ማጣሪያ መሬት ገዙ</h1>


<p>ሼህ አልአሙዲን ስር በሚንቀሳቀሰው ሚድሮክ ኢትዮጵያ ድርጅት አባል ድርጅት ብሔራዊ ማዕድን ኮርፖሬሽን ጅቡቲ ወደብ ላይ ፈሳሽ ፔትሮሊየም ጋዝ (ኤል.ፒ.ጂ) ለመያዝ የሚረዳ ማከማቻ መገንቢያ የሚሆን ቦታ ጅቡቲ ወደብ ላይ መግዛቱ ታወቀ።</p>

<p>የኩባንያው ባለሥልጣናት የሚገነባው ማጠራቀሚያ 2500 ቶን ፈሳሽ ፔትሮሊየም ጋዝ የመያዝ አቅም እንደሚኖረው ያስታወቁ ሲሆን ኤክስፐርቶችም ለኮንትራክተሮች ጨረታ አውጥተው ግንባታው ከመጀመሩ በፊት ጥናት እያካሄዱ ነው። የፕሮጀክቱ ጠቅላላ ወጪ ስንት እንደሚሆን ገና አልታወቀም። ኮርፖሬሽኑ ለዚህ ዓይነት ጋዝ ማጠራቀሚያ የሚሆን ማከማቻ ለማቆም ቃሊቲ ላይም ቦታ ወስዷል። እንደኩባንያው ባለሥልጣናት ዘገባው ኩባንያው ለዚሁ ፕሮጀክት ማስፈፀሚያ 50 ሚሊዮን ብር መድቧል በማለት ዘገባው ጠቁሟል።</p>

<p>በሌላ በኩል ደግሞ ምንም እንኳን አንድ ከፍተኛ የኢትዮጵያ ባለሥልጣን በጅቡቲ ወደብ አጠቃቀም ላይ አዲሱ የወደቡ ባለቤት ህግ አርቅቀዋል ብለው መግለጫ የሰጡት ቢሆንም የወደቡ ባለሥልጣናት ግን በዚህ ሰሞን በሰጡት መግለጫ መሠረት ምንም ዓይነት አዲስ ሕግም ሆነ የወደብ ዋጋ ጭማሪ እንደማይደረግ ገልፀዋል።</p>

<p>ይህን ማስተባበያ የሰጡት የወደቡ ትወካይ የሆኑት አብዱልራህማን ኤልሚ ናቸው። የጅቡቲ ወደብ ከግንቦት 24/1992 ዓ.ም ጀምሮ የዱባይ ፖርት ኢንተርናሽናል በተባለው የወደብ አስተዳደር ስር ውሏል። የሚስተር አብዱራህማን ማስተባበያ የመጣው አቶ ካሣሁን አየለ የንግድ ኢንዱስትሪ ሚኒስትር ዓርብ ዕለት በኢትዮጵያ ሄራልድ በተባለው የመንግስት የእንግሊዘኛ ጋዜጣ ላይ የሰጡትን መግለጫ ተከትሎ ነው በመግለጫውም ላይ ጭነቶች ወደብ ላይ መነሣት ያለባቸው እንደቀድሞው በ30 ቀናት ጊዜ ሣይሆን በ15 ቀናት ጊዜ ውስጥ ብቻ ነው ይላል። ነገር ግን የወደብ አስተዳደር ይህንን የአቶ ካሣሁን አየለን አባባል በማጣጣል በወደቡ ላይ ጊዜው ካለፈው የማስቀመጫ ስቶር /መጋዘን/ በመኖራቸው ወደዛው ይወስዳል እንጂ የተባለው ዓይነት ተግባር አይፈፀምም በማለት ገልፀዋል።</p>


<p class="align-center"><a href="/Gazettas/Tekusat/info/Tekusat.sera.html">ከትኩሳት ነሐሴ 24 ቀን 1992</a></p>

</body>
</html>	
