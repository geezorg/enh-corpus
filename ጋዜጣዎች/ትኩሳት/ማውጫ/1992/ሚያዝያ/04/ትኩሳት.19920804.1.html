<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የልደታ ቤ/ክ ችግር እልባት አላገኘም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የልደታ ቤ/ክ ችግር እልባት አላገኘም</h1>


<p>በልደታ ቤተክርስቲያን ተከስቶ የነበረው ውዝግብ እስካሁን ድረስ እልባት አለማግኘቱንና ውዝግቡ በኦርቶዶክስ እምነት ተከታዮች በቀሳውስትና በቤተክህነት አዲሶ በተሾሙ የቤተክርስቲያኗ አስተዳዳሪ መካከል ቀጥሎ እንደሚገኝ ለማወቅ ተችሏል። የልደታ ቤተክርስቲያን ውዝግብና የውዝግቡ መንስዔ ቀደም ሲል ቤተክርስቲይኗን ሲያስተዳድሩ የነበሩ የቤተክርስቲያኗ ኃላፊ ፈንታ ሌላ የመተካቱ ሁኔታ እንደነበር ይታወቃል።</p>

<p>አዲሱ አስተዳዳሪ የተሾሙት ቀደም ሲል በነበሩት ምትክ ቢሆንም በአካባቢው ያሉ የቤተክርስቲያኗ አማኞች የአዲሱን አስተዳዳሪ ሹመት እንዳልተቀበሉት መግለፁ አይዘነጋም። ከዚያ ወዲህ ባሉ ጊዜያትና የክርስትና እምነት ተከታዮች፣ የቤተክርስቲያኑ ሰራተኞችና የበላይ ሲኖዶስ አባላት በጉዳዩ ዙሪያ ሲወዛገቡ ቢቆዩም አንዳችም ለውጥ አለመታየቱን አምዕመናን ሳይወዱ በግድ አዲሱን አስተዳድሪ መቀበል እንዳለባቸው ከዋናው ሲኖዶስ ጽ/ቤት በመጡ የቤተርክስቲያኑ አባላት ኃላፊዎች ግፊት ተደርጐ እንደነበር ታውቋል። ይኸው ሁኔታ የፈጠረው ውጥረት በቤተክርስቲያኗ መዋዕለ ቅዱሳትና ለእርዳታ በተሰበሰበው ገንዘብ እስከመመዝበር መድረሱ ይህም በቤተርክስቲያኗ የውስጥ አገልጋዮች መግለፁ ታውቋል። ከዚህም ጋር ግጭቱን በመጠቀም ቅርሳቅርስና የቤተክርስቲያኗ ነዋየ ቅድሳት ለከፍተኛ ዘረፋ እንዳይጋለጡ በምዕመናንና በአገልጋዮች ሲጠየቅ እንደነበርን አነገር ግን ይኸው ሁኔታ ምንም ዓይነት ትኩረት ስላልተሰጠው አሁንም ቢሆን ስጋዩ በአገልጋዮችና በምዕመናን ላይ እንዳለ ለማወቅ ተችሏል።</p>

<p>መጋቢት 28/92 ከመንግሥት የተላኩ የወረዳና የዞን ፌዴራል ፖሊስ አባላት ምዕመናን ጥያቄያቸውን ሰላማዊ በሆነ መንገድ ማቅረብ እንደሚችሉ ቢጠየቁም በማግስቱ ግምታቸው 200 የሚደርሱ በፖሊስ ሬንጀር መኪና የተጫኑ የፖሊስ አባላት በቦታው መገኘታቸው ለችግሩ አለመብረድ ዓይነተኛ ማረጋገጫ መሆኑ ተመልክቷል። መላክ ሐረገወይን የተባሉና ለልደታ ቤተክርስቲያን አስተዳዳሪነት የተሾሙት እኚሁ አስተዳዳሪ ምንም እንኳን ለጠቅላይ ቤተክህነት ታማኝ ይሁኑ እንጂ በምዕመናኑ ዘንድ ተቀባይነታቸው አነጋጋሪና የኋላ ታሪካቸው አጠያያቂ እንደሆነ ተመልክቷል።</p>

<p>ባለፈው ሳምንት ውስጥ በዚሁ ቅራኔ ምክንያት የቤተክርስቲያኑ የቅዳሴ ሥርዓት ለ4 ሰዓት ተስተጓጉሎ የነበረ ሲሆን በዚህ ውዝግብ ውስጥም ፖሊስ ጣልቃ ገብቷል።</p>


<p class="align-center"><a href="/Gazettas/Tekusat/info/Tekusat.sera.html">ከትኩሳት ሚያዝያ 4 ቀን 1992</a></p>

</body>
</html>	
