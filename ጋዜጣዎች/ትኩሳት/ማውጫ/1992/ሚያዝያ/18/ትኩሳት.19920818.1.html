<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>መንግስትና የእርዳታ ሰራተኞች የጐሪጥ እየተያዩ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">መንግስትና የእርዳታ ሰራተኞች የጐሪጥ እየተያዩ ነው</h1>


<p>በምስራቅ አፍሪካ ከተከሰተው የረሃብ አደጋ ከግማሽ በላይ የሚሆነው በኢትዮጵያ ውስጥ እንደሆነ ነው የሚነገረው። ታዲያ ይህ ረሃብ ባስከተለው ሰፊ አደጋ ለመታደግ የሚደረገው ርብርብ ከተለያዩ ረድዔት ድርጅቶች ጋር በመደረግ ላይ ቢሆንም ባለፈው ሳምንት የምግብ እህሉ ለረሀብተኛው በቂ አይደለም ያለው የዓለም የምግብ ፕሮግራም አሁን ያለው ምግብ በአግባቡ እየተከፋፈለ በማለት ገልጿል።</p>

<p>ይሁንና ሮይተር እንደገለፀው በደቡብ ምስራቅ ኢትዮጵያ በእርዳታ አከፋፈል ዙሪያ የአደጋ መከላከል ዝግጁነትንና የውጭ ረድዔት ድርጅቶች መካከል ያለውን አለመግባባት ያቀረበ ሲሆን የአደጋ መከላከልና ዝግጁነት ኮሚሽን በተደጋጋሚ ነፃ እንቅስቃሴ ለረድኤት ተቋማት አልሰጠም የሚለውን ውንጀላ በመሰንዘር ከውጭ ረድኤት ድርጅቶች ከአገር በቀሉ ድርጅቶች በተሻለ ለተራበው ወገን ፈጥነው በመድረስ አቅርቦታቸውን አፋጥነዋል። ይህ ደግሞ የጎሪጥ በመተያየትና በመካከላቸው ቅራኔ የሰፋ ቦታ እንዲኖረው ከማድረጉ አስቀድሞ ጥንቃቄ በማድረግ የምግብ ማደል ተግባራቸውን በማከናወን ላይ ናቸው ብሏል።</p>

<p>ይህ በእንዲህ እንዳለ የኢትዮጵያ መንግስት ለግልና ለማህበር የከባድ የጭነት ተሽከርካሪ ባለንብረቶች የእርዳታ እህሉን ለተራቡ ወገኖች ለማቅረብ ነፃ አገልግሎት እንዲሰጡ መማፀኑ ተገልጿል።</p>

<p>በሌላ በኩል ደግሞ ፎከስ ኦን አፍሪካ የተባለው የዜና ዝግጅት ባቀረበው ዘገባ የዓለም ባንክ ተወካይ የሆኑት በኢትዮጵያ ለተከሰተው ረሀብ ረገብ ያለና በሂደቱ ዝግምተኛ ለውጥ እንደሚያመጣ ቢገልፁም ለኢትዮጵያ ባለሥልጣናት ይድረስ በማለት ምክር መስጠታቸውን ገልጿል። ፎከስ የተወካዮን ሂስ ሲያቀርብም በኢትዮጵያ የምግብ እጥረት ችግር ሊወገድ የሚችለው የአገሪቱ ኢኮኖሚ የመሰረተ ልማት እጥረት መፍትሔ ሲበጅለት ብቻ ነው። ከሁሉም የበለጠ ለእርሻ ቴክኖሎጂው ትኩረት በመስጠት የገጠሩ ህዝብ በተፈጥሮው መለዋወጥ ተጐጂ እንዳይሆን ርብርብ ማድረግ ያስፈልጋል ማለታቸውን ገልጿል።</p>


<p class="align-center"><a href="/Gazettas/Tekusat/info/Tekusat.sera.html">ከትኩሳት ሚያዝያ 18 ቀን 1992</a></p>

</body>
</html>	
