<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>መሳሪያ ታጥቀው አዲስ አበባን ሲያሸብሩ የነበሩት ተያዙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">መሳሪያ ታጥቀው አዲስ አበባን ሲያሸብሩ የነበሩት ተያዙ</h1>


<p>አዲስ አበባ ውስጥ መሳሪያ የታጠቁ ኃይሎች በቁጥጥር ስር እንደዋሉ የአዲስ አበባ ፖሊስ ወንጀል ምርመራ ገለፀ።</p>

<p>ፖሊስ ከ3 ወር በፊት አዲስ አበባ ውስጥ ተቋቋሙ የሚላቸው ኃይሎች የሲቪል ልብስ ሳይሆን የፖሊስ ዩኒፎርም በመልስበስ መሳሪያ ታጥቀው በጥናት የታገዘ እንቅስቃሴ በማድረግ የአዲስ አበባን ሕዝብ በሽብር ሲንጡት እንደነበረ ታውቋል።</p>

<p>እነዚህ ዘራፊዎች በተለያዩ አካባቢዎች ላይ በተለይ በማታ በመጠጥ (በውስኪ) ቤቶች ላይ በማተኮር በተለያየ ጊዜ ብር ይዘርፉ እንደነበረ ሲታወቅ ባለፈው ሳምንት በወረዳ ሰባት ውስጥ ከሚገኝ መጠጥ ቤት ሰባ ሺህ ብር የእቁብ ገንዘብ ተቀብለው ወደቤታቸው የሚያመሩትን አዛውንት አስቁመው ብራቸውንና የሞባይል ስልካቸውን ይዘው ተሰውረው ነበር።</p>

<p>ባለፉት ሶስት ወራቶች ውስጥ የተፈፀሙት ዋና ዋና ወንጀሎች አቀናባባሪ እንደነበሩ ፖሊስ የገለፀ ሲሆን ከሁለት ወር በፊት ወረዳ 25 ውስጥ አንዲት ሴት የሸቀጣሸቀጥ ሱቃቸውን ዘግተው ሲወጡ በራፋቸው ላይ ለማፈን የተደረገውን ወንጀል ለማክሸፍ የሞከሩ ግለሰብ በሁለት ጥይት አቁስለው መሰወራቸውን፤ እንዲሁም ጥር 28/92 ወረዳ 17 ቀበሌ 25 ውስጥ የሚገኝ የመጠጥ ግሮሰሪ ጠጪ መስለው በመግባት ሁለት ቢራ ከጠጡ በኋላ መሳሪያ በመደገን ጠጪዎች መሬት በደረታቸው በማስተኛት የቤቱን ባለቤቶች የጠጪዎችን የወርቅ ኃብል፣ የእጅ ሰዓቶች፣ ቴፕ ውስኪዎች በመኪና ጭነው የሄዱት እነዚህ ዘራፊዎች እንደሆኑ ፖሊስ ገልጿል።</p>

<p>ይህ ብቻ ሳይሆን ከአምስት በላይ ወንጀሎች እንደፈፀሙ ፖሊስ ከቁጥጥር ስር ያዋላቸው የካቲት ሶስት ቀን ብዙ ገንዘብ እንዳለው በጥናት የደረሱበት ግለሰብ ለመዝረፍ ያደረጉት እንቅስቃሴም የአካባቢው ሰዎች ድንጋይ በመወርወር ቢያከሽፉትም ጥይት መተኮሳቸውን በድንጋይ የተመታው ጓደኛቸውም ዘውዲቱ ሆስፒታል በማሳከም ላይ እያሉ የአካባቢው ሰዎች ለፖሊስ ባደረጉት ጥቆማ ፖሊስ በስፍራው ደርሶ በቁጥጥር ስር ያዋላቸው ሲሆን ቀደም ሲል ኮድ ሁለት መኪና ተከራይተው ዝርፊያ የሚፈፅሙትን ዘራፊዎች የወረዳ 25 ፖሊስ በቁጥጥር ስር አውሎ ነበር።</p>

<p>ቡድኑ በአዲስ አበባ ከተማ ሕዝብን ዕርቃኑን ለማስቀረት ሰፊ ዕቅድ ያለው ይመስላል። በሶስት ወር ምስረታው የጦር መሳሪያ እየገዙ ራሳቸውን አስታጥቀዋል። የጦር መሳሪያም ገዝተዋል ይላል የፖሊስ ዘገባ። በተለይ ወንጀሉን ልዩ የሚያደርገው ሕግን ማስከበር ይችላሉ በማለት ሕብረተሰቡ ተስፋ የሚጥልባቸው የፖሊስ አባላቶች ዋነኛው ተዋናይ ናቸው። የፌዴራል ፖሊስ ልዩ ጥበቃ ማሰልጠኛ አባል ምክትል መቶ አለቃ እሸቱ ተመስገን የተባለ ለስራ የተሰጠውን ዩኒፎርም ለቡድኑ የዝርፊያ ስራ መገልገያ አድርጓል። ሌላው ቀደም ሲል መንግስት የፊናንስ ፖሊስ ባልደረባ የነበረ አስማማው ወርቁ የተባለውም ግለሰብ የቡድኑ አባል ነው። በአብዛኛው በሕብረተሰቡ በትልቅ ወንጀል ውጥ በሕግ ማስከበር ሥራ ላይ የተሰማሩ ሌቦች መኖራቸው ማንን እንመን ያሰኛል ይላሉ። ይኼን አባባል የአዲስ አበባ ወንጀል ምርመራ ክፍል ኃላፊ መቶ አለቃ ተማም ኑር ይናገሩታል። በውስጣችን ተሰግስገው የግል ፍላጐታቸውን ለሟሟላት የሚጥሩ አባላትን እናጋልጣለን ቀሪ የምርመራ ስራዎቻችን ይቀጥላሉ ብለዋል።</p>


<p class="align-center"><a href="/Gazettas/Tekusat/info/Tekusat.sera.html">ከትኩሳት መጋቢት 20 ቀን 1992</a></p>

</body>
</html>	
