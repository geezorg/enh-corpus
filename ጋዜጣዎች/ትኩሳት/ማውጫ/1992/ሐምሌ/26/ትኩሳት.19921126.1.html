<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ጀርመናዊው ሐሺሽ ሲጠቀም ተያዘ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ጀርመናዊው ሐሺሽ ሲጠቀም ተያዘ</h1>

<h2 class="align-center">በኤፍቢአይ የሚፈለገው ኢትዮጵያዊ ተይዟል</h2>


<p>በደቡብ ኢትዮጵያ ጂንካ ከተማ በሚገኝ አንድ የጀርመን ድርጅት ውስጥ የሚሰራ ጀርመናዊ አደንዛዥ ዕፅ ሲጠቀም በመገኘቱ በገደብ የሁለት ዓመት እስራት ተፈርዶበታል።</p>

<p>የደቡብ ኢትዮጵያ ከፍተኛ ፍርድ ቤት በተከሳሹ ላይ ቅጣቱን ከማቅለሉ በፊት አንድ ዓመት እሥራትና አስር ሺህ ብር በይኖበት ነበር። ይህ ጀርመናዊ አንትሮፖሎጂስት በተጠረጠረበት ወንጀል በፖሊስ ተይዞ ምርመራው የተጣራው በመስከረም ወር ነበር። የምርመራው ውጤት በከፍተኛ ፍርድ ቤት ቀርቦ ሲከራከር ከቆየ በኋላ በዚህ ወር አጋማሽ ሀምሌ 14 ቀን 1992 ዓ.ም የአስቻለው የክልሉ ከፍተኛ የወንጀል ችሎት ፍርድ ቤት ጥፋተኝነቱን በማረጋገጥ የአንድ ዓመት እስራትና የአስር ሺህ ብር ቅጣት በይኖበታል። ከክልሉ ፖሊስ ጽ/ቤት በተገኘው መረጃ መሰረት ፍርድ ቤት የበቀነበትን ቅጣት በፍርድ ቤቱ በቀረበው የቅጣት ማሻሻያ ሀሳብና በግለሰቡ የሚመራው ድርጅት የሚሰጠው አገልግሎትና ጥቅም እርሱም በሞያው አገልግሎት ግምት ውስጥ ያስገባ ሲሆን አሁንም ሲያዘዋውር ባለመገኘቱ የእስራቱንና የገንዘቡንም ቅጣት ወደ ሁለት አመት የእስራት ጊዜ ገደብ ቀይሮታል። በመሆኑም በዚሁ ገደብ የይክዋይናት ስራውን መቀጠል ችሏል።</p>

<p>ግለሰቡ በዚሁ የአደንዛዥ ዕፅ ተጠቃሚነት የተከሰሰው በሚሰራበት ቅጥር ግቢ «የካናቢስ» እንዲሁም የኦፒየም ተክል አድርቆ ጥቅም ላይ በሚውልበት አሁኔ ታዘጋጅቶ እጅ ከፍንጅ በመያዙ ነው። ከክልሉ ፖሊስ የተገኘው መረጃ እንደሚያስረዳው ይሁንና ዕፁን ከራሱ አሳልፎ ወደሌሎች ሲያዘዋውር አልተገኘም ወደፊት ግን ተክሉን ለማስፋፋት ዕቅድ ያለው ስለመሆኑ በአካባቢው ያገኘናቸው መረጃዎች ጠቁመውናል ሲሉ አረጋግጠዋል።</p>

<p>በተመሳሳይ ሁኔታ የውጭ አገር ሰው በዚህ አደንዛዥ ዕፅ ጉዳይ ሲያዝ ሁለተኛው ሲሆን ከዚህ በፊትም አንድ ፈረንሳዊ ሲያዝ በካናቢስ ማለትም ሃሺሽና ኦፒየም ሲጠቀምና ሲያሳልፍ ተይዞ በዋስ ከተለቀቀና ክሱንም በመከታተል ላይ እንዳለ መጥፋቱ ተገልጿል።</p>

<p>ይህ በዚህ እንዳለ በፍብእ «አደገኛ ወንጀለኛ» ተብሎ እየተፈለገ ያለው ኢትዮጵያዊው አለምሰገድ መሳይ በኢትዮጵያ ፖሊሶች እዚሁ አዲስ አበባ ውስጥ በቁጥጥር ስር መዋሉ ተገለፀ። ይሁንና በኢትዮጵያ የአሜሪካ ኤምባሲ ወንጀለኛው እንዲሰጠው ያቀረበው ጥያቄ በኢትዮጵያ ባለሥልጣናት ውድቅ ሆኗል።</p>

<p>አለምሰገድ ከጥቂት ዓመት በፊት ራሱን ደብቆ በተጭበረበረ ፖስፖርት ወደኢትዮጵያ መግባቱ የተገለፀ ሲሆን ፖሊስ ባደረገው ክትትል በቀላሉ ሊያዝ ችሏል። ፖሊስ የወንጀሉን ሁኔታ እያጣራ መሆኑንም ከቅርብ ምንጮች ለማወቅ ተችሏል።</p>


<p class="align-center"><a href="/Gazettas/Tekusat/info/Tekusat.sera.html">ከትኩሳት ሐምሌ 26 ቀን 1992</a></p>

</body>
</html>	
