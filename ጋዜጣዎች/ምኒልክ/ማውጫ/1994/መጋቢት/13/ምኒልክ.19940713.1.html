<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"በአንድነት አምናለሁ" ዶ/ር ነጋሶ ጊዳዳ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">"በአንድነት አምናለሁ" ዶ/ር ነጋሶ ጊዳዳ</h1>


<p>ዶ/ር ነጋሶ ከምኒልክ ጋዜጣ ጋር ባደረጉት ቃለምልልስ የሥጋ ዝምድና ካላቸው ሌንጮ ለታ ጋር በፖለቲካ የተለያዩት "እኔ በዲሞክራሲያዊ አንድነት አምናለሁ። ሌንጮ ግን የኦሮሚያን ሪፐብሊክ እንመሰርታልን የሚለውን የኦነግ መስመር በመከተሉ ነው" ብለዋል። ዶ/ር ነጋሶ ጊዳዳ አቶ ሌንጮ በአሁኑ ሠዓት የአቋም ለውጥ በማድረግ ወደ ዶ/ር ነጋሶ አቋም መጠጋታቸውን ገልፀዋል።</p>

<p>የኦነግን አመራር በተመለከተ እሳቸው የሚያውቋቸው በሙሉ በአሁኑ ሰዓት ከቦታቸው ተነስተው በአዳዲስ አመራር አባላት መተካታቸውን ገልፀዋል።</p>

<p>ለዶ/ር ነጋሶ "የኦሮም ጥያቄ ተመልሷል ብለው ያማናሉ ወይ?" ተብለው ለቀረበላቸው ጥያቄ "በከፊል የተመለሰ ቢሆንም የኦሮሞ ብሄር ጥያቄ ገናያልተፈቱ ጉዳዮች አሉት" ብለዋል።</p>

<p>የኦሮሞን ሕዝብ የትኛው ድርጅት ሊወክለው እንደሚችል ሲናገሩም "የኦሮሞ ሕዝብ በጣም ሰፊ ስለሆነ በአንድ ድርጅት ብቻ ሊወከል አይችልም ብለዋል።</p>

<p>የኦሮሞን ሕዝብ የራሱን እድል በራስ የመወሰን መብት አስመልክተው ደግሞ ሲናገር "ሌላው ትልቁ ጉዳይና ገና መልስ ያላገኘው ከዚሁ ከዲሞክራሲ መብት ጋር የተያያዘው ነው። የራስን ዕድል በራስ የመወሰን መብትንበሚመለከት ያለ ጉዳይ ነው። ይህ አስመልከቶ በአንቀፅ 39 የተቀመጠ ሂደት ወይም አሠራር አለ። ይህ አንቀፅ ሲረቀቅ በኦሮሞ ህዝብ ውስጥ ሲንቀሳቀስ የነበረው በዋናነት ኦህዴድ ብቻ ነበር። እርግጥ ከእሱ ጐን አንዳንድ ትናንሽ ድርጅቶችም ነበሩ። ለምሳሌ ቶክችማ፣ ከእስላሚያ የተገነጠሉ ቡድኖች ነበሩ። በአጠቃላይ ግን በዚህ ጉዳይ ላይ ውይይት ሲደረግ በመድረክ ላይ በዋናነት የነበርው ኦህዴድ ብቻ ነበር። የኦህዴድ አቋም ደግሞ በዲሞክራሲያዊ ብሔርተኝነት ዙሪያ የሚሽከረከሩ ናቸው ከሌሎች ህዝቦች ጋር በአንድነት እንኖራለን የሚል አቋም ነበር ያለው። ከዚህ አንፃር ያንግዜ ይህን አቋም ብቻ የሚከተል ድርጅት መድረኩ ላይ በብቸኝነት ወይም በዋናነት መኖሩ ጥሩ አይመስለኝም። በኦሮሞ ህዝብ ውስጥ ያሉት ኦሮሞ ያራሱን መንግሥት ማቋቋም አለበት የሚሉ ድርጅቶች በሂደቱ ውስጥ አልተሳተፉም። ከነዚህ ከሁለቱ የተለየ አቋም የነበራቸው ድርጅቶችም በሂደቱ አልተሳተፉም። በዚህም ሳቢያ የኦሮሞ ህዝብ የተለያዩ አማራጮች ቀርበውለት በመድረኩ ላይ በተለይዩ ድርጅቶች ተወክሎ የተለያዩ ሃሳቦችና አመለካከቶች በቂ ክርክር አልተደረገባቸውም። በዚህም ሳቢያ የህዝቡ ፍላጎት ሙሉ ለሙሉ ተሟልቷል ማለት ያስቸግራል። ከዚህ አንፃር የእኔ ፍራቻ በዚህ ውሳኝ ጉዳይ ዙሪያ ህዝብን ያሳተፈ በቂ ስራ አልተሠራም የሚል ነው። ይህ ደግሞ ጥሩ ውጤት ሊኖረው አይችልም። ይህ በትክክለኛ መንገድ ካልተፈታ ብዙ ችግሮችን ይፈጥራል። ይህ ጉዳይ ገና እልባት አላገኝም የሚል አመለካከት ነው ያለኝ" ብለዋል።</p>

<p>ኦነግ ያነሳው ጥያቄ በሰላማዊ መንገድ እንዴት ሊፈታ እንደሚችል ተጠይቀው ሲመልሱ "በመሠረቱ ዋናው ቁምነገር መነሻው የዲሞክራሲ ጥያቄ መሆን አለበት። የዲሞክራሲያዊ ሥርዓት ሙሉ ለመሉ ተግባራዊ ከሆነ በዚህ ሂደት የተለያዩ ፍላጐትና ራዕይ ያላቸው ኃይሎች ይስተናገዳሉ ማለት ነው። ከዚህ በኋላ የተለያዩ ሃሳቦች ለህዝቡ ቀርበው በህዝቡን ማንም ሳያስገድደው ውሳኔውን ይሰጣል ማለት ነው። ስለዚህ የኦነግም ሆነ የሌሎቹ ጥያቄ መልስ ሊያገኝ የሚችለው ዲሞክራሲያዊ ሥርዓት ሙሉ ለሙሉ ሊከበር ነው ብዬ ነው የምገምተው። ያለበለዚያ ችግር ነው የሚሆነው። አንዳንድ ሰዎች የኦሮሞን የብሔር ጥያቄ ልንፈታው የምንችለው በትጥቅ ትግል ወይም በኃይል ነው የሚል አመለካከት አላቸው። ይሄ ግን በአሁኑ ጊዜ የሚያዋጣ አይመስለኝም። የሚሻለውና ተግባራዊ ሊሆን የሚችለው የዲሞክራሲያዊ መብቶች ሙሉ ለሙሉ ተግባራዊ ሆነው ህዝቦች የራሳቸውን ዕድል በራስ ለመወሰን ሲችሉ ነው" ብለዋል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ መጋብት 13 ቀን 1994</a></p>

</body>
</html>	














