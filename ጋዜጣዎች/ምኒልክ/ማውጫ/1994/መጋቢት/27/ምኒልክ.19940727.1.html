<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኤርትራ መንግስት ምላሽ ሰጠ "አሰብን መጠየቅ ኦጋዴንን አሳልፎ መስጠት ነው"</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የኤርትራ መንግስት ምላሽ ሰጠ "አሰብን መጠየቅ ኦጋዴንን አሳልፎ መስጠት ነው"</h1>


<p>የኤርትራ መንግስት ኢትዮጵያዊያን በአሰብ ወደብ ላይ ያነሱት ጥያቄ "ቅዠት ነው" (ፒፐድረአም) ሲል አጣጣለው። ሻዕቢያ በተባለው የኤርትራ መንግስት ድረገፅ (ኢንተርኔት) ላይ ባወጣው መግለጫ "የኢትዮጵያ መንግስትም ሆነ ተቃዋሚዎቹ የድንበሩ አካላለል በሚመለከት የቅኝ ግዛት ዘመን ውሎችን ካላከበሩ መጨረሻ ላይ ብዙ ውድቀት የሚደርሰው በእነሱ ላይ መሆኑን ጠንቅቀው ይረዱታል። ኢትዮጵያ ከኤርትራ ያለውን ድንበር አላከብርም በማለት በአሰብ ላይ ጥያቄ ካነሳች ኦጋዴንን መያዝ የማትችልበት ሁኔታ ይፈጠራል" ብሏል።</p>

<p>የድንበሩ ኮሚሽኑ የነገ ሳምንት ጠዋት ውሳኔውን ይፋ ያደርጋል ተብሎ ይጠበቃል። የኢትዮጵያ መንግስት ውሳኔውን ከወዲዩ በመፍራት የኢትዮጵያ ሕዝቦች ውሳኔውን እንዲቀበሉ ከፍተኛ የፕሮፓጋንዳና ሌሎች ቅድመ ዝግጅት እያደረገ ይገኛል። በድንበሩ ውሳኔ የኢትዮጵያ ግዛት የነበሩ አካባቢዎች ለኤርትራ ቢሰጡ ምን መደረግ አለበት? የሚለውን ጥያቄ ገዢውን ፓርቲ ሳይቀር ከፋፍሎት የሚገኝ ነጥብ እንደሆነ የውስጥ አዋቂ ምንጮች ይናገራሉ። ክፍፍሉ በተለይ ጐልቶ የሚታየው በሕወኃት ውስጥ እንደሆነም ይነገራል ውሳኔው ምንም ቢሆን መቀበል አለብን የሚለው ወገን የሚመራው የኤርትራ ደም ባላቸው መለስ ዜናዊ እንደሆነም የውስጥ አዋቂ ምንጮች ገልፀውልናል።</p>

<p>በሠራዊቱ አካባቢ አብላጫው ድምፅ የኢትዮጵያን መሬት አሳልፈን ለኤርትራ መስጠት የለብንም የሚል እንደሆነም ይነገራል። ሆኖም ሁሉም ነገር አደባባይ ሳይወጣ ሠራዊቱ ተፈራርቶ የጐሪጥ እየተያየ ውሳኔውን በመጠባበቅ ላይ እንደሆነም ይነገራል።</p>

<p>አንዳንድ ታዛቢዎች እንደሚሉት ከሆነ በኢትዮ-ኤርትራ ጦርነት ግዜ በአሥር ሺዎች የሚቆጠሩ ሕይወቶች ከጠፉ በኋላና ኢትዮጵያ ውጊያውን በበላይነት ካጠናቀቀች በኋላ የኢትዮጵያ ግዛት ለኤርትራ ከተሰጠ የመለስ ዜናዊ አስተዳደር ከባድ ፈተና ላይ ይወድቃል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ መጋቢት 27 ቀን 1994</a></p>

</body>
</html>	














