<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮ-ኢንቨስትመንት ምን ይላል? "ሁለት ቴሌቶኖችን በነፃ ሰርተናል"</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢትዮ-ኢንቨስትመንት ምን ይላል? "ሁለት ቴሌቶኖችን በነፃ ሰርተናል"</h1>


<p>በሼራተን አዲስ በተካሄደው የአትሌቲክስ ግንባታ ቴሌቶን እስከ 30 ሚኒዮን ብር የሚደርስ ገንዘብ መሰብሰቡን በኢትዮ-ኢንቨስትመንት የህዝብ ግንኙነት ኃላፊ የሆኑት አቶ ደበበ ዱፌራ ከምኒልክ ጋዜጣ ጋር ባደረጉት ልዩ ቃለ ምልልስ ገለፁ።</p>

<p>አቶ ደበበ ዱፌራ ለምኒልክ በሰጡት ቃለምልልስ ላይ ድርጅታቸው ከዚ በፊት ሁለት ቴሌቶኖችን በነፃ መሥራቱን ተናገረዋል። እንዲህ ብለዋል፦ "እስከ ዛሬ ብዙ ስራዎችን ሠርቷል። ለመጥቀስ ያህልም በ1992 ዓ.ም ሐምሌ 16 ቀን በድርቅ የተጐዱ ወገኖቻችንን ለመርዳት የንግዱን ሕብረተሰብ በማስባሰብ የሁለት ሚሊዮን ብር ስራ እንድንሰራ ተጠይቀን፣ በርከት ያለ በእለቱ በቴሌቶን (ታይቷል በቴሌቪዥን በቀጥታ) ከሶስት መቶ ሁለት ሚሊዮን ብር በላይ ሠርተን ለእኛ ይገባ የነበረው ኮሚሽን በእርዳታ ሠጥተናል ብለን በእዛነው የተሰራው። ቀደም ሲልም ከዛ በፊትም ኤክስፖ ፀሐይ ግብአትን በነፃ ነው የሠራው ይሔ ድርጅት። አሁን ደግሞ እንደገና የዚህ የአትሌቲክስ ፌዴራሽንን ውል ተዋዋለ።"</p>

<p>እንዲሁም "በአለም ላይ አይደለም አንድ እንደ ኢትዮጵያ አትሌቲክስ ፌዴሬሽን አይነት፤ ማናቸውም ብሔራዊ ኦሎምፒክ ኰሚቴ ዋንኛ ፕሮግራም ሆኖ መታየት ያለበት ተግባር የገንዘብ ማሰባስብ ሥራ ነው። ፈንድሬዚንግ ነው። ይህም ሆኖ ግን በጣም ጥቂት ብሔራዊ ኦሎምፒክ ኰሚቴዎች ናቸው እንዳሠቡት ተሳክቶላቸው ውጤታማ የሚሆኑት። ለምሳሌ አሁን የሲድኒ ግሩፕ መውደቅ፤ እንደገና ኢትዮጵያ ኦሎምፒክ ኰሚቴ ተሰተካከለ ተባለ፣ ግን ያንን ካዘጋጀው አንድ ግለሰብ ፕሮፖዛሉ አይዲያውን ወስዶ ነው በአስራ አምስት ቀን የሠሩት እንጂ፣ በአስራ አምስት ቀን ያንን ይህል ግዙፍ ፕሮጀክት መስራት፣ አንድ ጐጆ ቤት ዛሬ በብሎኬት እንኳን አይቀለስም። ያንን የሚችል ቢሆን ኖሮ የኢትዮጵያ ኦሎምፒክ ኰሚቴ፣ የአትላንታ ኦሎምፒክ ኰሚቴ ጊዜ ችግር ተፈጠሮ ነበር። አትሌቶቹ ቀርተው ነበር። እነ ፋጡማ ሮባ ላያሸንፉ ይችሉ ነበር ትራንስፖርት ጠፋ ተብሎ? ስለዚህ የሚያስፈልገው ይሔንን የቢዝነስ ፕሮሞሽን ስራ የሚሠራ ሰው ነበር። ለምሳሌ አርቲስቶቹን ብንወስድ በየጊዜው ሲሞቱ "ለታዋቂው እገሌ፣ የሕዝብ ወዳጅ ለሆነው፣ የሕዝብ ንብረት ለሆነው፣ እገሌ አርቲስ መታሠቢያ?..." ግን አንድ ቀን የትያትር ቤት መግቢያ ገንዘብ እንኳን አያሰባስቡም። ምክንያቱም እነሱ የትያትር ባለሙያዎች እንጂ የፈንድሬዚንግ ባለሙያዎች አይደሉም። እዚህ ጋር ነው የነገሩ የሚበላሸው። ወይም ሌላ ያንን ችሎታ ያለውን ሰው ቢያደርጉ ኖሮ የተሻለ ነገር ያገኙ ነበር። በስፖርት አመራር አካላት ላይ በዚህ የገንዘብ ማሰባሰብ ሥራ መሰማራት የሚችሉ ቢሆንም፣ ደፍረው ግን አይሞክሩትም። ችሎታውና አቅሙ ያላቸው አይመስላቸውም። ይልቁንስ የተሠማሩበት የሙያ ዘርፍ ብቻ ስፖርቱን ላማሳደግ በሚል ዘይቤ ያላቸውን ገንዘብ በአንዳንድ ዝግጅት ነው የሚያጠፉት። ችሎታው ሊኖራቸው ቢችልም ሪስክ መውሰዱን አይፈልጉም። በአጠቃላይ አነጋገርም ዘለቄታዊ የሆነ የገቢ ምንጭ ሲፈጥሩ አይስተዋሉም። ምክንያቱም በእለት ተዕለት የሥራ ኡደት ተጠምደው ስለሚውሉና በአነስተኛ የሠው ኃይል ተደራራቢ ስራዎችን ስለሚሠሩ ነው። የገቢ ማሰባሰብ ሥራ ሁሌም በቀጣይነት የሚካሔድ መሆኑን አምኖ መቀበል ያስፈልጋል። እነኚህ ሰዎች በቀጣይነት እንስራ ቢሉ ማሰልጠኑን ይተዋል አሠልጣኙ፣ አትሌቱም መሮጥ ይተዋል፣ ሌላውም የስፖርት መምህር እንደዛው ይላል፣ ወደ ሌላ ሥራ ገቡ ማለት ነው። ችግር ይኖረዋል።» ብለዋል። </p>


<p class="align-center"><a href="/Gazettas/Menilik/info/Menilik.sera.html">ከምኒልክ መጋቢት 6 ቀን 1994</a></p>

</body>
</html>	














