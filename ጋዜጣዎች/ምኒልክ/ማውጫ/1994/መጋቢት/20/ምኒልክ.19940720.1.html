<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"ነጋሶ ከኢህአዴግ ከለቀቀ በኋላ ወደ ራሱ ተመልሷል" የዶ/ር ነጋሶ ጊዳዳ ባለቤት ወ/ሮ ረጊና አበልት</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">"ነጋሶ ከኢህአዴግ ከለቀቀ በኋላ ወደ ራሱ ተመልሷል" የዶ/ር ነጋሶ ጊዳዳ ባለቤት ወ/ሮ ረጊና አበልት</h1>


<p>የጀርመን ተወላጅ የሆኑት ወ/ሮ ረጊና አበልት ከምኒልክ ጋዜጣ ጋር ባደረጉት ቃለምልልስ "ዶ/ር ነጋሶ ከኢህአዴግ መለያየታቸውን እንዴት ይመለከቱታል?" ተብሎ ለቀረበላቸው ጥያቄ "ነጋሶ ወደራሱ ተመልሷል። ከኢሕአዴግ ከለቀቀ በኋላ ከራሱ ጋር የታረቀ መሆኑ ይታይበታል። ትክክለኛ ውሳኔ የወሰደ መሆኑ ከደስተኝነቱ የሚታይ ነው። አሁን በጀመረው ሂደት አስተሳሰቡ እየጠራ ነው የሚሄደው። በዚህም ኢትዮጵያን የተሻለች ሀገር ለማድረግ በሚደረገው ጥረት የበኩሉን አስተዋፅኦ ያደርጋል ብዬ አምናለሁ። እንዲያውም ከዚህ በፊት ከነበረበት ሁኔታ በተለየ መንገድ ለኢትዮጵያዊያን ገንቢ ነገሮችን እንደሚያበረክት ምንም ጥርጥር የለኝም" ሲሉ መልሰዋል።</p>

<p>እንዲህም "ዶ/ር ነጋሶ ማን ናቸው? ከእርስዎች በላይ የሚቀርባቸው ሰው የለም። ዶ/ር ነጋሶ ማን እንደሆኑ ይግለጹሉን።" ተብሎ ለቀረበላቸው ጥያቄ "ነጋሶ የኦሮሞ ባህላዊ ሃይማኖት የፕሮቴስታንት እምነት ተፅዕኖዎች ያሳደሩበት ሰው ነው። የሃይማኖት ተፅዕኖውን የወሰደው ከሴት አያቱና ከአባቱ ነው። አባቱ የፕሮቴስታንት እምነት ቄስ ነበሩ። ነጋሶ የመርህ ሰው ነው። ለመርህ የቆመ ሰው ነው። ለመርህ ተገዢ ነው። ነገሮች የተበላሹ ከመሰለው ለማለት የፈለገው ለሌሎች ግልፅ ካልሆነ፣ ወይም ፍትሃዊነትና ዕውነት የተጣሰ ከመሰለው የንዴት ስሜት ከሚያሳይ በስተቀር አብዛኛውን ጊዜ ስሜቱን በጣም የመቆጣጠር ችሎታ አለው። ንዴቱን በቅፅበት ይቀዘቅዛል። የሚገዛው ለአዕምሮው ነው። በስሜቱ አይነዳም። ዝምተኛ ነው። አስተሳሰቡ የጠራ ነው። ምን እንደሚፈልግ ያውቃል። የት መሄድ እንዳለበት ያውቃል። በእኔና በእሱ መካከል ያለው ልዩነት እዚህ ላይ ነው። ነጋሶ የት ቦታ ላይ ጠንካራ እንደሆነ የት ቦታ ላይ ደካማ እንደሆነ ጠንቅቆ ያውቃል። ብዙ ሠዎች ለዚህ የታደሉ አይመስለኝም። ኢትዮጵያዊያንን በብሔርና በሃይማኖት ሳይለያይ ይወዳቸዋል። በሀገሪቱ ውስጥ ድህነት መብዛቱ ከልቡ ያሳዝነዋል። በአውሮፓ መኖር በፍፁም አይፈልግም።" ሲሉ መልሰዋል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ መጋቢት 20 ቀን 1994</a></p>

</body>
</html>	














