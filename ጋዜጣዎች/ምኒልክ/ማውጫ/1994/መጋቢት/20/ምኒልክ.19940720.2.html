<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"ወንበዴ አይደለሁም" አቶ ቢተው በላይ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">"ወንበዴ አይደለሁም" አቶ ቢተው በላይ</h1>


<p> ለ2:30 ደቂቃ ችሎቱ ተሰየመ ከዚያም የመሀል ዳኛው ንግግር አደረጉ፦ መዝገቡ ለዛሬ የተቀጠረው የተሻሻለውን ተጨማሪ ማስረጃ ለማየት ነበር። ተጨማሪ ማስረጃ አቅርባችኅል? የፀረ-ሙስና አቃቤ ህግ፦ አቅርበናል ክቡር ፍ/ቤት የተሻሻለው መዝገብ በፍ/ቤቱ ሰራተኛ በኩል ለተከሳሾች፣ ለጠበቆቻቸውና እንዲሁም ለዳኞች ደረሰ። </p>

<p>ዳኛ የተሻሻለውን መዝገብ እናነባለን፦ ዳኛው ማንበብ ሲጀምሩ አቶ ቢተው ፈገግ አሉ፣ አቶ አባተ ደግሞ ራሳቸውን ነቀነቁ። እርግጠኛ ነኝ ክሱ ለተከሳሾች የተምታታባቸው ይመስላል። አቶ ቢተው አንዴ ፈገግ፣ አንዴ ኮስተር እያሉ ስሜታቸው ሲለዋወጥ ይታየል። ዳኛው የተሻሻለውን መዝገብ አንብበው እንደጨረሱ፦ "ተከሳሾች ተሻሽሎ ስለቀረበው ማመልከቻየሚሉት ነገር ካለ" ዳኛው</p>

<p>ጠበቃ ካልአዩ "ማሻሻያ ተብሎ የቀረበው መዝገብ ደርሶናል። ክስ ተብሎ የቀረበው በምን ሁኔታ ነው? ተሻሽሎ ወደ ክስ እየገባ ነው? ለእኛም ለደንበኞቻችንም አቃቤ ሕግ የተከሳሾቹን ተሳትፎ ገልፆ አላቀረበም። ይሄ ክስ ሳይሆን መግለጫ ነው። ለመግለጫው መግለጫ እንድናቀርብ ከሆነ ከደንበኞቻችን ጋር እንነጋገር» በማለት አስታወቁ። በዚህን ጊዜ አቶ አባተና አቶ ቢተው እጃቸውን አወጡ። ዳኛውም ፈቅደውላቸው አቶ ቢተው ንግግራቸውን እንዲህ በማለት ጀመሩ፦</p>

<p>"አመሰግናለሁ ክቡር ፍ/ቤት። ቀረበ ስለተባለው የክስ ማሻሻያ አይተናል። በእርግጥ አሁንም ይሰቃዩ ተብሎ ነው የታሰርኩት 10 ወር ሳይበቃኝ። አሁን ለማቅረብ የምፈልገው ፍ/ቤቱ ሲያዝ አስቂኝ ለሆኑት ጨዋታዎች መልስ የምሰጥበት ብዙ ነገሮች አሉ። በዚህ ህግ ይህንን እንድትሰራ ታዘሃል፣ይህንን ጥሰሃል የሚል መመሪያ አልተሰጠኝም። 1987 የኢህአዴግ ተወካይ አይደለሁም። ቤቴ አድዋ ስለሆነ ያኔ ተፈትሾ እናየዋለን። እንደገና ተጨማሪ ጊዜ እያጓተተ ወህኒ ቤት እንድንቆይ እየተደረገ ነው። ወንበዴ አይደለሁም። ዱርዬ አይደለሁም። የምሠራውን አውቃለሁኝ። አሁን ይብቃኝ። እስካሁን እዚህ ላቆዩኝ ምስጋናዬን አቀርባለሁ። ነፃ ነኝ ልለቀቅ። አስገዳጆቹ፣ ፈራሚዎቹ መስካሪ ሆነ መጥተዋል። ጊዜው ሲደርስ እናገረዋለሁ። እኔ የፖለቲካ እስረኛ ነኝ። ልቀቁኝ። ፍትህ የማገኘው እዚህ ነው። ሌላ ቦታ አላገኝም" በማለት ለፍ/ቤቱ አመልክተዋል። ቀጥለውም አቶ አባተ ንግግራቸውን እንዲህ በማለት አሰምተዋል፦</p>

<p>"እንግዲህ በዚህ ችሎት 8 ወሬን ይዣለሁ። እኔ የተከሰስኩበት ክስ አቃቤ ሕግ ባቀረበው ክስ መቅረብ የለበትም። አቃቤ ሕግ ሊከሰኝ አይችልም። መከሰስ የለብኝም.../ዳኛ አቋረጡ...ይሄ ያለፈ ጉዳት ነው መደጋገም የለበትም...</ፕ>

<p>አባተ፦ እሺ የተሻሻለው ክስ የተሻሻለ የለውም። አቃቤ ሕግ ጊዜ እየፈጀ እኛንን እስር ቤት ለማሰቀመጥ ስለሆነ ፍ/ቤት መቀበል የለበትም። በምን ተፅእኖ ነው እዚህ ፍ/ቤት እየተከሰስኩ ያለሁት? ከማህተም ጀምሮ በክልል እንደሚንቀሳቀስ እየታወቀ አዲስ አበባ ነው የምትከሰሰው ተብያለሁ" ብለዋል።</p>

<p>ዳኛውም "በአቃቤ ሕግ የተሻሻለው መዝገብ አስፈላጊውን ፍሮማቲ አሟልቶ የተሻሻለ ክስ አይደለም። እንደገና ፎርማት ተደርጎ ክሉ መሻሻል እንዳለበት አይተናል። አቃቤ ህግ እንደገና ክሱን አሻሽሎ እንዲያቀርብ አዘናል። በሌላ በኩል ስለ ተከሳሾች የእስር መለቀቅ ጉዳይ ባለፈው ቀጠሮ ትዕዛዝ ሰጥተንበታል የሚቀየር ነገር የለም። አሁን ባለው ደረጃ ተከሳሾች የሚለቀቁበት የህግ ድጋፍ የለም። ስለዚህ አልተቀበልነውም" በማለት ለሚያዚያ 10 ቀጠሮ ሰጠው ችሎቱ አብቅቷል።</p>

<p>ችሎቱን ለመከታተል ከመጡት መካከል ወ/ሮ አረጋሽ አዳነና አብርሃ ማንጁስ ይገኙበታል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ መጋቢት 20 ቀን 1994</a></p>

</body>
</html>	














