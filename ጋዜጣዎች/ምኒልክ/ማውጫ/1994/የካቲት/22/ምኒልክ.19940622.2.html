<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የተ.መ.ድ ጦር በቅርቡ መውጣት አለበት ኢሳያስ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የተ.መ.ድ ጦር በቅርቡ መውጣት አለበት ኢሳያስ </h1>


<p>በሄግ የተሰየመው የድንበር ኮሚሽን በሀገራቸውና በኢትዮጵያ መካከል ያለውን ድንበር በማስመልከት ውሳኔው ካስተላለፈ በኋላ በሁለቱ ሀገሮች ድንበር ተሰማርቶ የሚገኘው የተባበሩት መንግሥታት ሰላም አስከባሪ ሠራዊት በወራት ጊዜ ውስጥ ለቆ መውጣት እንዳለበት የኤርትራው ፕሬዝዳንት ኢሳያስ አፈወርቂ ማሳሰባቸውን ኢሪን ዘገበ።</p>

<p>ፕሬዚዳንቱ ማሳሰቢያውን የሰጡት ባለፈው እሁድ በአስመራ ከፀጥታው ምክር ቤት አሥራ አምስት ልዑኮች ጋር ተገናኝተው በተወያዩ ወቅት ነው። በኖርዌያዊው አምባሳደር ኦለ ፒተር ኮልቢ የተመራው አሥራ አምስት አባላት ያሉት ልዑክ በአካባቢው ጉብኝት እያደረገ እንደሚገኝ ይታወቃል። በሄግ የተሠየመው ዓለም አቀፉ የድንበር ኮሚሽን በሚመጣው ወር የኢትዮ-ኤርትራን ድንበር አስመልክቶ የደረሰበትን ውሳኔ ይፋ ያደርጋል ተብሎ ይጠበቃል።ኢሳያስ ማሳሰቢያውን የሰጡት የፀጥታው ምክር ቤት የአንሚን በሁለቱ ሀገሮች ድንበር ቆይታ ለስድስት ወራት ሊያራዝም እንደሚችል የአንሚ ባለስልጣናት ከተናገሩ በኋላ ነው። የአንሚ የድንበሩ ቆይታ ጊዜ በማርች 15 ቀን ይጠናቀቃል።</p>

<p>ፕሬዝዳንት ኢሳያስ ከዚህ በተጨማሪም በአንሚና በኢትዮጵያ ላይ የሰላ ትችት ሰንዝረዋል። የሠላም አስከባሪው ሠራዊት ሚዛናዊ እንዳልሆነ ፕሬዝዳንቱ ጠቅሰው፣ኢትዮጵያን አማርረዋል። ኢትዮጵያ ፈንጂዎቹ የተቀበሩባቸውን ስፍራዎች በዝርዝር ለአንሚ ለማሳየትና መረጃ ለመስጠት ፈቃደኛ እንዳልሆነችም ጠቁመው፣ የጦር ምርኮኞችንና ሲቪል እስረኞችንም ላለመልቀቅ አሻፈረኝ እንዳለች መሆኗን ገልፀዋል። </p>

<p>በከፊልም ቢሆን ይህ ሊፈፀም የቻለው በአንሚ ቸልተኝነትና የዓለም አቀፉ ማህበረሰብ ለኢትዮጵያ ስለሚያደላ ነው ብለዋል ኢሳያስ።</p>

<p>ይሁን እንጂ የፀጥታው ምክር ቤት ልዑኮች የአስመራን ጉብኝት አወድሰውታል። የልዑኮቹ ጉብኝት የዓለም አቀፉ ማህበረሰብ በኢትዮጵያና በኤርትራ መካከል ሠላም እንዲወርድ የሚያደርገውን ጥረት እንደሚያሳይ ፕሬዝዳንቱ ገልፀዋል።</p>

<p>እንደሚመስለኝ ጉብኝቱ በትክክለኛው ጊዜ የተካሄደ ነው። ከድንበሩ ኮሚሽኑ ውሳኔ በኋላ ሃሳብንና አመለካከትን እንዴት ማንሸራሸር እንደሚቻል ከወዲሁ እንድናስብበት መደረጉ ጠቃሚ ነው።</p>

<p>ከውሳኔው ይፋ መሆን በኋላ በሁለቱ ሀገሮች ድንበር ሠራዊት ሠፍሮ የሚቆይበት ምክንያት አይታየኝም። የአንሚ የቆይታ ጊዜም በቅርቡ ያከትማል። ውሳኔው ይፋ ሊሆን የቀረው ጊዜ ደግሞ ከወራት አይበልጥም።</p>

<p>ከዚያም በኋላ ሁለቱ መንግሥታት ነፃ ቀጠናውና የተ.መ.ድ ሠላም አስከባሪ ኃይል በሌለበት ሁኔታ አንዱ የሌላውን ሉዓላዊነትና የግዛት አንድነት አክብሮ ግንኙነታቸውን ማደስ የሚጠበቅባቸው ይመስለኛል ብለዋል ኢሳያስ።</p>

<p>ፕሬዚዳንት ኢሳያስ አያይዘውም ለአልጀርሱ ስምምነት ተገዢ በመሆን የድንበር ኮሚሽኑ ውሳኔ እንደሚቀበሉት አስታውቀዋል። የመጨረሻው ሰዓት ላይ ነው ሁሉም ወገን ሁለቱ መንግሥታት የድንበር ኮሚሽኑን ውሳኔ ያከብራሉ ብሎ ይጠብቃል። እኛም በጐ ምላሽ ማሳየት ይኖርብናል ብለዋል ኢሳያስ።</p>


<p class="align-center"><a href="/Gazettas/Menilik/info/Menilik.sera.html">ከምኒልክ የካቲት 22 ቀን 1994</a></p>

</body>
</html>	














