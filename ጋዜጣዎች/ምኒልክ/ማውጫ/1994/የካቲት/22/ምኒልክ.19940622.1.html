<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ጅቡቲና ኤርትራ ታረቁ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ጅቡቲና ኤርትራ ታረቁ</h1>


<p>ኤርትራና ጅቡቲ የሁለትዮሽ ትብብራቸውን ዳግም ለመጀመር መስማማታቸውን የሁለቱ ሀገሮች ከፍተኛ ባለሥልጣናቱ ማስታወቃቸውን የተ.መ.ድ ዜና አገልግሎት ኢሪን ዘገበ።</p>

<p>ሁለቱ ሀገሮች ስምምነት ላይ የደረሱት በኤርትራ የውጭ ጉዳይ ሚኒስትር አሊ ሰይድ አብደላ የሚመራ ልዑክ ጅቡቲ ተገኝቶ በሁለተኛው የጋራ የሚኒስትሮች ጉባዔ ላይ በመገኘት ከጅቡቲ አቻው ጋር ከተወያየ በኋላ ነው። «ሁለቱ ሀገሮች በሚመለከቱ ጉዳዮች ላይ ተወያይተናል። የጋራ ትብብር ዳግም ለመጀመር ተስማምተናል። ግንኙነታችን ደግሞ ወደ ሞቀ ሁኔታ ተመልሷል» ብለዋል አንድ ከፍተኛ የጅቡቲ ባለሥልጣን ለኢሪን። </p>

<p>ኤርትራ ጅቡቲ በድንበር ግጭቱ ለኢትዮጵያ ወግናለች በማለት ውንጀላ ከሰነዘረች በኋላ የሁለቱ ሀገሮች ግንኙነት ተበላሽቶ ቆይቷል። ጅቡቲ ወቀሳው ሃሰት እንደሆነ ስትገልፅ ቆይታለች።</p>

<p>«አለመግባባት ነበር። ኤርትራ እኛ ገለልተኛ መሆናችንን አልተረዳችም ነበር። ጅቡቲ በክልሉ ከሚገኙ ሁሉም ሀገሮች ጋር ጥሩ ግንኙነት አላት። በአሁኑ ወቅት ከኤርትራም ጋር ያለን ግንኙነት መልካም ነው» ባለሥልጣኑ የጅቡቲውን አምባሳደር አስተያየት በኬንያ የኤርትራ ምክትል አምባሳደርም አስተጋብተውታል። በሁለቱ ሀገሮች መካከል ያለው ግንኙነት እየተሻሻለ እንደመጣ አምባሳደሩ ገልፀዋል።</p>

<p>ከአስመራ ከመነሳታቸው በፊት የኤርትራው ውጭ ጉዳይ ሚኒስትር አሊ ሰይድ አብደላ እንደተናገሩት ሁለቱ ሀገሮች በንግድ፣ በትራንስፖርት፣ በትምህርት፣ በጤናና በስደተኞች ጉዳይ ዙሪያ ስምምነት ላይ መድረስ እንደሚጠበቅባቸው መናገራቸውን የኤርትራ ሬዲዮ ዘግቦ ነበር።</p>

<p>በጅቡቲና በኤርትራ መካከል ያለው ግንኙነት እየተሻሻለ የመጣው ከ1999 መገባደጃ በኋላ ሲሆን፣ ዲፕሎማሲያዊ ግንኙነታቸውን ዳግም የጀመሩት ደግሞ በማርች 2000 ዓ.ም በሊቢያ አደራዳሪነት ነበር።</p>

<p>ሁለቱ ሀገሮች በዚህ ወቅት የጠበቀ ግንኙነት ሊመሠርቱ የቻሉት በሱማሊያ የእርቀ ሠላም እንቅስቃሴ ተመሳሳይ አቋም ስላላቸው እንደሆነ የፖለቲካ ተንታኞች ይናገራሉ።</p>


<p class="align-center"><a href="/Gazettas/Menilik/info/Menilik.sera.html">ከምኒልክ የካቲት 22 ቀን 1994</a></p>

</body>
</html>	














