<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«የኢዴፓ ሰልፍ አያስደነግጠንም»ጆሴፍ ሌግዋል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«የኢዴፓ ሰልፍ አያስደነግጠንም»ጆሴፍ ሌግዋል</h1>


<p>የኢትዮጵያ የኤርትራ የተመድ ዋና ፀሐፊ ልዩ ልዑክ የሆኑት ጆሴፍ ሌግዋል ኢሪን ከተባለው የተመድ ዜና አውታር ጋር ባደረጉት ቃለምልልስ በቅርቡ የሄግ ፍ/ቤት የአሰብን ወደብ ጨምሮ የሚሰጠው ውሣኔን ሁለቱ ሀገሮች «መቀበል አለባቸው» አሉ።</p>

<p>ጆሴፍ ሌግዋሊያ ከኢሪን ጋር ባደረጉት ቃለ ምልልስ «ባለፈው እሁድ በኢትዮጵያ የኮሚሽኑ ውሣኔ ከውሣኔው በፊት በመቃወም የተቃውሞ ሰልፍ ተደርጓል። የድንበር ኮሚሽኑ ውሣኔውን ይፋ ካደረገ በኋላ በሁለቱ ሀገሮች መካከል ፖለቲካዊ አለመረጋጋት ሊከሰት ይችላል ብለው ያስባሉ?» ተብሎ ለቀረበላቸው ጥያቄ ሲመልሱ «የሁለቱም ሀገሮች አመራሮች ውሣኔውን አልቀበልም በማለት ፖለቲካዊ ችግሮች ይፈጥራሉ የሚል እምነት የለንም። በአዲስ አበባ በሚገኘው የመስቀል አደባባይ ሰዎች ለተቃውሞ በመውጣት ሃሣባቸውን በነፃነት መግለፃቸው እኛን ሊያስደነግጠንና ሊያስጨንቀን የሚገባ አይደለም።</p>

<p>ማንኛውም ሰው የሚፈልገውን አመለካከትና ሃሣብ በነፃነት መግለፁ በየትኛውም ግልፅ ማህበረሰብ ባለበት ሀገር ያለ ነገር ነው። በድንበር ጉዳይ የሚሰጥ ውሳኔ የደስታ ምንጭ እንደማይሆን ግልፅ ነው። ይሁንና ሁለቱ ሀገሮች በመካከላቸው የተፈጠረውን ግጭት ለአንዴና ለመጨረሻ ጊዜ በመፍታት፣ አዲስ ምዕራፍ ለመክፈት ከፊሉ ውሣኔውን በግድ መቀበል እንዳለባቸው ይገነዘባሉ ብዬ አስባለሁ።» ብለዋል። እንዲሁም «ከኮሚሽኑ ውሳኔ በኋላ ነገሮች ወደማይፈለግ አቅጣጫ ምናልባት ሊሄዱ ይችሉ ይሆናል። ይህም ሊሆን የሚችለው ከድንበር ኮሚሽኑ ውሣኔ በኋላ የሁለቱ ሀገሮች ሕዝቦች ምላሽ ምን እንደሚሆን ስለማይታወቅ ነው። ሆኖም ለሚመጣው ነገር ሁሉ ተዘጋጅተናል። በየትኛውም የሠላም አስከባሪ ተልዕኮ፣ ተቀፅላ ዕቅድ በግድ መኖር አለበት።» ብለዋል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ የካቲት 8 ቀን 1994</a></p>

</body>
</html>	














