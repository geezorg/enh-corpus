<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አረጋሽ አዳነ በነፃ ተለቀቁ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">አረጋሽ አዳነ በነፃ ተለቀቁ</h1>


<p>ከአዲስ አበባ ወደ መቀሌ በእሥር የሄዱት ወ/ሮ አረጋሽ አዳነ በነፃ ተለቀቁ። ወ/ሮ አረጋሽ ከሁለት ዓመት በፊት ያስረከቡትን አካውንት አስመልክተው እንዲፈርሙ ከተደረጉ በኋላ ከመቀሌ እንዳይወጡ ተጥሎባቸው የነበረው ገደብ ተነስቶላቸዋል።</p>

<p>ወ/ሮ አረጋሽ ይህ ጋዜጣ ሕትመት እስከሚገባበት ድረስ ጉዳዩን ማጠናቀቃቸውን የሚያረጋግጥላቸውን ደብዳቤ እየተጠባበቁ ይገኛሉ።</p>

<p>ወ/ሮ አረጋሽ በቀጥታም ሆነ በተዘዋዋሪ ከሙስናና ከብክነት ጋር ምንም የሚያገናኛቸው ነገር እንደሌለ የመለስ ደጋፊዎች ጭምር ይመሰክሩላቸዋል።</p>

<p>በዚህ ሳቢያ በወ/ሮ አረጋሽ ላይ የተቃጣው እርምጃ የታገዱትን ማዕከላዊ ኮሚቴ አባላት ለማስፈራራት ነው የሚል ትርጓሜ አሰጥቶታል።</p>

<p>የታገዱት ማዕከላዊ ኮሚቴ ከመለስ ቡድን ጋር በተለያዩበት የኤርትራ ጉዳይ «አብዮታዊ ዲሞክራሲ» ጋዜጣ ትላንት ባወጣው ዕትሙ በርዕሰ አንቀፅ ላይ የሚከተለውን አቋም ወስዷል። «የተዋጋነው መሬቱን ለዘልአለም በሃይል የእኛ ለማድረግ ሳይሆን መሬቱ በሕግ ለእኛ የሚገባን እስከሆነ ድረስ በሕጋዊ መንገድ የእኛ መሆኑ እንዲረጋገጥ፣ በሕጋዊ መንገድ ለሌላ የሚገባ ከሆነም ይኸው ሕጋዊ መንገድ እንዲዳኘን ለማድረግ ነው። የተዋጋነው ህግን ለማስከበርና የሕጋዊ መፍትሄን ተፈፃሚነት ለማረጋገጥ እንጂ የእኛ በምንለውና የይገባኛል ጥያቄ በተነሳበት መሬት ላይ በጉልበታችን የመጨረሻ እልባት ለመስጠት አይደለም። ክርክር የተነሳበት መሬት የማን እንደሆነ የሚለየው ገለልተኛ ወገኖች የእያንዳንዳችንን መከራከሪያ ተመልክተው በሚሰጡት ብይን ነው። ስለዚህም የመሬቱ የባለቤትነት ጉዳይ አከራካሪ ሆኖ ሲገኝ ይህን ጉዳይ በዳኞች ሸምጋይነት ለመፍታት መንቀሳቀሳችን ሕጋዊውና ዴሞክራሲያዊው መፍትሄ ነው። ዘላቂ ግጭትን የሚያስወግደው ብቸኛው አማራጭም ይህ ብቻ ነው። የሀገራችን ሰው «በሕግ ከሄደች በቅሎዬ ያለሕግ የሄደች ዶሮዬ» እንደሚለው ሕጋዊ መንገድ ተከትሎ የተሰራ ነገር ሁሉ ለግጭት መንስዔ ሊሆን አይችልም፣ አይገባውም።»</p>

<p>ኢሕአዴግ የደርግን ሠራዊት አሸንፎ አዲስ አበባን ከያዘ በኋላ ኢሠፓን የሽግግር መንግሥቱ ውስጥ አካላትም ያለው እስከመጨረሻው የጦርነት መንገድን በመከተሉ ነው ማለቱ ይታወሳል። በተመሳሳይ መንገድ ሻዕቢያ እስከመጨረሻው የጦርነቱን መንገድ ተከትሎ ከነበረ ተመሳሳይ መርህ ተግባራዊ ሆነበት መሬቱ የኢትዮጵያ ግዛት መሆኑን እንዲቀበል ለማስገደድ ለምን እንዳልተሞከረ ግልፅ አይደለም ሲሉ ታዛቢዎች አስተያየታቸውን ይሰጣሉ።</p>


<p class="align-center"><a href="/Gazettas/Menilik/info/Menilik.sera.html">ከምኒልክ የካቲት 1 ቀን 1994</a></p>

</body>
</html>	














