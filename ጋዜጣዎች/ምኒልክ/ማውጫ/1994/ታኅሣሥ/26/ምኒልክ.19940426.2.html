<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የታምራት ላይኔ አቤቱታ ዝርዝር</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የታምራት ላይኔ አቤቱታ ዝርዝር</h1>


<p>ለኢፌዴሪ ጠቅላይ ፍርድ ቤት<br/>
አዲስ አበባ<br/>
ለተከበረው ፍ/ቤት፣</p>

<p>ወደዚህ ፍ/ቤት፣ ለዚህ ቀጠሮ ከመምጣቴ በፊት አንድ መላምት (ሕይፖትሀሲስ) መሰረትኩኝ። ሊሞከር የሚችል መላምት (ጠስታብለ ሕይፖትሀሲስ)ነው። መላምቱ የሚከተለው ነው።</p>

<p>በአንድ በተወሰነ የዳኝነት ሂደት ውስጥ አጠቃላዩን የዳኝነቱን ባህርይ ፍትሃዊ ይሆናል ወይም አይሆንም ብሎ ከመገመት አልፎ እያንዳንዱ ተናጠል ብይን ምን ሊሆን እንደሚችል ከሳሽም ሆን ተከሳሽ፣ ሁለቱም ወይም አንዱ ወገን በእርግጠኝነት (ኣችቹረተልይ ጵረዲችታብለ) ከሆነ የዳኝነት ሂደት ፍትህ አልባ ነው ወይም ተቀባይነት ሊኖረው የማይገባ ነው ማለት ይቻላል የሚል ነው።</p>

<p>በዚህ መላ ምት መሠረት የዳኝነንት ሂደት አጠቃላይ አዝማሚያው ወይም በመጨረሻ ሊደረስባቸው የሚችል የተለያዩ የፍርድ ውሣኔ አማራጮች፣ ሊሆን ይችላል የሚባል መልካቸው፣ ሊገመት ይችላል እንጂ በየደረጃው የሚኖሩትን የዳኞች ብይንና አቋም ኢ-ተአማቲ (ኡንፕረዲችታብለ) ነው። ተቃራኒዎቹ ወገኖች፣ ሁሉም ወይም አንዱ ወገን በየደረጃውና በየወቅቱ ዳኞች ሊሰጡ የሚችሉትን ብይን በእርግጠኝነት ማወቅ ከቻሉ ግን ትክክለኛው የዳኝነት ሂደት በመሠረቱ የተፋለሰ መሆኑንና ለአንዱ ወይም ለሌላው ወገን ሊያደላ የሚችልበት ክፍተት መኖሩን ያመለክታል።</p>

<p>ይህን መላ-ምት ለማረጋገጥ የሞከርኩት በሁለት መንገዶች ሲሆን አንደናው ቑአንቱም ጥሀኦርይ በሚባለው ሳይንሳዊ ንድፈ ሃሳብ ላይ የተመሠረተውን እርግጠኛ ያለመሆን መርሆ (ኡንቸርታኢንትይ ጵሪንቺፕለ) በመጠቀም መመዘን ነው። ሁለተኛውና በዚሁ መርሆ መለኪያነት የሞከርኩት እስካሁን ያለኝን የፍርድ ቤቱን ሂደት እንደተጨባጭ ማስረጃ (ኤምፒሪቻል ኤቪደንቸ)በመጠቀም ነው።</p>

<p>እርግጠኛ ያለመሆን መርሆ (ኡንቸርታኢንትይ ጵሪንቺፕለ) በሚያስተምረው መሠረት ማንኛውም ነገር የወደፊት ምንነቱንና ባህርዩን በሚመለከት አንድም በአጠቃላይ መለኪያ ወይም ደግሞ ሊከሰቱ በሚችሉ የተለያዩ ኩነቶች (ጵሮባቢሊቲአስ) መልክ ካልሆነ በስተቀር በእርግጠኝነት ማመት (ኣችቹራተ ፕረዲችቲኦን) አይቻልም። ይህ የሚሆንበት ምክንያት ማንኛውም ምሉዕነገር (ውሆሊስቲች ኤንቲትይ) በብዙ ተናጠል ነገሮች (ቑአንቱም ጳርቲችለስ) የተገነባ ሲሆን፣ እነዚህ ተናጠል ነገሮች ያ ማይመሳሰል የይዞታና የልኬታ (ጶሲቲኦን አንድ ቨሎ-ቺትይ) ባህርይ ያላቸው እጅግ ተለዋዋጭ ክስቶች በመሆናቸው ሁሉንም በተመሳሳይ ጊዜ ውስጥ መለካቶች ማወቅ ስለሚያስቸግር ነው።</p>

<p>የነገሮችን የወደፊት ምንነት ለማመት የሚያፈለግበት ጊዜ በአሁኑ ሕልውናቸውና በወደፊቱ ማንነታቸው መካከል እየተወራረሱ በመግባት ተፅዕኖ የሚፈጥሩ የሚታወቁናየማይታወቁ የለውጥ ጫናዎች (ቫሪአብለስ) የግድ መኖራቸው ስለማይቀር በእርግጠኝነት ማወቅን (ኣችቹራተ ጵረዲቻቲኦን) እንዳይቻል ያደርጋሉ። ስለሆነም ስለነገሮች መፃኢ ሁኔታ ማመት የሚቻለው በተነፃፃሪ ብቻ ነው፣ ቁጥር ስፍር የሌላቸውን የለውጥ ጫናዎች (ቫሪአብለስ) በሙሉ፣ በተመሳሳይ ጊዜ መለካት ስለማይቻል።</p>

<p>እርግጠኛ ያለመሆን መርሆ (ኡንቸርታኢንትይ ጵሪንቺፕለ) የተመሰረተው በዚህ አጠቃላይ ፅንሰ ሃሳብ ላይ ነው። ይኸው መርሆ እንደሚያስገነዝበው ይልቁንም በምሉዕ ሁኔታዎች ውስጥ የሚገኙ ተናጠል ነገሮች ወይም ክስተቶች ምንጊዜም ቢሆን በተቃራኒዎች አንድነት (ጳርቲችለስ አንድ ኣንቲ-ፓርቲችለስ) የሚገኝ በመሆናቸው የሁኔታዎቹን የወደፊት ለውጥና ማንነት ይበልጥ ኢ-ተአማኒ (ኡንፕረዲችታብለ) ወይም እርግጠኛ ያልሆነ (ኡንቸርታኢን) ያደርጉታል።</p>

<p>እርግጠኛ ያለመሆን መርሆ የሚሰራው ግን ከላይ በአጭሩ ለማሳየት እንደሞከርኩት በተፈጥሮ ሳይንስ ብቻ አይደለም። በማህበራዊ ሳይንስም ውስጥ የሚሰራ ለመሆኑ ሊቃውንቱ ተጠቅመውበት አረጋግጠዋል። ስለዚህም የማህበራዊ ሳይንስ አካል በሆነው በፍትህ ሥርዓት በአጠቃላይና በዳኝነት ጉዳዮች ውስጥ ደግሞ በተለይ የማይጠቅምበት ምንክያት የለም።</p>

<p>አንድ የተወሰነ የዳኝነት ሂደት ተጠቃሎ እንደምሉዕ (ውሆሊስቲች) ውጤት የሚያመጣ ሲሆን ከአጀማመሩ እስከ ማጠናቀቂያው ድረስ ግን በውስጡ በርካታ ተናጠል ደረጃዎችን (ቑአንቱም ጽታገስ) ያካተተ መሆኑ ግልፅ ነው። ከእነዚህ ተናጠል ደረጃዎች ጉዳዮች ጋር ተገናኝቶ ደግሞ ተናጠል ውሣኔዎች ወይም ብይኖች ይኖራሉ።</p>

<p>ተናጠል ጉዳዮች ላይ ለመበየን ይቻል ዘንድ በተቻለ መጠን የሚረዱ ሕጐች ቢኖሩም ሕጐቹ ራሳቸው ተቃራኒ ወገን የያዙ ተከራካሪዎች ቀርቶ ራሳቸው ዳኞቹም ቢሆኑ የአንድን ተናጠል ጉዳይ ብይን (ቑአኑም ደቺሲኦን) አስቀድመው በእርግጠኝነት ሊያምቱ (ኣችቹራተ ጵረዲችቲኦን) ያስቸግራቸዋል። ዳኝነት ደግሞ በተቃራኒ የሚቆሙ ወገኖች መከራከሪያ ሀሳቦችን የሚያካትት በመሆኑ ጉዳዩን ይበልጥ ኢ-ተዓማኒ (ኡንፕረዲችታብለ) የማድረግ ዕድሉ ያሰፋዋል።</p>

<p>ይህ የሚያሳየው በራሱ ሥርዓት ብቻ የሚመራ ጤናማ ዳኝነት እርግጠኛ ባለመሆን መርሆ (ኡንቸርታኢንትይ ጵሪንቺፕለ) የሚገዛ መሆኑን ነው። በዚህ መርሆ እስከተገዛ ድረስ ደግሞ አንድ የዳኝነት ሂደት በአጠቃላይ አነጋገር ፍትህና በጐነት (ጁስቲቸ አንድ ፋኢርነስስ) በሆነ ዝንባሌ ነው። </p>

<p>ዳኝነቱ ከተጀመረ እስከዛሬ በአምስት ያህል ተናጠል ጉዳዮች ላይ ውሳኔ ተሰጥቶ አራቱ ውድቅ ተደርገዋል። ጉዳዮች ውድቅ እንደሚደረጉ እኔና ሌሎቹ ተከሳሾች አስቀድመን አምተን (ጵረዲችት አድርገን) ነበር። እቺን ትንሽ ሰርቬይ በጠበቆቹ ውስጥ አልሰራም። እንጂ እነሱም ቢሆኑ በተመሳሳይ አስቀድመው እንደገመቱ ጠንካራ ግምት አለኝ። ውድቅ እንደሚደረጉ ያመትነው በሕግም ሆነ በፍትህ አንፃር ውድቅ ሊደረጉ ይገባል ብለን በማመናችን ሳይሆን ፍርድ ቤቱ ውድቅ ሊያደርጋቸው ስለሚፈልግ ነው በሚል ግምት ነው። ግምታችን ግን ትክክል ሆኗል።</p>

<p>ለራሴም እንኳን ሳይቀር በጣሙን የሚገርመኝ ነገር፣ ይህን ማመልከቻ በፃፍኩበት ወቅት ለፍ/ቤቱ ባቀረብኩትና ፍ/ቤቱም በተቀበለው የመብት ረገጣ አቤቱታዬ ብይን ገና አልተሰጠም ነበር። እኔ ግን የፍ/ቤቱ ብይን መብትህ አልተረገጠም የሚል መሆኑ አይቀርም ብዬ አስቀድሜ በማመቴ ይህን ፅሑፍ አዘጋጀሁ። በጤናማ የዳኝነት ሁኔታ ውስጥ ብሆን ኖሮ ይህን ማድረግ አልነበረብኝም። ብይኑን ሳላውቅ ውድቅ እንደሚያደግ በማመን ማመልከቻዬን ያዘጋጅሁት ሂደቱ ማንኛውም ጤናማና በጐ የዳኝነት ሂደት ሊከናወንበት የሚገባው እርግጠኛ ያለመሆን መርሆ (ኡንቸርታኢንትይ ጵሪንቺፕለ) እንደማይመራ በመገንዘቤ ነው። የዳኝነቱ ሥራዓት እርግጠኛ የማይሆን (ኡንቸርታኢን) እና ኢ-ተአማኒ (ኡንፕረዲችታብለ) ቢሆን ኖሮ እኔም ይህን ማመልከቻ ለመፃፍ እርግጠኛ ስለማልሆን የተለያዩ ግምቶችን በአእምሮዬ እየጠነሰስኩ ብይኑን እጠብቅ ነበር።</p>

<p>እዚህ ላይ፣ ራስህ ተከሳሽ በመሆንህ የብይኖቹን ውጤት አስቀድመህ በአሉታ ስለምታሰባቸው ትክክለኛውን ውሳኔ ሳይቀር የዳኝነት መዛባት አድርገህ ስለምትወስድ ነው የሚል ዋጋ ያለው ነጥብ በማንም አእምሮ ውስጥ ሊነሳ እንደሚችል እገምታለሁ። ሆኖም ጉዳዩ ዳኝነቱን የተዛባ አስመስዬ በማሰብ እንዳልሆነ በጥቂት ንድፈ ሀሳባዊና ተግባራዊ ማስረጃዎች ማሳየት ይቻላል።</p>

<p>1. በቑአንቱም ጥሀኦርይ መሠረት አስተሳሰቡና እውነታ (ጥሆኡግህት አንድ ረአሊትይ) ተነጣጥለው የሚታዩ ሳይሆን አንዱ የሌላው አካል ነው። አስተሳሰብ ከአንጐል የሚመነጭ ይሁን እንጂ የሚፈጠረውና የሚመሰረተው ግን ከአንጐል ውጭ በአካባቢያችን በሚካሄዱ እንቅስቃሴዎች ምክንያት ነው በልምድ፣ በክፍተት ያላቸው ሁኔታዎችን የሚያስተናግዱ ስለሆነ፣ እንዲሁም የጉዳዮቹና የሕጐቹ አተረጓጐምና ውርስ ዝምድና (ጮርረላቲኦን) በዳኞች ሥነ ባህርያዊና ፖለቲካዊ አቋም፣ በልምዳቸውና በእውቀታቸው፣ በከሳሽና በተከሳሽ ሙግታዊ ጭብጦች ላይ የሚመሰረት በመሆኑ፣ በወቅቱ የሚኖረው ፖለቲካዊ ሁኔታ፣ ሥርዓቱ በፍትህና በፍርድ ቤቶች ላይ በሚኖረው አመለካከት፣ በዳኝነት ነፃነት ደረጃው... ወዘተ ... ወዘተ ተፅዕኖ ውስጥ የሚሰሩ በመሆናቸው ብይኖችን አስቀድሞ በማይጠራጥር ሁኔታ ለማመት እጅግ አስቸጋሪ መሆኑ አይቀርም። ማህበራዊ ግንኙነቶች ክራዝካል ነገሮች ውስብሰብነት በላይ የሰዎች አስተሳሰብ መለያቸው ስለሆነ ይበልጥ ይወሳሰባሉ። ስፍር ቁጥር የሌላቸው የለውጥ ጫናዎች (ቫሪአብሊአስ) ተፅዕኖ ስለሚያደርጉባቸው በብዙ ሁኔታዎች እንኳንስ እውቀትና በሌሎች ተፈጥሯዊና ማህበራዊ ሁኔታዎች ውስጥ የማቀናበር ጠባይ ይኖረዋል እንጂ አስተሳሰብ በመሠረቱ የእውነት ነፀብራቅ ነው። ስለክሱ የሚኖረኝ አስተሳሰብም በመሠረቱ ከዳኝነት ሥርዓት እውነት የማገኘው እንጂ እንዲሁ ከባዶ ነገር በአእምሮዬ የማፈልቀው አይደለም ማለት ነው።</p>

<p>2. ጤናማ ባልሆነ የፍርድ ሥርዓት ውስጥ እንኳን ቢሆን የተከሳሾች ሥነ ባህሪያዊ መግለጫ (ጵስይችሆሎጊቻል ማከ-ኡፕ) በአብዛኛው ብይኖች ለራሳቸው እንደሚጠቅሙ የሚመኙበት ተስፈኛ አስተሳሰብ እንጂ አይበየንልኝም የሚል አሉታዊ አስተሳሰብ እንዳልሆነ በጥናት የተረጋገጠ ነው። ተከሳሽ በአብዛኛው አሉታዊ የማመት አስተሳሰብ (ኘጋቲቨ ጵረዲችቲኦን) የሚያሳዩ ከሆነ በዳኝነት ሥርዓቱ ላይ ጤናማ ያልሆነ ሂደት ለመኖሩ ጠንካራ ምልክት ሊሆን እንደሚችልም ይታወቃል። በዚህ መሠረት እኔ በብይኖቹ ላይ የያዝኩት የግርምቢጥ (ጳርደኦቺቻል) አስተሳሰብ በመሠረቱ ከዳኝነቱ ባህርይ የመጣ እንጂ በተከሳሽነት ሥነ-ባህርይ ሊኖረኝ የሚገባ አስተሳሰብ አይደለም ማለት ነው።</p>

<p>3. በብይኖቹ ላይ ያያዝኩት አሉታዊ ግምት በአንድ ወይም በሁለት ተናጠል ብይኖች ላይ ብቻ ተመስርቼ የያዝኩት ሳይሆን በተደጋጋሚ የታዘብኩት ነው። የፍርድ ቤቱን ጊዜ ማጥፋት አልሻም እንጂ ከአሁን በፊት በተከሰስኩበት የዳኝነት ሂደትም ያጠናሁት ጭምር ነው።</p>

<p>4. የዳኝነት ሥርዓቱን ጤናማ ያለመሆን የሚያመለክተው ግን በእኔ በኩል በመገለፁ ብቻ አይደለም። በተቃረኒ ወገን የቆሙት አቃቤ ሕጉም ቢሆኑ የዳኝነቱን ሂደት አስቀድመው በእርግጠኝነት እንደሚያምኑ ግልፅ ይመስለኛል።</p>

<p>አቃቤ ሕጉ በሁሉም ብይኖች ላይ ፍርድ ቤቱ ለእሳቸው እንደሚፈርድላቸው ሳይጠራጠሩ አስቀድመው የሚያምቱ መሆናቸው፣ ሕሊናቸውን ከታሰረበት ሰንሰለት ነፃ አውጥተው ሊያምኑልኝ ይችላሉ ብዬ ባልገምትም፣ በጥቆማ ወይም በመረጃ ሳይሆን በማስረዳ ያገኘሁባቸውን አስተሳሰባቸውን ግን በተጠያቂነት ላቀርብ እችላለሁ። ሕዳር 20 ቀን 1994 ዓ.ም በዚህ ፍ/ቤት ባቀረቡት «የክስ መቃወሚያ መልስ» ፅሁፋቸው ገፅ 5 ውስጥ «...ሌሎቹ (የተከሳሾች መቃወሚያ) በክስ መቃወሚያነት ሊያቀርቡ የማይችሉ በመሆናቸው የምናቀርበው መልስ ሳይጠበቅ ሙሉ ለሙሉ የተከበረው ፍርድ ቤት ውድቅ እንደሚያደርግልን የምንተማመን ቢሆንም...&#87፤ የሚል አስተሳሰብ ተገልጿል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ታህሳስ 26 ቀን 1994</a></p>

</body>
</html>	














