<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«የኢትዮጵያን ሕዝብ ይቅርታ እጠይቃለሁ»ታምራት ላይኔ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«የኢትዮጵያን ሕዝብ ይቅርታ እጠይቃለሁ»ታምራት ላይኔ</h1>


<p>ባለፈው ቀጠሮ የቀድሞው የሽግግር መንግሥት ጠ/ሚ/ር ታምራት ላዬኔ ለጠቅላይ ፍ/ቤት ለማቅረብ ይዘውት የነበረው የአቤቱታ ፅሑፍ በእጃችን ገባ። የቀድሞው ጠ/ሚ/ር ታምራት ላይኔ ትላንት ፍ/ቤት ቀርበው የነበረ ሲሆን ዳኞች ባለመሟላታቸው ለማክሰኞ ተቀጥረዋል። አብረዋቸው እነአቶ ስዬና ሌሎቹ ተከሳሾች ነበሩ።</p>

<p>የቀድሞው ጠ/ሚ/ር ታምራት ላይኔ በአዲሱ አቤቱታቸው ፅሑፉን ያሳየናቸው የሕግ ሙሁራንን ሳይቀር ያስደንቀ ሐተታ አቅርበዋል። በፅሑፉ ውስጥ «የአሁኑ ሁኔታ በ15 ዓመቱ የበረሃ ትግሌ ማገናዘቢያነት (ኣናሎግይ) ላየው እወዳለሁ። የደርግን ጨቋኝ ሥርዓት ለመጣል ብዬ ፍትህንና ብልፅግናን ለማስፈን የታገልኩበት ጊዜ ፀፅቶኝ አያውቀም ወደፊትም አይቆረቁረኝም። በዚያ መራር ትግል ውስጥ ስሳትፍ መጨረሻው እንዳሰብኩት ይሆናል በሚል አምኜበትና መልካም ተስፋ ሰንቄ፣ ድብቅ አጀንዳና የተሸፈነ ዓላማ ሳይኖረኝ ነበር። ሌላ የጭቆናና የመከራ አዙሪት የሚታይበት ጊዜ የዛሬው ሥርዓት ይመጣል ብዬ ጭራሽ አላሰብኩም። የትግሉ መድረሻ የአሁኑ ፍትህ አልባ ሥርዓት መሆኑና ለዚህም በመሳሪያነት ማገልገሌ ግን ይፀፅተኛል። ካለፈ በኋላ ቢሆንም እንኳ በዚህ ሁሉ የትግል ውጣ ውረድ ውስጥ ሰው ነኝና የተሳሳተኳቸውን ፖለቲካዊ ስህተቶች በተመለከተ የኢትዮጵያን ሕዝብ ይቅርታ እጠይቃለሁ። ወደፊት በዝርዝር በማውጣት ለመጪው ትውልድ ማስተማሪያ አደርጋቸዋለሁ። ብለዋል። እንዲሁም «በሕዳር 6/19 94 ዓ.ም የክስ መቃወሚያዬ ለማሳየት እንደሞከርኩት እኔ በፖለቲካ ልዩነት ምክንያት የታሰርኩ የፖለቲካ እስረኛ ነኝ። ይህ ክስ የሚታየው ሕገ መንግስቱን በፍፁምነት በረገጡ ጨቋኝና ፀረ ዲሞክራሲያዎ ሕጐች ናቸው።በእነዚህ አምባገነናዊ ሕጐች የሚዳኘውን ዳኝነት ተቀብዬ እንኳን በቀጥል የሕጐቹን ፍትህ ሰጪነት ያመንኩ ያህል ይሰማኛል። እውነትንና ፍትህን ከመብቴ ጋር በዚህ ፍ/ቤት ፊት የማስከብርበት አንድ መሳሪያ ቀርቶኛል። እሱም ፖሊቲካዊ ተውኔት እንጂ የሕግ አስከባሪነት ክስ አይደለም ብዬ ከማምንበት ከዚህ የፍርድ ሂደት ሀቀኛ ፍርድ አገኛለሁ የሚል የሰናፍጭ ቅንጣት ያህል እንኳን እምነት እንደሌለኛ የኢትዮጵያ ሕዝብ እንዲያውቅልኝ ማድረግ ነው። በዚህ የማመጣው ለውጥ ባይኖርም የሕሊና ሀብቴን ለማንም ሳልሸጥ መጠበቅ እችላለሁ። ከእንግዲህ ከሕሊናዬ በስተቀር ሌላ ዳኛ የለኝምና። ብለዋል። </p>


<p class="align-center"><a href="/Gazettas/Menilik/info/Menilik.sera.html">ከምኒልክ ታህሳስ 26 ቀን 1994</a></p>

</body>
</html>	














