<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ታምራት ላይኔ በችሎት እንባ (ሳግ) ተናነቃቸው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ታምራት ላይኔ በችሎት እንባ (ሳግ) ተናነቃቸው</h1>


<p>ዳኛ «የአቃቤ ህግን የፅሁፍ መግለጫ ለማሰማት አቅርበሃል» ሲሉ ጠየቁ። አቃቤ ሕግ «የጽሑፍ መግለጫውን አሟልቼ አቅርቤያለሁ» አሉ። ዳኛ «ቅጂውን ለፍ/ቤቱና ለተከሳሾች ይስጡ!» በትዕዛዙ መሠረት ተከናወነ።</p>

<p>ዳኛ «አቶ ታምራት እጅ አውጥተዋል ምንድነው?» ታምራት «ታህሣሥ 4 /1994 ዓ.ም በፍ/ቤቱ መብቴ ተረግጧል። የፅሑፍ ማመልከቻ ላሰማ ስለምፈልግ እንዲሰማልኝ እጠይቃለሁ»</p>

<p>ዳኛ «አቶ ታምራት የእርስዎን አቤቱታ ወደኋላ የምናየው ይሆናል። አሁን ወደ አቃቤ ሕግ መግለጫ እንሄዳለን» በዚህም መሠረት አቃቤ ህግ መግለጫውን አሰሙ። ከመግለጫው መረዳት እንደተቻለው 56 ምስክሮች መቅረባቸውንና ከእነዚህም ውስጥ ዶ/ር ከበደ ታደሰ፤ ሶፍያን አህመድ፣ አርከበ እቁባይ እንደሚገኙ ከንባቡ መረዳት ተችሏል።</p>

<p>ከዚህ በኋላ አቶ ታምራት እጃቸውን አውጥተው ከተፈቀደላቸው በኋላ የሚከተለውን አሰሙ። «ክሱ ቆሟል ከተባለ ፍ/ቤቱ ያሰናብተኝ። ከፈለጉ አቃቤ ህግ ይክሰሱኝ። የአቃቤ ሕጉን አቋም ግልጽስ ያደርጉልን። ክሱ በሌላ መንገድ የሄደበትን መንገድ እቃወማለሁ።</p>

<p>የተከበሩ አቃቤ ሕግ ተመችቷቸው ከሆነ ያመስግኑ። ለእኔ ማደናገሪያ ነው የሆነብኝ። ምክንያቱም እኔ የተከሰስኩበትን መግለጫው ያላቀረበ በመሆኑ ነው። ይህንን ያልኩት ከቀረቡት ምስክሮች መካከል በእኔ ላይ የሚመሰክሩ የትኞቹ ናቸው? ማስረጃዎቹስ? አዋጁም ይሄንን ይላል። ለእኔ ግን ግልፅ አይደለም። የአምባገነንነት መሳሪያ የሆኑት አቃቤ ሕጉ በወጉ ሊያገለግሉ አልቻሉም። አቃቤ ህጉ ሳያረጋግጡ «በማን አለብኝነት» ካሉኝ እሳቸው ናቸው በጠመንጃ አፈሙዝ ተከበው የሚገኙት ማን አለብኙ»። የእኔ ማን አለብኝነት የእስር ቤት ነው (እንባ ተናነቃቸው) እንደምንም ቀጡሉ «ፍ/ቤቱን ነው የምጠይቀው። የአቻነት ፍትሕ። ጠመንጃና ባዶ እጅ እኩል ቢቆሙ ፍ/ቤቱ አቻ ማድረግ ይችላል።</p>

<p>ዳኛ ቀጠሉ «ተገቢውን ትዕዛዝ ለመስጠት ቀጠሮ... » ታምራት «መጀመሪያ ፅሑፌ ይሰማ» ፅሑፉ ለዳኛው ቀረበ። ታምራት በንባብ ላሰማ ያሉት ውድቅ ሆነ። ዳኛ «እኛ አንብበን ሣምንት መልስ ይዘን እንቀርባለን» ለታህሳስ 18/1994 ከቀትር በኋላ ተቀጥሯል በማለት የዕለቱ ችሎት ተጠናቀቀ።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ታህሣሥ 12 ቀን 1994</a></p>

</body>
</html>	

