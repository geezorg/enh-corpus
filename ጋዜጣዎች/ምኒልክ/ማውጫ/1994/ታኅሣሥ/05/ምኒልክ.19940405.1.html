<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«መለስ ዜናዊ ስኳዳቸው እርምጃ እንዲወስድ ትዕዛዝ ሰጥተው ነበር»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«መለስ ዜናዊ ስኳዳቸው እርምጃ እንዲወስድ ትዕዛዝ ሰጥተው ነበር»</h1>


<p>ደቂ አሉላ የሚባለው የትግራዊያን ዌብ ሳይት የሚከተለውን ዘገባ አስተላልፏል። ከጨቋኙ የፕሬስ ሕግ አኳያ መጠነኛ መሻሻል ተደርጐበት እንደ ሚከተለው ይነበባል፦«ከሕወኃት የታገዱት የማዕከላዊ ኮሚቴ አባላት አሸንፈው ቢሆን ሆኖ ያስታጠቋቸው ስኳዶች እርምጃ እንዲወስዱባቸው ትዕዛዝ ሰጥተዋቸው እንደነበር አንድ ታማኝና በሕውኃት የውስጥ አዋቂ የሆነ ምንጭ ይፋ አደረጉ።</p>

<p>«የታገዱት ማዕከላዊ ኮሚቴ አባላት መለስ ከጠላት ጋር አብሮ እየሰራ ነው የሚል እምነት ነበራቸው። ግን የትኩረታቸው አቅጣጫ በኢሳያስ አፈወርቂ መንበርከከ እንዲደመደም ያቀዱትን ዘመቻ ስኬት ማድረግ ነበር። የታገዱ ማዕከላዊ ኮሚቴ አባላት የመለስ ላይ ያላቸው ጥርጣሬ ይበልጥ የተጠናከረው ባድመን ነፃ ያወጣው ዘመቻ ከተደረገ በኋላ ሠራዊቱ እስከሚዘጋጅ የቀጣይ ዘመቻ ትዕዛዝ እንዳይሰጥ ተስማምተው የነበረ ቢሆንም መለስ በተናጠል በወሰዱት እርምጃ በጄኔራል አባዱላ ገመዳ የሚመራዎን ሠራዊት በከፍተኛ ምሽግ ተጠናክሮ በተገነባው የፆረና ግንባር በኩል የማጥቃት ዘመቻ እንዲያደርግ ትዕዛዝ ይሰጣሉ። ይህ አልበቃ ብሎ በመጨረሻ ሰዓት ላይ ሠራዊቱ ወደፊት እየገሰገሰ ባለበት ሰዓት «ጦርነት አልቋል» በማለት ሁሉም ነገር ቀጥ እንዲል አድርገዋል። ይህ እርምጃቸው በጊዜው የሠራዊቱን አመራር ክፉኛ አሰደንግጧል። በዚያን ጊዜ መለስ መቀሌ ቡቡ ሆቴል ውስጥ ተቀምጠው ነበር። ቦናፖርቲዝም በማለት በ700 ገፅ ፅሑፍ የታጀበውን ሴራቸውን ለማጠናቀቅ የመጨረሻ እርምጃ የወሰዱበት ጊዜ ነበር። ተፋላሚዎቹ በአንድ በኩል በመለስ የሚመራና ለኤርትራ ጥቅም የሚታገል ቡድን የቆመ ሲሆን በሌላ በኩል ደግሞ የኢትዮጵያ ብሄርተኞች የሀገር ፍቅር ብቻ ታጥቀው የቆሙ ናቸው።</p>

<p>በመጨረሻው ሰዓት ላይ ሚዛኑን የደፋት ዛሬ ትግራይ ክልል ፕሬዚዳንት የሆኑት ፀጋዬ በርሄ ናቸው። በዚያች የመጨረሻ ደቂቃዎች ድምፃቸውን ከታገዱት የማዕከላዊ ኮሚቴ አባላት ወደ መለስ ቡድን አዞሩ።</p>

<p>ይህን ያደረጉት በቡቡ ሆቴል መለስና ስብሃት ፀጋዬን በግል አነጋግረው በማሳመን ነው። ፀጋዬንና ባለቤታቸው የሆኑትን ቅዱሳን ነጋን (የስብሃት እህት ናቸው) ወደ መለስ ቡድን በማስገባቱ ሂደት ስብሃት ቁልፍ ሚና ተጫውተዋል። ሁለቱን ለማሳመንም የመለስን ቡድን መደገፍ ያለባቸው «መቀሌ በደም እንዳትጨማለቅ ለማዳን ይህን ማድረግ አለባቸሁ» እያሉ ነው። ፀጋዬ በኋላ ላይ እራሳቸውን መቆጣጠር ተስኟቸው ስቅስቅ ብለው ያለቅሱ ነበር።</p>

<p>ፀጋዬና ቅዱሳን አቋማቸውን በመቀየራቸውም የታገዱት ማዕከላዊ ኮሚቴ አባላት በማዕከላዊ ኮሚቴ ውስጥ የነበራቸውን አብላጫ ድምፅ አጡ። እንደ ዶ/ር ሰለሞን እንቋይ የመሳሰሉ አንዳንድ ካድሬዎች የታገዱት ማዕከላዊ ኮሚቴ እንዲባረሩና እንዲታስሩ በማለት ይቀሰቅሱ ነበር። የፀጋዬና የቅዱሳንን ድምፅ በኪሳቸው መክተታቸው ካረጋገጡ በኋላ መለስ ድል እንዳደረጉ አረጋግጠው ወደ አዲስ አበባ ተመለሱ። በማለት ምንጩ ገልፀዋል» ሲል ዘግቧል።</p>

<p>የደቂ አሉአላን ዘገባ ያሳየናቸው ታዛቢዎች የሕወኃት አመራር አባላት በመካከላቸው ያለውን አለመግባባት በኃይል ለመፍታት እስከሄድ መድረሳቸው የኢትዮጵያ ፖለቲ ካ አደገኛነት ተምሳሌት ነው ብለውናል። መለስ በአሁኑ ሰዓት የመንግሥትና የፓርቲ መዋቅሮችን ሙሉ በሙሉ በቁጥጥር ስር አውለው ይገኛሉ።</p>

<p>«በ1983 እስከ 1993 የነበረው ዘመን የሕውኃት/ወያኔ ዘመን ተብሎ ሊጠራ ይችላል። በ1993 በኋላ እስከ መለስ ውድቀት የሚኖረው ጊዜ የመለስ ዘመን ተብሎ የሚጠራ ነው። ሀገሪቷ ከፓርቲ ወደግለሰብ አገዛዝ ተሸጋግራለች። ሌላውን እነተወውና የግለሰብ አገዛዝ ባለበት ሁኔታ ለዚች ሀገር የሞትና የሽረት ጥያቄ የሆነው የፌዴራሊዝም ጥያቄ እንዴት ነው ምላሽ የሚሰጠው?»። ሲሉ በጉዳዩ ዙሪያ አስተያየታቸውን የጠየቅናቸው አንድ ታዛቢ ጠይቀዋል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ታህሣሥ 5 ቀን 1994</a></p>

</body>
</html>	














