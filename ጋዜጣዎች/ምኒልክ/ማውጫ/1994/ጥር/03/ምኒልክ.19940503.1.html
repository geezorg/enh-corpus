<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ዶ/ር ታዬ ፍ/ቤት ቀረቡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ዶ/ር ታዬ ፍ/ቤት ቀረቡ</h1>


<p>የፌዴራሉ ጠቅላይ ፍ/ቤት ትናንት (ጥር 2 ቀን 1994) ባስቻለው ችሎት የነዶ/ር ታዬን ይግባኝ ተመለከተ። በዕለቱ ችሉቱ የዶ/ር ታዬ ፊርማ የሰፈረባቸውና ሐምሌ 4 ቀን 1983 ዓ.ም እና የካቲት 28 1982 ዓ.ም የተፃፉ ደብዳቤዎች ከአዲስ አበባ ዩኒቪርሲቲ አስመጥቶ ለዶ/ር ታዬ አቅርቦ ፊርማው የእሳቸው መሆኑን ጠይቋዋል። ዶክተሩም ፊርማው የራሳቸው መሆኑን ለችሎቱ አስረድተዋል።</p>

<p>ዶ/ር ታዬ ላይ ከአሁን ቀደም ዐቃቤ ሕግ ያቀረበው የፅሑፍ ማስረጃ ላይ ያለው ፊርማ በእለቱ ከአዲስ አበባ ዩኒቨርሲቲ ከመጡት ደብዳቤዎች ላይ የሰፈረው ፊርማ በትክክል የራሳቸው እንደሆነና እንዳልሆነ በባለሙያ ተረጋግጦ ይቀርብ ዘንድ ለ16/5/94 ቀጠሮ ይዟል።</p>

<p>የኢትዮጵያ መምህራን ማህበር ፕሬዝዳንት ዶ/ር ታዬ ወ/ሠማያት በአሜሪካ ዩኒቨርሲቲዎች በመምህርነት ሲያገለግሉ ቆይተው ወደ ሀገራቸው የመጡት በ1981 ዓ.ም ነበር። በአዲስ አበባ ዩኒቨርሲቲ የፖለቲካል ሳይንስና ዓለም አቀፍ ግንኙነት ዲፓርትመንት በመምህርነት ሲያገለግሉ ቆይተው ኢህአዴግ ሥልጣን ይዞ በደርግ ጊዜ የነበረውን የመምህራን ማህበር ፈርሶ ነፃ የመምህራን ማህበር እንደተቋቋመ ዶ/ር ታዬ የማህበሩ ፕሬዝዳንት ሆነው መመረጣቸው ይታወሳል።</p>

<p>«ድብቅ የፖለቲካ ዓላማ አላቸው» በሚል ከ42 ምሁራን ጋር ከአዲስ አበባ ዩኒቨርሲቲ በ1985 ዓ.ም ቢባረሩም ዓለም አቀፍ እውቅና ያለውን የኢመማ ፕሬዝዳንትነት ሥራቸውን እያከናወኑ ሳሉ የሥራ ጉብኝት ለማድረግ በግንቦት ወር 1988 አውሮፓ ቆይተው ከኔዘርላንድ የሠራተኛ ማህበር ተወካይ ጋር ወደ ሀገራቸው ሲመለሱ በፀጥታ ኃይሎች ተይዘው ከግንቦት 22 1988 ዓ.ም ጀምሮ በእስር ይገኛሉ። የፌዴራሉ ከፍተኛ ፍርድ ቤት ሰኔ 3 ቀን 1991 ዓ.ም ባስቻለው ችሎት የኢትዮጵያ አርበኞች ግንባር የተባለ ሕጋዊ ያልሆነ ድርጅት አቋቁማችኋል በሚል ዶ/ር ታዬ ላይ የ15 ዓመት ፅኑ እስራት ወስኖባቸው እንደነበር አይዘነጋም። እስከአሁን ድረስ 5 ዓመት ከ 8ወር ያህል በእስር ቤት ቆይተዋል።</p>

<p>ዶ/ር ታዬ ምንም እንኳን ለተራዘመ ጊዜ በእስር ላይ ቢቆዩም ሞራላችው አሁምን ከፍተኛ ደረጃ ላይ እንደሆነ ለጉዳዩ ቅርበት ያላቸው ምንጮች ይናገራሉ።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ጥር 3 ቀን 1994</a></p>

</body>
</html>	














