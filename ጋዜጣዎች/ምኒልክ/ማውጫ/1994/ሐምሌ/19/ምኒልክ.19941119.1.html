<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አሜሪካ ለኢትዮጵያ ጦር ሠራዊት ወታደራዊ ሥልጠና ልተሰጥ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">አሜሪካ ለኢትዮጵያ ጦር ሠራዊት ወታደራዊ ሥልጠና ልተሰጥ ነው</h1>


<p>አሜሪካ በቀጣይ ወታደራዊ ሥልጠና ከምትሰጣቸው የአፍሪካ ሀገሮች መካከል ኢትዮጵያ እንደምትገኝበት እንግሊዝኛው የአሜሪካ ድምፅ የፔንታጐን ምንጮችን ገልፆ ዘገበ። አሜሪካ ለሃገሮቹ ሥልጠናውን የምትሰጠው በዓለም አቀፍ ደረጃ የሚካሄዱ የሠላም ማስከበርና የሰብዓዊ ዕርዳታ ተግባራትን የሚያግዙ በቂ ኃይል ለማፍራት በሚል እንደሆነ ይታወቃል።</p>

<p>ኢትዮጵያ አፍሪካ ክራይሥ ሪስፖንድ ኢንሺየቲቭ (ኣፍሪቻ ጭሪሲ ረስፖንሰ ኢኒቲአቲቨ) ተብሎ የሚጠራው ፕሮግራም አካል ከሆኑት ሃገሮች አንዷ የነበረች ቢሆንም፣ በ1990 ዓ.ም በኢትዮጵያና በኤርትራ መካከል ግጭት ከፈነዳበኋላ ከፕሮግራሙ ታግዳ ቆይታለች።</p>

<p>ዛሬ ግን ጦርነቱ ማብቃቱን የሚናገሩት በአሜሪካ የስቴት ዴፖርትመንት የአፍሪካ ክልላዊና የፀጥታ ጉዳዮች ኃላፊ ግሬግ ኤግል፤ የኢትዮጵያ ወታደሮች የሠላም ማስከበርና የሰብዓዊ ዕርዳታ ዘመቻዎች ላይ በብቃት መሳተፍ የሚያስችለውን ሥልጠና መውሰድ አለባት ብለዋል። በአሁኑ ወቅት ፕሮግራሙ አፍሪካ ኮንትጀንሲ ኦፕሬሽንስ ትሬኒንግ አሲስታንስ (ኣፍሪቻ ጮንቲገንችይ ኦፐራቲኦንስ ጥራኢኒንግ ኣስሲስታንቸ)በሚል አዲስ ፕሮግራም ተተክቷል።</p>

<p>ሚስተር ግሬግ ኤግል ስለ አዲሱ ፕሮግራም ምንነት ሲገልፁ "ከኢትዮጵያውያን ጋር በአዲሱ ፕሮግራም ዙሪያ ተወያይተናል። ፕሮግራሙን በተግባር ለመተርጐም ዕቅድ ነድፈናል።</p>

<p>ከኢትዮጵያ ሠራዊት ጠቅላይ ኤታማዦር ሹም ጋር ተገናኝተን የተወያየን ሲሆን፣ ፕሮግራሙን ተግባራዊ ለማድረግ ተስማምተናል። ኢትዮጵያ የቀድሞ ፕሮግራም (ኣጭርእ) አካል ነበረች ሆኖም ከኤርትራ ጋር በጦርነት ውስጥበመዘፈቋ ተሳታፊ ሳትሆን ቀርታለች። በአሁኑ ወቅት ነገሮች ተለዋውጠዋል። ፕሮግራሙን ተግባራዊ እንደምናደርገው ተስፋ አለኝ" ብለዋል ከአሜሪካ ድምፅ ጋር ባደረጉት ቃለምልልስ።</p>

<p>ሚስተር ግሬግ ኤግልም ሆኑ ሌሎች ጉዳዩ የሚመለከታቸው የፔንታጐን ባለሥልጣናት ኤርትራ በአዲሱ ፕሮግራም አለመታቀፏን ገልፀዋል። ይሁን እንጂ ሚስተር ኤግል የአሜሪካ መንግሥት ከኤርትራ መንግሥት ጋር ድርድር እንዳላደረገ አረጋግጠዋል። ወደፊት ግን በፕሮግራም ልትታቀፍ እንደምትችል ያላቸውን ተስፋ ገልፀዋል። "ለሁለቱም ሃገሮች (ለኢትዮጵያና ኤርትራ) በተመሣሣይ ጊዜ ተመሣሣይ ሥልጠና የመስጠቱ አስፈላጊነቱ አይታየኝም። ይሄ በመሠረቱ ለጦርነት የሚሆን ሥልጠና አይደለም። ለሠላም ማስከበር የሚያገለግል ሥልጠና ነው" ብለዋል ሚስተር ኤግል።</p>

<p>በአሜሪካና በኤርትራ መካከል የጠበቀ ወታደራዊ ግንኙነት ለመመሥረት እየተደረገ የነበረው ጥረት ሁሉ በአስመራ በሚገኘው የአሜሪካ ኤምባሲ የሚሠሩ ኤርትራውያን በመታሰራቸው መቋረጡን ዲፕሎማሲያዊ ምንጮች ገልፀዋል። ሁለቱ ሠዎች የታሰሩት ከጥቂት ወራቶች በፊት ሲሆን የታሰሩትም አሜሪካ የኤርትራ መንግሥት ተቃዋሚዎችን በማሰሩ ተቃውሞዋን ከገለፀች በኋላ ነበር።</p>

<p>ይሁን እንጂ ከፍተኛ የአሜሪካ ባለሥልጣናት ከቀይ ባህር ከምትዋሰነው ሀገር ጋር የጠበቀ ወታደራዊ ቁርኝት ለመፍጠር እንደሚፈልጉ ይነገራል። በሽብርተኝነት ላይ በሚካሄደው ዘመቻ ኤርትራ ቁልፍ የጦር ሜዳ ሚናነት እንድትጫወትም ይፈልጋሉ።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ሐምሌ 19 ቀን 1994</a></p>

</body>
</html>	














