<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የዴር ሱልጣን ገዳም የባለቤትነት ጥያቄ ግብፅን፣ ኢትዮጵያንና እስራኤልን እያነታረከ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የዴር ሱልጣን ገዳም የባለቤትነት ጥያቀ ግብፅን፣ ኢትዮጵያንና እስራኤልን እያነታረከ ነው</h2>


<p>በእየሩሳሌም በሚገኘውና ለክርስቲያኖች ቅዱስ ተብሎ በሚጠራው ቦታ ላይ ኢትዮጵያዊያን እና የግብፅ መነኩሴዎችን በፈጠሩት ግጭት ከፍተኛ ጉዳት መድረሱ ተገለፀ። የግጭቱ መነሻ ምክንያት በእየሩሳሌም ካሉት ቅዱስ ቦታዎች እየሱስ የተቀበረበትና በኋላም በትንሳኤ የተነሳበት ቦታ ላይ ሁለቱም ወገኖች የይገባኛል ጥያቄ ካነሱ በኋላ ነው።</p>

<p>በዚህ የእየሱስ ክርስቶስ መቃብር ቦታ ላይ የተሰራው ቤተክርስቲያን ለብዙ ዓመታት በአካባቢው በጉርብትና ለሚኖሩ የተለያዩ ቤተክርስቲያኖች አባላት የልዩነት ምንጭ የሆነ ሲሆን፣ አሁንም የኢትዮጵያ ኦርቶዶክስ ቤተክርስቲያንና የግብፅ ኮፕቲክ ቤተክርስቲያን መነኩሴዎች ግጭት መንስኤ ሊሆን ችሏል።</p>

<p>የኢትዮጵያ ኦርቶዶክስ ቤተክርስቲያንና የግብፅ ኮፕቲክ ቤተክርስቲያን የቤተክርስቲያኑን ጣራ ለመቆጣጠር ለብዙ መቶ ዓመታት ፍትጊያ ሲያደርጉ ቆይተዋል። የአሁኑ ግጭት የፈነዳው አንድ የግብፅ መነኩሴ ወንበራቸውን ብድግ አድርገው ኢትዮጵያዊያን ይዞታ ላይ በማስቀመጣቸው ነው። ኢትዮጵያዊያን የግብፅን መነኩሴ እርምጃ በትዕግሥት ከተመለከቱ በኋላ በሠላማዊ መንገድ ወንበሩን እንዲያነሱ ለግብፅ የቀረበላቸው ጥያቄ እምቢ በማለታቸው ድብድብ ተነስቶ መነኩሴዎቹ በድንጋይ፣ በብረት ዱላና በወንበር ተደባድበዋል። በዚህም ሳቢያ 11 ሰዎች የተጐዱ ሲሆን ከተጐዱት መካከል ሰባቱ ኢትዮጵያዊያን አራቱ ደግሞ ግብፃዊያን ናቸው። ከተጐዱት መካከል አንድ ኢትዮጵያዊ ራሳቸውን ስተው ሆስፒታል ገብተዋል።</p>

<p>ችግሩ በተፈጠረበት ቤተክርስቲያን ውስጥ 6 የተለያዩ ቤተክርስቲያን ያሉ ሲሆን በመካከላቸው ችግር መፈጠር የጀመረው በ11ኛው ክፍለ ዘመን የክርስቲያኑ ዓለም ካቶሊክና ኦርቶዶክስ ተብሎ ለሁለት ከተከፈለ በኋላ ነው።</p>

<p>በእየሩሳሌም ውስጥ ያሉት ክርስቲያኖች ቁጥር በአሁኑ ሰዓት ከ10,00 በታች በመድረሱ በቅድስቲቷ ከተማ ክርስቲያኖች ሙሉ ለሙሉ ይጠፋሉ ተብሎ የሚሰጋበት ደረጃ ላይ ተደርሷል።</p>

<p>በክርስቶስ መቃብር ላይ የተሰራው ይህ ቤተክርስቲያን የተገነባው ከ900 ዓመታት በፊት ሲሆን 10 መግቢያዎች የነበሩት ነው። ሆኖም በአንድ ወቅት እየሩሳሌምን ሲገዛ የነበረው ሙስሊሙ ሳላዲን 9ኙን በሮች ዘግቶ አንድ ብቻ መግቢያና መውጫ እንዲሆን አድርጓል።</p>

<p>ባለፈው ዓመት የእስራኤል መንግሥት ሁለተኛ በር እንዲከፈት ሀሳብ አቅርቦ የነበረ ሲሆን፣ በሩ እንዲከፈት ሀሳብ ያቀረበው የኢትዮጵያ ይዞታ በሆነው በኩል ነበር። ሃሳቡን የኢትዮጵያ ቤተክርስቲያን ተቃውማዋለች። የኢትዮጵያ ኦርቶዶክስ ቤተክርስቲያን በቤተክርስቲያን ውስጥ ከነበረው ቦታ በሙስሊሞች እንዲለቅ ተገዶ የቤተክርስቲያኑ ጣራ ላይ ለመስፈር ተገዷል። የእየሩሳሌም ሙስሊም ገዢዎች ይህን ውሳኔ የሰጡት መነኩሴዎቹ ግብር ሳይከፍሉ በመቅረታቸው ነው በማለት ነው።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ሐምሌ 26 ቀን 1994</a></p>

</body>
</html>	














