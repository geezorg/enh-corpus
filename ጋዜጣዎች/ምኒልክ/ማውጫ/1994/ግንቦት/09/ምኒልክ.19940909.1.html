<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በጠ/ሚ/ር ቢሮ በርካታ ሥልጣን ለገንዘብ ሚ/ር እንዲሰጥ እቅድ ወጣ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በጠ/ሚ/ር ቢሮ በርካታ ሥልጣን ለገንዘብ ሚ/ር እንዲሰጥ እቅድ ወጣ</h1>


<p>በአዲሱ የሲቪል ሰርቪስ ማሻሻያ ፕሮግራም ከተያዙት ዕቅዶች መካከል እስከ አሁን ድረስ ለፓርላማው በጠቅላይ ሚኒስቴሩ በኩል የሚቀርበው ዓመታዊ በጀት ቀርቶ በምትኩ የገንዘብ ሚኒስቴሩ ባጀቱን ለፓርላማው እንዲያቀርቡ የሚል ሃሳብ ተካቶበታል።</p>

<p>ይህ እቅድ ተግባራዊ ከሆነ በርካታ ሥልጣን ከጠ/ሚ/ር ቢሮ ተገፎ ወደ ገንዘብ ሚንስቴር እንዲዞር ያደርጋል ሲሉ በጉዳዩ ዙሪያ ያነጋገርናቸውታዛቢዎች ገልፀውልናል።</p>

<p>ጉዳዩ በሲቪል ሰርቪስ ማሻሻያ ፕሮግራም ውስጥ በዚህ መልኩ ተቀምጧል"በኢትዮጵያ አሁን ባለው አሠራር ለሕዝብ ተወካዮች ምክር ቤት በጀትን የሚያቀርበው ጠቅላይ ሚኒስትሩ ነው። በአብዛኛው በፓርላማ ሥርዓት በሚመሩ አገሮች ከበጀት ገለፃ ንግግር ጋር በጀቱን የሚያቀርበው የገንዘብ ሚኒስትሩ ነው። የበጀት ዲዛይን ቡድን ይህ አሠራር በሥራ ላይ እንዲውልሃሳብ ያቀርባል።</p>

<p>5. በጀት ለሕዝብ ተወካዮች ምክር ቤት ከጠቅላይ ሚኒስትሩ ይልቅ በገንዘብ ሚኒስትሩ መቅረቡ በርካታ ጥቅሞች ያስገኛል። በመጀመሪያ የመንግስት ገንዘብ አስተዳደርን በሚመለከት የመንግስት መ/ቤቶች የሚኖርባቸውኃላፊነትና ተጠያቂነት ለጠቅላይ ሚኒስትሩ ሳይሆን ለገንዘብ ሚኒስትሩ እንዲሆን ያስችላል። ሁለተኛ የሥልጣን ውክልና እንዲኖር ያስችላል። የመንግስት ገንዘብ አስተዳደር ልዩ እውቀትን የሚጠይቅ የቴክኒክ ተጋብር በመሆኑ ይህ የቴክኒክ እውቀት ላላቸው የሚኒስቴር መ/ቤቶች ማለተም ለገንዘብ ሚኒስቴር እና ለኢኮኖሚ ልማትና ትብብር ሚኒስቴር ውክልና መስጠት አለበት። ሶስተኛ የመንግስት ገንዘብ አስተዳደርን ተግባር ለገንዘብ ሚኒስቴር እና ለኢኮኖሚ ልማትና ትብብር ሚኒስቴር ውክልና በመስጠት የጠቅላይ ሚኒስትር ጽ/ቤት የመንግስት ገንዘብ አስተዳደርን በመከታተል ላይ እንዲያተኩር ያስችለዋል። </p>


<p class="align-center"><a href="/Gazettas/Menilik/info/Menilik.sera.html">ከምኒልክ ግንቦት 9 ቀን 1994</a></p>

</body>
</html>	














