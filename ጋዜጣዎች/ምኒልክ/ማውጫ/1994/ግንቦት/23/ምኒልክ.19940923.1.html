<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"ስዬ ፈፅመሃል የተባለውን የወንጀል ድርጊቶች አልካደም"</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">"ስዬ ፈፅመሃል የተባለውን የወንጀል ድርጊቶች አልካደም"</h1>


<p>ሰኞ ግንቦት 19 እነስዬ አብርሃ በጠቅላይ ፍርድ ቤት ቀርበው የፌዴራል የሥነ ምግባርና የፀረ ሙስና ኮሚሽን ክስ የተመሰረተባቸው ተከሳሾች ላቀረቡት መቃወሚያ ምላሽ ሰጠ።</p>

<p>የፀረ-ሙስና ኮሚሽን በንባብ ባሰማው ምላሹ ላይ ስዬ አብርሃ "በአጠቃላይ ተከሳሹ ፈጽመሃል የተባለውን የወንጀል ድርጊቶች አልካደም። ከምሠራበት መ/ቤት ውጭ እስከሆነ ድረስ ባደረገው ምን አለበት? የሚል ሕግ የማይደግፈውን ክርክር ነው ተከሳሽ ያቀረበው፤ ያለው፤ በሹመት ማዕረጉተመክቶ እኔ ብድር ስጥልኝ፣ ከቀረጥ ነፃ አስገባላቸው፣ በቅናሽ ዋጋ ሽጥላቸው፣ እባክህ እህቴ በሙያዋ ጣጣ ሳታበዛ ቅጠርልኝ ብዬ ጠይቄ ማንሕግ፣ ደንብና መመሪያ አይፈቅድም ይለኛል? በሚል አስተሳሰብና እምነትእየተመራ መፈጸሙን ማንም አይጠራጠርም፤ የትኛው ስልጣን የሌለው ወይምተከሳሽን የመሰለ ወገንን ያልተመካ ነው ከባንክ የብድር ፖሊሲ ውጭ በብዙዎቹ ሚሊዮኖች የሚቆጠር ገንዘብ የሚፈቀድለት? 5 መኪና ከቀረጥ ነፃ፣15 ታላላቅ የጭነት መኪኖች ከዋጋቸው 19% ቅናሽ ተደርጎለት፣ የሚገቡለትና የሚሸጡለት? ከቅጥር ደንብ ውጭ እህቱ የምትቀጠርለት? መልሱን ለፍርድ ሰጪ መተው ብቻ ተገቢ ነው?" ብሏል። እንዲሁም ታምራት ላይኔን በሚመለከት "ተከሳሹ ከቅረጥ ነፃ እንዲገቡ ለገንዘብ ሚኒስቴር የፃፈውን ደብዳቤ በተመለከተ ለማን? ለምን? ተፃፈ የሚለውን ለመረመረ ወገን ሁሉ ጉዳዩ ግልጽ ይሆንለታል። የተፃፈው በተራው ኢትዮጵያዊ ዜጋ ሣይሆን ባለሥልጣን ወገኖች ለአለው ለ9ኛ ተከሳሽ ነው፤ ሲጽፍለትም "...እነዚህ አምስቱ ከባድ የጭነት መኪኖች ...የት ባለመልኩ ታይተው ከቀረጥ ነፃ ሆነው እንዲገቡ..." በማለት ነው። ይህን "ለየት ባለመልኩ" ለማን አደረገው? እንዲያደርጉስ የትኛው ሕግ ፈቀደለት?</p>

<p>ከዚህ አንፃርም በክሱ፦</p>

<p>"ሥልጣኑን ያለአግባብ ተጠቅሞ 9ኛውን ተከሳሽ ለመጥቀስም አስቦ የመንግስትን ጥቅም በሚጎዳ አኳኋን 5ቱ የጭነት መኪኖችን ለ9ኛው ተከሳሽ ከቀረጥ ነፃ እንዲገቡ አድርጓል"</p>

<p>ተብሎ ለቀረበበት ክስ አንድም የመከላከያ ነጥብ ሳያስቀምጡ ነው" ብሏል። አቶ አሰፋ አብርሃን በተመለከተ ደግሞ "በአዋጅ በታዘዘው መሠረትማስረጃውን በተመለከተ ባለማቅረብ በድርሰቱም "እኔ እኮ ምንም አይደለሁም" "ሠራተኛ" እንዳትሉኝ በቦርድ ውስጥ በቦርድ ሊቀመንበር (ስብሳቢ) ሆኖ መሾም ሠራተኛ አያሰኝም። ባለሥልጣን እንዳትሉኝ "የመንግስት የልማት ድርጅቶች ተቆጣጣሪ ባለሥልጣን" የሚባል አይታወቅም፤ ታዲያ እኔ ማነኝ" "ዓይናችሁን ጨፍኑ ላሞኛችሁ" የልጆች ጨዋታ ዓይነት ክርክር በማቅረብ "ከትምህርትና የሥራ ልምድ አፈፃፀሜ ግምት ተሰጥቶት ሀገሬ ያን ሁሉ ከባድ ኃላፊነት ስታሸክመኝ ምን እንድሠራላት በመጠበቅ ነበር? ምንስ ሠራሁላት ወይም ምን ውጤት አስገኘላት?" የሚል የፀፀት ጥያቄ መጠየቁን ትቶ አላጋጭ ክርክሩን ዘርግቶ መሟገትን መርጧአል።? ብሏል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ግንቦት 23 ቀን 1994</a></p>

</body>
</html>	














