<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"እኔ እንደ ኮ/ል መንግሥቱ ኃይለማርያም መሆን አልፈልግም" ጠ/ሚ/ር መለስ ዜናዊ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">"እኔ እንደ ኮ/ል መንግሥቱ ኃይለማርያም መሆን አልፈልግም" ጠ/ሚ/ር መለስ ዜናዊ</h2>


<p>ለ19966 አብዮት መፈንዳት መንስዔ ነው የሚባለው እንግሊዛዊው ጋዜጠኛ ጆናታን ዲምብልቢ በኢትዮጵያ ላይ ባወጣው ፅሑፉ "ጠ/ሚ/ር መለስ እንደ ሞቡቱና ኮ/ል መንግሥቱ መሆን አልፈልግም" ማለታቸው ገልጿል።</p>

<p>በኢትዮጵያ ያለው ሥርዓት በፍጥነት ወደ አንድ ግለሰብ አገዛዝ እየወረደ ይገኛል ተብሎ እየተነገረ ባለበት ሰዓት መለስ ዜናዊ እንዲህ ለመናገር መብቃታቸው ብዙ ታዛቢዎችን አስደንቋል።</p>

<p>መለስ ዜናዊ እንዲህ ነው ያሉት "ዛሬም ኢትዮጵያ በተግባር በአንድ ፓርቲ የምትመራ ሀገር ነች" ዛሬም ደግሜ ያንኑ ጥያቄ አነሳሁላቸው፣ የሠጡኝ መልስ ያንኑ ነው። መለስ ነገሮች በትዕግስትና በእርጋታ ለማስኬድ የሚሞክሩ ይመስላሉ። የሚቀርቡላቸው ትችቶች በፍጥነት ወደፊት እንዲራመዱ አላደረጓቸውም።</p>

<p>አንዳንድ ዲፕሎማቶች መለስ ስለማህበረሰቡ ችግሮች የመጀመሪያ ደረጃ(ፊርስት ሃንድ) መረጃ የላቸውም ሲሉ ይተቿቸዋል። ብዙ ጊዜያቸውን ቢሯቸው ውጥስ ማሳለፋቸውን ተወት አድርገው፣ የፀጥታው ሁኔታ በሚፈቀድላቸው መሠረት እየተዘዋወሩ የማኅበረሰቡን ችግር መመልከት እንዳለባቸው ይመክራሉ። ይህም አጋጣሚ ሕዝቡ እሳቸውን፣ እሳቸው ደግሞ ህዝቡን እንዲያውቁት ያደርጋል። መለስ ግን ለዚህም የራሳቸው መልስ አላቸው። "የአፍሪካ ውድቀት ከግለሰቦች ውድቀት ጋር የተቆራኘ ነው። የእነዚህ ግለሰቦች (መሪዎች) ሥምም ሁልጊዜ ከኤም (ከመ) ፊደል የሚጀመር ይመስላል።</p>

<p>ሞቡቱንና መንግሥቱን ማንሳት ይችላል። መለስን እዚያ ዝርዝር ውስጥ መክተት አልፈልግም" ብለዋል መለስ። ጆናታን የራሳቸውን አስተያየት ሲሰጡ ደግሞ እንዲህ ብለዋል "በኢትዮጵያ ያለው እውነታ ሀብታሞች እየበለፀጉ ሲሄድ ድሃው እየደኸየ ነው። የተረጋጋ ነገር የለም። በኢትዮጵያ ዛሬም የምግብ ዕርዳታ የሚፈልጉ ህዝቦች አሉ። ሁኔታው ከዓመት ዓመት መሻሻል ቢያሳይም ርሃብ አለ። እንደ ዓለም አቀፍ የምግብ ፕሮግራም መረጃ መሠረት በያዝነው ዓመት አምስት ሚሊዮን ኢትዮጵያውያን የምግብ ዕርዳታ ያስፈልጋቸዋል። የዓለም አቀፍ ብዙሃን መገናኛዎች እስካሁን ትኩረት አልለገሱትም። ትኩረታቸው በደቡባዊ አፍሪካ ለረሃብ በተጋለጡት 12 ሚሊዮን ህዝቦች ላይ ነው።</p>

<p>ከዛሬ 30 ዓመት በፊት በወቅቱ በይፋ አይታወቅ የነበረውን "የወሎ ድርቅ" ሲገልፅ "እነዚህ ሕዝቦች ምግብ፣ መድሐኒትና አልባሳት አሁኑኑ ያስፈልጋቸዋል" ብዬ ነበር። ዛሬ ደግሞ እንዲህ እላለሁ "እነዚህ ህዝቦች ፍትሕና ሚዛናዊነትን ይሻሉ አሁኑኑ" እላለሁ።"</p>


<p class="align-center"><a href="/Gazettas/Menilik/info/Menilik.sera.html">ከምኒልክ ነሐሴ 3 ቀን 1994</a></p>

</body>
</html>	














