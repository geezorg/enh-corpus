<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ለደህንነትና ኢሚግሬሽን መ/ቤት በየነ ወዳፍራሽ ማስተባበያ ሰጡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ለደህንነትና ኢሚግሬሽን መ/ቤት በየነ ወዳፍራሽ ማስተባበያ ሰጡ</h2>


<p>በደህንነትና ኢምግሬሽን መ/ቤት የሕዝብ ግንኙነት የነበሩትና አሁን ከድተው በስደት ላይ የሚገኙት አቶ በየነ ወንዳፍራሽ ለተከታታይ ቀናት በሻዕቢያ ሬዲዮ መግለጫ ሲሰጡ መክረማቸው የሚታወስ ነው።</p>

<p>ይህንንም ተከትሎ የደህንነትና ኢምግሬሽን ባለሥልጣን መ/ቤት በየነ ወንዳፍራሽ አጭበርባሪ፣ የሙከራ የሥራ ዘመናቸውን ሳይጨርሱ ታስረው እንደነበረና ሰርቼበታለሁ በሚሉት የስለላ ሥራ ያልተሰማሩ መሆናቸውን አፀንኦት ሰጥቶ መግለጫ መስጠቱ ይታወሳል።</p>

<p>አቶ በየነም በእኔ ላይ የወጣው የደህንነትና የኢምግሬሽን ባለሥልጣን ዘለፋ የተካተተበት መግለጫ የአቶ መለስን መንግስት ውለታ ቢስነትና እንዲሁም የእኔን ስዕብና ጥላሸት ለመቀባት የሞከረው ክፍል በፍትህ አደባባይ ፍ/ቤት ሲቀርብ ውሃ መያዝ የማይችልና በዘረኝነት የተሸነቆረ በመሆኑ ይህ መግለጫ ለምን እንዳስፈለገ እገልፃለሁ። የመግለጫው ጥሪ ሃሳብ ጠቅለል ብሎ ሲገለፅ አቶ በየነ ወንዳፍራሽ በሙከራ ጊዜ ብቻ የተገደበ የቅጥር ዘመን የነበረው፣ ለዚያውም ከመረጃ ጋር ምንም ግንኙነት ያልነበረው፣ የሥራ ድርሻውም መ/ቤቱን በህዝብ ዘንድ ለማቀነጃጀትና መልዕክት ለማስተላለፍ የተቀጠረ ነው እንጂ፣ አሁን ሰራሁ የሚለውን ያልሰራ ሰው ነው የሚል ነው።በሌላ ደረጃ መግለጫው የሚለው በሻዕቢያ ሚዲያ መሠረተ ቢስ ፕሮፖጋንዳ በሚል ነው ሊገለፅ የተሞከረው። እዚህ ላይ ፕሮፖጋንዳው መሰረተ ቢስ ነው ብሎ ከሚገለፅ ይልቅ መልዕክቱ ስህተት ነው? ወይንስ እውነት ነው ብሎ መጠየቅ ይሻል ነበር። ለነገሩ ዛሬ የሻዕቢያ ሚዲያ ነው የሚሉት ትላንት ህዝባዊ ግንባርዬ ሲሉት አልነበረም እንዴ? ዛሬ ለምን ዝቅ ለማድረግ አስፈለገ/ ያስተላለፍኩበት ሚዲያ ከሆነ የተጠላው ዋናው መሠረታዊ ነጥቡን አይቀይረውም። የላኩት መልዕክት በፋክስ ቢሆን ኖሮ፣ በስልክ ቢሆን ኑሮ ፋክሱን መስደብ፣ ስልኩን መስበር ነበር? ይሄ መልዕክቱን አይቀይረውም። ዋናው የቀረቡት ነገሮች እውነት ነው? ወይስ አይደለም? ከማለት ይልቅ የገፀ ባህሪ ገደላ ነው።</p>



<p class="align-center"><a href="/Gazettas/Menilik/info/Menilik.sera.html">ከምኒልክ ነሐሴ 17 ቀን 1994</a></p>

</body>
</html>	














