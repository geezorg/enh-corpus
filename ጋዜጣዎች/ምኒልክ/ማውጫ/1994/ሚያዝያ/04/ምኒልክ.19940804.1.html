<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ታዋቂ ኢትዮጵያዊያን ስምምነቱን ተቃወሙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ታዋቂ ኢትዮጵያዊያን ስምምነቱን ተቃወሙ</h1>


<p>በሄግ የተሰየመው የኢትዮጵያና የኤርትራ የድንበር ኮሚሽን ነገ ጠዋት ውሳኔውን ይፋ እንደሚያደርግ ገለፀ።ኮምሽኑ ይፋ ባደረገው መግለጫውእንዳለው ከሆነ የውሳኔውን ዝርዝር ለማዳመጥ ችሎቱ ለህዝብ ይፋ አይሆንም። ውሳኔው የሚነበበው የሁለቱ ሀገሮች ተወካዮች ባሉበት በዝግ ችሎት ነው። የውሳኔውን ዝርዝር ይፋ የማድረግ ኃላፊነት የኢትዮጵያና የኤርትራ ነው ሲል ኮሚሽኑ አስታውቋል። የውሳኔው ሙሉ ቃል ሰኞ ዕለት በመረጃ መረብ በኩል (በኢንተርኔት) ይለቀቃል። </p>

<p>ይህ በእንዲህ እንዳለ የኢትዮጵያ መንግሥት በአሰብ ላይ የይገባኛል ጥያቄውን በሰላማዊ መንገድ ለፍርድ ቤት አቅርቦ አልተከራከረም ሲሉ በአሜሪካ ያሉ ኢትዮጵያዊያን የኢሕአዴግን መንግሥት ወንጅለዋል።</p>

<p>ሁለቱ ሀገሮች ምን ብለው እንደተከራከሩና ምን ዓይነት ማስረጃ እንዳቀረቡ በጥብቅ ምሥጥር የተያዘ ጉዳይ ነው።</p>

<p>የኢትዮጵያ መንግሥት ለኢትዮጵያ ጥቅም አልቆመም ብለው በጥብቅ የሚጠረጥሩት የኢትዮጵያ ህዝቦች በኢትዮጵያ በኩል ምን ማስረጃዎችን የመከራከሪያ ነጥቦች እንዳቀረቡ ለማወቅ ጉጉት እንዳላቸው በአዲስ አበባ ተዘዋውረን ካነጋገርናቸው ነዋሪዎች ለማወቅ ችለናል።</p>

<p>ይህ በእንዲህ እንዳለ የአልጀርሱን ስምምነት በመቃወም ኢዴፓ ካሰባሰባቸው ፊርማዎች መካከል እውቅ አርቲስቶችና አትሌቶች እንዳሉበት ትላንት ይፋ አደረገ። የኢትዮጵያን የባህር ባለቤትነንት የማያረጋግጥ ነው የተባለውን የአልጀርሱን ስምምነት ከተቃውሙት መካከል ጥላሁን ገሠሠ፣መሐሙድ አህመድ፣ አትሌት በላይነህ ዲንሳሞ፣አትሌት ማሞ ወልዴ፣ ውብሸት ወርቅዓለማሁ፣ ጄኔራል ጃጋማ ኬሎ፣ ሜትር አርቲስት የዓለም ሎሬት አፈወርቅ ተክሌ፣ ዳኜ ሚካኤል እምሩ፣ አለቃ አያሌው ታምሩ፣ አርቲስት ሙሉዓለም ታደሰ፣ አርቲስት ጌትነት እንየው፣ ዶክተር በፍቃዱ ደግፌና ነጋ ቦንገር ይገኙበታል። እነዚህ ታዋቂ ሰዎች ስምምነቱን በአደባባይ ተቃውመው ፊርማቸውን በአደባባይ ማስፈራቸው ለኢሕአዴግ መንግስት ከፍተኛ ውድቀት ነው ሲሉ በጉዳዩ ዙሪያ ያነጋገርናቸው ታዛቢዎች ገልፀውልናል።</p>

<p>በኢሕአዴግ የሚመራው መንግስት በኢትዮጵያ ግዛቶች የነበሩ መሬቶች ለኤርትራ ከተሰጡ ዳግም ለክፍፍል እንደሚዳርገውና መለስን ከሥልጣን ለማውረድ በቂ ምክንያት እንደሚሆን ታዛቢዎች ከወዲሁ ገምተዋል። የአልጀርሱን ስምምነት በመቃወም ፊርማውን ያሰባሰበው ኢዴፓ ትላንት ባወጣውመግለጫ የ62 ታዋቂ ኢትዮጵያዊያን ስም ይፋ አድርጓል። የታዋቂ ኢትዮጵያዊያን ስሞች እንዲህ ይነበባል፦ "ክቡር ልጅ ሚካኤል እምሩ፣ ክቡር ሜትር አርቲስት የዓለም ሎሬየት አፈወርቅ ተክሌ፣ ክቡር ዶክተር መኮንን ቢሻው፣ ክቡር ዶክተር በፍቃዱ ደግፌ፣ ክቡር አምባሳደር ዮዲት እምሩ፣ ክቡር አርቲስት ጥላሁ ገሠሠ፣ ክቡር ጄኔራል ጃጋማ ኬሎ፣ ክቡር አለቃ አያሌው ታምሩ፣ ክቡር ፊታውራሪ አመዴ ለማ፣ ክቡር አትሌት ሻለቃ ማሞ ወልዴ፣ ክቡር አትሌት 10 አለቃ በላይነህ ዴንሳሞ፣ ክቡር አምባሳደርዘውዴ ረታ፣ ክቡር አቶ ውብሸት ወርቅአለማሁ፣ ክቡር አቶ አበበ ወርቄ፣ ክቡር አቶ ተሾመ ገ/ማሪያም፣ ክቡር አቶ ክቡር ገና፣ ክቡር አምባሳደር ጌታችው በቀለ፣ ክቡር አምባሳደር በቀለ እንደሻው፣ ክቡር አቶ ደበበ ኃብተዮሐንስ፣ ክቡር ካፒቴን አዲሱ ዓለማየሁ፣ ክቡር አቶም ሙላቱ ካሳሄ፣ ክቡር አቶ መኩሪያ ወርቁ፣ ክቡር ኢንጂነር መኩሪያ ማሩ፣ ክቡር አቶ ከበደ ተመስገን፣ ክቡር አቶ ንጋቱ ተስፋዬ፣ ክቡር አቶ ከበደ አካለወልድ፣ ክቡር አቶ አባተ አንጉሬ፣ ክቡር አርቲስት ሙሐመድ አህመድ፣ ክቡር አርቲስት ዓለማየሁ እሸቴ፣ ክቡር አርቲስት ታምራት ሞላ፣ ክቡር ጀነራል ዳንኤል መንግስቱ፣ ክቡር ዶክተር ኢንጂነር ከተማ ዓለሙ፣ ክብርት ዶክተር ቆንጂት ፈቃደ፣ ክቡር አቶ ናሁሠናይ አርአያ፣ ክቡር ደራሲ አያልነህ ሙላት፣ ክቡር አቶ ዮሐንስ ክፍሌ፣ ክቡር አቶ አሰፋ መንገሻ፣ ክቡር ጄነራል በላይ ቢያድግልኝ፣ ክቡር ጄነራል ገዝሙ ባለወርቅ፣ ክቡር አቶ በፍቃዱ ጥላሁን፣ ክቡር አርቲስት ጌታቸው ደባልቄ፣ ክቡር አርቲስት ተስፋዬ ገሰሰ፣ ክቡር አርቲስት መርዓዊ ስጦታ፣ ክብርት አርቲስት አስናቀች ወርቁ፣ክብርት አርቲስት ዘነበች ታደሰ፣ ክብርት አርቲስት ጠለላ ከበደ፣ ክቡር አርቲስት ተክሌ ደስታ፣ ክቡር አርቲስት ጌትነት እንየው፣ ክብርት አርቲስት ሙሉዓለም ታደሰ፣ ክቡር አርቲስት ታማኝ በየነ፣ ክቡር አቶ መኮንን ጎንጤ፣ ክቡር አቶ ግርማ ወርዶፋ፣ ክቡር አቶ አየነው ዳኛቸው፣ ክቡር አቶ ወልደአረጋይ ተሰማ፣ ክቡር አቶ ፅጌ ጌታነህ፣ ክቡር ኮሎኔል መኮንን አስማረ፣ ክቡር ኮሎኔል በካና አራርሶ፣ ክቡር ኮሎኔል አለማየሁ ንጉሴ"</p>

<p>ይህ በእንዲህ እንዳለ ትላንት ከጠዋት ጀምሮ በአንድ ፖሊስና በአንድ ሲቪል የለበሱ የመንግስት ኃይሎች የኢዴፓ አባላት መታሰራቸውን ፅ/ቤቱ ገልፆልናል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ሚያዚያ 4 ቀን 1994</a></p>

</body>
</html>	














