<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የትምኒት አብርሃ የክስ መቃወሚያ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የትምኒት አብርሃ የክስ መቃወሚያ</h1>


<p>እኔ የነፃ ትምህርት ዕድል ተሰጥቶኝ ዩጎዝላቪያ ሄጄ የተማርኩት በደርግ ዘመን እና በወቅቱ በነበረው አሠራር ትምህርቴን ጨርሼ ስመለስ ሀገሬን ለማገልገል ውልም ቃልም በመግባት ነው።</p>

<p>ትምህርቴን ጨርሼ ወደ ሀገሬ በ1986 ዓ.ም ስመለስ የመንግሥት ለውጥ በመደረጉ ውል አስፈርሞ ውጭ የላከኝ በወቅቱ "የከፍተኛ ትምህርት ኮሚሽን" ሊባል የነበረው አካልም በውሉ መሠረት ሊያስገድደኝ ሊመድበኝ የሚችልበት ሁኔታ አልነበረም።</p>

<p>ይሁን እንጂ በተማርኩት በፋርማሲስትነት ሙያ ሥራ ለመጀመር ህጋዊ ምዝገባና በጤና ጥበቃ ሚኒስቴር የሚሰጥ የምሥክር ወረቀት የሚጠይቅ በመሆኑ ጤና ጥበቃ ሚኒስቴር ሄጄ ማመልከት፣ መመዝገብና ፈቃድ ማግኘት ነበረብኝ።</p>

<p>በዚህ መሠረት ያገኘሁትን የሙያ የምስክር ወረቀት ይዤ ባገኘሁት ክፍት የሥራ ቦታ ተቀጥሬ ሥር ጀምሬ ነበር።</p>

<p>ያገኘሁት ሥራ የመንግሥት እንደመሆኑና በደሞዙ ማነስ ምክንያት ከኔ በፊት ብዙ ፋርማሲስቶች ትተውት የሄዱት ስለነበረ እኔም በተመሳሳይ ችግር ብዙ አልሠራሁበትም። አዲሱ የነፃ ገበያ ፖሊሲ በፈጠረልኝ ዕድል የተሻለ ደሞዝ ያለበት ሥራ ስላገኘሁ እኔም ትቼዋለሁ።</p>

<p>አሁን እየተጠየቅኩ ያለሁት ይኸን ሰው ትቶት የሄደና እኔም ብዙ ያልቆየሁበት የሙያ ሥራ ለማግኘት በወንድምሽ ሥልጣን ተጠቅመሻል በሚል ነው።</p>

<p>በዚህ ክስ የዋስትና መብት ተነፍጎኝ ይኸውና በእሥር ላይ እገኛለሁ።</p>

<p>ከሁኔታው በግልፅ እንደሚታየው በአዲሱ የነፃ ገበያ ፖሊሲ መሠረት ብዙ ባለሙያዎች የመንግሥት መሥሪያ ቤቶችን ለቀው ሲሄዱና የአብዛኛዎቹ ሆስፒታሎች ፋርማሲዎች በባለሙያ እጥረት በተቸገሩበት ወቅት በመንግሥት ሆስፒታል መቀጠር የዘመድና የአጋዥ ማጣት ያሳይ እንደሆነ እንጂ ድጋፍ ማግኘቴን አያመለክትም።</p>

<p>አቃቤ ሕግ ባቀረበው ክስ የሦስተኛ ተከሳሽ እህት መሆኔንና የማልክደውን ጉዳይ ከመጥቀሱ ውጭ ይህ ነው የሚባል ወንጀል አላቋቋመም። ጥፋት አለ ቢባል እንኳን እኔን አይመለከትም።</p>

<p>ያቀረባቸው ማስረጃዎችም ምንም ወንጀልን አያመለክቱም። ከፍ ብዬ በዝርዝር እንዳሳየሁት፣ የ3ኛ ተከሳሽ እህት ከመሆኔ ውጭ የተገኘብኝ ጥፋትም ሆነ ማስረጃ የለም።</p>

<p>በመሆኑም ፍርድ ቤቱ በአዋጅ ቁጥር 236/1993 በተሰጠው ሥልጣን መሠረት እና በማይመለከተኝ ጉዳይ ወይም በሌላ ጥፋት እየተጠየቅኩ መሆኔን በመገንዘብ በነፃ እንዲያሰናብተኝ በትህትና አመለክታለሁ።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ሚያዝያ 11 ቀን 1994</a></p>

</body>
</html>	














