<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ጥር 15 ሻዕቢያ የቢያራን አካባቢ በከባድ መሣሪያ ደበደበ»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«ጥር 15 ሻዕቢያ የቢያራን አካባቢ በከባድ መሣሪያ ደበደበ»</h2>

<p class="align-right">መከላከያ ሚ/ር</p>


<p>ባለፈው ጥር 15 ቀን የቢያራን አካባቢ በከባድ መሣሪያ ሻዕቢያ መደብደቡን አንድ ወታደራዊ ምንጭ ከገዥው ፓርቲ ጋር የቅርብ ትስስር ባለው የዋልታ ኢንፎርሜሽን ማዕከል ይፋ አድርጓል።</p>

<p>ወታደራዊ ምንጩ እንዳለው ከሆነ ኢትዮጵያ ወደ ጦርነት እንድትገባ በሚያደርገው የማያቋርጥ ትንኮሳ በቢያራ አካባቢ ድብደባ አካሂዷል። ሻዕቢያ ቀደም ሲል ጥቅምት 25 እና ሕዳር 3 ቀን በተደጋጋሚ የአዲግራት ከተማንና በተመሣሣይ ወቅቶች የሽራሮ ከተማና አካባቢዋ ባካሄደው የከባድ መሣሪያ ድብደባ በሠላማዊ ሰዎች ላይ የሞትና የመቁሰል አደጋ እንዲሁም የንብረት ውድመት አድርሷል።</p>

<p>በትግራይ ማዕከላዊ ዞን ማይሀማቶ በለሳን ሰርጎ በመግባት ለመያዝ ታህሳስ 6 ቀን ያደረገው የትንኮሳ ሙከራም መክሸፉንና ሽንፈት ተከናንቦ መመለሱን ወታደራዊ ምንጮቹ አመላክተው በቀጣይም ታሕሳስ 11 ቀን በአዲጎሹ ላይ የፈፀመው ተመሳሳይ ትንኮሳም የተመለከተ መሆኑንም ጠቅሰዋል።</p>

<p>እነዚህን ድርጊቶች እየፈፀመ እያለ ባለፈው ጥር 4 ቀን ባወጣው መግለጫ ኢትዮጵያ ልትወረኝ ነው ብሎ ክስ ማቅረቡንና ጥር 13 ቀን ደግሞ አሜሪካ ለዜጐቿ ማስጠንቀቂያ በሰጠችበት ወቅት ጭራሽ የጦርነት አዝማሚያ እንደሌለው አስመስሎ ያወጣው መግለጫ ከሚያደርጋቸው ትንኮሳዎችና ውንጀላዎች ጋር የሚቃረኑ መሆናቸውን ምንጮቹ አመልክተዋል።</p>

<p>የሻዕቢያ መንግሥት እየፈፀማቸው ያሉት ትንኮሳዎች ውስጣዊ ቀውሶችን ለመሸፈን የሚጠቀምባቸው ዘዴዎች እንደሆኑ የጠቆሙት ወታደራዊ ምንጮች ይህ የውንጀላና የትንኮሳ ባህሪው ቀደም ሲልም እራሱን ለጦርነት እያዘጋጀ ኢትዮጵያ ልትወረኝ ነው ማለት የአለምን ሕብረተሰብ ለማደናገር የተጠቀመበት መንገድ መሆኑን የአለም ማኅበረሰብ ሊገነዘብ ይገባዋል ብሏል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ጥር 21 ቀን 1991</a></p>

</body>
</html>	
