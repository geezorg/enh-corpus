<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኦነግ የአመራር ለውጥ አደረገ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኦነግ የአመራር ለውጥ አደረገ</h1>


<p>ባለፈው ዓመት በሕወሀት በሚመራው መንግሥትና በኦነግ መካከል የተሞከረው ድርድር በመክሸፉ ሳቢያ በኦሮሞ ነፃነት ግንባር ውስጥ የአመራር ለውጥ ማስከተሉን አፍሪካ ኮንፌዴንሻል ጋዜጣ ዘገበ።</p>

<p>እንደጋዜጣው ዘገባ ከሆነ በሞቃዲሾ በተደረገው የድርጅቱ ጉባኤ ላይ ዘጠኝ አባላት ያሉት የፖሊት ቢሮ መሰየሙን አትቷል። በዚህም መሠረት ገላሳ ዲልቦ የድሮ ቦታቸውን እንደያዙ የቀጠሉ ሲሆን የሚጠሩት ግን እንደድሮው ዋና ፀሐፊ ተብለው ሳይሆን ሊቀመንበር ተብለው መሆኑን ገልጿል። ከድሮው የፖሊት ቢሮ አባላት ሶስቱ አሁንም በአባልነት እንዳሉ የገለፁ ሲሆን እነሱም ዳጉሳ በካኮ፣ አባቢያ ሮባ፣ እንዳ ዳውድ ኢብሳ ናቸው። የተቀሩት አብዱል ፈታህ ሙሳ ቢዮ ሌንጮ ለታን በመተካት ምክትል ሆነዋል። ኩምሳ ገዳ፣ ሙሊሰ ገዳ እና ቆፍሳ ሰባ ናቸው ብሏል።</p>

<p>ጋዜጣው እንደሚለው ከሆነ ከምስራቅ የመጡ ሙስሊም ኦሮሞዎች በፖሊት ቢሮ ውስጥ አሁን የበላይነት አላቸው። የፖሊት ቢሮው አብዛኛው አባላት ነፃ ኦሮሚያን የሚፈልጉ ከኢትዮጵያ መንግሥት ጋር መነጋገሩ ዋጋ የለውም ብለው የሚያምኑ ናቸው።</p>

<p>ከፖሊት ቢሮ የተገለሉት አብዛኛዎቹ ከምዕራብና ከመካከለኛው ኦሮሚያ ናቸው ሲልም አትቷል። እንደጋዜጣው ከሆነ የተገለሉት የፖሊት ቢሮ አባላት የሚወክሉት የከተማውን ምሁር ኦሮሞ ነው። ሆኖም አሁንም ድረስ ቢሆን ከፖሊት ቢሮው ይገለሉ እንጂ 44 አባላትን የያዘው የድርጅቱ ማዕከላዊ ኮሚቴ አባላት ናቸው ሲል አትቷል። የማዕከላዊ ኮሚቴ አባላት ናቸው ካላቸው መካከል ሌንጮ ለታ፣ ዮሐንስ ነገዎ፣ ጠሐ አብዲ፣ ፍቃዱ ዋቅጅራ፣ ዶ/ር ታደሰ ዴባ፣ ኢብሳ ጉተማ ይገኙበታል።</p>

<p>በሞቃዲሾ በተደረገው ጉባኤ ለገላሳ ድል ነበር ያለው ጋዜጣ በዚያን ወቅት ገላሳን ለማውረድ የተሸረበ ሴራ እንደነበር ገልጿል። ከአሁን በኋላ ድርጅቱ ስለምርጫ ማሰብ ትቶ በትጥቅ ትግሉ እንደሚያተኩር ጋዜጣው አትቷል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ጥር 28 ቀን 1991</a></p>

</body>
</html>	
