<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኤርትራዊ የጭነት ባለንብረቶች ላይ አዲስ እገዳ ሊወጣ ነው!!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኤርትራዊ የጭነት ባለንብረቶች ላይ አዲስ እገዳ ሊወጣ ነው!!</h1>


<p>ኤርትራውያን የፈሳሽ ጭነት አሽከርካሪዎች ወደ ጅቡቲ እንዳይገቡ የተጣለው እገዳ በደረቅ ጭነት አሽከርካሪዎች ላይም ሊጣል እንደሆነ የመንገድና ትራንስፖርት ባለሥልጣን አስታውቋል።</p>

<p>የደረቅ ጭነት ባለንብረቶች ኢትዮጵያውያንና ኤርትራውያን ለመለየት በሚመለከተው አካል በኩል ጥረት እየተደረገ መሆኑን ገልፆ በመረጃው ላይ በመንተራስ ኤርትራውያን ጫኚዎች ወደ ጅቡቲ የሚያደርጉት ምልልስ እንደሚገደብ ገልፀዋል።</p>

<p>በጉዳዩ ዙሪያ ያነጋገርናቸው ኢትዮጵያውያን የጭነት ባለንብረቶች እንዳስረዱት ከሆነ አብዛኞቹ የደረቅ ጭነት ተሽከርካሪ ባለቤቶች የፈሳሽ ጭነት ቦቴዎች ባለቤቶች እንደሆኑ ይታወቃል ብለውናል። በተጨማሪም ባለንብረቶቹ በብዛት ወደ ኤርትራ የተባረሩ እንደሆኑም የተወሰኑት ከተባረሩ በኋላ ወደ ጅቡቲ በመሄድ ንብረታቸውን ከጅቡቲ ወደ ኤርትራ ለማሸጋገር ሙከራ አድርገዋል ብለውናል።</p>

<p>ከተባበሩት ኤርትራውያን መካከል እስከ 10 መኪኖች ያሏቸው እንዳሉ የገለፁልን ኢትዮጵያውያን ባለንብረቶች የተወሰኑ የፈሳሽ ጭነት ቦቴዎች ከጅቡቲ ወደ ኤርትራ ሾልከው ሄደዋል ብለውናል።</p>

<p>3000 ከሚደርሱት የደረቅ ጭነት ማመላለሻዎች መካከል የኤርትራውያኑ ድርሻ 25 ከመቶ እንደማይበልጥ በባለስልጣናት መ/ቤት ተነግሯል። በአንፃሩ 67 ከመቶው የፈሳሽ ጭነት መኪናዎች የኤርትራውያን ናቸው ብሏል። እንደባለሥልጣኑ መ/ቤት ከሆነ ኤርትራውያን የፈሳሽ ጭነት ባለንብረቶች ጅቡቲ እንዳይሄዱ በመከልከላቸው ምክንያት የፈጠሩት ዓይነት ችግር እንዳይፈጥሩ በሚከተለው አካል በኩል በቂ ዝግጅት ተደርጓል። ታዛቢዎች ለመ/ቤቱ የሚመለከታቸው መ/ቤት ያላቸው ፖሊስ ቀበሌና የደህንነት ተቋማት እንደሆነ ተገምቷል።</p>

<p>ጅቡቲ ማንኛውም ኤርትራውያን ወደ አገሯ እንዳይገቡ ከማገዷም ባሻገር ከኤርትራ ጋር ያላትን የአየር፣ የየብስና የባሕር ግንኙነት በማቋረጥ በሻዕቢያ ላይ ክርር ያለ አቋም ወስዳለች። እንዲሁም በአየር መንገዷ ላይ ኤርትራውያን እንዳይሳፈሩ እገዳ ጥላለች። በተጨማሪም የዲፕሎማቲክ ግንኙነት አቋርጣለች።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ታህሣስ 2 ቀን 1991</a></p>

</body>
</html>	
