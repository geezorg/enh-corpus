<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮ ኤርትራ ጦርነት አስመልክቶ አይ ኤም ኤፍ አንድ ኮሚቴ ይልካል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኢትዮ ኤርትራ ጦርነት አስመልክቶ አይ ኤም ኤፍ አንድ ኮሚቴ ይልካል</h2>


<p>ሬውተርስ፦ የኢትዮጵያው ገንዘብ ሚኒስቴር ከኤርትራ ጋር ለአንድ ዓመት የዘለቀው ጦርነት ለልማት ተግባር የሚውሉ የዕርዳታ ገንዘብ ምንጮችን አደጋ ላይ ይጥላል ብለዋል። ሶፊያን አህመድ ከሮይተርስ ጋር ባደረጉት ቃለምልልስ ከዓለም ባንክ ለፕሮጀክቶች የተቃዱ ገንዘቦች ለጊዜው አደጋ ላይ ያልወደቁ ቢሆንም የዓለም ገንዘብ ድርጅቶ (አይ.ኤም.ኤፍ) ግን በጦርነቱ ሳቢያ ጥያቄ አንስቷል ብለዋል። ከአንድ ዓመት በፊት ኢትዮጵያና ኤርትራ በድንበራቸው ላይ በምትገኝ ባዶ መሬት ሳቢያ ጦርነት ውስጥ ተዘፍቀው እስከአሁን በሺዎች የሚቆጠሩ ሰዎች አልቀዋል። በሁለቱ የቀድሞ ወዳጆች መካከል የተቀሰቀሰው ጦርነት በእርስ በእርስ ጦርነት ከተሽመደመዱት ሱዳንና ሱማሌ ጋር ሁኔታው ተደማምሮ በአካብቢው አለመረጋጋት አንግሷል። ሶፊያን በአፕሪል ውስጥ የሃገራቸውን የመካከለኛ ጊዜ ሁኔታን ሲያስገመግሙ ሁለት ሳምንታት በዋሽንግተን አሳልፈው ነበረ የተመለሱት።</p>

<p>ሚኒስትሩ እንዳሉት ከሆነ የዓለም ባንክ በፕሮጀክቶዙ ዙሪያ ባለው እንቅስቃሴ የረካ ሲሆን የዓለም የገንዘብ ድርጅት ግን በጦርነቱ ዙሪያ ጥያቄ ስላለው በጁን ውስጥ አንድ ቡድን ወደ ኢትዮጵያ ይልካል። «አንዳንድ ለጋሾች የጦርነቱን ውጤት እየተጠባበቁ ናቸው። እነዚህ በግዛት በቀጥታ የማንገናኛቸው ናቸው። የአውሮፓ ሕብረት ለወትሮው የዓለም ገንዘብ ድርጅትን ኮሚቴ የሚከታተሉ ሲሆን በጅን ቡድኑ የሚያደርገውን ጉብኝት ውጤት እየተጠባበቁ ናቸው» ብለዋል ሶፊያን።</p>

<p>«ዓለም ባንክም ቢሆን በጥረታችን የረካ ቢሆንም ጦርነት ስለፈጠረው አለመረጋጋት አንስተዋል» ብለዋል ሶፊያን። የዓለም ባንክ በአጠቃላይ በአራት የብድር ስምምነት ለኢትዮጵያ 669 ሚሊዮን ዶላርና ለኤርትራ ደግሞ 101 ሚልዮን ዶላር ለ1997/8 መፍቀዱን በዓለም ባንክ ውስጥ የሁለቱ ሀገሮች ጉዳዮች ኃላፊ አስታራሜሶክ ገልፀዋል። ሆኖም ለዚህ ዓመት አዲስ ብድር ለመስጠት ያልታሰበ መሆኑንና ይህም የሆነበት ምክንያት ሁለቱ ሀገሮች የተበደሩትን ገንዘብ ገና በመጠቀም ላይ በመሆናቸው ባንኩም አዲስ ብድር ለመስጠት ጥረት ለማድረግ ጊዜ ስላልነበረው ነው። አሁን ያለን አቋም ገና ያልተጠናቀቁ ፕሮጀክቶችን በመከታተል ላይ እንደሆነና ይህንንም ለማስፈፀም ብድሩን እየሰጠንና እያከፋፈልን ነው። ግጭቱ እልባት ያገኛል ብለን ተስፋ እናደርጋለን ብለዋል አስትራሜሶክ ይህ ካልሆነ ግን ገና ባቀድናቸው ፕሮጀክቶች ላይ ችግር ሊፈጠር ይችላል» ብለዋል።</p>

<p>በ1999/2000 አዲስ ብድር ይኑር አይኑር ገና አልታወቀም። ሜሶኮ እንደሚሉት ከሆነ የዓለም ባንክ ትልቅ ተቀባይ ለሆነችው ኢትዮጵያ 150 ሚሊዮን ዶላር በማበደር ለኃይል ማመንጫ ግንባታ እንዲውል ያሰበ ቢሆንም በ1998/99 ለመተግበር አይቻልም።</p>

<p>ኢትዮጵያ ከ1998-2001 ባሉት 3 ዓመታት ውስጥ የሀገር ውስጥ ምርቷ በ7. ያድጋል ብላ የምትጠበቅ ሲሆን የዋጋ ግሽበት ከ5 ከመቶ እንደማያልፍ የዓለም ገንዘብ ድርጅት አሃዞች ተንብየዋል።</p>

<p>የኤርትራ የምርት ዕድገት ግን በግማሽ ዝቅ ብሎ 4. ከመቶ ወደ 3. ከመቶ ማደጉን ሶፊያን ተናግረዋል። በተጨማሪም የኢትዮጵያው ብር በሚቀጥሉት ወራት ውስጥ 8ለ1 ሆኖ ሳይቀጥል እንደማይቀር ገልፀዋል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ግንቦት 6 ቀን 1991</a></p>

</body>
</html>	
