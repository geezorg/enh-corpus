<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«በምንም መንገድ መሬትን አሳልፈን እስከመስጠት አንደርስም»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«በምንም መንገድ መሬትን አሳልፈን እስከመስጠት አንደርስም»</h1>

<p class="align-right">ኢሳያስ አፈወርቂ</p>


<p>ሬውተርስ ካይሮ፦ የኤርትራው ፕሬዝዳንት ኢሳያስ አፈወርቂ እንዳሉት ከሆነ እሁድ ዕለት ኢትዮጵያ ምፅዋን መደብደቧ የግድ ወደ ኋላ የሚያስኬድ እንዳልሆነና የሀገራቸው መሬትን እስካልነካ ድረስ ግትር የሆነ አቋም እንደማይኖራት ገልጸዋል። ኢሳያስ እሁድ ዕለት የግብፅን ፕሬዝዳንት ሆስኒ ሙባረክ ተገናኝተው በሁለቱ የአፍሪካ ቀንድ ሀገሮች መካከል ያለውን ጦርነት ለመፍታት ስለሚቻልባቸው አዳዲስ ሀሳቦች ተወያይተዋል። ያን ቀን ጠዋት የኢትዮጵያ ጀቶች ጦርነቱ ከፈነዳ ጊዜ አንስቶ ለመጀመሪያ ጊዜ ምፅዋን ደብድበዋል። በአዲስ አበባ ያለው መንግስት ቅዳሜ ዕለት ደግሞ በዛላንበሳ በኩል የኤርትራ ምሽጐች መደብደቡን አስታውቋል። ኢሳያስ ለጋዜጠኞች በሰጡት መግለጫ የምፅዋ ድብደባ ወደ ኋላ የሚጎትት ነገር አድርገው የማይመልከቱት እና ድብደባው ኢትዮጵያ ኃይሏን ለማሳየት ያደረገችው ነው ብሏል። ኤርትራ ሰላም ለማምጣት ምን ያህል መስዋዕትነት ለመክፈል ዝግጁ ነች ተብለው ሲጠየቁ «ማንኛቸውንም ነገር» ብለዋል። ታዲያ ይህ ማለት መሬትን እንደሚጨምር ተጠይቀው እንዲህ ብለዋል «በምንም መንገድ መሬትን አሳልፈን እስከመስጠት አንደርስም ሆኖም ግትር ያልሆነ መፍትሔ ለመድረስ እስከ መጨረሻው እንሄዳለን ጦርነት ይህንን ችግር አይፈታውም»</p>

<p>ግብፅ ይህ ጦርነት ከፈነዳ ጀምሮ በሺዎች የቀጠፈውን ዓይነት ውጊያ ደግሞ እንዳይቀሰቀስ ትፈልጋለች። ሁለቱም ወገኖች በአ.አ.ድ (በአፍሪካ አንድነት ድርጅት) የቀረበውን የመፍትሔ ሀሳብ የሚቀበሉ ሲሆን ሀሳቡ ጭቅጭቅ ካስነሱት አካባቢዎች ጦር እንዲነሳና ድንበሩ እንዲከለል ይላል።</p>

<p>ኢትዮጵያ አየር ኃይሉ እሁድ ዕለት በምፅዋ የሚገኘው የኤርትራ ባህር ኃይል ቤዝ ክፉኛ መጐዳቱን ገልፃለች። በአስመራ ግን የፕሬዝዳንቱ ቃል አቀባይ የማነ ገ/መስቀል ኢትዮጵያውያኑ ዒላማቸውን እንደሳቱና አንድ መጋዘን መተው አንድ ሰው መሞቱን እና ሦስት መቁሰሉን ተናግረዋል። በአዲስ አበባ ያሉ ዲፕሎማቶች ከአንድ ወር ፀጥታ በኋላ የአሁኑ የአየር ድብደባ አዲስ ዙር ጦርነት ሊቀሰቀስ እንደሚችል ይናገራሉ። ይህ በእንዲህ እንዳለ የኤርትራ የውጭ ጉዳይ ሚኒስትር ሰኞ ዕለት ባወጣው መግለጫ በምፅዋ ላይ የተሰነዘረውን ጥቃት የአአድ የመፍትሔ ሀሳብን ለማደናቀፍ ነው ሲል ለዓለም ማህረበረሰብ ጮዃል።</p>

<p>የኤርትራው የዜና አገልግሎት ባስተላለፈው ዘገባ ጥቃቱ የተሰነዘረው የምፅዋ ከተማ ሕዝብ ለከተማ ፅዳት ለመውጣት በሚዘጋጅበት ጊዜ ነበር ብሏል። አራቱ የኢትዮጵያ ተዋጊ ጀቶች ባደረሱት ጥቃት አንድ ሰው ሞቶ ሁለት ክፉኛ ሲጐዱ አስራ ሁለቱ ደግሞ መለስተኛ ጉዳት ደርሶባቸዋል ብሏል። ቁስለኛ ከሆኑት መካከል አንድ የስድስት ልጆች አባት በቅርቡ ከኢትዮጵያ ተባሮ በዘበኝነት ሲሰሩ የነበሩ ናቸው ብለዋል። የኤርትራ ዜና አገልግሎት በወደቡ አካባቢ ከጠዋቱ 12:30 ገደማ አምስት ቦምቦች መውደቃቸውን ምስክሮችን ጠቅሶ ዘግቧል። ይህ የኤፍ.ኤ.ፒዋ ጋዜጠኛ ሶስት ካለችው ጋር የሚጋጭ ነው።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ግንቦት 13 ቀን 1991</a></p>

</body>
</html>	
