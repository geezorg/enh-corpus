<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የምግብ ዋጋዎች ሽቅብ እያናሩ ናቸው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የምግብ ዋጋዎች ሽቅብ እያናሩ ናቸው</h1>


<p>የእሕል፣ የጥራጥሬና የቅባት እህሎች ዋጋ እየጨመረ ነው። በዚህም የቤት ወጪዎች አድገዋል። ከቤት ወጪ ከፍተኛውን በጀት የያዘውም ይኼው ክፍል በመሆን ካለው የቤት ጠቅላላ ወጪ ለምግብ ብቻ የሚወጣው 60 በመቶ መሆኑን አንዳንድ መረጃዎች ይጠቁማሉ ሲል ካፒታል የተባለው ጋዜጣ ከሰሞኑ ለንባብ ካበቃው ፅሁፍ መረዳት ተችሏል።</p>

<p>በተለምዶ «ማኛ» የሚባለው በአንደኛ ደረጃ የሚመደበው ጤፍ በአንድ ወር ውስጥ ብቻ ዋጋው 6.2 በመቶ ጭማሪ በማሳየት ከ320 ብር ወደ 420 ብር ገብቷል በኩንታል። በሁለተኛ ደረጃ ላይ ያለው ነጭ ጤፍ በተመሳሳይ ጊዜ ውስጥ አንዱ ኩንታል ዋጋ ከ300 ብር ወደ 310 ብር አድጓል። የ3.3 በመቶ ጭማሪ አሳይቷል ማለት ንው። 3.1 በመቶ ጭማሪ በማሳየት በኩንታል 286 የነበረው ሠርገኛ እየተባለ የሚታወቀው ጤፍ አሁን 295 ብር ደርሷል።</p>

<p>የነጭ ማሽላ ዋጋ በኩንታል ከአንድ ወር በፊት 480 ብር ነበር። አሁን ኩንታሉ 210 ብር ሆኗል። የ16.6 በመቶ ጭማሪ አሳይቷል ማለት ነው።</p>

<p>የጥራጥሬ ዋጋዎችም ትልቅ የዋጋ ጭማሪ እያሳዩ ነው። ለህዝቡ ከሚቀርበው የምግብ ዓይነቶች ውስጥ 82 በመቶ የሚሆነው ካሎሪን የሚገኘው ከጥራጥሬ እህል ነው። በጥራጥሬ ላይ የታየው የውጋ ጭማሪ ከ9.6 በመቶ እስከ 20 በመቶ ጭማሪ ማሳየቱን የተለያዩ የገበያ ጥናቶች ያመለክታሉ።</p>

<p>የምግብ ዘይትን በተመለከተ የሚታየው የውጋ ጭማሪ ብዙውን የከተማ ነዋሪ አስደንግጦታል። ጭማሪው እዚህ ቦታ ላይ ሲደርስ ይቆማል የሚሉት ዓይነት ሆኖ አልተገኘም። በቅርቡ የተገኘው መረጃ ባጭር ጊዜ ውስጥ ዋጋው የ28.5 በመቶ ጭማሪ አሳይቷል። 14 ብር ይሸጥ የነበረው 1 ሊትር ዘይት በአሁኑ ግን 28 ብር ሆኗል። የቅባት እህሎችም ያሳዩት የዋጋጭማሪ እስከ 26 በመቶ ጭማሪ አሳይተዋል። በአጠቃላይ በምግብ ላይ እየታየ ያለው የዋጋ ጭማሪ መቼም ጊዜ ቢሆን እንዳልታየ ባለሙያዎች ያስረዳሉ። ይህ አሁን በፍጥነት እያደገ የሚታየው የዋጋ ጭማሪ እዚህ ደረጃ ላይሲደርስ ያበቃል ተብሎ መገመት አይቻልም። በተለይ በኢትዮጵያ ውስጥ እስከአሁን እንደታየው ዋጋዎች አንዴ ወደ ላይ ከወጡ የገበያ መረጋጋት ቢፈጠርና የአቅርቦት መጠን ቢጨምርም ዋጋ አንዴ ከተሰቀለበት የዋጋ ጣራ ላይ ሲወርድ አይታይም።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ነሐሴ 21 ቀን 1991</a></p>

</body>
</html>	
