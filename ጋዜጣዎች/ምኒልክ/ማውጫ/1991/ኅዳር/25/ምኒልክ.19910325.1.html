<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«የኤርትራን ሥም የሚያጠፉ የተገዙ ጋዜጠኞች ናቸው»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«የኤርትራን ሥም የሚያጠፉ የተገዙ ጋዜጠኞች ናቸው»</h2>


<p>የሻዕቢያው መሪ ኢሳያስ አፈወርቂ በገልፍ የዓረብ አገሮች እየተዘዋወረ ለኤርትራ ድጋፍ ሲያሰባስብ የነበረ የሻዕቢያ ቡድን «ኤርትራ ኢትዮጵያን የምታሸንፋት ልክ 4 ሚሊዮን እስራኤሎች 100 ሚሊዮን ዓረቦችን እንዳሸነፉ ነው» ብለዋል የተባለው የኤርትራ ጠላቶች ጋዜጠኞችን ገዝትው በሃሰት በማስዘገባቸው ነው አሉ።</p>

<p>የሻዕቢያው መሪ ይኼን የተናገሩት ከዓረብ ጋዜጠኞች ጋር ተገናኝተው ቃለ ምልልስ ባደረጉበት ወቅት ነው።</p>

<p>ኢሳያስ በዚሁ ቃለ ምልልስ ውስጥ በኬንያ ያሉት የኤርትራ አምባሳደር ተናገሩ የተባሉትን ነገርም በማስተባበል ከዚያም በኩል በተገዙ ጋዜጠኞች ሃሰተኛ ወሬ የተዘገበ ነው ብለዋል።</p>

<p>ኢሳያስም በዚህ ቃለ ምልልስ ወቅት ዓረቦቹ በኃይል ቃለ ምልልስ ያደረጉላቸው ሲሆን በተለይ በስዊድን ነዋሪ ነው የተባለ አንድ የዓረብ ምሑር በአስመራ 100 የእስራኤል ዲፕሎማቶች መመደባቸው ለምን እንደሆነ ጠይቆ በኢሳያስ ሊሰደብ ችሏል። የዓረቡ ምሑር በአስመራ የሚገኙት የዓረቡ ዓለም ዲፕሎማቶች ተደማምረው 100 አይደርሱም ሲል ተናግሯል።</p>

<p>ኢሳያስን በጥያቄ ያፋጠጧቸው ጋዜጠኞች ኤርትራን የዓረብ ሕዝብ ድጋፍ አይሰጣትም በማለት ቁጣቸውን የቀሰቀሱ ሲሆን በንዴት የባረቁት የሻዕቢያው መሪ «የትኛው ነው የዓረብ ሕዝብ» በማለት ቋንቋን የሚናገሩ እንጂ አንድ ወጥ የሆነ ስነልቦና በዓረቡ ዓለም የለም ሲሉ ተናግረዋል። ይህን የሻዕቢያ አቋም ደጋፊዎቹ ንቀት በተሞላበት መንገድ በአዲስ አበባ ለ7 ዓመት የተናገሩት ነው።</p>

«የዓረብ ዓለም የሚሉት የዓረብ ብሔረተኞች ብቻ ናቸው» የሚሉት ኢሳያስ ከሳዑዲ፣ ከግብጽና የሰሜን አፍሪካ አገራት ጋር ኤርትራ ጥሩ ግንኙነት አላት ብለዋል። ከዚህ ዝርዝር ውስጥ ነባሯ የነፃነት ትግል ዘመናቸው አጋር ሶሪያ ለመጠቀስ ባለመብቃቷ ብዙ ታዛቢዎች አስገርሟል።

የሻዕቢያ የጦር አዛዦች በሶሪያና በኢራቅ የጦር አካዳሚ የሰለጠኑ መሆናቸው የሚታወቅ ሲሆን በተለይ ኢራቅ በአሜሪካ ተሸንፋ ከኩዌት እስከምትወጣ ድረስ ከፍተኛ ድጋፍ ለግሳለች።

በባሕረ ሰላጤው ጦርነት ወቅት ኢራቅ ኩዌትን መውረሯን ከደገፉት በጣት የሚቆጠሩት ሃገራት መካከል ሻዕቢያ የሚደመር ሲሆን በጊዜው በሥልጣን ላይ የነበረው ደርግ የኢራቅን ወረራ ተቃውሞ በአሜሪካ ጦር ለሚመራው ሕብረብሔራዊ ጦር የዲፕሎማሲ ድጋፍ መስጠቱ ይታወሳል።


<p class="align-center"><a href="/Gazettas/Menilik/info/Menilik.sera.html">ከምኒልክ ኅዳር 25 ቀን 1991</a></p>

</body>
</html>
