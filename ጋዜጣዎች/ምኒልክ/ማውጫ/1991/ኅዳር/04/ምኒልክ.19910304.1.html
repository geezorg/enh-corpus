<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአምነስቲ ተወካዮች አዲግራትንና መቀሌን ጐበኙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የአምነስቲ ተወካዮች አዲግራትንና መቀሌን ጐበኙ</h1>


<p>አምነስቲ ኢንተርናሽናል የተባለው ዓለም አቀፍ የሰብዓዊ መብት ቡድን አባላት በዚህ ሳምንት በመቀሌና በአዲግራት በሻዕቢያ ወረራ ሳቢያ ጉዳት የደረሰባቸውን ኢትዮጵያውያን እየተዘዋወሩ ጐብኝተዋል። የልዑካን ቡድን መቀሌ በቆዩባችው ጊዜያት በሻዕቢያ የጦር አውሮፕላን 52 ንፁሃን ዜጐች ያለቁበትና ከ100 በላይ የቆሰሉበትን የአይደር ት/ቤት ተዘዋውረው ተመልክተዋል። በአዲግራት ከተማ በኤርትራ ይኖሩ የነበሩ ኢትዮጵያውያን ንብረታቸውን ተነጥቀውና ተገርፈው የተባረሩትን ተገናኝተው አነጋግረዋል።</p>

<p>የልዑካን ቡድን አባላት ከቤታቸው ተባረው ዋሻ ውስጥ የወረዱ እመጫቶችንና ኤርትራ ውስጥ ሳሉ ግርፋትና የአካል ጉዳት የደረሰባቸው ሲመለከቱ እንባቸውን መቆጣጠር አቅቷቸው አልቅሰዋል።</p>

<p>ቡድኑ በትግራይ የሁለት ቀናት ቆይታ ካደረገ በኋላ ከአሰብ የተፈናቀሉትን ኢትዮጵያውያን ሁኔታ ለመመልከት ወደ ቡሬ የተንቀሳቀሰ ሲሆን ጉዳዩም በተመልከተ ለጋዜጠኞች የገለፀው ነገር እንደሌለም ታውቋል።</p>

<p>የአምነስቲ ተወካዮች በትግራይ ካደረጉት ቆይታ በኋላ ወደ ኤርትራ በመሄድ እዚያ ያለውን ሁኔታ ለማጥናት ሙከራ ለማድረግ ዕቅድ ስለመያዛቸው ወይም አለመያዛቸው የሚታወቅ ነገር የለም። ሆኖም በከተማችን ያሉ ታዛቢዎች እንደሚሉት ከሆነ ሻዕቢያ የተባረሩት ኤርትራውያንን እንዲጐበኙ አድርጐ ኢትዮጵያን የሚያስወቅስ ዘገባ ለማስወጣት ከመሞከር ወደኋላ አይሉም። አምነስቲ ሁለቱንም ወገኖች የሚኮንን መግለጫ በማውጣት ከሁለቱም ተፅዕኖ ውጭ መሆኑን እንደሚሞክር አንድ በአዲስ አበባ ዩኒቨርስቲ የሚያስተምሩ ምሑር አስተያየታቸውን ሰጥተዋል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ኅዳር 4 ቀን 1991</a></p>

</body>
</html>	
