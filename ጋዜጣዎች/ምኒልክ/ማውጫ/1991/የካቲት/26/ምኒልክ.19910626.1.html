<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያ ያጠቃችው ሻዕቢያ ባልጠበቀው አቅጣጫ ነበር</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢትዮጵያ ያጠቃችው ሻዕቢያ ባልጠበቀው አቅጣጫ ነበር</h1>


<p>ኢትዮጵያ የኤርትራን ሠራዊት የበታተነውን ጥቃት የሰነዘረችው ካልተጠበቀ አቅጣጫ እንደነበር ውስጥ አዋቂ ምንጮች ገለፁ።</p>

<p>100 ኪ.ሜ ርዝመት የነበረው የሻዕቢያ ምሽግ በጣም በጥንቃቄ የተሰራ የነበረ በመሆኑ በአማካይ የ45 ሴ.ሜ ውፍረት እንዲኖረው ተደርጐ በብረት በሲሚንቶዎችና በድንጋይ ከለላ የተደረገለት ነበር።</p>

<p>ችግሩ የተፈጠረው የኢትዮጵያ ሠራዊት የመከላከያው መስመር በአንድ ቦታ ላይ ሲሰበር ነበር። የኢትዮጵያ ጦር ያቺን ቀዳዳ ተጠቅሞ ሰራዊቱን በዚያች በኩል አስገባ። በተመሳሳይ ሰዓት ተጠባባቂ ኃይል ወደ ተሰበረው መስመር እንዳይንቀሳቀስ የኢትዮጵያ አየር ኃይል በሄሊኮፕተርና በተዋጊ ጄቶች ወጥረው ያዙ። እንዳይፈናፈኑ አደረጉ። የሻዕቢያ ታንኮች ጥቃቱ ይሰነዘራል ተብሎ በሚጠበቀው በደቡብ አቅጣጫ እንዲከላከሉ ተደርገው የተቀመጡ ስለነበሩ በሌላ አቅጣጫ ሲሰነዘር ለጦራቸው እርዳታ ሊሰጡ አልቻሉም።</p>

<p>በዚያን ጊዜ የሻዕቢያ የጦር አዛዦች ኃይል ከሌሎቹ ግንባሮች ኃይል አዟዙረው የተሰበረችውን መስመር ለመጠገን ቢሞክሩም ሳይሳካላቸው ቀርቷል። ከፍተኛ አዛዦች ምንም ማድረግ እንደማይችሉ ሲረዱ ከሠራዊታቸው ጋር ሆነው ትልቅ ዋጋ የሚሰጡትን ምሽግ እየለቀቁ አፈግፍገዋል። ይኸው ምንጭ እንደገለፀው በሰላ ታክቲክ እየታገዘ ከፍተኛ ስልጠና የተሰጠው የኢትዮጵያ መቺ ኃይል በቁጥር ትንሽ ቢሆንም በቁጥር በጣም ብዙ የነበረውን የሻዕቢያን ጦር ደምስሷል። «የኢትዮጵያ ጦር የከፈለው መስዋዕትነት ከጠበቀው በጣም አንሶ ነው የተገኘው። ከገመተው በታች ነው» ሲል ምንጩ ጠቅሷል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ የካቲት 26 ቀን 1991</a></p>

</body>
</html>	
