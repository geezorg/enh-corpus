<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በኢትዮጵያ በቀን ከ100.000 በላይ ኮንዶም በጥቅም ላይ ይውላል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በኢትዮጵያ በቀን ከ100.000 በላይ ኮንዶም በጥቅም ላይ ይውላል</h1>


<p>ዲ.ኬ.ቲ ኢትዮጵያ የተባለው ድርጅት በኢትዮጵያ ውስጥ ሥራ የጀመረበትን ዘጠነኛ ዓመት ሲያከብር ባወጣው መግለጫ በኢትዮጵያ ውስጥ በየቀኑ ከ100.000 በላይ የሕይወት ትረስት ኮንዶሞችን አንደሚሸጥ አስታውቆ ይህም የሚያሳየው በኮንዶም የመጠቀሙ ባህል በኢትዮጵያ ውስጥ እየተለመደ መምጣቱን ነው በማለት ገልጿል።</p>

<p>ዲኬቲ ኢትዮጵያ አትራፊ ያልሆነ ድርጅት ሲሆን ላለፉት ዘጠኝ ዓመታት ኮንዶም ከውጭ አገሮች እያስመጣ በኢትዮጵያ ውስጥ ሲያከፋፍል ቆይቷል የኮንዶም ተጠቃሚው ሕዝብ ቁጥር እያደገ የመጣው ህብረተሰቡ በኤድስ ላይ ያለው ግንዛቤ እየዳበረ በመምጣቱ ነው። «ህይወት ኮንዶም የሚፈበረከው በዩኤስ አሜሪካ ሲሆን ለኢትዮጵያ ገበያ እንዲስማማ ተደርጎ ለገበያ ይቀርባል። ለእንደዚህ ዓይነቱ ጥራት ላለው ኮንዶም ያለው ፍላጎት ካለፉት ጥቂት ዓመታት ጀምሮ ጨምሯል። ለዚህም ነው በቀን ከ100.000 ኮንዶም በላይ መሸጥ የተቻለው በማለት የተናገሩት የዲኬቲ ኢትዮጵያ ተወካይ ክርስቶፈር ፕሩዲ ናቸው። ዲኬቲ ኢትዮጵያ የሕይወት ትረስት ኮንዶሞችን በተመጣጣኝ ዋጋ በመላው ኢትዮጵያ ያቀርባል። ስለአጠቃቀሙ ትምህርት ይሰጣል።</p>

<p>እንደ ድርጅቱ ኃላፊ ገለፃ እንደተባበሩት መንግሥታት ድርጅት የኤድስ ቁጥጥር (ኡኝኣእዽጽ) ዘገባ በኢትዮጵያ ውስጥ ከ3 ሚሊዮን በላይ በኤድስ አምጪ ቫይረስ የተለከፉ ሰዎች ይገኛሉ። ይህም ማለት በበሽታው በዓለም ዙሪያ ከተጠቃው ሕዝብ 9% ማለት ነው። በአዲስ አበባ ከስድስት ሰዎች አንዱ በቫይረሱ የተጠቃ ነው።</p>

<p>እስካሁን ድረስ ኤድስን ለመከላከል የተገኘለት አማራጭ አንድ በአንድ ከመወሰን ሌላ በኮንዶም መጠቀም ሌላው አማራጭ እንደሆነ ይታወቃል።</p>


<p class="align-center"><a href="/Gazettas/Menilik/info/Menilik.sera.html">ሐምሌ 30 ቀን 1991</a></p>

</body>
</html>	
