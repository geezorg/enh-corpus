<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ከ10-15 ሺህ ኤርትራውያን ከኢትዮጵያ ይባረራሉ ብለን እንጠብቃለን»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«ከ10-15 ሺህ ኤርትራውያን ከኢትዮጵያ ይባረራሉ ብለን እንጠብቃለን»</h2>


<p>ኤሪና የተባለው የኤርትራ የስደተኞች ኮሚሽን አወጣ ያለውን መግለጫ በትኗል። ኮሚሽኑ ገና ከአሁኑ በኋላ ከኢትዮጵያ ተባረው ኤርትራ ይገባሉ ብሎ እንደሚጠባበቅ በመግለፅ ከዓለም አቀፉ ሕብረተሰብ እርዳታ ጠይቋል።</p>

<p>እንደመግለጫው ከሆነ ከኢትዮጵያ 58.000 ኤርትራውያን የተባረሩ ሲሆን 250.000 ኤርትራውያን ደግሞ በጦርነቱ ሳቢያ ተፈናቅለው ሙሉ ለሙሉ በአስቸኳይ እርዳታ ድጋፍ ብቻ እንዲኖሩ ተገደዋል ብሏል።</p>

<p>መግለጫው ኮሚሽኑ የአስቸኳይ ጊዜ እርዳታ ከለጋሽ ሃገሮች በከፍተኛ ደረጃ ከተጠበቀው በታች እየደረሰው መሆኑንና በተለይ «የጥራጥሬና የዘይት» ምርቶች እጥረት የከረረ ነው ብሏል።</p>

<p>ከኢትዮጵያ ተባረው ኤርትራ ይገባሉ ብሎ ስለሚጠብቃቸው ከ10.000 እስከ 15.000 የሚሆኑ ኤርትራውያንን አስመልክቶም በመግለጫው እንደጠቀሰው ተባራሪዎቹ የሚመጡት ከከተማ አካባቢ ስለሆነ ፍላጐታቸውን ለመሸፈን በኮሚሽኑ ላይና በለጋሽ ሀገሮች ላይ ከፍተኛ የቁሳቁስና የማቴሪያል ፈተና ይጥላሉ ብሏል። እነዚህን ተባራሪዎች በአግባቡ ለመቀበል እንዲችል ኮሚሽኑ የ3.314.000 የአሜሪካን ዶላር አስቸኳይ እርዳታ ጠይቋል። ኮሞሽኑ እስከአሁን ያገኘው ምላሽ በጣም ዝቅተኛ እንደሆነ መግለጫው ጠቁሟል።</p>

<p>ይህ በዚህ እንዳለ አሜሪካ ዜጐቿ ወደ ኤርትራ እንዳይጓዙ አሁንም እየመከረች ያለ ቢሆንም ጥቂት ለሥራ የሚያስፈልጉ የኤምባሲ ሰራተኞች አስመራ እንዲገቡ ፈቅዳለች። የዩናይትድ ስቴትስ መግንሥት የውጭ ጉዳይ መ/ቤት ጥቂት ለሥራ የሚያስፈልጉ የኤምባሲ ሠራተኞች ወደ ኤርትራ እንዲጓዙ ያስታወቀው በያዝነው ሳምንት ማክሰኞ ነበር።</p>

<p>ይህ የዩ.ኤስ.አሜሪካ መንግሥት የውጭ ጉዳይ መሥሪያ ቤት የጉዞ ማስጠንቀቂያ በመግለጫው የኤምባሲው ሠራተኞች ጎልማሣ ዘመዶችና ሕፃናትን ሳይጨምር ሊመለሱ እንደሚችሉ ገልጿል።</p>

<p>የአሜሪካ መንግሥት የውጭ ጉዳይ መሥሪያ ቤት በአስቸኳይ በሚፈለጉ ቦታ የሌሉ ሠራተኞችና ቤተሰቦቻቸው በመጋቢት ወር ወደ ኢትዮጵያ እንዲመለሱ እገዳውን ያነሣው አስቀድሞ ነበር።</p>


<p class="align-center"><a href="/Gazettas/Menilik/info/Menilik.sera.html">ከሰይፈነበልባል ሰኔ 11 ቀን 1991</a></p>

</body>
</html>	
