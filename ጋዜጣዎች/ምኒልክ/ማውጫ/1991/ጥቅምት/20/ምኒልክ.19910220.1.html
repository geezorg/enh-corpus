<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሆላንድ ለፋሺስቱ የሻዕቢያ ፖሊስ እርዳታ በመስጠት የራሷን መርህ ጣሰች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ሆላንድ ለፋሺስቱ የሻዕቢያ ፖሊስ እርዳታ በመስጠት የራሷን መርህ ጣሰች</h1>


<p>በሻዕቢያና በሆላንድ /ኔዘርላንድ/ መንግሥታት መካከል የፖሊስ ማሰልጠኛ ማዕከልና የሁለገብ ትብብር ስምምነት ተፈራርመዋል። ይህ ስምምነት ባለፈው ሳምንት በሻዕቢያ ባለሥልጣናትና በአስመራ የሆላንድ አምባሳደር በሆኑት ሚስተር ፒተር የተደረገ ነው።</p>

<p>የኤርትራ ፖሊስ መጠነ ሰፊ የሰብዓዊ መብት ደፈራ የሚያካሂድ ሲሆን በኤርትራውያን ላይ ከፈፀማቸው ግፎች መካከል ያለ ፍ/ቤት ትዕዛዝ ማሰር፣ ግርፋት /ቶርች/ ማካሄድ፣ የፍ/ቤት ትዕዛዝን ያለማክበር፣ ሴቶችን አስገድዶ መድፈር፣ በሙስና የተዘፈቀ መሆኑ ይገኙባቸዋል። በኤርትራ ያለው ፖሊሲ በባለስልጣናት ፊርማ ዜጐችን በማሰር ላይ ሰፊ ዝናን ያተረፈ ሲሆን ለዚህ ትልቅ ተምሳሌት የሆነችው በኤርትራ የፈረንሣይ ዜና ወኪል የነበረችው ሩት ሲሞን ናት። ሩት ሲሞን ያለ ፍ/ቤት ትዕዛዝ በአቶ ኢሳያስ የቃል ትዕዛዝ በኤርትራ ፖሊስ ተይዛ እስከዛሬ ድረስ በእስር ላይ የምትገኝ ሲሆን በቅርቡ የአሜሪካ ጋዜጠኞች ሽልማት በመስጠት አስታውሷታል።</p>

<p>ሆላንድ በይፋ እንደምትናገረው ከሆነ በ3ኛ ዓለም ያሉ የአምባገነን ስርዓቶች በቀጥታ ለመጨቆኛ የሚጠቁምባቸውን ተቋማት ጋር ግንኙነት ላለማድረግ የሚያስችላትን ፖሊሲ የምትከተል ሃገር ናት። የኤርትራ ፖሊስ በቀጥታ የመጨቆኛ ተቋም እንደመሆኑ መጠን እንዴት ድጋፍ ልታደርግለት እንደበቃች መልስ እንዲሰጡን አዲስ አበባ ወደሚገኘው ኤምባሲ በተደጋጋሚ ደውለን ሊሳካልን አልቻለም። በኤርትራ የሆላንድ አምባሳደር ሚስተር ፒተር በተገኙበት ስነሥርዓት ላይ የኤርትራ ፖሊስ አዛዥ የሆኑት ብ/ጄኔራል ባደረጉት ንግግር ከ1995 እ.ኤ.አ ጀምሮ በሁለቱም አገሮች መካከል ሲጐለብት የቆየው ግንኙነት በማስረዳት የኤርትራን ፖሊስ ለማሳደግ በሆላንድ መንግሥት በኩል ሲደረግ የቆየውን ትብብር በማመስገን የኤርትራን ፖሊስ ለማጠናከር ሲለገስ የቆየው ዘመናዊ መሳሪያ በሙሉ በተግባር ላይ መዋሉን ገልፀዋል። ጄኔራሉ እንዳሉት ከሆነ የተቀናጀ የማሰልጠኛ ማዕከል ለዘመናዊ ፖሊስ ግንባታ የሚኖረውን ገንቢ ድርሻ በማስረዳትም በሆላንድ መንግሥት ለዚህ ተግባር ስኬታማነት በማድረግ ላይ ያለው ትብብር እጅግ በጣም ግዙፍና ወቅታዊ መሆኑንም ጠቁመዋል።</p>

<p>የኤርትራ ሕዝብ የኤርትራን ፖሊስ በእጅጉ የሚፈራ ሲሆን ይህም የሆነው የፖሊስ ኃይሉ ለሕግ ተገዢ ባለመሆኑ እንደሆነ የሻዕቢያ ተቃዋሚዎች በምሬት ይናገራሉ።</p>


<p class="align-center"><a href="/Gazettas/Menlik/info/Menlik.sera.html">ከምኒልክ ጥቅምት 20 ቀን 1991</a></p>

</body>
</html>	
