<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>2000 ቶን ጨው ከኤርትራ ያስገቡት ነጋዴ በፖሊስ ተያዙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h3 class="align-center">ጉምሩክ ጥብቅ መመሪያ አወጣ!</h3>
<h2 class="align-center">2000 ቶን ጨው ከኤርትራ ያስገቡት ነጋዴ በፖሊስ ተያዙ</h2>


<p>የኢትዮጵያ ጉምሩክ ባለሥልጣን ማንኛውም የጨው ነጋዴ ጨው ወደ አገር ውስጥ ሲያስገባ ከየት እንደጫነና የየት አገር ጨው እንደሆነ የሚያሳይ የምስክር ወረቅት ማቅረብ እንዳለበት መመሪያ አውጥቷል።</p>

<p>መመሪያው ሊወጣ የቻለው 2000 ሜትሪክ ቶን ጨው ከኤርትራ ሳይመጣ አይቀርም በሚል በቁጥጥር ሥር ከዋለ በኋላ ነው።</p>

<p>በቁጥጥር ሥር የዋለው ጨው ወደ ሃገር እንዲገባ የተደረገው በአቶ ሙፍታ ካሚል ሁሴን እንደሆነ በእንግሊዘኛ የሚታተመው ዘ ሞኒተር አስታውቋል። ጨው ወደ ኢትዮጵያ የተላከው አቶ አብዱራህማን በተባሉ የአቶ ሙፍታ ወንድም መሆኑን ለማወቅ ተችሏል። ጨው ወደ ሃገር ውስጥ የገባው በተጭበረበረ መረጃ ነው። ፖሊስ የተጠረጠሩ ግለሰቦችን በቁጥጥር ሥር አውሎ በምርመራ ላይ ይገኛል። ታዛቢዎች እንደሚሉት ደግሞ እህል ከኢትዮጵያ ወደ ኤርትራ በጅቡቲ በኩል እንደሚሄድ ይናገራሉ። ይሄን ዓይነት አሰራር ማዕቀብ የተጣለባቸው አገሮች በብዛት የሚጠቀሙበትና የታወቀ ዘዴ ቢሆንም በሶስተኛ ገር በኩል አድርገው የሚገቡ እህሎች ዋጋቸው በጣም ስለሚንር ከአብዛኛው ሕዝብ አቅም በላይ እንደሆነ ይናገራሉ።</p>

<p>በተያያዘ ዜና ተ.መ.ድ በአፍሪካ አገሮች ኢኮኖሚ ላይ ባወጣው ሪፖርት የአፍሪካ ኢኮኖሚዎች እየተዳከሙ መሆኑን ዘግቧል። በዚህም መሠረት ኢትዮጵያ እ.ኤ.አ በ1997 5. % እድገት ያሳየች ስትሆን፣ በ1996 ግን 11. እድገት አሳይታ እንደነበር ገልፀዋል። በአንፃሩ ኤርትራ በ1997 4.% እድገት ያሳየች ስትሆን በ1996 ግን 6. አሳይታ እንደነበር ገልፀዋል።</p>

<p>በአካባቢ ሲቃኝ መሃከለኛው አፍሪካ 3% እድገት፣ ደቡብ አፍሪካ 3. እድገት ምስራቅ ምዕራብና ሰሜን አፍሪካ ደግሞ 4% አድገዋል። በዚህም መሠረት ኢትዮጵያና ኤርትራ በአፍሪካ ጥሩ እድገት ካሳየው ቀጠና ውስጥ ተመድበዋል።</p>

<p>በያዝነው አመት ጥሩ ዝናብ በማግኘታችን የኢትዮጵያ የምጣኔ ሃብት ከሰባት በመቶ በላይ ይሆናል ተብሎ የሚጠበቅ ሲሆን የኤርትራ ኢኮኖሚ ያድጋት ተብሎ ይጠበቃል። ሆኖም ከኢትዮጵያ ጋር የተፈጠረው ፀብ የኤርትራ ኢኮኖሚ ላይ ምን ዓይነት እንደምታ እንደሚኖረው ከወዲሁ ስለማይታወቅ ግምት መስጠት የሚያስቸግር መሆኑን ለማወቅ ተችሏል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ጥቅምት 6 ቀን 1991</a></p>

</body>
</html>	
