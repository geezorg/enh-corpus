<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"ኢትዮጵያ የመበታተን አደጋ አንዣቦባታል" ጠ/ሚ/ር መለስ ዜናዊ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">"ኢትዮጵያ የመበታተን አደጋ አንዣቦባታል" ጠ/ሚ/ር መለስ ዜናዊ</h2>


<p>"የኢትዮጵያ የውጭና የደህንነት ፖሊስ" በሚል ርዕስ ሥር በጠ/ሚ/ር ቢሮ ተዘጋጅቶ የሀገሪቱ ከፍተኛ ባለሥልጣናት የተወያዩበት ሰነድ በጠ/ሚ/ር መለስ ዜናዊና በቅርብ አማካሪዎቻቸው መካከል ያለውን የሃሳብ ልዩነት ገሃድ አውጥቷል።</p>

<p>በሰነዱ ላይ "ኢትዮጵያ የመበታተን አደጋ አንዣብቦባታል" በማለት በተደጋጋሚ መጠቀሱን በመቃወም አቶ ነዋይ ገብረአብና ዶ/ር ሙሉ ቀፀላ የተቃውሞ ድምፅ አሰምተዋል።</p>

<p>"የመበታተን አደጋ የሚለው የተጋነነ ይመስለኛል።"በማለት ሃሳብ የሰነዘሩትን አቶ ነዋይ ገብረአብ በመደገፍ ዶ/ር ሙሉ ቀፀላ "ደሃ ሆነን ነው የኖርነው። ግን አልተበታተንም። ድህነት ይበታትነናል የሚለውን የተጋነነ ይመስለኛል" ብለዋል።</p>

<p>ለዚህ ምላሽ የሰጡት ጠ/ሚ/ር መለስ ዜናዊ (የሰነዱ ዋና ደራሲ ናቸው) እንዲህ ብለዋል "በፊት መሬት መቧጠጥ መቻል በቂ ነበር። አሁን ያንን መሬት መቧጠጥ ብቻ በቂ አይደለም። በገበያ መወዳደር፣ ሌሎች ከሚያመርቱት የተሻለ ምርት ማምረት አማራጭ የሌለው ነገር ነው። በዚህ ምክንያት ስናየው የህልውናችን መሠረት ተቀይሯል። የበፊት ትውልዶች በሳብሲስታንስ ከሌላው ዓለም ተነጥለው ተራሮቻቸውን ተገን አድርገው፣ በድህነትም ቢሆን ሳስቴኔይብሊ ሊኖሩ ይችሉ ነበር። አሁን እነዚህ ትውልዶች ተራሮቻቸው በምሽግነት ተጠቅመው ሲኖሩበት ሳስቴነይብሊ የነበረው መሠረት ተቀይሯል። ከውስጥም ከውጭም ተቀይሯል። ይሄ ደግሞ እያቋረጠ ያለ ነገር አይደለም። አንድ አባባል አለ። ሲያስቧት ቀዝቃዛ ውሃ ላይ ስታስቀምጣት የሰውነቷ ሙቀት ከአካባቢው ሙቀት ጋር አድጀስት ያደርጋል። ባዮሎጂስቶች ልታስተካክሉት ትችላላችሁ... አጀስት ያደርጋል። ቀስ እያልክ ሙቀቱን ስትጨምረው ፊል አታደርግም። እየሞቃት መሆኑ አይሰማትም፣ ተቀቅላ እስክታልቅ ድረስ። እያንዳንዷ ዲግሪ ሴንቲ ግሬድ ጭማሪ አንድ ነች። በአራት ጀምራ ሊሆን ይችላል፣ 5፣6፣7፣8፣9፣..... አንድ አንድ ነው የጨመረችው። መቶ ላይ ስትደርስ ግን ውሃ የነበረችው ሌላ ነገር ትሆናለች። ይሄ ነው እየሆነ ያለው። ለዚህ ነው የመበታተን አደጋ አለ የምንለው። ይህ የንድፈ ሃሳብ ጉዳይ ብቻ አይደለም። በተግባር ያለ ጉዳይ ነው። ሳስተኔይቢል ያልሆነ ድህነት ነው የአሁኑ። ቀጣይነት የሌለው ድህነት ነው። የበፊቱ ሳስቴኔይቢል ሊሆን የሚችል ድህነት ነው የነበረው። በሰልፍ ሴፊሸንቲ ሳስተኔይብሊቲ መኖር የምንችልበት ነበር። አሁን ሳስቴይነብሊቲ የሌለ ድህነት ነው። ሳስተኔይብሊቲ ከሌለው ከስሩ እየተነቀሰ ሲሄድ፣ ናቹራሊ መበጣጠስ ይመጣል። ሳይስቴኔይቢል ድህነት ነሰሰሪ ላይመጣብን ይችላል። ኮንቲነስሊ ሽሪንክ የሚያደርግ፣ በቀጣይነት ሽሪንክ የሚያደርግ.....ባለፉት 20 ዓመታት የአፍሪካ በቀጣይነት ሽሪንክ እያደረገ ነው የመጣው። በቀጣይነት ሽሪንክ እያደረ የመጣው የህዝብ ቁጥሩ ይጨምራል፣ የኢኮኖሚ እድገቱ ይቀንሳል። ስለዚህ ለእያንዳንዱ ዜጋ የሚደርሰው ድርሻ የ1980 ጀምሮ በቀጣይነት እየቀነሰ ነው የመጣው። ለምሳሌ አንዳንድ መረጃዎች እንደሚጠቁሙት በ1970 አካባቢ ለእያንዳንዱ አፍሪካዊ መቶ ኪሎ የሚደርሰው ከሆነ፣ ጠቅላላ የአፍሪካ ምርት አሁን ወደ 84-87 አካባቢ ነው የሚደርሰው። እየቀነሰ ነው ያለው። መቶ ላይ ቢቆም አንድ ጉዳይ ነው። እዚያ ላይ እየተንገራገጨ ቢቆም አንድ ጉዳይ ነው። በቀጣይነት እየተናደ ሲሆን ግን ሁልጊዜ አንድ ሰው ባህር ውስጥ ገብቶ የሚሰምጥ ከሆነ፣ ማንኛውንም ነገር ይይዛል፣ ሳርም ብትሆን እንደማታድነው እያወቀ እሷን ይቧጥጣል። ሲንኪንግ ሺፕ ውስጥ ያለው ሎጂክ የእያንዳንዱ ግለሰብ ፎርሂም ሰልፍ ነው። ይሄ ደግሞ የመበጣጠስ፣ ተራ የመባላት ሎጂክ ነው። ፓኪስታን ላይ አይተነዋል፣ ሶማሊያ ላይ አይተነዋል፣ ላይቤሪያ ላይ አይተነዋል፣ ሴራሊዮን ላይ አይተነዋል....በሌሎችም ሀገሮች እያየነው ነው። ይሄንን ሎጂክ ነው እያነሳን ያለነው። ስለዚህ አንድ መነሻችን ይሄ አደጋ (የመበታተን) አለ። ይሄ የመበታተን አደጋ ሌሎች ነገሮች ምንም ቢሆኑ፣ አደጋው እስካልተቀረፈ ድረስ ሌላው በሙሉ ሚኒንግለስ ነው። ምንም ትርጉም የለውም።" </p>


<p class="align-center"><a href="/Gazettas/Menilik/info/Menilik.sera.html">ከምኒልክ ሐምሌ 18 ቀን 1995</a></p>

</body>
</html>	














