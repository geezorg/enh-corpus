<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በአሰብ ግንባር 164 የኢትዮጵያዊያን አስክሬን ተገኘ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በአሰብ ግንባር 164 የኢትዮጵያዊያን አስክሬን ተገነ</h2>


<p>በኢትዮጵያና ኤርትራ መካከል የተባበሩት መንግሥታት ተልዕኮ ውስጥ ባለሥልጣን የሆኑት ጆርጅ ሳምርዊል አስመራና አዲስ አበባ ለሚገኙ ጋዜጠኞች በቪዲዮ ኮንፍረንስ በሰጡት ጋዜጣዊ መግለጫ "የኢትዮጵያና የኤርትራ የድንበር ማካለል ጉዳይ በቅርቡ ስብሰባ የሚያደርገው የፀጥታው ምክር ቤት ይመለከተዋል" አሉ። ጆርጅ ሳምርዊል እንዲህ ብለዋል፦ "ጥያቄ፦ (ከአዲስ አበባ) የድንበር ማካለሉ መቼ እንደሚጀመር ከድንበር ኮሚሽኑ የሰማችሁት ነገር አለ?</p>

<p>ጆርጅ ሳምርዊል፦ ከድንበር ኮሚሽኑ የሰማነው አዲስ ነገር የለም። በቅርቡ ዋና ፀሐፊው ባቀረቡት ሪፖርት ድንበር ኮሚሽኑ የድንበር ማካለሉ በሐምሌ ይጀምራል የሚለው ነው። ይሁንና ሁኔታዎችን ስንገመግማቸው በያዘነው ወር የድንበር መካለሉ ይጀመራል የሚለው አሁን የሚሆን አይመስለኝም። የድንበር ማካለሉ ተግባር ሙሉ ለሙሉ የኢትዮጵያና ኤርትራ የድንበር ኮሚሽን በመሆኑ በቀጣይ የሚያቀርበው ሪፖርት መመልከት የሚያስፈልግ ይመስለኛል። የፀጥታው ምክር ቤት በቅርቡ በሚያደርገው ስብሰባ ይነሳል ተብሎ ይጠበቃል። በዚያን ጊዜ አዲስ ነገር ይታያል ብለን እንጠብቃለን።</p>

<p>ጥያቄ ከአሥመራ፦ የኔ ጥያቄ ለሚስተር ፊሊ ሊዊስ ነው። ፈንጂ ሲቀብሩ የነበሩትን ሠዎች የተመለከቷቸው ሚሊሽያዎቹ ናቸው ብለዋል። እነዚህ ሠዎች እነማን ናቸው? ሽፍታዎች፣ ሲቪሎች ወይስ ገበሬዎች ናቸው? ይህን ለማጣራት እየሞከራችሁ ነው?</p>

<p>ፊል ሊዊስ፦ እያጣራን አይደለም ያለነው። ምክንያቱም ይሄ የኛ ተግባር አይደለም። ይሄ የሠላም ጓዱ ተግባር አይደለም። ሚሊሽያዎቹ ሦስት ሠዎች ተመልክተዋል። ነገር ግን ሊይዟቸው አልቻሉም። ሊይዟቸው ሲሞክሩ አምልጠዋል። ያለን መረጃ ሚሊሺያዎቹ የነገሩን ብቻ ሲሆን፣ ሠዎቹ የለበሱት ሲቪል ነው። እና ፖሊሶች አይደለንም፤ መርማሪዎችም አይደለንም፤ ሠዎችን ለማደን የተሰማራን አይደለንም፤ ይሄ የኛ ተግባር አይደለም። እና ሚሊሺያዎቹ ያቀበሉንን መረጃ ነው ያስተላለፍነው።" እንዲሁም ዲያን የተባሉ የተልዕኮው ባለሥልጣን የአሰብ ግንባር በኩል በቅርቡ ስለተገኙት አስከፌኖች እንዲህ ብለዋል "በቅርቡ የተገኙት 164 አስክሬኖች ሁሉም ኢትዮጵያውያን ናቸው የሚል ጥርጣሬ አለ። ሌሎች ለረጅም ጊዜ ተቀምጠው ያሉ አስክሬኖችም አሉ የእነርሱም ማንነት አልተለየም።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ሐምሌ 11 ቀን 1995</a></p>

</body>
</html>	














