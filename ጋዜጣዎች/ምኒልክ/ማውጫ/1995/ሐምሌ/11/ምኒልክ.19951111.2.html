<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"የኢትዮጵያ ቋሚና ተጠባባቂ ጦሮች መጠናከር አለባቸው"</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">"የኢትዮጵያ ቋሚና ተጠባባቂ ጦሮች መጠናከር አለባቸው"</h2>


<p>"ኢትዮጵያ ኤርትራን በሰላማዊ መንገድ የመግታት ፖሊሲ እየቀየሰች ነው። በጠ/ሚ/ሩ ቢሮ በኩል እየረቀቀ የሚገኘው ይህ ፖሊሲ "በውጭና በፀጥታ ጉዳዮች የኢትዮጵያ ስትራቴጂክ ፖሊሲ" የሚል ርዕስ ያለው ነው። ሰነዱ የኢትዮጵያ የውጭ ፖሊሲ እምብርት ነው ተብሏል።</p>

<p>ከኤርትራ ጋር ያለውን ግንኙነት በሚመለከት ሰነዱ ሌላ ዙር ጦርነት ሊኖር ይችላል የሚለውን አጣጥሎታል። በኢትዮጵያና በኤርትራ መካከል መልካም አስተዳደር እንዳይሰፍን የኤርትራ መንግሥት ደንቃራ ነው ሲሉ ወንጅሎታል። በኤርትራ የመንግሥት ለውጥ የማምጣት ኃላፊነት የኤርትራ ሕዝብ ጉዳይ ነው ብሏል።</p>

<p>መንግሥታዊ ምንጮች ለኢሪን እንደገለፁት ከሆነ ከኤርትራ ጋር ያለው ግንኙነት በአሁኑ ጊዜ ሊጠገን ይችላል ወይ? ወይስ በኤርትራ የመንግሥት ለውጥን መጠበቅ አለበት? በሚሉት ጥያቄዎች ዙሪያ አሁንም ውይይት እየተደረገ ነው። ሰነዱ እንደሚለው ከሆነ ከኤርትራ ጋር ያለው ግንኙነት ቢሻሻል በኢትዮጵያ ኢኮኖሚ ላይ የሚያሳድረው ለውጥ እምብዛም ነው ሲሉ አቃሎታል። በሁለቱ ሀገሮች መካከል ያለው ግንኙነት ቢሻሻል ኢትዮጵያ ከኤርትራ ወደቦች፣ ኤርትራ ደግሞ ከኢትዮጵያ ሰፊ ገበያና የኃይል ማመንጫ ይጠቃቀማሉ ሲል ሰነዱ አትቷል።</p>

<p>የአልጀርሱን የሰላም ስምምነት በሚመለከት ሰነዱ እንዳተተው ከሆነ፣ ኢትዮጵያ ስምምነቱን ታከብራለች ብሏል። ሆኖም ከኤርትራ ጋር ለረዥም ጊዜ ግንኙነት ሳይደረግ ቢቆይ ኢትዮጵያ እንደማትጐዳ ገልጿል።</p>

<p>ኢትዮጵያ በጦርነቱ ከፍተኛ ዋጋ ከፍላለች የሚለው ሰነዱ፣ ሀገሪቷ በተጠንቀቅ መቆም ስላለባት ቋሚውና ተጠባባቂ ጦሮች መጠናከር አለባቸው ብሏል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ሐምሌ 11 ቀን 1995</a></p>

</body>
</html>	














