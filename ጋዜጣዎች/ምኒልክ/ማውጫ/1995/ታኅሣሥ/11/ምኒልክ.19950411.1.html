<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"ዓላማችን ተቃዋሚዎችንና መንግሥትን ማደራደር አይደለም...."</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">"ዓላማችን ተቃዋሚዎችንና መንግሥትን ማደራደር አይደለም...."</h2>


<p>ቀደም ሲል የወጡ አንዳንድ ጋዜጦች ጠቅላይ ሚኒስትር መለስ ከተቃማውሚ የፖለቲካ ድርጅቶች ጋር ሊወያዩ ነው የሚል ርዕስ ይዘው ስለወጡ ከውይይት መድረኩ ብዙ ተጠብቆ ነበር።</p>

<p>ግን ጠ/ሚ/ር መለስ ከተቃዋሚዎች ጋር አልተወያዩም ተብለው አቶ ክፍሌ ለተጠየቁት ሲመልሱ"ተቃዋሚዎች ከመንግስት ጋር ሊከራከሩ ነው የሚለው አስተሳሰብ ከየት እንደመጣ አልገባኝም። የዚህ ውይይት ዓላማውም ተግባሩም ፖለቲካዎችን ከመንግስት ጋር ለማደራደር አይደለም" በእርግጥ ተጋብዘው ነበር።ግን እንደነሱ አባባል የመንግስትን ሃሳብ በማራገብ የታወቀው ኢንተር አፍሪካ ግሩፕ ለኢሕአዴግ የፖለቲካ ጥቅም ያዘጋጅው ነው በሚል ምክንያቶች ቀርተዋል። ሌላው አቶ ክፍሌ ያመኑትን ነገር ቢኖር "ዓላማው ሙሉ ለሙሉ ግቡን አልመታም።ምክንያቱም በአዘጋጅነት ስህተት የተነሳ ፓናሊስቶች ወይም ተወያዮች ስለበዙና ብዙዎቹ ሰፋ ያለ ጊዜ በመውሰዳቸው ነው" ብለዋል። የፓናሊስቶችን አመራረጥ በተመለከተ አቶ ክፍሌ ሊናገሩ" የህብረተሰቡን አስተያየት ሊያንፀባረቁ ወይም ሊወክሉ ይችላሉ በሚል ግምት ነው" የተመረጡ ብለዋል። ሲል ዘግቧል።</p>

<p>ይህ በእንዲህ እንዳለ ነገ በሼራተን ሆቴል በሚደረገው ስብሰባ ላይ ጠ/ሚ/ር መለስ ዜናዊ የሚገኙ እንደሆነ ወደ ኢንተር አፍሪካ ግሩፕ ደውለን ላቀረብነው ጥያቄ ምላሽ የሰጡትን አንድ የድርጅቱ ኃላፊ"ኢሕአዴግ እንደሚገኝ ላረጋግጥልህ እችላለሁ። ጠ/ሚ/ር መለስ ዜናዊ ግን ይገኙ አይገኙ ግን በእርግጠኝነት መበገር አልችልም። ብለዋል። ጠ/ሚ/ር ተገኙም አልተገኙም በኢትዮጵያ ውስጥ በህጋዊ መድረኩ ላይ የሚንቀሳቀሱት ዋና ዋናዎች የፖለቲካ ድርጅቶች እንደማይገኙ ማስታወቃቸው ይታወሳል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ታህሳስ 11 ቀን 1995</a></p>

</body>
</html>	














