<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ፕሬዝዳንቱ ፕሮፌሰር እሸቱ ወንጨቆ ዶ/ር ተጠምቀ መሀሪ ዶ/ር ቡቱ ጐቱ የሥራ መልቀቂያ አስገቡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ፕሬዝዳንቱ ፕሮፌሰር እሸቱ ወንጨቆ ዶ/ር ተጠምቀ መሀሪ ዶ/ር ቡቱ ጐቱ የሥራ መልቀቂያ አስገቡ</h2>


<p>በአዲስ አበባ ዪኒቨርስቲና በትምህርት ሚኒስትር መካከል ያለው አለመግባባት ከፍተኛ ደረጃ ላይ ደረሰ። አለመግባባቱ የተከሰተው በዩኒቨርስቲ ውስጥ ምን ዓይነት ግምገማ ይደረግ በሚለው ጥያቄ ዙሪያ ነው። በዚህ ጥያቄ ዙሪያ በዩኒቨርስቲው አስተዳደርና በትምህርት ሚኒስቴር መካከል ስምምነት ላይ ሊደርስ ስላልተቻለ ሦስቱ የዩኒቨርስቲው አመራር አባል የሆኑት ፕሬዚዳንቱ ፕሮፌሰር እሸቱ ወንጨቆ ምክትሎቹ ዶ/ር ተጠምቀ መሀሪና ዶ/ር ቡቱ ጐቱ ናቸው። </p>

<p>ባለፈው ሳምንት የከፍተኛ የትምህርት ተቋማት አስተዳደር ቦርድ አባላት የምክክር ስብሰባ ላይ የአዲስ አበባ ዪኒቨርስቲ ፕሬዝዳንት ፕሮፌሰር እሸቱ ወንጨቆ ሪፖርት ያቀረቡ ሲሆን ከመድረኩ ጥያቄ ቀርቦላቸው ነበር።</p>

<p>ፕሮፌሰር እሸቱ ባቀረቡት ማብራሪያ በክረምቱ የተደረገው ውይይት በትምህርት አሰጣጥ በምርምር በዲሞክራሲና በሌሎችም ጉዳዮች የሃሳብ ልውውጥ ተደርጓል። ከዚህም በመነሣት ተቋማቱ የራሳቸውን አሠራር ለመፈተሽወስነዋል።</p>

<p>ከሌሎች ተቋማት አንፃር የዩኒቨርስቲውን ሥርአት ለማስተካከሉ ሂደት ወደ ኃላ ተጐትቷል ተብሏል። ፕሮፌሰር እሸቱም የዚህን ዕውነታ ይቀበሉታል ለዚህ እንደዋና ምክንያት የሚጠቀሱት የክረምቱን ወራት የትምህርትሂደት መጓተትና የመምህራንን በማስተማር ሥራ መጠመድ ነው። ፕሮፌሰሩ እንዲህ ብለዋል።</p>

<p>እመካከራለሁ እንጂ የኔ የተቋም ውስጥ ያለን በሽታ የምፈታበትን መፍትሔ ሌላው አይነግረኝም። ትምህርት ሚኒስቴር ፖሊሲና አመራር ያወጣል እንጂ በኔ እምነት የየዕለት ሥራ ውስጥ መግባት የለበትም። ደግሞም ግምገማ የዘወትር ሥራችን ነው። እያንዳንዱ ኮርስ መጨረሻ ይገመገማል። ማንም ሰው ዕድገት የሚያገኘው በግምገማው ውጤት ነው። እኔእራሴ ደመወዜን ጭምር የማገኘው በተማሪው በሥራ ባልደረቦቼ ተገምግሜ ነው። ተማሪው በወረቀት እንደፈለገው መገምገም ይቻላል። ግን ተማሪው መምህሩን ከፊትለፊት አስቀምጦ እንዴት ነው ግምገማ የሚካሄደው የትኛው ተማሪስ ነው ሃሳቡን ደፍሮ የሚያወጣው ከተናገረም በምን መልኩ እንደሚገመግም መገመት አያዳግትም"ብለዋል።</p>

<p>ፕሮፌሰሩ አያይዘው እንደተናገሩት በአዲስ አበባ ዩኒቨርስቲ ዕይታ መሠረት ተቋማት እንዲተገብሩ የተሰጣቸው ዕቅድ ላይ ግምገማው የሚያተኩረው በግለሰቦች ላይ ነው። ሥርአትን ሳይሆን ግለሰብ ላይ ያተኮረን ግምገማ ተግባራዊ ማስደረግና በዚህ ሃሳብ መስማማት አይቻልም። ግዙፍ በሆነው ተቋምና የተለያዩ እጆች ባሉበት ዩኒቨርስቲ የግምገማ ሥርአቱ መዘርጋት የማይታሰብ ነው ብለዋል።</p>

<p>ፕሮፌሰሩ እንዲህ ብለዋል" በዩኒቨርስቲው ያለው በርካታ ተማሪ ነው መምህራን ዕርስ በርሳቸው አይተዋወቁም። በዲፓርትመንት ደረጃ ካልሆነ በቀር ማን እንደሚለግም እና ማን ጐበዝ እንደሆነ ሌላው የሚያውቅበት ሁኔታ የለም መምህራንና ተማሪን ፊት ለፊት አስቀምጦ ግምገማ ማካሄድ ማለት አስቸጋሪ ነገር ነው። ቅራኔ ውስጥ የሚጨምር ይሆናል። የግምገማው አካሄድ የተማሪና መምህራንን በጋራ የሚያወያይ መሆን የለበትም። እንዲሁም በሌሎች ተቋማት እንደተደረገውና በሰነዱም እንደተጠቆመው በቅድሚያ የዩኑቨርሲቲ ፕሬዚዳንቶች የራሳቸውን ጠንካራና ደካማ ጐን በግምገማ እንዲገልፁ በተዋረድ ግምገማው እስከ ተማሪ መዝለቅ የለበትም። ፕሬዝዳንቶችም ዕርስ በርስ የሚገማገሙበት ሁኔታ መኖር የለበትም ብለዋል። ተማሪውም የፕሮፌሰሩ ደጋፊ ይመስላል።</p>


<p class="align-center"><a href="/Gazettas/Meinilik/info/Meinilik.sera.html">ከሚኒሊክ ታህሳስ 4 ቀን 1995</a></p>

</body>
</html>	














