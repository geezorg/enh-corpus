<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"ጉምሩክን አልፎ ግለሰቦች ያስገቡታል የሚል እምነት የለኝም..." ቴሌ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">"ጉምሩክን አልፎ ግለሰቦች ያስገቡታል የሚል እምነት የለኝም..." ቴሌ</h2>


<p>በህገ ወጥ መንገድ ሳተላይት ዲሽ በመትከል ከሚደረገው ዓለም አቀፉ የስልክ ጥሪዎች ያጣው ገቢ 85 በመቶ ነው የሚለው የተጋነነ ነው ሲል ለሕዝብ ተወካዮች ም/ቤት ባቀረበው ሪፖርት ቴሌ አስታወቀ።</p>

<p>አያይዞም በህጉ ወጦቹ ዓለም አቀፍ የስልክ ጥሪዎች ከገቢው 10 እስከ 11 በመቶ ማጣቱን ገልጿል።</p>

<p>በዓለም አቀፍ የስልክ ጥሪዎች ችግሩ የተከሰተው በህገ ወጥ መንገድ በገቡና ቪ-ሳት በተባለ የቴሌኮሙኒኬሽን ኔትወርክ መሣሪያዎች ትልቅ በመሆኑ ጉምሩክን አልፎ ወይም ግለሰቦች በኮንትሮባን ያስገቡታል የሚል እምነት እንደሌለ የቴሌኮሙኒኬሽን ሥራ አስኪያጅ አስታውቀዋል። መሳሪያዎቹም የዲፕሎማቲክ መብት ባላቸው አካላት ወይም ዓለም አቀፍ ድርጅቶች አማካኝነት ሊገቡ ይችላሉ የሚል ግምት እንዳለም አመልክተዋል።</p>

<p>የኮሚቴው አባላትም ለኮፕሬሽኑ ኃላፊዎች አንዳንድ ጥያቄዎች አቅርበውላቸዋል። ከነዚህም መካከል.... ቴሌኮሙኒኬሽን ገቢው በህገ ወጥ መንገድ እየተነጠቀ እንደሆነ ከሁለት ዓመታት በፊት መረጃ ቀርቦለታል። ለአንዳንድ የንግድ ድርጅቶችም እስከ 150 የሚደርሱ የስልክ መስመሮች መሰጠቱ ይታወቃል። የማጭበርበር አሠራር ሊከሰት እንደሚችል ከግምት ውስጥ በማስገባት ጉዳዩን መከታተል አልነበረበትም ወይ? ለሚለው የኮርፖሬሽኑ የሥራ ኃላፊዎች ሲመልሱ ቪ-ሳት የተባሉት መሳሪያዎች እንዴት እንደገቡና ለአንዳንድ ድርጅቶች እስከ 150 መስመሮች የተሰጠበት ሁኔታ በኮርፖሬሽኑና በሚመለከተው አካል እየተጣራ እንደሆነ ገልፀው፣ አክለውም በዓለም አቀፍ የስልክ ጥሪዎች ህገ-ወጥ አሰራር በዋነኛነት የተፈጠረው በታሪፍ ከፍተኛነት እንደሆነና ታሪፍን በመቀነስ ችግሩን ለማስወገድ እንደሚቻል አስታውቀዋል።</p>

<p>ሌላውም የቀረበው ጥያቄ የመስሪያ ቤቱን ስያሜ በህንፃው ላይ ለመለጠፍ ከፍተኛ ዋጋ ያቀረበው ተመርጧል። ከአምስት ሚሊዮን ብር በሚበልጥ ወጪ ለህዝብ አገልግሎት መዋል የሚገባውና በ1990 ዓ.ም የታተመ የቴሌፎን ቁጥር ማውጫ እንዳይሸጥ በማቆየት ከአንድ ኩባንያ ጋር በመመሳጠር የሎው ፔጅ በሚል የተሰራጨው የቴሌፎን ማውጫ እንዲሸጥ መደረጉንና በመስሪያ ቤቱ ያለው ችግሮች እንዴት ነው የሚል ሲሆን ለዚህም የኮርፖሬሽኑ ሃላፊዎች እንዲህ ብለዋል የመስሪያ ቤቱን ስያሜ በተመለከተ ከፍተኛ ዋጋ ያቀረበው ስለመመረጡ የሚያውቁት ነገር እንደሌለ አመልክተዋል። በኮርፖሬሽኑ ያሉትን ችግሮች ለመፍታት ግን አመራሩ አሰራሩን መፈተሽ" እንዳለበት አሳስበዋል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ታህሳስ 25 ቀን 1995</a></p>

</body>
</html>	














