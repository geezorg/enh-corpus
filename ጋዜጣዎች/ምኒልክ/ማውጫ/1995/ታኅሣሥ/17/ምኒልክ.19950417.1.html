<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"መልቀቃቸው አላስደነገጠኝም ፕሮፌሰር እንድሪያስ እሸቴ"</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">"መልቀቃቸው አላስደነገጠኝም ፕሮፌሰር እንድሪያስ እሸቴ"</h2>


<p>የፋክሊቲው ዲኖችና የዲፓርትመንት ኃላፊዎች በጅምላ የሥራ መልቀቂያ ማስገባታቸው ፕሮፌሰር እንድሪያስ ሲናገሩ "ምንም አላስደነገጠኝም..." ማለታቸውን ለጉዳዩ ቅርበት ያላቸው ምንጮች ገለፁ።</p>

<p>ቅርበት ያላቸው ምንጮች በተለይ ለምኒልክ ጋዜጣ እንደገለፁት ከሆነ ሥራ የለቀቁትንም ሆነ ወደፊት የሚለቁትን ከግምት ውስጥ በማስገባት በርካታ መምህራን ከውጭ ለማስመጣት እቅድ ተይዟል። እነዚህ መመህራን በከፍተኛ ወጪ ወደ ሀገር ቤት ይገባሉ ተብሎ እንደሚጠበቅና ደሞዛቸው ከኢትዮጵያ መምህራን ጋር ሲነፃፀር በብዙ እጥፍ እንደሚበልጥ ምንጮቹ ገልፀዋል። መምህራኑ ከውጭ መምጣታቸው የዩኒቨርስቲውን ደረጃ ለማሻሻል ከሚወሰዱት ጥረቶች እንደ አንዱ ተደርጐ እየተወሰደም መሆኑን እነዚህ ምንጮች ገልፀውልናል። እንደምንጮቹ ከሆነ በፕሮፌሰር እንድሪያስና በኢሕዓዴግ እምነት በዩኒቨርስቲው ውስጥ ስርነቀል ለውጥ የሚደረግበት ጊዜ አሁን ነው የሚል አቋም ተይዟል። ይህንንም ተግባራዊ ለማድረግ ግምገማው አማራጭ የሌለው መሣሪያ ነው የሚል እምነት እንዳላቸው ገልፀዋል። ግምገማው ከተጀመረ በኋላ በርካታ አስተማሪዎች ዪኒቨርስቲውን ለቀው ይወጣሉ ተብሎ እንደሚጠበቅ ነው።</p>

<p>በዩኒቨርስቲው ይደረጋል ተብሎ የሚጠበቀው ግምገማ በሀገሪቷ ውስጥ ካሉት በሌሎቹ ዩኒቨርስቲው ውስጥ ከተደረጉት ግምገማዎች ለየት ያለና ከባድ ይሆናል ተብሎ ስለሚጠበቅ ሂደቱ እስከሚጠናቀቅ ዩኒቨርስቲው እስከ 10 ቀናት ሊዘጋ ይችላል ተብሎ ተገምቷል።</p>

<p>በሀገሪቷ ውስጥ ካሉት ከፍተኛ የትምህርት ተቋማት መካከል አንዱ የሆነው የባህር ዳር ዪኒቨርስቲ ሰሞኑን በፕሬዝዳንቱ በኩል ባወጣው መግለጫ ከበላይ አመራር አካላት አንስቶ እስከ ተማሪዎች የዘለቀው የግምገማ ሥርዓት ውጤት አስመዝግቧል ተብሏል።</p>

<p>እንደ ዶክተሩ ገለፃ ከሆነ የግምገማ መድረክ ተዘጋጅቶ የዩኒቨርስቲውን ደካማ ጐኖች አንጥሮ ለማውጣት ተችልውል።</p>

<p>እንደ ፕሬዝዳንቱ ገለፃ መምህራኑ በእርማት በውጤት አሰጣጥ በሰዓት አከባበርና በሌሎችም ለመማርና ለማስተማር ሂደቱ እንቅፋት ሆነው የቆዩ ችግሮችን ለማስወገድ ጥረት በማድረግ ላይ ይገኛል። በተቋሙ ደረጃም በትምህርት አሰጣጥና በፈተና አወጣጥ ላይ በመመሪያ የታገዘ አሠራር ለማመቻቸት ቅድመ ዝግጅት ተካሄዷል።</p>


<p class="align-center"><a href="/Gazettas/Menilik/info/Menilik.sera.html">ከምኒሊክ ታህሳስ 18 ቀን 1995</a></p>

</body>
</html>	














