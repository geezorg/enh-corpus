<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የእነተወልደ ወ/ማርያም ክስ ምን ደረሰ?</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የእነተወልደ ወ/ማርያም ክስ ምን ደረሰ?</h1>


<p>ከሕውኃት አመራር በመለስ ዜናዊ ፊርማ የተገለሉት እነተወልደ ወ/ማርያም ከፓርቲው ቢባረሩም ከፓርላማው መባረር የለብንም በማለት ክስ አቅርበዋል። ይህ ክስ እንደቀረበ ከዚህ በፊት ተሰምቶ የነበረ ቢሆንም፣ ዝርዝሩ ከዚህ በፊት ለሕዝብ ይፋ አልሆነም። አሁን ለመጀመሪያ ጊዜ ሕዝብ እንዲያየው እድሉ ተፈጥሯል።</p>

<p>ለፌዴራል የመጀመሪያ ደረጃ ፍ/ቤት</p>
<p>ልደታ ፍትሐብሄር ችሎት</p>
<p>አዲስ አበባ</p>

<p>አመልካቾች............</p>

<p>1ኛ/ አቶ ተወልደ ወ/ማርያም ደስታ</p>

<p>2ኛ አቶ ስዬ አብርሃ ሐጐስ</p>

<p>3ኛ አቶ አለምሰገድ ገ/አምላክ ለማ</p>

<p>4ኛ አቶ አብርሃ ካህሳይ አሰፋ</p>

<p>5ኛ ወ/ት አረጋሽ አዳነ አብርሃ</p>

<p>6ኛ አቶ ቢተው በላይ አስፍሃ</p>

<p>7ኛ አቶ ሰለሞን ተስፋዬ ገብረዝጊ</p>

<p>8ኛ አቶ አውአሎም ወልዱ ሐጐስ</p>

<p>ተጠሪዎች...................</p>

<p>1ኛ የኢትዮጵያ ብሔራዊ የምርጫ ቦርድ<br/>
 2ኛ የህዝብ ተወካዮች ምክር ቤት</p>

<p>ግምት የሌለው መብት ለማስከበር የቀረበ አቤቱታ</p>

<p>ሀ/ ፍ/ቤቱ አቤቱታውን ለመስማትና ለመወሰን በአዋጅ ቁጥር 111/1987 አንቀፅ 73፣ በአዋጅ ቁጥር 25/1988 አንቀፅ 36.14 እና በፍ/ብ/ሥ/ሥ/ሕ/ቁጥር 19(1) መሰረት የዳኝነት ስልጣን አለው።</p>

<p>ለ/ አመልካችም ሆነ ተጠሪ የህግ ችሎታ የላችሁም አልተባሉም።</p>

<p>ሐ/ አመልካቾች አቤቱታውን የሚመሩት በጠበቆቻቸው አማካኝነት ሲሆን የተጠሪ ግን አይታወቅም።</p>

<p>መ/ ፍ/ቤቱ የሚሰጠውን መጥሪያ አመልካቾች ለተጠሪዎች በአድራሻው ያደርሳሉ።</p>

<p>ሠ/ አቤቱታው በፍ/ብ/ሥ/ሥ/ሕ/ቁ. 222 እና 223 መሰረት ተሟልቶ እና በማስረጃ ተደግፎ ቀርቧል።</p>

<p>1. የአቤቱታው ዝርዝር ፍሬ ነገር<br/>

1.1 አመልካቾች በትግራይ ክልል ውስጥ ከሚገኙት የምርጫ ክልሎች ማለትም 1ኛ አመልካች ለአክሱም፤ 2ኛ አመልካች ከወርቃምባ፤ 3ኛ አመልካች ከማይቅነጣል፣ 4ኛ አመልካች ከኩይሓ፣ 5ኛ አመልካች ከመቀሌ 6ኛ አመልካች ከሓሓይለ/ፈረስማይ፤ 7ኛ አመልካች ከእንዳምኾኒ/ማይጨው፤ 8ኛ አመልካች ከዛላምበሳ፤ ምርጫ ክልሎች ለህዝብ ተወካዮች ምክር ቤት አባልነት ዕጩ ሆነን ቀርበን ለሁለተኛው የምክር ቤቱ የአምስት ዓመት የስራ ዘመን ተመርጠው ስራችን ጀምረን ነበር።</p>

<p>1.2 አመልካቾት የተመረጥንባቸው የምርጫ ክልሎች መራጭ ህዝብ አመልካቾችን አመኔታ አጥቼባቸዋለሁ እና ተመልሰው ይጠሩልኝ በሚል መራጩ ሕዝብ ፊርማ አሰባስቦ በቁጥራቸው ከአስር ሺህ በላይ በመሆኑ እና ይኸው ጥያቄ ለየተመረጡባቸው ወረዳ ምክር ቤቶች ቀርቦ ምክር ቤቶቹ ተቀብለው ውሳኔ የሰጡበት መሆኑ በመገናኛ ብዙሃን በመጨረሻው ሰዓት ስለተሰማ የብሔራዊ ምርጫ ቦርድ ውሳኔውን እንዳይቀበል አመልካቾች በ2/9/1993 ዓ.ም ለቦርዱ (ለተጠሪ) ቅሬታችን በፅሁፍና በቃል አቀረብን።</p>

<p>1.3 አመልካቾች በየምርጫ ክልሎቹ የተከናወነውን የይውረዱልን ጥያቄ ደንብ ቁጥር 2/91 አንቀጽ 4፤5፤6 እና 8 የዘረጋውን ስርዓት ተከትሎ ያልቀረበና ያልተወሰነ ስለሆነ የይውረዱልን ጥያቄው ተፈፃሚነት ሊኖረው ስለማይገባ ውድቅ ሆኖ በአባልነታችን እንቀጥል ዘንድ ነው፤ አቤቱታችን ለቦርዱ (ለተጠሪ) ያቀረብነው፤ ቦርዱ (ተጠሪ) ግን በአመልካቾች ጥያቄ አቀራረብና አመዘጋገብ ስርዓት፣ የህዝብ ታዛቢዎችና የተመራጮች ወኪሎች በድምፅ መስጫ ጣቢያዎች የመገኘት ስርዓት፤ የማረጋገጥ ስርዓት ተፈፃሚነት የሚኖረው የአመኔታው አለመኖር በአዋጅ ቁጥር 88/1989 አንቀጽ 4(1) ሲለካ እንጂ በ4(2) ሲለካ አይደለም፤</p>

<p>1.4 በአዋጅ አንቀፅ 4(2)የሚለካው የአመኔታ አለመኖር የሚመራው በቦርዱ ፅህፈት ቤት ለምርጫ አስፈፃሚዎች በተዘጋጀው መመሪያ እንጂ በደንብ ቁጥር 2/9 አይደለም በማለት የአመልካቾችን ቅሬታ ባለመቀበል የየወረዳዎቹ ምክር ቤቶች የሰጡት ውሳኔ ተፈፃሚ ለማድረግ የማሟያ ምርጫ እንዲካሄድ ግንቦት 12 ቀን 1993 ዓ.ም ወስኗል፤ በሌላ በኩል የህዝብ ተወካዮች ም/ቤት አፈጉባኤ በህግ የተሰጣቸው ስልጣን ሳይኖር አመልካቾችን ከ13/9/93 ጀምሮ ከም/ቤቱ መወገዳቸውን (መሰረዛቸውን) በተፃፈ ደብዳቤ አሳውቀውናል፤ አመልካቾች በዚህ የቦርዱ (የተጠሪ) ውሳኔ ቅር ስለተሰኙን አቤቱታችን ለዚህ የተከበረው ፍ/ቤት ለማቅረብ ተገደናል።</p>

<p>2. የቅሬታዎቻችን ዝርዝር</p>

<p>2.1 ደንብ ቁጥር 2/1991 ተፈፃሚነቱ በአዋጅ ቁጥር 88/1989 አንቀፅ 4(1)፤ 4(2)፤ 4(3) ለተደነገጉት የአመኔታ ያለመኖር መለኪያዎችን ሁሉ ነው፤ ምክንያቱም የመለኪያዎቹ አፈፃፀም "የምርጫ ቦርድ በሚያወጣው ደንብ....." መሰረት እንደሚሆን ከላይ በተጠቀሰው አዋጅ አንቀፅ 4 ሦስት ንዑስ አንቀፆች የተደነገገ ከመሆኑም በላይ፤ የደንቡ አንቀፅ 1 በራሱ ደንቡ ለአዋጅ ቁጥር 88/1989 አንቀጽ 4(1)፣ 4(2) እና 4(3) ማስፈፀሚያ መውጣቱን በመግለጽ ይደነግጋል።</p>

<p>2.2 የቦርዱ ጽ/ቤት ለአዋጅ ቁጥር 88/1989 አንቀፅ 4(2) ማስፈፀሚያ አዘጋጀሁት የሚለው መመሪያ ግን የሌለበት ከመሆኑም በላይ አዋጁ ለቦርዱ ጽ/ቤት በዚህ ጉዳይ ላይ ደንብ እንዲወጣ ስልጣን አልሰጠውም፤ ለቦርዱ የሰጠው ስልጣንም ደንብ እንዲያወጣ እንጂ መመሪያ እንዲያወጣ ባለመሆኑ፤ በአዋጅ ያልተሰጠውን ስልጣንን ለሌላ አካል የመስጠት ስልጣን ራሱ ባወጣው ደንብ ሊያገኘው የማይችል በመሆኑ ህጋዊ ተፈፃሚነት የለውም፤ በፌዴራል ነጋሪት ጋዜታ ማቋቋምያ አዋጅ 3/1987 አንቀፅ 2(2) እና 2(3) መሰረት አንድ ህግ እንደ ህግ መቆጠር ካለበት በነጋሪት ጋዜጣ ታትሞ መውጣት አለበት በማለት በኃይለቃል ደንግገዋል። የቦርዱ ጽ/ቤት አዘጋጀሁት የሚለው መመሪያ ግን በነጋሪት ጋዜጣ ስላልወጣ አስገዳጅነትና ህጋዊ ውጤት ሊኖረው አይችልም፤ የቦርዱ ጽ/ቤት መመሪያ ለማውጣት በአዋጅ ቁጥር 111/1987 አንቀፅ 9 ላይ ስልጣን አልተሰጠውም በዚህ አዋጅ አንቀፅ 5(1) (ለ) መሠረት ስልጣኑ የቦርዱ ነው።</p>

<p>2.3 የቦርዱ ጽ/ቤት አዘጋጀሁት የሚለው መመሪያ ተፈጻሚነት አለው እንኳን ቢባል በሕግ የደረጃ ተዋረድ መርህ (ሕእኤርኣርጭሐይ ኦፍ ልኣውጽ) የይውረድልን ጥያቄ የሚያስተናግድበት በደንብ ቁጥር 2/1991 ላይ የተደነገገው ስርዓት፣ ለማስቀረት ህጋዊ ኃይል የለውም፤ ደንቡ በአዋጅ አንቀፅ 4(1)፣ 4(2) እና 4(3) ለተደነገጉት የአመኔታ ማጣት መለኪያዎች ማስፈፀሚያ እንደመሆኑ በደንቡ አንቀፅ 4 የተመለከተውን የይውረድልን ጥያቄ አቀራረብ፤ በደንቡ አንቀፅ 5 የተመለከተውን የጥያቄ አቅራቢዎች ማስፈፀሚያ እንደመሆኑ በደንቡ አንቀጽ 4 የተመለከተውን የይውረድልን ጥያቄ አቀራረብ፣ በደንቡ አንቀፅ 6 የተመለከተውን የህዝብ ታዛቢዎችና የተመራጮች ወኪሎች መገኘ እና በደንቡ አንቀፅ 8 የተመለከተውን የማረጋገጥ፣ ስርዓት አመልካቾች እንዲወርዱ ቀረበ በተባለው ጥያቄ ላይ ተፈፃሚ አልተደረገም፣ 1ኛ ተጠሪ ደንቡ በአመልካቾች ላይ በቀረበው የይውረዱልን ጥያቄ ተፈፃሚነት የለውም ከሚል በስተቀር ስርዓቱ ተከናውኗል የሚል በውሳኔው ላይ አላለፈም።</p>

<p>2.4 የይውረድልን ጥያቄ በቁጥር አነስተኛ በሆኑ ጥያቄውን ለማቅረብ ፍላጐት ባላቸው አነሳሽነት የሚጀመር እንደመሆኑ አዋጅ ቁጥር 88 /1989 አንቀጽ 4(1) እና 4(2) የደነገገውን የመራጮች ቁጥር መጠን ላይ ደርሶ ጥያቄው በየትኛው መለኪያ እየቀረበ እንደሆነ አስቀድሞ ማወቅ የሚያስችል ሁኔታ ባለመኖሩ በደንቡ የተገለፁትን የጥያቄው አቀራረብ፣ የአቅራቢዎች አመዘጋገብ፣ የሕዝብ ታዛቢዎችና ወኪሎች መገኘት እና የማረጋገጥ ስርዓቶች በአዋጁ አንቀጽ 4(2) ላለው መለኪያ ተፈፃሚነት የላቸው የሚለው የ1ኛ ተጠሪ አባባል ምክንያታዊ ነው ሊባል አይችልም።</p>

<p>3. ደንቡ የደነገጋቸው ስርዓቶች ምን እንደሚመስሉ አጭር መግለጫ</p>

<p>3.1 የይውረድልን ጥያቄ አቀራረብ ሥርዓት (የደንቡ አንቀጽ 4)፦ በቅድሚያ አንድ መቶ የሚሆኑ መራጮች ጥያቄአቸውን በሚኖሩበት ወረዳ ለሚገኘው የወረዳ ምርጫ ጽ/ቤት ኃላፊ ያቀርባሉ (ደንቡ አንቀፅ 4(1) ይመለከታል) ጥያቄውን ማቅረብ የሚችሉት ጥያቄውን የያዘውን ማመልከቻ የሚቀበለው የቦርዱ ጽ/ቤት በሚያወጣው መመሪያ መሰረት እና ማመልከቻው በምርጫ ህግ አዋጅ ቁጥር 111/87 አንቀፅ 19 መሰረት የመምረጥ መብት ባላቸው ግለሰቦች የቀረበ ሲሆን ብቻ ነው። ጽ/ቤቱ የተቀበለው ማመልከቻ ያልተሟላ ከሆነ አለመሟላቱን፤ የተሟላ ከሆነ መሟላቱን አረጋግጦ ከቦርዱ ጽ/ቤት በሚላከው ቅፅ ላይ የራሱን እና የሁለቱን ወረዳ ምርጫ ጽ/ቤት አባላት ፊርማ በማኖር ከአስራ አምስት ቀናት ባልበለጠ ጊዜ ውስጥ ወደ ቦርዱ ጽ/ቤት የመላክ ግዴታ አለበት፤ የቦርዱ ጽ/ቤት የቀረበውን ማመልከቻ ለቦርዱ አቅርቦ ቦርዱ ተገቢውን ውሳኔ እንዲሰጥበት ያደርጋል፤ ማመልከቻው ለጥያቄው መነሻ ሊሆን አይችልም ብሎ ውሳኔ ከሰጠ ፍ/ቤቱ ይህንኑ ውሳኔ በመገናኛ ብዙሃን እንዲገለፅ ያደርጋል፤ መነሻ ለመሆን ብቁ ነው ብሎ ከወሰነ፤ ጽ/ቤቱ በምርጫ ክልሉ አግባብ ያለው ብዛት ያላቸው መራጮች ይህንኑ ጥያቄያቸውን ለማቅረብ በየምርጫው ጣቢያ እየቀረቡ እንዲመዘገቡ ምዝገባው የሚጀመርበትን፤ የሚጠናቀቅበትን፤ መዛግብቱ ለሕዝብ ይፋ የሚሆኑባቸውን ቀናት የጊዜ ሰሌዳ አዘጋጅቶ ለቦርዱ በማቅረብ ሲፀድቅ በመገናኛ ብዙሃን በይፋ ለሕዝብ ያሳውቃል፤ አመልካቾች ላይ የቀረበው የይውረድልን ጥያቄ በዚህ ስርዓት አላለፈም፤ ስለማለፉ ተጠሪ በውሳኔው ላይ ምንም ያለው ነገር የለም። ስለሆነም የቦርዱ ውሳኔ አግባብነት ባለው ስርዓት ያለማለፍ ጉድለት አለበት።</p>

<p>3.2 የይውረድልን ጥያቄ አቅራቢዎች አመዘጋገብ ሥርዓት (የደንቡ አንቀፅ 5)፡- ቦርዱ በሚያወጣው የጊዜ ሰሌዳ መሰረት የይውረድልን ጥያቄ አቅራቢዎችን ለመመዝገብ ምርጫ ጣቢያዎች ክፍት ሆነው ስራቸውን ያካሂዳሉ፤ መመዝገብ የሚችሉም በደንቡ አንቀፅ 5(2) የተገለጹት ግለሰቦች ናቸው። በደንቡ አንቀጽ 5(5) መሰረት ጥያቄውን ለማቅረብ ለመመዝገብ የሚፈልግ ግለሰብ ለምዝገባው በተወሰኑ ቀናት ውስጥ ማንነቱን የሚገልጽ መረጃ በማቅረብ በምርጫ ጣቢያው ተገኝቶ ይመዘገባል፤ ፊርማውን ወይም የቀኝ አውራ ጣት አሻራውን በስሙ አንፃር በመዝገቡ ያኖራል፤ በአመልካቾች ላይ የቀረበው የይውረድልን ጥያቄ ይህን ስርዓት ተከትሎ ስለመከናወኑ ተጠሪ በውሳኔው ላይ አንድም ያለው ነገር የለም፤ ስለሆነም ውሳኔው በኃይለቃል የተደነገገ ሌላ ስርዓት ያጎደለ ነው።</p>

<p>(ይቀጥላል)</p>


<p class="align-center"><a href="/Gazettas/Menilik/info/Menilik.sera.html">ከምኒልክ ግንቦት 1 ቀን 1995</a></p>

</body>
</html>	
