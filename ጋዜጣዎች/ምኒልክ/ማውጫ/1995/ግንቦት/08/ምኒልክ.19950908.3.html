<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሜድሮክ በሳተላይት የታገዘ የነዳጅ ፍለጋ ሊጀምር ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ሜድሮክ በሳተላይት የታገዘ የነዳጅ ፍለጋ ሊጀምር ነው</h2>


<p>የሚድሮክ ኢትዮጵያ እህት ኩባንያ የሆነው ብሔራዊ የማዕድን ኮርፖሬሽን በመላ ሀገሪቱ በሚገኙ አራት የተለያዩ ቦታዎች በሳተላይት የሚታገዥ የነዳጅ ዘይት ፍለጋ ሊጀምር መዘጋጀቱን አስታወቀ።</p>

<p>የኩባንያው ባለሥልጣናት እንደገለፁት የነዳጅ ዘይትና የጋዝ ክምችት ያለባቸውን ሥፍራዎች ለመለየት ለመጠቀም ያቀዱት ሩሲያ ሰራሽ የሆነ በሳተላይት ፎቶግራድ የሚደገፍ የሪሞት ሲንሲንግ ሲስተምን ነው።</p>

<p>ከመንግሥት ጋር በተደረገው ስምምነት መሰረት የነዳጅ ፍለጋው ተግባር የሚጀመረው በጋምቤላ ክልላዊ መንግሥት፣ በስምጥ ሸለቆ አካባቢ፣ በአባይ ሸለቆና በቤኒሻንጉል ጉምዝ ቆላማ አካባቢዎች እንደሆነም የኮርፖሬሽኑ ባለሥልጣናት በተጨማሪ ገልፀዋል።</p>

<p>እምቅ የነዳጅ ዘይትና የጋዝ ክምችት አለባቸው ከሚባሉ ሥፍራዎች አስፈላጊውን መረጃ መሰብሰቡን ኮርፖሬሽኑ ገልጾ፣ ቀጣዩን የነዳጅ ፍለጋ ተግባር ለማከናወን የሚረዳውን ፈቃድ ለማግኘት ለማዕድን ሚኒስቴር ጥያቄ ማቅረቡን አስታውቋል።</p>

<p>ኮርፖሬሽኑ ከዚህ በተጨማሪ በሳተላይት የታገዘውን የነዳጅ ዘይት ፍለጋ ለመጀመር ከዓለም አቀፍ የሳተላይት አገልግሎት ሰጪዎች ጋር ድርድር እያደረገ እንደሚገኝም ኃላፊዎቹ ሳይገልፁ አላለፉም።</p>

<p>ኮርፖሬሽኑ በአሁኑ ወቅት ቀደም ብሎ ለአንድ የካናዳና የአሜሪካ ኩባንያ ሊሰጥ ታቅዶ በነበረው የጋምቤላ አካባቢ ጥናት እያካሄደ ይገኛል።</p>

<p>የካናዳው ኩባንያ በጨረታው ተጠይቆ የነበረውን አምስት ሚሊዮን ዶላር ቢድ ቦንድ ማስያዥ ባለመቻሉ መንግሥት ጨረታውን የሰረዘው ሲሆን፣ የአሜሪካው ኩባንያ ግን ራሱን ከድርድሩ አግልሏል።</p>

<p>ማይክሮ -ሲፕተን ሲስተም ተብሎ የሚጠራውን በሳተላይት የተደገፈ የነዳጅ ፍለጋ ተግባር በቅርቡ በጋምቤላ እንደሚጀመር ብሔራዊ ማእድን ኮርፖሬሽን ገልጿል። ይህ የሚሆነው ግን በቅድሚያ የሪሞት ሲንሲ ንግ ተግባር እንዲጀመር ከሩሲያው ኩባንያ ጋር ከስምምነት ላይ ሲደርስ ነው።</p>

<p>ከኩባንያው ጋር የጂ.አይ.ሲ ቴክኖሎጂውን ለመጠቀም ከስምምነት የተደረሰ ሲሆን ለአገልግሎቱ ክፍያ የሚከፍለው ግን የነዳጅ ፍለጋው ውጤት ከመጣ በኋላ ይሆናል ብሏል ኮርፖሬሽኑ።</p>

<p>በጋምቤላ አካባቢ የሚካሄደው የነዳጅ ፍለጋ ውጤት ከታየ በኋላ ተመሳሳይ ቴክኖሎጂን በመጠቀም በስምጥ ሸለቆ፣ በአባይ ሸለቆ፣ በቤኒሻንጉልና በትግራይ ክልላዊ መንግሥታት ፍለጋው እንደሚቀጥል ኃላፊዎቹ በተጨማሪ ገልፀዋል።</p>

<p>ሼክ መሀመድ ሁሴን አሊ አል-አሙዲንና ወንድማቸው ሼክ ሀሰን ሁሴን አሊ አል- አሙዲ ብሔራዊ ማእድን ኮርፖሬሽንን የመሰረቱት እ.ኤ.አ በ1969 ዓ.ም እንደሆነ ይታወቃል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ግንቦት 8 ቀን 1995</a></p>

</body>
</html>	














