<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኮሚሽነር እንወይ በነፃ ተሰናበቱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኮሚሽነር እንወይ በነፃ ተሰናበቱ</h1>


<p>በቴሌቪዥንና በጋዜጣ የተላለፉት መግለጫዎች በሚመለከት ዕሮብ ዕለት በፌዴራሉ ጠቅላይ ፍርድ ቤት ተይዞ በነበረው ቀጠሮ ኮሚሽነር እንወይ ገ/መድህንንና የአዲስ ዘመን ጋዜጣ ዋና አዘጋጅ አቶ ሀሰን ኡመር በነፃ ተሰናበቱ።</p>

<p>ፍርድ ቤቱ ቀጠሮ ይዞ የነበረው በቴሌቪዥን በፀረ-ሙስና ኮሚሽን ስም የወጡ መግለጫዎች የዳኝነት ነጻነት ይጋፋሉ በማለት ኮሚሽነሯ ተጠርተው በሰጡት ምላሽ ላይ ብይን ለመስጠት ነበር። ኮሚሽነሯ ባለፈው ቀጠሮ "መግለጫዎች የዳኝነት ነፃነት ይጋፋሉ ብለን አናምንም" በማለት ለፍርድ ቤቱ ጠንካራ ነው የተባለ ምላሽ መስጠታቸው ይታወሳል። በዚህ ምላሻቸው ፍ/ቤቱ ቢያንስ ጠንከር ባሉ ቃላቶች ይገስጿቸዋል ተብሎ ሲጠበቅ በነፃ ማሰናበቱ ብዙዎችን አስገርሟል። ፍርድ ቤቱ ብይኑን ሲሰጥ እንዲህ ብሏል (በዳኛ መንበረፀሐይ በኩል)፦ "ችሎቱ በጋዜጣ የወጡት ሃተታዎች ተመልክቷል። በፀረ-ሙስና ኮሚሽን የወጣውንም እንዲሁም። በምርመራው ላይ ችሎቱ የተገነዘበው የፀረ-ሙስና ሆነም አዲስ ዘመን ያወጣው ሃተታ ከዚህ ፍርድ ቤት ጋር ተያያዥ ሆኖ አግኝተነዋል። በሁለቱም በኩል የወጡት በሂደት ላይ ካሉ ጉዳዮች ጋር ተመሳሳይ ነው። ለወደፊት በሂደት ላይ ባሉ ጉዳዮች ጥንቃቄ እንዲያደርጉ በማለት ችሎቱ በዚህ አልፎታል" ብለዋል። የእለቱ ችሎት በዚህ ተጠናቆ ኮሚሽነሯና የአዲስ ዘመን ዋና አዘጋጅ ወደ መጡበት ተመልሰዋል። ጠቅላይ ፍርድ ቤት የፅሁፎች ይዘት በጣም እንዳሳሰበው ሲገልፅ እንደነበር ይታወሳል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ግንቦት 8 ቀን 1995</a></p>

</body>
</html>	














