<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአሜሪካን ኤምባሲ ሽብርተኞችን በመፍራት ለ8 ቀናት ተዘጋ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የአሜሪካን ኤምባሲ ሽብርተኞችን በመፍራት ለ8 ቀናት ተዘጋ</h2>


<p>በአዲስ አበባ ከተማ የሚገኙት የአሜሪካና የኖርዌይ ኤምባሲዎች አሸባሪዎች ከፍተኛ አደጋ ሊያደርሱ ይችላሉ የሚል ስጋት ውስጥ በመውደቃቸው የሁለቱም ሀገራት ኤምባሲዎች መዘጋታቸውን ተዘገበ።</p>

<p>በአዲስ አበባ ከተማ ዳርቻ ላይ በሚገኘውና እጅግ በተጠናከረ ምሽግ የተገነባው የአሜሪካን ኤምባሲ ቅጥር ግቢ አካባቢ በሚያልፈው ዋነኛ የአስፋልት መንገድ ላይ ፖሊስ መንገዶችን በመዝጋት ሁሉንም አይነት መኪናዎች በማስቆም ከፍተኛና የተጠናከረ ፍተሻ እያደረገ ይገኛል።</p>

<p>የአሜሪካ ኤምባሲ ቃል አቀባይ የሆኑት ጄርሚ ካርፐር "በፀጥታ ምክንያት ኤምባሲውን ለስምንት ቀናት ለመዝጋት ወስነናል" ሲሉ መግለፃቸውን ያስረዳል። ካርፐር ኤምባሲው በምን እንደተዘጋ ምንም ያሉት ነገር የለም። የኖርዌይ ኤምባሲ ባለሥልጣናትም አስተያየት እንዲሰጡ ቢፈልጉም ወዲያውኑ ማግኘት አልተቻለም። የአሜሪካን ስቴት ዲፖርትመንት "ተጨባጭ የአሸባሪዎች አደጋና ጥቃት በመላው ምስራቅ አፍሪካ እንዳለ" ተናግሯል።</p>

<p>የዓረብ ሳተላይት ጣቢያ አልጀዚራ የቴሌቪዥን ስርጭት በኦዲዮ ቴፕ ግንቦት 13/1995 (May 21, 2003) የአልቃይዳውን ዋነኛ ቁንጮና የቢን ላደን ሁነኛ ሰው የሆነውን አያሚን አል ዛዋህሪን ጠቅሶ እንዳስተላለፈው በአሜሪካን፣ በእንግሊዝ፣ በአውስትራሊያና በኖርዌይ ላይ ጥቃት እንዲሰነዝሩ ዝተዋል። በኢራቅ ማጥቃት ላይ ያልተሳተፈቸው ኖርዌይ ለምን በሊስቱ ውስጥ እንደተካተተች ግልፅ አይደለም። አንዳንዶቹ ዒላማዎቹ የስካንዴኔቪያን ደቡብ ጐረቤት የሆነችውና ለጦርነቱ ሙሉ ድጋፍ የሰጠችው ዴንማርክ ናት ብለዋል። ከጥቂት የአፍሪካ ሀገሮች ውስጥም ኢትዮጵያም የአሸባሪዎች ዋነኛ ዒላማ ናቸው ብለው ያምናሉ። በአጐራባች ኬንያ ዋና ከተማ የሚገኘው የአሜሪካ ኤምባሲ ባወጣው መግለጫ "እየገዘፈ በመጣው የፀጥታ አሳሳቢ ችግር ምክንያት ለጥንቃቄ ሲባል ኤምባሲው ሐሙስ ዕለት ዝግ እንደሚሆን" ገልጿል። በኬንያ የሚገኘው የአሜሪካ ኤምባሲ አሳሳቢ በሆነው የፀጥታ ችግር ምክንያት በግንቦት አጋማሽ ለበርካታ ተደጋጋሚ ጊዜያት ከግማሽ ጊዜ በላይ በአካባቢው በተላለፈው የጥንቃቄና የተጠንቀቅ ጥሪ ምክንያት እንዲዘጋ ተደርጓል።</p>

<p>በኦገስት 7, 1998 በተመሳሳይ ሁኔታ በኬንያ ታንዛኒያ በሚገኙ የአሜሪካ ኤምባሲዎች ላይ የኦሳማ ቢን ላደን አልቃይዳ አሸባሪዎች መረብ ባደረሰው የቦንድ አደጋ 231 ሰዎች መገደላቸው ይታወሳል።</p>

<p>አልቃይዳ ኢትዮጵያን ዒላማ ማድረጉ አከራካሪ ባይሆንም፣ አልቃይዳ በኢትዮጵያ ውስጥ በተለያየ ሽፋን የዘረጋው መረብ እንዳለውና በድብቅ በመንቀሳቀስ ላይ እንደሚገኝና እርምጃዎችን ለመውሰድ አመቺ ጊዜዎችን ብቻ እንደሚጠብቅ በተለያዩ ሚዲያዎች ሲዘገብ ቆይቷል። በኬንያ ሰፊ ድንበር፣ በሱዳን በሶማሊያና በጅቡቲ ድንበሮች በኩል አሸባሪዎች ወደኢትዮጵያ የሰው ኃይልና መሳሪያዎችን፣ እንዲሁም ቀላልና ከባድ ፈንጂዎችን አስርገው የማስገባት ሰፊ እድሉ እንዳላቸው ይነገራል። አልቃይዳ ኢትዮጵያውያንንም ለዚህ ተግባር ሊጠቀምባቸው ይችላል የሚል ጠጣር ግምትም አለ።</p>

<p>አሁን በአዲስ አበባ በመካሄድ ላይ የሚገኘው የፖሊስ የተጠናከረ የመኪና ፍተሻ በተለይም በአሜሪካን ኤምባሲ ላይ አጥፍቶ ጠፊዎች በመኪና በተጠመደ ፈንጂ አደጋ ያደርሳል ተብሎ ተፈርቷል።</p>

<p>ከአሜሪካን ኤምባሲ በስተጀርባ ያሉት በርካታ መንደሮች ገደላ ገደሎችና በርቀት የሚገኙትም ተራራሮች አደጋ ሊጋብዙ የሚችሉ መሆናቸውን የእንግሊዝ ኤምባሲም ጀርባውም ተመሳሳይ የተፈጥሮአዊ አቀማመጥ ችግሩ የተለየ ፀጥታና ጥበቃ እንደሚጠይቅ ሙያተኞች ይናገራሉ።</p>

<p>በአ/አበባ የሚገኘው የአሜሪካን ኤምባሲ የጥበቃ ክፍል በቀድሞው የኢትዮጵያ ሠራዊት ምርጥ መስመራዊና ከፍተኛ መኰንኖች (የፈንጂና የኮማንዶ፣ የእግረኛና የዘመቻ የመረጃ የአየር ወለድ መኰንኖች የተጠናከረ ሙያተኞች ይናገራሉ።</p>

<p>በአሁኑ ሰዓት ወደ አሜሪካ ኤምባሲ አቅጣጫ የሚንቀሳቀሱ ማንኛቸውም መኪና በርቀት ሆነው ፍተሻ የሚደረግባቸው ሲሆን፣ ከባድ መኪኖች በኤምባሲው በር በኩል እንዳይተላለፍ ገደብ ተጥሎባቸዋል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ግንቦት 29 ቀን 1995</a></p>

</body>
</html>	
