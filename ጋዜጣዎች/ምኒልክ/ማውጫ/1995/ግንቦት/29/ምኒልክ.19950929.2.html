<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢህአፓ የብሔር ድርጅቶች በህግ መገደብ አለባቸው የሚል አዲስ አቋም ያዘ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢህአፓ የብሔር ድርጅቶች በህግ መገደብ አለባቸው የሚል አዲስ አቋም ያዘ</h2>


<p>ኢሕአፓ በኢትዮጵያ የሽግግር መንግሥት ለመቋቋም ያለውን ፖሊሲና ራዕይ ይፋ አደረገ።</p>

<p>ኢሕአፓ በኢንተርኔት በኩል በእንግሊዝኛ ቋንቋ ይፋ ባደረገው የፖሊሲ ራዕይ እንዲህ ብሏል "ከመንግሥቱ ኃይለማርያምና መለስ ዜናዊ አመራር ተሞክሮ በመቅሰም የሽግግር መንግሥቱ የፖለቲካ ድርጅቶች በኢትዮጵያ ዴሞክራሲያዊ ሥርዓት ግንባታ ሊኖራቸው የሚገባውን ባህርይ፣ አስተዋፅኦና ሚና በግልፅ እንዲቀመጥ መደረግ አለበት። በማንኛውም መንገድ ፖለቲካ ፓርቲዎች ጐሳን ወይም ብሔረሰብን መሰረት አድርገው እንዲዋቀሩ መፈቀድ አይኖርበትም። የሽግግር መንግሥቱ የፓርቲዎቹ፣ የክልል ራስ አገዝ ማህበራትና የመንግሥታዊ ያልሆኑ ድርጅቶችን ሚና በግልፅ እንዲያስቀምጥ ያደርጋል።" እንዲሁም የሽግግር መንግሥቱ መስፈርቶች በማለት እንዲህ ብሏል "በኢትዮጵያ የሽግግር መንግሥት ለመመሥረት የተለያዩ አማራጮች አሉ። ከሀገሪቱ ተጨባጭ ሁኔታ ጋር የሚጣጣሙት የሚከተሉት ናቸው፦</p>

<p>የሽግግር መንግሥቱ የተቃዋሚዎች ተወካዮች፣ ፕሮፌሽናል ቡድኖችን ሌሎችና በጉባኤው የቀረፃቸው መስፈርቶችን ተንተርሶ ይቋቋማል። በኢትዮጵያ ዴሞክራሲያዊ ስርዓት እንዲመሰረት ቁርጠኝነቱ ያላቸው ሁሉ የሽግግር መንግሥቱን መቀላቀል የሚችሉ ሲሆን፣ የሰዎቹ ዓላማ፣ የአመራር ብቃት፣ ቴክኒካዊና ፕሮፌሽናል ክህሎት በመቀጠል የሚመጣ ይሆናል።</p>

<p>ሙሰኛ ብቃቱ የሌላቸውና ፀረ ዲሞክራሲያዊ አቋም ያላቸው ግለሰቦች ከሽግግር መንግሥቱ እንዲወገዱ ይደረጋል።</p>

<p>ጉባኤው የብሔራዊ እርቅና የሰላም የሽግግር መንግሥት በሚመሰረትበት ሁኔታ ላይም ሊወያይ ይችል ይሆናል። በጉዳዩ ዙሪያ አስተያየታቸውን የጠየቅናቸው ታዛቢዎች እንዳሉን ከሆነ አዲሱ የኢሕአፓ አቋም ተቃዋሚዎች ግንባር ለመፍጠር የሚያደርጉትን ጥረት የሚጐዳ ነው ብለውናል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ግንቦት 29 ቀን 1995</a></p>

</body>
</html>	














