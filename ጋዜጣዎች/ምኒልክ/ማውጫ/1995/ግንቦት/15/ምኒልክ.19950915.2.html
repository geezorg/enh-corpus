<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሀሰተኛ ሜሪኩሪ ለመሸጥና በሀሰተኛ ዶላር ሜርኩሪውን ለመግዛት የሞከሩ አራት ሰዎች ተያዙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ሀሰተኛ ሜሪኩሪ ለመሸጥና በሀሰተኛ ዶላር ሜርኩሪውን ለመግዛት የሞከሩ አራት ሰዎች ተያዙ</h2>


<p>በአዳማ ከተማ "ሜርኩሪ፤ መሳይ ንጥረ ነገር ለመሸጥና በሀሰተኛ ዶላር ሜርኩሪውን ለመግዛት የሞከሩ አራት ሰዎች ተያዙ።</p>

<p>ግለሰቦቹ በአዲስ አበባ ውስጥ የሚኖሩና ሐሰተኛውን "ሜርኩሪ" መሳይ ንጥረ- ነገሮች ለመሸጥ በማቀድ ሁለቱ ወደ አዳማ ከተማ ሲሄዱ፣ ቀሪዎቹ ደግሞ አዲስ አበባ ሆነው ግብይቱን በስልክ ሲያመቻቹ ቆይተዋል ከአዲስ አበባ የሄዱት ግለሰቦች በአዳማ ከተማ በንግድ ሥራ የሚተዳደረውን የጐጃም ተወላጅ ከጐጃም የመጡ መስለው በመቅረብና በደርግ ጊዜ ከአንድ ፋብሪካ የወጣ ጀርመን ሰራሽ ንፁህ "ሜርኩሪ" ነው በማለት እንዲያሻሽጥላቸው እንደለመኑት ተናግሯል። ለጐጃም ተወላጅ ነጋዴ የ"ሜርኩሪው" ዋጋ 400 ሺህ ብር መሆኑን ከገለፁለት በኋላ፣ ነጋዴው የመግዛት አቅም እንደሌለው ገልፆ፣ ሌሎች ገዢዎቹ እስኪያፈላልግላቸው ድረስ በየዕለቱ እንዲገናኙ እንዳግባቡት ለፖሊስ ገልጿል። በሁለተኛው ቀን "ሜርኩሪውን" በ400ሺህ ብር የሚወስድ ሰው ያለመገኘቱን፣ ነገር ግን 200ሺህ ብር ያለው ገዢ መኖሩንና ለሁለት ለመግዛት ዝግጁ መሆናቸውን፣ እቃውን ለመሸጥ የተሰማሩት ሁለቱ ግለሰቦች የደረሱበትን ሁኔታ አዲስ አበባ ለነበሩት ግብረ-አበሮቻቸው በስልክ በማሳወቅ አንዱ 200 ሺህ ብር ይዞ የሚቀርብ ገዢ ሁለተኛው ደግሞ "የሜርኩሪውን" ጥራት መርምሮ የሚያረጋግጥ ባለሙያ መስለው እንዲገኙ ተስማምተው መለያየታቸውን ለፖሊስ ገልፀዋል።</p>

<p>በቀጠሮው ዕለት አንድ ፖሊስ ገዢ መስለው በመቅረብ ወደሚገናኙበት ሥፍራ ሲያመሩ፣ አዲስ አበባ ሆነው የግዢውን ሁኔታ ሲያቀነባብሩ የነበሩት ሁለቱ ግለሰቦች ደግሞ፣ አንዱ ገዢ ሁለተኛው ደግሞ የሜርኩሪ መርማሪ ሆነው በቀጠሮአቸው ቦታ መገናኘታቸውን አስረድተዋል። መርማሪ የተባለው ግለሰብ የህፃናት ጆሮ መመርመሪያ ባትሪ አብርቶ "ሜርኩሪ" ተብዬውን አገላብጦ በማየት ብዙ ሚሊዮን ብር ሊያወጣ የሚችል አንደኛ ደረጃና ተፈላጊ የሜርኩሪ አይነት መሆኑን በማረጋገጥ አስታውቋል። "ሜርኩሪ" ገዢ ሆኖ ከአዲስ አበባ የሄደው ሌላኛው ግለሰብ ደግሞ ለመግዛት ዝግጁ መሆኑን ገልፆ፣ ሀሰተኛ ባለ 100 ዶላር ቆጥሮ ሲያስረክብ እጅ ከፍንጅ ተይዟል። ግለሰቦቹ በቁጥጥር ሥር ከዋሉ በኋላ ሲፈተሹ አንደኛው ማካሮቭ ሽጉጥ ከስድስት ጥይቶች ጋር የተገኙበት መሆኑን የዞኑ ፖሊስ አስታውቀዋል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ግንቦት 15 ቀን 1995</a></p>

</body>
</html>	














