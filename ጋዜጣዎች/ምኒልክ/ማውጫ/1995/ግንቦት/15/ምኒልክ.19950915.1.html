<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በመጪዎቹ ሁለት ወራት የብር የምንዛሪ ዋጋ በ3 በመቶ ሊወድቅ እንደሚችል ተገለፀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በመጪዎቹ ሁለት ወራት የብር የምንዛሪ ዋጋ በ3 በመቶ ሊወድቅ እንደሚችል ተገለፀ</h2>


<p>የአሜሪካ ዶላር ከዩሮ ጋር በሚያደርገው ፍልሚያ ሽንፈት እያጋጠመው በሚገኝበት በዚህ ወቅት የብር የምንዛሪ ዋጋም መውደቅ እያሳየ መምጣቱን የኢትዮጵያ ብሔራዊ ባንክ አስታወቀ።</p>

<p>ብሔራዊው የፋይናንስ ተቆጣጣሪ ኤጀንሲው ለፓርላማው እንደገለፀው ብር ከዶላር ጋር ያለው የምንዛሪ ዋጋ በመጪዎቹ ሁለት ወራት በሦስት በመቶ ሊወድቅ ይችላል።</p>

<p>በያዝነው የበጀት ዓመት የመጀመሪያዎቹ ስድስት ወራት የብር ዋጋ ከዶላር ጋር ሲመነዘር በ0.6 በመቶ ማሽቆልቆሉን የባንኩ ገዥ አቶ ተክለ ወልድ አጥናፉ ለፓርላማው አስታውቀዋል።የያዝነው ዓመት መጠናቀቂያ ድረስ ደግሞ 0.6 በመቶ የዋጋ መውደቁ ወደ ሦስት በመቶ ይደርሳል ተብሎ ይጠበቃል።</p>

<p>"የብር የምንዛሪ ዋጋ ከዚህ በላይ አለመውደቁ አስገርሞኛል" ብለዋል አንድ የዓለም የገንዘብ ድርጅት ኢኮኖሚስት። አሁን ያለው የብር የምንዛሪ ዋጋ ጊዜያዊ እንደሆነ ኢኮኖሚስቱ ገልፀው፣ የብር የምንዛሪ ትክክለኛ ዋጋ ምናልባት 10 ብር ለአንድ ዶላር ሳይሆን አይቀርም ብለዋል።</p>

<p>በመጀመሪያ ግማሽ የባጀት ዓመት አንድ ዶላር በ8.52 ብር ሲመነዘር የቆየ ሲሆን አሁን ወደ 8.7 ከፍ ብሏል።</p>

<p>እንደ ብሄራዊ ባንክ ሪፖርት ከሆነ በመጀመሪያዎቹ ስድስት ወራት አንድ ዶላር በአማካይ 8.7 ብር የተመነዘረ ሲሆን የባጀት ማብቂያው ላይ ወደ 8.57 ከፍ ሊል ይችላል።</p>

<p>ይህም የሚያመለክተው ኢትዮጵያ ወደ ውጭ የምትልካቸው ሸቀጦች ዋጋ ርካሽ መሆኑና ወደ ሀገር ውስጥ የምታስገባው ሸቀጥ ዋጋ ማሻቀቡን እንደሆነ ኢኮኖሚስቶች ይናገራሉ።</p>

<p>ባለፉት ስድስት ወራት ኢትዮጵያ ከውጭው ዓለም ጋር ካካሄዳቸው ንግድ 630 ሚሊዮን ብር ኪሳራ እንደደረሰበትም የብሔራዊ ባንክ መረጃ ይጠቁማል።</p>

<p>ብር ሊወድቅ የቻለበት ምክንያት በከፊል የዓለም ንግድ ማካሄጃ የሆነው ዶላር ዋጋ በዓለም አቀፍ ገበያ መውደቅ እንደሆነም ኢኮኖሚስቶች ሳይገልፁ አላለፉም። ዶላር ከዩሮ ጋር ያለው የምንዛሪ ዋጋ በጣሙን የወደቀ ሲሆን አንድ ዩሮ በ1.6 ዶላር እየተመነዘረ ይገኛል። በሀገር ውስጥ በሚገኙ ጥቁር ገበያዎችም አንድ ዩሮ ከዘጠኝ የኢትዮጵያ ብር በላይ እየተመነዘረ ይገኛል። የጥቁር ገበያውም የብር ዋጋ መውደቁን አመላክቷል።</p>

<p>ከጊዜ ወደ ጊዜም በኦፊሴላዊውና በጥቁር ገበያ ምንዛሪ ዋጋ መካከል ያለው ልዩነት እየጠበበ መምጣቱንም የባንኩ ገዥ ገልፀዋል።</p>

<p>የብር ዋጋ በዋናነት ሊወድቅ የቻለው የሀገሪቱ ኢኮኖሚ ባለበት በመርገጥ ላይ መሆኑ፣ የህዝብ ብዛት ቁጥር በመጨመርና የኢትዮጵያ የኤክስፖርት ምርቶች ዋጋ መውደቁ እንደሆነ ኢኮኖሚስቶች በተጨማሪ ገልፀዋል። ይሁን እንጂ አሁን በተፈጠረው ሁኔታ ተጠቃሚ እየሆኑ ያሉት ወደ ውጭ ምርቶች በመላክ ዶላር የሚያገኙ ሲሆኑ ተጐጂዎቹ ኢምፖርተሮች ሆነዋል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ግንቦት 15 ቀን 1995</a></p>

</body>
</html>	
