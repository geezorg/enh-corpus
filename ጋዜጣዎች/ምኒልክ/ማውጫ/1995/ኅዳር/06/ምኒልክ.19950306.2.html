<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የመንግሥት ጋዜጠኛው ኢህአዴግን በዘረኝነት ከሰሰ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የመንግሥት ጋዜጠኛው ኢህአዴግን በዘረኝነት ከሰሰ</h1>


<p>የሬዲዮ ጋዜጠኛው ሲሳይ ኃይለሥላሴ ጥገኛነት መጠየቁ ተረጋገጠ</p>

<p>በኢትዮጵያ ሬዲዮ በእንግሊዝኛው ክፍል በከፍተኛ ሪፖርተርነት ያገለግል የነበረውና የትግራይ ብሔር ተወላጅ የሆነው ጋዜጠኛ ሲሳይ ኃይለ ሥላሴ በካናዳ ሀገር የፖለቲካ ጥገኝነት መጠየቁ ተሰማ።</p>

<p>የቡድን ስምምነት ሀገሮች በአፍሪካ አዲስ አጋርነት ለልማት (ኜጵኣዽ) ዙሪያ ያካሄዱትን ስብሰባ ለመከታተል ከሌሎች ሁለት ጋዜጠኞች ጋር በመሆን ነበር ወደ አታዋ የተጓዘው። የነበሩት የኢትዮጵያ ሄራልድ ሪፖርተርና የዘሰን ዋና አዘጋጅ ወደ አዲስ አበባ በስብሰባው ማግስት ሲመለሱ ሲሳይ ግን ሳይመጣ መቅረቱ ታውቋል። ሲሳይ ወደ ኢትዮጵያ እንደሚመለስ በተደጋጋሚ ለባልደረቦቹ ቢያሳውቅም የማታ ማታ እዚያው መቅረቱና ጥገኝነት መጠየቁ ታውቋል። ከዚህ ቀደም ሁለት ጊዜ በቀድሞው የካናዳ አምባሰደር ጆን ሽራም በጎ ፍቃድ ካናዳ ለመሄድ የበቃው ሲሳይ ወደ ውጭ በመመላለሱ ከአለቆቹ ጋር ጥርስ ተጋብቶ እንደነበር ይነገራል። የካናዳው ጠ/ሚር ጆየን ከሪቲ በቅርቡ ኢትዮጵያን በጐበኙበት ወቅት በጠየኳት አንዲት ጥያቄ የተነሳ ነው የጉዞ ዕድሉን ያገኘሁት የሚለው ሲሳይ በመገናኛ ብዙሀን ፊት ቀርቦ የኢትዮጵያን መንግስት በሰብአዊ መብት ረገጣ በሙስናና በዘረኝነት መኮነኑ ታውቋል።</p>

<p>የጆን ሽራም የቅርብ ጓደኛ እንደነበር የሚነገርለት ጋዜጠኛ ሲሳይ ኃይለሥላሴ በአገኘው መድረክ ያሻውን ከመናገር የማይመለስና የማይመለስውን ሁሉ ከመቃወም ወደ ኋላ የማይል እንደነበር ብዙዎች ይመሰክሩለታል።</p>

<p>ጋዜጠኛ ሲሳይ ለብሄር ፖለቲካ ከፍተኛ ጥላቻ ከማዳበሩም በላይ ከኢሕአዴግ ካድሬዎች በተደጋጋሚ ያባልነት መታወቂያ እንዲወስድ መዋጮ እንዲከፍልና እንዲመሳሰል የሚቀርብለትን ጥያቄ ችላ ይል እንደነበር ቅርበት ያላቸው ምንጮች ይናገራሉ።</p>

<p>ይህ በእንዲህ እንዳለ በኢትዮጵያ ሬዲዮና ቴሌቪዥን ድርጅት ውስጥ በተለይ ደግሞ በትግርኛ ፕሮግራም ላይ የራሱን ቶክ ሾው ከፍቶ ይሰራ የነበረው ሲሳይ ሀሻ በካናዳ የፖለቲካ ጥገኝነት መጠየቁ ይታወሳል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ኅዳር 6 ቀን 1995</a></p>

</body>
</html>	














