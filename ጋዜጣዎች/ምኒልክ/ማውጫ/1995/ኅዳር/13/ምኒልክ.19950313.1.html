<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"በሠራሁት ሥራ እኮራለሁ" ዓሊ አብዶ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">"በሠራሁት ሥራ እኮራለሁ" ዓሊ አብዶ</h1>


<p>ዓሊ አብዶ ከአሜሪካ ድምፅ ጋር ቃለ ምልልስ አደረጉ። ዓሊ አብዶ ከአሜሪካ ድምፅ ጋር ባደረጉት ቃለምልልስ "እንደ ኢህአዴግ እና እንደ እኔ እምነት ከዚህ የበለጠ ስራ መሰራት አለበት የሚል እምነት አለ ነገር ግን የነበሩት ልማቶች ከነበረው ሂደት ማለትም እኔ በአመራር ላይ በነበርኩበት ጊዜ የነበሩ ሰዎች ካለፉት ስርዓት ጋር ሳነፃፅረው የምረካባቸው ናቸው" ብለዋል።</p>

<p>ኢህአዴግ ሰዎቹን ገምግሞ ያወርዳል በብቃት ማነስ በሙስና የሚያባርራቸው ሰዎች አሉ ነገር ግን ትክክለኛ ምክንያት ኖሮት ሳይሆን ፓለቲካዊ ታዛዥነታቸው ለጠቅላይ ሚኒስትሩ መንግስት ወይም ለኢህአዴግ አለመታዘዛቸው ነው የሚሉ አስተያየቶች አሉ።በዚህ ላይ ያለዎት አስተያየት ምንድን ነው ተብለው ለተጠየቁት ጥያቄ ሲመልሱ፦</p>

<p>ይሄ መሰረት የሌለው ነው። አንደኛ የሚታዘዙት የእከሌ ለእከሌ አይደለም። ላመነበት ድርጅት ያመነበትን ፖሊሲና ፕሮግራም ነው ተግባራዊ የሚያደርጉት። ሁለተኛ ስላልታዘዙ ሳይሆን የብቃት ማነስ ጉዳይ ነው። ውሳኔውም ሲወሰን በአንድ ግለሰብ አልተወሰነም። ድርጅቶች በተወከሉበት ም/ቤት የተወሰነ ውሳኔ ነው። አመራሮች እንቀይር እናስተካክልና አዲስ አበባን በዚህ መንገድ እንምራ የሚል እንጂ የጠቅላይ ሚ/ር ወይም የሌላ አይደለም ብለዋል።</p>

<p>የፌዴራል ጉዳዮች ሚኒስቴሩ አባይ ፀሐዬም በዚህ ቃለምልልስ ላይ የተሳተፉ ሲሆን በጊዜያዊው የአዲስ አበባ መስተዳድር ውስጥ የትግራይ ተወካዮች ስለሚኖራቸው ቦታ ተጠይቀው ሲመልሱ ለአዲስ አበባ ጊዜያዊ አስተዳደር የትግራይ ተወላጆች አይሆኑም ማለት አይደለም ዋነኛው ነገር እነዚያ አስር ይሁኑ፣ ስምንት ይሁኑ፣ ስድስት ይሁኑ፣ ተጨማሪ ድጋፍ ያስፈልጋል።ለዚህ የመደብነው ሰው ለምርጫ ያቀረብነው ሰው ካለ ግን ብቃቱ መጠነኛ ነው ዋናው ነገር ብቃት ያለው አመራር እንፍጠር ነው። ከሌላ አካባቢም አናምጣው እዚህ ሌላው እንጨምር ወደፊትም ተጨማሪ ካስፈለገ ከሌላው እንደምንጨምርበት ነው ሃሳቡ። በትግራይ ልጆች ከአሁን በፊትም አብዛኞቹ እነሱ አልነበሩም አሁንም አብዛኞቹ እነሱ አይሆኑም። ብለዋል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ኅዳር 13 ቀን 1995</a></p>

</body>
</html>	














