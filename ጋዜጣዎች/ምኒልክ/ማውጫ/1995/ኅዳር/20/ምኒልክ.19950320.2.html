<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የ38ቱ የአፋር ሴቶች ግድያ የዘር ማጥፋት እርምጃ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የ38ቱ የአፋር ሴቶች ግድያ የዘር ማጥፋት እርምጃ ነው</h2>


<p>የአፋር ፎርም የተባለው የአፋሮች ድርጅት ጥቅምት 29 ቀን 1995 ዓ.ም የ38 የአፋር ሴቶች ጅምላ ግድያ የዘር ማጥፋት እርምጃ ነው በማለትና በድርጊቱ በጣም ያዘነ መሆኑን ህዳር 18 ቀን 1995 ዓ.ም ባወጣው መግለጫ ገልጿል። </p>

<p>ጭፍጨፋው የተካሄደው በጐዋታ ወረዳ በብኮሪከርት ቀበሌ ሲሆን ሴቶቹ የተገደሉት ከገበያ መልስ ነው። በአሰቃቂ ሁኔታ ከተጨፈጨፉት መካከል ወጣት ልጃገረዶች አሮጌቶችና እርጉዞች እንደሚገኙበት መግለጫው ጠቅሷል።</p>

<p>ፎረሙ የታመኑ ምንጮችን ጠቅሶ በላከው መግለጫ ግድያው በሚስጥር የተቀነባበረ ከመሆኑም በላይ የአፋርን ዘር ለማጥፋትና እንደከዚህ በፊቱ ከአማራው ክልል ለማዛረር የተደረገ ሴራ ነው ብሏል።</p>

<p>የአፋር ፎርም በንፁሃን ዜጎች ላይ በዘራቸው ምክንያት ብቻ የተወሰደባቸውን እርምጃ የቆረቆረው መሆኑንም ገልጾ ድርጊቱ ተቀባይነት የሌለውና የማይረሳና ይቅርታ የማይደረግለት ነው ብሏል።</p>

<p>የአሁኑ ግድያ የኢትዮጵያ ፌዴራል ዲሞክራቲክ ሪፖብሊክ ሕገ መንግስት አንቀፅ 14፣ 15፣ 16፣17፣18 የሚፃረር ሲሆን እ.አ.አ በ1948 የወጣውን የሰብአዊ መብት የሚረግጥ ሲሆን ለመልካም ጉርብትና የማይበጅ መሆኑን አስረድቷል።</p>

<p>የአፋር ፎረም ይህ በአሸባሪዎች የተፈፀመውን ድርጊት በግልፅ የሚታውግዝ ሲሆን የሚመለከተው ክፍል ድርጊቱ እንዳይፈጸም ባለመከልከሉ በሕግ የሚያስጠይቀው መሆኑን አስታውቋል። </p>

<p>የአፋር ፎረም ለተደረገው ጭፍጨፋ የኢትዮጵያን መንግስት ሕገ መንግስታዊ ግዳጁን ባለመውጣቱ ለሞቱት ሴቶች በሕይወት እንዲኖሩ ጥበቃ ባለመድረጉና እንዲሁም ሕገ መንግስቱ የሰጣቸውን ዋስትናና ዓለም አቀፍ ሕግጋቶችን ባለማክበሩ በኃላፊነት እንደሚጠየቅ ባወጣው መግለጫ ጠቅሷል። እንዲሁም ጭርጨፋው የተካሄደበት የአማራ ክልል መንግስት ይህንን አሰቃቂ ወንጀል የፈጸሙትን ሰዎች ለሕግ እንደገና እንዲያቀርብ ጠይቋል። </p>

<p>የአፋር ፎረም የዓለም ህብረተሰብ የተባበሩት መንግስታት የአውሮፓና የአፍሪካ ህብረት እንዲሁም የአረብ ሊግና የሚመለከታቸው ሁሉ በኢትዮጵያ መንግስትና በአማራው ክልል መንግስት ላይ ተጽዕኖ እንዲያደርጉና የተደረገውን ወንጀል የሚመረምር ነፃ ኮሚሽን እንዲቋቋም ጥያቄ አቅርቧል።</p>

<p>ፎረሙ በኢትዮጵያ ውስጥ የሚገኙ ብሔርና ብሔረሰቦች በመካከላቸው ያለውን ልዩነት በሰላምና በህጋዊ እንዲሁም በዲሞክራሲያዊ መንገድ እንዲፈቱ ጥሪ አስተላልፏል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ኅዳር 20 ቀን 1995</a></p>

</body>
</html>	














