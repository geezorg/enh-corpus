<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በልደታ ጉዳይ አባይ ፀሐዬ እጃቸውን አስገቡ ውዝግብ የበዛበት ስብሰባ ተደረገ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በልደታ ጉዳይ አባይ ፀሐዬ እጃቸውን አስገቡ ውዝግብ የበዛበት ስብሰባ ተደረገ</h1>


<p>በክልል 14 መስተዳድር ኅዳር 15 ቀን ባወጣው መግለጫ መሰረት ከፌዴራልና ከአዲስ አበባ ፖሊስ በአዲስ አበባ መስተዳድር ከአዲስ አበባ ሀገርስብከት ከልደታ ቤተክርስቲያንም በምዕመናኑ በተወከሉ ሰዎች በልደታ ቤተክርስቲያን የተፈጠረውን ችግር በሠላማዊ መንገድ ለመፍታት ከትናንት በስቲያ ስብሰባ ተካሄደ።</p>

<p>ከፌዴራል ጉዳዮች ሚኒስቴር በተወከሉ ሰብሳቢ (በፌዴራል ጉዳይ ሚኒስትሩ አቶ አባይ ፀሃዬ የተላኩ) መሪነት በአዲስ አበባ ማዘጋጃ ቤት ውስጥበተደረገው በዚሁ ስብሰባ ላይ ከልደታ ቤተክርሲቲያን 25 ሰዎች ከአዲስ አበባ ሀገረ ስብከት ደግሞ 3 ሰዎች ተወክለው ተገኝተዋል። በስብሰባው ላይ ከተገኙት ሰዎች ጠይቀን እንደተረዳነው ስብሰባው ላይ ዋና ዋናዎቹ አጨቃጫቂ ጉዳዬች የነበሩት በቤተክርስቲያኗ ውስጥ የቅዳሴ የፀሎት ፍትሕ የቁርባን ሰነ ስርዓቶች መቋረጥ ከቤተክርስቲያኗ በተለያየ ጥፋት ካሁን ቀደም የተባረሩት ሠዎች ወደ ቤተክርስቲያኗ ተሹመው መመለስ እንደሆነ ለማወቅ ችለናል። </p>

<p>አዲሱ የቤተክርሲቲያኗ አስተዳዳሪ ሊቀጉባኤ ኤርምያስ ወ/ኢየሱስ በፍርድ አፈፃፀሙ መሰረት ከቀደመው አስተዳዳሪ የቤተክርስቲያኗ ንብረቶች ከተረከቡ በኃላ ለ4 ቀናት በተከታዮቹ ቀናት ማለትም ህዳር 14 እና15 ከቤተክርስቲያኗ በተባረሩ ግለሰቦች ስርዓአተ ቅዳሴው የተካሄደ ቢሆንም በወቅቱ ምዕመናኑ ከፍተኛ ተቃውሞ በማድረግ በሰነ ስርዓቱ ወቅት ወደቤተክርስቲያኗ ቅጥር ግቢ ከጥቂት ሰዎች በስተቀር አልገቡም ነበር። "ሰዎቹ ይውጡልን" በማለትም ድምፁን አሰምቷል።</p>

<p>ከትናንት በስቲያ ጉዳዩን በሰላማዊ መንገድ ለመፍታት በተደረገው በዚህ ስብሰባ ላይም በቤተ ክርስቲያኗ የተሰተጓጐለው የቅዳሴ ሰነ ስርዓት መቀጠል እንዲችል የቤተክርስቲያኗ ተወካዮች ከአዲስ አበባ ሀገረ ስብከት ተወካዮች ጋር ስምምነት ላይ ተደርሷል። በስምምነቱም መሠረት የቤተክርስቲያኗ ቁልፍ ጉዳዩ እልባት እስኪያገኝ ድረስ ለቤተክርስቲያኗ አገልጋዮች ተመልሶ ስርዓተ ቅዳሴው በቤተክርስቲያኗ ካህናት እንዲከናወን ቢስማሙም በትናንትናው እለትም ቁልፉን ይዘው ይመጣሉ ተብሎ በቤተክርሲቲያኗ ቢጠበቅም ያመጣ ባለመኖሩ ከሰኞ ጀምሮ ያልተቀደሰበት ቤተ መቅደስ እንደተዘጋ ውሏል።</p>

<p>ከቤተ ክርስቲያኗ ካሁን ቀደም በጥፋት የተባረሩትን ሰዎች በተመለከተም የግለሰቦቹ ወደ ቤተክርስቲያኗ ተሾመው መመለስ ለሁከቱ መቀነስ ዋነኛ ምክንያት እንደሆነ ከልደታ የተወከሉት ሰዎች በስብሰባው ላይ አስረድተዋል። ይህን በተመለከተም ጉዳዩን በሰላማዊ መንገድ ለመፍታት የአዲስ አበባ ሀገረ ስብከት ተወካዮች እንደገለፁት ሰዎቹን ወደ ሌሎች ቤተክርሲቲያናት እንዲመደቡ እንደሚደረግ ቢያስረዱም በእነርሱ ቦታ ሌሎች ሠዎች ን ሾሜ እልካለሁ ማለቱን ግን የልደታ ቤተክርስቲያን ተወካዮች አልተቀበሉትም።</p>

<p>አዲሱን የቤተ ክርሲቲያኗ አስተዳዳሪ በተመለከተም ምዕመናኑ ሲደበደብና ሲገረፍ በዕለቱ ቆመው ያዩ እንደነበርና ይህ ደግሞ ከአንድ የሐይማኖት አባት የማይጠበቅ ነገር በመሆኑ አስተዳዳሪው ከኃላፊነታቸው ይነሱልን። ሲሉ ጥያቄያቸውን በስብሠባው ላይ እንዳቀረቡ ከልደታ የተወከሉትሠዎች ገልፀዋል። ሆኖም ግን ከአዲስ አበባ ሀገረ ስብከት ለስብሠባው የተወከሉት ሠዎች ሌላ አስተዳዳሪ እንዲሾም ጉዳዩን ለቅዱስ ሲኖዶስ አቅርበው ምላሹን በተከታዩ ስብሠባ ላይ ለመግለፅ ቃል ገብተዋል። ነገር ግን ሌላ አስተዳዳሪ ተሹሞ ቢመጣም በአቡነ ጳውሎስ የተሾመ አስተዳዳሪን እንደማይቀበሉ የቤተክርስቲያኗ ተወካዮች ገልፀዋል። ለዚህም እንደምክንያት ያቀረቡት የካቲት 12 ቀን 1994 ዓ.ም ለቅዱስ ሲኖዶሱ ከቤተክርስቲያኗ ምዕመናንካህናት የሠንበት ት/ቤት ተማሪዎችና የሠበካ ጉባኤ አባላት የቤተክርስቲያኗን ችግር አስመልክቶ የላኩት ደብዳቤ በአቡነ ጳውሎስአማካኝነት በሲኖዶሱ መልስ እንዳይሠጥበት በመደረጉ እንደሆነ ይናገራሉ።</p>

<p>ከህዳት 16 ጀምሮ የቤተ ክርስቲያኗ ምዕመናን ጉዳዩ በሠላማዊ መንገድ ለመፍታት የተጀመረውን ጥረት ውጤት በትዕግስት እየጠበቀ ሲሆን ጠዋትና ምሽት ላይ ቁጥሩ እጅግ ከፍተኛ የሆነ ምዕመናን በመሰባሰብ ፀሎተ ምህላ ያደርጋል መንፈሳዊ ትምህርቶችን ይከታተላል። በስፍራው ተገኝተን ያነጋገርናቸው ምዕመናንም አዲሱ አስተዳዳሪ ካሁን ቀደም በሠሩባቸው ቦታዎች በተለያየ ጥፋት እንደተወነጀሉ እየታወቀ ከፍተኛ ገቢ እንዳላት ወደሚነገርላት ልደታ ቤተክርስቲያን ለአስተዳዳሪነት አጭቶ መላክ የአቡነ ጳውሎስንናየተከታዮቻቸውን ማንነት በግልፅ ያንፀባረቀ ነው ብለውናል። የቤተክርስቲያኗ የቀድሞ አስተዳዳሪ መልአክ ስብሐት የማነ ብርሃን ስዩም እስከአሁን ባገለገሉባቸው ቤተክርስቲያኖች ምዕመናን ዘንድ ከፍተኛ ተወዳጅነትን ያፈሩ ሲሆን በልደታ ቤተክርስቲያንም ላሉ ቀደም ሲል በተለያዩ አካላት ከሙዳይ ምፅዋት ይዘረፍ የነበረውን ገንዘብ ከዘረፉ በማዳናቸው በምዕመናኑ ፍቅርን አትርፈዋል። የሚያገኙት የወር ደመወዝ ፈፅሞ ኪሳቸው እንደማይገባና ቤተክርስቲያኗን በነፃ ለሚያገለግሉ ሠዎችና ለነዳያን ይከፋፈል እንደነበር ለማወቅ ችለናል።</p>

<p>በልደታ ቤተክርስቲያን የተፈጠረውን ችግር ለመፍታት ከፌዴራል ጉዳዮች ሚኒስትር በተላከ ተወካይ የሚመራው ስብሠባም በመጪው ረቡዕ ህዳር 25ቀን ይቀጥላል። ብዙዎች ግን ስብሰባው ለቤተክርስቲያኗ ችግር ዘላቂ መፍትሄ ያመጣል የሚል እምነት እንደሌላቸው ይገልፃሉ። ለዚህም እንደምክንያት ያሚጠቅሱት የቤተክርስቲያኗ የቀድሞ አሰተዳዳሪን (መልአከስባት የማነ ብርሀን) ከቦታቸው መነሳት አብዛኛው የቤተክርስቲያኗ ምዕመናን ስለሚቃወመው እና ቤተክህነት ደግሞ በዚህ ስለማትስማማ እንደሆነነው።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ኅዳር 20 ቀን 1995</a></p>

</body>
</html>	














