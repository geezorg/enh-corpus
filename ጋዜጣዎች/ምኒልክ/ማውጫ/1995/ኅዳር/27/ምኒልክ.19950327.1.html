<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የብሔራዊ ባንክ ሠራተኞች ከአስተዳደሩ ጋር ከፍተኛ አለመግባባት ውስጥ ገቡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የብሔራዊ ባንክ ሠራተኞች ከአስተዳደሩ ጋር ከፍተኛ አለመግባባት ውስጥ ገቡ </h2>


<p>አስተዳደሩንና ሠራተኛውን ለማወያየት በብሔራዊ ባንክ ገዥ በአቶ ተክለውልድ አጥንፉ የተጠራውና በአቶ ዓለምሰገድ አሰፋ ሰብሳቢነት የተመራው የብሔራዊ ባንክ ሠራተኞች ስብሰባ በከፍተኛ አለመግባባት መለያየታቸው ተገለፀ።</p>

<p>በባንኩ ባለሙያዎች ክለብ የተከፈተውና ከ600 በላይ የባንኩ ሠራተኞች በተካፈሉበት ስብሰባ ለውይይት ሊቀርቡ የነበሩት አርዕስቶች አብትዮታዊ ዴሞክራሲ አቅም ግንባታ ሙስናና በመሳሰሉት ጉዳዮች ላይ ቢሆንም ሠራተኞቹ ስለባንኩ አጠቃላይ ሁኔታ ስለሠራተኞች መብትና በመሥሪያ ቤቱ ውስጥ ተንሰራፍቶ ስላለው ሙስናና የዘመድ አሠራር እንደተወያዩባቸው ተገልጿል።</p>

<p>አቶ ነዋይ ገብረአብ የባንኩ የቦርክ ሊቀመንበርና በጠቅላይ ሚኒስቴር ፅ/ቤት የኢኮኖሚ አማካሪ አቶ ሶፍያ አህመድ የገንዘብና የኢኮኖሚ ልማት ሚኒስቴር፣ አቶ ፋንታዬ ቢፍትይ ንግድና ኢንዱስትሪ ምክትል ሚኒስቴር፣ አቶ ተክለውልድ አጥናፉና አቶ ዓለም ሠገድ አሰፋ የብሔራዊ ባንክገዥና ምክትል ገዥ የሚገኙበት የባንኩን የቦርድ አባላት አሠራር ደካማና አዝጋሚ መሆኑን ገልፀዋል።</p>

<p>የባንኩ ሠራተኞቹ ብዙውን ጊዜ ብሔራዊ ባንኩ ጊዜውን የተከተለ ጠንካራ የኢኮኖሚ አቅጣጫ ለአገሪቷ ጤናማና ፈጣን እድገት የሚያመጣ ፖሊሲ እንደሌለው ይናገራሉ። ስለሆነም አቅሙን በባንክ እንቅስቃሴ ሥራ ላይ በመገደብ ለአሁኑ ጊዜ በግል ባንኮች አካባቢ ያለውን ድክመት ሊቆጣጠር ያቃተውና ችግሮቹም በብሔራዊ ባንክ ደካማነት የመነጨ መሆኑን ገልፀዋል።ብዙዎቹ ብሔራዊ ባንኩ ጠንካራ ሥራ ወዳድና ሥራቸውን በቅልጥፍናና በፍቅር የሚወጡ ሠራተኞች በሌሉበት የሀገሪቷን ኢኮኖሚ ማሳደግ አለመቻሉንይናገራሉ።</p>


<p>የባንኩ ሠራተኞች በበኩላቸው የባንኩን ደንበኞች በቀልጣፋ መንገድ እንዲያገለግሉና በሥራቸው መሻሻል እንዲያሳዩ ተገቢውን ስልጠና እንደማይሰጧቸው ገልፀዋል።</p>

<p>ሠራተኛው በስብሰባው በቀረቡት አጀንዳዎች ላይ ለመወያየት ፍቃደኞችአልነበረም ምክንያቱም የሠራተኛው መሠረተ ጥቅም ካልተጠበቀለት ስለ ሲቪል ማሻሻያ መወያየቱ ጥቅም እንደሌለው ይገልፃሉ።</p>


<p>ሠራተኞቹ በብዙ ሚሊዮን ብር ተገዝተው የመጡ መሣሪያዎች ያለጥቅም እንደተቀመጡና በጠቅላላው በባንኩ ውስጥ ስላለው ችግር ገልፀዋል። በተለይ የሙስና ነገር ታፍኖ እንደሚቀመጥ በተጨማሪ አስረድተዋል። ስብሰባውያለ ምንም ስምምነት መበተኑን የደረሰን ዜና ይገልፃል። </p>


<p class="align-center"><a href="/Gazettas/Menilik/info/Menilik.sera.html">ከምኒሊክ ኅዳር 27 ቀን 1995</a></p>

</body>
</html>	














