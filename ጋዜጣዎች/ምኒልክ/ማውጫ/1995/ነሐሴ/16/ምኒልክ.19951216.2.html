<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አርቲስቶች ታላቅ ሰላማዊ ሰልፍ አደረጉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">አርቲስቶች ታላቅ ሰላማዊ ሰልፍ አደረጉ</h2>


<p>በሀገራችን የሙያተኛውና የፈጠራው ባለቤት ኢኮኖሚያዊና ሞራላዊ መብቶች የሚያስከብረውን ህግ ተግባራዊ እንዲሆን የሚያሳስብ ሰላማዊ ሰልፍ በአርቲስቶች ተካሄደ።</p>

<p>ትላንት ከቀትር በኋላ ጀምሮ በተካሄደው በዚሁ ደማቅ ሰላማዊ ሰልፍ ላይ የሚጠቀሙባቸው መሣሪያዎችም በቴክኖሎጂ በጣም የረቀቁ በመሆናቸው የመንግስት አስተዳደራዊና ሕጋዊ እርምጃ መኖር ጠቃሚና አስፈላጊ ነው ካለ በኋላ ይመለከታቸዋል ከተባሉት የመንግሥት አካላት ጋር በአካል በመገናኘት በሕገ ወጦች ላይ እርምጃ እንዲወስድ አቅርበናል ሲል ገልጿል።</p>

<p>አርቲስቶቹ በሰላማዊ ሰልፉ ወቅት ለመንግስት ሰባት ያህል ጥያቄዎችን ያቀረቡ ሲሆን ከቀረቡት ጥያቄዎች ውስጥ በህገ ወጥ መንገድ በመሰማራት ሕገወጡን ንግድና ዝርፊያ በሚያካሂዱት ሕገ ወጥ አሳታሚዎች አከፋፋዮችና የማምረቻ መሣሪያዎቻቸው ላይ እቀባ እንዲደረግ በተጨማሪነት ከቀረቡት ጥያቄዎች መካከል ደግሞ በመረቀቅ ላይ በሚገኘው የኮፒራይት ህግ ላይ የጉዳዩ ባለቤት የሆነው ሙያተኛው እና በንግዱ ዘርፍ የተሰማሩ ባለሀብቶች ህጉ ከመፅደቁ በፊት በረቂቁ ውይይት ተደርጎ እንዲዳብር የሚል ሲሆን የአእምሮ ንብረት ጽ/ቤት ማቋቋሚያ አዋጅ መታወጁን ሙያተኛውንና ባለሀብቱን ያስፈነደቀ ቢሆንም ጽ/ቤቱን ለማቋቋም የወሰደው ጊዜ የችግሩን ስፋትና ውስብስብነት ከግምት ውስጥ ያስገባ አይደለም ሲል ገልጾ ጽ/ቤቱ በአስቸኳይ ተቋቁሞ ስራውን የሚጀምርበት ሁኔታ እንዲመቻችልን ሲል ጠይቋል።</p>

<p>ሙያተኛው መብቱን ለማስከበርና ህዝባዊና ሀገራዊ ግዴታውን በብቃት ለመወጣት የሚያስችለው ድርጅታዊ አቅም ለመፍጠር የሚያደርገው እንቅስቃሴ ውጤታማ እንዲሆን መንግስት ከጐናችን ይቁም ብለው የጠየቁት አርቲስቶቹ በኪነጥበብ ዘርፍ ያለው ችግርና የጥፋቱን ክብደት ያለመገንዘብ ችግር ስላለ የመገናኛ ብዙሀን ከጐናችን እንዲቆሙ ሲሉ ጨምረው ጠይቀዋል።</p>

<p>በሌላ በኩል ኮሜዲያንና ድምፃዊ ይርዳውን ጨምሮ መላው ታዋቂና ወጣት አርቲስቶች በሰላማዊ ሰልፍ በወጡበት ወቅት በርካታ ወጣቶችና ጐልማሶች አርቲስቶቹን የመታሰቢያ ፍርማ እንዲያኖሩላቸው በመፈለጋቸው አርቲስቶቹ ፊርማውን በመፈረም ተጠምደው ማምሸታቸውን ለማወቅ ተችሏል።</p>

<p>ይህ በእንዲህ እንዳለ ከዚህ ቀደም በህገወጥ የካሴትና የሲዲ ሽያጭ ላይ የተሰማሩ ቁጥራቸው 60 የሚሆኑ አዟሪዎች ከአርቲስቶቹ ጐን በመቆም ኦርጂናል የኪነጥበብ ውጤቶችን ለመሸጥ መስማማታቸውን በመግለጽ ከአርቲስቶቹ ጐን ተሰልፈዋል።</p>

<p>ሻምበል ታደሰ ወ/ገብርኤል የኢትዮጵያ ኦፊዮቪዥዋል አሳታሚዎች ማህበርና የኪነጥበብ ፈጠራ ጊዜያዊ ጽ/ቤት ሀላፊ በበኩላቸው ለሪፖርተራችን እንደገለፁ በህገወጥ የካሴት ሽያጭ ላይ የተሰማሩ ወገኖች በህግ ተቋቁመው ከተደራጁ አርቲስቱ አሁን የፈጠራ ውጤቱን ከሚሸጥበት ዋጋ በግማሽ ቀንሶ ሊሸጥ እንደሚችል አመልክተዋል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ነሐሴ 16 ቀን 1995</a></p>

</body>
</html>	














