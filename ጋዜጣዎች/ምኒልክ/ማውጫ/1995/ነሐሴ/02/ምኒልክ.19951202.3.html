<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ቅ/ጊዮርጊስና ቡና ያጫወቱት ዳኞች አንድ ዓመት ተቀጡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ቅ/ጊዮርጊስና ቡና ያጫወቱት ዳኞች አንድ ዓመት ተቀጡ</h2>


<p>የ1995 የፕሪምየር ሊግ ውድድር በቅ/ጊዮርጊስ አሸናፊነት መጠናቀቁ የሚታወስ ነው የዚህን ዓመት የፕሪሚየር ሊግ ውድድር አስመልክቶ በተለያዩ የመገናኛ ብዙኃን ሰፊ ሽፋን አግኝቶ አልፏል በተለይ የዳኝነቱን። ነገር ግን የፕሪሚየር ሊግ ተሳታፊ ቡድኖች ውድድሩ የተጠናቀቀ ቢሆንም ክለቦች ግን በዳኞች ላይ ያላቸውን ተቃውሞ ከመስማት አልፈው መግለጫ እስከ ማውጣትና በዳኞች ላይ የቅጣት ርምጃ እስካልተወሰደ ድረስ በቀጣዩ ዓመት በሚደረጉ ውድድሮች ላይ ሁሉ ራሳቸውን ለማግለል እንደሚገደድ አስታውቀዋል። ይሄ የዳኝነት ችግር በዚህ ዓመት የተጀመረ ሳይሆን በተለይ የፕሪሚየር ሊግ ውድድር ከተጀመረ ጊዜ አንስቶ ዳኞች የሚፈጽሙትን አይን ያወጣ ስህተት በወቅቱ የነበሩት ኃላፊዎች የእርምት ወይም የቅጣት ርምጃ አለመውሰዳቸው አሁን ጐልቶ ለሚታየው የዳኝነት ችግር በር እንደከፈተ ታዛቢዎች ይገልፃሉ። ስፖርቱን በበላይነት የሚመሩት ኅላፊዎችም ዘግይተው ለጉዳዩ ትኩረት በመስጠት በተለይ ቅ/ጊዮርጊስ ከመብራት ኃይልና ቅ/ጊዮርጊስ ከኢትዮጵያ ቡና ያጨዋቱት ዳኞች በፍጥነት እንዲቀጡ ትዕዛዝ ቢያስተላልፍም የአልቢተር ኮሚቴው ግን የኃላፊዎችን ትዕዛዝ ወደ ጐን በመተውና ከላይ የተጠቀሱትን ቡድኖች ብቻ ያጫወቱትን ዳኞች ብቻ ሳይሆን በ1995 ዓ.ም የፕሪሚየር ሊግ ውድድር ዳኞች ለፈፀሙት ስህተትን ሰፊ ጊዜ ወስዶና በአፃንኦት ተመልክቶ አስራ ሁለት ዳኞች ላይ የቅጣት ውሳኔ እንዳስተላለፈ ለማወቅ ተችሏል። እነዚህ እርምጃ ከተወሰደባቸው ዳኞች መሀከል የዓመቱ የፍፃሜ ጨዋታ የመሩት ኢንተርናሽናል አልቢተር አለማየሁ እሸቴ እንዲሁም ኢንተርናሽናል ረዳት ዳኛ ፍሬው ይሄይስ እያንዳንዳቸው በአንድ ዓመት ማንኛውንም የሀገር ውስጥ እንዲሁም ኢንተርናሽናል ውድድር እንዳይመሩ ውሳኔ እንደተላለፈባቸው ለማወቅ ተችሏል። የኢትዮጵያ አልቢትር ኮሚቴ ቅጣት ከጣለባቸው አልቢትሮች እንዳሉና ከነዚህ መሃከል በአሁን ሰዓት ሀገራችን ውስጥ ቁጥር አንድ አልቢትር የሚባለው ኢንተርናሽናል አልቢትር ኃይለመለአክ ተሰማ አንዱ እንደሆነ ታውቋል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ነሐሴ 2 ቀን 1995</a></p>

</body>
</html>	














