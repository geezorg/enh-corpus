<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በእነ አሰፋ አብርሃ ላይ 19 ምስክሮች ሊደመጡ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በእነ አሰፋ አብርሃ ላይ 19 ምስክሮች ሊደመጡ ነው</h2>


<p>በፌዴራል የሥነ-ምግባር የፀረ-ሙስና ኮሚሽን ዓቃቤ ህግ ክስ የተመሰረተባቸው እነ አቶ ስዬ አብርሃ፣ ታምራት ላይኔ፣ አሰፋ አብርሃና ሌሎቹም ተከሳሾች ከትላንት በስቲያ ፍ/ቤት ቀረቡ።</p>

<p>ማክሰኞ ተይዞ የነበረው ቀጠሮ በይደር ለዕሮቡ ተቀጥሮ (ለችሎቱ በዓመቱ የመጨረሻ ቀን) ችሎቱ ሁለት መዝገቦችን አይቶ ትዕዛዝ ሰጥቷል።</p>

<p>የመጀመሪያው መዝገብ የእነ አቶ ስዬ የተከሰሱበት ሲሆን፣ ይህም ከዚህ በፊት ሶስት ምስክሮች ለፖሊስ ቃላቸውን ከሰጡ በኋላ፣ ፍ/ቤት ሊቀርቡ ባለመቻላቸው፣ ፓሊስ ጣቢያ የሰጡት ቃል እንዲያዝላቸው አቃቤ ህጉ በጠየቀው መሠረት ችሎቱ ጥያቄውን በመቀበል ለፖሊስ የተሰጠውን የምስክርነት ቃል እንዲያዝ ፈቅዷል።</p>

<p>ሌላው በእነ አቶ አሰፋ መዝገብ የኮሚሽኑ አቃቤ ህግ ተጨማሪ ማስረጃ እንዲያቀርብ ያመለከተ ሲሆን፣ ችሎቱ በሰጠው ትዕዛዝ ተጨማሪ የሰውም ሆነ፣ የሰነድ ማስረጃ እንዲያቀርቡ ፈቅዷል። አቶ አሰፋም እጃቸውን በማውጣት "ከዚህ በፊት ዐቃቤ ህግ 30 ምስክሮች አቅርቦ ዓመት መፍጀቱንና የአሁኖቹም 19 ምስክሮች እንዳለፈው ዓመት ጊዜ እንዳይፈጅ ችሎቱ አጫጭር ቀጠሮ ይስጥልን" ሲሉ አመልክተዋል። አቶ አሰፋ በተጨማሪ የቦርድ አባሎች ፈቃደኛ ከሆኑ መጥተው እንዲያነጋግሯቸው፣ አለበለዚያም በስልክም ሆነ በፋክስ እንዲያወያይዋቸው፣ አስፈላጊ ከሆነ ወጪውን ለመሸፈን እንደሚችሉ አመልክተዋል። ችሎቱም ከተወያየበት በኋላ፣ የ19ኙን ምስክሮችን ቃል ለማድመጥ የተከታታይ ቀናት ቀጠሮ ከሰጠ በኋላ፣ አቶ አሰፋ የጠየቁት ጥያቄ በመከላከያ ጊዜ የሚነሳ ነው በማለት ተለዋጭ ቀጠሮ ሰጥቷል።</p>

<p>ይህ በእንዲህ እንዳለ የኮሚሽኑ ዐቃቤ ህግ አቶ አቡሃይ ጓዴ ለሥራ ወደ ውጭ በመሄዳቸው፣ እሳቸውን በመተካት እነ አቶ አባተና ቢተው በላይ ላይ ይግባኝ የጠየቁት ታዬ ባንጃው ፍ/ቤት ቀርበዋል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ነሐሴ 2 ቀን 1995</a></p>

</body>
</html>	














