<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሚድሮክ በትግራይ የጅንስ ማምረቻ ፋብሪካ ሊገነባ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ሚድሮክ በትግራይ የጅንስ ማምረቻ ፋብሪካ ሊገነባ ነው</h2>


<p>የሼክ መሐመድ አል-አሙዲ ንብረት የሆነው ሚድሮክ ኢትዮጵያ ወደ ጨርቃ ጨርቅ ኢንዱስትሪው ፊቱን አዙሯል። ከእንሰሳት እርባታ አንስቶ እስከ ወርቅ ማዕድን ማውጣት ተግባር የተሰማራው ሚድሮክ ኢትዮጵያ ጂንስና ጃኬቶችን በሀገር ውስጥ አምርቶ ለውጭ ገበያ ለማቅረብ በሚያስችል ተግባር ለመሰማራት መነሳቱን "ካፒታል" ውስጥ አዋቂ ምንጮችን ጠቅሶ ዘግቧል።</p>

<p>ሚድሮክ የጂንስ ማምረቻ ፋብሪካውን ለመገንባት ያቀደው በትግራይ ክልላዊ መንግሥት በምትገኘው ትንሿ ቀይሓ ከተማ 12 ኪሎ ሜትር ወጣ ብሎ ከሚገኘው አሉላ አባነጋ ዓለም አቀፍ አይሮፕላን ማረፊያ 1 ኪሎ ሜትር ርቀት ላይ ነው ተብሏል። ሊቋቋም የታቀደው የጨረቃ ጨርቅ ፋብሪካ 30 ሚሊዮን ዶላር ወይም 250 ሚሊዮን ብር ገደማ ተመድቦለታል። ፋብሪካውን በሁለት ቦታዎች ለማቆም የታቀደ ሲሆን፣ አንደኛው ከወዲሁ ልዩ የጣራ ቆርቆሮ ለብሷል። ሁለተኛው ግን በተጠናከረ ሁኔታ በተፈላጊ የግንባታ ዕቃዎች እየተገነባ ይገኛል።</p>

<p>ከ400 የሚበልጡ ሠራተኞች ከወዲሁ የተቀጠሩ ሲሆን፣ ከተቀጠሩ ሠራተኞች መካከል አብዛኛዎቹ ሴቶች ናቸው። ፋብሪካው የማምረት ተግባር ሲጀምር ምርቶቹን መቶ በመቶ ለውጭ ገበያ ያቀርባል ተብሏል።</p>

<p>ሌሎች 40 ሠራተኞች በጂንስ ማምረት ሙያ ለመሰልጠን ሞሪሺየስ የሚገኙ ሲሆን፣ ፋብሪካው በመጪው ዓመት አጋማሽ ሥራ ይጀምራል ተብሎ ይጠበቃል።</p>

<p>በኢትዮጵያ የሚገኙ የጨርቃ ጨርቅ ፋብሪካዎች ጥራት ያለው ምርት ማምረትና ማቅረብ ከቻሉ በዓለም አቀፍ ገበያ ለመግባት ዕድል እንዳላቸው የምጣኔ ሃብት ተንታኞች ይናገራሉ።</p>

<p>በቀድሞ የአሜሪካ ፕሬዝዳንት ቢል ክሊንተን በሥራ ላይ በዋለው "ጥሀ ኣፍሪቻን ጝሮውትህ ኦፕፖሩኒትይ ኣችት" ወይም በምፃረ ቃል አጐአ ተጠቃሚ ከሆኑት አገሮች አንዷ ኢትዮጵያ ስትሆን፣ በአጐአ ስምምነት መሰረት ኢትዮጵያን ጨምሮ በርካታ ከሰሃራ በታች ያሉ የአፍሪካ ሃገሮች የጨርቃ ጨርቅና ሌሎች ምርቶቻቸውን ያለቀረጥ ለአሜሪካ ገበያ እንዲያቀርቡ ይበረታታሉ።</p>

<p>በዚህም የተነሳ ይመስላል ከቅርብ ጊዜ ወዲህ በርካታ የሀገር ውስጥና የውጭ ሀገር ኢንቨስተሮች በኢትዮጵያ ውስጥ በጨርቃ ጨርቅና ልብስ ስፌት (ማምረት) ተግባር ለመሰማራት ፍላጎት እያሳዩ ናቸው። </p>

<p>በኢትዮጵያ ውስጥ በተለያዩ የኢንቨስትመንት ዘርፎች መሰማራት ለሀገሪቱ የውጭ ምንዛሪ ምንጭ፣ ለበርካታ ኢትዮጵያውያን ቤተሰቦቻቸው የሥራመስክ የፈጠረው ሚድሮክ ኢትዮጵያም በጨርቃ ጨርቅ ኢንዱስትሪው ለመሰማራት ፍላጐት ማሳየቱ የሀገሪቱ ትልቅ ጠቀሜታ እንዳለው ምሁራን ይናገራሉ።</p>

<p>የጨርቃ ጨርቅ ኢንዱስትሪው በርካታ የሰው ኃይል ስለሚፈልግም ለበርካታ ኢትዮጵያውያን የሥራ እድል ይፈጥራል ተብሎ ይጠበቃል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ነሐሴ 9 ቀን 1995</a></p>

</body>
</html>	














