<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በአዲስ አበባ ከተማ አንድ ሺ ታክሲዎች ለፍርድ ሊቀርቡ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በአዲስ አበባ ከተማ አንድ ሺ ታክሲዎች ለፍርድ ሊቀርቡ ነው</h1>


<p>በአዲስ አበባ ከተማ ውስጥ የሰሌዳ ለውጥ ሳያደርጉ የሻንሲና የሞተር ቁጥራቸውን በማመሳሰል የሚንቀሳቀሱ አንድ ሺህ ታክሲዎችን ለሕግ እንደሚያቀርብ ገለፀ። የቢሮው የአሽከርካሪዎች ተሽከርካሪዎች አንድ ኃላፊ ለአንድ መንግሥታዊ ጋዜጣ በሰጡት ቃለ ምልልስ እስከ ሰኔ 30/1994 ዓ.ም በተደረገው የኮድ አንድ የሰሌዳ ለውጥ በአዲስ አበባ ውስጥ 10ሺህ ታክሲዎች ለሕብረተሰቡ አገልግሎት እንደሚሰጡ የታወቀ ሲሆን ከእነዚህ ውስጥ ግን 1000 የሚሆኑት ሕገወጥ በሆነ መልኩ የሞተርና የሳንሺያቸውን ቁጥር በማመሳሰል ሕጋዊ መስለው የሚንቀሳቀሱ መሆናቸውን ታውቋል።</p>

<p>ታክሲዎች ሕጋዊ ባለመሆናቸው ምክንያት የመስተዳድሩ ትራንስፖርትና መገናኛ ቢሮ የሰሌዳ ለውጥ ያላደረገላቸው ቢሆኑም በከተማዋ ውስጥ በተለያዩ አካባቢዎች አገልግሎት መስጠት ላይ የሚገኙ እንዳሉ ለማወቅ ተችሏል።</p>

<p>በከተማዋ አንዳንድ አካባቢ በሚደረግ የሚፈታ መኪና በኮንትሮባንድ መልኩ የሚገቡ የመኪናዎች የሻንሲና የሞተር ቁጥራቸው አመሳስለው በመምታት በከተማዋ ውስጥ ወንጀል የሚፈፅሙ ግለሰቦች አሉ የሚሉት የመስተዳድሩ ኃላፊ የሞተርና የሻንሲ ቁጥራቸውን አመሳስለው በመምታት የሚንቀሳቀሱ ተሽከርካሪዎች ሕገወጥ ድርጊታቸው እንዳይጋለጥ በመፍራት የመንግስት ግብር እንደማይከፍሉ ገልፀዋል።</p>

<p>አንድ መኪና የሻንሲታ የሞተር ቁጥሩን የሰረዘ፣ የደለዘ እንደሆነ በወንጀለኝነት ለሕግ እንደሚቀርብ የጠቆሙት ኃላፊው ይህንንም መሠረት በማድረግ ትራንስፖርትና መገናኛ ቢሮ በከተማዋ ውስጥ የሻሲና የሞተር ቁጥራቸውን አመሳስለው በመምታት የሚንቀሳቀሱ 1000 ታክሲዎች በቅርቡ ለሕግ ይቀርባሉ ተብሏል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ጥቅምት 1 ቀን 1995</a></p>

</body>
</html>	














