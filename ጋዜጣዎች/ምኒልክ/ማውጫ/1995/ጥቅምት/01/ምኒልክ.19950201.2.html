<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"ውጭ በሚኖሩ ኢትዮጵያዊያን ላይ የግብር ጫና አንጥልም"</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">"ውጭ በሚኖሩ ኢትዮጵያዊያን ላይ የግብር ጫና አንጥልም"</h1>


<p>በኢትዮጵያ ግብር የመሰብሰብ ኃላፊነት ያለበት የገቢዎች ሚኒስትር በውጭ ከሚኖሩ ኢትዮጵያዊያን ግብር የመሰብሰብ እቅድ እንደሌለው ገለፀ። መንግስት ከውጭ ከሚኖሩ ኢትዮጵያዊያን ግብር ለመሰብሰብ እቅድ እንዳለው የተናፈሰው ወሬ መሰረተ ቢስ መሆኑን በመግለጫው ያስታወቀው የገቢዎች ሚኒስትር ከነጭራሹ ግብሩን የማስከፈል እቅድ እንደሌለው ገልጿል።</p>

<p>በውጭ የሚኖሩ ኢትዮጵያዊያን በምን መልኩ ግብሩን መክፈል ይጠበቅባቸዋል በሚሉት ጉዳዮች ላይ ሰፊ ልዩነት መኖሩን የሚገልፁት ሚኒስትሩ አቶ ጌታቸው ብዙ አገሮች በውጭ የሚኖሩ ዜጐቻቸው ላይ የቀረጥ ጫና እንደሚጨምሩ ገልፀዋል።</p>

<p>ሚኒስትሩ በመቀጠል በውጭ በሚኖሩ ኢትዮጵያዊያን ላይ የተጣለ አንዳችም ቀረጥ አለመኖሩን ገልፀዋል። የትኛውም ኢትዮጵያዊ ለጊዜያዊነት በውጭ እየኖረ የሚያስፈልገውን ቀረጥ በአገር ውስጥ እንዲከፍል የማይገደድ ሲሆን ምንአልባት ግን በሚኖርበት አገር የራሱ ሕግ ሊኖረው ይችላል ብለዋል።</p>

<p>ከዚህ ጋር ተያይዞ በተለያዩ ቦታዎች የሚሰሩ ዜጐች በኩባንያዎች ሁለት ጊዜ በተደጋጋሚ ቀረጥ እንዲከፍሉ እየተደረጉ መሆናቸው ታወቀ። ይህንን ችግር ለመቅረፍ ጉዳዩ የሚመለከታቸው ወገኖች እና መንግስት ሊወያዩ ይገባል እየተባለ ነው። በተለያዩ አገራት የሚሰሩ ኩባንያዎች ለዚያች አገር መክፈል የሚገባቸው ቀረጥ ቅርንጫፍ ላሉት አገር ብቻ መሆን እንደሚገባው የተገለፀ ሲሆን ይህ ሂደትም ድጋሚ ቀረጥ እንዳይከፈል እንደሚያደርግ ተገልጿል።</p>

<p>በተመሳሳይ ዜና በቅርቡ ከውጭ የሚኖሩ ኢትዮጵያዊያን ወደ አገር ውስጥ የሚያስገቡት እቃዎች ከቀረጥ ነፃ እንዲሆኑ ተብሎ የወጣው መመሪያ ተግባራዊ የሚሆንበት ሁኔታ እንዲራዘም የገቢዎች ሚኒስትር ጠይቀዋል። በውጭ የሚኖሩ ኢትዮጵያዊያን ወደ አገር ውስጥ የሚያስገቡት እቃዎች ከቀረጥ ነፃ እንዲሆኑ ተብሎ የወጣው መመሪያ ተግባራዊ የሚሆንበት ሁኔታ እንዲራዘም የገቢዎች ሚኒስትር ጠይቀዋል። በውጭ የሚኖሩ ኢትዮጵያዊያን ወደ አገር ቤት ሲመለሱ የሚያመጧቸው ዕቃዎች ከቀረጥ ነፃ በመሆናቸው በሌላው ግብር ከፋይ ላይ ጫና ሊፈጥር እንደሚችል ተገልጿል።</p>

<p>በተመሳሳይ ዜና በውጭ በሚኖሩ ኢትዮጵያዊያን ላይ ስለሚደረገው ቀረጥ የገቢዎች ሚኒስትርና ተመላሽ ኢትዮጵያዊያን በነፃ ለማስገባት የሚያስችላቸውን ደንብ መዘግየት አለበት ሲል የውጭ ጉዳይ ሚኒስትር ደንቡ ባፋጣኝ ተግባራዊ መሆን ይገባዋል ሲል ነበር።</p>

<p>በጉዳዩ ላይ ለመወያየት በውጭ ጉዳይ ሚኒስትሩ አቶ ስዩም መስፍን እና በገቢዎች ሚኒስትር አቶ ጌታቸው በላይ መካከል ውይይት ሲካሄድ ነበር። የተዘጋጀው ደንብ እንደሚያመለክተው ከቀረጥ ነፃ የሆነውን መኪና ማስገባት የሚችሉት ከ5-10 ዓመት በላይ በውጭ የኖሩ ኢትዮጵያዊያን መሆን ይገባቸዋል ተብሏል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ጥቅምት 1 ቀን 1995</a></p>

</body>
</html>	














