<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"ለጊዜው የሥልጣን ርክክብ አይደረግም፣ ትንሽ ይቆያል"</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">"ለጊዜው የሥልጣን ርክክብ አይደረግም፣ ትንሽ ይቆያል"</h1>


<p>የፌዴራል ጉዳዮች ሚኒስትር የሆኑት አቶ አባይ ፀሐዬ በሰጡት ቃለምልልስ አቶ ዓሊ አብዶ ከሥልጣን እንደሚነሱ አረጋገጡ። አሁን ያለው የአዲስ አበባ አስተዳደር ብቃት የሚጐድለው ስለሆነ ይነሳል ብለዋል።</p>

<p>አቶ አባይ ፀሐዬ እንዲህ ብለዋል "የሚሾም የሚሻር ሰውና አካል የሚታወቀውና ተግባራዊ የሚሆነው ካስፈለገ ማለት ነው ቻርተሩ በህጋዊ መንገድ በተወካዮች ምክር ቤት ከፀደቀ በኋላ ነው። ስለዚህ ከዚያ በፊት የመንግሥታትን ኃላፊነት የያዙ ሰዎች በኋላፊነት እንደያዙ ነው የሚቆዩት።ለውጡ አስፈላጊ ነው ፋይዳ አለው ተብሎ ከታመነበት ደግሞ ቻርተሩ ከፀደቀ በኋላ የሚደረግ ለውጥ ነው የሚሆነው።</p>

<p>ከዚህ ጋር በተያያዘ ብቃት ያለው አስተዳደር ነው አሁን በአዲስ አበባ መኖር አለበት ብለን የምናምነው አሁን ያለው አስተዳደር ከዚህ አንፃር ብቃቱ ያንሰዋል። ብቃቱ ላይ ከፍተኛ ችግር እንዳለው ይታወቃል። ሥር ነቀል ለውጥ እናደርጋለን ስንል ከዚህ እንደምንጀምር ይገመታል። ከዚህ ከዚህ አንፃር ምን አይነት ለውጥ እናመጣለን ሲባል አጠቃላይ አደረጃጀቱ የሚጠቁመው ሁኔታ አለ። አደረጃጀቱ በቻርተሩ ከፀደቀ ለውጥ ሊደረግ ነው። ከሁሉም በፊት የአቅጣጫ ለውጥ የአደረጃጀትና የአሠራር ለውጥ ነው የሚያስፈልገው። ይህን ተግባራዊ ለማድረግ ደግሞ ብቃቱ ያላቸው ሰዎች ድርጅቱ ሊያምንባቸው የሚችል ሰዎች በሥራው ላይ ይቀመጣሉ። ለፖለቲካው አመራር ካሉትም እዛ ከሌሉትም ሊሆን ይችላል የቢሮክራሲው ኃላፊዎችም በአብዛኛው ካሉት ብቃት ያላቸው እንዲሆኑ ይደረጋል።</p>

<p>አደረጃጀትና አሠራሩ ግን በመሠረቱ ይቀየራል ከዚህ አንፃር ለኢህአዴግ ካለው የሰው ኃይል አዲስ አበባ ካለውም ይሁን በሌላ ክልል ባሉትም ይሁን አዲስ አበባን ለማሻሻል ብቃት ያላቸው ሰዎች ከመሾም ወደ ኋላ አይልም። የቻለውን ያህል ያቅሙን ያህል ይህን ተግባራዊ ለማድረግም ዝግጅት ጀምሯል። ግን ተግባራዊ የሚሆነው ሕዝቡ ከተወያየበት በኋላ ነው።</p>

<p>መግባባት ከተደረሰበት በኋላ፣ የሚመለከታቸው የፌዴራል መንግስትና ሚኒስትሮች ም/ቤትና የተወካዮች ምክር ቤት ካፀደቁት በኋላ ብቻ ይሆናል የሥልጣን ርክክቡ የሚፈፀመው ብለዋል። </p>


<p class="align-center"><a href="/Gazettas/Menilik/info/Menilik.sera.html">ከምኒልክ ጥቅምት 8 ቀን 1995</a></p>

</body>
</html>	














