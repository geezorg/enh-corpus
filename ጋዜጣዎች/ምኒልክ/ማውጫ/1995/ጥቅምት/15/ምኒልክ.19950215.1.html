<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያ ወደአሜሪካ መላክ የቻለችው የ822,000 ዶላር ምርት ብቻ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢትዮጵያ ወደአሜሪካ መላክ የቻለችው የ822,000 ዶላር ምርት ብቻ ነው</h2>


<p>ከሁሉም ዓመት በፊት በተቋቋመው የአፍሪካ አሜሪካ የዕድገት አማራጭድንጋጌ (ኣጝኦኣ) ከስራ በታች ያሉ የአፍሪካ ሀገሮች ምርቶቻቸውን ከቀረጥ ነፃ በሆነ ዋጋ በአሜሪካ ገበያ ተጠቃሚ እንዲሆኑ አድርጓል።</p>

<p>ከመንግሥትና ከግል የተውጣጡ 60 ባለሞያዎች በተሳተፉበት አንድ ውይይት ላይ እንደተገለፀው እንደ ኬንያ፣ ደቡብ አፍሪካ፣ ሌሴቶ፣ ማላዊና ሞሪሸስ ያሉ ሀገሮች የዚህ የንግድ አማራጭ የተሻለ ተጠቃሚ ሲሆን ኢትዮጵያ ግን አነስተኛ ተጠቃሚ ልትሆን መቻሏ ታውቋል።</p>

<p>በዚህ ውይይት እንደተገለፀው ኢትዮዽያ የዚህ የአፍሪካ አሜሪካ የዕድገት አማራጭ የተሻለ ተጠቃሚ እንድትሆን የግል አምራች ድርጅቶች እንቅስቃሴያቸውን እንዲያሳድጉና ተጨባጭ ውጤት እንዲያስመዘግቡ የመንግስት ድጋፍ ሊደረግላቸው ይገባል። ከሰሃራ በታች የሚገኙ የአፍሪካ ሀገሮች የጨርቅና የቆዳ ምርት ውጤቶቻቸውን ወደ አሜሪካ ከቀረጥ ነፃ በሆነ መንገድ ለማስገባት በተሰጠው ዕድል ኢትዮጵያ መላክ የቻለችው የ822,000 ዶላር ምርት ብቻ መሆኑ ታውቋል።</p>

<p>ለበርካታ ሰዎች የሥራ ዕድል ለሚፈጥሩና በአጭር ጊዜም የተሻለ ውጤት ለሚያስመዘግቡ የጨርቃ ጨርቅና የአልባሳት ኢንዱስትሪዎች መንግስት ተገቢውን ድጋፍ ሊያደርግ እንደሚችል የገለፁት የንግድናአ ኢንዱስትሪ ሚኒስትር አቶ ግርማ ቀሱ የመንግሥትና የግል ድርጅቶች በመቀናጀት ወደ ውጭ የሚላኩ ምርቶችን የበለጠ ለማሳድግ ተባብረው መስራት ይኖርባቸዋል ብለዋል።</p>

<p>በሌላ ዜና ከሰሃራ በታች ያሉ የአፍሪካ ሀገሮች ምርቶቻቸውን ከቀረጥ ነፃ በሆነ መንገድ እንዲያስገቡ አፍሪካ የሰጠችውን ዕድል ለመጠቀም ነፃ የማማከርና ገበያ የማፈላለግ አገልገሎት የሚሰጥ ኢቲዮፒክስ ኔት ወርክ ኢንተርናሽናል የተባለ ድርጀት ስራ መጀመሩን ገለፀ። የድርጀቱ ዳይሬክተር እንደገለፁት በአሜሪካ ዓለም አቀፍ መንግሥታዊ ያልሆነ ድርጅት (ኡጽኣልዽ)የገንዘብ ድጋፍ የተቋቋመው ድርጅቱ ለኢትዮጵያ የጨርቃ ጨርቅና የቆዳ ምርቶች ገበያ በማፈላለግና የውጭ ንግድ ሂደቱን በማፋጠን ረገድ የጎላ ሚና ይጫወታል።</p>

<p>በተለይም ድርጅቱ በአሜሪካ ገበያ ገብተው ለመወዳደር የሚችሉ የኢትዮጵያ አምራቾችን ከአሜሪካ ነጋዴዎች ጋር በቀጥታ በማገናኘት በመካከላቸው የሚካሄደውን የንግድ ልውውጥ በማመቻቸትና ምርታቸውን የሚያስተዋውቁላቸው ኢግዚቢሽኖችና የንግድ ትርዒቶችን በማዘጋጀት ዝርዝር የንግድና መረጃዎችን በማቀረብ ከፍተኛ ድጋፍ እንደሚያደርግ ተገልጿል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ጥቅምት 15 ቀን 1995</a></p>

</body>
</html>	
