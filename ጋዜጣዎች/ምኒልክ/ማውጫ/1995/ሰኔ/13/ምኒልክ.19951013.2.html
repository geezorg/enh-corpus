<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያ ኢኮኖሚ ክፉኛ አሽቆልቁሏል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኢትዮጵያ ኢኮኖሚ ክፉኛ አሽቆልቁሏል</h2>


<p>በያዝነው የ2003 የባጀት ዓመት የኢትዮጵያ ኢኮኖሚ በቅድሚያ ከተነበየው በባሰ ወርዶ መገኘቱን የማክሮ ኢኮኖሚ ትንቢያዎቹ ጠቆሙ። በዓለም ባንክ የሀገሮች ድጋፍ ስትራቴጂ ያዘጋጀው ሰነድ እንደሚጠቁመው የሀገሪቱ ዓመታዊ የሀገር ውስጥ ምርት ዕድገት በ3.8 በመቶ ወድቋል። የዓለም የገንዘብ ድርጅት ትንቢያ ግን ያስቀመጠው የ2 በመቶ ማሽቆልቆል ብቻ ነበር።</p>

<p>የእያንዳንዱ ኢትዮጵያዊ አማካይ ዓመታዊ የነፍስ ወከፍ ገቢም ወደ 89.2 የአሜሪካ ዶላር በመውረዱ ኢኮኖሚውን ጭራሽ እንዳያንኮታኩተውም ያሰጋል። ይሁንና ባለፈው ዓመት ዓመታዊ የሀገር ውስጥ ምርት ዕድገት 1.2 በመቶ ማደጉ ተገልጾ ነበር። ሁሉንም ባስገረመ ሁኔታ የአፍሪካ ልማት ባንክ ባወጣው ሪፖርት ግን 3.4 በመቶ ዕድገት እንደተመዘገበ ተቀምጦ ይገኛል።</p>

<p>በዚህ ዓመት የሀገር ውስጥ ምርት ዕድገቱ በመውረዱ የተነሳ የፋይናንስ መዛባትም እንደሚያጋጥም ይጠበቃል። ከዓመታዊው የሀገር ውስጥ ምርት ዕድገት ላይ የሚሰራው የሀገር ውስጥ የውጭ ምንዛሬ ክምችት በ3.4 በመቶ ያሽቆለቆለ ሲሆን፣ የሀገር ውስጥ ኢንቨስትመንትም 19.2 በመቶ ሊያስቆለቁል ችሏል። የሀብት ክፍተት (ልዩነት) 22.6 በመቶ ደርሷል።</p>

<p>በያዝነው ዓመት የመንግሥት አጠቃላይ ገቢ 17, 157 ሚሊዮን ብር ይሆናል ተብሎ የተተነበየ ሲሆን ይህም ካለፉት ዓመታት ጋር ሲነፃፀር ዕድገት ያሳያል። በ2002 ዓ.ም (እ.ኤ.አ) የመግሥት አጠቃላይ ገቢ 12833 ሚሊዮን ብር የነበረ ሲሆን፣ በ2001 ዓ.ም ደግሞ 12805 ሚሊዮን ብር ነበር። ይሁን እንጂ ይሄ ሊሆን የቻለው በውጭ በተገኘ ብድርና ዕርዳታ ነው። የውጭ እርዳታ በ133 በመቶ ካለፈው ዓመት ጨምሯል።</p>

<p>በተጨማሪም የመንግሥት ወጪም ከተተንበየው በበለጠ 21452 ሚሊዮን ብር ደርሷል። ትንቢያው ግን 20, 997 ሚሊዮን ብር ይደርሳል የሚል ነበር። በዚህ ምክንያት ጠቅላላ የፋይናስ ኢ-ሚዛናዊነቱ 5000 ሚሊዮን በመድረስ ኢትዮጵያ ከኤርትራ ጋር ጦርነት ላይ በነበረችበት ዓመታት ከነበረው ጋር ተጠጋግቷል።</p>

<p>ወደ ሀገር ውስጥ የሚገባው ሸቀጥ በ4.3 በመቶ ዕድገት ያሳየ ሲሆን ይህም 2, 037 ሚሊዮን የአሜሪካ ዶላር ይደርሳል ተብሎ ይታሰባል። በሌላ በኩል ወደ ውጭ ከሚልከው ምርት (ኤክስፖርት) ይገኛል ተብሎ የሚታሰበው 456 ሚሊዮን የአሜሪካ ዶላር ብቻ ነው።</p>

<p>የያዝነው ዓመት ለኢትዮጵያ ኢኮኖሚ ፈታኝ ወቅት መሆኑንም የመንግሥት የኢኮኖሚ አማካሪዎችና ከፍተኛ ባለሥልጣናት ሳይቀሩ አምነዋል። የፋይናንስና የኢኮኖሚ ልማት ሚኒስቴር አቶ ሱፊያን አህመድ ባለፈው ሳምንት ለፓርላማው ባሰሙት ንግግር የዚህ ዓመት ኢኮኖሚ ዕድገት ከዜሮ በታች ሊሆን እንደሚችል ስጋታቸውን ገልፀዋል።</p>

<p>የሀገሪቱ ኢኮኖሚ እንዲህ ያዳሸቁት ምክንያቶች ተብለው ብዙ የተዘረዘሩ ቢሆንም ዋና ዋናዎቹ ድርቅ ተከትሎት የመጣው ረሃብና የቡና ዋጋ መውደቅ ናቸው።</p>

<p>የቡና ዋጋ መሻሻል ካላሳየና የክረምቱ ዝናብ እንደሚፈለገው የማይገኝ ከሆነ ችግሩ ወደቀጣይ ዓመትም መሸጋገሩ እንደማይቀር የምጣኔ ሀብት ባለሙያዎች ይናገራሉ።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ሰኔ 13 ቀን 1995</a></p>

</body>
</html>	














