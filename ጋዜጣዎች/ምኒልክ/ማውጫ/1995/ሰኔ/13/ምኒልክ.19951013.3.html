<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"ባድመን ማጣት ለመለስ ዜናዊ ውርደት ነው"ፋይናንሺያል ታይምስ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">"ባድመን ማጣት ለመለስ ዜናዊ ውርደት ነው" ፋይናንሺያል ታይምስ</h2>


<p>የህግ ኤክስፐርቶችን ባቀፈው ገለልተኛ አካል የተደረሰው "የመጨረሻና አሳፋሪው" ውሳኔ ለድርድር የሚቀርበው መቼ ነው? በክልሉ (አፍሪካ ቀንድ ) ግዙፏ የሆነችው ኢትዮጵያ ውሳኔውን ተቀባይነት የለውም ካለች የዓለም አቀፍ ማህበረሰብ በአፍሪካ ቀንድ እንዲህ አይነቱ ጥያቄ ይቀርብላታል። ኢትዮጵያ ከሚጢጢዋ ኤርትራ ጋር በጋራ ያቋቋመችው የድንበር ኮሚሽን ውሳኔ ካስተላለፈ ሰነባብቷል።</p>

<p>ሁለቱ ድሃ ሀገሮች በ1990 ዓ.ም ወደ ጦርነት ሲያመሩ የዓለም አቀፍ ማህበረሰብ ጭንቀት ውስጥ ገብቶ ነበር። ወደ 70000 የሚጠጋ ህይወት ለመስዋዕት ከቀረቡ በኋላ ከስምምነት ላይ ሲደርሡ እፎይ ያላለ አልነበረም። ሁለቱ ሀገሮች ድንበሮቻቸውን ለዓለም አቀፍ ድርድር አቀረቡ። ነገር ግን ኢትዮጵያ በሄግ ተሰይሞ የነበረው የድንበር ኮሚሽን ያሳለፈውን ውሳኔ ውድቅ ካደረገች አዲስ ጦርነት፣ የከፋ እልቂት ይከሰታል የሚል ስጋት አንዣብቧል።</p>

<p>የውጭ እርዳታ ለጋሾች ከኢትዮጵያው ጠቅላይ ሚኒስቴር መለስ ዜናው ለያዙት አቋም ድጋፍ ያላቸው ይመስላል። በፓርቲያቸው ውስጥ ባሉ አክራሪ ወገኖች የሚወገዙት መለስ ዜናዊ የኤርትራን ነፃነት ካልተቀበሉ ተራ ኢትዮጵያውያንም ድጋፍ የላቸውም። የጦርነቱ መንስኤ ተደርጋ የምትቆጠረው ባድመን ማጣት ለጠቅላይ ሚኒስትሩ የውርደት ምልክት ነው። የሀገር ውስጥ ተቃዋሚዎቹን ዘብጥያ ለወረወረውና የግሉን ፕሬስ ከናካቴው ለዘጋው አምባገነንኑ የኤርትራ መንግሥት ደግሞ የልብ ልብ የሚሰጥ ነው። </p>

<p>ዓለም አቀፍ አደራዳሪዎች የተሸናፊው ወገን ላይ ጠበቅ ያለ እርምጃ ቢወስዱ ኖሮ ጦርነት መጀመሪያውኑ ባልተከሰተ ነበር። ባድመን አስመልክቶ የድንበር ኮሚሽኑ ያስተላለፈው ውሳኔ ተፈፃሚ ካልሆኑ፣ ኤርትራ በ1998 (እ.ኤ.አ) በዓለም አቀፍ ፍርድ ቤት ውሳኔ የሃኒሽ ደሴቶችን በየመን ማጣቷን ዳግም እንድትመረምር ያደርጋል የሚል ሥጋት አለ። ባለፈው ዓመት በነዳጅ ዘይት የበለፀገውን የባካሲ ፔኒሱላን ለካሜሮን የሰጠውን ውሳኔ እንዲሁ ናይጄሪያ መቃወሟን እንድትቀጥል ሊያደርጋት ይችላል። በአፍሪካ በማፋጠኑ የድንበር (የግዛት) ግጭቶች ጉልበተኛው ሁል ጊዜ አሸናፊ መሆን አይኖርበትም። ይህ ሆኖ ቢሆን ኖሮ በቅኝ ግዛት ዘመን የተፈረሙ ስምምነቶች ተመርኮዞ የተፈጠረው ድንበር በጐሳና ባህል መሠረት አድርጎ በተዋቀረ ነበር። </p>

<p>ኢትዮጵያ የድንበር ውሳኔውን እንደማትቀበል እያንገራገረች ያለችው ሁለቱም ሀገሮች ለአራት ዓመት የዘለቀው ድርቅ ያስከተለውን የምግብ እጥረት ለመታደግ በሚሊዮን የሚቆጠር ዶላር የሚያወጣ የእህል እርዳታ እየጠየቁ ባሉበት በዚህ ወቅት ነው። በተመሳሳይ ወቅት 400 የሚሆኑት የተመድ ሰላም አስከባሪ ሠራዊት አባላት 500 ሚሊዮን ዶላር ወጪ ተደርጐላቸዋል። ይህ ገንዘብ ለምግብ እርዳታ ይውል ነበር።</p>

<p>ቀጣይ የሚመጣውን ችግር በመስጋት ግን ለጋሽ ሀገሮች እጃቸውን አጣጥፈው አልተቀመጡም። የሰብዓዊ እርዳታን ሁለቱን ሀገሮች ለማደራደሪያነት እንደመያዥያ መጠቀም ተቀባይነት ባይኖረውም የልማት እርዳታን በመያዝ ኢትዮጵያ ወደ ድርድር ማምጣት ግን ታስቧል። ይህም ሆነ ይህ ግን የሁለቱ ሀገሮች ግንኙነት አሁንም በአደጋ የተሞላ ነው።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ሰኔ 13 ቀን 1995</a></p>

</body>
</html>	














