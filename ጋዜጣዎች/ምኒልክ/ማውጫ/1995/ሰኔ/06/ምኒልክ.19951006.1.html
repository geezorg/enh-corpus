<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያ ለድንበር ኮሚሽኑ ምላሽ ሰጠች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢትዮጵያ ለድንበር ኮሚሽኑ ምላሽ ሰጠች</h1>


<p>ባድመ የኤርትራ ናት ብሎ የድንበር ኮሚሽኑ ከወሰነ በኋላ ኢትዮጵያ ለኢትዮ-ኤርትራ ድንበር ምላሽ ሰጠች።</p>

<p>ኢትዮጵያ ለድንበር ኮሚሽኑ በሰጠችው ምላሽ እንዲህ ብላለች "ኢትዮጵያ በጥር 16 ያቀረበችውን አስተያየት (ትችት) በፕሬዚዳንቱ ሪፖርትና በትዝብቱ ክፉኛ መተቸቱ ኢትዮጵያን አስገርሟታል። ትችቱን በይፋ ማድረጉ ደግሞ ይባስ አስገርሟል፤ አስደንቋታል። ይሁንና የኮሚሽኑ መመሪያ ከሁለቱ ወገኖች የሚቀርቡ ትችቶችን ወይም የሚቀርብባቸውን ትችቶች ኮሚሽኑ ያለ ሁለቱ ወገኖች ፍላጐት ይፋ እንዳያደርግ ያዛል።"</p>

<p>ባድመን በተመለከተ እንዲህ ብሏል "ለምሳሌ በኮሚሽኑ የቀረቡት ትዝብቶች የኤርትራ መንግሥት የባድመ ከተማ ያስተዳድር እንደነበር ማስረጃ ማቅረቡን ትቷል። በተግባር ግን ኤርትራ ባድመን ስለማስተዳደሯ የሚገልፅ ነጠላ ሰነድ እንኳን አላቀረበችም። ይልቁኑ ኤርትራ ኢትዮጵያ ባድመን ታስተዳድር እንደነበር ተቀብላለች። በሌላ በኩል ግን ኢትዮጵያ ያቀረበቻቸው በርካታ ሰነዶች የኢትዮጵያ መንግሥት ከተማዋን ያስተዳድር እንደነበር የሚያረጋግጡ ናቸው። ኢትዮጵያ ያቀረብችው ካርታ ራሱ ባድመ በኤርትራ በኩል እንደሆነች የሚጠቁም እንደሆነ ኮሚሽኑ ገልጿል። ሆኖም ግን ኢትዮጵያ እንደዚህ አይነት ካርታ አላቀረበችም። ኤርትራ ግን ባድመ በኢትዮጵያ ግዛት ሥር መሆኗን የሚገልፁ ካርታዎች አቅርባ ነበር።"</p>

<p>በማጠቃለልም "የባድመ ከተማ የባድመ ማህበረሰብ በርካታ መንደሮች እምብርት ናት። በርካቶቹም የሚገኙት በስተምስራቅ ነው። መካኒካል በሆነው የድንበር ማካለል የእነዚህ መንደር ነዋሪዎች በባድመ ከተማ ወደሚገኙት የጤና ክሊኒኮች፣ መለስተኛና ከፍተኛ ደረጃ ትምህርት ቤቶችና ሌሎች ጠቃሚ አገልግሎት መስጪያዎች መሄድ የማይችሉ ሲሆን፣ እንዲሁም በባድመ ከተማ የሚገኘውን ቤተክርስቲያን መሳም እንኳ አይችሉም። ቤተክርስቲያን የማኅበረሰቡ ማህበራዊና ኢኮኖሚያዊ ማዕከል ጭምር ነው። በምስራቃዊው ክፍል ያሉ የባድመ ነዋሪዎች ዘመዶቻቸው ከተቀበሩባቸው የመቃብር ስፍራዎች እንዲርቁ ይሆናሉ። በነጥብ 18 እንደተጠቀሰው ተስፋ ፕላቱ ሁሉ ለነዋሪዎቹ አማራጭ አገልግሎት መስጪያዎቹ የሏቸውም። የድንበር መካለሉ ተግባር ከዚህ በተጨማሪ ባድመን ከሰምበልና ከሌሎች ማህበረሰቦች ጋር የሚያገናኘውን መንገድ በርካታ ቦታ ይከፋፍለዋል። ተግባራዊ ሊሆን የማይችለው ድንበር በሰሜን በኩል ያለው የራጋሊ ዴልታን በአቅራቢያው ካለው የእርሻ ስፍራ ከሚያቆራርጠው በበለጠ ባድመን ይሰነጣጥቃታል፤ ይከፋፍላታል። የራጋሊ ዴልታ ችግር ተፅዕኖ የሚያሳድረው በጥቂት ነዋሪዎች ላይ ነው። በራጋሊ በስተሰሜን ያሉ ህዝቦች (ማህበረሰቦች) በመካለሉ የሚጐዱት በአቅራቢያቸው ካለው ጥቂት እርሻ ቦታ መቆራረጥ ብቻ ነው። በሌላ በኩል ባድመ ግን ከሰፊው ከእርሻ መሬቷ ተቆራርጣለች። ከተቀሩት በርካታ መንደሮች ተነጥላ ከተማዋ እንደ ደሴት ብቻዋን ያስቀራታል። የራጋሊን ችግር ለመፍታት የወሰደው አይነት ርምጃ አሁንም ኮሚሽኑ መከተል ባለበት ሁኔታ ላይ ኢትዮጵያ ትስማማለች። የባድመ ማህበረሰቦችን ሳይከፋፈሉ ድንበሩን ማካለል የሚቻልበት መንገድ ቢመቻች ደግሞ ፍላጐቷ ነው።" </p>


<p class="align-center"><a href="/Gazettas/Menilik/info/Menilik.sera.html">ከምኒልክ ሰኔ 6 ቀን 1995</a></p>

</body>
</html>	














