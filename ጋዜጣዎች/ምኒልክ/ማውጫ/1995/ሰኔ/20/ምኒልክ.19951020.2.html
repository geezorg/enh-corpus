<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በሞያሌ ሌላ ሆቴል በቦምብ ተመታ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በሞያሌ ሌላ ሆቴል በቦምብ ተመታ</h1>


<p>በሞያሌ ከተማ ውስጥ በሚገኘው ሊበን ሆቴል ላይ አዲስ የቦምብ ጥቃት ደረሰ። ሞያሌ አንድ ከተማ ብትሆንም ከመንገድ በላይ የኢትዮጵያ፣ ከመንገድ በታች ደግሞ የኬኒያ ናት። የቦምብ ጥቃቶቹ እስከአሁን ድረስ በኢትዮጵያ በኩል ባሉት ሆቴሎች ላይ ያተኮሩ ቢሆንም፣ አዲሱ ጥቃት የተሰነዘረው ግን ኦሮሞዎች በሚሰባሰቡበትና በኬኒያ በኩል ባለው ሊበን ሆቴል ላይ ነው። በቦምቡ ጥቃት 3 ሰዎች የሞትና የመቁሰል አደጋ ያጋጠማቸው ሲሆን፣ ከነዚህ መካከል በትውልዱ ኢትዮጵያዊ ኦሮሞ፣ በዜግነት ግን ኬኒያዊ የሆኑት የሆቴሉ ባለቤት ይገኙበታል።</p>

<p>የኢትዮ-ኬኒያ ድንበር ኦነግ የሚንቀሳቀስበት አካባቢ ሲሆን፣ በአካባቢው የሚገኙት የቦረና ኦሮሞዎች የኦነግ ደጋፊዎች በመሆን የሚታወቁ ናቸው።</p>

<p>ኢሪን የሚባለው የተመድ ዜና አውታር በበኩሉ የሚከተለውን ዘገባ አስተላልፏል። </p>

<p>የኢጋድ አባል ሀገሮች ባለሥልጣናት ተሰባስበው ሽብርን በጋራ እንዴት መከላከል እንደሚችሉ እየተነጋገሩ ነው። ከኢትዮጵያ፣ ከኤርትራ፣ ከጅቡቲ፣ ከሱማሊያ፣ ከሱዳንና ከዩጋንዳ የተውጣጡት ባለሥልጣናት የሚነጋገሩት ሽብርን ለመመከት እንቅስቃሴያቸውንና ህጐቻቸውን እንዴት ማቀናጀት በሚችሉበት መንገድ ላይ ነው። ከየሀገሮቹ የተውጣጡ የደህንነት፣ የፖሊስ፣ የመከላከያ የውጭ ጉዳይ ባለሥልጣናት ተገናኝተው ሲነጋገሩ ይህ የመጀመሪያ ነው። የአፍሪካ ቀንድ የሽብርተኞች "መናኸሪያ ነች" ያሉት የኢጋድ ዋና ፀሐፊ ይህን ለመቋቋም የአፍሪካ ቀንድ ሀገሮች መተባበር ይገባቸዋል ብለዋል።</p>

<p>የ7ቱ ሀገሮች ባለሥልጣናት የተገናኙት በኢራቅ ላይ የዘመተውን የአሜሪካን ጦር የመሩት ጄኔራል ቶም ፍራንክ አዲስ አበባ ውስጥ ከመለስ ዜናዊ ጋር ንግግር እያደረጉ ባሉበት ጊዜ ነው።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ሰኔ 20 ቀን 1995</a></p>

</body>
</html>	














