<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የቻይና ኩባንያ የሞባይል አገልግሎት በ29 ሚሊዮን ዶላር ሊያስፋፋ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የቻይና ኩባንያ የሞባይል አገልግሎት በ29 ሚሊዮን ዶላር ሊያስፋፋ ነው</h2>


<p>የሞባይል ቴሌፎን አገልግሎትን በሀገር አቀፍ ደረጃ ለማስፋፋት የኢትዮጵያ ቴሌኮሙኒኬሽን ኮርፖሬሽን ከቻይናው የቴሌኮም ኩባንያ ዜ.ቲ.ኢ ጋር ስምምነት ተፈራርሟል። የቻይናው ኩባንያ በጨረታው ማሸነፍ ግን ውዝግብ አስነስቶ የነበረ ሲሆን ለብዙዎቹም አልተዋጠላቸውም።</p>

<p>ኮርፖሬሽኑ ከቻይናው ኩባንያ ጋር የ29 ሚሊዮን ዶላሩን ስምምነት ለመፈራረም የደረሰው ላለፉት አንድ ዓመት በዓለማችን አሉ የሚባሉ የቴሌኮም ኩባንያዎችን ሲያጫርት ከሰነበተ በኋላ ነው። </p>

<p>ዜ.ቲ.ኢ የተሰኘው የቻይና ኩባንያ አሁን ያለውን የሞባይል መስመር አቅም ወደ 200,000 የማድረስና አገልግሎቱን ከ12 ዋና ዋና የክልል ከተሞች የመዘርጋት ኃላፊነት ተጥሎበታል።</p>

<p>የቻይናው ኩባንያ ጨረታውን ያሸነፈው ከዝነኞቹ ኢሪክሰን፣ ሞቶሮላ፣ አልካቴል፣ ኖኪያና ሁአዌ ኩባንያዎች ጋር ተፎካክሮ ነው።</p>

<p>የኢትዮ-ሞባይል ማዕከል አዲሱ ሥራ አስኪያጅ አቶ ወንድሙ ግርማ ፕሮጀክቱ በ12 ወራት ጊዜ ውስጥ ለማጠናቀቅ ዕቅድ መያዙን መግለፃቸውን "ፎርቹን"ዘግቧል። ይህም በርዕሰ ከተማዋ ያለውን የሞባይል ፈላጊ ፍላጐት ያረካት ተብሎ ይታመናል። የሞባይል አገልግሎት ለማግኘት ተመዝግበው የሚጠባበቁ 100,000 ሰዎች አሉ።</p>

<p>የሞባይል ቴሌፎን ማስፋፋት ፕሮጀክት ሲጠናቀቅ የባህር ዳር፣ የመቀለ፣ ጅማ፣ ሐረር፣ ደሴ፣ ዝዋይ፣ ጐንደር፣ አዋሳ፣ አሶሳ፣ ድሬዳዋ ሻሸመኔና ነቀምት ደንበኞቹ የአገልግሎቱ ተጠቃሚ ይሆናሉ የሚል እቅድም አለ።</p>

<p>የቻይናው ኩባንያ ሊዘረጋ ያቀደው ጂ.ኤስ.ኤም የተባለ የሞባይል ሲስተም ሲሆን፣ በዚህም ሲስተም መደበኛ የሞባይል አገልግሎት፣ የድምፅ ሜል፣ ለዳታ ልውውጥና ለኢንተርኔት መጠቀም ይቻላል።</p>

<p>ይሁን እንጂ ብዙዎቹ በቻይናው ኩባንያ አቅምና ብቃት ላይ ከፍተኛ ጥርጣሬ አላቸው። በጨረታው ከተሳተፉት ዝነኛ ኩባንያዎቹ ጋር ሲነፃፀርም ልምድ የለውም የሚሉ በርካቶች ናቸው። የቻይናው ኩባንያ በአሸናፊነት የተመረጠውም በአሁኑ ሰዓት ከኃላፊነታቸው ከተነሱት የማኔጅመንት አባላት የሥልጣን ጊዜ ነው።</p>

<p>ኮርፖሬሽኑ በቅርቡ በሰጠው ጋዜጣዊ መግለጫ አዲሶቹ የኮርፖሬሽኑ ተሿሚዎች ጨረታውን በመሰረዝ ጨረታ በድጋሚ እንዲወጣ ማድረግ ይፈልጋሉ የተባለው ሀሰት መሆኑን አስተባብለዋል።</p>

<p>የቻይናው ኩባንያ በጨረታው አሸናፊ የሆነው ዝቅተኛውን የመጫረቻ ዋጋ 24 ሚሊዮን ዶላር በማቅረብ ሲሆን፣ በኮርፖሬሽኑና በኩባንያው መካከል በተካሄደው ድርድር የመጨረሻው ዋጋ ወደ 29 ሚሊዮን ዶላር ከፍ ሊል ችሏል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ሚያዚያ 3 ቀን 1995</a></p>

</body>
</html>	
