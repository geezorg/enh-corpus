<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በኢትዮጵያ አየር መንገድ ብቻ ተይዞ የነበረው የውጭ ኢንቨስተሮች በአየር ጭነት አገልግሎት እንዲሳተፉ ፈቀደ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በኢትዮጵያ አየር መንገድ ብቻ ተይዞ የነበረው የውጭ ኢንቨስተሮች በአየር ጭነት አገልግሎት እንዲሳተፉ ፈቀደ</h2>


<p>በአዲሱ የኢንቨስትመንት ማሻሻያ አዋጅ መሰረት የኢትዮጵያ ኢንቨስትመንት ባለሥልጣን ከዚህ በፊት በሀገር ውስጥ ባለሀብቶች ብቻ ተይዘው የነበሩ የኢንቨስትመንት ዘርፎችን ለውጭ ሀገር ባለሀብቶች ክፍት የሚያደርግ መመሪያን በሥራ ላይ ማዋል ጀምሯል።</p>

<p>ባለሥልጣኑ የአየር ጭነት (ካርጐ) አገልግሎት ለማንኛውም የሀገር ውስጥም ሆነ የውጭ ባለሀብት ክፍት መደረጉን ይፋ አድርጓል። በአዲሱ መመሪያ መሰረት በአየር ጭነት አገልግሎት በኢትዮጵያ ውስጥ ለሚሰማሩ የውጭ ባለሀብቶች የመነሻ ካፒታል መስፈርቶችም ተቀምጠዋል።</p>

<p>ከዚህ በፊት የአየር ጭነት አገልግሎት ይሰጥ የነበረው የኢትዮጵያ አየር መንገድ ብቻ እንደሆነ ይታወቃል። የውጭ ሀገር የጭነት አገልግሎት የሚመጡ አየር መንገዶች ከዚህ ጭነቶችን መጫን አይችሉም ነበር።</p>

<p>በአዲሱ መመሪያ መሰረት ግን እስከ አጐራባች ሀገሮች ድረስ የአየር ጭነት አገልግሎት እየሰጡ የሚገኙ የውጭ አየር መንገዶች የበረራ መስመራቸውን በማስፋት ከኢትዮጵያ ውስጥ ወደ ውጭ የሚላኩ ሸቀጦችን መጫን ይችላሉ።</p>

<p>የአበባና የሥጋ ላኪ ድርጅቶች በኢትዮጵያ አየር መንገድ የመጫኛ ታሪፍ መጨመርና የካርጎ በረራ ፕሮግራም መዛባት የተነሳ ለኪሳራ መዳረጋቸውን ሲገልፁ ቆይተዋል።</p>

<p>በሌላ በኩል አየር መንገዱ ወደ ውጭ ሀገራት የሚጓጓዙ ጭነቶች መቀነስ የተነሳ አገልግሎቱ አትራፊ እንዳልሆነ ገለጹ እንዲያውም ለተጨማሪ ወጪ እንደሚዳርገው ይነገራል። በዚህም የተነሳ ባለፈው የበጀት ዓመት ከአየር ጭነት አገልግሎት ያገኘው ገቢ ከሰባት እስከ ዘጠኝ በመቶ አሽቆልቁሏል።</p>

<p>የካርጎ በረራዎች በተደጋጋሚ መዘግየትና አንዳንዴም መሰረዝ ኤክስፖርተሮችን ማማረሩን የባለሥልጣኑ ኃላፊዎች ይናገራሉ።</p>

<p>አዲሱ መመሪያ ከዚህ በተጨማሪም የውጭ ኢንቨስተሮች በጉዞና በአስጐብኚ ስራ ዘርፍ መሰማራት እንዲችሉ በሩን የከፈተላቸው ሲሆን፣ ለቱሪዝም አገልግሎት የሚውሉ አውቶብሶችን የሚያስመጡትን ደግሞ ከጉምሩክ ቀረጥ ነፃ አድርጓቸዋል።</p>

<p>የባለሥልጣኑ ዋና ስራ አስኪያጅ የሆኑት አቶ አቢ ወልደ መስቀል ይህንኑ አስመልክተው እንደገለፁት አዲሱ አዋጅ የሀገር ውስጥም ሆነ የውጭ ባለሀብቶችን የሚያበረታታና መንግስት በብቸኝነት የሚቆጣጠራቸውን የኢንቨስትመንት ዘርፎች የሚያቀጭጭ ነው ብለዋል።</p>

<p>በሀገር ውስጥ ኢንቨስት የሚያደርጉ የውጭ ባለሀብቶች ዝቅተኛው ካፒታል ቀድሞ 500,000 ዶላር የነበረ ሲሆን አሁን ወደ 100,000 ዶላር ዝቅ እንዲል የተደረገ ሲሆን ከሀገር ውስጥ ባለሀብቶች ጋር ለሚሰሩ ፕሮጀክቶች ደግሞ ዝቅተኛ ካፒታል 60,000 ዶላር እንዲሆን ተወስኗል። ቀድሞ 300,000 ዶላር ነበር።</p>

<p>መንግሥት የባንክና የኢንሹራንስ ተቋማትን ለውጭ ኢንሸስተሮች ክፍት እንዲያደርግ ከዓለም አቀፍ ድርጅቶችና ተቋማት ግፊት ቢደረግበትም አሁንም እነዚህን ተቋማት ለውጭ ባለሀብቶች ክፍት አላደረገም።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ሚያዚያ 3 ቀን 1995</a></p>

</body>
</html>	
