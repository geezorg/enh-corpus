<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አባተ ኪሾና ቢተው በላይ እንዲታሰሩ ተጠየቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">አባተ ኪሾና ቢተው በላይ እንዲታሰሩ ተጠየቀ</h1>


<p>በዐቃቤ ህግ ይግባኝ የተጠየቀባቸው አቶ አባተ ኪሾና አቶ ቢተው በላይ ጠቅላይ ፍ/ቤት ቀረቡ።</p>

<p>የደቡብ ክልል ፕሬዚዳንት የነበሩት አቶ አባተ ኪሾና በደቡብ ክልል የኢሕአዴግ አማካሪ የነበሩት አቶ ቢተው በላይ ታስረው ይግባኙን እንዲከታተሉ ዐቃቤ ህግ ለፍ/ቤቱ አመልክቷል።</p>

<p>ይህን የአቃቤ ህግ ጥያቄ የሁለቱ ተከሳሾች ጠበቆች አምርረው የተቃወሙት ሲሆን፣ ጽ/ቤት በበኩሉ በጉዳዩ ላይ ብይን ለመስጠት ቀጠሮ ሰጥቷል።</p>

<p>ዐቃቤ ህግ የፌዴራሉ ከፍተኛ ፍ/ቤት የሰጠውን ብይን አስመልክቶ ምርር ያለ ተቃውሞ ያሰማ ሲሆን፣ በከፊል እንዲህ ይነበባል፦ "መልስ ሰጪዎች በግረአበርነት የተከሰሱበትን በሥልጣን ያለአግባብ መገልገል የሙስና ወንጀል ለመፈፀማቸው ይግባኝ ባይ በበቂ ማስረጃዎች በማረጋገጥ የማስረዳት ሸክሙን ተወጦ እያለ፣ የበታቹ ፍ/ቤት ለክሱና ለማስረጃው ክብደት በመንፈግና ትኩረት ባለመስጠት በተለይ ወንጀሉን የሚያቋቁመውን የሀሳቡን ክፍልና ማስረጃውን አለአግባብ በመተርጐም ብይኑን የሰጠ በመሆኑ፣ እንዲህ ዓይነት ፍትህ የጐደለው ብይን መስጠቱም መንግሥት ቆርጦ የተነሳለትን ሙስናን በሕግ የመዋጋትና ኮሚሽኑ የተቋቋመበትን ዋና ዓላማ በእጅጉ የሚጐዳ እንዲሁም መንግሥትን እና ሕዝብን የሚጐዳው የእጅ በእጅ ጉቦ የመቀበል የሙስና ወንጀል ብቻ ሣይሆን ይበልጥኑም በሥልጣን ያለአግባብ መገልገል የሙስና ወንጀል በመሆኑ (አዋጅ ቁጥር 236/1993 አንቀጽ 2ን ይመለከታል የከፍተኛው ፍ/ቤት ብይን በብይን ውድቅ ሊሆን ይገባል እንላለን።</p>

<p>ስለዚህ የተከበረው የይግባኝ ሰሚው ጠቅላይ ፍ/ቤት የይግባኝ ብይን ክስና ማስረጃ በጥሞና በመመርመር የወንጀለኛ መቅጫ ሕግ ሥነ ሥርዓት ቁጥር 195/2/ሀ በሚፈቅደው መሠረት የከፍተኛውን ክስና ማስረጃ እንዲከላከሉ ተገቢውን ትዕዛዝ እንዲሰጥልን ፍትህን እንለምናለን።" የተከሳሽ ጠበቆች ካልአዩ መሃሪ ዐቃቤ ህግ ላቀረበው ይግባኝ መልስ ሲሰጡ "እነዚህ ሰዎች በሙስና ወንጀል ቢጠረጠሩም ጥርጣሬው በፍርድ ተደምስሷል" ብለዋል። ፍ/ቤቱ ዐቃቤ ህግ ሁለቱ ተከሳሾሽ በእስር ሆነው ይከራከሩ ሲል ያቀረበውን አቤቱታ በተመለከተ ብይን ለመስጠት ተለዋጭ ቀጠሮ ሰጥቷል።</p>

<p>ባለፈው ቀጠሮ በመንግሥት ሚዲያዎች በኩል የዳኞችን ነፃነት በሚጋፋ መልኩ እየተላለፉ የሚገኙትን መግለጫዎች በተመለከተ አቶ አሰፋ አብርሃ ያቀረቡት አቤቱታን በሚመለከት ዳኛ መንበረ የሚከተለውን ብለዋል "በከፍተኛ ፍ/ቤት ውሳኔ ተሰጥቶት አሁን ይግባኝ የተባለውን ጉዳይ በተመለከተ በየጊዜው በተከታታይ መግለጫዎች እየወጡ ናቸው። ይሄ ደግሞ ይህንን ችሎት የሚያሳስቡ ናቸው፣ ምንም እንኳን የችሎቹን ሂደት ያደናቅፋል፤ ያስተጓጉላል፤ ተፅእኖ ያሳድራል የሚል እምነት ባይኖረንም።ችሎቱ በህግና በህግ መሰረት ይሰራል። ስለዚህ በሬዲዮና በቴሌቭዥን፣ በጋዜጦች የሚወጡትን መግለጫዎች በተመለከተ የሚመለከተው ክፍል አስተያየት ይሰጥበት......"</p>

<p>ለዚህ ምላሽ የሰጡት ዐቃቤ ህጉ አቡሃይ ጓዴና ዐቃቤ ህግ ታዬ ባንጃው ስለመግለጫዎቹ ምንም የሚያውቁት ነገር እንደሌለ ተናግረዋል።</p>

<p>አቶ አሰፋ አብርሃ በበኩላቸው የማስታወቂያ ሚኒስቴሩ አቶ በረከት ስምዖን በፍርድ ቤቱ ተጠርተው ሀሳባቸውን እንዲሰጡ ጠይቀዋል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ሚያዚያ 24 ቀን 1995</a></p>

</body>
</html>	
