<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የደርግ ደህንነት ሚኒስትር ኮ/ል ተስፋዬ ወ/ሥላሴ በኦነግ መሪዎች ሳቢያ ጥፋተኛ ተባሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የደርግ ደህንነት ሚኒስትር ኮ/ል ተስፋዬ ወ/ሥላሴ በኦነግ መሪዎች ሳቢያ ጥፋተኛ ተባሉ</h2>


<p>በደርግ መንግስት የሀገር ውስጥ ጉዳይ ሚኒስትር የነበሩት ኰሎኔል ተስፋዬ ወ/ሥላሴ በግል በተያዘባቸው የወንጀል ጭብጥ ጥፋተኛ ተባሉ። ኮ/ል ተስፋዬ ወ/ሥላሴ ጥፋተኛ የተባሉት የኦነግ መሪዎችን በጀርመን ሀገር ለማስገደል የገዳይ ቡድን ልከዋል ተብሎ ነው።</p>

<p>ውሳኔ የሰጠው የፌዴራሉ ከፍተኛ ፍ/ቤት 6ኛ ወንጀል ጭብጥ ጥፋተኛ ተባሉ። ኮ/ል ተስፋዬ ወ/ሥላሴ ጥፋተኛ የተባሉት የኦነግ መሪዎችን በጀርመን ሀገር ለማስገደል የገዳይ ቡድን ልከዋል ተብሎ ነው።</p>

<p>ውሳኔ የሰጠው የፌዴራሉ ከፍተኛ ፍ/ቤት 6ኛ ወንጀል ችሎት ባስቻለው ፍርድ ነው። በኰሎኔል ላይ የተመሰረተባቸው ክስ፣ በስደት የሚገኙ የፖለቲካ ተቃዋሚዎችን አድኖ የሚገድል ቡድን በማደራጀት ውጭ ሀገር ልከዋል የሚል ነው። ኰሎኔሉ አደራጁ ያለው የግድያ ቡድን የሰለጠነና የታጠቀ ገዳይ ቡድን ሲሆን፣ ይኸው ገዳይ ቡድን በኰሎኔሉ ቀጥተኛ ትዕዛዝ ወደ ጀርመን ሀገር በዚያ የተጠለሉ 13 የፖለቲካ ስደተኞችን እንዲያጠፉ መላኩን ነው ችሎቱ የተመለከተው።</p>

<p>ቡድኑ በተልዕኮው መሰረት ስደተኞቹ ይገኙበታል በተባለ አንድ የጀርመን ሆቴል ውስጥ ሰዎቹን ለመግደል ያጠመደው ቦምብ መፈንዳቱ በማስረጃ መረጋገጡን ነው የፍርዱ ሃተታ ያመለከተው። ምንም እንኳን ፍንዳታው እንዲገደሉ የተነጣጠረባቸው የፖለቲካ ቡድኖች ላይ ጉዳይ ባይደርስም፣ ይህንን ተልዕኮ ለመፈፀም ወደ ጀርመን የተላኩ አንድ ሰው እጃቸውና እግራቸው ተቆርጦ በጦር ኃይሎች ሆስፒታል ዘመዶቻቸው ያሉበትን ሳያውቁ ቆይተው ኢህአዴግ ስልጣን በያዘ ጊዜ ሁኔታውን በመገናኛ ብዙኃን መናገራቸው ይታወሳል።</p>

<p>ኰሎኔል ተስፋዬ ወ/ሥላሴ የተከሰሱበት ክስ በከፊል እንዳመኑ የፍርድ ሀተታው የተመለከተ ሲሆን፣ ኰሎኔሉ የተከራከሩት ድርጊቱ የተፈፀመው የሀገር ደህንነትን ለማስጠበቅ ነው። እንዲሁም በርዕሰ ብሄሩ በተሰጠኝ የቅርብ ትዕዛዝና መመሪያ በመሆኑ ተግባሩን ለመፈፀም፤ በህግ ስልጣን እንደተሰጣቸው፣ ድርጊቱም ጉዳት ያላደረሰ ከድርጊት ደረጃ ያላለፈ ነው የሚል ነው ያቀረቡት መልስ። </p>

<p>ፍ/ቤቱ ይህንን የመከላከያ ሃሳብ ውድቅ ያደረገበት የፍርድ ሃተታ ላይ እንደተመለከተው ከርዕሰ-ብሄሩ በተሰጠኝ የቅርብ ትዕዛዝ ባሉት ላይ ማስረጃ አላቀረቡም። በህግ ሥልጣን ተሰጠኝ ያሉትንም ተከሳሹ ህጉን መሰረት አድርገው ስለመሆኑ ድርጊቱን የፈፀሙት ከህጉ ጋር ሲገናዘብ የግድያ ቡድን ተደራጅቶ፣ ባህር ማዶ ድረስ መላክ የግድያ ወንጀል ለመፈፀም ሥልጣን አይሰጣቸውም የህጉ አንቀፅ ነው ያለው። በድርጊት ደረጃ የከሸፈውም ተጠያቂ እንደማያደርጋቸው ባቀረቡት መከራከሪያ ላይ፣ የዓቃቤ ህግ ማስረጃና ተከሳሹም በከፊል እንዳመኑት ለወንጀል ተግባር የሚውለውን ገንዘብ የጦር መሣሪያ ሰጥቶ ቦታውንና ዒላማውን በመምረጥ ያካሄደው ሥራ ከዝግጅት ያለፈ ነው የሚለውን የወንጀለኛ መቅጫ ህግ የሚያመለክት አይደለም። ድርጊቱ ከተፈፃሚነት የሚያግደው አንዳችም ነገር አልነበረም፣ እንዲገደሉ የተጠቆሙት ሰዎች ያሉበት ድረስ ጀርመን ሄዶ ፈንጂ እንዲጠመድ ተደርጐ ፈንጂውም ፈንድቷል በማለት ሁሉንም ወድቅ አድርጐ ነው ፍ/ቤቱ የጥፋተኝነት ውሳኔ የወሰነባቸው። </p>

<p>ይሁንና አሁን በተከሰሱበት ወንጀል ውሳኔው የሚወሰነው ከደርግ ባልሥልጣናት ጋር በተያያዘ የክስ መዝገብ ጋር እንደሆነ ነው ፍ/ቤቱ የሰጠው ትዕዛዝ።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ሚያዚያ 10 ቀን 1995</a></p>

</body>
</html>	














