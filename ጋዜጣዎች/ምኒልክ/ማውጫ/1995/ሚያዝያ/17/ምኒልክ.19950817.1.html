<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በኢትዮጵያ ከ5000 በላይ ኤርትራዊያን ስደተኞች አሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በኢትዮጵያ ከ5000 በላይ ኤርትራዊያን ስደተኞች አሉ</h2>


<p>ባሳለፍነው ወር መጨረሻ በተካሄደው ቆጠራ መሠረት በትግራይ ክልላዊ መንግሥት በሚገኘው ዋላንብሂ በተባለ የስደተኞች ካምፕ 5,682 ኤርትራዊያን ስደተኞች ይኖራሉ። ከመንግሥታቱ የስደተኞች ኮሚሽነር በተገኘው መረጃ መሰረት ከ3 ሺህ የሚበልጡት የመጀመሪያዎቹ ስደተኞች ወደ ኢትዮጵያ የገቡት በጁን 2000 ነበር። ከእነዚሁ ስደተኞች መካከል 98% ኤርትራውያን ኩናማዎች ሲሆኑ ስደተኞቹ የተሰደዱበት ዋነኛው ምክንያትም በኢትዮ-ኤርትራ የድንበር ጦርነት ወቅት ኩናማዎቹ ይኖሩበት የነበረውን የኤርትራ ግዛት የተቆጣጠረው የኢትዮጵያ ጦር የአልጀርሱን ስምምነት ተከትሎ የተቆጣጠራቸውን ቦታዎች ለቅቆ መውጣቱ ነው፣ እንደ ኮሚሽነሩ ማብራሪያ። ከዚያ በኋላ የኤርትራዊያኑ ስደት መቀጠሉንና በ2001 900፣ በ2002 ደግሞ ከአንድ ሺህ በላይ ስደተኞች ወደ ዋላንብሂ ስደተኞች ካምፕ መግባታቸውን አክለው ገልፀዋል። ከኮሚሽነሩ በተገኘው መረጃ መሠረት የኤርትራ ኩናማዎች ለስደት የሚዳረጉበት ምክንያት የተለያየ ቢሆንም፣ በዋነኝነት የሚጠቀሰው የኤርትራ ባለሥልጣናት አስተዳደራዊ ተፅዕኖ ያሳድሩብናል፣ ከመሬት ባለቤትነት ያፈናቅለናል የሚል ስጋታቸው ነው። በተጨማሪም ከኤርትራ ጦር የኮበለሉ ወታደሮች፣ ከስልጣን የተባረሩ የቀድሞው ኤርትራውያን ደጋፊዎች ፖለቲከኞችና ከጊዜ ወደ ጊዜ እየሰፋ የመጣው በሰብዓዊ መብት አያያዝ የሸሹ ኤርትራውያንም በስደተኞች መካከል ይገኛሉ።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ሚያዚያ 17 ቀን 1995</a></p>

</body>
</html>	
