<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>17 ሺህ ኢትዮጵያዊያን ወደ እሥራኤል እንዲገቡ ተፈቀደላቸው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">17 ሺህ ኢትዮጵያዊያን ወደ እሥራኤል እንዲገቡ ተፈቀደላቸው</h2>


<p>የእስራኤል ካቢኔ ባለፈው እሁድ በካምፓች የሚገኙ 17 ሺህ ፈላሻ ሙፎች ወደ እስራኤል እንዲገቡ ተፈቅዷል።</p>

<p>ካቢኔው ወደ እስራኤል ለመምጣት ማመልካቻ ካስገቡ 20ሺህ ኢትዮጵያውያን መካከል 95 ከመቶ የሚሆኑትን ዓይሁዶች ናቸው በማለት የመግቢያ ፈቃድ ሰጥቷል። ፈላሻ ሙራ በመባል የሚታወቁት ኢትዮጵያውያን አንዳንድ የአይሁድ አባሎችን ይዘው ከመቆየታቸው በቀር እምነታቸውን ወደ ክርስትና የለወጡ ናቸው። አብዛኞቹም ወደ እስራኤል ሄደው ለመኖር ይፈቀድልናል በሚል እምነት ካለበት ስፍራ ወደ አዲስ አበባ በመሄድ በሁለት ቅጥር ግቢዎች አቅራቢያ የሣር ቤቶች ተከራይተዋል። ከሰሜናዊቱ ጐንደር ከተማም እንዲሁ ይገኛሉ። አንዳንዶቹ አይሁድ አያቶች እንዳሏቸው ወይንም ደግሞ ወደ እስራኤል ከሄዱ ቤተሰቦቻቸው ጋር ለመቀላቀል መፈለጋቸውን ካስመሰከሩ ቦኋላ ወደ እስራኤል መግባቱ ተሳክቶላቸዋል።</p>

<p>የፈላሻ ሙራዎቹን የፍልሰት ሂደት የሚከታተለው የሚኒስቴር ኮሚቴውን እንዲመሩ የተሰየሙት አጥባቂው የሻስ ፓርቲ አባልና የሀገር ውስጥ አስተዳደር ሚኒስትሩ ኤሊ ኢቫይ ናቸው ። እሳቸውም ለካቢኔው እንደገለፁት ኢትዮጵያውያኑ በአሁኑ ወቅት በካምፕ የሚኖሩት ህይወት አዳጋችና እንዲሁም አደገኛ በመሆኑ ውሳኔው በአስቸኳይ ገቢራዊ መሆን ይገባዋል ብለዋል።</p>

<p>የሻስ ፓርቲ መንፈሳዊ መሪዎች ኢትዮጵያውያኑ ፈላሻ ሙራዎች እምነታቸውን ወደ ክርስትና የለወጡት በፍርሃት በመሆኑ አይሁድነታቸው ተቀባይነት ማግኘት እንዳለበት ገልፀዋል። ውሳኔው እንዲሰጥ የተከራከሩ ወገኖችም ጉዳዩ በሰባአዊነት ደረጃ አሳሳቢ መሆኑን ሳይጠቅሱ አላለፉም።</p>

<p>ወደ እስራኤል እንዲገቡ ከተፈቀደላቸው አብዛኛዎቹ ለብዙ ዓመታት ከቤተሰቦቻቸው በመለያየታቸው በዛ የቀሩት እንዲያውም ለረሃብ አደጋ ሊጋለጡ እንደሚችሉ ይናገራሉ።በአሁኑ ወቅት በእስራኤል 80ሺህ የሚሆን ኢትዮጵያውያን አይሁዶች ይገኛሉ። አብዛኛዎቹ እ.ኤ.አ በ1984 እንዲሁም 1991 ዓ.ም በተከሰቱ ቀውሶች ወቅት በብዛት በአየር ጉዞ ነው እንዲወጡ የተደረገው ትክክለኛው የኢትዮጵያን አይሁዶች አመጣጥ ግልፅ ባይሆንም ጥንት ከመካከለኛው ምስራቅ ከነበረ ግንኙነት ጋር ሳይቆራኝ አይቀርም። </p>


<p class="align-center"><a href="/Gazettas/EthioPost/info/EthioPost.sera.html">ከኢትዮ ፓስት የካቲት 14 ቀን 1995</a></p>

</body>
</html>	














