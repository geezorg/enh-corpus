<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያ የነዳጅ ሀብት ተጠቃሚ እንድትሆን "የሩሲያ ኩባንያ በነዳጅ ሀብት ፍለጋ መሳተፍ ይፈልጋል"</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢትዮጵያ የነዳጅ ሀብት ተጠቃሚ እንድትሆን "የሩሲያ ኩባንያ በነዳጅ ሀብት ፍለጋ መሳተፍ ይፈልጋል"</h2>


<p>ኢትዮጵያ የነዳጅ ሀብት ተጠቃሚ እንድትሆን የሚያስችላት የካሉብ ጋዝ ፕሮጀክት ላይ ትልቁ የሩሲያ የነዳጅ ኩባንያ የመስራት ፍላጐት እንዳለው ካፒታል የንግድ ጋዜጣ ዘገበ። ጋዜጣው የሩሲያ የነዳጅ ኩባንያ የሆነው ጽትሮይትራንስ ጛዝ ተወካዮች በቅርቡ በአዲስ አበባ ያደረጉትን ጉብኝት አስመልክቶ እንዳለው ኩባንያው በካሉን የጋዝ ፕሮጀክት ለመስራት የተሻለ የፕሮጀክት ዕቅድ ይዞ መምጣቱን ገልፆ፣ በነዚህም የፕሮጀክት ዕቅዶች ለኃይል ማመንጫነት የሚያገለግሉና ለሞተር ስራ ግልጋሎት የሚውሉ የነዳጅ ምርቶችን ለማቅረብ ፍላጐት እንዳለው ለማወቅ ተችሏል።</p>

<p>ኩባንያው በፕሮጀክቱ ዕቅድ ውስጥ እንዳስቀመጠው ከካሉብ ጋዝ ቦታ ተነስቶ ድሬዳዋ የሚደርስ የነዳጅ ቧንቧ የመዘርጋት ዕቅድ እንዳለው ለማወቅ ተችሏል። እንደ ነዳጅ ቧንቧው ርዝመትም የሞተር ነዳጆችን የማቅረብ ዕቅድ አለው።</p>

<p>በጂኦሎጂስት ጥናት መሠረትም በቦታው ላይ ለ30 ዓመታት የሚቆይ የነዳጅ ክምችት መኖሩ ሊታወቅ ተችሏል። ፕሮጀክቱን ወደ ተግባር ለመለወጥ መነሻው የኢንቨስትመንት ካፒታል የሆነ 700-800 ሚሊዮን የአሜሪካ ዶላር ያስፈልጋል። ፋብሪካው ግንባታውን ከጀመረ በቀጣይ በሦስትና በአራት ዓመት ውስጥ ምርቶቹን መሸጥ እንደሚጀምር ለማወቅ ተችሏል።</p>

<p>የኩባንያው የፕሮጀክት ዕቅድ ወደ ተግባር መለወጥ ቢችል ኢትዮጵያ በየቀኑ ለነዳጅ ሀብት የምታወጣውን የውጪ ምንዛሪ መቀነስ ይቻላል። እንዲሁም በዓለም ገበያ ላይ ተፈላጊ የሆነውን የነዳጅ ሀብት ማምረት በመቻሏ ኢኮኖሚዋ ወደ ተሻለ ደረጃ ላይ መድረስ እንደሚችል ይታመናል።</p>

<p>በነዳጅ ሀብት ፍለጋው ለመሳተፍ ፍላጐት ያሳየው የሩሲያ ኩባንያ ተቋም የ10 ዓመታት ዕድሜ ያስቆጠረ ሲሆን፣ በነዳጅ ሀብት ፍለጋና ግንባታ በኩልም በዓለም ላይ ትልቅ ደረጃ የደረሰ ኩባንያ ነው። ከዚህ ቀደም በግሪክና በፊንላንድ የነዳጅ ቧንቧ ግንባታ ስራዎች ሠርቷል።</p>

<p>በአሁኑ ጊዜ በአልጀሪያ የነዳጅ ቧንቧ ግንባታ በ95 ሚሊዮን ዶላር በማካሄድ ላይ ያለው ይህ ኩባንያ ለኢራቅ ኩባንያዎች ለነዳጅ እና ለዘይት ማቅረቢያ የሚያገለግሉ ዕቃዎችን በማቅረብ ይታወቃል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ መስከረም 10 ቀን 1995</a></p>

</body>
</html>	














