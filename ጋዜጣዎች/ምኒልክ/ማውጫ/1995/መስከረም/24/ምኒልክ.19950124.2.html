<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"የኢትዮጵያ ንግድ ባንክ አዲስ ቦርድ ተሾመለት"</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">"የኢትዮጵያ ንግድ ባንክ አዲስ ቦርድ ተሾመለት"</h1>


<p>የሕዝብ ድርጅቶች ተቆጣጣሪ ባለሥልጣን ከዚህ ቀደም በቀነሳቸው የኢትዮጵያ ንግድ ባንክ ማኔጅመንት ቦርድ አባላት ምትክ አዲስ ቦርድ መሾሙ ተገለፀ። የባለሥልጣኑ መስሪያ ቤት የሾማቸው የቦርድ አባላት የጠቅላይ ሚኒስትሩ ኢኮኖሚ አማካሪ የሆኑትን አቶ ፊሊጶስ ወልደማርያም የቦርዱ ሊቀመንበር፣ የገቢዎች ሚኒስትር አቶ ጌታቸው በላይ፣ ምክትል የፍትህ ሚኒስትር አቶ አሊ ሱሌያማን፣ የመከላከያ ሚኒስትር ሐይለመለኮት ተክለጊዮርጊስን አባል አድርጐ የመረጠ ሲሆን፣ ከዚህ በተጨማሪ ከንግዱ ሕብረተሰብ ክፍል የጋርመንት ኤክስፕረስ ዋና ሥራ አስኪያጅን ዶክተር ወርቁ ዘውዴ፣ የኢስት አፍሪካ ሴኩሪቲ ፕሬዝዳንት አቶ ታዲዮስ ሐረገወርቅ፣ አቶ አብርሃም ገብረየሱስ እንዲሁም ዶክተር ገብረሕይወት አገባ ከአዲስ አበባ ዩኒቨርሲቲ የቦርዱ አባል እንዲሆኑ ተመርጠዋል።</p>

<p>ለኢትዮጵያ ንግድ ባንክ አዲስ የተመረጡት የማኔጅመንት ቦርድ አባላት ውስጥ በትክክል የግሉን ሴክተር የሚወክሉ አባላት እንዳልተካተተበት የገለፁት የአዲስ አበባ ንግድ ምክር ቤት ፕሬዝዳንት አቶ ብርሃነ መዋ በበኩላቸው የባለሥልጣኑ መስሪያ ቤት ለቦርድ አባልነት ከንግድ ሕብረተሰብ ክፍል ሲወክልም ምክር ቤቱን አለመጠየቁን ገልፀዋል። </p>

<p>ከዚህ ቀደም በንግድ ባንኩ የማኔጅመንት ቦርድ ውስጥ ተካትተው ሲሰሩ የነበሩት የንግድ ማህበረሰብ ክፍሎች ማለትም አቶ ክብር ገና፣ ተሾመ ከበደ እና ኰሎኔል እምላሉ ወረደ ምክንያቱ ባልታወቀ ምክንያት ከማኔጅመንቱ የቦርድ አባልነት እንዲነሱ መደረጋቸውን ታውቋል።</p>

<p>የኢትዮጵያ ንግድ ባንክ ካለበት ደረጃ ወደ ተሻለና ዘመናዊ ለማድረግ የውጭ አማካሪዎች እንዲቆጣጠሩት ጥረት ቢደረግም እስካሁን ሊሳካ አልልቻለም። ከዚህ ቀደም ጨረታ ወጥቶ የሕንድ ባንክ አሸናፊ በመሆን የባንኩን የማኔጄመንት ስራዎች ለመስራት ቢስማማም በመጨረሻ በተወሰኑ ነጥቦች ላይ በሐሣብ ደረጃ ሊስማማ ባለመቻሉ ስራውን ሳይጀምር ሊለቅ ችሏል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ መስከረም 24 ቀን 1995</a></p>

</body>
</html>	














