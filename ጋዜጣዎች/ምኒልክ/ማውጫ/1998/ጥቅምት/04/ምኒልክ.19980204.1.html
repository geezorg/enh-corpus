<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>እነ መለስ በጋዜጠኞች ላይ የመሠረቱት ክስ ሠረዙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> እነ መለስ በጋዜጠኞች ላይ የመሠረቱት ክስ ሠረዙ </h2>


<p>ጠቅላይ ሚንስትር መለስ ዜናዊ፣ ባለቤታቸው፣ አዜብ መስፍን፣ እንዲሁም ሌሎች ከፍተኛ ባለሥልጣናት ባሕር ማዶ በሚገኙ አራት ኢትዮጵያውያን ጋዜጠኞች ላይ በአንድ የአሜሪካ ፍርድ ቤት የመሠረቱት ክስ እንደሠረዙ ተዘገበ።</p>

<p>የክሱ ቻርጅ፣ ጋዜጠኞቹ በኢንተርኔት ድረ ገፅና በሬዲዮ አማካኝነት ሀሰተኛ ስምን የሚያጠፉ ሪፖርቶችን አሠራጭተዋል በማለት ይወነጅላቸዋል። እነኝህ ሪፖርቶች እንደሚሉት፣ መለስ ዜናዊና ሌሎች 14 ባለሥልጣናት የሀገሪቷንና የሕዝቧን ሀብት በመዝረፍ፣ በግል የባንክ ሂሳብ ውስጥ አስገብተዋል። ባለሥልጣናቱም ባለፈው ነሐሴ ወር ውስጥ በቢርጂኒያ፣ አሌክሳንድሪያ በሚገኝ አንድ ፍርድ ቤት በመሠረቱት ክስ 4.2 ሚሊዮን ዶላር የጉዳት ካሣና የጠበቆች ክፍያ ጠይቀዋል።</p>

<p>የባለሥልጣናቱ ጠበቃ፣ ቢዲአቫን ፒካርድ እንደሚሉት ክሱ የተሠረዘው ስለተከሳሾቹ ትክክለኛ መረጃ ማግኘት ስላልተቻለ ነው። እንደ ጠበቃው አባባል፣ ክሱ ምናልባት ከስድስት ወር በኋላ በድጋሚ ሊመሠረት ይችላል።</p>

<p>ሚስተር ፒካርድ ሁኔታውን አስመልክተው ሲናገሩ፣ «ክሱን ላለመቀጠል የወሰንበት አንዱ ምክንያት፣ ስምን የሚያጐድፉት ፅሁፎች ከጽረ ገፁ መነሳታቸው ነው። ሁለተኛው ምክንያት ደግሞ፣ ተከሳሾቹ ለተሠራጨው መረጃ ኃላፊነት እንደሌላቸው መናገራቸው ነው፤ እነኚህ ሰዎች ከድረ ገፁ፣ አልያም ከፅሁፉ ጋር ምንም ዓይነት ግንኙነት የለንም ባዮች ናቸው» ብለዋል።</p>

<p>ሚስተር ፒካርድ፣ ለተሠራጨው መረጃ ኃላፊነቱን የሚወስዱ ጋዜጠኞች ራሳቸው እንዳሳወቁ ክሱን ዳግም ሊመሠርቱት እንደሚችሉ ሲናገሩ፣ «ይህንን ማድረጉን በሚቀጥሉ ሰዎች ላይ ክሳችንን እንቀጥላለን» ብለዋል።</p>

<p>ጠበቃው አያይዘውም፣ «መንግሥትን በመቃወም፣ ብዙ ሠዎች የተለያዩ ፅሁፎችን ያወጣሉ። ይህንን ለማስረቀት የሞከረ ግን፣ ማንም የለም። የተለያዩ ዓይነት አመለካከቶች መኖር አለባቸው። እነኝህ ደግሞ፣ ሙሉ በሙሉ ውሸት ናቸው» ሲሉ ተናግረዋል።</p>

<p>ተከሳሾቹ ነዋሪነታቸው በአሜሪካ የሆኑ ሶስት ኢትዮጵያውያን ጐሹ ሀብቴ፣ ዮናስ ሀብቴና ዳዊት ከበደ፣ እንዲሁም ተቀማጭነታቸው በጀርመን የሆኑት ሊሻን ግዛቸው ናቸው። «ፊያሜታ» የተሠኘውን በሳምንት ሁለት ጊዜ ይታተም የነበረው ጋዜጣ አሣታሚና ዋና አዘጋጅ፣ ዳዊት ከበደ፣ በስም ማጥፋት ወንጀል ከተመሠረቱበት 12 ክሶች በመሸሽ፣ ወደ አሜሪካ ለመሰደድ የተሰደዱ ናቸው።</p>

<p>የተከሳሾቹ ጠበቃ፣ ግሬግ መርፊ፣ «ከሳሾቹ ይህን እርምጃ የወሰዱት፣ ፍርድ ቤት በግንባር ቀርበው ቃላቸውን እንዲሠጡ አጥብቀን በመጠየቃችን ሳይሆን አይቀርም። ከስድስት ወራት በኋላ ግን፣ በድጋሚ ክሱን ይመሰርታሉ ብለን ሙሉ በሙሉ እንጠብቃለን» ሲሉ ተናግረዋል።</p>

<p class="align-center"><a href="/Gazettas/Menilik/info/Menilik.html">ከምኒልክ ጥቅምት 4 ቀን 1998</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ምኒልክ/ማውጫ/1998/ጥቅምት/04/ምኒልክ1.040298.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
