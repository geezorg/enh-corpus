<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አንሚ ከሁለት የኤርትራ የድንበር ጣቢያዎችን ለቀቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> አንሚ ከሁለት የኤርትራ የድንበር ጣቢያዎችን ለቀቀ</h2>


<p>አንድ የተባበሩት መንግሥታት ሠላም አስከባሪ ኃይል አዛዥ፣ የኤርትራ መንግሥት ባለፈው ሳምንት የተባበሩት መንግሥታት ሄሊኮፕተሮች በአየር ክልሉ እንዳይበሩ ካዘዘ ወዲህ፣ የአንሚ ወታደሮች ከሁለት የኤርትራ የድንበር ጣቢያዎች መልቀቁንና ሌሎች ተመሳሳይ እርምጃዎችም ሲወሰዱ እንደሚችሉ ባለፈው ረቡዕ አስታወቁ። ኤርትራ ከኢትዮጵያ አገር በያዋስናት 1000 ኪሎ ሜትር ርዝመት ባለው ድንበር ላይ በጊዜያዊ የፀጥታ ቀጣናነት በተከለለው 25 ኪሎ ሜትር ስፋት ባለው አካባቢ የተባበሩት መንግሥታት የሄሌኮፕተር በረራዎችን እንዳያደርግ ባለፈው ሳምንት መከልከሏ ይታወቃል።</p>

<p>የአንሚ የኃይል አዛዥ፣ ሜጀር ጄኔራል ራጂ ንደር ሲንግ፣ «እነኝህ ጣቢያዎች ለመልቀቅ የተገደድነው እጅጉን የተነጣጠሉ በመሆናቸው ነው። ጣቢያዎቹ እጅግ ተራርቀው የሚገኙ ከሆነ፣ ድጋፍ ልትሠጣቸው ይገባል። ለአሁኑ ሌሎች ጣቢያዎች ለመልቀቅ አልወሰንም። ልንለቅ ግን፤ እንችላለን» ሲሉ ተናግረዋል።</p>

<p>የአንሚ ወታደሮች ከለቀቋቸው ጣቢያዎች መካከል፣ ማንነታቸው ያልታወቁ ታጣቂዎች፣ አንድ ኤርትራዊ ሚሊሺያ ባለፈው ሚያዝያ ወር በጥይት የገደሉበት ፋውሊና አንዱ ነው። ሌላኛው ጣቢያ ደግሞ፣ በባዶ የሚገኝ ነው።</p>

<p>የአስመራው መንግሥት በሄሊኮፕተር በረራው ላይ ለጣለው እገዳ ምንም ዓይነት ምክንያት አልሠጠም። አንሚ ደግሞ፣ ይህ ውሳኔ የቅንጅት ስራውን 50% ስለሚያስተጓጉልበት፣ ጣቢያዎቹን መቆጣጠር አይቻልም ባይ ነው። የኢሳያስ አፈወርቂ መንግሥት የወሰደው ይህ እርምጃ የ20000ዎቹን ህይወት የቀጠፈውና እ.ኤ.አ ከ1998-2000 ድረስ የዘለቀው አሠቃቂ የድንበር ጦርነት እንዳይደገም ያሳሰባቸውን መንግሥታት ጭንቅ ውስጥ ከትቷቸዋል።</p>

<p>ሜጀር ጄኔራል ሲንግ አያይዘው፣ «በጊዜያዊው የፀጥታ ቀጠና ውስጥ በየጊዜው ተጨማሪ ሠዎችን እናገኛለን። ከእነኝህም መካከል ጥቂቶቹ ሚሊሺያዎች ሲሆኑ፣ ጥቂቶቹ ደግሞ ሲቪሎች ናቸው። ወታደሮች ለመኖራቸው ግን፣ ምንም ዓይነት የተረጋገጠ ሪፖርት የለም። ይህን ጉዳይ በተመለከተ ምንም የሚያሳስብ ነገር የለም» ሲሉ ተናግረዋል።</p>

<p>የተባበሩት መንግሥታት ሂሊኮፕተሮች ጭራሽኑ እንዳይበሩ ከታዘዙ ምን ሊፈጠር እንደሚችል ለተጠየቁት ጥያቄ ሲመልሱ፣ «ባለን አቅም መንቀሳቀስ ይኖርብናል። ይህ ሁኔታ በሰላም ሂደቱ ላይ ስለሚኖረው እንደምታ ግን፤ ጥያቄውን መመለስ የሚገባኝ ትክክለኛ ሠው ነኝ ብዬ አላስብም» ብለዋል።</p>

<p>በተያያዘ ዜና፣ የአንሚ ቤተሰቦችና ወዳጆች ኤርትራን ለቅቀው እንዲወጡ አዝዟል። የተባበሩት መንግሥታት ቃል አቀባይ፣ ጌይል- ቴይለር ሴንት፣ ይህን ሁኔታ አስመልክተው ሲናገሩ፣ «በሄሊኮፕተሮቹ በረራ መከልከልና የቤተሰብ አባላቱ ከሀገሪቱ መውጣት መካከል ምንም ዓይነት ግንኙነት የለም። ቤተሰቦቻችን ሊጠይቁን መምጣት ይችላሉ። እዚህ ከእኛ ጋር መኖር ግን፣ አይችሉም» ብለዋል።</p>


<p class="align-center"><a href="/Gazettas/Menilik/info/Menilik.html">ከምኒልክ ጥቅምት 4 ቀን 1998</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ምኒልክ/ማውጫ/1998/ጥቅምት/04/ምኒልክ2.040298.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
