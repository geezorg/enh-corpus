<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሱዳን- «እኔን ለማጥፋት በታጠቁት መሳሪያ መዋጋታቸው አስገርሞኛል»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> ሱዳን- «እኔን ለማጥፋት በታጠቁት መሳሪያ መዋጋታቸው አስገርሞኛል»</h1>

 
<p>ከመጋረጃው በስተጀርባ ሱዳንን ያሽከረክሯታል የሚባሉት አልቱራቢ በሻዕቢያና በትግራዩ ነፃ አውጭው መካከል የተፈጠረው አለመግባባት ወደ ጦርነት ማምራቱ እጅግ ያስገረማቸው መሆኑን ገለፁ።</p>

<p>አልቱራቢ በጉዳዩ ዙሪያ አንድ ጋዜጠኛ አስተያየታቸውን እንዲሰጡ ጠይቋቸው በሰጡት ምላሽ ኢትዮጵያና ኤርትራ ሱዳንን ለማጥፋት ከአሜሪካ የታጠቁትን መሣሪያ እርስ በእርስ እየተዋጉበት መሆኑ ይገርማል ብለዋል።</p>

<p>ይህ የአልቱራቢ አባባል በሱዳን በማሰልጠኛ ካምፖች ከፍተው ለአንድ ዓመት ያህል ከፍተኛ ቅድመ ዝግጅት እያደረጉ የሚገኙትን የትግራዩ ነፃ አውጭው ባላንጣዎች እጅግ እንደሚያደስታቸው እዚህ አዲስ አበባ ያሉ የፖለቲካ ታዛቢዎች ገምተዋል።</p>

<p>የሻዕቢያና የትግራዩ ነፃ አውጭው አለመግባባት በወታደራዊ ግጭት እንዳደገ ሱዳን በሻዕቢያ ላይ የትግራዩን ነፃ አውጭውን በመምረጥ በሃገሯ ውስጥ በሚንቀሳቀሱት ባላንጣዎቹ ላይ ተፅዕኖ ታሳድራለች ተብሎ ነበር።</p>

<p>ሆኖም የትግራዩ ነፃ አውጭው ከአሜሪካኖች ጋር ሙጥጥ በማለት ለሱዳኖች ትኩረት እንደነፈጋቸው ለድርጅቱ ቅርበት ያላቸው ምንጮች ይናገራሉ። የሱዳን መንግሥት በዚህ አጋጣሚ የኢትዮጵያን ድንበር ዘሎ ወታደራዊ ጥቃት ለማድረግ ብቃት የለውም የሚል አመለካከት በመከላከያ አካባቢ እንዳለ ይነገራል። በዚህም ምክንያት በሱዳን ድንበር በኩል ተከማችቶ የነበረው ኃይል በአመዛኝ ተነስቶ ወደ ሰሜን ተዘዋውሯል። በተለይ አሁን ወደ ክረምት ወራት የምንገባበት ወቅት በመሆኑ የሱዳኑ ጦር በዚህ ወቅት መጠነ ሰፊ ዘመቻ ለማካሄድ ብዙም የማይደፋፈር ነው ተብሎ መገምገሙን ለማወቅ ተችሏል።</p>

<p>ሆኖም የትግራዩ ነፃ አውጭው ባላንጣዎች የክረምት ወራቶች ለእንቅስቃሴያቸው አመቺ ጊዜ እንደሚሆንላቸው በመገመት የተወሰነ ኃይል ለማስገባት ሊሞክሩ እንደሚችሉ ግምት ውስጥ የገባ ቢሆንም በአካባቢው ሚሊሺያ፣ ፖሊስና መጠነኛ ኃይል ሊገቱ ይችላሉ ተብለ ጉዳያቸው ለጊዜው በማዕከል ደረጃ እንዲሆን መደረጉን ከታማኝ ምንጮች ለመረዳት ችለናል።</p>

<p>ይህ ሁኔታ ለተቃዋሚዎቹ ጥሩ አጋጣሚ መሆኑንም ምንጮቻችን ገልፀውልናል። የትግራዩ ነፃ አውጭው ትግራይ ባጭር ጊዘ ልታድግ የቻለችው የደርግ ትኩረት ሱማሊያን ለመመከት ባደረገው የጦርነት ወቅት እንደነበር ታሪክን ዋቢ አድርገውልናል።</p>

<p>የኦሮሞ ነፃነት ግንባር በሱዳን ሁለት ካምፖችን ከፍቶ መጠነ ሰፊ ዝግጅት በማድረግ ላይ የሚገኝ ሲሆን በሱዳን ያለውን እንቅስቃሴ የተመለከቱ አንዳንድ ኢትዮጵያዊያን በቀጥታ በመስመራዊ ጦርነት ደረጃ የትጥቅ ትግሉን ለመጀመር ያሰበ አስመስሎታል ይላሉ። ኦነግ በሱዳን የሚያደርገውን እንቅስቃሴ በከፍተኛ ምስጢር የሚያካሂድ ቢሆንም ወደ ኢትዮጵያ የሚያስተላልፋቸው የሬዲዮ ፕሮግራሞች ከሱዳን ውስጥ እንደሚያስተላልፍ የአደባባይ ሚስጢር ሆኗል።</p>

<p>በአንፃሩ በሰሜን ምዕራብ በኩል የሚንቀሳቀሰውና ኢህአፓ በዋናነት የሚሳተፍበት ኢአግ በሱዳን ውስጥ እንቅስቃሴ የሚያደርግ ሲሆን በጐንደር በኩል መከላከያ ሚኒስቴሩ ሳይቀሩ ያመኑለትን የሽምቅ ውጊያ ጅምርን ዘርግቷል። በመከላከያ ሚንስቴሩ ኢአግን በስም ባይጠቅሱም በአማራው ክልል ይንቀሳቀሳሉ ካሉዋቸው «ህገ መንግሥቱን በኃይል የማፍረስ ፍላጐት ያላቸው» ቡድኖች መካከል ኢአግ አንዱ መሆኑ አያጠራጥርም።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ግንቦት 28 ቀን 1990</a></p>


</body>
</html>	
