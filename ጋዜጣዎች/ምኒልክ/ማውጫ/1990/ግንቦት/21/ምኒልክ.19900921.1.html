<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ጦርነቱ መቼ ይጀመር?</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> ጦርነቱ መቼ ይጀመር?</h1>
<h2 class="align-center"> አሁኑኑ፡ 88% ይቆይ፡ 5% አላውቅም፡ 7%</h2>
<h1 class="align-center"> ማን ያሸንፋል?</h1>
<h2 class="align-center"> ወያኔ፡ 40% ሻዕቢያ፡ 32% አላውቅም፡ 28%</h2>
<h1 class="align-center"> ወያኔ ብትሸነፍ መለስ ሥልጣናቸውን ይልቀቁ?</h1>
<h2 class="align-center"> ይልቀቁ፡ 95% አይልቀቁ፡ 3% አላውቅም፡ 2%</h2>
 
<p>ለአስራ ሰባት ዓመታት እጅና ጓንት በመሆን በአፍሪካ ቀንድ ታላቅ የፖለቲካ ለውጥ ያካሄዱት የትግራዩና የኤርትራው ነፃ አውጭ ግንባሮች ከሁለት ሳምንታት በፊት በይፋ ከተፋለሙ ወዲህ የመጀመሪያውን የሕዝብ አስተያየት ቃኝቶ የምኒልክ ጋዜጣ ባልደረቦች አካሄደው አሃዞች አሰባስበአዋል።</p>

<p>የምኒልክ ኤዲቶሪያል ቦርድ አስቸኳይ ስብሰባ አድርጐ የሕዝብ አስተያየት ምን መልክ እንዳለው ቅኝት ማካሄድ በአገራችን የተለመደ ባይሆንም በውጭ ዓለም (አፍሪካንም ጨምሮ) ከሚዲያ ዋነኛ ተግባራት መካከል የሕዝብ አስተያየት ቅኝት ማድረግ ውጤቱን ይፋ ማድረግ መሆኑን ግንዛቤ ውስጥ በማስገባትና ይሄም ውጤት በሕዝብ ዘንድ ሁልጊዜ በጉጉት የሚጠበቅና የሚጠና በመሆኑ ተመሳሳይ ጥናት እንዲደረግ ሰባት ጥያቄዎችን አውጥቶ በትኗል።</p>

<ol>
 <li>/ ወያኔና ሻዕቢያ ቢዋጉ ማን ያሸንፋል ይላሉ?</li>
 <li>/ ጦርነቱ መቼ ይጀመር?</li>
 <li>/ ወያኔ ብትሸነፍ መለስ ሥልጣናቸውን ይልቀቁ ወይ?</li>
 <li>/ የጦርነቱ መንስኤ ምንድን ነው ይላሉ?</li>
 <li>/ ኤርትራውያን ከቁልፍ ቦታዎች ይነሱ ወይ?</li>
 <li>/ በሁለቱ ድርጅቶች መካከል ጥሉ ዘላቂ ነው ይላሉ?</li>
 <li>/ አሜሪካውያን በመጨረሻ ለማን ያግዛሉ? ናቸው</li>
</ol>
<p>ከዚያም ለአስራ አምስት አማሮች፣ አስራ አምስት ኦሮሞዎች፣ ስድስት ትግራውያን አንድ ኦጋዴን አንድ አፋር፣ 12 ከደቡብ ሕዝቦች ለተወጣጡ የአዲስ አበባ ነዋሪዎች ጥያቄዎች ተበትነዋል። ከነዚህ ውስጥ 25ቱ እስከ አስራ ሁለተኛ ክፍል የተማሩ ሃያው (20) እስከ ስምንተኛ ክፍል የተማሩና፣ አምስቱ ከአስራ ሁለተኛ ክፍል በላይ የተማሩ ናቸው። በመቶ አርባ ሁለት ወንዶች ስምንት ሴቶች ናቸው። በዕድሜ አምስቱ ከ18-20፣ ሃያው ከ20-30፣ ሃያ አምስቱ ከ30 በላይ ናቸው። ይህ ስብጥር ውጤቱ ለሕዝብ እይታ ይፋ ከመሆኑ በፊት ለኤዲቶሪያል ቦርዱ ቀርቦ የከተማችን ሕዝብ አስተያየት ነፅብራቅ ለመሆን አሁን ካለንበት ደረጃ በቂ ነው ብሎ በማመኑ ውጤቱ ለሕዝብ ይፋ ተደርጓል።</p>

<p>«ወያኔና ሻእቢያ ማን ያሸንፋል ይላሉ» ተብሎ ለቀረበው ጥያቄ ከአጠቃላይ ውጤት 40 በመቶው ወያኔ፣ 32 ከመቶው ሻዕቢያ፣ አላውቅም ያለው ደግሞ 28 በመቶ ሆኗል። በብሔር ስብጥር ትግራዊያኑ በሙሉ (100%) ወያኔ ያሸንፋል ሲሉ፣ ከአማራው 42 ከመቶው ወያኔ ያሸንፋል ብሏል። 35 ከመቶው የኦሮሞ አስተያየት ሰጪዎች ወያኔ ታሸንፋለች ብለዋል።</p>

<p>«ጦርነቱ መቼ ይጀመር» ተብሎ ለቀረበው ጥያቄ 88 ከመቶው አሁኑኑ በማለት ሲመልስ፣ 5 ከመቶው ይቆይ ብሏል። 7 ከመቶው አላውቅም ብሏል። በዚህ ረገድ በብሔሮች መካከል የጐሳ ልዩነት አይታይም።</p>

<p>«ወያኔ ብትሸነፍ መለስ ስልጣናቸውን ይልቀቁ ወይ?» ተብሎ ለቀረበው ጥያቄ እንደገና በብሔሮች መካከል ምንም ልዩነት ሳይታይ በአንድ ድምፅ 95 ከመቶው ይልቀቁ ብሏል። 3 ከመቶው አይልቀቁ ብሏል። 7ከመቶው አላውቅም ብሏል። መለስ ያለፈው ሐሙስ በሰጡት ጋዜጣዊ መግለጫ ሳቢያ በሕዝብ ዘንድ ያላቸው ተቀባይነት ጭራሹኑ የተሟጠጠ ሲሆን በዚህ ጉዳይ ላይ የአስተያየት ቅኝቱ እንደጨረስን አጠር ያለ ዘገባ ያገኛሉ።</p>

<p>የጦርነቱ መንስዔ ምንድን ነው ይላሉ? ተብሎ ለቀረበው ጥያቄ ከአስተያየት ሰጪዎቹ 80% በኤርትራ ያለው የኢኮኖሚ ችግር ብለው መልሰዋል 15% ሌላ የሚል መልስ ሲሰጡ 5% ደግሞ አላውቅም ብለዋል።</p>

<p>በከተማችን ውስጥ ብዙ እያነጋገረ ያለውን «የኤርትራውያን ከቁልፍ ቦታዎች ይነሱ ወይ?» የሚለውን ጥያቄ በቅኝት ውስጥ ተካቶ የነበረ ሲሆን 90 ከመቶ ይነሱ፣ 5%አይነሱ፣ 5% ደግሞ አላውቅም ብሏል። የትግራዩ ነፃ አውጪው «እነሱ የመጡት በዘመቻ አይደለም» በማለት በቅርብ ክትትል እያደረገ በቦታቸው እንዲቀጥሉ ለጊዜው ወስኗል። ሌላው በቅኝቱ ውስጥ የተነሳው ጥያቄ በብዙ ኢትዮጵያውያን ዘንድ እየተብላላ ያለ ጥያቄ ነው። በሁለቱ ድርጅቶች መካከል ጥሉ ዘላቂ ነው ይላሉ? የሚለው ነው ለዚህ ጥያቄ 75% ዘላቂ አይደለም፣ 20% ዘላቂ ነው፣ 5% አላውቅም ብለዋል።</p>

<p>በመጨረሻም ሕዝቡን ብዙ እያከራከረና በጉጉት እየተጠበቀ ያለውየአሜሪካኖች ነገር ተነስቷል። «አሜሪካውያን በመጨረሻ ለማን ያግዛሉ?» ተብሎ ለተጠየቀው 40% ለወያኔ፣ 40% ለማንም፣ 17% ለሻዕቢያ 3% አላውቅም ብለዋል።</p>

<p>በተያያዘ ዜና የሻዕቢያ መሪ ኢሳያስ አፈወርቂ ግንቦት 16 ለአሥመራ ከተማ ለሕዝብ ንግግር ባደረጉበት ወቅት በሁለቱ ነፃ አውጭዎች መካከል የተከሰተውን ግጭት አስመልተው በተናገሩበት ወቅት ሕዝብ ሞቅ ያለ ጭብጨባና የቲፎዞ ጩኸትና ፉጨት ማጀቡ ሻዕቢያ ከግጭቱ ቢያንስ ከኤርትራ ትግሬዎች ዘንድ ከፍተኛ የፖለቲካ ትርፍ እንዳገኘ ምልክት ነው በማለት የፖለቲካ ታዛቢዎች ገልፀውልናል።</p>

<p>ኢሳያስ «የራሳችንንም አንሰጥ የሰውንም አንፈልግም በጉራና በፉከራ ተደናግጠን ተንበርክከንም አናውቅም። በጉራና በፉከራ የተሸነፈ የለም። የፎከሩትንና ጉራ የነዙትን አይተን እናልፋለን ከንቱ ልፈፋን ኃይልን አስወግደን በትዕግስት እንሰራለን» በማለት የሕዝቦቻቸውን ስሜት ለማነሳሳት ሞክረዋል። ይህ ሙከራ የሻዕቢያ መሠረት በሆነው ሐማሴንና ደጋው በሆነው የኤርትራ ትግሬዎች ዘንድ የሰራ መሆኑን ከፖለቲካ ታዛቢዎች ለመረዳት ተችሏል።</p>

<p>በአንፃሩ ሌሎቹ ስምንት የኤርትራ ሕዝቦች በጉዳይ ዙሪያ ኤርትራን እንደፈቀዳቸው ከሚያሽከረክሩና የኤርትራ ትግሬዎች የተለየ አስተሳሰብ ይኖራቸው እንደሆነ የፖለቲካ ምሁሮችን ጠይቀን እንደሰጡን መልስ ከሆነ በሰሜን ኤርትራ የሰፈሩት ትግሬዎች ከሻዕቢያ ጋር ሥር የሰደደ ፀብ ውስጥ ያሉና ባድመ በኤርትራ በኩል ትሁን በኢትዮጵያ በዚህ ወቅት ብዙም ትርጉም የማይሰጣቸው ናቸው። በአንፃሩ የኩናማና የአፋር ሕዝቦች ሻዕቢያን የሚያዩት እንደ ወራሪ ኃይል፣ ኤርትራዊነታቸው በኃይል የተጫነባቸው በመሆኑ ስሜታቸው በሙሉ ወደ መሃል ሃገሩ የሚያጋድል ነው ብለውናል።</p>

<p>በተመሳሳይ መንገድም የትግራዩ ነፃ አውጭው በትግራውያን ዘንድ ያለውን ተቀባይነት በይበልጥ ከማጠናከሩም ባሻገር የራስን ዕድል በራስ የመወሰን መብታቸውን የረገጠባቸው የኢትዮጵያ ጭቁን ብሄሮች ዘንድ የነበረበት ጠንካራ ምሬት በመጠኑም ቢሆን ተላዝቦለታል።</p>

<p>ይህ መለሳለስ በተለይ በአንድነት ደጋፊዎች ዘንድ ጐልቶ የሚታይ ሲሆን አንድ አስተያየታቸውን የጠየቅናቸው ጠንካራ የአንድነት ተከራካሪ «ሻዕቢያ በይፋ ተገንጥሎ የሄደ ነው ይሄ ቢያንስ ከልቡ ሆነም አልሆነ ኢትዮጵያዊ ነኝ ባይ ነው። ስለዚህ ከሁለቱ ማንን እመርጣለሁ ብትል ወያኔል እልሃለሁ። በምንም ዓይነት ለሻዕቢያ አልሆንም» ብለዋል።</p>

<p>አንፃሩ ለከተማችን ያሉ የኦሮሞ ብሔርተኞች ገለልተኝነትን የመረጡ ሲሆን አንዱ አስተያየቱን ጠይቀነው እንድህ ብሎናል «የባድመ ጉዳይ የሐበሾች ጉዳይ ነው እኛን አይመለከተንም» ብሏል።</p>

<p>በከተማችን ከግጭት ሌላ ትልቅ ትኩረት ስበው የሰነበቱት የትግራዩ ነፃ አውጭው መለስ ናቸው። ሐሙስ ማታ በድርጅታቸው ጣቢያ በሆነው በሬዲዮ ፋና በኩል ለሕዝብ ጆሮ የደረሱት መለስ ዜናዊ በጉጉት ተጠባብቋቸው የነበረውን አድማጫቸውን በተራዘመና ምንም አዲስ ነገር ባልያዘ ፍፁም ልምምጥ ነው በተባለለት መልኩ የብዙዎችን ሞራል ሰብረዋል።</p>

<p>መለስ ዜናው «ኤርትራ የራሷን ዕድል በራሷ እንድትወስን» የድርጅታቸውን አቋም ለሕዝብ ሲያቀርቡ በስሜት ተውጠውና ትንፋሻቸው ቁርጥ ቁርጥ ማለቱን መለስ አድማጮቻቸውን በማስታወስ ፍፁም ቀዝቅዘው መታየታቸው ኤርትራዊያን የእናታቸው ወገኖች በመሆናቸው ሳይሆን አይቀርም አስብሎ በሁሉም ዘንድ አስተችቷቸዋል።</p>

<p>በተለይ ከሰባት ሺህ በላይ ተፈናቅሎ በርካታዎች ሞተው በርካታኦው ለእስር በተዳረጉበት ሁኔታ ጠቅላይ ሚኒስትሩ የሚያሳስባቸው ጉዳይ የመሬት ጥያቄው ሳይሆን መርህ መጣሱ መሆኑን ሲናገሩ ያዳመጡ ሰዎች እስከማልቀስ ደርሰው ነበር።</p>

<p>ትግራዊያን ሳይቀሩ በመለስ አመለሳለስ ክፉኛ የተበሳጩና ያዘኑ ሲሆን ለጊዜው ተቻኩለው ምርር ያለ አቋም ከመውሰድ ተቆጥበው የሁኔታዎችን ሂደት በቅርቡ እየተከታተሉ ይገኛሉ። ግጭቱ ወደ ወታደራዊ ፍልሚያ ተሸጋግሮ ወያኔ ብትሸነፍ በአቶ መለስ ላይ ከፍተኛ ቅሬታ ከሚኖራቸው መካከል ትግራዊያን ግንባር ቀደምቱ እንደሚሆኑ የፖለቲካ ታዛቢዎች ይናገራሉ።</p>

<p>የመለስ ዜናዊ ደጋፊዎች (በከተማችን ውስጥ ቁጥራቸው ከመቼውም ጊዜ በላይ መንምኗል) መለሳለሳቸውን ከታክቲክ ጋር ያቆራኙት እንደሆነ በመናገር እየተከላከሏቸው ነው።</p>

<p>እንደ ተከላካዮቻቸው ከሆነ ወያኔ በሻዕቢያ ላይ የሆነ ወታደራዊ የበላይነት ያላት ቢሆንም ሻዕቢያ ብቻ ሳይሆን መላው ዓለም ተዋግቶ ሻዕቢያን ያሸንፋል ብሎ ሙሉ ለሙሉ እንደማያምነው ይታወቃል። ይህን ግምት ውስጥ በማስገባት ወያኔ ወደ ጦርነት ከመግባቷ በፊት የሰላሙን አማራጭ ሙጥጥ አድርጐ መጨረስ የሚያስፈልግና ያም አማራጭ ከአለቀ በኋላ ሠራዊቱ በበቂ የሞራል የድርጅትና የመሣሪያ ድጋፍ ያለው መሆኑ መረጋገጥ አለበት።</p>

<p>ሆኖም የመለስ ደጋፊዎች ሳይጠቅሱ የማያልፉት ቃላት ጥያቄና ግጭቱ ከተነሳ ጀምሮ ሕዝብ እያብላላው ያለውን ጉዳይ የኢሕአዴግ አመራር ጓዳችንን ለሻዕቢያ ምን ያህል ክፍት ለቆ ነበር? ይሄስ ጉዳይ በጦርነቱ ሂደት ላይ ምን ዓይነት እንደምታ ይኖረዋል የሚለው ነው። በጉዳዩ ዙሪያ ያነጋገራናቸው አንድ የቀድሞ መኮንን ይህን ብለውናል «ሻዕቢያ በወዳጅነት ስም ተጣብቃ ብዙ መረጃዎችን የያዘች መሆኗ አሌ አይባልም። አሁን የከፈተችውን ጦርነትም ተዘጋጅታበት እንጂ እንዲሁ ከመሬት ተነስታ አይደለም። ይህ ደግሞ ትልቅ አዳቫንቴጅ ይሰጣታል። ጥያቄው ኢሕአዴግስ በአንፃሩ ስለ ሻዕቢያ ምን መረጃ አለው? የሚለው ነው።»</p>

<p>ለዚህ ጥያቄ ግምታቸውን እንዲሰጡን ጠይቀናቸው «አላውቅም። ሆኖም ጠቅላይ ሚኒስትሩ ግጭቱ ዱብ ዕዳ ነው የሆነብን ሲሉ ሁላችንም ያዳመጥን ስለሆነ እናንተ ምን ይመስላችኋል? በኢሕአዴግ በኩል ዝግጅት ያለ ይመስላችኋል?» ሲሉ ጉዳዩን እኛው እንድናብላላ ትተውልናል።</p>

<p>ሆኖም በእኛ በኩል ያብላላነው ጥያቄ የወያኔ ሠራዊት እራሱ ሻዕቢያ ስለአጠቃላይ የሠራዊት ሁኔታ ካላት መረጃ ባሻገር ይህ የመረጃ ምንጭ አሁን አብቅቷል ብሎ ያምናል ወይ? የሚለው ነው።</p>

<p>መልሱ በዚህም በኩል ሆነ በዚያው ዋናው ቁም ነገር ሠራዊቱ የሚያምነው የትኛውን ነው? የሚለው ነው። ያ የመረጃ ምንጭ አሁንም አልደረቀም ብሎ የሚያምን ከሆነ በሞራሉ ላይ ከፍተኛ እንደምታ ያስድራል። የሠራዊቱ የሞራል ይዘት ደግሞ በመጨረሻ ሰአት ላይ የጦርነቱን ሂደትና ውጤት የሚወስን ነው።</p>

<p>በዚህ ጉዳይ ላይ አስተያየታቸውን እንዲሰጡን የጠየቅናቸው የደርግ ዘመኑ መኮንን «ይህ በጣም አስቸጋሪ ጉዳይ ነው። ምንም ተጨባጭ ነገር ስለሌለኝ መናገር አልችልም። ሆኖም በሠራዊቱ ቤት ያለው ግምገማ ይሰራ አይሰራ የሚታየው አሁን ነው ብለውናል። በመጀመሪያ የጦርነቱ ሂደት እንዴት ሊሆን እንደሚችል ላቀረብንላቸው ጥያቄ የሚከተለውን መልስ አግኝተናል።</p>


<p>«የጦርነቱ መልክ የሚወሰነው በፖለቲካ ሰዎች ነው። ይህ ማለት ግቡ ምን እንደሚሆን የሚወስኑት በፖለቲካ አመራር ላይ ያሉት ናቸው። አሁን ባለው ሁኔታ ጦረቱ ባድመን ማስለቀቅ ብቻ ነው ወይስ አስመራ ድረስ መገስገስ? የሚለው ጥያቄ አለ። የጦርነቱ ዓላማ የኢትዮጵያን ግዛት አስለቅቆ ድንበር ላይ መቆም ከሆነ ዋናው የጦርነት ቀጠና ያው ባድመ ትሆናለች። የጦርነቱ ግብ ሻዕቢያንም ጭምር ማስወገድ ከሆነ የጦርነቱ ቀጠና ብዛት ሊኖራቸው ይችላል። ዋናው ግፊት ግን በአንድ በኩል ይሆናል። የዓለም አቀፍ ህግ አንድን አገር አንድ አገር ከወረረ ተወራሪው አገር እስከመጨረሻው ተከታትትሎ ወራሪውን መደምሰስ ይፈቀድለታል። የማይፈቀደው በሰው አገር መቆየት ብቻ ነው። ለዚህ ኢሕአዴግ ሻዕቢያን ለመደምሰስ ብቻ የኤርትራን ድንበር ካቋረጠ ጠንካራ የሆነ የዓለም ጫና ይደርስበታል ማለት አይደለም። እንደሁኔታው ሃገሮች የተለያየ ፖሊሲዎች ይከተላሉ ለምሳሌ በሁለተኛው ዓለም ጦርነት ጊዜ አሜሪካኖች ጀርመን ድንበር ላይ አልተወሰኑም። ውስጥ ድረስ ገብተው ናዚዎችን ደምስሰዋል። ለዚህ ብዙ ምሳሌዎች አሉ። በአንፃሩ በኢራቅና አሜሪካ ጦርነት ጊዜ አሜሪካኖች ኢራቆችን ከኩዌት አስወጥተው ድንበር አልተሻገሩም። ለዚህም ዓይነቱ ብዙ ምሳሌዎች አሉ። ስለዚህ የጦርነቱ ግብ ምን እንደሆነ ሳናውቅ ምን ዓይነት መልክ ሊይዝ ይችላል ማለት አንችልም። ለማንኛውም ለሁለቱም ወገኖች ቀላል ጦርነት አይሆንም። ለዚህ ሁሉ መቋጫ የምናደርገው የአሜሪካውያን ሚና ምን ይሆናል የሚለው ነው። ይህ ግዙፍ ጥያቄ በጦርነቱ ላይ እንደምታ ማሳደሩ አይቀሬ ነው። አሜሪካውያን ለወያኔ እንደሚያደሉ አሌ የማይባል መሆኑን ያነጋገርናቸው በርካታ የፖለቲካ ታዛቢዎችና ምሁሮች ገልፀውልናል። የሕዝብም አስተያየት ቢሆን ይሄ ነው።</p>

<p>በእኛ በኩል ግን አንድ ጥያቄ አለን። ያለፈውን ሳምንት የወጣው የአብዮታዊ ዲሞክራሲያዊ ጋዜጣ ልዩ እትም የሻዕቢያን ግዙፍ ወታደራዊ እንቅስቃሴ አንድ ወገን በሳተላይት ተከታትሎት እንደነበር መግለፃቸውን ዘግቧል። ያ በስም ያልተጠቀሰ ወገን አሜሪካ እንደሆነች ማንንም የሚያጠራጥር ጉዳይ አይደለም። በዓለም ላይ ይህ ቴክኖሎጂ ያላቸው ሁለት ሃገሮች ሲሆኑ አሜሪካና ሩሲያ ናቸው። የትግራዩ ነፃ አውጭው ከአሜሪካዊያን ጋራ ያለውን ቅርበት ግምት ውስጥ በማስገባት ከእነሱ ውጭ ሌላ እንደማይሆን ጥሩ ግምት መስጠት ይቻላል።</p>

<p>አሁን ጥያቄው አሜሪካውያን የሁለቱም ወገኖች ወታደራዊ እንቅስቃሴ በሳተላይት የሚከታተሉት ስለሆነ ለአንዱ ወገን መረጃ በማቀበል የጦርነቱን ውጤት በሚፈልጉበት መንገድ እንዲፈታ እርምጃ ይወስዳሉ ወይ? የሚመጡትስ ወገን በእርግጠኝነት ወያኔ ትሆናለች? ቁልፍ ጥያቄ! በእርግጠኝነት ግን በጊዜ ሂደት የሚታይ!</p>


<p class="align-center"><a href="/Gazettas/Menilik/info/Menilik.sera.html">ከምኒልክ ግንቦት 21 ቀን 1990</a></p>




</body>
</html>