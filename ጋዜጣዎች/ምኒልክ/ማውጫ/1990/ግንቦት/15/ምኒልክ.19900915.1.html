<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሠራዊቱ ከበሮ እየደለቀ አድዋ ላይ ፈሷል!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> ሠራዊቱ ከበሮ እየደለቀ አድዋ ላይ ፈሷል!</h1>
<h3 class="align-center"> ወያኔ፡120,00 ሠራዊት፣ 350 ታንክ፣ 20 ተዋጊ ጀቶች</h3>
<h3 class="align-center"> ሻዕቢያ፡55,00 ሠራዊት፣ 200 ታንክ፣ 0 ተዋጊ ጀቶች</h3>

<h3 class="align-center"> የስዬ አብርሃ ስም በጣም እየገነነ ነው</h2>
 
<p>በሶስት ጄኔራሎች የተመራ በሰሜን ምዕራብ ትግራይ ድንበር በመዝለል ባድመን ወረዳን ከተቆጣጠረ ወዲህ የትግራዩ ነጻ አውጭው ሁሉን አቀፍ የመልሶ ማጥቃት ዝግጅት ለማድረግ የ24 ሰዓታት የሎጀስቲክ፣ የኃይል ማሰባሰብ፣ የዲፕሎማሲ፣ የፕሮፓጋንዳ፣ የስትራቴጂ ግምገማ በማድረግ ላይ መሆኑን ለማወቅ ተችሏል።</p>

<p>በሎጂስቲክስ ረገድ ከፍተኛ ቁጥር ያላቸውን ወታደሮቹን በተለይ በአድዋ በኩል እያሰባሰበ የሚገኝ ሲሆን ከዚህ ሌላ በአሰብና በሁመራ በዛላ አንበሳ አቅጣጫ ኃይል እያሰባሰበ ነው። መኪናዎች፣ ከባድና ቀላል መሣሪያዎች፣ መድፎች ሞርታሮች ከአገሪቷ አራት ቀጠናዎች ተሰባስበው ወደ ሰሜን በመንቀሳቀስ ላይ ይገኛሉ። በተለይ ከ1983 ወዲህ በየቦታው ተቃጥለው ዳግም እንደማይፈለጉ ይነገርላቸው የነበሩ የጦር መሣሪያዎች በከፍተኛ ጥንቃቄ እድሳት እየተደረገላቸው ወደ ሰሜን እየተጫኑ ይገኛሉ። የምግብ የሕክምና የነዳጅ አቅርቦትን በሚመለከት በአክሱምና በአድዋ አካባቢ የክምችት ማዕከሎችና የመገናኛ ጣቢያ ሆነው እንዲያገለግሉ ተመርጠዋል። </p>

<p>በኃይል ማሠባሰብ ረገድ በአመዛኝ በሱዳን ድንበር በኩል ተሰልፎ የነበረው ሠራዊት ወደ ሰሜን ምዕራብ አቅጣጫ እንዲንቀሳቀስ የተደረገ ሲሆን በተጨማሪም እዚህ አዲስ አበባ ተመድበው የነበሩትን ጥርግርግ ብለው ወደ ሰሜን ተጉዘዋል። የትግራይ ክልላዊ መንግስት ወደ ግብርና የተመለሱትን የቀድሞ የትግራዩ ነፃ አውጭው አባላትን ጥሪ አስተላልፎ ጥሩ ምላሽ ንዳገኘ ለማወቅ ተችሏል። እነዚህ የቀድሞ ታጣቂዎች በቁጥር በትክክል ስንት እንደሆኑ ባይታወቅም ከ20 ሺህ እንደማይንሱ ይገመታል።</p>

<p>በዲፕሎማሲው ረገድ የትግራይ ነፃ አውጭው በይበልጥ ያተኮረው በአሜሪካ ላይ እንደሆነ የውስጥ አዋቂ ምንጮች ይናገራሉ በዚህም መሠረት በውጭ ጉዳይ ሚኒስቴር አካባቢ እንደሁለተኛ ሰው የሚታዩት በአሜሪካ የኢትዮጵያ አምባሳደር ብርሐኔ ገብረክርስቶስ የአሜሪካ ውጭ ጉዳይ ሚኒስቴር ማድሊን ኦል ብራይትን ለመገናኘት ባቀረቡት ጥያቄ መሠረት ቀጠሮ ተይዞላቸው የነመለስን መልዕክት በማድሊን በኩል ለአሜሪካ መንግስት አቅርበዋል። ማድሊን ኦል ብራይት የኢትዮጵያ ግዛት መደፈርን የአሜርካ መንግስት እንደማይደግፈው መናገራቸውን የውስጥ አዋቂ ምንጮችን ጠቅሶ በዋሽንግተን የምኒሊክ ወኪል ዘግቧል። ከማድሊን ሌላ ብርሐኔ በፕሬዝዳንቱ ቢሮ የክሊንተን የፀጥታ አማካሪ ጋር ተገናኝተው የተነጋገሩ ሲሆን ክሊንተንና መለስ በስልክ ተገናኝተው እንዲነጋገሩ የጣሩ ቢሆንም ይሳካላቸው አይሳካላቸው የታወቀ ነገር የለም። ከፀጥታ አማካሪው ሌላ በአሜሪካ የውጭ ጉዳይ ሚኒስቴር የአፍሪካ ጉዳዮች ኃላፊ ከሆኑት ራይስ ጋር ተገናኝተው ራይስ አዲስ አበባና አስመራ መካከል በመመላለስ ሊያደራድሩ በሚችሉበት መንገድ ላይ ተወያይተዋል።</p>

<p>እዚያው ዋሽንግተን የሚገኙት የሻዕቢያው አምባሳደርም የአሜሪካን ከፍተኛ ባለሥልጣናት በተደጋጋሚ አግኝተው ያነጋገሩ ቢሆንም ከሻዕቢያው ተወካይ ይልቅ ብርሐኔ ገብረክርስቶስ የተሻለ አቀባበል እንዳደረገላቸው በዋሽንግተን አካባቢ ይነገራል። ሆኖም ሱዳንን ለመቆጣጠር ከኢትዮጵያ ይልቅ ሻዕቢያ ጠቃሚ ነው የሚለው የአሜሪካ መንግስት ገለልተኛ ለመምሰል ብዙ እየጣረ እንደሆነ ለማወቅ ተችሏል። ሆኖም በአፍሪካ ቀንድ አሜሪካኖች ገነባነው የሚሉት የአጋር ሃገሮች ሰንሰለት ለመፈረካከሱ ሻዕቢያን ተጠያቂ ማድረጋቸውን በግል ከመናገር አልተቆጠቡም።</p>

<p>በፕሮፓጋንዳው ዘርፍ የትግራዩ ነፃ አውጭ በሃገር ውስጥ የሕዝቡን የኢትዮጵያዊነት ስሜት ለመጫር ከፍተኛ ጥረት እያደረገ ሲሆን በዚህ በኩል ያለው የተመክሮ ደህነት በፓርቲው ልሳን ላይ የታየ ሲሆን የድርጅቱ ልሳን ግንቦት 10/1990 ዓ.ም ባወጣው ልዩ እትም ሻዕቢያን ከጣሊያን ጋር ለማመሳሰል በመሞከር እንዲህ ሲል ዘግቧል። «ምኒልክ ጋዜጣ ደግሞ ዛሬም የጥንቱን የደርግ ፕሮፓጋንዳን እኝኝ ብሎ እንደጨበጠ ነው። የሐገር መደፈር ጉዳይ ለሱ ደንታው አይደለም ስማቸውን የተጠቀመባቸው አፄ ምኒልክ ቢያንስ ለሐገር ድንበር የመቆርቆር ወራሪን የመመከት ብሔራዊ ስሜት ነበራቸው የዛሬዎቹ ምኒልክች ግን ወኔያቸውን የሸኑ ብሔራዊ ስሜታቸውን አሽቀንጥረው የጣሉ ናቸው። ሕዝቡ የሉዓላዊነቱን መከበር በቁጭት ሲናገር እነሱ የቀድሞ ዘረኛ ልፈፋቸውን ይዘው ቀጥለዋል» ብሏል። (የምኒልክ ጋዜጣ አዘጋጆች በደርግ ዘመን በምዕራቡ ዓለም የቆዩና ከግንቦት 1983 ዓ.ም በኋላ ወደ አገራቸው የተመለሱ ናቸው።) ሆኖም ለመንግስት ጥሩ የፕሮፓጋንዳ ስራ በመስራት የረዥም ዓመታት ልምድ ያላቸው የመንግስት ጋዜጦች፣ ራዲዮኖችና ቴሌቪዥን ውጤታማ የሆነ ፕሮፓጋንዳ ዘመቻ በማካሔድ ላይ ይገኛሉ።</p>

<p>በወታደራዊ ስትራቴጂው ዘርፍ የሰራዊቱ አዛዦች ምን እየሰሩ እንደሆነ ባይታወቅም ቁልፍ ቁልፍ አዛዦች በር ዘግተው የ24 ሰዓት ግምገማ በማድረግ ላይ ይገኛሉ። የትግራዩ ነፃ አውጭው አመራር አባላት ሽንፈት አማራጭ አይደለም በማለት ለአዛዦቹ መናገራቸውን ይነገራል። ከፃድቃን ሌላ ሳሞራ፣ አሳምነው፣ ባጫ፣ አለምሸት፣ ኃይሌ፣ አበበ፣ ካሣ፣ አበባውና አባ ዱላ እየመከሩ እንደሆነ ይነገራል።</p>

<p>በሁለቱ ወገኖች መካከል ያለው አለመግባባት ከወታደራዊ ፍልሚያ ወዲህ የመፈታት እድሉን የተዳፈነ በመሆኑ የቀረ ነገር ቢኖር ሁለቱ ኃይሎች ቢፋለሙ የትኛው ወገን ሊያሸንፍ እንደሚችል መገምገም ብቻ ነው።</p>

<p>ሻዕቢያና ወያኔ ቢፋለሙ የሚፋለሙት በሻዕቢያ በኩል ኤርትራን እንደ ደጀን የወሰደ ሲሆን በወያኔ በኩል ደግሞ ኢትዮጵያን እንደ ደጀን ወስዳ ነው። ስለዚህ የኤርትራና የኢትዮጵያ ሁኔታ በጦርነቱ ውጤት ላይ ከፍተኛ እንደምታ ይኖረዋል ማለት ነው። ይህ የተራዘመ ጦርነት ከሆነ ነው። በመጨረሻ ላይ የሚያሸንፈው በኢኮኖሚ በእድገት ደረጃና በሕዝብ ብዛት የሚበልጠው አካል ይሆናል። በአጭር ጊዜ ጦርነት ውስጥ ግን የሚያሸንፈው ወገን ያሰለፈው የሰራዊት ብቃት ደረጃ ይሆናል። በሻዕቢያና በወያኔ መካከል የሚደረግ ጦርነት የአጭር ጊዜና በሰራዊታቸው ይዞታ ዙሪያ የሚሽከረከር እንደሚሆን የፖለቲካ ታዛቢዎች ይናገራሉ። ሁለቱም ወገኖች የተራዘመ ጦርነት ውስጥ እንደሚጠመዱ የሚያስችላቸው ሁኔታ ውስጥ እንደሌሉ ከፖለቲካ ምሁሮች ለመረዳት ተችሏል። ለዚሁ ምክንያት ያቀረቡት ሁለቱም በየሃገሮቻቸው ላይ የተረጋጋ ስርዓት ያላቆሙ በመሆናቸው እንደሆነ ገልፀውልናል።</p>

<p>ለአጭር ጊዜው ጦርነትም ቢሆን እስከተወሰነ ደረጃ ጊዜ ድረስ የየሐገሮቹ ኢኮኖሚ አቅም የተወሰነ እንደምታ ይኖረዋል። በዚህ በኩል የትግራዩ ነፃ አውጭ ግልፅ የሆነ የበላይነት አለው። ከሻዕቢያ በላይ (እጅግ በጣም) ለጦርነት የሚውል ገንዘብ እጁ ላይ አለ። ይህ ሁኔታ ይጠቅመዋል፣ ሻዕቢያን ይጐዳዋል። በሌላ በኩል የአካባቢው (የአፍሪካ ቀንድ) ፖለቲካ አለ። በዚህ በኩል ቁልፍ ቦታ ያላት ሱዳን ስትሆን ላደላችለት ኃይል ከፍተኛ ድጋፍ ልትሰጥ ትችላለች። ሁለቱም ባላንጣዎች በሱዳን ድንበሮቻቸው በኩል ከፍተኛ ወታደራዊ ኃይል ያከማቹ ናቸው። እነዚያን ኃይሎች አሁን ለተፈጠረው ችግር ይፈልጓቸዋል። ስለዚህ ከአንዱ ወገን ጋር ከተስማሙ ወታደሮች ከሱዳን በኩል ተነስትው ወደ ግጭቱ ቀጠና እንዲሄዱ ማድረግ ይችላሉ። በአንፃሩም በአንደኛው ወገን ድንበር ላይ ጭራሹኑም ወታደራዊ ኃይላቸውን በማጠናከር አንድም ወታደራዊ ከቀጠናው እንዳይነሳ ሊያደጉ የሚችሉበት ሁኔታ አለ። እንደገና በዚህ በኩልም የትግራዩ ነፃ አውጭ በለስ የቀናው ይመስላል።</p>

<p>ሱዳኖች ከሻዕቢያ ይልቅ ክወያኔ ጋር በጉርብትና ለመኖር ሺህ ጊዜ ፈቃደኞች ናቸው። ሁኔታው ሻዕቢያን ይጐዳዋል። በሌላ በኩልም ሱዳንን እንደመረማመጃ አንድ ወገን እንዲጠቀምበት በመፍቀድ በጦርነቱ ሂደትና ውጤት ላይ ታላቅ እንድምታ ማሳደር እንደሚችሉ የቀድሞው ጦር መኮንኖች ይናገራሉ። ለሻዕቢያ ታላቅ አደጋ በዚህ በኩል ሊፈጠር የሚችለው ሁኔታ እንደሆነ መኮንኖቹ አስተያየታቸውን ሰጥተዋል። ሻዕቢያ በሱዳን ውስጥ ያሉት በርካታ ተቃዋሚዎች ከወያኔ ጋር የፈጠረውን ግጭት ተጠቅመው ኃይል አስርገው እንዳያስገቡ ስለሚፈራ ረጅም ድንበሩን ለመቆጣጠር አሁንም ከፍተኛ ኃይል በሱዳን በኩል የግድ ጠምዶ መቀመጥ እንዳለበት የኤርትራን ፖለቲካ የሚከታተሉ የፖለቲካ ታዛቢዎች ይናገራሉ።</p>

<p>በአንፃሩም የትግራዩ ነፃ አውጭው ከሱዳን በኩል ምንም ኃይል ሰርጐ እንዳይገባ ስምምነት ላይ ሊደርስ እንደሚችልና ያንንም የማሳካት እድሉን ያሰፋ መሆኑን ለማወቅ ተችሏል። በመሳሪያ ረገድ ያለውን ሁኔታ ስንመለከት ኢትዮጵያ የደርግ ዘመን 313/000 የሚገመት ሰራዊት የነበራት ሲሆን ይህ ግዙፍ ኃይል በ22 ክፍለ ጦሮች፣ በ22 የታንክ ባታሊያኖች፣ 8 የኮማንዶ ብርጌድ፣ 37 የመድፈኛ ባታሊያኖች 12 የአየር መከላከያ ባታሊያኖች ያካተተ ነበር። ይህ ጦር 600 ከባድ ታንኮች፣ 20 ቀላል ሞርታሮች 1114 ከባድ የረጅም ርቀት ተኳሾች ሌሎች ብዛት ያላቸው ቁሳቁሶች ነበሩት።</p>

<p>በአየር ኃይል በኩል በጠቅላላው 10 ሺህ ሰዎች እንደነበሩት የሚገመት ሲሆን በ9 ተዋጊ ምድቦችና በ1 የማመላለሻ ምድብ የተደራጀ ነበር። በመሳሪያነት 150 ተዋጊ አውሮፕላኖች፤ 30 ተዋጊ ሄሊኮፍተሮች፣ 14 የመለማመጃ አውሮፕላኖችና 50 የማመላለሻ ሄሊኮፍተሮች ነበሩት።</p>

<p>በባህር ኃይል በኩል በጥቁር አፍሪካ ትልቁ የነበረ ሲሆን ሁለት ፍሪጌት፣ 14 ፓትሮል ክራፍት፣ 4 ፈጣን ጀልባዎች እና ሌሎችም መርከቦችና ጀልባዎች ነበረው።</p>

<p>ከደርግ ውድቀት በኋላ የኢትዮጵያ መንግስት ሰራዊት እንዲሆነ የተደረገው የኢሕአዴግ ሠራዊት አሁን ወደ 120.00 እንዲያድግ የተደረገ ሲሆን ይህ ሰራዊት ሶስት መቶ ኃምሳ ታንኮች አሉት። በደርግ ጊዜ የነበረው ከ600ላይ ታንክ በከፊል የተደመሰሰ ወይም በሻዕቢያ እጅ የወደቀ መሆኑን ይነገርለታል። እነዚህ ታንኮች በአመዛቃ ጥ54155 የሚባሉ ከባድ ታንኮች ሲሆኑ ምን ያህሉ አሁን በስራ ላይ ሊውሉ እንደሚችሉ የሚታወቅ ነገር የለም። ታንኮቹ ለተወሰኑ ዓመታት በአመዛኙ ተጥለው የነበሩ ቢሆንም ከሱዳን ጋር ችግር ከተፈጠረ ወዲህ በአሜሪካኖች ቅርብ ትብብር ከያሉበት ተለቃቅመው እንደገና በሥራ ላይ ለማዋል ከፍተኛ ጥረት ተደርጓል። ይህ ጥረት ምን ያህል ውጤታማ እንደሆነ ለጊዜው የሚታወቅ ነገር የለም።</p>

<p>ከዚህ ሌላ ያለው የአየር ኃይሉ ሲሆን ደርግ ከነበረው 150 ተውጊ አውሮፕላኖች አሁን በስራ ላይ ሊውሉ ይቻላሉ የሚባሉት ከ20 እንደማይበልጡ ይነገራል። ከእነዚህ ውስጥ አብዛኞቹ ሚግ 21 ሲሆን 1 ወይም 2 ሚግ 23 እንዳሉበት ይነገራል። በተጨማሪም 18 ተዋጊ ሄሊኮፍተሮችና 25 የማመላለሻ ሄሊኮፍተሮች በሥራ ላይ ይገኛሉ።</p>

<p>በሻዕቢያ በኩል ያለው የእግረኛ ኃይል 55.00 የሚገመት ሲሆን ይህ ሰራዊት በ200 ከባድ ታንኮች የታጀበ ነው። በአጭር ጊዜ ውስጥ ሌላ 3500 ተዋጊዎችን ለማሰባሰብ እንደሚቻል ቢነገርለትም ይህንን አማራጭ እስካሁን አልተጠቀመበትም።</p>

<p>በባህር ኃይል በኩል የተደራጀው ከድሮው የኢትዮጵያ ባህር ኃይል ባገኘው መሣሪያ ነው። አንድ ትንሽ ፍሪጌት፣ ፈጣን አጥቂ ጀልባ፣ ሌሎች ትናንሽ መርከቦችና ጀልባዎች አለው። በአየር ኃይል በኩል ገና እየተደራጀ ያለና በጦርነት ሊሳተፍ የሚችል የሌለው ነው። በ1997 እ.ኤ.አ የወጣ ጥናት ሻዕቢያ 17 አውሮፕላኖች በአየር ኃይሉ ውስጥ እንዳለው ቢገልፅም ተዋጊ ናቸው አይልም።</p>

<p>እንግዲህ ይህ የኃይል አሰላለፍ ሲሆን ሚዛኑ የሚያጋድለው ወደ ትግራዩ ነፃ አውጭው በኩል እንደሆነው ይጠቁማል።</p>

<p>ሆኖም ሻዕቢያ ጦርነቱን አሸንፋለሁ የሚል ቅንጣት ታህልም ጥርጣሬው የሌለው ይመስላል። ይህ ሁኔታው ከአንገት በላይ አይደለም። የትግራዩ ነፃ አውጭውን በቀላሉ እንደሚያሸንፈው በመተማመኑ ግጭቱ በተነሳበት ጊዜ አንስቶ እስካሁን ድረስ የኤርትራን ሕዝቦች ለመቀስቀስ አንድም እርምጃ አልወሰደም። የትግራዩ ነፃ አውጭውን የኃይል ግንባታ በእርጋታና በዝምታ እየተከታተለ ይገኛል። የኤርትራ ሕዝቦች በትግራይ አካባቢ ግዙፍ ሠራዊቶች ለመጋጨት እየተሰባሰቡ እንደሆኑ የሚጠቁም ማስረጃ እስካሁን በመገናኛ ብዙኃን አልተላለፈም። በዜና መልክ ስለግጭቱም ከትላንት በስቲያ ኢሳያስ አፈወርቂ ሰጡ የተባለውን መግለጫ ከማስተላለፍ ባሻገር ምንም ነገር እንዳልተለወጠ ሆኖ ቀጥሏል። ይኸውም ጉዳይ ያነሳንላቸው የፖለቲካ ታዛቢዎች ኤርትራውያን ለትግራይ ያላቸው ዝቅተኛ ግምት ነፀብራቅ ነው ብለውታል።</p>

<p>በሻዕቢያ በኩል ያለው ሰራዊት አሁንም በአመዛኝ ከክርስቲያን ትግሬዎች የተወጣጣ ሲሆን በትግራዩ ነፃ አውጭው በኩል ግን ያለው ግማሽ ለግማሽ ከሃገሪቱ ሌሎች ብሔሮች የተወጣጣ ነው። ይህ ሁኔታ በጦርነቱ ሂደትና ውጤት ላይ እንደምታ ያሳድር እንደሆነ የምናየው በሂደት ነው። ለጊዜው ግን የትግራዩ ነፃ አውጭው የሰው፣ የማቴሪያል፣ የሞራል፣ የፖለቲካ፣ የዲፕሎማሲ በላይነቱን ተጠቅሞ የበላይነቱን የማይዝበት ምክንያት በገሐድ አይታይም። ሆኖም ትልቅ ትንሽን ሁልጊዜ ያሸንፋል ማለት አይደለም። ታሪክ ለዚህ ብዙ ምሳሌዎች አሏት። ሁሉንም በሂደት እናያለን። የሚቀጥሉት ከ3-5 ሳምንታት ወሳኝ ናቸው።</p>

<p>በአሜሪካ በኩል ተጀምሮ የነበረው የሽምግልና ሙከራ ሳይሳካ ቀርቶ የአፍሪካ ጉዳይ ኃላፊዋ ራይስ ወደዋሽንግተን ተመልሰዋል።</p>

<p>በሌላ በኩል በትግራዩ ነፃ አውጭው ውስጥ የሥራ አስፈፃሚ ኮሚቴ አባል የሆኑት ስዬ አብርሃ «ድርድር አናደርግም» የሚለው አቋም ዋነኛ አራማጅ ናቸው በመባል ስማቸው በጣም እየገነነ ነው። በተለይ በትግራይ ሕዝብ በአመዛኝ (አድዋን ጨምሮ) ፊቱን ወደ ስዬ ያዞረ መሆኑን ከወደአካባቢው የሚደርሱ ዜናዎች ይጠቁማሉ። ለጊዜው ምን ዓይነት ሚና እየተጫወቱ እንደሆኑ ልንደርስበት ባንችልም በደፈናው ከመረጃው በስተጀርባ የመሪነቱን ሚና የተጫወቱ እንደሆነ ይነገራል።</p>


<p class="align-center"><a href="/Gazettas/Menlik/info/Menlik.sera.html">ከግንቦት 15 ቀን 1990</a></p>




</body>
</html>