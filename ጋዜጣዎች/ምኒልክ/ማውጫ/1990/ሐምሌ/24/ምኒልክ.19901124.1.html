<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ዳዊት ዮሐንስ እንደራደር የሚሉ ተቃዋሚዎች ከሃዲዎች ናቸው አሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ዳዊት ዮሐንስ እንደራደር የሚሉ ተቃዋሚዎች ከሃዲዎች ናቸው አሉ</h1>


<p>የሕዝብ ተወካዮች ም/ቤት አፈጉባዔ አቶ ዳዊት ዮሐንስ በጽ/ቤታቸው በሰጡት ጋዜጣዊ መግለጫ 11 ተቃዋሚ ኃይሎች የኢትዮጵያን ሕልውና ለመደራደሪያነት አቀረቡት በሚል አውግዘው እንደከሃዲነት እንደሚቆጥሩት ገልፀዋል። ማናቸውም ወገኖች በሀገሪቱ ሕልውና ላይ የመጣውን ችግር አንድ ላይ በመሰለፍ የመጋፈጥ ኃላፊነት እንዳላቸው ጠቁመው ቀዳዳውን በመጠቀም የሕዝብ ድጋፍ ያገኙ ዘንድ ኑ እንደራደር ማለት ከኢትዮጵያ ጠላቶች ጎን መሰለፍ እንደሆነ በመግለፅ አምርረው ተቃውመዋል</p>

<p>እንደ ኦነግና አልኢትሀድ ያሉ ድርጅቶችን ወራሪ ካሉት የኤርትራ ኃይሎች ለይተው እንደማያዩአቸውና ሕዝቡ እንደሚታገላቸው ገልፀዋል።</p>

<p>የኢትዮጵያ መንግሥት መልካም ፍቃድን ለመግለፅ የፖለቲካ እስረኞችንና ጋዜጠኞችን ይፈታ እንደሆነ ተጠይቀው ሲመልሱም በቀረበባቸው ክስ ተከራክረው ራሳቸውን ከመከላከል ውጪ መንግሥት ነፃ ባሉት የፍ/ቤት አሰራር ጣልቃ የመግባት ፍላጎት እንደሌለው በመግለፅ እርምጃው እንደማይወሰድ ግልፅ አድርገዋል።</p>

<p>ፓርላማቸው በኤርትራ ወርራ ላይ ስለወሰደው አቋም ከተመሳሳይ ም/ቤቶች ድጋፍ ማፈላለጉን እንደቀጠለና ከአፍሪካ ካሪቢያን ፓስፊክና ከአውሮፓ ሕብረት የተገኘው ከፍተኛ ውጤት ከሌሎችም የተገኘውን ውጤት በዝርዝር አሥረድተዋል።</p>

<p>ሸንጐአቸው አቶ ተፈራ ዋልዋ መግለጫ በሰጡበት ግንቦት 3 እና ዛሬም ያለውን ብቃት በመግለጥ ነገር ግን ከሚታመን ወዳጅ አገር ወረራ ይፈፀማል ብለው እንዳልጠበቁ ተናግረዋል አቶ ዳዊት።</p>

<p>ሻዕቢያ የሚባለው ቡድን ፀረ ኢትዮጵያ አቋም የነበረውና ለኢትዮጵያ ሕዝብ ንቀት እንዳለው መረዳታቸውን ይፋ አድርገዋል። የሰላም አማራጭ ተሟጦ ውጊያ የሚጀመር እንደሆነ በአጭር ጊዜው ውስጥ ጦርነቱን ድል በማድረግ የ4ኛው ዓመት የፓርላማቸውን ትኩረት ወደ ቀድሞው የልማት ተግባር ላይ እንደሚሆን እምነታቸውን ገልፀዋል።</p>

<p>ዳዊት በዚሁ መግለጫቸው በሀገር ውስጥ የተመዘገቡ ሁሉም የፖለቲካ ድርጅቶች ወራሪውን አውግዘዋል ብለዋል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ሐምሌ 24 ቀን 1990</a></p>

</body>
</html>	





