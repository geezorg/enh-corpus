<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በቡሬ ግንባር በኩል 5 የሻዕቢያ ባለሥልጣናት ተማርከዋል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> በቡሬ ግንባር በኩል 5 የሻዕቢያ ባለሥልጣናት ተማርከዋል</h1>

 
<p>በቡሬ ግንባር ሽንፈቱን የተከናነበው ሻዕቢያ ውድቀቱ በኤርትራ በኩል እንዳይሰማበት ሲል ብቻ ውጊያው ካለቀ ከሁለት ቀናት በኋላ አምስት የቀይ ባሕር ዞን ሲቪል ባለሥልጣናት በሻዕቢያ ቁጥጥር ሥር ወድቀዋል የተባሉትን የቡሬና ማንዳን ሕዝብ እናስተዳድራለን ብለው ሰተት ብለው ወደ ከተማ ውስጥ በመግባት በቁጥጥር ስር ሊውሉ መቻላቸውን የአፋር ክልል ከፍተኛ ባለሥልጣን ይፋ አደረጉ።</p>

<p>የሲቪል ባለሥልጣናቱ በቁጥጥር ስር ከዋሉ በኋላ ከሰጡት ቃል ለመረዳት የተቻለው የሻዕቢያ ወታደራዊ ባለሥልጣናት ከተሞቹን ስለተቆጣጠርን ሂዱ ብለውን ነው የመጣነው ብለዋል። በቀይ ባሕር አካባቢ ያለው ሕዝብ በአሁኑ ሰዓት ማዳንና ቡሬ በሻዕቢያ ቁጥጥር ስር መዋላቸውን ነው የሚያውቀው ሲሉ ተናግረዋል።</p>

<p>በቡሬ አካባቢ ስለነበረው ጦርነት ባለሥልጣኑ እንደተናገሩት ከሆነ በአካባቢው ውሃ ስላልነበረ ውጊያው እጅግ አስቸጋሪ ነበር ብለዋል። ሻዕቢያ ያሰማራው ኮማንዶ ከሌሊቱ 8፡30 ላይ ነበር። የኢትዮጵያ ወገን ብዙውን ጊዜ ያሳለፈው በመከላከል ሲሆን ማጥቃት ከጀመረ በኋላ ግን በሰላሳ ደቂቃዎች ግዳጁን ተወጥቷል ብለዋል።</p>

<p>ከጦርነቱ በፊት በአካባቢው ስለነበረው ሁኔታ ሲያስረዱ በአፋር አካባቢ ግዛቱን ለማስፋፋት ለአካባቢው ሽማግሌዎች ከፍተኛ ደሞዝ ቆርጦላቸው ነበር ብለዋል። ሆኖም ጦርነቱ ከተቀሰቀሰ በኋላ በአካባቢው ያለው ሕዝብ እንኳን ከሻዕቢያ ጐን ሊሰለፍ ቀርቶ ከውጊያው ቀጠና ውጣ ተብሊ ሲጠየቅ «ለጠላት ለቀን አንወጣም። ከሰራዊቱ ጋር ተሰልፈን እንዋጋለን» በማለት እምቢ ብሏል ብለዋል።</p>

<p>በቡሬ ግንባር ያለው ሁኔታ አሁንም የከፋ ፍጥጫ የሚታይበት ሲሆን ሁለቱም ወገኖች ቦታቸውን ይዘው የእንቅስቃሴ ትዕዛዝ እየተጠባበቁ ይገኛሉ።</p>

<p>ሻዕቢያ ኤርትራ ውስጥ በሚኖረው የአፍር ሕዝብ ላይ አስከፊ የብሔር ጭቆና በመጫን በክልል ውስጥ የራስን እድል በራሱ የመወሰኑ መብት ነፍጎ በትግራውያን አስተዳዳሪዎችና በትግሪኛ ቋንቋ እየገዛው ይገኛል። የኤርትራ አፋሮች ብሔራዊ ድርጅት አቋቁመው ለብሔራቸውና ለክልላቸው ላላቸው ያልተገደበ መብት በመዋጋት ላይ ይገኛሉ። ጦርነቱ እስከተከፈተበት ጊዜ ድረስ የአርነት ንቅናቄው በኢትዮጵያ መንግሥት እና ሻዕቢያ በሕብረት ይወጉት ነበር።</p>


<p class="align-center"><a href="/Gazettas/Menilik/info/Menilik.sera.html"> ከምኒልክ ሐምሌ 17 ቀን 1990</a></p>

</body>
</html>	
