<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያ አየር መንገድ ወደ ትግራይ የሚያደርገውን በረራ ጀመረ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> የኢትዮጵያ አየር መንገድ ወደ ትግራይ የሚያደርገውን በረራ ጀመረ</h1>

 
<p>የኢትዮጵያ አየር መንገድ ወደ ትግራይ የሚያደርገውን በረራ ዳግም በመጀመር ወደ ትግራይ ዋና ከተማ መቀሌ፣ አክሱምና፣ ሽሬ አገልግሎት ጀምሯል። የበረራዎቹ መቋረጥ በትግራይ ችግር ፈጥሮ የነበረ ሲሆን አሁን በተጀመረው በረራ ከዚህ በፍት አየር መንገዱ ይጠቀምበት የነበረው ዳሽ-6 በመተው ዘመናዊና አዲስ በሆነው ፎከር 50 የሚጠቀም መሆኑን ለማወቅ ተችሏል።</p>

<p>የአየር በረራዎቹ መቋረጥ በትግራው ውስጥ መጥፎ ስነልቦናዊ እንደምታ አሳድሮ የቆየ ሲሆን ትግራይ ከሸዋ ጋር በእድገት ደረጃ ለመስተካከል የጀመረችን እሩጫ ለመስተጓጎሉ ትልቅ ተምሳሌት ሆኖ ቆይቷል።</p>

<p>በተለይም ለትግራይ በተወጠነው የእድገት መርህ መሰረት በቱሪስት ዘርፉ ላይ እንድታተኩር የተፈረጀችው አክሱም በበረራዎቹ መቋረጥ የተነሳ ሁሉ ነገር ጨልሞባት የቆየ ሲሆን አሁን ተስፋ ብልጭ እንዳለለላት ይነገራል። በአንፃሩ በቱሪስት መስህብነቱ በጥቁር አፍሪካ የመጀመሪያ ደረጃ ቦታ እንዳለው የሚነገርለት የላሊበላ አብያተ ክርስቲያናትን ለማየት ቱሪስቶች አሁንም ያለማቋረጥ እየመጡ እንደሆነ አሀዞች ያሳያሉ። በዚህ ዓመት ባገባደድናቸው ወራት ብቻ በጠቅላላው በአለፈው ዓመት ወደ ሀገራችን ከገቡት ቱሪስቶች መካከል ከገቡት በላይ ለጉብኝት መምጣታቸውን የቱሪዝም ዘርፍ ባለስልጣናት ይናገራሉ።</p>

<p>ቱሪስቶች ከየአገሮቻቸው እንዲመጡ የሚገፋፋቸው በላሊበላ ያለው «ተአምር» እንደሆነ ለማወቅ ተችሏል። ቱሪስቶቹ በአክሱምና በጎንደር በሚያዩት ብዙ የሚደነቁ እንዳልሆኑና በተለይ ከአውሮፓ የሚመጡት በየአገሮቻቸው ተመሳሳይ ነገሮች ስላሉ በሁለቱ ከተሞች ብዙም እንደማይረኩ ይናገራሉ። በላሊበላ ግን ሁሉም ተደንቀው ተገርመውና እንደተደሰቱ ይናገራሉ።</p>

<p>ቱሪስቶች በተለይ የአማራው ብሔራዊ ክልል ዋና ከተማ በሆነችው ባሕርዳር ውስጥ ታላቅ የባሕል ወረራ በማካሄድ በገንዘብ ሊተመን የማይችል የስነ ልቦና ጥፋት በአማራው ሕዝብ ላይ እያደረሱ እንደሆኑ የአማራ ብሔርተኞች በምሬት ይናገራሉ።</p>

<p>በኢትዮጵያ ዜግነቱና በአማራዊ ስብዕናው መካከል ያለውን ልዩነት ለማጣራት የስነ ልቦና፣ የባሕልና የፖለትካ ትግል ሀ ብሎ የጀመረው የክልል ሶስት ሕዝብ ተዘናግቶ ባለበት በዚህ የታሪክ ሰዓት የቱሪስቶች በብዛት ወደ ክልሉ መግባት ለብሔራዊ ማንነቱ መጠናከርና መጎልበት የሚያደርገውን ጥረት በመጠኑም ቢሆን ሊጎዳው እንደሚችል የአማራው ብሔርተኞቹ ይናገራሉ።</p>


<p class="align-center"><a href="/Gazettas/Menilik/info/Menilik.sera.html"> ከምኒልክ ሐምሌ 17 ቀን 1990</a></p>

</body>
</html>	
