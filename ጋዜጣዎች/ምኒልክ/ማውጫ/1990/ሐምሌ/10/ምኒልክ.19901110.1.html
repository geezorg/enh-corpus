<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አምነስቲ ኢንተርናሽናል የተባረሩት ኤርትራዊያን ጉዳይ አሳስቦኛል አለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h3 class="align-center"><span class="underline">30,000</span> tagtewal</h3>
<h2 class="align-center"> አምነስቲ ኢንተርናሽናል የተባረሩት ኤርትራዊያን ጉዳይ አሳስቦኛል አለ</h2>

 
<p>በአሰብ ከተማ የሚኖረው ወደ 30,00 የሚጠጉ ኢትዮጵያውያን በሻዕቢያ ከተማዋን ለቀው እንዳይወጡ ማእቀብ የተጣለባቸው መሆኑን የኢትዮጵያ መንግሥት ቃል አቀባይ ለአለም አቤቱታ አሰሙ።</p>

<p>ኢትዮጵያውያኑ በወደብ ስራ ላይ ተሰማርተው ይኖሩ የነበረ ሲሆን ግጭቱ ከተፈጠረ ወዲህ ከስራቸው ተባረው በመንገላታት ላይ እንደሚገኙ ለማወቅ ተችሏል። ከኢትዮጵያውያኑ ሌላ 125,0 ቶን ይደርሳሉ የተባሉ የተለያዩ የኢትዮጵያውያን ንብረቶች በሻዕቢያ ውርስ መደረጋቸውን ሮይተርስ ዘግቧል።</p>

<p>ባለፈው ሳምንት መጨረሻ በከተማችን በተለያዩ የሀገሪቷ ክፍሎች በሻዕቢያ የፖርቲ መዋቅር ላይ ሆኖ ሲሰሩ የነበሩ የተለያዩ ኤርትራውያን ከያሉበት ተለቃቅመው ወደ ኤርትራ የተመለሱ ሲሆን የአሁኖቹ ተባባሪዎች በኦምሀጀርና በቡሬ ግንባር በኩል ተሸኝተዋል። እስከ ድንበሩ ድረስ በአውቶብስ ተጭነው የተወሰዱ ሲሆን እዚያ ከደረሱ በኋላ ግን «ምድረ በዳ ውስጥ ተጥለዋል» ሲል ሻዕቢያ ለአለም አቀፍ ማህበረሰብ አቤቱታ አሰምቷል። የኤርትራውያኑ መባረር አስመልክቶ ተቀማጭነቱ በእንግሊዝ ሀገር ዋና ከተማ ለንደን ውስጥ የሆነው አምነስቲ ኢንተርናሽናል ትውልዳቸው ኤርትራዊ ቢሆንም በዜግነት ኢትዮጵያዊ የሆኑ ሰዎች በመታሰር ላይ ናቸው በማለት መግለጫ አውጥቷል።</p>

<p>የኢትዮጵያ መንግሥት በቁጥጥር ስር ውለው የተባረሩት ሰዎች በሙሉ ኤርትራዊ ናቸው ይላል። አምነስቲ በደብዳቤው ብዙ ነጋዴዎች፣ አንድ የኬክ ቤት ባለቤትና ልጃቸውን ጨምሮ፣ የስራ ተቋራጭ ወደ 20 የሚጠጉ የኤርትራ ኤምባሲ ሰራተኞች ታስረዋል ሲል በደብዳቤው ላይ አስፍሯል።</p>

<p>«አምነስቲ ኢንተርናሽናል በእስር ላይ እያሉ በመጎሳቆል ላይ እንደሚገኙና የታሰሩትም ቢሆን በኤርትራዊነታቸ ብቻ ነው የሚል ስጋት አለው» ብሏል።</p>

<p>ደብዳቤው የተላከው ለጠ/ሚኒስትሩና ለተለያዩ ከፍተኛ የመንግሥት ባለሥልጣናት ነው።</p>

<p>በተያያዘ ዜና 420 የሚሆኑ ኤርትራውያን ከትግራይ ተባረው በመንደፍራ በኩል ወደ ሀገራቸው የገቡ መሆኑን ቢቢሲ ዘግቧል። እንደ ቢቢሲ ከሆነ የተባረሩት ኤርትራውያን በአመዛኝ ሴቶችና ልጆች ሲሆን ወንዶቹ በትግራይ ይቅሩ ወደ ሌላ ቦታ ይወሰዱ የታወቀ ነገር የለም ብለዋል።</p>

<p>ቢቢሲ በዚያው ዜና ላይ ተፈናቃዮችን ለመደገፍ ሲል ሻዕቢያ የአለም አቀፉን ማሕበረሰብ እርዳታ እየጠየቀ ሲሆን «እራስን የመቻል መርህ» የሚለው አቋሙን የሚጋፋ ነው ሲል ሬዲዮው ተችቶታል።</p>

<p>የሻዕቢያን ባለ ሥልጣናት በጦርነቱ ምክንያት የተፈናቀሉትን እስካሁን ድረስ ሲረዳ በመቆየቱ ያከማቸውን እህል እየጨረሰ እንደሚገኝ ገልጿል።</p>

<p>«ግጭቱ ከቆመ በኋላም ቢሆን በሁለቱ አገሮች መካከል የተተገበረው የማባረር ፖሊሲ ብዙ የሚያጨቃጭቅ እንደሚሆን አያጠራጥርም» ሲል ሬዲዮው ዘግቧል።</p>


<p class="align-center"><a href="/Gazettas/Menilik/info/Menilik.sera.html"> ከምኒልክ ሐምሌ 10 ቀን 1990</a></p>

</body>
</html>	





