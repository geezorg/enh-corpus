<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>እስራኤል ኦርቶዶክስ ኢትዮጵያውያንን ሃይማኖት አስቀይራ እያጋዛች ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> እስራኤል ኦርቶዶክስ ኢትዮጵያውያንን ሃይማኖት አስቀይራ እያጋዛች ነው</h1>
<h2 class="align-center"> 59ኙ "በሰብዓዊ ጋሻነት" በዌስት ባንክ ሰፈሩ</h2>

 
<p>በእምነታቸው የኦርቶዶክስ ክርስትና ኃይማኖት ተከታዩች የሆኑና ፈላሻሙራ በመባል የሚታወቁ የሰሜን ምዕራብ ኢትዮጵያ ተወላጆች በእስራኤል መስፈር የሚችሉት ኃይማኖታቸውን ከለውጡ ብቻ መሆኑን የእስራኤል መንግሥት ውሳኔ ዓልፎ በመተግበር ላይ መሆኑን ለማወቅ ተችሏል።</p>

<p>የፈላሻ ሞራዎች ቁጥር ወደ 3000 የሚገመት ሲሆን ከትውልድ ቄያቸው እየነቀሉ እዚህ አዲስ አበአ ወደ እስራኤል እስከሚሐዱ ድረስ ስፍረው ይገኛሉ።</p>

<p>እንደ እስራኤል መንግሥት ገለጻ ከሆነ እነዚህ ኦርቶዶክስ ክርስቲያን ኢትዮጵያውያን በዘር ቤተ እስራኤልያውያን ሲሆኑም በተለያየ ምክንያት የአይሁድ ኃይማኖታቸውን ለመለወጥ የተገደዱ ናቸው።</p>

<p>በአንጻሩ የኢትዮጵያ ታሪክ ተመራማሪዎችና ኢንትሮፖሊጂስቶች በኢትዮጵያ የቤተ እስራኤል ዘር የሚባል ነገር የለም የሚሉ ሲሆኑ ፈላሻ አይሁድ ኃይማኖትን የሚከተሉ ኢትዮጵያውያን መመሪያ ነው ይላሉ።</p>

<p>የእስራኤል መግንሥት አቋም ቤተ እስራኤላውያን (ፈላሾች) በዘርም በኃይማኖትም ከኢትዮጵያውያን ክርስቲያኖችና እስላሞች የተለዩ ናቸው በሚል ነው። ሆኖም ቤተ እስራኤላውያን በቋንቋ፣ በባህልና በሥነ ልቦና ከኢትዮጵያውያን የሚለዩዋቸው ነገሮች በውል ላይቀመጡ በእስራኤል መንግሥት ይኼን የመሰለ አቋም መውሰዱ እውነታውን አይፍቀውም ሲሉ በጉዳዩ ዙሪያ ያነጋገርናቸው የታሪክ ተመራማሪዎች ተናግረዋል።</p>

<p>ስማቸው እንዳይጠቀስ የጠየቁን አንድ የፖለቲካ ድርጅት አመራር አባል በተለይ ኢትዮጵያውያንን ሊያሳዝን ይገባል ያሉን እነዚህ ኃይማኖታቸውን በችግራቸው ምክንያት ለውጠው የተሻለ ኑሮ ፍለጋ እስራኤል ለመሄድ የተነሱት ኦርቶዶክስ ኢትዮጵያውያን እስራኤል ሲደርሱ «ከአረቦች በተቀማ ምድረ በዳ ውስጥ እንዲሰፍሩ መወሰኑ ነው»</p>

<p>በዚህም መሠረት የመጀመሪያዎቹ 59 ኢትዮጵያውያን ኦፍራ በተባለው የዌስት ባንክ ስፍራ ጣቢያ መድረሳቸውን እየሩሳሌም የሚገኘው የፈረንሳይ የዜና ወኪል ዘግቧል። ኦፍራ በ1959 ከአረቦች ላይ በተቀማው ዌስት ባንክ ውስጥ የምትገኝ ስፍራ ጣቢያ ስትሆን ፍልስጤሞች አካባቢውን በማስመለስ ነጻ ሃገራቸው ለማድረግ እቅድ ውስጥ ካስገቡት ቦታዎች አንዷ ናት። በሚቀጥሉት ጥቂት ሳምንታት 350 ኢትዮጵያውያንን ወደ ቦታው በማጓጓዝ ሌሎች ሁለት ተጨማሪ ጣቢያዎች ለመገንባት ውሳኔ ተላልፏል።</p>

<p>የህ ተግባራዊ ከሆነ ፍልስጤሞች በአካባቢው ላይ የይገባናል ጥያቄ በቀላሉ ሊያቀርቡ አይችሉም ማለት ነው። ስለዚህ ቦታው በእስራኤሎች እጅ እንደወደቀ የመቅረቱ ዕድል ይሰፋል ማለት እንደሆነ የፖለቲካ ታዛቢዎች ይናገራሉ።</p>

<p>ይህን ድርጊት የእስራኤል ተቀዋሚ ፓርቲ ክፉኛ የኮነነው ሲሆን አንድ የፓርላማ አባል «ኢትዮጵያውያንን መጠቀሚያ እያደረግናቸው ነው» ሲሉ በሃዘኔታ ተናግረዋል።</p>

<p>ፈላሻ መሮች የአይሁድ ኃይማኖት ተከታዩች ስላልሆኑ ወደ እስራኤል እንዳይገቡ የእስራኤል የኃይማኖት አባቶች ከመጀመሪያ ጥያቄ የተቃወሙ ቢሆንም በአክራሪነቱ የሚታወቀው የናትናይሁ አስተዳደር በችግር የሚንገላቱት ኢትዮጵያውያን ኃይማኖታቸውን እየቀየሩ ወደ እስራኤል እንዲገቡ ወስኗል። እላይ የጠቀስናቸው ስማቸው እንዳይጠቀስ የጠየቁን የተቃዋሚ ፖለቲካ ድርጅት አመራር አባል የእስራኤል መንግሥት ግለሰቦችን ወደ እስራኤል ለመውሰድ ያስተላለፈውን ውሳኔ እንደትልቅ ውለታ እንደ ሚቆጥረው በምሬት ይናገራሉ።</p>

<p>«ኃይማኖታቸውን መቀየራቸው ምንም ችግር እንዳሌለ ነገር አድርገው ነው የሚወስዱት። ግን እነዚህ ሰዎች ችግረኞች ባይሆኑ ኑሮ ኃይማኖታቸውን እንዲህ በቀላሉ ይለውጡ ነበር?» ብለውናል።</p>

<p>በእስራኤል ወደ 60.000 የሚጠጉ ኢትዮጵያውያን የሚገኙ ሲሆን በእድገት ደረጃዋ እጅግ ከሰለጠኑት ሃገሮች መካከል በምትመደበው እስራኤል እዚህ ከነበራቸው የተሻለ ኑሮ እንዳጋ ጠማቸው ይናገራሉ። የእስራኤል መንግሥት እነዚህ ቤተ እስራኤላውያን ከኢትዮጵያ ጋር ያላቸውን ትስስር ሙሉ ለሙሉ እንዲበጥሱ ቢገፋፋቸውም (በተለይ ወጪያቸውን) ኢትዮጵያዊነት ከሃገራቸው ጋር ያላቸውን የትስስር ሰንሰለት ይበልጥ ለማጠንከር እንደሚፈልጉ ለማወቅ ተችሏል።</p>

<p>በቅርቡም «ኢትዮጵያውንን ለአንድነት» በሚል መጠሪያ አንድ መሰባሰቢያ ያቋቋሙ መሆናቸውን ከዚያው ከመጡ ሰዎች ለመረዳት ተችሏል።</p>


<p class="align-center"><a href="/Gazettas/Menilik/info/Menilik.sera.html">ከመኒሊክ ሚያዝያ 9 ቀን 1990</a></p>




</body>
</html>