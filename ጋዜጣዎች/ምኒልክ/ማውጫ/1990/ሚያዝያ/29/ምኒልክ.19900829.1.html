<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የዋሽንግተኖቹ «ብልጣ ብልጥ ተቃዋሚዎች» የስነ ልቦና ዘመቻ ከፍተዋል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> የዋሽንግተኖቹ «ብልጣ ብልጥ ተቃዋሚዎች» የስነ ልቦና ዘመቻ ከፍተዋል</h1>

 
<p>የኢትዮጵያ አማራጭ የፖለቲካ ንቅናቄ በሚል ስያሜ በቅርቡ በሰሜን አሜሪካ «በብልጣ ብልጥ» ፖለቲከኞች መቋቋሙ የተነገረለት «የግለሰቦች ስብስብ» ከወዲሁ የስነ ልቦና ዘመቻ መጀመሩን በዋሽንግተን የምኒልክ ወኪል ዘግቧል።</p>

<p>በዚህም መሠረት በከተማዋ ውስጥ የንቅናቄውን መመሥረት የትግራዩ ነፃ አውጭው መሪ መለስ ዜናዊ እንዳልወደዱት እያስወሩ መሆኑን ለማወቅ ተችሏል። ይህ ወሬ ዋሽንግተን አጣቦ በሚገኙት የትግራይ ነፃ አውጭ ነዋሪዎች ዘንድ ውዥንብር ፈጥሯል። ንቅናቄው ከመጀመሪያው አንስቶ የግለሰቦች መረማመጃ እንጂ የህዝቦችን መሠረታዊ ጥያቄ የሚመልስ አይደለም በመባል ተቀባይነት አጥቶ የቆየ ነው።</p>

<p>የድርጅቱ ጥንስስ ዳዊት አሜሪካን በመጐብኘት በነሐሴ ወር ዋሽንግተን በቆዩባቸው ጊዜያት እንደሆነ የውስጥ አዋቂ ምንጮችን ዋቢ አድርጐ ወኪላችን ዘግቧል። በዋሽንግተን የሚገኙትም የትግራይ ነፃ አውጭው ባላንጣዎች እነ መለስ በአመዛኝ ፋሺስቶች እንደሚሏቸው የሚታወቅ ሲሆን ከመጀመሪያው አንስቶ ከፋሽስቶች መካከል ቢያንስ ያሬድ ጥበቡ ተደምሮ እንደማያውቅ ለማወቅ ተችሏል። በዋሽንግተን ያሉ የፖለቲካ ታዛቢዎች እነ ያሬድን እድሜያቸው እየገፋ የመጠውን እነ ክፍሌ ወዳጆን ለመተካት የታጩ የነመለስ ወርቃማው ልጆች በማለት ይጠሯቸዋል።</p>

<p>እነ ያሬድ በቅርቡ ባሰራጩት ባለ 14 ገፅ የአቋም መግለጫ የጐሳ ፖለቲካ ለኢትዮጵያ እንደማይበጃት አስረድተዋል። ይህን በአገሪቱ ላይ ተጋርጧል ያሉትን አደጋ በሰላማዊ መንገድ ለመታገል እቅዱ እንዳለና ያንን አማራጭ መጠቀም ይገባል ብለዋል።</p>

<p>እዚህ አዲስ አበባ ካሉ ምንጮች እንደተረዳነው ቡድኑ ከዳዊት ዮሐንስ ጋር እስካሁን ድረስ በመደራደር ላይ ይገኛል። ንቅናቄው በሚቀጥለው ምርጫ ለመሳተፍ ፍላጐት እንዳለው በተደጋጋሚ ቢነገርም ምርጫ የሚጠይቀውን ገንዘብ ከየት እንደሚያመጡ የታወቀ ነገር የለም። የንቅናቄው ባለሥልጣናት በሙሉ ከአሜሪካኖች ጋር ያለው ግንኙነት እምብዛም የጠበቀ እንዳልሆነ ወኪላችን ዘግቧል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ሚያዝያ 30 ቀን 1990</a></p>




</body>
</html>