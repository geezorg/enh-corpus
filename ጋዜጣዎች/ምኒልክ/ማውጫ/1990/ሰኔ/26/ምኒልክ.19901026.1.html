<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የጅቡቲን ወደብ ለማስፋፋት ኢትዮጵያ 3 ሚሊዮን ዶላር ሰጠች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">የጅቡቲን ወደብ ለማስፋፋት ኢትዮጵያ 3 ሚሊዮን ዶላር ሰጠች</h1>


<p>ኢትዮጵያ የጅቡቲን ወደብ ለማስፋፋት እንዲውል 3 ሚሊዮን የአሜሪካን ዶላር መስጠቷን የአሜሪካ ድምፅ በእሮብ ምሽቱ ስርጭቱ ላይ ይፋ አደረገ። ገንዘቡ መጫኛና ማረገፊያ ለመግዛት መጋዘንና ሌላም የወደብ አገልግሎቶችን ለማሻሻል መሆኑን የመንግስት ቃል አቀባይ ገልጿል ብሏል። የአሜሪካ ድምፅ በዚያ ምሽት የኢትዮጵያ ባሕርና ትራንዚት አገልግሎት ኃላፊ የሆኑትን አቶ ጋሻው ኃይሌን አነጋግሮ ነበር። አቶ ጋሻው ኢትዮጵያ በጅቡቲ ወደብ እንድትጠቀም ሲወሰን ወዲያው ከተፈጠረው መጨናነቅ ባሻገር የጎላ ችግር እንዳላጋጠመው ተናግረዋል። እንዲያውም ከዚህ በፊት ከነበረው ይበልጥ እየተሰራ ነው ማለት ይቻላል ብለዋል።</p>

<p>ድርጅታቸው ከመንግስት ከ20 ሚሊዮን ብር በላይ አስፈቅዶ ስራውን እንዲያፋጥንለት ማሻሻያዎች በጅቡቲ ወደብ እየሰራ ይገኛል ብለዋል። እስካሁን ድረስ ባለው ሂደት ላይ መጓተት አላጋጠመውም ሲሉ ተናግረዋል። የአሜሪካ ድምፅ ጋዜጠኛ ወደቡን ከማሻሻል ባሻገር እቃ ወደ መሀል ሀገር በአፋጣኝ እንዲገባ የተመቻቸ ነገር ወይም እቅድ አለ ወይ ብላ ላቀረበችው ጥያቄ በአውሮፕላን በባቡርና በጭነት መኪናዎች ብዙ እቃዎች እየተነሱ ናቸው ብለዋል። በአካባቢው ነዋሪ ሕዝብ ሕይወት ላይ ኢትዮጵያ በጅቡቲ ወደብ መጠቀም መጀመሯን ያመጣው ለውጥ አለ ወይ? ተብሎ ለተጠየቁት ኢትዮጵያ በጅቡቲ ወደብ ስትጠቀም የቆየችው ለረዥም ጊዜ መህኑን ተናግረዋል።</p>

<p>በተያያዘ ዜና ኢትዮጵያ የአሰብን ወደብ መጠቀም ኳቋረጠች ወዲህ አሰብ ፀጥ ረጭ ብላ ከመዋል ባሻገር ምንም እንቅስቃሴ እንደማይታይባት ለማወቅ ተችሏል። በከተማዋ ነባሪ ነዋሪዎች አባባል አሰብ ለመሞት እያጣጣረች ናት ይህ ሁኔታ ሻዕቢያ ከአፋሮች ጋር ያለውን ያልተረጋጋ ግንኙነት እንደሚያባብሰው የፖለቲካ ታዛቢዎች ይናገራሉ።</p>


<p class="align-center"><a href="/Gazettas/Menilik/info/Menilik.sera.html"> ከምን
ኢልክ ሰኔ 26 ቀን 1990</a></p>

</body>
</html>
