<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>እልቂት ያሰከረው የሻዕቢያ መንጋ በዛላንበሳ በኩል የመድፍ ውርጅብኝ አዘነበ!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">እልቂት ያሰከረው የሻዕቢያ መንጋ በዛላንበሳ በኩል የመድፍ ውርጅብኝ አዘነበ!</h1>
<h2 class="align-center">በሕወኃት ውስጥ አዲስ የኃይል አሰላለፍ ተከሰተ</h2>
<h3 class="align-center">ሻዕቢያ ለሠራዊቱ ደምወዝ መክፈል አቅቶታል</h3>


<center>
<table>
<tr>
<td>«ኢትዮጵያ በኤርትራ ላይ የግዛት ጥያቄ የላትም»</td>
<td>ሻዕቢያ 300 ሚሊዮን ዶላር እየጠበቀ ነው</td></tr>
<tr>
<td>የሻዕቢያ ኮማንደሮች ጦርነቱን አላመኑበትም</td>
<td>4 የኤርትራ ድርጅቶች በጦርነቱ አላመኑም</td></tr>
<tr>
<td>ኃይለ መርቆርዮስ ከኦነግ ጋር ተገናኝተው ተወያዩ</td>
<td>ጀብሃ በኤርትራ የብሔር ጭቆና እንዳለ አመነ</td></tr>
</tr></table>
</center>

 
<p>በዛላ አንበሳ ግንባር ያለው ውጊያ እሮብ እለት በሻዕቢያ ፀብ ጫሪነት በከባድ መሳሪያ ውጊያ ተደርጎ እንደነበር የአሜሪካ ድምፅ አስታወቀ።</p>

<p>«ከጠዋቱ 12 ሰዓት ከባድ መሳሪያዎች ተኩሳ እኛም አፀፋውን መልሰናል» በማለት የኢትዮጵያ መንግስት ቃል አቀባይ እንደተናገሩ ሬዲዮ ገልጿል።</p>

<p>በሻዕቢያ በኩል ምንም ምላሽ አልተሰጠም።</p>

<p>ጠ/ሚኒስቴር መለስ ዜናዊ ከሮይተር ጋር ባደረጉት ቃለ ምልልስ «በሰላም ለመፍታት ትርፍ መንገድ ለመሄድ ዝግጁ ነን ሆኖም ከወራሪው መሬቶች ካለቀቀ የማያዳግም ትምህርት ለመስጠት እየተዘጋጀ ነው» ብለዋል።</p>

<p>በተጨማሪም ኢትዮጵያ በኤርትራ ላይ የግዛት ጥያቄ የላትም በኤርትራ የውስጥ ጉዳይ ውስጥም ጣልቃ አንገባም ብለዋል።</p>

<p>«አላማችን ወረራውን ለመቀልበስ ነው ፖለቲካ አላማችን ወረራው ዳግም እንዳይከሰት ማረጋገጥ ነው ብለዋል።</p>

<p>ሻዕቢያ አውቆም ይሁን ሳያውቅ የተዘፈቀበትን ጦርነት ከወዲሁ ታላቅ ሸክም ጥሎበታል። ከማንኛውም ነገር በላይ የዚህ ተምሳሌት የሆነው ለሰራዊቱ ደሞዝ ለመክፈል የተቸገረ መሆን ነው ይህንን ማስተካከል ካልቻለ በሞራል ላይ የሚያስድረው ተፅዕኖ በቀላሉ የሚታይ አይሆንም የሻዕቢያ «ገንዘብ ሚኒስቴር» ኃላፊዎች ይህንን ሁኔታ አስመልክተው ከትላንት በስቲያ መግለጫ መስጠታቸውን ሮይተር ዘግቧል።</p>

<p>እንደ ኃላፊዎቹ ከሆነ ከኢትዮጵያ መንግስት ጋር በተዘፈቀበት ግጭት ምክንያት የኤርትራ መንግስት ገቢና ወጪ መመጣጠን እንዳልቻለና ወጪው ከገቢው በእጅጉ ገኖ እየኖረ ነው። ይህ እንግዲህ የመጀመሪያ ደረጃ አማራጭ ነው ያሉትን ካሟጠጡ በኋላ ነው። የጦርነቱን ወጪ ለመሸፈን እንደ የመጀመሪያ ደረጃ አማራጭ ተደርጎ ለጦር ኃይሉ የተመደበው (እንደተጠበቀ ሆኖ ለሌሎች ዘርፎች የተመደቡትን ባጀቶች ለጦርነት ማዋል ነው። ይህ እስካሁን የተገበረ በመሆኑ ለኢኮኖሚ ፕሮጀክቶች የተያዘው በጀት ወደ መከላከያ ባጀት ሊዘዋወር ችሏል። የዚህ ዓላማ የነበረው አመታዊ የባጀት ጉዳለት አሁን ካለበት ደረጃ እንዳያድግ ለመከላከል ታስቦ የተወሰደ ነበር። ሆኖም እርምጃው ጦርነቱ የሚጠይቀውን ከፍተኛ ወጪ ሊሸፍን ባለመቻሉ ወደ ብድር መዘፈቁን ተገዶበታል «አመታዊ የባጀት ጉዳለቱ መጨመሩ አይቀሬ ነው» በማለት የገንዘብ ሚኒስቴር ባለስልጣን እንደተናገሩ ሮይተር ከትላንት በስቲያ ከአስመራ ዘግቧል።</p>

<p>የዛሬ ሁለት አመት የኤርትራ አመት የበጀት ጉድለት እስከ 18ከመቶ ከፍ ብሎ የነበረ ሲሆን በአለፈው አመት ግን እስከ 4.2 ከመቶ ድረስ ወድቆ ነበር ሻዕቢያ ናቅፋን በገበያ ላይ ለማስተዋወቅ ቀበቶውን ጠበቅ በማድረግ ለአዲሱ ገንዘብ መረጋጋት የወሰደው እርምጃ መሆኑ ነበር። ውድ እንዲሆን ማለት ነው።</p>

<p>ናቅፋ በገበያ ላይ ከመዋሉ በፊት ሻዕቢያ ገንዘብ ይረጭ እንደነበር የሚታወስ ሲሆን ወጪው እና ገቢው ፍፁም የማይጣጣሙ ስለነበር ከተለያዩ አቅጣጫዎች ለሚሰነዘሩበት ስሞታዎች ይሰጥ የነበረ መልስ በጦርነት ወድማ የቆየችውን ኤርትራን መልሶ ለማቋቋም ብድር ውስጥ ቢሆንም መዘፈቅ እንዳለበት ይናገር ነበር። በዚያን ወቅት ከፍተኛ ወጪ ከተደረገበት ነገሮች መካከል ለሻዕቢያ ተዋጊዎች እና ቁስለኞች መቋቋሚያ እንዲሆን የተከፋፈለው በብዙ ሚሊዮን የሚቆጠር ብር ነበር።</p>

<p>የሻዕቢያ ባለ ስልጣናት ወረራው የጠየቀውን ከፍተኛ ወጪ ለመሸፈን ከቀየሱት ስሌቶች አንዱ በውጪ የሚኖሩ ኤርትራውያን ገንዘብ እንዲያዋጡ በማቀነባበር ነው። ይህ ዘመቻ በውጭ ባሉ ኤርትራውያን ላይ ብቻ ያነጣጠረ ሳይሆን ኤርትራ ውስጥ ያሉ ኤርትራውያንን የሚመለከት ነው ከኤርትራ ውጪ ያሉ ኤርትራውያን በዘመቻ ውስጥ በፈቃደኝነት ነው የተሳተፉት ቢባል ሻዕቢያ በሚያዘጋጀው መድረክ ላይ አለመገኘት በሻዕቢያ በኩል እንደ ወንጀል ስለሚቆጠር ዘመድ ለመጠየቅ ወደ ኤርትራ እንዳንመለስ እንከለከላለን ብለው በመፍራት ሳይወዱ በግዳቸው ገንዘብ እያዋጡ ናቸው። በቅርቡ በአውሮፓ በመካከለኛው ምስራቅ እና በአሜሪካ የሚገኙ ኤርትራውያን የአንድ ወር ደመወዛቸውን ለመለገስ ተዘጋጅተዋል ይህን ለማድረግ ፈቃደኛ ያልሆኑት ኤርትራውያን በኤርትራ ኤምባሲ በኩል በሚደረግላችው ትብብር እጅግ የቀዘቀዘ እንደውም የሚያስፈራ መሆኑን ከዋሽንግተን ዘጋቢያችን ለመረዳት ችለናል።</p>

<p>በዚህ ምክንያት ከውጪው ዓለም ወደ ኤርትራ የሚላከው ዶላር በዚህ ዓመት ወደ 300 ሚሊዮን ዶላር ያድጋል ብሎ ሻዕቢያ ግምት ውስጥ የወሰደ መሆኑን ሮይተር ዘግቧል። እስከ ቅርብ ጊዜ ድረስ ይህ ገንዘብ ከመቶ ሚሊዮን ዶላር እንደማያልፍ ይነገርለት የነበረ ሲሆን ሻዕቢያ ተጨማሪ 200 ሚሊዮን ዶላር ካገኘ ከጦርነቱ ከፍተኛ ትርፍ ያዘ ማለት ነው።</p>

<p>የጦርነቱ ሂደት በኤርትራ ውስጥ እያሳደረ ያለው እንድምታ ከጊዜ ወደ ጊዜ ፈጣን ለውጥ በማሳየት ላይ ነው በአስመራ አካባቢ የሚናፈስ ወሬ በሻዕቢያ ውስጥ በጉዳዩ ዙሪያ የፖሊሲ አለመጣጣም ያለ መሆኑ ነው። በዚህ ረገድ አክራሪ እና ለዘብተኛ ተብሎ አመራሩ እንደተከፈለ ይነገራል። የአክራሪው አንጃ መሪ ኢሳያስ ናቸው እየተባለ ሲሆን የለዘብተኛው አንጃ መሪ ሰለሞን ጴጥሮስ ከደርግ ጋር በነበረው የጦርነት ዘመን ስመ ጥሩ የሻዕቢያ ኮማንደር የነበሩ ሲሆን ዝናቸው ኢሳያስን በቅናት ያንገበግብ እንደነበር ድርጅቱን ታሪክ በቅርብ የሚከታተሉ ምሁሮች ይናገራሉ። በአቶ ሰለሞን ላይ እነ ኢሳያስ በስፋት ካስወሩባቸው ነገሮች መካከል አንዱ እና ዋነኛው ሰለሞን በአባታቸው ኢትዮጵያዊ እንደሆነ እና «ከምባታ ናቸው ይሉ ነበር» አቶ ሰለሞን በመንግስት ስራ ወደ ኤርትራ ሄደው ከአንዲት ኤርትራዊ ሴት የተወለዱ ናቸው የሚል ነው። ይህን አባባል እስካሁን ነፃ ከሆኑ ምንጮች ለማረጋገጥም ሆነ ለማጣራት አልቻልንም ከሰለሞን ጴጥሮስ ሌላ ዝነኛው የሻዕቢያ ኮማንደር መስፍንም እንዲሁ በሁኔታው ደስተኛ እንዳልሆኑ ይነገራል። መስፍን ከሰለሞን ሌላ በትጥቅ ዘመኑ ስመጥሩ ኮማንደር የነበሩ ሲሆን ከ1983 ወዲህ ግን ከኢሳያስ ጋር ያላቸው አለመጣጣም እየጎላ እና ገሀድ እየወጣ በመሄዱ ከአስመራ በግዞት መልክ እንዲወጡ እስከመገደድ የደረሱ ናቸው። በአንፃሩ ከኢሳያስ የቅርብ ቁርኝት እንዳላቸው የሚነገርላቸው ስብሐት ኤፍሬም ሲሆኑ ሰውየው በተፈጥሮአቸው ብሩ አይምሮ እንደሌላቸው በስፋት የሚነገርላቸው ናቸው።</p>

<p>ስብሐትን በኢሳያስ በኩል ተወዳጅ ያደረጋቸው ታማኝነታችው እንጂ ችሎታቸው እንዳልሆነ ድርጅቱን በቅርቡ የሚያውቁት ምሁሮች ይናገራሉ። በሻዕቢያ ሠራዊት በኩል ቢሆን ስብሀት ይህን ያህል ከበሬታ የሌላቸው መሆኑ ይነገርላቸዋል።</p>

<p>እነ ሰለሞን እና መስፍን በሻዕቢያ ውስጥ ካላቸው ስልጣን በተዘዋዋሪ መንገድ ውስጥ እንዲሆን የተደረገ ቢሆንም በሰራዊቱና በሕዝቡ ዘንድ ያላቸው ተደማጭነት ግን ግዙፍ እንደሆነ ከፖለቲካ ታዛቢዎች መረዳት ችለናል።</p>

<p>ይህ በእንዲህ እንዳለ የሻዕቢያ የረጅም ዘመን ተቀናቃኝ እንደሆነ የሚታወቀው ሳገም የተባለ የሻዕቢያ አንጃ ባለፈው ሳምንት ወራሪውን ካወገዘ ወዲህ ሌሎች ተጨማሪ የሻዕቢያ ተቀናቃኝ ተመሳሳይ አቋም እንዲወስድ በመጣል ላይ መሆኑን የፕለቲካ ታዛቢዎች በተለይ ለምኒልክ ገልፀዋል።</p>

<p>በኤርትራ ውስጥ እስካሁን በአጠቃላይ 8 የሻዕቢያ ተቃዋሚ ድርጅቶች እንዳሉ የሚታወቅ ሲሆን ከነዚህም መካከል ተጋድሎ ሀርነት ኤርትራ ሳገሜ፣ ተጋድሎ ሐርነት ኤርትራ ስሙን፣ ውድብ ተጋድሎ ሐርነት ኤርትራ ሰውራዊ ባይቶ ና ደምሐኤ ናቸው።</p>

<p>ደምሐኤና ተሐኤ ሳገም ዲሞክራሲያዊ ግንባር እንዳላቸው የሚታወቅ ሲሆን ከሌሎቹ ሁለት ድርጅቶች ጋር ግንባር ፈጥረው ነበር። ይህ ግንባር የተመሰረተው የዛሬ 6 ዓመት ገደማ ሲሆን አሁን በምን ደረጃ ላይ እንዳለ አይታወቅም። አራቱ የሻዕቢያ ተቀናቃኞች በኤርትራ መድረክ ላይ ካሉት ተቃዋሚዎች እንደ ዋናዎቹ የሚቆጠሩት ሲሆኑ በኢትዮጵያ በኩል ሳገም የሻዕቢያን ወረራ ማውገዙ እንደ ከፍተኛ ድል ይቆጠራል ሳገም ለመጀመሪያ ጊዜ በኤርትራ ያለው ቅራኔ ወደ ብሔራዊ ይዘት እንዳለው በማመን በኤርትራ ፖለቲካ መድረክ ላይ ታላቅ ቦምብ አፈንድቷል በኤርትራ ውስጥ 9 ብሄሮች የሚገኙ ሲሆን የአንትሮፖሎጂ የታሪክ የፖለቲካና የኢኮኖሚ ምሁሮች አብረው የሚኖሩ ብሄሮች ናቸው ከማለቅ ይልቅ ጎን ለጎን የሚኖሩ ናቸው ማለትን ይመርጣሉ። በዚህም ምክንያት የፖለቲካ እይታቸው ራእያቸው እና ጥቅማቸው ለየቅል እንደሆነ ለመረዳት ተችሏል።</p>

<p>በአንፃሩ ሻዕቢያ ኢትዮጵያ ውስጥ ከሚገኙት ዋና ሕብረ ብሔራዊ ድርጅቶች ጋር አሁንም ሆድ እና ጀርባ እንደሆነ ሲሆን ለረዥም ጊዜ የቅርብ ትውውቅ ካለው ኦነግ ጋር እንኳን እስካሁን መግለጫ ሊያወጣ አልቻለም። ኦነግ በተናጠል ባወጣው መግለጫ የኦሮሞ ልጆች በተፈጠረው ግጭት ውስጥ ገለልተኛ መሆን ይገባቸዋል ብሏል። በሰላማዊ መንገድ እንዲፈታ ሃሳብ አቅርቧል የኦጋዴን ነፃነት ግንባር ለሁለት በመከፈሉ ድርጅታዊ ብቃቱ ጥያቄ ውስጥ የገባ ሲሆን አል-ኢትሀድ ከሱዳን መንግስት ጋር ባለው የቅርብ ግንኙነት ምክንያት ከሻዕቢያ ጋር ይፋዊ ቁርኝት ሊፈጥር አልቻለም። ዋሽንግተን ያለው ዘጋቢያችን ታማኝ ምንጮችን ዋቢ አድርጎ እንደዘገበልን ከሆነ በዋሽንግተን ከተማ ውስጥ ያሉ የኦነግ ተወካዮች በኤትራ ኤምባሲ ካሉ የሻዕቢያ ባለሥልጣናት መካከል በዋንኝነት የሚጠቀሱ ናቸው። እንዲያውም የሻዕቢያን የውጭ ጉዳይ ፖሊሲ ከውጭ ጉዳይ ሚኒስቴሩ ኃይሌ ወ/ትንሳይ ይልቅ ከእሳቸው ተፅእኖ እንደሚያደርጉበት የአስመራን ፖለቲካ በቅርቡ የሚከታተሉ ምንጮች ይናገራሉ። ኃይሌ መርቆርዮስ ኃይሌ ቀልጣፋና ፈጣን አይደለም በማለት እንደሚያሟቸውና ግንኙነታቸውም ቢሆን ቀጥታ ከኢሳያስ ጋር እንደሆነ ይነገራል። ኃይሌ መርቆርዮስ ኃይሌን በውጭ ጉዳይ ሚኒስትርነት ይተኩዋቸዋል በመባል የሚጠበቁ ናቸው።</p>

<p>ኦነግ በሰሜን አሜሪካን የሚወክለው በአቶ አብዩ ገለታ ሲሆን ዋናው ቢሮ ግን ለንደን ያለው ቢሮ እንደሆነ ይታወቃል። ለንደን ከሚገኙ ባለ ስልጣናት መካከል የድርጅቱ መሪ ገልሳ ዲልቦ የፖሊት ቢሮ አባል ጣሀ ታዋቂው የኦሮሞ ብሔርተኛ ምሁር መሐመድ ሐሰን ይገኙበታል። ዲማ ነገዎ በጀርመን የሚገኙ ሲሆን አብረዋቸው እዚህ አዲስ አበባ ለጊዮኑ ኮንፍረንስ መጥተው የታሰሩት ኢብሳ ጉተማ ይገኛሉ። ሌንጮ ካናዳ ቶሮንቶ የሚገኙ ሲሆን በመካከለኛው ምስራቅ ደግሞ የጅማው አባ ጅፋር ልጅ አባቢያ ይገኛሉ።</p>

<p>ኃይሌ መርቆርዮስ እና አብዩ ተገናኝተው በምን ጉዳይ ላይ እንደተነጋገሩ በውል ባይታወቅም በወቅታዊ ጉዳይ ላይ እንደሚሆን ይገመታል ሲል ወኪላችን ዘግቧል። ሁለቱ ድርጅቶች ቅንጅት ይፈጥራል ተብሎ በስፋት የተገመተ ቢሆንም ይህን እስካሁን ተግባራዊ ለማድረግ አለመቻላቸው የፖለቲካ ታዛቢዎችን እያስገረመ ያለ ጉዳይ ነው።</p>

<p>አንድ ስማቸው እንዳይጠቀስ የጠየቁን የፖለቲካ ሳይንስ ምሁር «የሚቀየር ነው» ብለውናል።</p>

<p>እዚህ አዲስ አበባ የሕዝቡን ትኩረት ስቦ የሰነበተው ገዥ በሆነው የሕወሀት አመራር ውስጥ የአመለካከት ክፍተት ተፈጥሮአል ወይ? የሚለው ጥያቄ ነው ይህ ጥያቄ በተለይ አነጣጥሮ የሰነበተው ጠቅላይ ሚኒስትሩ ላይ ሲሆን በጉዳዩ ዙሪያ ያነጋገርናቸው ታዛቢዎችና ምሁሮች የሚከተለውን ብለውናል።</p>

<p>በሕወሀት አመራር ውስጥ ከዚህ በፊት ታይቶ የነበረው የኃይል አሰላለፍ በሁለት የሚከፈል የነበረ ሲሆን እሱም የዲፕሎማቶች እና የአክራሪዎች ካምፕ በመባል የታወቁ ነበር ብለውናል።</p>

<p>የዲፕሎማቶቹ ካምፕ በመለስ በስብሐት በአለም ሰገድ እና በተወልደ የሚታወቅ የነበረ ሲሆን አክራሪዎቹ ደግሞ ስዩም ገብሩ ስዬና አረጋሽ ነበሩ። ከመቀሌ ድብደባ በኋላ ግን ሁሉም የከረረ አቋም በመውሰድ ሻዕቢያን በመጥላት እኔ እበልጣለሁ ዓይነት ፉክክር ውስጥ ገብተዋል ብለውናል። አቶ መለስ የሻዕቢያ መሪዎች ፋሺስቶች በማለት ለመጀመሪያ ጊዜ በአደባባይ የጠሩአቸው በሕወሓት አካባቢ ያለውን ምርር ያለ ጥላቻ አመልካች ነው ሲሉ ምሁሮቹ ገልፅውልናል። ሆኖም ከሻዕቢያ ጋር የነበረው የቅርብ ቁርኝት በሕዝብ ዘንድ ከነመለስ ስብእና ጋር በቅርብ የተዋሃደ በመሆኑ መለስ ቢያንስ በትግራይ እና በሕዋሃት ውስጥ የነበራቸውን ታማኝነት ከግጭቱ በፊት ወደ ነበረበት ቦታ ለመመለስ እንዳስቸገራቸው ከምሁራኖቹ ለመረዳት ችለናል።</p>

<p>ዘጋቢያችን ያነጋገሩዋቸው የትግራይ ተወላጆች ለመለስ ያላቸው ስሜትም በጣም የቀዘቀዘ ሆኖ አግኝተውታል።</p>


<p class="align-center"><a href="/Gazettas/Menilik/info/Menilik.sera.html"> ከምኒልክ ሰኔ 19 ቀን 1990</a></p>

</body>
</html>
