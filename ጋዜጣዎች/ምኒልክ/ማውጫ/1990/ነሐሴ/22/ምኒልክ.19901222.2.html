<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያ የግብፅን የመድኃኒት ዕርዳታ አልቀበልም አለች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢትዮጵያ የግብፅን የመድኃኒት ዕርዳታ አልቀበልም አለች</h1>


<p>የግብፅ ኤምባሲ ሰኞ ዕለት ባሰራጨው መግለጫ የግብፅ መግንሥት እህት የሆኑ የአፍሪካ መንግሥታትን ለመርዳት ባላት ፕሮግራም መሰረት 50ሺህ ዶላር የሚያወጣ መድኃኒት ለኤርትራ መለገሷን ገልጿል። በተመሳሳይ መንገደም ለኢትዮጵያ የተለገሰው መድኃኒት ግን ኢትዮጵያ መንግሥት ሳይቀበለው መቅረቱን መግለጫው አብሮ አክሏል።</p>

<p>በመግለጫው መሰረት መድኃኒት ለመለገስ መጀመሪያ ቃል የተገባው የግብፅና የኢትዮጵያ የሚኒስትሮች የጋራ ኮሚቴ በመስከረም 1997 ተገናኝቶ ሲነጋገር እንደነበር አስታውሷል። በጊዜው የ3ሺ ዶላር እርዳታ ነበር ለመለገስ ሃሳብ የቀረበው። በእርዳታ ውስጥ የተጠቃለለው የግብፅ የሕክምና እስፔሻሊስቶች ኢትዮጵያን ከ4እስከ 8 ሳምንታት በመጎብኘት እንዲሰሩ ሀሳብ ቀርቦ ነበር ብሏል።</p>

<p>የልገሳ ጥያቄው ለውጭ ጉዳይ ሚ/ር በጁንና በጁላይ 1998 ቀርቦለታል ሲል መግለጫው አትቷል። በተያያዘ ዜና የግብፅ ኤምባሲ የአባይ ተፋሰስ ሀገሮችን በአፍሪካ ቀንድ ውስጥ ባሉት የግብፅ ኤምባሲዎች የዲፕሎማሲ ሰራተኞች ብቻ እጂ የወታደራዊ አታሼዎች የሉም ሲል መግለጫ አውጥቷል። ሆኖም የናይሮቢና የኪንሻ ኤምባሲዎች ወታደራዊ አታሼዎች እንዳሉት አምኗል። የሪፖርተር ጋዜጣ በአስመራ የሚገኘው የግብፅ ኤምባሲ ወታደራዊ አታሼዎች እንዳሉት ከዘገበ ወዲህ የግብፅ ኤምባሲ መሰረት የሌለው ዜና ነው በማለት ማስተባበያ በቀጥታና በተዘዋዋሪ ሲያወጣ ይህ ሁለተኛ ጊዜ መሆኑ ነው።</p>

<p>በአስመራ የግብፅ መኮንኖች ከግጭቱ ወዲህ የታዩ መሆናቸውን በተለያዩ ጋዜጦች ላይ መዘገቡ የሚታወስ ሲሆን ግብፅ ለሻዕቢያ ሕቡዕ የሆነ እርዳታ ትሰጣለች በመባል ለሊቢያ፣ ከሶሪያ፣ ከኢራቅ ጎን የምትታማ ሀገር ናት።</p>

<p>በተያያዘ ዜና ኢሳያስ ከሊቢያ ድጋፍ እየጠየቁ ሲሆን ከሊቢያ ምን ዓይነት መሳሪያ እንደሚፈልጉ በግልፅ ባይታወቅም ፀረ ተዋጊ ጄት የሆነውና ከመሬት የሚተኮሰው ሳም /ጽኣም/ የተባለውን ሶቪየት ሰራሽ ሚሳየል ሳይሆን እንደማይቀር ለማወቅ ተችሏል።</p>

<p>ሻዕቢያ ራሱ ይህ መሣሪያ እንዳለው የሚታወቅ ሲሆን በእጅ ያለው ግን ጥቂት መሆናቸውን ገበያም ላይ ያሉት እጅግ ውድ በመሆናቸው የጋዳፊን እርዳታ ሳይጠይቅ እንዳልቀረ ምንጮቻችን ገልፀዋል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ነሐሴ 22 ቀን 1990</a></p>

</body>
</html>	
