<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አሰብ የሚያስገቡና የሚያወጡ መንገዶች በሙሉ በሻዕቢያ ተዘጉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">አሰብ የሚያስገቡና የሚያወጡ መንገዶች በሙሉ በሻዕቢያ ተዘጉ</h2>


<p>ካለፈው ሳምንት ጀምሮ ከአሰብ በእግርም ሆነ በመኪና የሚያስወጡት መንገዶች በሙሉ መዘጋታቸውን ለማወቅ ተችሏል። በሻዕቢያ በኩል ይህ ጥብቅ ርምጃ በመወሰዱ አሰብ እርሷ ወደ ትልቅ እስር ቤት ተለውጣለች ማለት እንደሚቻል አንድ ስማቸው እንዳይጠቀስ የሚፈልጉ የምዕራብ አገር ዲፕሎማት በተለይ ለምኒልክ ጋዜጣ ገልፀዋል።</p>

<p>እንደ ዲፕሎማቱ ከሆነ የሻዕቢያ ባለ ሥልጣናት የኢትዮጵያ ጦር አሰብን ለመያዝ ቆርጧል ብለው እራሳቸውን አሳምነዋል። ይህንን ለመከላከል ከተማዋን በከባድ መሳሪያ አጥረው የኢትዮጵያ ሰራዊት ወደፊት ከገሰገሰ ከተማዋን ለመደብደብ አስበዋል እየተባለ አሥመራ በሚገኙ የምዕራብ ኤምባሲዎች አካባቢ እንደሚነገር ገልፀውልናል።</p>

<p>እንደ ምዕራቡ ዲፕሎማት ከሆነ ጦርነት ቢቀሰቀስ በአሰብ የሚኖሩ ኤርትራውያን በአስቸኳይ ወደ ምፅዋ እንዲንቀሳቀሱ የሚደረግ ሲሆን የተቀሩት ኢትዮጵያውያን ግን በሰብአዊ ጋሻነት እዚያ እንዲቀመጡ የሚደረግ መሆኑን ለመረዳት ችለናል።</p>

<p>በአሥመራ የሚገኙ አንድ ከፍተኛ የሻዕቢያ ባለሥልጣን በቅርቡ ለአንድ የምዕራብ አገር ዲፕሎማት ሲናገሩ እንደተደመጡት ከሆነ «ኢትዮጵያውያን አሰብን የሚይዙት በኢትዮጵያውያን ሬሳ ላይ ተረማምደው ነው»</p>

<p>አሰብ የአፋር አገር ስትሆን «የኤርትራ አፋር» ተብለው አንድ ከሆነ የአፋር ሕዝብ ላይ የተወሰኑትን ለመውሰድ በሻዕቢያ በኩል ላለፉት 7 ዓመታት የተደረጉ ሙከራዎች ሁሉ ሳይሳኩ ቀርተዋል። የአፋር ሕዝብ መከፋፈሉን በጥብቅ የሚቃወም ሲሆን በትግራውያን የተገነባውን ሻእቢያ የሚመለከተው እንደ ወራሪ ኃይል ነው። በ1985 በተደረገው ሪፈረንደም ውስጥ 26 ሺህ አፋሮች ብቻ መካፈላቸው የሚታወስ ሲሆን የክልሉ ነዋሪ ሳይፈቅድ በኃይል የተገነጠለ ክልል ነው አስብሎታል።</p>

<p>አፋሮች በኤርትራ የሚገኘው የአፋር መሬት በኃይል መገንጠሉን ተቃውመው ከመጀመሪያው ጀምሮ የትጥቅ ትግል ሲያደርጉ የቆዩ ቢሆንም በኢሕአዴግ የሚመራው መንግሥት ከሻዕቢያ ጋር በማበር እየወጋቸው አንድ ጊዜ ሲነሱ አንድ ጊዜ ሲወድቁ 7 ዓመታትን አሳልፈዋል። አፋሮች ሻዕቢያና ጀብሀ ባካሄዱት የ17 ዓመታት ጦርነት ውስጥ ምንም ተሳትፎ ሳያደርጉ የቆዩ ከመሆናቸውም በላይ ከደርግ ጋር በመወገን ሻዕቢያ ወደ አፋሮች ክልል እንዳይደርስ ሲታገሉ ቆይተዋል።</p>

<p>አፋሮች አሁንም የክልላቸው የራስን ዕድል በራስ የመወሰን መብት እንዲከበር በመጠየቅ ላይ ይገኛሉ።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ነሐሴ 29 ቀን 1990</a></p>

</body>
</html>	
