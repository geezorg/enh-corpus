<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኒው አፍሪካን ለመጀመሪያ ጊዜ ሻዕቢያን ኮነነ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኒው አፍሪካን ለመጀመሪያ ጊዜ ሻዕቢያን ኮነነ</h1>


<p>እስከ ቅርብ ጊዜ ድረስ በኢህአዴግ የሚመራውን መግንሥት በመኮነን ተደጋጋሚ ዘገባዎችን በማውጣት በኢትዮጵያውያን ዘንድ የሚታወቀው ኒው አፍሪካ ባለፈው እትሙ በሻዕቢያና በኢትዮጵያ መካከል የተፈጠረውን ጦርነት አስመልክቶ ሲዘግብ ሻዕቢያን ወደ ጦርነት የገፋፋው የጥቅም ጉዳይ ነው ብሏል።</p>

<p>ኤርትራ ከኢትዮጵያ ጋር ታካሂደው የነበረው ንግድ የውጭ ምንዛሪ እጥረት ስላለባት ወሳኝ እንደነበር መጽሔቱ ጠቅሶ ይህ ንግድ በዶላር እንዲሆን ከተወሰነ በኋላ ያደናገጣትና ያስቆጣት መሆኑን ዘግቧል።</p>

<p>ኢትዮጵያ በአካባቢው ለኤርትራ የነበረቻት ብቸኛ ወዳጅ ነበረች ያለው መጽሔቱ ነፃነቷን ካገኘች ገና 7 ዓመት በቅጡ ያልሞላት ኤርትራ በምዕራብ ከምታደናብራት ሱዳን ጋር በደቡብ ከምታደናብራት ጅቡቲ ጋርና ከቀይ ባሕር ባሻገር ከምትገኘው የመን ጋር ሆድና ጀርባ በመሆን ብቸኝነት መርጣለች ብሏል።</p>

<p>ኤርትራ አሁን ከኢትዮጵያ ጋር በተዘፈቀችበት ጦርነት ምክንያት ያለ ወዳጅ ቀርታለች ሲል ዘግቧል።</p>

<p>ነፃነቷን እንድትቀዳጅ ከፍተኛ ድጋፏን የሰጠቻት ኢትዮጵያ ናት ሲል መጽሔቱ የዘገበ ሲሆን በዚህም ምክንያት ኢትዮጵያ ያለ ባሕር በር እንደቀረች ይታወቃል።</p>

<p>የግጭቱን መንስኤዎች የቀረቡት መፍትሔዎችና የሁለቱን ሀገሮች የግጭት አዙሪት ከዘገበ በኋላ መጽሔቱ አሜሪካ፣ ሩዋንዳ፣ ጅቡቲ፣ ሊቢያ፣ ኬንያና አ.አ.ድ የሰላም ጥረቱ ውስጥ እጃቸውን አስገብተው ሳይሳካላቸው መቅረቱን አስታውሷል።</p>

<p>ትንሽዋ ኤርትራ ትናንት ነፃነቷን ያገኘች በመህኗ የብሔራዊ ማንነት ችግሯን ተወጥታ ብሔራዊ ማንነቷን ለመገንባት ስትል ከሁሉም ጋር መናከስ አልነበረባትም ሲል መጽሔቱ የዘጋቢውን አስተያየት አስፍሯል። ኒው አፍሪካ በኢሕአዴግ የሚመራውን መንግሥት በሚያወጣቸው ዘገባዎች ሲወቅስ የቆየ ሲሆን እስካሁን ድረስ በሻዕቢያ ላይ ተመሳሳይ አቋም ሳይወስድ የቆየ መሆኑም ይታወቃል።</p>

<p>እንዲያውም መጽሔቱ በኤርትራ ላይ ያወጣቸው የነበሩት ዘገባዎች ሻዕቢያን የሚደግፉ ብቻ ሲሆኑ አፍቃሪ ሻዕቢያም እየተባለም ይነገር እንደነበር በጋዜጠኞች አካባቢ በውል ይታወቃል። ይህ ሁኔታ ብዙ ኢትዮጵያውያንም ሲያስቆጭ የነበረ እንደሆነ ታዛቢዎች ይናገራሉ።</p>

<p>መጽሔቱ ተቀማጭነቱ አስመራ የሆነ ወኪል ልኮ በአሥመራ ከተመደቡት በጣት የሚቆጠሩ ጋዜጠኞች መካከል አንዱ መሆኑ ይታወሳል። የመጽሔቱ ጋዜጠኛ ከኢሳያስ ጋር ለበርካታ ጊዜ እየተገናኘ ብዙ የተወያየ መሆኑ ይነገርለታል። ከኢሳያስ ጋር ፈጥሮ የነበረው የቅርብ ትስስር በስራው ላይ ተፅዕኖ አሳድሮ ነበር ተብሎ ይወቀስ እንደነበር አንድ እውቅ ጋዜጠኛ ገልፀውልናል።</p>

<p>አሁን ያ ቀርቶ ሻዕቢያን ከሞላ ጎደል በጥፋተኝነት የሚያስቀምጥና በኢህአዴግ የሚመራውን መንግሥት ለመጀመሪያ ግዜ በጥሩ ገፅታው የሚያስቀምጥ ዘገባ ማቅረቡ ታውቋል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ነሐሴ 29 ቀን 1990</a></p>

</body>
</html>	
