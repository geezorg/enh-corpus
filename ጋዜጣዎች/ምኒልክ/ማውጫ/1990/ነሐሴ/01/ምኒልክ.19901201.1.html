<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኤርትራ ብሔራው ቡድን ቲፎዞ የኢትዮጵያን ቡድን ካይሮ ላይ እየጠበቁ ናቸው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኤርትራ ብሔራው ቡድን ቲፎዞ የኢትዮጵያን ቡድን ካይሮ ላይ እየጠበቁ ናቸው</h2>


<p>የኢትዮጵያና የኤርትራ ብሔራዊ ቡድኖች ነሐሴ 17 በግብፅ ዋና ከተማ ካይሮ ላይ ለአፍሪካ ዋንጫ ማጣሪያ እንደሚጫወቱ የአፍሪካ ኳስ ኮንፌዴሬሽን ይፋ አድርጓል።</p>

<p>ጨዋታው በአዲስ አበባ ባለፈው ቅዳሜ እንዲሆን እቅድ ተይዞለት የነበረ ሲሆን በሻዕቢያ ወረራ ምክንያት ተሰርዟል።</p>

<p>ሁለተኛ ዙር ጨዋታ በአሥመራ እንደሚደረግ እቅድ ተይዞ የነበረ ሲሆን ሁለቱም ሀገሮች ጨዋታ በሶስተኛው ሀገር እንዲደረግ በጠየቁት መሰረት ጨዋታዎቹ ተሰርዘው ነበር።</p>

<p>ግብፅ እራሷን በእጩነት በማቅረብ ጨዋታው በሀገሯ ላይ እንዲደረግ እንደምትፈቅድ ለኮንፌዴሬሽኑ ባቀረበችው ሀሳብ መሰረትና ሁለቱም ሀገራት ቅሬታ ባለማሰማታቸው ጨዋታው እዚያ እንዲደረግ ተወስኗል።</p>

<p>በግብፅ ውስጥ በርካታ ኤርትራውያን የሚኖሩ ሲሆን የኤርትራ ተገንጥላ ቡድኖችን በማቋቋምና በመርዳት ቀዳሚነት ያላቸው ናቸው። እነዚያኑ በስታዲዮም በመገኘት ለሀገራቸው ቡድን ጠንካራየሞራል ድጋፍ ይሰጣሉ ተብሎ ይጠበቃል። ከእነሱ ሌላ የግብፅ ቲፎዞም ቢሆን በሌላ ጉዳይ የተነሳ ከኢትዮጵያ ይልቅ ለኤርትራ ድጋፉን ይሰጣል ተብሎ ይጠበቃል። በአንፃሩም ለኢትዮጵያ ቡድን ድጋፍ የሚለግሱ ቲፎዞ እምብዛም እንደማይሆን ከወዲሁ ተጠብቋል።</p>

<p>አሁን በተደረገው ስምምነት መሰረት ሌላ ሁለተኛ ጨዋታ የማይደረግ ሲሆን አሸናፊው ወደ ሚቀጥለው ደረጃ ያድጋል።</p>

<p>የኢትዮጵያ በግብፅ ላይ ጨዋታው እንዳይካሄድ መቃወም ነበረበት በማለት የስፖርቱ ማሕበረሰብ ከወዲሁ ቅሬታ በማሰማት ላይ የሚገኝ ሲሆን አብዛኞቹ የሚያቀርቡትን ምክንያት በካይሮ ላይ መጫወት አስመራ ላይ ከመጫወት ተለይተው አይታይም በማለት ነው። እንደብዙ ታዛቢዎች ከሆነ ጨዋታው በሌላ ሶስተኛ የአፍሪካ ሀገር መደረግ ይገባዋል የሚል ነው።</p>

<p>እንደ ውስጥ አዋቂ ምንጮች ከሆነ በስታዲዮሙ አካባቢ ጥብቅ ጥበቃ የሚደረግ ሲሆን የኤርትራ ብሔራዊ ቡድን ቢሸነፍ የሻዕቢያን ሰራዊት ሞራል ይነካልና መሸነፍ የለባቸውም እየተባሉ ተጫዋቾቹ ላይ ከፍተኛ ግፊት እየተደረገ ነው።</p>

<p>ጨዋታው በኢትዮጵያ ውስጥም በከፍተኛ ጉጉት የሚጠበቅ ሲሆን የብሔራዊ ቡድኑ መሸነፍ ሕዝቡን ክፉኛ የሚያሳዝነውና ይቅርታም የማይደረግለት ነው ሲሉ ብዙዎች አስተያየታቸውን ሰጥተዋል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ነሐሴ 1 ቀን 1990</a></p>

</body>
</html>	
