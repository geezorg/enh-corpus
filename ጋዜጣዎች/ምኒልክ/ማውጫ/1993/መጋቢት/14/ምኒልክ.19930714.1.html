<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሚድሮክ ሠራተኞች ወደሥራ ተመለሱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የሚድሮክ ሠራተኞች ወደሥራ ተመለሱ</h1>


<p>ላለፉት አንድ ወራት ሲያወዛግብ የነበረውና 2000 የሚሆኑ የሚድሮክ ኮንስትራክሽን ሠራተኞችን ሥራ እንዲያቆሙ ምክንያት የሆነው የሚድሮክ ኮንስትራክሽን ሠራተኞችና ድርጅት ውዝግብ መፍትሔ በማግኘቱ ሠራተኞቹ ወደሥራ መመለሳቸው ተገለፀ።</p>

<p>የኢትዮጵያ ሠራተኞች ማህበር ኮንፌዴሬሽን ባለሥልጣን የሆኑት አቶ አረጋዊ ከበደ ለአንድ ጋዜጣ በሰጡት ጋዜጣዊ መግለጫ እንዳሉት በሁለቱ ወገኖች መካከል መስማማት ደረጃ ላይ የተደረሰው የሠራተኛና ማህበራዊ ጉዳይ ሚኒስትር ጣልቃ በመግባቱና ሁለቱም ወገኖች በተወሰነ ደረጃ በመስማማት ላይ በመድረሳቸው ሠራተኛው ሥራ መጀመሩን ገልፀዋል።</p>

<p>በሁለቱ ወገኖች መከካል የተወሰነ የመግባባት ደረጃ ላይ ቢደረስም ውይይቱ ግን አልቆመም። አቶ አረጋዊ በቀጣይነት ሰራተኛው ሥራውን እየሰራም ቢሆን ውይይቱ የሚቀጥል መሆኑን ገልፀዋል። ወደሥራቸው የተመለሱት ሠራተኞች በበኩላቸው የዕለት ተዕለት ሥራቸውን እየሰሩ ቢሆንም ቀሪ ችግሮቻቸውን ለማስወገድ እንደሚጥሩ እየገለፁ ነው። «እንዲህ ዓየነት ስምምነት ላይ መድረሳችን በራሱ አንድ ግብ በመሆኑ ተደስተናል» የሚሉት ሠራተኞቹ በእኛ የሥራ ማቆም አድማ የተጐዳውን ኩባንያ ጠንክረን በመስራት እንክሳለን ብለዋል።</p>

<p>በጥቂት ሰራተኞች አሰባሳቢነት የተነሳው ይህ የሥራ ማቆም አድማ ሊከሰት የቻለው ጥቂት ይ እድርጅቱ ሠራተኞች በመባረራቸው ሲሆን ለሰራተኞቹ መባረር ምክንያት የሆነውም በሚድሮክ ኮንስትራክሽን ውስጥ የሰራተኛ ማህበር አለአግባብ አደራጅታችኋል በሚል ነበር። እነዚህ የተባረሩት የሚድሮክ ኮንስትራክሽን ሠራተኛ ማህበር አባላት በቀጣይነት በሌሎች የሚድሮክ ኮንስትራክሽን ፕሮጀክት ውስጥ የሚሰሩ ሰራተኞችን በማስተባበር ትልቅ የሥራ ማቆም አድማ ማድረግ ችለዋል። በዚህም 90 በመቶ የኩባንያው የሥራ እንቅስቃሴ ሊገታ ችሏል።</p>

<p>ሚድሮክ ኢትዮጵያ ከዚህ የኮንስትራክሽን መስክና በሌሎች የሙያ ዘርፍ ተሰማርቶ ሳለ በሌሎች በተሰማራባቸው ዘርፎች እንዲህ መሰሉ ችግር ብዙ ሳይከሰት በዚህ የሚድሮክ ኮንስትራክሽን መከሰቱ ብዙዎችን ያስገረመ ነው።</p>


<p class="align-center"><a href="/Gazettas/Menilik/info/Menilik.sera.html">ከምኒልክ መጋቢት 14 ቀን 1993</a></p>

</body>
</html>	
