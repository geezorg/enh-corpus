<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በአዲስ አበባ ዩኒቨርስቲ ትላንት የተበተነ ጹሑፍ፤ «እኔ የምፈራው ፍርሃትን ነው»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በአዲስ አበባ ዩኒቨርስቲ ትላንት የተበተነ ጹሑፍ፤ «እኔ የምፈራው ፍርሃትን ነው»</h1>


<p>በእርግጥም ለእኛ ሚያዝያ 2 ታላቅ ቀን ናት። በየዶርማችን እንነታረክበት የነበረው የመብት ጥያቄ በአደባባይ የተገኘበት ዕለት። እንደጀማሪዎች ሳይሆን እንደታላላቅ ሰዎች የሰላማዊ ትግል ያወንጅንበት ቀን። አዎ ጅምራችን እዛች ቀን ላይ ነበር። ዛሬ እዚህ ደርሰናል። ሁሉም ነገር በእያንዳንዳችን እህሊና የታሪክ ማህደር ውስጥ አለ። ለእኛ ለትግል አራማጆቹ ሂደቱ ሊተረክልን አይገባም።</p>

<p>ይኼ ሆኖ ሳለ ግን አንዳንድ ችግሮች አሁንም መቅረፍ አቅቶን እንቅፋት ሆነው እያመሱን ይገኛሉ። በመጀመሪያ ባለፈው ወንጀለኛ ነኝ የሚያሰኘውን ፎርም በስህተት ከፊል ተማሪዎች መሙላታችንና ለአንድነት ሲባል ቀሪውም ተማሪ ሊሞላ መገደዱ በጥያቄዎች ላይ ጥያቄዎችን እያነሳን መሰረታዊ ጥያቀዎቻችንን ወደጐን ለማድረግ በር መክፈታችን። ይኼን ስህተት ብለን አለፍነው። እርምጃውም ጠቅሞናል። ይህ በእንዲህ እንዳለ ለተወካዮች ም/ቤትና ሌሎችም ለሚመለከታቸው ክፍሎች የአንማርም የአቋም መግለጫ ማስገባታችን ይታወቃል። ዛሬ ደግሞ ትምህርትን እንዳልጀመርን ማመልከቻ አስገቡ ተባልን። ከፊሎቻችን አስገባን። የማመልከቻ ምክንያቶቻችንም ክፍለ ሃገር ስለሄድንና ስላልተረጋጋ ሆነ ይህ ደግሞ ስህተታችን ቢሆንም አሁንም ዳግም ለአንድነታችን ሲባል ሁሉም ተማሪ ማመልከቻ እንዲያስገባ ወሰንን።</p>

<p>አንድ ነገር ግን እናስታወስ እናስታውሳለን የድብደባው ዕለት የአስተባባሪ ችግር አለን ብለን ተክሌን ቁጭ ካለበት አስነስተን ወደመድረክ ያመጣነው እኛ ነበርን። ዛሬ የእሱንና እሱን መሰሎች ሁኔታ ሳናጣራና ሌሎቻችንም በር ላይ እንደወንጀለኛ እየታደንን ሳለን የተወሰንን እየተሸራረፍን ወደክፍል እያመራን ነው። በዩኒቨርስቲው አስተሳሰብም ወንጀለኞች እንጂ ተማሪዎች አይደለንም። የሌሎች ዩኒቨርስቲ ተማሪዎችንም አፈናቅለናል። እዚህም በየበረንዳው ለጀመርነው የመብት ትግል ስንል ጦማችንን የምናድር አለን። ግና ሁሉ እያለን ከዚህ በላይ የተጠቀሱት ሆነው ጥቂት ክፍል እየተደበቅን እናማራለን። እስቲ በፖሊስ የምፈለገው እኔ ነኝ ብለን እናስብ። እባካችሁ እናስብ። አንድ ነገር እርግጥ ነው ሁላችንም መማር መመረቅ ብሎም እራሳችንና ድሃ ቤተሰባችንን መርዳት እንፈልጋለን። ሀገራችን ውስጥ ደግሞ ሁሉ ደሃ ነው መብላትና መጠጣት መቻል ሀብታም ካላሰኘ በቀር።</p>

<p>እናም ዩኒቨርስቲው እንደተለመደው በሚያወጣው የማስፈራሪያ ድርብርብ ማስታወቂያዎች እየተታለልንና እየበረገግን «እከሌ ገባ» «ብዙ ልጅ ተመዘገበ ወይም አደረገው» የሚሉ ሸርሻሪ ወሬዎች እየታተለልን አንድነታችንን አናፍርሰው። ሁላችንም ለራሳችን ታማኝኛ ጠንካራ እንሁን «ጵሪሶኖርስ ዲለምማ ፕሪንቸፕለ» እኛ ጋር ቦታ አይኑረው። አልያ አንዳችን ሂደን ከአፍራሽ ቡድን ጋር በተቀላቀልን ቁጥር ትግልን እያዳከምን መሆኑን አንዘንጋ።</p>

<p>አሁንም «እኔ የምፈራው ፍርሃትን ነው» እናም ፈርተን እራሳችንን አናስፈራ። ድህነታችን፣ መራባችን፣ በረንዳ ማደራችን ጥንካሬያችን!! እናም በዛሬው ስብሰባችን መሰረት ትምህርት ባለመጀመር ሰላማዊ ትግላችን እንግፋ። ቢቻለን ግቢ ውስጥ እንግባ። ከወንጀለኛነት ወደተማሪነት እስከተሸጋገርን ድረስ። የወንድሞቻችንና የእህቶቻችን ደም ለመብታችን መዳረሻ እንጂ እርግጥ ነው መማሪያችንም አይደለም! ለጥሪያችን ደወል ሁሉም መላሽ ይሁን።</p>

<p>ጥያቄያችን ካልተመለሰ አንማርም!</p>


<p class="align-center"><a href="/Gazettas/Menilik/info/Menilik.sera.html">ከምኒልክ ግንቦት 3 ቀን 1993</a></p>

</body>
</html>	
