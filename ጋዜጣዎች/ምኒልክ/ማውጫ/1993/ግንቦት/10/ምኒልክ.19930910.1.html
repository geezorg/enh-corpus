<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ለጄ/ል ታደሰ በርሄ መልስ አልተሰጣቸውም»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«ለጄ/ል ታደሰ በርሄ መልስ አልተሰጣቸውም»</h1>


<p>በሰራዊቱ መካከል እየተካሄደ ያለው የፖለቲካ ሥራ የሰራዊቱን የሕገ መንግሥታዊ ኃላፊነት የሚፃረር መሆኑን በመግለፅ ዝነኛው ጀኔራል ታደሰ በርሄ (ጋውና) ለጠ/ሚ/መለስ ዜናዊ ያቀረቡት የሥራ የመልቀቂያ ጥያቄ እስካሁን ድረስ መልስ አላገኘም።</p>

<p>የህወሓት ሊቀመንበርና ጠ/ሚኒስቴር እንዲሁም የኢትዮጵያ መከላከያ ኃይል አዛዥ የሆኑት መለስ ዜናዊ የህወሓት ማ/ኮሚቴ ከተከፋፈለ በኋላ በቀጠሉበት ፖለቲካዊ አካሄድ ከፍተኛ የጦር መኮንኖችን በመሰብሰብ እያካሄዱት ያለው የፖለቲካ ሥራ በመቃወምና ይኸውም ሠራዊቱ ከፖለቲካ ድርጅቶች ነፃ ሆኖ ለሕዝቡና ሕገ መንግሥቱ ተገዥና አገልጋይ መሆን አለበት የሚለውን ሕገ መንግሥታዊ መመሪያ አቋም የሚፃረር አካሄድ ስለሆነ አካሄዱ ሠራዊቱን የሚከፋፈልና ሥራውን በተገቢው መልኩ እንዲፈፀም የማያስችለው ለሕዝባችንና ለሀገራችን ወደአደጋ የሚመራ የታገልላቸው ዓላማዎችንም የሚገድል ስለሆነ ስብሰባው ከሕግ ውጭ ነው በሚል ሀሳባቸው ከገለፁ በኋላ ሰፋ ያለ ክርክር ያቀረቡት ጀኔራል ታደሰ በርሄ ሕገ መንግሥታዊ ጥያቄያቸውም ተገቢ ምላሽ ባለማግኘቱ ስብሰባውን ማቋረጥ ብቻ ሳይሆን በራሳቸውም ፍላጐት ሥራቸውን ለመልቀቅ እንደተገደዱም ከአካባቢው የተገኙ ምንጮች ጠቁመዋል።</p>

<p>በከፍተኛ የጦር አዛዦች መካከል ይደረግ በነበረው ግምገማ የትግራይ ተወላጅ የሆኑ አዛዦች በቁጥር የበዙና ያልተመጣጠነ ነው የሚሉና ሌላም የተለያዩ ትግራዮችን የሚቃወም አገላለጽ የቀረቡ በመሆኑ የትግራይ ተወላጅ የሆኑትን የበላይ አዛዦች በጣም ሞራላቸው የነካኩ ከመሆናቸውም በላይ ከአሁኑ የተለያዩ ብሔር ብሔረሰብ ያለው ሠራዊት ውስጥ የስሜት ልዩነት እንደፈጠረ ከስብሰባው ተሳታፊዎች የተገኘ ዜና ያመለክታል።</p>

<p>የ18 ዓመት ወጣትና የ12ኛ ክፍል ተፈታኝ ሆነው የሕዝቦችን መብት ለማስከበር በመወሰን መጋቢት 1970 ዓ.ም ወደትግራይ በረሃዎች የተጓዙት ታደሰ በርሄ በወታደራዊ ታሪክ ወሳኝ ሚና ከተጫወቱት ወታደራዊ መሪዎች አንዱ ናቸው። ሉዓላዊነት ለማስከበር በግብዓተ ፀሐይ ዘመቻ በግንባር ከተሰለፉት ውስጥ አንዱ ናቸው። ከዚያም ሉዓላዊነታችንን ካስከበርን በኋላ በተካሄዱት ወሳኝ ዘመቻዎች ኤርትራ ውስጥ ዘልቆ በመግባት ባሬንቱንና ተሰነይን አክሎ በአብዛኛው የኤርትራ ምዕራባዊ ክፍል የተቆጣጠሩና የኢትዮጵያ ሠራዊት ምዕራባዊ ግንባር አዛዥ ሆነው የመሩ ዝነኛ ኢትዮጵያዊ ጄኔራል ናቸው። እንደነ ጄኔራል ታደሰ በርሄ የመሳሰሉት ዝነኛ አዛዦችና የጦር ባለሙያዎች ማጣት የኢትዮጵያ መከላከያ ሠራዊትን የሚከፋፍልና በጣም በከፋ መልኩ ለጠላቶቻችንም ደስታና የነሱን በቀል መፈፀም ነው በማለት ይገልፁታል።</p>

<p>ይህ ጹሑፍ የተወሰደው ወጋሕታ በመባል በትግርኛ መታተም ከጀመረ የመጀመሪያ ነፃ ጋዜጣ ሲሆን እነስዬን በመደገፍ በዚህ ሳምንት ከወጣው የመጀመሪያ ዕትም ነው።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ግንቦት 10 ቀን 1993</a></p>

</body>
</html>	
