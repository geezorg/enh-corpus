<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>« ነጋሶ አይፈራም »</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">« ነጋሶ አይፈራም »</h1>


<p>ከኦህዴድና ከኢሃዴግ ፖሊስ ቢሮ ለቀው ወደ አውሮፓ የጠፉት ዮናታን ዲብሣ ከኤርትራ ራዲዮ ጋር ቃለ ምልልስ አደረጉ። አቶ ዮናታን ለኤርትራ ድምፅ በሰጡት ቃለ ምልልስ «ነጋሶ አይፈራም የኦሮሞን ጉዳይ ኢሃዴግ መድረክ ላይ ከኩማ የበለጠ እያነሳ የሚከራከረው እሱ ነበር» ብለዋል። ዮናታን ዲብሣ ከዚህ ሌላ በኦህዴድና ሀገሪቱ ውስጥ ባለው ጉዳይ ዙሪያ ሰፊ ቃለምልልስ አድርገዋል።</p>


<h3>ኢንዲያን ኦሽን ኒውስሌተር</h3>


<p>ኢንዲያን ኦሽን ኒውስሌተር የተባለው የሚከተለውን ዘገባ አስተላልፏል። ትርጉሙ እንዲህ ይነበባል «የኢትዮጵያ ፕሬዝዳንት የሆኑት ነጋሶ ጊዳዳ ከወራት በፊት ሥልጣናቸውን ለመልቀቅ ፈልገው የነበረ ቢሆንም በኢትዮጵያ የጀርመን አምባሳደር የሥልጣን ዘመናቸውንእንዲጨርሱ አሳምነዋቸው ነበር።</p>

<p>ነጋሶ ጊዳድ ቅሬታ አንስተው የነበረው በነፃ የመናገር መብት የለም በማለትና የሕወሓት መሪዎች የኦህዴድን መሪዎች ጠባብ ብሄርተኛ ብለው ስለወነጀሏቸው ነበር። አንዳንድ የኦህዴድ አመራር አባላት በኦሮሞ ላይ ደረሰ ያሉትን ተፅዕኖ አውግዘዋል።</p>

<p>ጁን 4 2001 ዓ.ም በአሳማ በተደረገ ስብሰብ የሕውሓትና የኦህዴድ አመራር አባላት ክፉኛ ተጨቃጭቀው ነበር። የስብሰባው ዓላማ መለስ ዜናዊ በታገዱት የማዕከላዊ ኮሚቴ አባላት ላይ የሰነዘሩት ትችት ላይ ለመውያየት ነበር።ምንጮቹ እንደሚሉት ከሆነ የጠቅላይ ሚኒስቴሩ ሐተታ አንዳንድ የኦህዴድ አባላትን ጠባብ ብሄርተኛ በማለት ወንጅለዋቸዋል። ጠ/ሚ/ሩ ይህ ስብሰባ ሐተታቸውን ያፀድቃል ብለው ተስፋ አድርገው ነበር።ሆኖም ስብሰባው እንደተከፈተ ነጋሶ ጊዳዳና ሽፈራው ጃርሶ ስብኋት ነጋ በስብሰባው ላይ መገኘት የለባቸውም በማለት ተቃውሞ አስነሱ። በተለይ ሽፈራው ጃርሶ «የሕወሓት አሻንጉሊት ከመሆን ሞትን እመርጣለሁ» በማለት ስብኋትን ፊት ለፊት ተጋፍጠዋሸዋል። ስብኋት ነጋ በዚህ ተቃውሞ ሳቢያ ስብስበውን ለቀው በመውጣት ወደ አዲስ አበባ ለመመለስ ተገደዋል።</p>

<p>በዚሁ ስብሰባ ላይ ነጋሶ ጊዳዳ ሕውሓትን የተቃወሙ ሲሆን ብዙዎቹንም አዋጆች እሳቸው ሳያውቁ በስሜ ይወጣል ሲሉ አማረዋል። በዚሁ ስብሰባ ላይ አንዳንድ የኦህዴድ ባለሥልጣናት ኦህዴድ ኢሀኣዴግን ለቆ በመውጣት ነፃ ፓርቲ መሆን አለበት ሲሉ ተከራክረዋል።ሆኖም በዚህ ነጥብ ስምምነት ላይ ሳይደረስ ስብሰባው ተበትኗል። ስብሰባው የጠ/ሚ/ሩን ፅሑፍ ሳያፀድቅ ተበትኗል።</p>

<p>የጠ/ሚ/ሩን መስመር ካልተከተሉ ሽፈራው ጃርሶ ኩማ ደመቅሳና ጫላ ወርዶፋ ከኦህዴድና ከኢኃዴግ ሊባረሩ ይችላሉ። ሲል ዘግቧል።</p>


<h3>መለስና ኦነግ</h3>


<p>ኢትዮጵያን ኮሜንታተር በመባል የሚታወቀው የትግራዊያን ዌብ ሳይት የሚከተለውን በእንግሊዝኛ ቋንቋ አስተላልፋል። ትርጉሙ እንዲህ ይነበባል «መለስ አገዛዝ ውስጥ ቦታ ያላቸው የውስጥ አዋቂ ምንጮች ለኢትዮጵያን ኮሜንታተር እንደገለፁት ከሆነ አሜሪካ ጀርመንና እንግሊዝ የመለስ አገዛዝ ከኦነግ ጋር እንዲደራደር ግፊት እያአደረጉ ናቸው። እንደምንጮጫችን ከሆነ መለስ ዜናዊ ለሥልጣናቸው አደጋ ናቸው ብለው የሚመለከቷቸው ሁለት ቡድኖች አማሮችና ትግራዊያን ናቸው» ሱሉ ዘግቧል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ሰኔ 29 ቀን 1993</a></p>

</body>
</html>
