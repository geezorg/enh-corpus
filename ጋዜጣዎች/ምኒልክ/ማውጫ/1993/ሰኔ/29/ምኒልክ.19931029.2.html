<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሳተናው ጋዜጣ አዘጋጅ ታሰረ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">የሳተናው ጋዜጣ አዘጋጅ ታሰረ</h1>


<p>ሳተናው ጋዜጣን ጨምሮ ሰባት የነፃው ፕሬስ ጋዜጣ አዘጋጆች በሣምንቱ መጀመሪያ ላይ ወደ ፖሊስ ጣቢያ ተጠርተው የሳተናውና የሞገድ ጋዜጣ አዘጋጆች ሲታሰሩ ሌሎቹ የዋስ መብታቸው ተጠብቆላቸው ተለቀዋል። እስከ ዕለተ አርብ ድረስ በፖሊስ ለምርመራ የተጠሩት የሳተናው የወግኋታ(የትግርኛ ጋዜጣ) የሞገድ የነፀብራቅ የነፃነት የዳግም ወንጭፍ የመዲና ጋዜጠኞች ናቸው። የሳተናው ጋዜጣ ዋና አዘጋጅ የሆነው አቶ ምርዕድ እስጢፋኖስ በተናጠል ለምን እንዳታሰረ ለጊዜው ግልፅ ባይሆንም «በበላይ ትዕዛዝ» የጊዜ ቀጠሮ እንዲወሰድበት መደረጉን ለምወቅ ተችሏል። በሳተናው ጋዜጣ ላይ የወጣው ዘገባ በግልፅ ምንጩ የተቀመጠና ምንጩ ካስቀመጠው ዘገባ ውጭ አንድም ቃል ያልተጨመረበት መሆኑን የሳተናው ጋዜጣ ክፍል ገልፆልናል። ሳተናው ጋዜጣ ሥራ የጀመረው በአጭር ሣምንታት ውስጥ ቢሆንም በሕዝብ ዘንድ ያለው ተቀባይነት ከፍተኛ ደረጃ ላይ የደረሰ መሆኑ ይታወቃል። በሳተናው ጋዜጣ ላይ በተወሰደው የተናጠል ኢርምጃ ሳቢያ ለሀገር ውስጥና ለዓለም አቀፍ የሰብአዊና የጋዜጠኞች ድርጅቶች ድምፁን እንደሚያሰማ የጋዘጣው ኤዲቶሪያል ቦርድ ገልጿል። አቶ መርእድ ከትላንት በስቲያ ፍ/ቤት ቀርቦ ፖሊስ ባቀረበው የጊዜ ቀጠሮ ጥያቄ ሳቢያ 7ቀን ተፈቅዶለት ለሐምሌ 4 1993 ተቀጥሯል። ከአቶ መርእድ ሌላ የሞገድ ጋዜጣ አዘጋጅም ፍ/ቤት ቀርቦ ለሐምሌ 4 ተቀጥሯል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ሰኔ 29 ቀን 1993</a></p>

</body>
</html>
