<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ካፒቴን መሐመድ የአየር መንገድ ቦርድ አባል ሆኑ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ካፒቴን መሐመድ የአየር መንገድ ቦርድ አባል ሆኑ</h1>


<p>የኢትዮጵያ አየር መንገድ ከዚህ ቀደም የነበሩትን የቦርድ አባላት ቁጥር ከስድስት ወደ ዘጠኝ ማሳደጉ ተገለፀ። አየር መንገዱ አዲስ የቦርድ አባላትነት ከመለመላቸው ውስጥ ቀዳሚው ያየር መንገዱ ሥስራ አስኪያጅ የነበሩት ካፒቴን መሐመድ አህመድ አንዱ ሲሆኑ ከእሳቸው ሌላ አቶ አበራ መኮንን፣ ብራጋዲየ ጀኔራል ኃይሌ ጥላሁንና በአዲስ የቦርድ አባልነት መመልመሉ ታውቋል።</p>

<p>ካፒቴን መሐመድ አህመድ ቀድሞው የአየር መንገዱ ሥራ አስኪያጅ ከመሆናቸውም ሌላ የአፍሪካ አየር መንገዶች ማህበር ዋና ፀሐፊ በመሆን ያገለግሉ ነበር። ካፒቴኑ በአየር መንገዱ በዋና ኃላፊነት በነበሩባቸው ዓመታት አየር መንገዱ ከፍተኛ መሻሻል አሳይቶ የነበረ ሲሆን ዘመናዊ ናቸው የሚባሉ አውሮፕላኖችንም መግዛት የቻለው እሳቸው በነበሩባቸው ጊዜያቶች ነበሩ። በዚህም አየር መንገዱ በትርፍ ደረጃ በተወሰነ ደረጃ መሻሻልን አሳይቶ ነበረ። ይህም እድገት የኢትይኦጵያ አይር መንገድ በአፍሪካ ካሉ አየር መንገዶች በደንበኞች ዘንድ ከፍተኛ ተፈላጊ ከመሆኑም ባሻገር ለተለያዩ ሀገራት ላሉ አየር መንገዶች የጥገና አገልግሎት ሊሰጥ የሚችል ደረጃ አድርሰውታል።</p>

<p>አንዳንድ ተመልካቾች እንደሚሉት ከዛሬ አስር ዓመት በፊት አየር መንገዱን በበላይነት ሲያስተዳድሩት የነበሩት ካፒቴን መሐመድ በአየር መንገዶ ቦርድ ውስጥ እንዲካተቱ መደረጋቸው ለአየር መንገዱ የወደፊት ብሩህ ተስፋ እንደሚሆን ተገምቷል።</p>

<p>በአሁኑ ጊዜ የኢትዮጵያ አየር መንገድ የአገልግሎቱን አድማስ በማስፋት በሀገር ውስጥና በውጭ ሰፊ በረራ እያደረገ ሲሆን እስካሁን ድረስም በዓለም አቀፍ ደረጃ በአርባ አራት የዓለም አቀፍ ክልሎች እየበረረ ነው።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ሐምሌ 6 ቀን 1993</a></p>

</body>
</html>	
