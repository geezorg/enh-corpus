<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ጄ/ል አበበ ውብሸት ለጄኔራል ኃይሌ ጥላሁን ቦታ ታጭተዋል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ጄ/ል አበበ ውብሸት ለጄኔራል ኃይሌ ጥላሁን ቦታ ታጭተዋል</h1>


<p>ከሐምሌ 25 ጀምሮ ከፍተኛ የአየር ኃይል ከፍተኛ መኮንኖች ስብስባ መቀመጣቸውን የውስጥ አዋቂ ምንጮች በተለይም ለምኒልክ ጋዜጣ ገለፁ። ከስብሰባው በኋላ በህወሓት ውስጥ በተፈጤረው ክፍፍል ሳቢያ ከስልጣን የተነሱት የጄኔራል አበበ ተክለሃይማኖት አጋሮች ከአየር ኃይሉ ይገለላሉ ተብሎ ይጠበቃል።</p>

<p>ጄኔራል አበበ ተክለሃይማኖት በትግሉ ዘመን የህወሓት ማዕከላዊ ኮሚቴ አባል የነበሩ ሲሆን ባለቤታቸው ከታገዱት የህወሓት ማዕከላዊ ኮሚቴ አባላት መካከል የአንዱ እህት ናቸው። ጀኔራሉና ኤታማዦሩ ጄኔራል ፃድቃን በጠቅላይ ሚኒስቴር መለስ ዜናዊ ትዕዛዝ ከቦታቸው መነሳታቸው ይታወሳል። ጄኔራል አበበ ተክለሃይማኖት ከጄኔራል ፃድቃንና ከአቶ ስዬ ጋር በማበር የአሥመራ አየር ማረፊያን ድብደባ ጠ/ሚ/ሩ ሳያውቁ እንዳስደገደቡ በቅርቡ ኢህአፓ መናገሩ ይታወሳል።</p>

<p>ጄኔራል አበበን በመተካት አየር ኃይሉን በተጠባባቂ አዛዥነት እየመሩ የሚገኙት የብአዴን ማዕከላዊ ኮሚቴ አባል የነበሩት ጄኔራል ኃይሌ ጣልሁን መሆናቸው ይታወቃል። በአማራ ውስጥ የአስከፊ ብሔራዊ አድሎ ሰለባ ሆነው እንዳደጉ በአብዮታዊ ዴሞክራቶች የሚነገርላቸው ኃይሌ ጥላሁን የጄኔራልነት ማዕረግ በቅርቡ ከብርጋዲየር ጄኔራልነት ወደ ሜጀር ጄነራልነት ከፍ እንዲልና የአዛዥነት ቦታውም በይፋ እንደሚፀድቅላቸው የውስጥ አዋቂ ምንጮች ይናገራሉ።</p>

<p>ጄኔራል ኃይሌ የጄኔራል አበበን ቦታ ሲወስዱ በኢትዮ ኤርትራ ጦርነት ወቅት የጀግንነት ሜዳሊያ ተሸላሚ የነበሩት ብርጋዴር ጄኔራል አበበ ውብሸት ደግሞ የጄኔራል ኃይሌን ቦታ እንዲወስዱ መታጨታቸውን የውስጥ አዋቂ ምንጮቹ ገልፀውልናል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ሐምሌ 27 ቀን 1993</a></p>

</body>
</html>	
