<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አቶ አባተ ኪሾ ትላንት ፍ/ቤት ቀረቡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">አቶ አባተ ኪሾ ትላንት ፍ/ቤት ቀረቡ</h1>


<p>አቶ አባተ ባለፈው ቀጠሮ የሕዝብ ተወካይና የክልል ፕሬዝዳንትነታቸው ስላልተነሳ መከሰስ አልችልም ብለው ላቀረቡት መቃወሚያ ፖሊስ የክልሉ ምክትል ፕሬዝዳንት የሆኑት በአቶ ኃይለማሪያም ደሳለኝ የተፃፈ ደብዳቤ በማቅረብ አቶ አባተ ከርዕስ ብሔርነታቸው መታገሳቸውን ማስረጃ አቅርቧል።</p>

<p>በዚህ ጊዜም አቶ አባተ ለፍርድ ቤቱ እንዲህ በማለት ተናግረዋል በበኩሌ በጣም ነው ያዘንኩት። ባለፈው ሰኔ 14 አሁን የተፈረመው ማንም ባልሰጠው ሥልጣን ከሥራ አግዶኛል።</p>

<p>አቶ ኋይለማሪያም ደሳለኝ የወላይታ ተወካይ ነው። እኔ የሲዳማ ተወካይ ነኝ። የወላይታ ተወካይ የሲዳማን ተወካይ ያባርር የሚል ሕገ-መንግሥት የለም። በምክትል ርዕሰ መስተዳድር እንዴት ፕሬዝዳንት ይታገዳል?እኔባልወከልኩት ጉባዔ ጠርቶ አባርሬዋለሁ ብሎ ቢገለፅ ሕጋዊነት የለውም።ስብሰባ መጥራትም አይችልም። የሲዳማ ዞን 114 የምክር ቤት ወንበሮች አሉት። ይህንን ሰብስበው አባተ ምን አጠፋ? ምን አድርጓል? ተብሎ አልተወያየበትም።የሰማነው በሬድዮ ነው። አቶ ኃይለማሪያም በእኔ ጉዳይ ተጠይቋል። ማን ሥልጣን ሰጥቶህ አገድከው ተብሎ? ስህተት ሰርቻለሁ ብሎ ጥፋቱን አምኗል። በሀገሪቱ ሕግ ደረጃ እምነት በታጣ ሰው ላይ እምነት አጥተናል ብሎ ከ10ሺህ እስከ 15 ሺህ ሰው መፈረም አለበት። በእኔ ላይ ግን ይሄ አይገኝም። ትላንት በሰሩት ሕገመንግሥትም የመርገጥ አባዜ ተነስተው ይሄንን ደብዳቤ ፅፈዋል። እስካሁን የሕዝብ ተወካይ ነኝ። ሕዝቤም አመኔታ አላጣብኝም። ይህ ደብዳቤ በግለሰቦች የተፃፈ ስለሆነ ሕጋዊ አይደለም» በማለት ተናግረዋል።</p>

<p>ፍ/ቤቱ ይህን ብይን ለመስጠት ለዛሬ ቀጠሮ ሰጥቷል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ጳጉሜ 2 ቀን 1993</a></p>

</body>
</html>	
