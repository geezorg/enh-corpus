<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የመቀሌ ዩኒቨርስቲ ተማሪዎች የረሀብና የትምህር ማቆም አድማ አደረጉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የመቀሌ ዩኒቨርስቲ ተማሪዎች የረሀብና የትምህር ማቆም አድማ አደረጉ</h1>


<p>በመቀሌ ዩኒቨርስቲ ካምፓስ የዋናው ግቢ ተማሪዎች በአዲስ አበባ ለጠ/ሚ/ር ጽ/ቤት፣ ለትምህርት ሚኒስቴር፣ ለመቀሌና ለአዲስ አበባ ዩኒቨርስቲ፣ ለፕሬስ አካላት፣ ለዩኒቨርስቲና ለአምነስቲ ኢንተርናሽል አካላት የተሰጠ ባለ 11 ነጥብ የአቋም መግለጫ አውጥተዋል።</p>

<p>ተማሪዎቹ ባወጡት መግለጫ በአዲስ አበባ ዩኒቨርስቲ ተማሪዎች ላይ የደረሰውንና በመድረስ ላይ ያለውን በደል በማውገዝ በደል በፈፀሙና ያስፈፀሙ አካላትን ወደሕግ ማቅረብ፣ ጉዳት የደረሰባቸውን ተማሪዎችን የሞራል ወይም የጉዳት ካሣ እንዲሰጣቸው፣ መንግሥት ተማሪዎችን ያቀፈ አቋም እንዲይዝ፣ ትምህርት ሚኒስትር የወሰነውን ውሳኔ የተነሳውን ጥያቄ የማይመልስና ይልቁንም ለበለጠ ደም መፋሰስ የሚዳርግ በመሆኑ በሀገሪቷ ያለው የትምህርት ተቋማት ከፖሊስ ቀጠና ነፃ እንዲሆን፣ የአዲስ አበባ ዩኒቨርስቲ ችግርን የትምህርት ሚኒስቴር ሊፈታ ስላልቻለ የሀገር ሽማግሌዎች፣ የሕግ ባለሙያዎች፣ የሃይማኖት አባቶችና ወላጆችን ያካተተ ኮሚቴ ተቋቁሞ በአፋጣኝ ጥያቄው ምላሽ እንዲያገኝ፣ ለመቀሌ ዩኒቨርስቲ የቢዝነስና ፋካልቲ ተማሪ የነበረውና ሞቶ የተገኘው ልጅ አሟሟት ፖሊስ ይፋ እንዲያደርግ፣ መንግሥት ለዜና አውታሮች ጊዜውን የጠበቀ መረጃ እንዲያደርስ፣ ፖሊስ በተማሪዎች ላይ ያደረሰውን ጉዳት መንግሥት ችግሩን በማየት መሰል አደጋዎች እንዳይደርሱ ዋስትና እንዲሰጠን የሚል ነው።</p>

<p>የተጠየቁት ጥያቄዎች አፋጣኝ ምላሽ እስኪያገኙ ድረስ ከዛሬ ጀምሮ የምግብና የትምህርት ማቆም አድማ በማድረግ ላይ እንደሚገኙ መግለጫው አስታውቋል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ሚያዝያ 12 ቀን 1993</a></p>

</body>
</html>	
