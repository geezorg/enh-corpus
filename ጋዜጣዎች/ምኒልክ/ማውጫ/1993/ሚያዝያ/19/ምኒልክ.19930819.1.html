<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ወደ1200 የሚጠጉ ተማሪዎች ትናንት ተለቀቁ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ወደ1200 የሚጠጉ ተማሪዎች ትናንት ተለቀቁ</h1>


<p>በሰንዳፋ ታስርው የነበሩት ወደ1200 የሚጠጉ የዩኒቨርስቲ ተማሪዎች ትላንት ጠዋት በመኪና ተጭነው አዲስ አበባ ገብተዋል። በአዲስ አበባ 4 ኪሎ ሲደርሱ ተማሪዎቹ እየጨፈሩ ህዝቡን ሰላምታ ሰጥተውታል። ህዝቡን አፀፋውን ለመስጠት ፈልጐ የነበረ ቢሆንም በየመንገዱ መሳሪያ የያዘ ፖሊሶችን በመመልከት መቆጠብን መርጧል።</p>

<p>ከእስር ተፈተው የመጡትን ተማሪዎች ስለነበሩበት ሁኔታ አነጋግረናቸዋል። «እንዴት ነበር?» ላልናቸው ሲመልሱ «ከቅድስት ማርያም በአይፋ ጭነው 4 ኪሎ ካምፓስ አስገብተውን ነበር። ግቢው ውስጥ በነበርንበት ሰዓት ከፍተኛ መኮንኖች ያስፈራሩን ነበር። ደንግጠንም ነበር። ለ6 ሰዓት ሩብ ጉዳይ በመኪና ተጭነን ከግቢው ወጣን የት እንደምንሄድ አናውቅም ነበር። ስንደርስ ግን ሰንዳፋ መሆኑን ተረዳን። እንደገባን ጫማችንን አስወለቁን በኋላ በባዶ እግራችን አስሮጡን። በደረታችን ሂዱ እያለ ይደበድቡን ነበር። አንዳችን አንዳችንን ተሸክመን እንድንሮጥ ያደረጉን ነበር። አንድ ዳቦ ያበሉን ነበር። ረሃቡ በጣም ጐድቶናል። በዚህም የተነሳ ብዙ ተማሪዎች ፌንት አድርገው ነበር። እግራችንንም ይረግጡን ነበር። አብዛኞቻችን አሁን እናነክሳለን የምንተኛው ሲሚንቶ ላይ ሲሆን ቅዝቃዜው በሽታ ላይ ሳይጥለን አይቀርም። ፎርም አስሞልተውናል አሻራ ሰጥተናል። አድራሻንን ወስደዋል። ብዙም ጥያቄ ተጠይቀናል። ሰግተናል» ብለውናል።</p>

<p>ትናንት ለልዩ ልዩ እስር ቤቶች ከተፈቱት 1200 የዩኒቨርስቲ ተማሪዎች ሌላ ሌሎች ከ1 ሺህ የሚበልጡ ተማሪዎች በእስር ላይ እንደሚገኙ የጀርመን ድምፅ ዘግቧል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ሚያዝያ 19 ቀን 1993</a></p>

</body>
</html>	
