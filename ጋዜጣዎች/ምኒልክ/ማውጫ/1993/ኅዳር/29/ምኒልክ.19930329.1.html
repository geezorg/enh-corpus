<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያ አየር መንገድ ቅንጅት ለመፍጠር ድርድር ላይ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የኢትዮጵያ አየር መንገድ ቅንጅት ለመፍጠር ድርድር ላይ ነው</h1>


<p>የኢትዮጵያ አየር መንገድ እንቅስቃሴውን ከሌሎች ዓለም አቀፍ አየር መንገዶች ጋር ለማቀናጀት ድርድር እያደረገ መሆኑን የአየር መንገዱ መረጃ ክፍል በእንግሊዘና ለሚታተመው ፎርቹን ጋዜጣ ገለፀ። ድርድሩ በአሁኑ ጊዜ ቅንጅቱ በምን መልክና በምን ደረጃ ላይ እንደሚሆን ያተኮረ መሆኑን የአየር መንገዱ የመረጃ ክፍል ኃላፊ ገልፀዋል።</p>

<p>ሆኖም ኃላፊው አየር መንገዱ ከየትኛው አየር መንገድ ጋር እየተነጋገረ ነው ለሚለው ጥያቄ «ይኼን ለመግለፅ ገና ነገሮች በጅምር ደረጃ ስለሆኑ አግባብ አይሆኑም» የሚል ምላሽ ሰጥተዋል። በወዲያኛው ሰኞ በኢሲኤ አዳራሽ በተካሄደው 32ኛው የአፍሪካ አየር መንገዶች ጠቅላላ ጉባዔ ላይ የተሰባሰቡት ሥራ አስኪያጆች የአፍሪካ አየር መንገዶች በአውሮፓ፣ በእስያና በአሜሪካ ካሉት ግዙፍ አየር መንገዶች ጋር ለመወዳደር እያንዳንዳቸው ከሌሎች አየር መንገዶች ጋር መቀናጀት እንዳለባቸው ተስማምተዋል።</p>

<p>በጉባዔው ላይ በቀረበው ሪፖርት በዓለም ላይ በአውሮፕላን ከተሳፈሩት መንገደኞች መካከል የአፍሪካ አየር መንገዶች በሙሉ ተደማምረው ያጓጓዙት 1.85 ከመቶውን ብቻ መሆኑ ተገልጿል። ይህ የሚያሳይ በአፍሪካ አየር መንገድ ብሎ ነገር አለመኖሩን መሆኑም ተገልጿል። በአየር ከተጓጓዙ ዕቃዎች መካከል ደግሞ 1.6 ከመቶው ብቻ በአፍሪካ አየር መንገዶች መጓጓዙ ተወስቷል። በዚህ ሳቢያ የአብዛኛዎቹ የአፍሪካ አየር መንገዶች ዋነኛ ዓላማ ማትረፍ ሳይሆን ላለመስከር መሆኑን የኢትዮጵያ አየር መንገድ ሥራ አስኪያጅ የሆኑት አቶ ብሥራት ንጋቱ ገልፀዋል።</p>

<p>የኢትዮጵያ አየር መንገድ ካለፉት 20 ዓመታት ውስጥ በዚህኛው ዓመት ብቻ ለመጀመሪያ ጊዜ ኪሳራ ማስመዝገቡ ይታወቃል። አየር መንገዱ ለዚህ የሚያቀርበው ምክንያት የነዳጅ መንገዱ ለዚህ የሚያቀርበው ምክንያት የነዳጅ ዋጋ መናርና የኢትዮ ኤርትራን ጦርነት ነው። ሆኖም ታዛቢዎች እንደ ኬንያ አየር መንገድ የመሳሰሉት በአውሮፓ ከሚገኙ ግዙፉ የአየር መንገዶች ጋር በመዋሃዳቸውና በመሻሻለቸው የኢትዮጵያ አየር መንገድ የተሻለ ተፎካካሪ ለመሆን መብቃታቸው ሌላ ተጨማሪ ምክንያት ነው ይላሉ።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ህዳር 29 ቀን 1993</a></p>

</body>
</html>	
