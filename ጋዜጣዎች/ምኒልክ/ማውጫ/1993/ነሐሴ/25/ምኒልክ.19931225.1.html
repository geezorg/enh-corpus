<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>እነተወልደ «ብአዴን ደቡብን ያዛል» ይላሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">እነተወልደ «ብአዴን ደቡብን ያዛል» ይላሉ</h1>


<p>የታገዱት ማዕከላዊ ኮሚቴ አባላት በሳምንቱ መጀመሪያ ላይ ባወጡት መግለጫ የእነአቶ መለስን ፖለቲካ «የማፊያ ፖለቲካ ነው» ብለውታል። የታገድቱ ማዕከላዊ ኮሚቴ አባላት ባወጡት መግለጫ ፕሬዝዳንት ነጋሶ «የአቶ መለስ ቡድንና አንዳድን የብአዴን አመራሮችን የሀገራችን ፕሬዝዳንት ከፈለጉት ጋር እንዳይገናኙ የሚፈልጉት ሰው ወደቢሯቸውና መኖሪያቸው እንዳይገባ ከመጋቢት ወር ጀምሮ ከልክለው ይገኛሉ። የሀገራችን ፕሬዝዳንት ቢሯቸው ያሉትን ሰዎችም ሊያዙ አይችሉም» ብለዋል።</p>

<p>በተጨማሪም «የሀገራችንም ሕገ መንግሥት ብሔር ብሔረሰቦች የራሳቸውን ዕድል በራሳቸው የመወሰን ነፃነት እንዳላቸው በግልፅ አስፍሯል። የአቶ መለስ ቡድንና ከአቶ መለስ ጋር እጅና ጓንት ሆነው የሚነሱት አንዳንድ የብአዴን አመራሮች ግን ይህን መሰረታዊ መብት በተግባር እየደፈጠጡና እያጠፉት ነው።</p>

<p>ከህወሓትና ብአዴን የተወጣጡ ውህዳን የማዕከላዊ ኮሚቴ አባላት በደኢህዴግ ድርጅትና በደቡብ ክልል እጃቸውን በማስገባት በድርጅቱና በክልሉ ላይ ውሳኔ ሲሰጡ ይታያል። ደኢህዴግ ችግሮች ካሉበት አመራሮቹና አባሎቹ ራሳቸው ችግራቸውን መፍታት እንዳለባቸው እየታወቀ በውህዳን ህወሓትና ብአዴን አመራሮች መሪዎች ሲባረሩና የተለያዩ ውሳኔዎችም ሲሰጡ ይታያል። የደቡብ ክልል ውስጣዊ ጉዳዮችን በራሱ ምክር ቤት መወሰን ሲገባው በእጅ አዙር በህዝብና በምክር ቤት የተመረጡ መሪዎቹ እየተባረሩ ይገኛል። ይህን የድርጅቶችንና ብሔር ብሔረሰቦችን ግላዊ መብት መጣስ በደቡብ ክልል መስተዳድር ብቻ አልተደረገም» ብለዋል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ነሐሴ 25 ቀን 1993</a></p>

</body>
</html>	
