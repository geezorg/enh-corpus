<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የግል ኢንሹራንሶች የመንግሥትን ኢንሹራንስ ገበያ ዝቅ እያስረደረጉ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የግል ኢንሹራንሶች የመንግሥትን ኢንሹራንስ ገበያ ዝቅ እያስረደረጉ ነው</h1>


<p>በሀገር ውስጥ የነበረውን የኢንሹራንስ ገበያ ለብዙ ዓመታት በብቸንነት ሲቆጣጠር የነበረው የኢትዮጵያ መድን ድርጅት ከቅርብ ዓመታት ወዲህ ከግል ኢንሹራንስ ኩባንያዎች በገጠመው የገበያ ውድድር ሳቢያ የነበረው የ100 የኢንሹራንስ ገበያ ወደ51 በመቶ ዝል ሊል መቻሉ ተገለፀ።</p>

<p> እነዚህ የግል ኢንሹራንስ ኩባንያዎች ከተቋቋሙ ስድስት ዓመት ባልሞላቸው ጊዜ ውስጥ በብቸኝነት የኢንሹራንስ ገበያውን ሲቆጣጠር የነበረውን መድን ድርጅትን ግማሽ ለግማሽ ከገበያ ማስወጣታቸው ብዙዎችን ያስገረመ ሲሆን ምናልባት ይህ የመንግሥት ኢንሹራንስ ኩባንያ እራሱን ካላስተካከለ በቀጣይ ዓመታት ብርቱ ተፎካካሪ ሊገጥመው እንደሚችል ተገምቷል።</p>

<p>የድርጅቱን 25ኛ የልደት በዓልን አስመልክተው የድርጅቱ ማይኔጂንግ ዳይሬክተር አቶ ሀብታሙ ኃይለማርያም እንደተናገሩት በሀገር ውስጥ ካለው የኢንሹራንስ ገበያ ውስጥ ድርጅታቸው መቆጣጠር የቻለው ከ49-50 በመቶ ብቻ ነው ብለዋል። ለዚህ የገበያ መውረድ ምክንያት አድርገው ያስቀመጡትም በዚህ የሥራ መስክ ውስጥ ከፍተኛ ውድድር መፈጠሩ እንደሆነ ገልፀዋል።</p>

<p>የኢትዮጵያ መድን ድርጅት ከኢንሹራንስ ገበያ መውረድ የጀመረው እንደዚህ በአንድ ጊዜ ሳይሆን ገና የግል ኢንሹራንስ ኩባንያዎች መቋቋም እንደጀመሩ ነው። በመጀመሪያ እነዚህ የግል ኢንሹራንስ ኩባንያዎች በተቋቋሙ ሁለት ዓመት ውስጥ መድን ድርጅት 30 በመቶውን ገበያ ያጣ ሲሆን በተከታታይም ብዙ ገበያ እያጣ አሁን 51 በመቶ ብቻ ያለውን የኢንሹራንስ ገበያ ሊቅጣጠር ችሏል።</p>

<p>ብዙውን የኢንሹራንስ ገበያ የወሰዱት ሰባቱ የግል ኢንሹራንስ ኩባንያዎች ሲሆኑ ሁሉም ደረጃ በደረጃ የነበራቸው የኢንሹራንስ ገበያ ማደግ ችሏል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ጥር 25 ቀን 1993</a></p>

</body>
</html>	
