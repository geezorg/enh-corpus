<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ለ100 ሚሊዮን ዶላሩ ሆስፒታል መሬት በነፃ ተሰጠው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ለ100 ሚሊዮን ዶላሩ ሆስፒታል መሬት በነፃ ተሰጠው</h1>


<p>አንድ የጠቅላላ ሆስፒታል ደረጃ ያለው፣ በተጨማሪ የሒኪሞች ማሰልጠኛ፣ የላባራቶቺ ቴክኒሺያኖችና የነርሶች ማሰልጠኛ ተቋማና የሠራተኞችን መኖሪያ ያካተተ ሆስፒታል «ሳዑዲ ጀርመን ሆስፒታል ግሩፕ» የተሰኘ የግል ኩባንያ በአዲስ አበባ ከተማ ሲ.ኤም.ሲ አካባቢ በ145 ሺህ ካሬ ሜትር መሬት ላይ ሊገነባ ነው። ይህን ሆስፒታል ለመገንባት መቶ ሚሊዮን ዶላር የተመደበ ሲሆን የሆስፒታሉ ግንባታ በታቀደው መሰረት ከተካሄደ ከሦስት ዓመት በኋላ ሥራውን እንደሚጀምር የኩባንያው ኃላፊዎች ተናግረዋል።</p>

<p>የ«ሳዑዲ ጀርመን ሆስፒታል ግሩፕ» የአክሲዮን ባለድርሻና ሜዲካይ ዳይሬክተር ፕሮፌሰር ካሊድ አብዱል ጀሊል በተርጂናና ሚስተር ሁሴን ናስር የመካከለኛው ምሥራቅና የአፍሪካ ዳይሬክተር እንደገለፁት «መሬት የማግኘት ጥያቄ ባቀረብን ወር ባልሞላ ጊዜ ውስጥ በነፃ ተረክበናል። ኢንቨስት ለማድረግም እጅግ ተደስተናል» ብለዋል። በማያያዝም «በሲ.ኤም .ሲ አካባቢ በአንድ ወር ጊዜ ውስጥ የሆስፒታሉ ግንባታ ይጀመራል» ብለዋል። ሆስፒታሉ ለ1000 ባለሙያ ዜጐች የሥራ ዕድል የሚከፍት ሲሆን ለአካባቢው ሀገሮችም የሪፈራል ሆስፒታል እንደሚሆን የኩባንያው ባለሥልጣናት ጨምረው ገልፀዋል።</p>

<p>ይህ በዚህ እንዳለ ለዚሁ ጉዳይ የመጡት በፕሮፌሰር ካሊድ የሚመራውና በሥሩ ስድስት ሐኪሞችን የያዘው ቡድን በጦር ኃይሎች ሆስፒታል በመገኘት የሕክምና ቡድኑ ለሕብለ ሰርሰር ሰርጀሪ ከፍተኛ የሙያ ብቃት ያላቸው ሐኪሞችን በማምጣት የሕብለሰረሰር ሰርጀሪ ለሚያስፈልጋችው ለ27 የመከላከያ ሠራዊት ዓላት የቀዶ ጥገና ሕክምና አድርገዋል። ከዚህ በተጨማሪም ለቀዶ ሕክምና አገልግሎት የሚውለው 200.000 ዶላር የሚገመት የሕክምና ዕቃ መስጠቱን ፕሮፌሰር በተርጂ ገልፀው ዕርዳታውም አቅም በፈቀደ መጠን ወደፊት ይቀጥላል ብለዋል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ጥር 4 ቀን 1993</a></p>

</body>
</html>	
