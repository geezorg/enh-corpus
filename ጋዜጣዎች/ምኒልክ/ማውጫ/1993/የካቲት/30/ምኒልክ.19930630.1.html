<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ግብፅ አባይ ናት፤ አባይ ግብፅ ናት፤ እኛ አማራጭ የለንም፤ እናንተ አላችሁ»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«ግብፅ አባይ ናት፤ አባይ ግብፅ ናት፤ እኛ አማራጭ የለንም፤ እናንተ አላችሁ»</h1>


<p>በኢትዮጵያ የግብፅ አምባሳደር የሆኑት አምባሳደር መረዋን «አባይ ግብፅ ናት፤ ግብፅ አባይ ናት» በማለት ኢትዮጵያና ግብፅ ከውሃው ጋር ያላቸው ትስስር አንድ ዓይነት አይደለም ብለዋል።</p>

<p>አምባሳደሩ የማስታወቂያ ሚኒስቴር ዕትም ከሆነው መረዋ መጽሄት ጋር በእንግሊዘኛ ቋንቋ ባደረጉት ቃለ ምልልስ «ኢትዮጵያ ከአባይ ሌላ አማራጮች ሲኖሯት፣ ግብፅ ግን ከአባይ ሌላ አማራጭ የላትም» ብለዋል። አምባሳደሩ በዚሁ ቃል ምልልስ ግብፅ ከሚያስፈልጋት ውኃ 97 ከመቶውን የምታገኘው ከአባይ በመሆኑ የግብፅ ሁኔታ ለየት ይላል። የዩጋንዳ፣ ሱዳና ኢትዮጵያ ሁኔታ ደግሞ ለየት ይላል። ምንም እንኳን አባይ ዋና ዋና ከሚባሉት ውኃዎቻቸው ውስጥ ሊካተት ቢችልም ሌሎች አማራጮች አሏችው። ለዚህ ነው ለግብፅ ይህ ጉዳይ በጣም ወሳኝ የሚሆነው። ስለአባይና ዙሪያው ስላለው የአካባቢ ፖለቲካ ትልቁ ቦታ የምንመርጠው ለዚህ ነው። የአባይ ተፋሰስ አገሮችን ጉዳዩን አክብደው እንዲመለከቱትና ጉዳዩንም ከፖለቲካው ይልቅ ቴክኒካል ጉዳዮችን ባገናዘበ መልኩ ቢታይ እንመርጣለን ብለዋል።</p>

<p>ከመጽሄቱ «ስለዚህ አምባሳደር ግብፅ አባይ አባይ ደግሞ ግብፅ ናት» እያሉን ነው ተብለው ለተጠየቁት ጥያቄ «አዎን» ብለዋል። አምባሳደሩ ኢትዮጵያ በአባይ ላይ ያላትን አቋም እንዴት ያዩታል ተብለው ሲጠየቁ «የሚያሳዝነው ግብፅ የአባይን ውኃ በብቸኝነት ለመያዝ ትፈልጋለች የሚል አመለካከት አለ። ይህ ትክክል አይደለም ሌላውን ትተን እኛ ያለነው በውኃው መጨረሻ ላይ በመሆኑ ይህ ሊሆን አይችልም። ታችና እላይ ባሉት ሀገሮች መካከል ችግር ቢፈጠር የበላይነቱ የሚኖራቸው እላይ ያሉት ሀገሮች ናቸው። ቅድም እንዳልኩት በውሃው ሁላችንም ተጠቃሚዎች መሆን አለብን። ውኃው ለዓመታት ይበቃናል ብለን እስካመንን ድረስ በአጠቃቀሙ ላይ ሁላችንንም የሚያስደስት ቀመር ላይ መድረስ አለብን። የሚያሳዝነው ባለፉት ዓመታት በተለያዩ ምክንያቶች ይህን ማድረግ ሳንችል ቀርተናል። ይህ እናይሆን እንቅፋት የሆነውች ግብፅ ናት ይባላል። ለዚህ አንዳንዶች የሚያቀርቡት ምክንያት አሁን ባለው ስምምነት ላይ ያሉ ሀገሮች ውኃው ምንም ዓይነት ሥራ መሥራት ከመጀመራቸው በፊት እታች ያሉ ሀገሮችን ማማከር አለባቸው ስለሚል ነው ይላሉ።</p>

<p>ግን ይህ ስምምነት አዲስ በወጣው ዓለም አቀፍ መርህ ውስጥ ከተካተቱ መርሆች ጋር የሚስማማ ነው። መርሁም የሚመለከተው አባይ ወንዝን ብቻ ሳይሆን በዓለም ላይ ያሉ ውኃዎችን በሙሉ ነው። ይህ መርህ ግብፅና ሱዳን እንዳንተባበር እንቅፋት አልሆነብንም። ከዩጋንዳም ጋር እንዲሁ እነዚህ በተፋሰስ ሀገሮችና በግብፅ መካከል ለተደረጉት ትብብሮች ምሳሌ ናቸው ብለዋል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ የካቲት 30 ቀን 1993</a></p>

</body>
</html>	
