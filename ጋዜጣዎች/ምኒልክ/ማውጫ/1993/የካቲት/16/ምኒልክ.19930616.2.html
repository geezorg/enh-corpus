<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የውጭ ምንዛሪ ለጨረታ መቅረቡ ሊቆም ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የውጭ ምንዛሪ ለጨረታ መቅረቡ ሊቆም ነው</h1>


<p>የኢትዮጵያ ብሔራዊ ባንክ ከዚህ ቀድሞ ይጠቀምበት የነበረውን የውጭ ምንዛሪ ለጨረታ የማቅረብ ሂደት ሊያቆም እንደሆነ በእንግሊዘኛ የሚታተመው ፎርቹን የንግድ ጋዜጣ ገለፀ።</p>

<p>ጋዜጣው የባንኩ ገዢ አቶ ተክለወልድ አጥናፉን ጠቅሶ እንደዘገበው ባንኩ ይህንን ከዛሬ ስድስት ዓመት በፊት የጀመረውን የአሰራር ሂደት ለመቀየር ያሰበው ወደሀገር ውስጥ የሚገባውን የውጭ ምንዛሪ ለማስፋትና ዋጋውን ለማረጋጋት ሲሆን በብሔራዊ ባንኩ ለወጣው አዲስ የአሰራር ዘዴ መሠረት ንግድ ባንኮችና ኢንቨስተሮች የውጭ ምንዛሪ በሰፊው የማግኘት ዕድል ይኖራቸዋል።</p>

<p>እንደባንኩ ገዢ ገለፃ ከሆነ ከዚህ ቀድሞ ይሠራበት የነበረው በየሳምንቱ የውጭ ምንዛሪ በጨረታ ማቅረብ አስፈላጊነት ስላልታመነበር በአዲስ አሰራር ዘዴ ለመቀየር ሲባል በጥቂት ወራቶች ውስጥ ይህ የአሰራር ዘዴ እንደሚቆም ገልፀው በምትኩ ባንኮች ለደንበኞቻቸው በበቂ ሁኔታ የውጭ ምንዛሪ ማስገኘት እንዲችሉ እንደሚከፋፈል አስታውቀዋል።</p>

<p>ብሔራዊ ባንኩ በተጨማሪም ባንኮች እርስ እርስ በእርሳቸው የውጭ ምንዛሪ እንዲገባበት ማድረግ የሚያስችል ዕቅድ የነደፈ ሲሆን ይህም ሁኔታ በሀገር ውስጥ ያለውን የውጭ ምንዛሪ የዋጋ ሁኔታ በመንግሥትም ሆነ በጥቁር ገበያ ላይ ያለው ልዩነት መጥበብ ይችላል። በዚህ አዲስ ዕቅድ መሠረት ኢትዮጵያውያን በሀገር ውስጥ የውጭ ምንዛሪ የሂሣብ ደብተር በመከፍተት የመንግሥትን የገንዘብ አቅም ማሳደግ እንዲችሉ ይረዳቸዋል።</p>

<p>ባለፉት ስድስት ወራቶች ብቻ መንግሥት ባወጣው በዚህ የውጭ ምንዛሬ ጨረታ 207 ሚሊዮን ዶላር የሚሆን ገንዘብ ለጨረታ ያቀረበ ሲሆን ከእነዚህ የቀረቡት የውጭ ምንዛሪዎች በአማካይ አንድ ዶላር በ8.26 ብር ተመንዝሯል። ይህ በጥቁር ገበያ ላይ ሲታይ በአማካይ አንድ ዶላር በ8.81 ብር ይሆናል ተብሎ ይታሰባል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ የካቲት 16 ቀን 1993</a></p>

</body>
</html>	
