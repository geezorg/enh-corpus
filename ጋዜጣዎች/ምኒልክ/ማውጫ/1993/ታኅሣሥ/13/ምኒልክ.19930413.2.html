<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አዲስ የቴሌቪዥን መገጣጠምያ በጋራድ ኩባንያ ተቋቋመ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">አዲስ የቴሌቪዥን መገጣጠምያ በጋራድ ኩባንያ ተቋቋመ</h1>


<p>በሀገራችን ሁለተኛ የሆነው የቴሌቪዥን መገጣጠሚያ ፋብሪካ በጋራድ ኃላፊነቱ የተወሰነ የግል ማኅበር መቋቋሙ ተገለፀ። የኮሪያ ምርት የሆነውን የሰምሰንግ ቴሌቪዥኖችን ለማምረት የተዘጋጀው ይህ ድርጅት የሙከራ ምርት መጀመሩ ታውቋል። እንደፎርቹን የእንግሊዘኛ የንግድ ጋዜጣ ዘገባ ከሆነ ይህ አዲሱ የሰምሰንግ ቴሌቪዥን ፋብሪካ የሚገኘው በአዲስ አበባ 20 ኪሎ ሜትር ርቆ በሚገኘው ቃሊቲ ሲሆን ለፋብሪካውም ግንባታ 35 ሚሊዮን ብር እንዳወጣበት ከዘገባው መረዳት ተችሏል።</p>

<p>ቴሌቪዥኑን ለመገጣጠም የሚያስችሉትን ማሽኖችን መሠረቱን ኮሪያ ካደረገው የሰምሰንግ ኤሌትሮኒክ ኩባንያ ሲሆን መሳሪያዎቹም ተተክለው ከሁለት ወራት በፊት መጠናቀቃቸው ታውቋል። እንደጋዜጣው ዘገባ ምንጮች ክሆነ ጋራድ የዚህ ፋብሪካ ዝግጅት ሙሉ በሙሉ ያጠናቀቀ በመሆኑ በቅርቡ በይፋ የሚያስመርቅ መሆኑ ታውቋል።</p>

<p>ሥራውን ሲጀምርም ጋራ ከቬስትል ቴሌቪዥን አምራች ድርጅት ከሆነ ከዩናይትድ ተባረክ ኃላፊነቱ የተወሰነ የግል ማህበር ቀጥሎ ሁለተኛ የቴሌቪዥን አምራች ኩባንያ ይሆናል።</p>

<p>ስለፋብሪካው መቋቋም የጋራ ኩባንያ ኃላፊዎች ማረጋገጫ ከመስጠት ቢታቀቡም እንደጋዜጣው ምንጮች ዘገባ ከሆነ ፋብሪካው ሁለት ዓይነት ሞዴል ያላቸውን የሰምሰንግ ቴሌቪዥኖች ለማምረት በዝግጅት ላይ መሆኑ ታውቋል።</p>

<p>ከዚህ ቀደምም ሆነ አሁን የሰምሰንግ ኤሌትሮኒክስ ምርቶችን በብቸኝነት በማስመጣትና በማከፋፈል የሚታወቀው የጋራድ ኃላፊነቱ የተወሰነ የግል ማህበር የዚህ ኩባንያ ምርቶችን በሀገራች ውስጥ መታወቅ ከጀመረበት ጊዜ አንስቶ ዕቃዎችን ማስመጣት መጀመሩ ይታወቃል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ታህሣሥ 13 ቀን 1993</a></p>

</body>
</html>	
