<html>
<head>
  <META HTTP-EQUIV="content-type" content="text-html; charset=utf-8">
  <title>የ7ሺህ ተጓዦች ቪዛ ሊቃጠል ሦስት ቀናት ቀርቷል</title>
</head>
<body bgcolor="#fff8dd">


<h2 align="center">የ7ሺህ ተጓዦች ቪዛ ሊቃጠል ሦስት ቀናት ቀርቷል</h2>


<p>በየዓመቱ ወደ ሣውዲ አረቢያ የሚደረገው የዑምራ ሐይማኖታዊ ጉዞ፣ የኢምግሬሽንና የደህንነት ጉዳዮች ባለሥልጣናት በሀጂ ኮሚቴና በጉዞ ወኪሎች የሚሄዱትን ተጓዦች እገዳ አሁን ድረስ አላነሣም። ባለሥልጣኑ ባልፈው ሐምሌ 28 በሐጂ ኮሚቴ በተመረጡት 11 የጉዞ ወኪሎች የተላኩ 117፣ እንዲሁም በጉዞ ወኪሎች በኩል 30 መንገደኞች ቦሌ ለበረራ ተዘጋጅተው ሣለ እንዳይሄዱ  አግዷል።</p>

<p>የኢምግሬሽንና የደህንነት ጉዳዮች ባለሥልጣን ከዚያ ቀን አንስቶ ያደረገው ይህ እገዳ አሁን ድረስ እንዳልተነሳ ነው የታወቀው።</p>

<p>ባለሥልጣኑ በሁለቱም አካላቱ የተካሉትን መንገደኞች በረራ ያገደው በሐጂ ኮሚቴና በጉዞ ወኪሎች መካከል የተፈጠረው አለመግባባት እየተጠናከረ በመምጣቱ ነው።</p>

<p>የዑምራ ጉዞው ጊዜው ሊያበቃ ጥቂት ቀናት በቀረበበት በዚህ ወቅት፣ ባለሥልጣኑ ከውዝግቡ የተነሣ ያደረገው እገዳ እንደሆነ ቢነገርም ለጉዳዩ ግን እልባት ሰጥቶ ተጓዦች ጊዜው ሳያበቃ ወደ ፀሎት ስፍራው እንዲደርሱ አለማድረጉ  በአማኞች እያስወቀሰው ነው።</p>

<p>እስካሁን ድረስ ለዑምራ ጉዞው በአጠቃላይ ወደ 8,500 የሚደርሱ ሰዎች የተመዘገቡ ሲሆን፣ ከዚህ ቁጥር ውስጥ 7 ሺህ የሚሆኑት በጉዞ ወኪሎች አማካይነት የተመዘገቡ ሲሆን፣ ቀሪዎቹ 1,500 ሰዎች ሐጂ ኮሚቴ በመረጣቸው 11 የጉዞ ወኪሎች አማካይነት የተወዛገቡ ተጓዦች ናቸው።</p>

<p>መንግሥት እገዳውን ማተሚያ ቤት እስከገባበት ጊዜ ድረስ ባለማንሣቱ ምክንያት፣ የተጓዦቹ ቪዛ ሊቃጠል የቀረው ሦስት ቀናት ብቻ ነው።</p>

<p>ተጓዦቹ ይህንን ቪዛ ለማደስም አንድ ሰው 105 ብር ተጨማሪ ወጪ እንዲያወጣ ይገደዳል። በዚሁ ሁኔታ ተጓዦች ክፉኛ በመማረር ላዩ ይገኛሉ።</p>


<p align="center"><a href="/Gazettas/Menilik/info/Menilik.sera.html">ከምኒልክ ነሐሴ 07 ቀን 1996</a></p>

</body>
</html>	
