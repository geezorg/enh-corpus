<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የተቃዋሚዎች ህብረት በዩኒቨርስቲ ተማሪዎችና በኢነጋማ ላይ የተወሰዱትን እርምጃዎች አወገዘ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የተቃዋሚዎች ህብረት በዩኒቨርስቲ ተማሪዎችና በኢነጋማ ላይ የተወሰዱትን እርምጃዎች አወገዘ</h2>


<p>የኢትዮጵያ ዲሞክራሲያዊ ኃይሎች ኅብረት (ኢዴኃኅ) የሚከተለውን መግለጫ አውጥቷል።</p>

<p>ሕወሓት/ ኢሕአዴግ ላለፉት 12 ዓመታት በነፃ የተደራጁትን የፖለቲካ ድርጅቶች አፍኖ፣ የራሱ ተለጣፊ ድርጅቶችን በመፍጠር፣ ነፃ የሙያ ማኅበራትን አፍኖ የራሱን ተለጣፊ ማህበራት በመቋቋም ተግባር የተካነ መሆኑን ነው። እንደዚሁም ጋዜጠኞችን በማሰርና የጋዜጣ ህትመት ዋጋን በማናር የነፃ ፕሬሱ ድርጅቶች ከስረው እንዲጠፉ ከመወጠን አልፎ፤ "ነፃ" ተብዬ ጋዜጦችን በጐን በማቋቋም ብዙ የሸፍጥ ሥራዎችን ሲያሰራ ኖሯል። በዚህ ሁሉ ተፅዕኖ የነጻ ጋዜጠኞችን እንቅስቃሴ ማስቆም ባለመቻሉ በአሁኑ ጊዜ የነፃ ጋዜጠኞች ማህበርን በተለጣፊ ድርጅት የመተካት እርምጃ ወስዷል። የዚህ ራሳቸው የጻፉትን ሕገ-መንግሥት የሚያፈርስ እርምጃቸው ሌላኛው አስገራሚ ገጽታ ደግሞ፣ በኢትዮጵያ ሕዝብ እንጡራ ኃብት የሚንቀሳቀሱት የመንግሥት የዜና ማሰራጫ አውታሮች ሁሌም ሆነ ለሚመጣው ምርጭ ገዥውን ፓርቲ ተቃዋሚዎችን በእኩልነት ሊያገለግሉ ይገባል እያልን በምንጠይቅበት በአሁኑ ጊዜ እንዲህ ዓይነቱን እርምጃ በማን አለብኝነት መውሰዱ ነው።</p>

<p>የኢትዮጵያ ዴሞክራሲያዊ ኃይሎች ኅብረት (ኢዴኃኅ) ይህንን የኢትዮጵያ ነፃ ጋዜጠኞች ማኅበርን ለማፍረስ የተወሰደውን እርምጃ አጥብቆ የኮነነ እርምጃው እንዲታረም ይጠይቃል። ለዚህ ክቡር ዓላማ በሚያደርገው ትግልም ከኢነጋማ ጐን ሆኖ እንደሚታገል ያረጋግጣል።</p>

<p>በዚህ አጋጣሚ የምናነሳ ሌላው የሰሞኑ አሳሳቢ ጉዳይ በአዲስ አበባ ዩኒቨርስቲ ባለሥልጣናት እየተወሰደ ያለው የጅማል የቅጣት እርምጃ ነው። ከሶስት መቶ በላይ የሆኑ መግቢያ የሌላቸ ደሃ ተማሪዎች ያለምንም ቅድሚያ ማጣራት፣ ከዩኒቨርስቲው ሴንት እውቅና ውጭ ከትምህርት ገበታቸው ለማባረር መወሰን አሳዛኝም አስደንጋጭም ነው። በአንድ ብሐር ተማሪዎች ላይ ለይተው እንዲህ ዓይነቱን እርምጃ መወሰዱም፣ የመጪው ትውልድ ማሳደጊያና ማነጫ የሆነውን ዩኒቨርስቲ፣ የገዥው ፓርቲ የከፋፍለህ ግዛሠራ ሰለባ ማድረግ እንደሆነ ይሰማናል። ይህም በዛሬው ሆነ በነገው ትውል ላይ የተቃጣ አደጋ መሆኑ ሊታወቅ ይገባል።</p>

<p>ስለሆነም የኢትዮጵያ ዴሞክራሲያዊ ኃይሎች ኅብረት በኦሮሞ ተማሪዎች ላይ የተወሰደው የጅምላ ውሳኔ እንደገና ተጢኖ ተማሪዎች ወደ ትምህርት ገበታቸው እንዲመለሱ ያሳስባል። ብሏል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ጥር 21 ቀን 1996</a></p>

</body>
</html>	














