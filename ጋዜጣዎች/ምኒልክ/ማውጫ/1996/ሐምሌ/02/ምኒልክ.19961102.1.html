<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«በጋምቤላ የሠራዊቱ አባላት ሰዎች ገድለዋል»አጣሪ ኮሚሽኑ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«በጋምቤላ የሠራዊቱ አባላት ሰዎች ገድለዋል»አጣሪ ኮሚሽኑ</h2>


<p>በጋምቤላ ከተማ፣ ታህሳስ 3/1996 ዓ.ም በተፈጠረው ግጭት፣ በጠ/ሚ/ር መለስ ዜናዊ የሚታዘዘው የመከላከያ ሠራዊት አባላት ንፁሃን ኢትዮጵያዊያንን መጨፍጨፋቸው፣ ጉዳዩን እንዲያጣራ የተሰየመው ኮሚሽን አስታወቀ።ኮሚሽኑ ይህንን ያስታወቀው፣ ከትላንት በስትያ፤ ለተወካዮች ም/ቤት ባቀረበው ሪፖርት ነው።</p>

<p>እነስዬ አብርሃን በመክዳት ከፍተኛ የፖለቲካ ቅሌት ውስጥ የወደቁት አባይ ፀሃዬና ምክትላቸው ዶ/ር ባርናባስ ገ/አብ፣ ፓርላማው ፊት ቀርበው ባቀረቡት ሪፖርት «መከላከያ ሠራዊቱ በማንኛቸውም ግድያ ውስጥ እጁ የለበትም። ይህንን የሚሉት ውሸታም ጋዜጦች ናቸው» ማለታቸው ይታወሳል።</p>

<p>በፌዴራሉ ጠቅላይ ፍ/ቤት ፕሬዝዳንት፣ አቶ ከማል በድሪ፣ የሚመራው ይህ አጣሪ ኮሚሽን፣ ቀደም ሲል ይፋ የተደረገው 59 ሰዎች መሞታቸው እንደነበር አስታውሶ፣ በተደረገው የማጣራት ሥራ ተጨማሪ 6 ሰዎች መሞታቸውን አረጋግጫለሁ ብሏል።</p>

<p>ከሞቱት 65 ሰዎች መካከል 52ቱ ከተማ ውስጥ በተቀሰቀሰ ግጭት ሳቢያ መሆኑን ኮሚሽኑ ገልፀዋል። ቀሪዎቹ ሰዎች በጦሩ አባላት መጨፍጨፋቸውን ኮሚሽኑ አረጋግጦ ለፓርላማው ሪፖርት አድርጓል።</p>

<p>አቶ ከማል ባቀረቡት ሪፖርት፣ ሬንጀር የለበሱ የመከላከያ ሠራዊቱ አባላት፣ ከከተማው ቦዘኔዎች ጋር በመሆን እየተዘዋወሩ ሰው ሲገድሉ እንደነበር የአይን ምክስሮችና የፖሊስ ማስረጃዎች አሉ ብለዋል።</p>

<p>ኮሚሽኑ ይህንን ጭብጥ ይዞ በአካባቢ ያሉትን የጦሩ አዛዥ ሲያነጋግር የተሰጠው ምላሽ «ሬንጀር የለበሰ ሁሉ የመከላከያ ሠራዊት አባል አይደለም» የሚል መሆኑን ለተወካዮች ም/ቤት ሪፖርት አድርገዋል። ሆኖም ኮሚሽኑ ይህንን አባባል አለመቀበሉን አቶ ከማል በድሪ ተናግረዋል።</p>

<p>አባባሉን ለምን እንዳልተቀበሉትም ሲያስረዱ «በረብሻው ወቅት፣ የመከላከያ ዩኒፎርም ለብሶ፣ መሣሪያ ታጥቆ ከተማው ውስጥ የሚንቀሳቀስ ሌላ ኃይል ስለመኖሩ ከፖሊስም ሆነ ከመከላከያ ሠራዊቱ የተገኘ ማስረጃ የለም» ብለዋል።</p>

<p>ኮሚሽኑ ሥራውን ለማከናወን ለ7 የኮሚሽኑ ረዳት ሠራተኞች የሚከፈል አበል፣ ለትራንስፖርት፣ ለቋሚና አላቂ ዕቃዎች፣ ለመድሃኒቶችና ለነዳጅ እንዲሁም ጠቅላላ ለምስክሮች ለተከፈለ አበልና ለማስታወቂያ ወጪ በተያያዘ የ453 ሺህ 238 ብር በጀት ፀድቆለታል።</p>

<p>ይህ በእንዲህ እንዳለ፣ ገለልተኛ ወገኖች አጣሪ ኮሚሽኑ፣ ጦሩ በጭፍጨፋው ውስጥ የነበረው ተሳትፎ በመጋለጡ ያስደሰታቸው ቢሆንም፣ ሞቱ የተባሉት ሰዎች ቁጥር በእጅጉ አንሶ የተቀመጠ ነው ብለዋል። የሞቱት ቁጥር በትክክል ባይታወቅም፣ ኮሚሽኑ ካቀረበው በጣም የበለጠ እንደሆነ ገልፀዋል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ሐምሌ 02 ቀን 1996</a></p>

</body>
</html>	
