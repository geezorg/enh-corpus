<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአፄ ኃይለሥላሴ 112ኛ የልደት በዓል ዛረ ተከብሮ ይውላል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የአፄ ኃይለሥላሴ 112ኛ የልደት በዓል ዛረ ተከብሮ ይውላል</h2>


<p>የግርማዊ ቀዳማዊ ኃይለሥላሴ መታሰቢያ ድርጅት ዛሬ የሚከበረውን የአፄ ኃይለሥላሴ 112ኛ ዓመት የልደት በዓል አስመልክቶ የሚከተለውን መግለጫ አውጥቷል። </p>

<p>የግርማዊ ቀዳማዊ አፄ ኃይለ ሥላሴ 112ኛ ዓመት የልደት መታሰቢያን ስናከብር በንጉሠ ነገሥቱ ስም በ1995 እና 1996 አካዳሚክ ዓመታት የሁለተኛ ደረጃ ትምህርታቸውን ፈጽመው በኮሌጅና ዩኒቨርስቲዎች የሚማሩ 100 ችግረኛ ተማሪዎች የ«ቀ.ኃ.ሥ ስኮላር» በሚል ስያሜ ስኮላርሽፕ በመሰጠቱና የፕሮግራሙ ሂደት ስኬታማ ውጤት እያሳየ መምጣቱ በዓሉን የበለጠ ደማቅ የሚያደርግ መሆኑን ስንገልጽ ደስታ ይሰማናል።</p>

<p>ግርማዊነታቸው፣ በሕይወት ዘመናቸው የሥልጣኔ አባትና አራማጅ በመሆን ከአከናወኑአቸው ተግባሮች መካከል ትምህርት ቅድሚያ እንደተሰጠው አይዘነጋም። በዚህም ረገድ በ1987 ዓ.ም በስማቸው የተቋቋመው መታሰቢያ ድርጅት ሊወጥናቸው በእቅድ ከያዛቸው የመታሰቢያ ሥራዎች መካከል ትምህርት ቀዳሚውን ሥፍራ ይዞ የሚገኝ ሲሆን፣ ለዚህ ፕሮግራም ተፈጻሚነት የረዱ ወገኖች ለንጉሠ ነገሥቱ ውለታ ከፋይነታቸውን በግብር በመፈጸማቸው የሚመሰገኑ ከመሆናቸው በላይ የሚያገኙት የህሊና እርካታ የመንፈስ ጥንካሬ፣ ብርታት አርአያነት ያለው ነው።</p>

<p>ጃንሆይ፣ ዛሬ ከብዙ አቅጣጫዎች የሚታሰቡ የዘመናችን ታላቅ መሪ ናቸው በመሆኑም መሪዎች፣ ደራሲያን፣ ጋዜጠኞች የኪነጥበብ ሰዎችና ግለሰቦች ንጉሠ ነገሥቱ ትተዋቸው ያለፉአቸውን ሕያው የልማትና የእድገት ተቋሞችን በማውሳት በታሪክና በትውልድ ዘንድ ታላቅ ሥፍራ እንድይዙ በማድረግ ላይ በአሉበት በአሁኑ ጊዜ የልደት በዓላቸውንም ከዚህ በተጨማሪ በጥሞና በማሰብ ለሀገርና ለወገን የሚጠቅም ቁምነገር እንድንሰራ አርአያነታቸው ያስገድደናል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ሐምሌ 16 ቀን 1996</a></p>

</body>
</html>	
