<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የታጠቁ የሱዳን ጐሣ አባላት የኢትዮጵያ ድንበር ጣሱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የታጠቁ የሱዳን ጐሣ አባላት የኢትዮጵያ ድንበር ጣሱ</h2>


<p>በጋምቤላ ክልል የተለያዩ አካባቢዎች ድንበር ጥሶ በመግባትና ህዝቡን በማፈናቀል የሰፈሩ ታጣቂ የሱዳን ኒዌር ሎው የተባሉ አባላት በአስቸኳይ አካባቢውን ለቅቀው እንዲወጡ የጋምቤላ ክልላዊ መንግስት ጠየቀ።</p>

<p>በሱዳን የሚገኙ ኑዌሮች በተለይም የሎው ጐሣ አባላት፣ የሱዳንን ድንበር በመሻገር፣ በክልሉ አኮቦ ወረዳ 17 ቀበሌዎች ይኖሩ የነበረውን ህዝብ በማፈናቀልና ለስደት በመዳረግ በመሬቱ ላይ ሰፍረው እንደሚገኙ አስታውቋል።</p>

<p>በቅርቡ በተመሳሳይ ሁኔታ በሌላ አቅጣጫ በጋምቤላ ከተማ ከ150 -160 ኪ.ሜ ርቀው የሚገኙትን የመታርና አሊ አደራ አካባቢዎች ሌሎች የታጠቁ የኑዌር ሌው ጐሣ አባላት ይበልጥ ተጠናክረው እንደገና ጥቃት በማድረስ፣ አካባቢ በመውረር መያዛቸው ተገልጿል። ይህ ሁኔታ የክልሉን ህዝብ ከማፈናቀል በተጨማሪ፣ በክልሉ ሰላምና መረጋጋት ላይ አሉታዊ ተፅእኖ በማሳደር ላይ እንደሚገኝ ተገልጿል። የክልሉና የፌዴራሉ መንግስት፣ የኢትዮጵያና የሱዳን ህዝቦችና መንግሥታት መልካም ግንኙነት ለዘላቄታው በአስተማማኝ ሁኔታ መቀጠል እንዳለበት ካላቸው ፅኑ ፍላጐት በመነሣት፣ ችግሩ በሰላማዊ መንገድ እንዲፈታ በርካታ ጥረቶች ሲያደርግ እንደቆየ በተጨማሪ ተገልጿል። ከተደረጉት ጥረቶች መካከልም በሚያዚያ ወር 1996 የክልሉ መንግስት ሽማግሌዎችን በመላክ አካባቢውን ለቅቀው እንዲወጡ ቢጠይቅም፣ ፈቃደኛ ሆነው ያልተገኙ ሲሆን፣ በመቀጠልም በግንቦት ወር በደብዳቤ ተጠይቆ ምላሽ አለመስጠታቸውን ገልጿል። የተደረጉት ጥረቶች ባለመሳካታቸውም የፌዴራሉ መንግስት ከልሉ መንግስት ባሳወቀው መሰረት የፌዴራል ጉዳዮች ሚኒስትር ባለፈው ወር ከአካባቢው በሰላም ለቅቀው እንዲወጡ በደብዳቤ ጠይቆ፣ አዎንታዊ ምላሽ ከማጣቱ በተጨማሪ፣ በአካባቢው ተሰሚነት አላቸው የሚባሉ ኃይሎች እንዲያወያይዋናቸው ተደርጐ ለውጥ አለመገኘቱ መግለጫው አመልክቷል።</p>

<p>ይህ ሰላማዊ መንገድ የመከተል ተደጋጋሚና ህገወጥ ጥቃት የህዝቡን ደህንነትና ብሎም የሃገሪቱን ሉዓላዊነት የሚዳፈር በመሆኑ የክልሉ መንግስት በቀላሉ እንደማይመለከተው ገልጿል። ስለሆነም የዜጐችን ደህንነት ወይም የክልሉን ሰላም በማስከበር በአሁኑ ወቅት፣ በክልሉ የሚገኙ ታጣቂ የሱዳን ሬድ ሎው አባላት በአስቸኳይ ክልሉን ለቅቀው እንዲወጡ የክልሉ መንግስት ለመጨረሻ ጊዜ በጥልቅ እንደሚያሳስብ በመግለጫው ላይ አመልክቷል። የሚመለከታቸው ወገኖችም ችግሩን በሰላማዊ መንገድ ይፈታ ዘንድ የሚቻላቸውን እንዲወጡ የጋምቤላ ክልላዊ መንግስት ጥሪ አቅርቧል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ሐምሌ 23 ቀን 1996</a></p>

</body>
</html>	
