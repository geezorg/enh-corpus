<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በመሀል ሀገር የሚለምኑ የትግራይ ተወላጆች መሬታቸውን ሊነጠቁ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በመሀል ሀገር የሚለምኑ የትግራይ ተወላጆች መሬታቸውን ሊነጠቁ ነው</h2>


<p>ከትግራይ ፈልሰው በመሃል ሀገር በልመና ላይ የሚሰማሩ ሰዎች የመሬት ይዞታ ሊነጠቅ እንደሚችል የክልሉ ም/ቤት አፈ ጉባዕ ዶ/ር ሰለሞን እንቋይ አስታወቁ።</p>

<p>ዶ/ር ሰለሞን እንቋይ እንዳስታወቁት አብዛኛዎቹ በልመና ላይ የተሰማሩት የትግራይ ተወላጆች ከአንድ አካባቢ የሚሰደዱ ሲሆን፣ የችግሩን ምንጭ ለማወቅ የሚያስችል ጥናትም ተካሂዷል ብለዋል።</p>

<p>የትግራይ ብሔራዊ ክልላዊ መንግሥት ፕሬዝዳንት ለምክር ቤቱ ባቀረቡት የ1995 ዓ.ም ሪፖርት ወደ መሃል ሀገር እየተሰደዱ በልመና ላይ ከሚሰማሩ የክልሉ ተወላጆች አብዛኛዎቹ ቤትና ከብቶች ያሏቸው ሲሆን፣ ግለሰቦቹ ልመናን እንደተጨማሪ የገቢ ምንጭ እንደሚጠቀሙበት ተገልጿል።</p>

<p>ዶ/ር ሰለሞን እንቋይ ስለተደረሰበት ውሳኔ በሰጡት ማብራሪያ ክልሉ ከመቀሌ ዩኒቨርስቲ ጋር በጉዳዩ ላይ ጥናት ማካሄዱንና በቅርቡም አንድ እርምጃ እንደሚወስድ ገልፀዋል።</p>

<p>ባለፉት ዓመታት አዲስ አበባ ውስጥ በልመና ላይ የተሰማሩት የክልሉ ተወላጆችን በአፈሳ ወደየመንደሮቻቸው ለመመለስ መሞከሩን ያስታወሱት ዶ/ር ሰለሞን፣ ሆኖም የግለሰቦቹ በአካባቢው ከሚካሄዱ የልማት ሥራዎች ላይ ከመሳተፍ ይልቅ ልመናውን በመምረጥ በድጋሚ ወደ አዲስ አበባ እንደሚፈሱ ገልፀዋል።</p>

<p>በተለይ ከደቡባዊ ዞን አካባቢ የሚኖሩ ሰዎች ልመናን እንደአንድ የመተዳደሪያ መስክ ቆጥረው እንደሚሰማሩበት ተገልጿል። የእርሻ ሥራ በሌለባቸው በበጋ ወራት ሙሉ ቤተሰብ ለልመና ወደ አዲስ አበባ እንደሚሰደድና በእርሻ ወራት ደግሞ፣ ወንዶች መሬታቸውን ለማረስ ወደ መንደሮቻቸው ሲመለሱ፣ አብዛኛዎቹ ሴትቶችና ልጆች በልመናው ላይ እንደሚቆዩ መረጃዎች ይገልፃሉ።</p>

<p>ዶ/ር ሰለሞንም ከዚሁ ጋር በመስማማት ሰዎቹ ለልመና የሚሄዱት እህል ከተሰበሰበ በኋላ መሆኑን ተናግረዋል። ከዚህ ቀደም በክልሉ የተሞከረው በአፈሳ የመመለሱ ሁኔታ ችግሩን ሊፈታው ባለመቻሉ፣ ዘላቂ የመፍትሄ አቅጣጫ ይሆናል ተብሎ የታሰበው ጥናት መካሄዱን የገለጹት ዶ/ር ሰለሞን ከጥናቱ ውጤት በኋላ ከሚወሰዱት እርምጃዎች አንዱ የመሬት ይዞታቸውን ነጥቆ ለሌሎች ማከፋፈል ሊሆን እንደሚችል አመልክተዋል።</p>

<p>ከእነዚህ ወደ 700 ኪ.ሜ ተጉዘው በአዲስ አበባ በልመና ላይ የሚሰማሩ የትግራይ ተወላጆች አብዛኛዎቹ መሬት ብቻ ሳይሆን፣ ሌሎች ንብረቶችም እንዳላቸው ለማወቅ ተችሏል። አንዳንዶቹ ንብረቶቻቸውን አከራይተው ለልመና እንደሚፈልሱ ይነገራል። በአዲስ አበባ ለወራት ወይም ለዓመታት በልመና ላይ ከቆዩ በኋላ ወደ መንደሮቻቸው ተመልሰው የሳር ክዳን ቤቶቻቸውን ወደ ቆርቆር ክዳን እስከመቀየር እንደሚደርሱና፣ ይህ ደግሞ ሌሎች የአካባቢው ተወላጆች እንዲከተሏቸው እያደረገ መሆኑን ጥናቱ ይጠቁማል። ዶ/ር ሰለሞን እንደገለፁት የመፍትሄ ጥናቱ የተጠናቀቀ ሲሆን፣ በሁለት ወራት ጊዜ ውስጥ ወደ እርምጃው ይገባል ተብሎ ይጠበቃል ብለዋል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ መስከረም 29 ቀን 1996</a></p>

</body>
</html>	














