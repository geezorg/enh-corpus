<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በድሬዳዋ፣ ሆቴል ውስጥ ቦምብ ፈነዳ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በድሬዳዋ፣ ሆቴል ውስጥ ቦምብ ፈነዳ</h2>


<p>በድሬዳዋ ከተማ በአንድ ሆቴል ውስጥ ቦምብ ፈንድቶ ጉዳት አደረሰ። በድሬዳዋ ወረዳ 2 ቀበሌ 08 በሚገኝ ሆቴል መኝታ ክፍል ውስጥ በፈነዳው ቦምብ ሳቢያ 2 ሰዎች ህይወታቸውን አጥተዋል። የሞቱት አንዲት ሴትና አድን ወንድ ናቸው። ፖሊስ ምርመራውን እያካሄድኩ ነው ከማለት ባሻገር ዝርዝር ማስረጃ አልሰጠም።</p>

<p>ባለፈው ሳምንት በኢትዮ-ጅቡቲ ባቡር ላይ የተጠመደ ፈንጂ መጠነኛ ጉዳት ማድረሱ ይታወሳል። የቦምብ ጥቃቱን ያደረሰው ኦነግ ነው ማለት በኢህአዴግ የሚመራ የኢትዮጵያ መንግሥት መወንጀሉ ይታወሳል። ኦነግ በበኩሉ ጥቃቱን እሱ እንዳልፈፀመና፣ ኢህአዴግ በሰበብ አስባቡ እየወነጀለው እንደሚገኝ መግለፁ ይታወሳል። የኦሮሞ ነፃ አውጪ ግንባር (ኦነግ) በአሁኑ ሰዓት በኤርትራ በሺዎች የሚቆጠሩ ተዋጊዎችን እያሰለጠነ ይገኛል። በቅርቡ የጅቡቲ መንግሥት በሀገሪቱ የሚገኙ ኢትዮጵያዊያን እንዲወጡ ካዘዘ በኋላ፣ በመቶዎች የሚቆጠሩ ተዋጊዎች ከጅቡቲ መልምሎ ወደ ኤርትራ ማሻገሩን ታማኝ ምንጮች ይናገራሉ።</p>

<p>የኦነግ ሠራዊት በምዕራብ በኩል ወደ ኢትዮጵያ ለመግባት ዝግጅት እያደረገ ነው እየተባለ በሚነገርበት በአሁኑ ሰዓት፣ በኢህአዴግ የሚመራው መንግሥት በምዕራብ ኢትዮጵያ ያለውን ጦሩን ይበልጥ ማጠናከሩን ይነገራል። ሆኖም ኦነግ በምዕራብ ኦሮሚያ ውስጥ ያለው ድርጅታዊ መዋቅር በጣም ሰፊና ሥር የሰደደ በመሆኑ፣ በቂ መረጃ እንዳለ ጉዳዩን በቅርበት የሚከታተሉ ወገኖች ይናገራሉ። በተለይ በወለጋ ውስጥ ያለውን የኦነግ መዋቅር ለማፈራረስ መሞከር መላውን ሕዝብ እስር ቤት ማጎር ስለሚሆን በኢህአዴግ የሚመራው መንግሥት መጥፎ አጣብቂኝ ውስጥ መግባቱን ለማወቅ ተችሏል። በተለይ በምዕራብ ወለጋ "ማን ነው ኦነግ?" ብሎ ከመጠየቅ ይልቅ፣ "ማን ነው ኦነግ ያልሆነው?" ብሎ መጠየቁ የሚቀል መሆኑን ለጉዳዩ ቅርበት ያላቸው ምንጮች ይናገራሉ። የኦነግ መዋቅር በተለይ በኦህዴድ ውስጥ ዘልቆ መግባቱም በሰፊው ይነገራል።</p>


<p>ይህ በእንዲህ እንዳለ ዋና መሥሪያ ቤቱ በርሊን ከተማ ጀርመን ሀገር የሆነው፣ የኢትዮጵያ የፖለቲካ እስረኞች አንድነት ኮሚቴ፣ የመለስ ዜናዊ አገዛዝ በኦጋዴን እየፈፀመ ያለውን የሰብአዊ መብት ገፈፋ አወገዘ።</p>

<p>ኮሚቴው የመለስ ዜናዊ ሠራዊትና ካድሬዎች በግፍ የኦጋዴን ተወላጆችን ለእስርና ለስቃይ ከመዳረጋቸውም ሌላ፣ በርካታ የአካባቢው ተወላጆችን በተቃዋሚነት በመፈረጅ ወይም ተቃውሚ ትደግፋላችሁ በማለት አስረዋል ብሏል። በኦጋዴን ነዋሪ የሆኑ ኢትዮጵያውያን ላይ እየተደረገ ያለውም አፈና በአስቸኳይ እንዲቆም የኢትዮጵያ ፖለቲካ እስረኞች አንድነት ኮሚቴ አሳስቧል።</p>

<p>በኦጋዴን ክልል የኦጋዴን ነፃ አውጪ የተባለ እንቅስቃሴ ሲኖር፣ የመለስ አገዛዝ በህዝብ ላይ በደል እየፈፀመ ያለው የመብት ረገጣ ደግሞ በእጅ አዙርም ቢሆን ህዝቡን፣ ወደ ትጥቅ ለመግባት እየረዳ መሆኑን የኢሕአፓ ድምጽ የሆነው ፍኖተ ዲሞክራሲ ሬዲዮ ጣቢያ ዘግቧል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ መስከረም 29 ቀን 1996</a></p>

</body>
</html>	














