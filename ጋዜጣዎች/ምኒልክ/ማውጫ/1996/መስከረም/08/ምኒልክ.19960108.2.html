<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ዶ/ር ክንፈ አብርሃም ስዩም መስፍንን ይተካሉ ተብሎ ይጠበቃል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ዶ/ር ክንፈ አብርሃም ስዩም መስፍንን ይተካሉ ተብሎ ይጠበቃል</h1>


<p>ስዩም መስፍን የሕወኃት ምክትል ሊቀመንበር ሆነው በመመረጣቸው ከውጭ ጉዳይ ሚኒስትርነታቸው የሚነሱበት ቅድመ ሁኔታ ተጠናቀቀ። የሕወኃት ጉባዔ ሲከፈት ቀርቦ በነበረው የድርጅቱ የተሻሻለ ህገ ደንብ ላይ የፓርቲው ምክትል ሊቀመንበር መቀመጫ መቀሌ መሆን አለበት ሲል ደንግጓል። ይህ ማለት ስዩም መስፍን አዲስ አበባን ለቀው ወደ መቀሌ ለመሄድ ይገደዳሉ ማለት ነው። ቦታቸውን ዶ/ር ክንፈ አብርሃም ይወስዳሉ ተብሎ ይጠበቃል። ባለፈው ሰሞን ዘኢኮኖሚስት መፅሔት እንደዘገበው ከሆነ ስዩም መስፍን ከመለስ ዜናዊ ጋር በመጣላታቸው ሳቢያ ከሥራቸው ተገልለው ከመጋረጃው በስተጀርባ ዶ/ር ክንፈ አብርሃም ተክተዋቸዋል።</p>

<p>ስዩም መስፍንና መለስ ዜናዊ የተጣሉት በባድመ ጉዳይ ሲሆን፤ ስዩም መስፍን ውሳኔውን መቀበል የለብንም የሚል አቋም ይዘዋል። መለስ ዜናዊ ግን ውሳኔውን እንቀበላለን ማለታቸውን ምዕራብያዊያን እየተናገሩ ናቸው።</p>

<p>በአዲሱ የሕወኃት ማዕከላዊ ኮሚቴ ውስጥ ከተካተቱት መካከል ጌታቸው በላይ፤ ደብረፂዮን ገብረሚካኤል፤ ዶ/ር ኃይለሚካኤል አበራ፤ ነጻነት አስፋው፤ ዶ/ር ገብረአብ ባርናባሴ ዘርኣይ አስገዶም፤ ትርፉ ኪዳነማርያም፤ ሠለሞን እንቋይ፤ ኪሮስ ቢተው፤ አባይ ፀሐዬ፤ ዶ/ር ቴዎድሮስ አድህኖም፤ ቅዱሳን ነጋ፤ጌታቸው አሰፋ፤ ተወልደ ገብሩ ፤ ብርሃኔ ገብረክርስቶስ፤ አዲስ አለም ባሌማ፤ ቴዎድሮስ ሐጐስ፤ ሙሉጌታ ዓለምሰገድ፤ አባዲ ዘሙ፤ አርከበ ዕቁባይ፤ ፀጋዬ በርሄ፤ ስብሃት ነጋ፤ ስዩም መስፍንና መለስ ዜናዊ ይገኙበታል። ከነዚህ መካከል 9 የፖሊት ቢሮ አባላት ተመርጠዋል። 900 በድምፅ፤ ያለ ድምፅና በታዛቢነት በተሳተፉበት ስብሰባ ላይ መለስ ዜናዊ በሙሉ ድምፅ ተመረጡ መባሉ ብዙዎችን አስገርሟል። ይህ ማለት ስዩም መስፍን ድምፃቸውን ለመለስ ዜናዊ ሰጥተዋል ማለት ነው። ሕወኃት ካስመረጣቸው 15 የማዕከላዊ ኮሚቴ አባላት መካከል 4ቱ ዶክተሮች ሲሆኑ፤ 5ቱ ሴቶች ናቸው።ይህ የሚያሳየው ሙህራንና ሴቶች በድርጅቱ ውስጥ ምንም ቦታ እንደሌላቸው ነው ሲሉ ታዛቢዎች ገልፀውልናል። በተለይ ሴቶች ለሕወኃት ትግል ካበረከቱት አስተዋፅኦ አኳያ የተሰጣቸው ቦታ ሚዛናዊ አይደለም ብለውናልጅ።</p>

<p>መለስ ዜናዊ ለ2ተኛ ጊዜ በሕወኃት አመራር ውስጥ የተከሰተውን የአስተሳሰብ ልዩነት በድል የተወጡ ቢሆንም፤ አሁንም ቢሆን በሄዱበት ችግር ሊያጋጥማቸው እንደሚችል ታዛቢዎች ይናገራሉ።</p>

<p><a href="/Gazettas/Menilik/info/Menilik.sera.html">ከምኒልክ መስከረም 8 ቀን 1996 ዓ.ም</a></p>

</body>
</html>
