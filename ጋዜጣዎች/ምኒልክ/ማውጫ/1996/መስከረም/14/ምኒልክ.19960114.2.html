<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአብዮታዊ ዴሞክራሲ ዋና አዘጋጅ፣ ሴኩቱሬ ጌታቸው፣ ከቦታቸው ተነሱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የአብዮታዊ ዴሞክራሲ ዋና አዘጋጅ፣ ሴኩቱሬ ጌታቸው፣ ከቦታቸው ተነሱ</h2>


<p>ለረጅም ጊዜ የኢህአዴግ ልሣን በሆነው «በአብዮታዊ ዴሞክራሲ ጋዜጣ ላይ በዋና አዘጋጅነት ቦታ ሲሠሩ የነበሩት አቶ ሴኩቴሪ ጌታቸው፣ ከቦታቸው ተነስተው ፍሬህይወት አያሌው ተተክተዋል።</p>

<p>አቶ ሴክቱሬ፣ ከዋና አዘጋጅነት ቦታ ስለመነሳታቸው ጉዳይ ከዝግጅት ክፍላችን ላቀረብንላቸው ጥያቄ ሲመልሱ «እኔ ከአብዮታዊ ዴሞክራሲ ጋዜታ ዋና አዘጋጅነት ቦታ የተነሣሁት በአጠቃላይ የኢህአዴግ ልሣን ዋና አዘጋጆች የማዕከላዊ ኮሚቴ አባል መሆን አለባቸው የሚለውን የድርጅቱን መመሪያ ተከትሎ ነው» ብለዋል። «በኢህአዴግ ውስጥ ይህ መመሪያ የወጣው ባለፈው ዓመት ታህሳስ ወር አካባቢ በተደረገው የድርጅቱ ስብሰባ ላይ ነው» ያሉት አቶ ሴኩቱሬ፣ «እኔም የድርጅቱ የማዕከላዊ አባል ባለመሆኔ፣ ከጋዜጣው የዋና አዘጋጅነት ቦታ ተነስቻለሁ እንጂ፣ ሌላ ምንም ዓይነት ምክንያት የለውም» ብለዋል።</p>

<p>አቶ ሴኩቱሬ ከጦርነቱ ጊዜ አንስቶ፣ በኢህአዴግ የፕሮፖጋንዳ እንቅስቃሴ፣ ከትግል በኋላም፣ በድርጅቱ የመገናኛ ብዙኃን ውስጥ ጉልህ ቦታ አላቸው ተብለው ከሚጠቀሱት ሰዎች ውስጥ አንዱ ሲሆኑ፣ በዚህ በአብዮታዊ ዲሞክራሲ ጋዜጣ ላይም ለረጅም ጊዜ በዋና አዘጋጅነት ስፍራ አገልግለዋል።</p>

<p>ከዚህ አንፃር፣ ከስፍራው በመነሳታቸው የተሰማቸው የሞራል ችግር እንዳለ ለጠየቅናቸው ጥያቄም፣ «እኔ የታገልኩት ዋና አዘጋጅ እሆናለሁ ብዬ አይደለም። ለስራው አስፈላጊ እስከሆነ ድረስ ከዚህም ውጭ ሌላ ቦታ ልመደብ እችላለሁ፣ በድርጅቱ ውስጥ የተወሰነ ውሳኔ ስለሆነም በፀጋ እቀበለዋለሁ» ብለዋል።</p>

<p>በአሁኑ ወቅት አቶ ሴኩቱሬ ጌታቸው በአብዮታዊ ዴሞክራሲ ጋዜጣ በምክትል አዘጋጅነት እየሰሩ ሲሆን፣ በእሳቸው ቦታ ዋና አዘጋጅ የሆኑት ፍሬህይወት አያሌው ናቸው።</p>

<p>የአገው ብሄር ተወላጅ የሆኑት ፍሬህይወት አያሌው፣ የብሄረ አማራ/አገው ዴሞክራሲያዊ ድርጅት /ብአዴን/ የማዕከላዊ ኮሚቴ አባል ናቸው።</p>



<p class="align-center"><a href="/Gazettas/Menilik/info/Menilik.sera.html">ከምኒልክ መስከረም 14 ቀን 1996</a></p>

</body>
</html>	
