<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ገነት ዘውዴ፣ ዶ/ር ከበደ ታደሰና ወንደሰን ከበደ የፖሊት ቢሮ አባል ሳይሆኑ ቀሩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ገነት ዘውዴ፣ ዶ/ር ከበደ ታደሰና ወንደሰን ከበደ የፖሊት ቢሮ አባል ሳይሆኑ ቀሩ</h2>


<p>የኢህአዴግ አባል ድርጅት ባለፈው ሣምንት ጉባኤ ከተቀመጡ በኋላ "ሕወኃት 45፣ ብአዴን 65፣ ደኢህዴን 70 እና ኦህዴድ 75 የማዕከላዊ ኮሚቴ አባል መርጠዋል።በአጠቃላይ አራቱ አባል ድርጅቶች 255 የማዕከላዊ ኮሚቴ አባላት አስመርጠዋል።" በሕወኃት ውስጥ በተደረገው መሸጋሸግ የመለስ ዜናዊ ቀኝ እጅ ሆነው ባለፉት 12 ዓመታት የቆዩት ሙሉጌታ ዓለምሰገድ ከፖሊት ቢሮ አባልነት ተነስተው በአባይ ፀሃዬ ተተክተዋል። አባይ ፀሃዬ የድንበሩን ውሳኔ በጥሩ መልኩ እንደማይመለከቱት የሚነገርላቸው በመሆኑ በፖሊት ቢሮ ውስጥ ውሳኔውን የሚቃወሙትን ቁጥር ከፍ አድርጐታል። ሙሉጌታ ዓለምሰገድ ውሳኔውን እንደ መለስ ዜናዊ የተቀበሉ ናቸው ተብሎ የሚነገርላቸው ናቸው። በተረፈ የሕወኃት ፖሊት ቢሮ ምንም ለውጥ ሳይደረግበት አልፏል። በፖሊት ቢሮ ውስጥ ካሉት አባላት መካከል መለስ ዜናዊ፣ ቴዎድሮስ ሃጐስ፣ ስብሃት ነጋ፣ አርከበ ዕቁባይ፣ አብዲ ዘሙ ተመሳሳይ አቋም ያላቸው ሲሆን፣ በተቃራኒው ስዩም መስፍን፣ አባይ ፀሃዬ፣ ፀጋዬ በርሄና አባይ ወልዱ ደግሞ ተመሳሳይ አቋም እንዳላቸው ይነገርላቸዋል። ይህ ማለት መለስ ዜናዊ በፖሊት ቢሮው ውስጥ ያላቸው የበላይነት በጣም የሳሳ መሆኑን ታዛቢዎች ይናገራሉ።</p>

<p>በብአዴን በኩል በሀገር አቀፍ ደረጃ እውቅና ያላቸው ገነት ዘውዴና የቀድሞው ባለቤታቸው ዶ/ር ከበደ ታደሰ ለፖሊት ቢሮ አባልነት ሳይመረጡ ቀርተዋል። ዳዊት ዮሐንስ በፖሊት ቢሮ አባል ሆነው ቢመረጡም ጥሩ አቋም ላይ እንዳልሆኑ የውስጥ አዋቂ ምንጮች ገልፀዋል።</p>

<p>በኦህአዴድ በኩል ትግራዊ ዝርያ እንዳላቸው የሚነገርላቸው ኩማ ደመቅሳ የፖሊት ቢሮ አባል ሆነው ተመርጠዋል። ይህ ሁኔታ በአባዱላ ገመዳ ላይ አደጋ መፍጠሩንም ታዛቢዎች ይናገራሉ። የቀድሞው ፕሬዝዳንት ዶ/ር ነጋሶ ጊዳዳ አሁንም በአቋማቸው በመፅናታቸው ወደ ኦህዴድ አመራር ያልተመለሱ ቢሆንም፣ በሕዝብ ውስጥ ከፍተኛ ድጋፍ ያላቸው መሆኑ ከፖለቲካው ዓለም ተገፍተው እንደማይቀሩ ምልክት መሆኑን ታዛቢዎች ገልፀውልናል።</p>

<p>በደቡብ ግንባር በኩል ዶ/ር ካሱ ኢላላ የፖሊት ቢሮ አባል ሆነው ተመርጠዋል። ከእሳቸው ባሻገር የተመረጡት ሁሉ እዚህ ግባ የሚባል የፖለቲካ ስብዕና የሌላቸው ናቸው።</p>


<p class="align-center"><a href="/Gazettas/Menilik/info/Menilik.sera.html">ከምኒልክ መስከረም 15 ቀን 1996</a></p>

</body>
</html>	














