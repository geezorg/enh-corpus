<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>መንግሥት የነዳጅ ማከፋፈል ስምምነቱን ሊያቋርጥ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">መንግሥት የነዳጅ ማከፋፈል ስምምነቱን ሊያቋርጥ ነው</h2>


<p>መንግሥት ከሦስቱ የነዳጅ አከፋፋይ ኩባንያዎች ጋር የገባው ስምምነት የማክተሚያ ጊዜ ገደብ እየተጠናቀቀ በመጣበት በዚህ ወቅት ሌሎች የነዳጅ አከፋፋይ ኩባንያዎች ወደ ኢትዮጵያ የነዳጅ ገበያ እየተሳቡ ይገኛሉ።</p>

<p>በንጉሠ ነገሥቱ ዘመን በኢትዮጵያ መንግሥትና በአራቱ የነዳጅ ኩባንያዎች ማለትም ቶታል፣ አጂፕ፣ ሼልና ሞቢል መካከል የተፈረመው የሞንፖሊ ስምምነት ከዚያ በኋላ በሀገሪቱ ሥልጣን የጨበጡ መንግሥታትና የነዳጅ ኩባንያዎቹን ሲያነታርክ ኖሯል። ለሀገር ውስጥ ፍጆታ የሚውለውን የፔትሮሊየም ውጤቶች ወደ ሀገር ውስጥ የማስገባት ፈቃድ፣ ያለው ብቸኛው መንግሥታዊ ተቋም የኢትዮጵያ ፔትሮሊየም ድርጅት ሲሆን፣ ወደሀገር ውስጥ የገባውን የነዳጅ ውጤት የማከፋፈል ኃላፊነት የተሰጣቸው ደግሞ ሞቢል፣ ሼልና ቶታል ናቸው። እነዚህ የነዳጅ ኩባንያዎች በመላ ሀገሪቱ በሚገኙ 500 የነዳጅ ጣቢያዎቻቸው አማካይነት ነዳጁን ያከፋፍላሉ።</p>

<p>በቀድሞው መንግሥትና በነዳጅ ኩባንያዎቹ መካከል የተፈረመው ስምምነት ሌሎች ተፎካካሪ ኩባንያዎች ገበያውን እንዳይቀላቀሉ ገደብ የያዘ ብቻ ሳይሆን ሀገሪቱ ነዳጅ ከሌሎች ንጥረ ነገሮች እንዳታመርት ጭምር አንቆ ይዟት ቆይቷል። በቅርቡ የፊንጫ ስኳር ፋብሪካ ኢታኖልን ለመጠቀም ነዳጅ ለማምረት መሞከሩ ይታወሳል።</p>

<p>ኢትዮጵያ በዓመት 667 ሚሊዮን ሊትር ፔትሮስ እንደምትጠቀም ከኢትዮጵያ ነዳጅ ድርጅት የተገኘው መረጃ ይጠቁማል። ወደ ሀገር ውስጥ 55. በመቶ ያህሉ ጋዝ፣ 21. በመቶው የጀት ነዳጅ፣ ሪጉላር 12 በመቶ እንዲሁም፣ 11 በመቶው ሊዩል ኦይል ናቸው።</p>

<p>አራቱ የነዳጅ ኩባንያዎች ወደ ኢትዮጵያ ገበያ ከገቡበት ከ1960ዎቹ አንስቶ እነዚህን የነዳጅ ውጤቶች ሲያከፋፍሉ የቆዩ ሲሆን፣ አጂፕ በቅርቡ ከገበያው ራሱን ማግለሉ ይታወቃል።</p>

<p>መንግሥት የስምምነቱ የጊዜ ገደብ እ.ኤ.አ ኦክቶበር 30 ቀን 2003 ዓ.ም እንዲያበቃ ወስኖ ነበር። የንግድና ኢንዱስትሪ ሚኒስቴር በጠቅላይ ሚኒስቴር ጽ/ቤት የተደገፈ ያልታሰበ ውሳኔ ማስተላለፉን የሚናገሩት ውስጥ አዋቂ ምንጮች በመጨረሻም ፓርላማው ከሳምንታት በፊት አፅድቆታል ብለዋል።</p>

<p>በአዲሱ ውሳኔ መሠረት የነዳጅ ኩባንያዎቹ ከመንግሥት ጋር አዲስ ስምነት መፈራረም ይጠበቅባቸዋል።</p>

<p>"ፎርቹን" ውስጥ አዋቂ ምንጮችን ጠቅሶ እንደዘገበው ከጠቅላይ ሚኒስቴር ቢሮ፣ ከንግድና ኢንዱስትሪ ሚኒስቴርና ከኢትዮጵያ ነዳጅ ድርጅት የተውጣጣ ኮሚቴ እየተቋቋመ ሲሆን፣ አዲስ ስምምነት እንዲደረስ ሚና ይጫወታል። በተሻሻለው የኢንቨስትመንት አዋጅ መሠረት የሀገርም ሆነ የውጭ ኢንቨስተሮች በግልም ሆነ በጋራ በነዳጅ ማከፋፈሉ ዘርፍ መሰማራት ይችላሉ።</p>

<p>ኤልፍ የተባለው የፈረንሳይ የነዳጅና ጋዝ ኩባንያ በአሁኑ ወቅት በተፈጠረለት ዕድል ተጠቅሞ ገበያውን ለመቀላቀል ከመንግሥት ጋር መደራደር ጀምሯል። ኩባንያው በመላው ዓለም በሚገኙ 80 ሀገሮች በነዳጅ ፍለጋ፣ ማጣሪያ፣ በኬሚካሎችና የጤና መጠበቂያ ምርቶች ማምረት ተግባር ተሰማርቶ የሚገኝ ኩባንያ ነው።</p>

<p>ሆኖም ግን መንግሥት ከኩባንያዎቹ ጋር የገባውን ውል የሚያቋርጥበት የጊዜ ገደብ ለስድስት ወር ለማራዘም ግን ዕቅድ ሳይኖረው አይቀርም ተብሏል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ መስከረም 15 ቀን 1996</a></p>

</body>
</html>	














