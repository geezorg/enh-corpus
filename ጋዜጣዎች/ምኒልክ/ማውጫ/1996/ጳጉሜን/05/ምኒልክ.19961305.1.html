<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ከተቃዋሚዎች ህብረት ጋር ወደፊት መራመድ ይቻላል ብለን አናምንም» አቶ በረከት ስምኦን</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«ከተቃዋሚዎች ህብረት ጋር ወደፊት መራመድ ይቻላል ብለን አናምንም» አቶ በረከት ስምኦን</h2>


<p>በኢሕአዴግ ም/ቤት ውሳኔ፣ ከተቃዋሚዎች ህብረት ጋር እንዲደራደሩ ኃላፊነቱ የተሰጣቸው በረከት ስምኦን፣ «ከህብረቱ ጋር ብዙም ወደፊት መራመድ የሚቻል አይመስለኝም» አሉ።</p>

<p>አቶ በረከት፣ አዲሱን ዓመት በማስመልከት ከታተመው የድርጅታቸው ልሣን፣ አብዮታዊ ዲሚክራሲ፣ ልዩ እትም መጽሔት ጋር ባደረጉት ቃለምልልስ እንዲህ ብለዋል «ተቃዋሚ ፓርቲዎች ባለፈው ግንቦት ወር ከዚያም ቀደም ብሎ ለጠቅላይ ሚኒስትሩ ጥያቄ አቅርበው ነበር። የምርጫ ህጉ እንዲቀየርና የምርጫ ቦርዱም በሌላ እንዲተካ እንደሚሰሩ ገልፀዋል። ለዚህ ጥያቄ ጠቅላይ ሚኒስትሩ በግንባር የሰጧቸው መልስ ነበር። እንደገናም ለምክር ቤት ባቀረቡት የአመቱ ሪፖርት ላይ ምርጫን በተመለከተ የመንግስትን አቋም ያብራሩበት ሁኔታ ነው የነበረው። እንደፓርቲ መሪ የገዥውን ፕርቲ አቋምም አብራርተዋል። በዚህ ጉዳይ ላይ ግልፅ እንደተደረገው የምርጫ ህጉን የመቀየርና የምርጫ ቦርዱን አፍርሶ በሌላ የመተካት በተለይ ከፓርቲዎች በተውጣጣ የምርጫ ቦርድ የመተካት አቅጣጫ ጠቃሚ ሆኖ አልተገኘም። የመጣውን አማራጭ ሃሳብ ለመቀበል የሚያስችል ብቁ ምክንያት የለም። በእኛ በኩል ከህብረቱ ለቀረበልን ጥያቄ መልስ መስጠት ነበረብን። ለዚህ መሰረት የሚሆነን ደግሞ የግንባሩ ምክር ቤት ተሰብስቦ የምርጫ አካሄዳችን ላይ የሚሰጠው ውሳኔ ነበር ይህ ተከናውኗል። ውሳኔውን መሰረት አድርገን ለመወያየትም ጠርተናቸዋል። ለውይይት ያቀረቡትን ጥያቄ መቀበላችንንም ገልፀንላቸዋል። እንግዲህ ለውይይት ዝግጁ የሚሆኑበትን ጊዜ የምንጠብቀው ከእነሱ ነው። መነጋገሪያ አጀንዳዎቻችን የሁለት ወገን አጀንዳዎች ነው የሚሆኑት። በእነሱ በኩል የተመለደው የምርጫ ቦርድ ይፍረስ፣ ህጉ ይቀየር የሚል አጀንዳ ይኖር ይሆናል። እዚህ ላይ በአጀንዳው ባህሪ ምክነያት ወደፊት መራመድ ይቻላል ብለን አናስብም» ብለዋል።</p>

<p>የተቃዋሚዎች ህብረት፣ የብዙኃን ኢትዮጵያዊያን ድጋፍ እንዳለው የሚነገርለት የ15 ተቃዋሚ ፓለቲካ ድርጅቶች ህብረት መሆኑ ይታወቃል።</p>




<p class="align-center"><a href="/Gazettas/Menilik/info/Menilik.sera.html">ከምኒልክ ጳጉሜን 05 ቀን 1996</a></p>

</body>
</html>	
