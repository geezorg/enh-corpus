<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"መደራደር አንፈልግም" የኤርትራ አምባሳደር ሳልህ ኡመር</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">"መደራደር አንፈልግም" የኤርትራ አምባሳደር ሳልህ ኡመር</h2>


<p>ተቀማጭነታቸው አዲስ አበባ ሆኖ በአፍሪካ ህብረት የኤርትራ አምባሳደር የሆኑት አምባሳደር ሳልህ ኡመር፣ ወደኤርትራ እንዲመለሱ በሻዕቢያ የተላለፈላቸውን ትዕዛዝ በሚመለከት ከተመድ የዜና አውታር ጋር ቃለምልልስ አደረጉ። አምባሳደሩ በሰጡት ቃለምልልስ "ኢትዮጵያ የዓለም አቀፍ ህግን የማታከብር ከሆነ የአፍሪካ ህብረት ዋና መሥሪያ ቤት እዚህ የሚሆነው ለምንድን ነው?" ብለዋል። ኤርትራ የድንበር ውሳኔውን በሚመለከት ከኢትዮጵያ ጋር ለምን ለመነጋገር ፈቃደኛ እንዳልሆነች ተጠይቀው ሲመልሱ እንዲህ ብለዋል "ኢትዮጵያውያኑ መነጋገር እንፈልጋለን የሚሉት በውሳኔው ስላጧቸው ጉዳዮች ነው። ለኢትዮጵያ ስንል ደግሞ በዚህ ጉዳይ ዙሪያ አንነጋገርም፣ የሞተ ጉዳይ ነው። ፅኑና የመጨረሻው ውሳኔ ሲሆን፣ ሁሉም ሀገራት ደግሞ ይደግፉታል። ውይይቱ በምን ላይ ነው የሚሆነው?</p>

<p>ኢትዮጵያውያን በድንበር ኮሚሽኑ ዙሪያ መነጋገር አለብን እያሉ ነው። ገና ከወዲሁ አማራጭ ሜካኒዝም ይዘው ብቅ ብለዋል።፤ ይህ አማራጭ ሜካኒዝምም ስልጣኑን ከድንበር ኮሚሽኑ ወደ የተባበሩት መንግስታ የፀጥታ ምክር ቤት እንዲዛወር የሚጠይቅ ሲሆን፣ ይህ አካሄድ ደግሞ ወደሁዋላ የሚመልሰን ነው።</p>

<p>አንድ መረዳት ያለብን ነገር ቢኖር ኢትዮጵያ ውስጥ ሊከሰት የሚችለውን ለማስቀረት በሚል ሕዝባችንን፣ ግዛታችንን ወይም አቋማችንን መስዋእእት ማድረግ የማንፈልግ መሆናችንን ነው። የኢትዮጵያ መንግሥት ዓለም አቀፋዊ ህግን የጣሰው በሀገር ውስጥ ምክንያት መሆኑን ጠቁሟል። ሕዝቡ ስለማይቀብለው ወይም ፖለቲካዊ ቀውስ አልያም የእርስ በርስ ጦርነት ይቀሰቀሳል በማለት ውሳኔውን ሊቀበለው እንደማይችል ገልጿል። የኢትዮጵያ ሕዝብ የሰለጠነ ሕዝብ እንደመሆኑ መጠን ግን ይህ አካሄድ ተቀባይነት ያለው አይደለም። ኤርትራ በህግና በሞራል መስክ ከፍ ብላ መቀመጥ ብትችልም፣ በአሁኑ ወቅት ከኢትዮጵያውያን ጋር ተቀምጠን ገለልተኛና ነፃ በሆነ ኮሚሽን የተወሰነውን የድንበር ሁኔታ ማንሳት ግን አንፈልግም" ብለዋል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ህዳር 18 ቀን 1996</a></p>

</body>
</html>	














