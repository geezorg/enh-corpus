<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢስት አፍሪካ ቦትሊንግ 100 ሚሊዮን ብር ቀረጥ እንዲከፈል ተጠየቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢስት አፍሪካ ቦትሊንግ 100 ሚሊዮን ብር ቀረጥ እንዲከፈል ተጠየቀ</h2>


<p>በኢትዮጵያ የኮካኮላ ፣ ፋንታ፣ ፋንታ ቶኒክ፣ ክሪስታል የማዕድን ውሃን የስፕራይት አምራች የሆነው ኢስት አፍሪካ ቦትሊንግ የሚፈልግበት 100 ሚሊዮን ብር ቀረጥ እንዳለበት የፌዴራሉ የሀገር ውስጥ ገቢ ባለሥልጣን አስታወቀ።</p>

<p>ሣምንታዊ ፎርቹን ጋዜጣ ውስጥ አዋቂ ምንጮችን ጠቅሶ እንደዘገበው ከሆነ ባለሥልጣኑ ከኩባንያው ከሚፈልገው ገንዘብ ውስጥ ከግማሽ በላዩ የኤክሳይዝ ቀረጥ ሲሆን፣ ቀሪው ደግሞ እ.ኤ.አ 1996 እስከ 2001 የተጠራቀመ የትርፍ ቀረጥ መሆኑ ታውቋል።</p>

<p>ኢስት አፍሪካ ቦትሊንግ ግን የባለሥልጣኑን ጥያቄ በመቃወም ባለፈው ሣምንት ደብዳቤ የላከ ሲሆን፣ ሁለቱ ወገኖችም በመካከላቸው የተፈጠረውን ልዩነት ለማጥበብ እየተደራደሩ መሆናቸውም ለማወቅ ተችሏል።</p>

<p>የፌዴራሉ የሀገር ውስጥ ገቢ ባለሥልጣን ዋና ስራ አስኪያጅ የሆኑት አቶ ወልደገብርኤል ናይግዚ በመስሪያ ቤታቸውና በኩባንያው መካከል በቀረጥ ዙሪያ ጠለቅ ያለ ማብራሪያ ግን ሥራ አስኪያጁ ለመስጠት ፈቃደኛ አልሆኑም። ፎርቹን የኢስት አፍሪካ ቦትሊንግ ባለሥልጣናት ለማነጋገር ያደረገው ሙከራ ባለሥልጣናቱ ለሥራ ጉብኝት ኬንያ በመሆናቸው አለመሳካቱን ገልጿል።</p>

<p>እ.ኤ.አ በ1996 ዓ.ም በ10 ሚሊዮን ዶላር ከመንግሥት እጅ ወጥቶ በአምስት ባለሀብቶች እጅ የገባው ኢስት አፍሪካ ቦትሊንግ በአሁኑ ወቅት ካፒታሉ 66. ሚሊዮን ብር የደረሰ ሲሆን፣ ባለአስክሲዮኖቹም ስድስት ደርሰዋል። የደቡብ አፍሪካው (ጽኣብጭኦ) የኩባንያውን 40. ሚሊዮን ብር ድርሻ የያዘ ሲሆን፣ 17 ዓመት ተፈርዶባቸው በእስር የሚገኙት አቶ ንጉሴ ኃይሌ፣ አሉ አርአያ፣ ሙኒር ዱሪ፣ በረክት ሐረጐትና ሁሴይን አብደላ የቀረውን ድርሻ ይይዛሉ። አራቱ ባለአክሲዮኖች በአሁኑ ወቅት ኑሯቸው ከኢትዮጵያ ውጭ ነው።</p>

<p>ኢስት አፍሪካ ቦትሊንግ በአዲስ አበባና በድሬዳዋ ከተማ የለስላሳ መጠጥ ፋብሪካዎች አሉት።</p>

<p>ዘጠኝ አባላት ያሉትን የኢስት አፍሪካ ቦትሊንግ የዳይሬክተሮች ቦርድ ሊቀመንበርነት የሚመሩት አቶ ቡልቻ ደመቅሳ ሲሆኑ ከቦርዱ ዘጠኝ አባላት መካከል አምስቱ የተወከሉት ከደቡብ አፍሪካው ኩባንያ ነው።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ህዳር 25 ቀን 1996</a></p>

</body>
</html>	














