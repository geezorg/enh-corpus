<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሜጫና ቱለማ ማህበር ቢሮ ተዘጋ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የሜጫና ቱለማ ማህበር ቢሮ ተዘጋ</h2>


<p>በቅርቡ በአዲስ አበባ በ6 ኪሎ ዩኒቨርስቲ በደረሰው የቦንብ ጥቃት፣ ለአንድ ተማሪ መገደልና ለ9 ሰዎች መቁሰል መንስኤ ናቸው ያላቸውን ተጠርጣሪዎች ማሰሩን ፖሊስ አስታውቋል።</p>

<p>በዚህም እርምጃ፣ ከተመሰረተ ከ40 ዓመት በላይ የሚሆነው አንጋፋው የኦሮሞ ልማት መረዳጃ ማህበር ሜጫና ቱለማ ዋና ፅ/ቤት ተዘግቷል።</p>

<p>በአዲስ አበባ አራዳ ክፍለ ከተማ በተለምዶ ግንፍሌ ተብሎ በሚጠራው አካባቢ የሚገኘው የልማት ማህበሩ ፅ/ቤት የተዘጋው ረቡዕ ሚያዚያ 10/1996 ዓ.ም ከቀኑ በ11 ሰዓት አካባቢ የፌዴራል ፖሊስ አባላት ፅ/ቤቱን በመክበብ፣ የጥበቅ ሰራተኞቹን ካገቱ በኋላና ያለአንዳች ቅድመ ማስጠንቀቂያ እንደነበር የሜጫና ቱለማ ዋና ፀሃፊ አቶ መንግሥቱ ደስታ ገልጸዋል "ይሄ ድርጅቱ ወንጀል ሰርቷል ቢባል እንኳን፣ ወንጀል የሰራው ክፍል የትኛው እንደሆን በፖሊስ መጥሪያ ደርሶት፣ አንዳንድ ማጣሪዎች ከተደረገ በኋላ ቢደረግ መልካም ነበር። ይሄ ሁሉ አልተደረገም፣ ፍ/ቤት ትዕዛዝ አልሰጠም። ፌዴራል ፖሊስ የህግ ሥርዓት ባልጠበቀ፣ የሀገሪቱዋን ህገ መንግሥት በጣሰ መልኩ ቢሮ ውስጥ ገብቶ የፈለገውን አድርጓል" ብለዋል። </p>

<p>አቶ መንግሥቱ እንዳሉት ፖሊሶች ፅ/ቤት ከበረበሩ በኋላ፣ ሁሉንም ዶክመንቶች፣ ኮምፒዩተር ጭምር ጭነው ወስደዋል። እንዲሁም፣ ታገቱ ያሏቸው የጥበቃ ሰራተኞች ወደ አልታወቀ ስፍራ መወሰዳቸው ገልጸዋል። በተጨማሪም ዛቻና ማስፈራሪያ ከመንግስት የደህንነት ሃይሎች ይደርስባቸው የነበሩ የሜጫና ቱለማ ፕሬዝዳንት አቶ ድሪቢ ደምሴና ምክትል ፕሬዝዳንቱ አቶ ገመቹ ፈየራ ረቡዕ ዕለት ማምሻውን ከመኖሪያ ቤታቸው በፌዴራል ፖሊስ ተወስደው የታሰሩ ሲሆን፣ እስካሁን ያሉበት ቦታ ያለመታወቁን ዋና ፀሀፊው አቶ መንግሥቱ ደስታ አክለው ገልፀዋል።</p>

<p>ከተቋቋመ ከ40 ዓመት በላይ የሆነው አንጋፋው የኦሮሞ ልማት ማህበር በሽብርተኝነት መፈረጅ አግባብ አይደለም ሲሉ በጉዳዩ ዙሪያ ያነጋገርናቸው የኦሮሞ ሙህራን ገልፀውልና።</p>

<p>በሽብር ሥራ እንደማናምን እርግጠኛ ነኝ። ሽብርተኞችንም እንዋጋለን። የእኛ ዓላማ፣ የእኛ ፕሮግራም ልማት ነው። ልማትን እናካሂዳለን እያልን ከጐን ጥፋትን አናምንበትም። እንዲያጠፉም አንፈቅድም። ስለዚህ መንግስት ራሱ በሽብርተኝነት ስም፣ ራሱ በድርጅቱና በኦሮሞ ህዝብ ላይ ሽብር እየፈጠረ መሆኑን ነው እኔ የምረዳው። በተረፈ ሜጫና ቱለማ እጁ ከምንም ውስጥ እንደሌለ እርግጠኛ ነኝ" ብለዋል አቶ መንግሥቱ።</p>

<p>ይህ በእንዲህ እንዳለ ሜጫና ቱለማ ማህበር መግለጫ አውጥቷል። ማህበሩ በመግለጫው "የኦሮሚያን ዋና ከተማን ለመለወጥ የተወሰነውን ህገ ወጥ ውሳኔ፣ እስካልተሻረ ድረስ፣ ትግሉም ይቀጥላል" ብሏል። </p>


<p class="align-center"><a href="/Gazettas/Menilik/info/Menilik.sera.html">ከምኒልክ ግንቦት 13 ቀን 1996</a></p>

</body>
</html>	
