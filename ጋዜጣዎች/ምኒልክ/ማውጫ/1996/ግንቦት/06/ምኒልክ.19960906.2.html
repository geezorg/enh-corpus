<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ዶ/ር አድማሱ ገበየሁ፣ የህብረቱን የዋና ፀሐፊነት ቦታ ለቀቁ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ዶ/ር አድማሱ ገበየሁ፣ የህብረቱን የዋና ፀሐፊነት ቦታ ለቀቁ</h2>


<p>የኢትዮጵያ ዴሞክራሲ ኃይሎች ህብረት ዋና ፀሐፊ ሆነው የተመረጡት ዶ/ር አድማሱ ገበየሁ፣ ከኃላፊነታቸው በፍቃደኝነት መልቀቃቸውን አስታወቁ። ለመልቀቅ ያስገደዳቸውን ሁኔታ ሲገልፁ፣ "ከመስራች ጉባኤው ስምምነት ውጭ፣ ዶ/ር በየነ ጴጥሮስና ዶ/ር መረራ ጉዲና ብቻ የህብረቱን መሪነት እየተፈራረቁ በመያዛቸው እንደሆነ"ገልጸዋል።</p>

<p>ዶ/ር አድማሱ ኃላፊነታቸውን መልቀቃቸውን የገለጹት በፅሁፍ ሲሆን፣ የሚከተለውን ብለዋል። ኢዴኃኅ ከተመሰረተ ጀምሮ መስራች ጉባዔው በመረጠኝ መሰረት በዋና ፀሐፊነት ሳገለግል መቆየቱ ይታወቃል። ሆኖም ኅብረቱ ከተመሰረተ ማግሥት ጀምሮ የኅብረቱን ዓላማና የመስራች ጉባኤውን ውሳኔ የሚፃረሩ ተግባራት ሲፈጽሙ ታይተዋል። ኢዴአፓ የተከሰቱት ችግሮች ከመባባሳቸው በፊት እንድታረሙ በተደጋጋሚ ጥያቄ አቅርቧል። ስህተቶችም ከመታረም ይልቅ ይበልጥ እየተባባሱ ሄደዋል። ይሁን እንጂ በኢዴአፓ በኩል ቢያንስ የኅብረቱ ሁለተኛ ጉባኤ እስኪጣራ ድረስ በኅብረቱ ውስጥ አባል ሆኖ በትዕግስት እየሰራ መቆየትን መርጧል።</p>

<p>"የኅብረቱን መስራች ጉባዔ ከሚጻረሩት ድርጊቶች ውስጥ አንዱ አመራርን የተመለከተ የተወሰነው ውሳኔ ነው። በውሳኔው መሰረት የኅብረቱ የመሪነት ቦታ አገር ውስጥ በሚገኙ የኅብረቱ አባል ድርጅቶች መሪዎች በዙር መያዝ ነበረበት። ይህም ጉዳይ ቀደም ሲል በተለያዩ የመገናኛ ብዙኃን ለሕዝቡ ይፋ መደረጉ ይታወሳል። ይሁን እንጂ ከመስራች ጉባኤው ስምምነት ውጪ የተከበሩ ዶ/ር በየነ ጴጥሮስን ዶ/ር መረራ ጉዲና ብቻ የኅብረቱን መሪነት እየተፈራረቁ እንዲይዙት ተደርጓል።</p>

<p>"እንዲሁ ዓይነቱ ከፍተኛ የሥነ ሥርአትና የመርህ ግድፈት እየተፈፀመ በሥራ አመራር ኮሚቴ ውስጥ የኅብረቱን የዕለት ከዕለት ሥራ እየሰሩ መቀጠል በእኔም ላይ ጭምር ተጠያቂነትን የሚያስከትል ሆኖ አግኝቸዋለሁ። ስለሆነም ከዛሬ ሚያዚያ 9 ቀን 1996 ዓ.ም ጀምሮ የዋና ፀሀፊነት ኃላፊነቱን የለቀቅሁ መሆኔን አሳውቃለሁ። ይሁን እንጂ ኢዴአፓ የኅብረቱ የስራ አስፈፃሚ ኮሚቴ አባላት እንዲሆን በሰጠኝ ውክልና መሰረት በኅብረቱ ውስጥ የሚጠበቅብኝን ኃላፊነት ሁሉ እየተወጣሁ መቀጠል የምፈልግ መሆኑን እገልፃለሁ" የሚል ነው።</p>

<p>በጉዳዩ ዙሪያ በስልክ ያነጋገርናቸው ዶ/ር በየነ ጴጥሮስ የሚከተለውን ብለውናል "የተሰየምነው በምርጫ ነው። እነሱ ለመመረጥ ሌላ ምርጫ መካሄድ አለበት። በምርጫ እስከተሰየምን ድረስ፣ ሌላ ምርጫ እስኪካሄድ የመሪነቱ ቦታ ይፈራረቃል እንጂ፣ እንዴት ወደነሱ ይዞራል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ግንቦት 06 ቀን 1996</a></p>

</body>
</html>	
