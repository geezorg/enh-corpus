<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአውሮፓ ሀገሮች ኢትዮጵያዊያን ስደተኞችን ለማባረር ዕቅድ እንዳላቸው ገለጹ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የአውሮፓ ሀገሮች ኢትዮጵያዊያን ስደተኞችን ለማባረር ዕቅድ እንዳላቸው ገለጹ</h2>


<p>በአውሮፓ የሚኖሩ ኢትዮጵያዊያንን ወደ ኢትዮጵያ ለማባረር ዕቅድ መያዙ ታውቋል።</p>

<p>የጅቡቲ መንግሥት በሀገሩ የመኖሪያ ፈቃድ የሌላቸውን ኢትዮጵያውያን ስደተኞች የመለስ ተግባሩ፣ ሌሎች ሀገሮችም ተመሳሳይ እርምጃ እንዲወስዱ በር የከፈተ እርምጃ ነው ሲሉ የምዕራብ ሀገር ዲፕሎማቶች ገልፀዋል።</p>

<p>አንዳንድ የምዕራብ ሀገሮች ልክ እንደጅቡቲ በሀገሮቻቸው የሚገኙ ኢትዮጵያውያን ስደተኞችን ለማስወጣት ዕቅድ እንዳላቸው ይነገራል።</p>

<p>የእንግሊዝ፣ የስዊዘርላንድና የጀርመን ዲፕሎማቶች በሰጡት ቃል የምዕራብ የአውሮፓ ሀገሮች በየሀገሮቻቸው አሉ ያሏቸውንና ህጋዊነት የሌላቸውን የኢትዮጵያ ስደተኞች ወደ ኢትዮጵያ ለመመለስ የኢትዮጵያ መንግሥት እንዲቀበል እያነጋገሩ መሆኑን ገልፀዋል። ህገ ወጥ ያሏቸውን ስደተኞች በህገ ወጥ ያሏቸውን ስደተኞች በህገ ወጥ ዝውውር ሀገራችንን እያወኩ ነው የሚሉት ዲፕሎማቶቹ ይሄ በኢትዮጵያ መንግሥት በኩል ግንዛቤ ማግኘት አለበት ይላሉ።</p>

<p>በኢትዮጵያ የሚገኘው የጀርመን ኤምባሲ ጽ/ቤት ለዶቼቬሎ ጋዜጠኛ እንደገለፁት፣ ችግሩ በሚፈታበት ላይ በተደጋጋሚ ከሚመለከታቸው ባለሥልጣናት ጋር ተነጋግረናል። ይሁን እንጂ በኢትዮጵያ በኩል ያለው አቋም ደስ አላሰኘንም። ህገ ወጥ ስደተኞችን ለመቀበል ፍቃደኛ አልሆኑም ነው። ይሁንና ጉዳዩ ወደፊት በጋራና በተናጠል ውይይት እንቀጥላለን ብለዋል። ወደፊትም ይሄ ጉዳይ በሁለቱ ሀገሮች የጋራ ትብብር አንፃር የሚታሰብ ይሆናል በማለት፣ በጀርመን ይኖራሉ ያላቸው ህገ ወጥ ስደተኞች በግምት 1,700መሆናቸውን ገልፀዋል። እነዚህ ህጋዊ የጀርመን የመኖሪያ ፍቃድ የሌላቸው ኢትዮጵያውያን ስደተኞች ከፖለቲካና ከሌላ አስጊ ችግር ጋር የተያያዘ ምክንያት የሌላቸው መሆኑን የተረጋገጠባቸው፣ እንዲሁም በሃሰብ መረጃ እየተዘዋወሩ ናቸው ሲል ነው የኤምባሲው ጽ/ቤት ያመለከተው።</p>

<p>ህገ ወጥ ያሏቸውን ስደተኞች ወደ ሀገራቸው ለመመለስ ያለን ፕሮግራም አንድ ጊዜ በጅምላ ሳይሆን፣ ቀስ በቀስ በየወሩ አንድና ሁለት ለመመለስ ነው ብለዋል። ይሁንና የኢትዮጵያ መንግሥት ተመላሾችን አልቀበልም እንዳላቸው ነው የሚናገሩት። የኢትዮጵያ መንግስት አቋም ወደውና ፈቅደው ከሀገር የወጡ ስለሆኑ፣ አስገድጄም ይሁን ተገድጄ መቀበል የለብኝም ነው። ጉዳዩ ከመብትና ከመቋቋሚያ ወጪ ጋር የተያያዘ ነው። ከጀርመን ኤምባሲ ጽ/ቤት እንደተመለከትነው፣ ለኢትዮጵያ ግዙፍ እርዳታ እያደረግን ነው፣ስለዚህ ለተመላሾቹ የተለየ ድጐማ አያስፈልግም ነው። ሌሎች የምዕራብ አውሮፓ ዲፕሎማቶችም ህገ ወጥ ስደተኞችን ወደ ኢትዮጵያ የመመለሱ ፍላጐትና አቋም እንዳላቸው ነው የሚናገሩት። በአውሮፓ ህብረት ስብሰባ ላይ ህገ ወጥ ስደተኞችን የመመለስ ሃሳብ እንደሚኖር ነው የተመለከተው።</p>

<p>ስዊዘርላንድ በሀገሯ የሚገኙ 1,300 የሚትዮጵያ ህገ ወጥ ስደተኞችን በመመለሱ ዙሪያ፣ ከኢትዮጵያ መንግሥት ጋር ከብዙ ዓመት ጀምሮ ስናቀርበው የነበረው ጥያቄ ማሰሪያ አላገኘንለትም ነው የሚሉት የኤምባሲው ጽ/ቤት። የጀርመን ዲፕሎማት 60,000 የሚሆኑ ጅቡቲ ያስወጣቸው የኢትዮጵያ ስደተኖችን፣ ኢትዮጵያ ያለምንም የቢሮክራሲ ውጣ ውረድ ነው የተቀበለቻቸው። ይህ ሁኔታም የእኛን ጥረት የሚያበረታታ ነው፤ ተመሳሳይ እርምጃ ለመውሰድ ብለዋል። ሁኔታው ኢትዮጵያ ብዙ ቁጥር ያለው ተመላሽ ዜጐቿን መቀበል እንደምትችል አመልካች ነው ሲሉም ዲፕሎማቶች እየተናገሩ ነው።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ጥቅምት 20 ቀን 1996</a></p>

</body>
</html>	
