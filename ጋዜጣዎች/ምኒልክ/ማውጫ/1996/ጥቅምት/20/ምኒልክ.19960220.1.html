<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"ከፍተኛ የደርግ ባለሥልጣናት የመከላከያ ማስረጃቸውን ሊያቀርቡ ነው"</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">"ከፍተኛ የደርግ ባለሥልጣናት የመከላከያ ማስረጃቸውን ሊያቀርቡ ነው"</h2>


<p>ኢሪን የተባለው የተመድ ዜና አውታር የሚከተለውን ዜና አስተላልፏል። እንዲህ ይነበባል፦</p>

<p>"ኤርሚያስ ወ/አምላክ ከ25 ዓመታት በፊት ስለተገደሉበት ሶስት ወንድሞቹ እስካሁን ድረስ ይቃዣል። ቡና ቤት ውስጥ እንኳን ቁጭ ብሎ ያለቅሳል። ሶስት ወንድሞቹ የተገደሉት በቀይ ሽብር ነበር። ራሳቸው እስካዛሬ ድረስ አልተገኘም። እንዲህ አይነት ጭፍጨፋ የፈፀሙት ሰዎች ፍ/ቤት ተከስሰው እየተከራከሩ ቢሆንም፣ የዜና አውታሮችን ትኩረት አይስብም። አሁን ግን ይህ ሁኔታ ሊለወጥ ነው። በሚቀጥለው ወር ከፍተኛ የደርግ ባለሥልጣናት የቀረቡባቸውን ክስ ይከላከላሉ። መለላከያቸውን አቅርበው ከጨረሱ በኋላ ፍርድ ይሰጣቸዋል። ሆኖም ከመካከላቸው ኰሎኔል መንግሥቱ ኃ/ማርያም አይገኙም። ቀይ ሽብር እንዲካሄድ ትዕዛዝ የሰጡት እኚህ ግለሰብ በአሁኑ ሰዓት በስደት ዙምባቡዌ ውስጥ ይገኛሉ።</p>

<p>የሚያሳዝነው ነገር ግን በዚህ አሳዛኝ ጉዳይ ዙሪያ ኢትዮጵያውያን ጥልቀት ያለው ውይይት የማያደርጉ መሆናቸውን ነው። በጉዳዩ ዙሪያ የተፃፉት መፅሃፍት በጣም ጥቂት ናቸው። ስለቀይ ሽብር እንዲካሄድ ትዕዛዝ የሰጡት እኚህ ግለሰብ በአሁኑ ሰዓት በስደት ዙምባብዌ ውስጥ ይገኛሉ።</p>

<p>ኤርምያስ ይህን አስመልክቶ ሲናገር "ኢትዮጵያ ይህን አሳዛኝ ታሪክ ፊት ለፊት አልተጋፈጠችውም። እነዚያ ሁሉ ሰዎች ያለቁት ለምን እንደሆነ አሁንም፣ አናውቅም። የሞቱበትን ምክንያት ማወቅ አለብን" ብሏል።</p>

<p>በአሁኑ ሰአት 6426 ሰዎች በቀይ ሽብር የተከሰሱ ሲሆን፣ ከእነዚህ ውስጥ 3,000ዎቹ አልተያዘም። 1,560ኞቹ ፍርድ ያገኙ ሲሆን፣ ከእነዚህ መካከል 1,017ቱ ጥፋተኛ ሆነው ተገኝተዋል።</p>

<p>አቅሙ አነስተኛ የሆነው የኢትዮጵያ ፍ/ቤት ብዙ የሰራ ቢሆንም፣ ከአቅሙ በላይ እንደሆነ ግን ግልፅ ነው። ይህን አስመልክተው የማስታወቂያ ሚኒስትሩ በረከት ስምኦን ሲናገሩ "እንደዚህ አይነት ሁኔታ ዳግም እንዳይከሰት የምንፈልግ ከሆነ ጥፋተኞቹ ለፍርድ መቅረብ አለባቸው። ሆኖም ፍ/ቤቶች አፋጣኝ ውሳኔ መሰጠት ስላልቻሉ፣ የመዋቅር ማስተካከያ ማድረግ እንዳለብን አምናለሁ" ብለዋል።</p>

<p>ከተከሳሾቹ መካከል አንዱን የሚወክሉት ጠበቃ በበኩላቸው ሲናገሩ "እታች ድረስ ወርደን እያንዳንዱን ሰው ለመቅጣት ከመሞከር ይልቅ፣ ዋና ዋናዎቹ ላይ አትኩረን ሌላውን ደቡብ አፍሪካን እንዳደረገችው ማድረግ ነበረብን" ብለዋል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ጥቅምት 20 ቀን 1996</a></p>

</body>
</html>	














