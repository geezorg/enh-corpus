<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያ የፀጥታ ኃይሎች ኤርትራዊያንን በቁጥጥር ሥር አዋሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኢትዮጵያ የፀጥታ ኃይሎች ኤርትራዊያንን በቁጥጥር ሥር አዋሉ</h2>


<p>ባለፈው ሳምንት የኢትዮጵያ የፀጥታ ኃይሎች የኢትዮ-ኤርትራ ድንበር ን በህገ ወጥ መንገድ ተሻግረው ወደ ኢትዮጵያ የዘለቁ ከ1000 በላይ ኤርትራውያንን በቁጥጥር ሥር መዋላቸውን መዘገቡ ይታወሳል።</p>

<p>ከ1990 እስከ 1993 ዓ.ም ከተካሄደው የኢትዮ-ኤርትራ የድንበር ጦርነት በኋላ፣ በሺዎች የሚቆጠሩ ኤርትራውያን በተባበሩት መንግስታት ሠላም አስከባሪ ሠራዊት (አንሚ) የሚጠበቀውን ጊዜያዊ የፀጥታ ቀጣና በማቋረጥ ወደ ኢትዮጵያ ሲሰደዱ ቆይተዋል። ወደ ኢትዮጵያ የሚሰደዱ ኤርትራውያን ወታደሮችና ተማሪዎች ቁጥር በየጊዜው እየጨመረም እንደመጣ ይነገራል።</p>

<p>በቅርቡ ወደ ሀገሪቱ ከገቡት 1000 ስደተኞች መካከል በርካታ የኤርትራ መንግስት የስለላ ሰዎች እንዲሚገኙበት ውስጥ አዋቂ ምንጮች ጠቁመዋል።</p>

<p>ወደ ኢትዮጵያ ግዛት ዘልቀው የገቡት ኤርትራውያን በተለያዩ ወታደራዊ ካምፖች ውስጥ ታስረው እንደሚገኙም ምንጮቹ በተጨማሪ ገልፀዋል። ኤርትራውያኑ ታስረውባቸው ከሚገኙ ወታደራዊ ካምፖች መካከል ከአዲስ አበባ 25 ኪ.ሜትር በስተደቡብ ምዕራብ የሚገኘው ታጠቅ ወታደራዊ ማሰልጠኛ ይገኝበታል ይላሉ ምንጮቹ።</p>

<p>የኢትዮጵያ የፀጥታ ሠዎች በቁጥጥር ሥር በማዋል አንዳንዶቹን በሰላይነት መወንጀል የጀመሩት፣ ጠቅላይ ሚኒስትር መለስ ዜናዊ የኢትዮጵያና ኤርትራ የድንበር ኮሚሽን ውሳኔን በመቃወም ለተባበሩት መንግስታት የፀጥታው ምክር ቤት ደብዳቤ ከፃፉ በኋላ ነው ይባላል። የፀጥታው ሠዎች እየወሰዱ ያለው እርምጃ በኢትዮጵያ የሚኖሩ ኤርትራውያንን ሥጋት ላይ ጥሏቸዋል።</p>

<p>ኢትዮጵያ የድንበር ውሳኔውን መቃወሟና በቅርቡ የፀጥታ ሰዎች በመሰድ ላይ ያሉት እርምጃ ጨለማ ውስጥ እንደጣላቸው አንዳንድ በኢትዮጵያ የሚኖሩ ኤርትራውያን ገልፀዋል።</p>

<p>አንድ ከ20 ዓመት በላይ በኢትዮጵያ የኖሩ ዕድሜያቸው ወደ ሃምሳዎቹ የሚጠጋ ኤርትራዊ፣ የኢትዮጵያ መንግሥት እየወሰደ ያለው እርምጃ በሀገሪቱ በሚኖሩ ኤርትራውያን ዘንድ አለመረጋጋትን መፍጠሩን ገልጸዋል። ታክሲ በመንዳት የሚተዳደሩት እኚው ኤርትራዊ በፀጥታ ሰዎች እያዛለሁ በሚል ሥጋት ታክሲያቸውን በማታ ብቻ ለማሽከርከር እንደተገደዱ ይናገራሉ። ቀኑን ደግሞ ጓደኞቻቸው ቤት ጫት በመቃም እንደሚያሳልፉም ኤርትራዊው ሳይገልጹ አላለፉም።</p>

<p>የኢትዮጵያና ኤርትራ የድንበር ኮሚሽን ውሳኔውን ካስተላለፈ ከአንድ ዓመት በላይ የተቆጠረ ሲሆን፣ የኢትዮጵያ መንግስት ውሳኔውን ለወራት የተቀበለ መስሎ ነበር። ባለፈው ወር ሳይታሰብ ጠቅላይ ሚኒስትሩ መለስ ዜናዊ ለፀጥታው ምክር ቤት በፃፉት ደብዳቤ ውሳኔውን የኢትዮጵያ ህዝብ እንደማይቀበለው መግለፃቸው ብዙ ታዛቢዎችን አስገርሟል። በርካቶች በቀጣይ በሁለቱ ሀገሮች መካከል ሊፈጠር የሚችለው ውዝግብ ወደ ጦር ነት እንዳያመራ ሰግተዋል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ጥቅምት 6 ቀን 1996</a></p>

</body>
</html>	














