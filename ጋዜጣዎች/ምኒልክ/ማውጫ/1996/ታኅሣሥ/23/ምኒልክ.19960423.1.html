<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"የፍትህ ሚኒስቴር በጠራው ስብሰባ ላይ አንገኝም" ነፃ ጋዜጠኞች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">"የፍትህ ሚኒስቴር በጠራው ስብሰባ ላይ አንገኝም" ነፃ ጋዜጠኞች</h2>


<p>የፍትህ ሚኒስቴር የኢትዮጵያ ነፃ ፕሬስ ጋዜጠኞች ማህበር አባላትን የፊታችን እሁድ ስብሰባ የጠራ ሲሆን፣ በርካታ የኢነጋማ አባላት የፍትህ ሚኒስቴርን እርምጃ በመቃወም በስብሰባው የማይካፈሉ መሆናቸውን ያሰባሰብነውን አስተያየት ያስረዳል።</p>

<p>የታገዱት የማህበሩ ፕሬዝዳንት አቶ ክፍሌ ሙላት የፍህት ሚኒስቴር የጠራው ስብሰባ ህጋዊ ስላልሆነ አለመገኘቱ ተገቢ ነው ብለዋል።</p>

<p>የፍትህ ሚኒስቴር የማህበራት የምዝገባ ጽ/ቤት ማህበሩን ያገደው ሂሳቡን በውጭ ኦዲተር አላስመረመረም በሚል ምክንያት እንደሆነ ቢታወቅም፣ እገዳው የተሰጠው ግን ሂሳቡ በውጭ ኦዲተር መመርመር ከጀመረ በኋላ ነው። የፍትህ ሚኒስቴር የማህበሩን መሪዎች ያገደው እና የሰጣችሁን አጀንዳ አልተቀበላችሁም በሚል እንደሆነ ታውቋል። የፍትህ ሚኒስቴር ደግሞ በነፃው የሙያ ማህበር አጀንዳ የመስጠት መብት እንደሌለውና ምንም ሕጋዊ መሠረት የሌለው መሆኑን የሕግ ባለሙያዎች ይናገራሉ። የፍትህ ሚኒስቴር በማህበሩ ጉዳይ ጣልቃ መግባት የጀመረው የተወሰኑ ግለሰቦች ፒቲሽን በመፈረም፣ ቅሬታ አቅርበዋል በሚል ምክንያት ቢሆንም ይህም ሕገ ወጥ እንደሆነ የህግ ባለሙያዎች ያሰምሩበታል። የፍትህ ሚኒስቴር ጣልቃ መግባት የሚችለው ፒትሽን የፈረሙት ሰዎች በቅድሚያ ለማህበሩ አመራር አቅርበው ተቀባይነት ካገኘ ብቻ እንደሆነም ባለሙያዎቹ ያብራራሉ። ፒትሽን የፈረሙት ሰዎች ግን ማህበሩን ምንም ይጠይቁ ቀጥታ ወደ ፍትህ ሚኒስቴር መሄዳቸው፣ ሚኒስቴር መሥሪያ ቤቱም የሀገሪቱን ሕግ ጥሶ ፒቲሽኑን ተቀብሎ ማስተናገዱ፣ በዚህም መነሻነት በማህበሩና በአመራሩ ላይ የወሰደው እርምጃ ሕገወጥ እንደሆነም ባለሙያዎቹ ያሰምሩበታል።</p>

<p>ይህ የፍትህ ሚኒስቴር አካሄድ በበርካታ የነፃ ፕሬስ ጋዜጠኞች ዘንድ ግንዛቤ ማግኘቱን ያሰባሰብነው አስተያየት ያስረዳል። "እኛ ነፃ የሙያ ማህበር ነን የመንግሥት ሰዎች ሊገቡብን አይገባም፣ በሕገ ወጥ መንገድ ያገዱትንም አመራር ይመልሱልን፣ አመራሩ ችግር ካለበት በመድረክ ላይና በኦዲት ሪፖርቱ ስለምንገኝ ያኔ የራሳችንን እርምጃ እንወስዳለን፣ ሞግዚት አያስፈልገንም" ሲሉ አስተያየታቸውን አንድ የማህበሩ አባል ሰጥተዋል። "የራሳችንን መብት ማስከበር ካልቻልን ከእንግዲህ ስለማንም መብት መናገር አንችልም። በፍፁም የመንግሥት ሕገ ወጥ ጣልቃ ገብነት ማስተናገድ የለብንም" በማለት የገለፀልን ደግሞ በነፃው ፕሬስ ውስጥ ቀዳሚ የሆነ ጋዜጠኛ ነው።</p>

<p>በአጠቃላይ ካሰባሰብነው አስተያየት መረዳት እንደተቻለው፣ የነፃው ፕሬስ ጋዜጠኞች በስብሰባው እንደማይገኙ እየገለፁ ይገኛሉ። በመንግስት ወጪና ድጋፍ ባለፈው ቅዳሜ በጣይቱ ሆቴል የተካሄደው ስብሰባ ተሳታፊዎች አዝማሚያው ያላማራቸው ራሳቸውን ሲያገሉ፣የፍህት ሚኒስቴር ስብሰባ እንደገና ለመጥራት መገደዱን የሚያምኑት የነፃው ፕሬስ ጋዜጠኞች፣ አሁን የተጠራው ስብሰባ የሴራው ቀጣይ አካል ነው ሲሉ ይገልፁታል። "መድረኩን የሚመሩት የመንግስት ሰዎች በመሆናቸው ዕድሉን የሚሰጡት እነርሱ ላደራጇቸው ግለሰቦች ነው፣ የሌላው የመናገር እድል ሊገደብ ይችላል፣ የመናገር ዕድልም ቢያገኝ ውይይቱን በቴሌቪዥንና በሬዲዮ በተከታታይ በመልቀቅ የተቃውሞ ሃሳቦችንንና ሕጋዊ ምክንያቶችን እየቆራረጡ ሕዝን ለማደናገር ይጠቀሙበታል" ሲል ስጋቱን የገለፀው ሌላ ነባር ጋዜጠኛ ነው። "የኢነጋማ አባላት በስብሰባው ተገኝተው፣ የስብሰባው አካሄድ ካልተዋጠላቸው ስብሰባውን ረግጠው የመውጣቱ እድል ቢኖራቸውም፣ ሲገቡ የፈረሙበትን ስምና ፊርማ በማያያዝ ይህ ሁሉ አባል በተገኙበት የተመረጡ ናቸው በማለት የሕወኃት መልዕክተኞችን ወደማህበሩ አመራር ለማምጣት ሕጋዊ ሰበብ ሊሆን ይችላል" በማለት በስብሰባው መገኘቱ ፈፅሞ አላስፈላጊ እንደሆነ ያሰምሩበታል። የቀድሞ የታገዱት የማ ህበሩ ፕሬዝዳንት አቶ ክፍሌ ሙላት በበኩላቸው "መጀመሪያ እገዳው አግባብ አይደለም ብለን ለፍትሕ ሚኒስቴሩ አቅርበናል።፣ ጥያቄዎችን ሳይመልስ የፍትህ ሚኒስቴር ስብሰባ የሚጠራበት ምንም ምክንያት የለም፣ በስብሰባው መገኘቱም ነፃነታችንን አሳልፎ መስጠት ነው" ሲሉ አጥብቀው ተቃውመዋል። "ፍትህ ሚኒስትቴር በሀገሪቱ ሕግ መሠረት የሚያዘንን እንፈፅማለን፣ የሀገሪቱን ሕግ ደግሞ በመጣስ የሚያደርገውን ጣልቃ ገብነት ፈፅሞ መቀበል የለብንም" ብለዋል።ብዙዎቹ የነፃው ፕሬስ ጋዜጠኞችን ባነጋገርንበት ወቅት ተመሳሳይ አቋም አንፀባርቀዋል። </p>

<p>ይህ በእንዲህ እንዳለ በኢነጋማ አመራር መታገድ ዙሪያ የሀገር ውስጥና የውጭ ጋዜጠኞች ከፍትህ ሚኒስቴር ባለሥልጣናት ማብራሪያ ቢጠይቁም፣ ምላሽ እንዳላገኙ፣ ከጋዜጠኞችና ከፍትህ ሚኒስቴር ምንጮች መረዳት ተችሏል። የፍትህ ሚኒስግቴር ምንጮች እንደገለፁት ባለፈው ሳምንት የአሜሪካ ድምፅ ሬድዮ ዝግጅት ክፍል ከዋሽንግተን በመደወል በዚሁ ዙሪያ የፍትህ ሚኒስቴር ባለሥልጣናትን ለማነጋገር ጠይቀው "ኢምቢ"መባላቸው ታውቋል። ይህም ለእገዳው ህጋዊ ምክንያት እንደሌላቸው አመላካች እንደሆነ ተነግሯል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ታህሳስ 23 ቀን 1996</a></p>

</body>
</html>	














