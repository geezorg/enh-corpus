<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሁለት ታዋቂ አልቢትሮች በአዲስ አበባ ስታዲየም ቦክስ ገጠሙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ሁለት ታዋቂ አልቢትሮች በአዲስ አበባ ስታዲየም ቦክስ ገጠሙ</h2>


<p>ባለፍው ረዕቡ በአዲስ አበባ ስታዲየም ሁለት የፕሪየር ሊግ ውድድር መደረጉ የሚታወቅ ነው። ረዕቡ በአዲስ አበባ ስታዲየም ስለተደረጉት ሁለት ጨዋታዎች ውጤትና የጨዋታ እንቅስቃሴ በሌላ ዜና ተካቷል። ከጨዋታው ሌላም አንድ ለየት ያለ ክስተት የኒያላና የመድን ቡድኖች ለእረፍት ሲወጡ በተለምዶ አጠራር በግራ ከማን አንሼ በሚባለው ስፍራ ታይተውል። ይኽውም ሁለቱ ግለሰቦች መሀክል ፀብ ተፈጥሮ በመደባደባቸው ምክንያት በአቅራቢያቸው የነበሩት ስፖርት አፍቃሪዎችና ፖሊስ ፀቡን አብርደው ፀብ ፈጥረው የነበሩትን ግለሰቦች በቁጥጥር ሥር አድርገዋቸው ነበር። ስታዲየም ውስጥ ጨዋታ ባለ ጊዜ አንዳንዴ ጸብ መፈጠሩ አዲስ ባይሆንም፣ ጸብ የፈጠሩት ግለሰቦች የስራ መደብና ታዋቂነት ሲታይ ግን ፀቡ በስታዲየም ውስጥ ሽፋን ኢንዲያገኝ ከፍተኛ ሚና ተጫውቷል። በዕለቱ ፀብ የፈጠሩት አልቢትር ሚክኤል አርአያና አልቢትር አበጋዝ ብ\ነብዩ ልዑል ናቸው። ሁለቱም አልቢትሮች በአሁኑ ወቅት በኢትዮጵያ እግር ኳስ ፌዴሬሽን በፌዴራል አልቢትርነት እያገለገሉ የሚገኙ አልቢትሮች ናቸው። በሁለቱ አልቢትሮች መሃከል ለተፈጠው ፀብ እንደመነሻነት የተቀመጠው የአልቢትር ኮሚቴ ባለፈው ሳምንት ለሶስት ቀናት ያህል አድርጐት የነበረው ስብሰባ እንደሆነ ታውቋል። እንደሚታወቀው አልቢትር ኮሚቴ ባለፈው ሳምንት አልቢትሮች በመራቸው ጨዋታዎች ዙሪያ ደካማና ጠንካራ ጐናችውን አስመልክቶ ባለፈው ሳምንት ትምህርት መስጠቱ ስፖርት አፍቃሪው በከፍተኛ ሁኔታ እየተማረረ በሚገኝበት የአልቢትሮች ዓይን ያወጣ ስህተት በተወሰነ ደረጃ ለመቅረፍ ጠቀሜታ ይኖረዋል ተብሎ ተስፋ በተጣለበት በአሁኑ ወቅት ገና ስብሰባው ተጠናቆ ሳምንት ሳይሞላ በስብሰባ ተጠናቅቆ ሳምንት ሳይሞላው በስብሰባ ወቅት ይሄን ብለኸን ነበር ብሎ ፀብ መፈጠሩ ለዛውም ስፖርት አፍርቃሪው በተሰብሰበበት በስታዲየም ውስጥ መደረጉ በአልቢትር ኮሚቴ ውስጥ አለ ተብሎ በሰፊው ለሚወራው የአልቢትሮች መከፋፈል ትልቅ ማረጋገጫ ነው የሚል መላ ምት ተሰጥቶታል። ፀብ የፈጠሩት አልቢትሮች በችግሮቻቸው ዙሪያ በጠረጴዣ ዙሪያ ተነጋግረው መፍታቱ ብቸኛና ተገቢ መንገድ መሆኑን ሳንጠቁም አናልፍም።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ታህሳስ 30 ቀን 1996</a></p>

</body>
</html>	














