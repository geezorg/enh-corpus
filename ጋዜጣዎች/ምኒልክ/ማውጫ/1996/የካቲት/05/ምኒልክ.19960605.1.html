<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ታዋቂው ጠበቃ አበበ ወርቄ ታሰሩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ታዋቂው ጠበቃ አበበ ወርቄ ታሰሩ</h2>


<p>ታዋቂው ጠበቃ አበበ ወርቄ ታሰሩ። ይህ ለምን እንደሆነ የፌዴራሉ ጠቅላይ ፍ/ቤት ሁለተኛ ችሎት እንዳስታውቀው፣ ጣና ኢንተርናሽናል ንግድ ሃላፊነቱ የተወሰነ የግል ማህበርና ኢኳቶሪያል ቢዝነስ ግሩፕ ኃላፊነቱ የተወሰነ የግል ማህበር መካከል በቆየው ክርክር፣ በይግባኝ ለፍ/ቤቱ ቀርቦ የተወሰነለት ኢኳቶሪያል ቢዝነስ ግሩፕ ኃላፊነቱ የተወሰነ የግል ማህበር፣ የደረሰበትን ወጪና ኪሣራ ዝርዝር እንዲያቀርብ ባዘዘው መሠረት ፣ ጠበቃ አበበ ወርቄ ከሌሎች ወጪዎች በተጨማሪ ፣ ከድርጅቱ ጋር ክተዋዋሉ ውጭ 10% ነው በማለት፣ በድምሩ 61 ሺህ 563 ብር እንዲከፈላቸው ጠይቀዋል ብሏል።</p>

<p>ጠበቃው የተዋዋሉት በእንግሊዝኛ ቅጂ በተዘጋጀው ላይ የጠበቃ አበል 3. ከመቶ ሲሆን፣ ራሳቸው ባስተረጐሙት የአማርኛ ቅጂ ላይ ግን 10 በመቶ ብለው ማቅረባቸው ተረጋግጦባቸዋል ሲል አትቷል።</p>

<p>ጠበቃ አበበ ወርቄ ቀደም ሲልም በዚሁ ችሎት ይታይ በነበረ ቁጠር 1950 በሆነ በሌላ መዝገብ፣ ከቀረበው ማስረጃ ውጭ እሳቸው ጨምረው፣ የጠበቃ አበል 10 በመቶ መጠየቃቸውንና፣ በዚህም ጠበቃው በተደጋጋሚ ከደንበኞቻቸው ጋር የተዋዋሉባቸውን ሰነዶች ወደ ጐን በመተው፣ ሃሰተኛ ማስረጃ በማቅረብ ጥፋተኛ ሆነዋል ብሏል ችሎቱ።</p>

<p>ፍ/ቤቱ ባቀረበው ሐተታ፣ ቀደም ሲል እኚሁ ጠበቃ በተለይ ከአሁኑ ደንበኛቸው ጋር ያደረጉትን ውል አስቀርቦ በመመርመር፣ ድርጊቱንም አረጋግጫለሁ ብሏል። የመንግስት ሚዲያዎች፣ ጠበቃ አበበ ወርቄ ጥፋታቸውን በማመንም ይቅርታ ጠይቀዋል ሲሉም አትተዋል። የጠቅላይ ፍ/ቤቱ ችሎት፣ ጠበቃ አበበ ወርቄ የፈፀሙት ወንጀል እስከ 5 ዓመት የሚያስቀጣ ቢሆንም፣ የግለሰቡን የህይወት ታሪክ ግምት ውስጥ በማስገባት፣ በ20 ቀናት እስራት እንዲቀጡና በተጨማሪም ትዕዛዙ ለፍትህ ሚኒስቴር ተላልፎ ከማህደራቸው ጋር እንዲያያዝ ወስኗል።ጠበቃ አበበ ወርቁ ለረዥም ጊዜ በዳኝነት፣ ዳኝነቱንም ከለቀቁ በኋላ እጅግ ተፈላጊና ተወዳጅ ጠበቃ ሆነው ሲሰሩ መቆየታቸው ይታወቃል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ የካቲት 5 ቀን 1996</a></p>

</body>
</html>	














