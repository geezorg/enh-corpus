<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የካርተር ማዕከል መግለጫ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የካርተር ማዕከል መግለጫ</h2>


<p>የኢትዮጵያ ፌዴራላዊ ዴሞክራሲያዊ ሪፐብሊክ የውጭ ጉዳይ ሚኒስተር የግንቦት 7/1997 ዓ.ም ብሄራዊ ምርጫ እንድታዘብ ስለጋበዘን የካርተር ማዕከል ምስጋናውን ያቀርባል። ከዚህ በተጨማሪም፣ የኢትዮጵያን ፖለቲካና የምርጫውን ሂደት በሚገባ እንድንረዳው አስተዋፅኦ ያደረጉትንና መልካም አቀባበል ያደረጉልንን ወገኖች ማመስገን እንፈልጋለን።</p>

<p>በቀድሞው የዩ.ኤስ አሜሪካ ፕሬዝዳንት ጂሚ ካርተር፣ ባለቤታቸው ሮላሊይን፣ የቀድሞው የቦትስዋና ፕሬዝዳንት ስር ኬቱሚሌ ጆኒ ማሲሬ፣ እንዲሁም የቀድሞው የታንዛኒያ ጠቅላይ ሚንስትር ዳኛ ጆሰፍ ዋሪዮባ መሪነት፣ ማዕከሉ ከአስራ ሰባት ሀገራት የተወጣጡ ሃምሳ ዓለም አቀፋዊ ታዛቢዎችን በሰባት ክልሎች፣ እንዲሁም የድሬዳዋና የአዲስ አበባ ማዘጋጃ ቤቶች አሰማርቷል። የልዑካን አመራሩ በአዲስ አበባ ከጠቅላይ ሚንስትሩ፣ ከብሄራዊ ምርጫ ቦርድ ከውጭ ጉዳይ ሚንስትሩ፣ ከብሄራዊ የምርጫ ቦርድ፣ ከውጭ ጉዳይ ሚንስትሩ፣ ከማስታወቂያ ሚንስትሩ፣ ከፕሬዝዳንቱ፣ ከገዢውና፣ ከተቃዋሚ ፓርቲዎች መሪዎች፣ ከሲቪል ማህበረሰቡ መሪዎችና ከሌሎች ዓለም አቀፋዊ የታዛቢ ቡድኖች ተወካዮች ጋር ተገናኝቶ ተነጋግሯል።</p>

<p>የምርጫው ውጤት ገና እየተዘጋጀ በመሆኑ፣ የካርተር ማዕከል መስጠት የሚችለው የመጀመሪያ ደረጃ መግለጫ ብቻ ነው። የመጨረሻው ውጤት ይፋ ከሆነ በኋላ ደግሞ፣ ይበልጥኑ ሁሉን አቀፍ የሆነ የመጨረሻው የምርጫ ሪፖርት ይወጣል።</p>

<p>በአሁኑ ህገ መንግስት ስር ሶስተኛ ጊዜ የተካሄደው የግንቦት 1997 ምርጫ፣ ኢትዮጵያ ውስጥ የዴሞክራሲ መስፋፋትን በተመለከተ ትልቅ ተስፋ አሳይቷል። በታሪክ ለመጀመሪያ ጊዜ፣ አብዛኛው የኢትዮጵያ መራጭ ህዝብ ወደ ድምጽ መስጫ ጣቢያዎች ሲሄዱ አማራጮችን አግኝቷል። ባለፉት ጥቂት ወራት ይበልጥ ግልጽ በሆኑ ክርክሮች፣ ከፍተኛ ፖለቲካዊ ተሳታፊነት ከትላልቅ ህዝባዊ ሠልፎች፣ እንዲኒሁም የድምፅ አሠጣጡ ዕለት በብዛት ድምፅ በመስጠት ኢትዮጵያ ወደ ዴሞክራሲ በምታደርገው ጉዞ ከፍተኛ እመርታን አስመዝግባለች።</p>

<p>የቅድመ - ምርጫ ወቅት፦ የካርተር ማዕከል የቅድመ ምርጫ ወቅቱን በተመለከተ በመጨረሻው ሪፖርቱ የበለጡ ዝርዝር ነገሮችን ይፋ ያደርጋል። ያም ሆኖ ግ ን፣ በአሁኑ ወቅት፣ የታዘብናቸውን ጥቂት ነጥቦችን ማንሳት እንፈልጋለን። በስፋት የተወያዩባቸውና በቀጥታ በቴሌቪዥን የተላለፉትን ጨምሮ፣ ይበልጥ ግልፅ የሆኑ ክርክሮች ተካሂደዋል። ተቃዋሚ ፖርቲዎች በመንግስት ቁጥጥር ስር ያሉት የኤሌክትሮኒክስ የመገናኛ ብዙሃን ለመጠቀም በተሰጣቸው ዋስትና ተጠቃሚ ሆነዋል። ዕጩዎች በስፋትና ውጤታማ በሆኑ መልኩ የምረጡኝ ዘመቻዎቻቸውን አካሂደዋል። ከዚህ የበለጠ አስገራሚ የሚያደርገው ደግሞ፣ የምረጡኝ ዘመቻው በመጨረሻው ሳምንት ትላልቅና ሠላማዊ በሆኑ ህዝባዊ ሰልፎች መጠናቀቁ ነው።</p>

<p>የምረጡኝ ዘመቻው በግለሰቦች ላይ ሳይሆን፣ በጉዳዮች ዙሪያ በከፍተኛ ስሜት የተጀመረ ሲሆን፣ ቀስ በቀስ ግን በስተመጨረሻው ሳምንትን ወደ ደረሰበት የውንጀላና «የጥላቻ ንግግር» እየዘቀጠ ሄዷል። የኢትዮጵያ ህዝብ አብዮታዊ ዴሚክራሲያዊ ግንባር (ኢህአዴግ) ተቃዋሚዎችን ከሩዋንዳ ኢንተርሃሞይ ጋር ማመሳሰሉ፣ ተቃዋሚዎች በገዢው ፓርቲ ውስጥ በሚገኙት ትግራዮች ላይ የሚሰነዘሯቸው ስምን የሚያጐድፉ ነገሮች አሳዝኖናል።</p>

<p>አሁንም ቢሆን፣ የማስፈራራትና የውክቢያ ሪፖርቶች እየደረሱን ነው። በርካታ ውንጀላዎችን ለማረጋገጥ አስቸጋሪ ሲሆን፣ ጥቂቶቹ የተጋነኑ ናቸው። በእነኝህ ጥያቄዎች ዙሪያ የሚካሄደውን ምርመራ መታዘባችንን እንቀጥላለን።</p>

<p>ብሄራዊ የምርጫ ቦርዱ፣ የምርጫ ታዛቢነት ፈቃድ ማግኘት የሚችሉትን የሃገር በቀል ድርጅቶችን ለመገደብ ያወጣው መመሪያ ያሳዘነን ሲሆን፣ ህጋዊ ይግባኞቹ የተካሄዱበት ሁኔታን የጠቅላይ ፍርድ ቤቱን ውሳኔ ተከትሎ ብሄራዊ የምርጫ ቦርዱ የሰጠው አፋጣኝና ሙያዊ ምላሽ ግን ሊመሰገኑ ይገባቸዋል። የሀገሪቷን ሁኔታ በሚገባ የሚያውቁት የሀገር ውስጥ የምርጫ ታዛቢዎች፣ በሂደቱ ውስጥ ቁልፍ ሚና ያላቸው ሲሆኑ፣ የወደፊት ሚናቸው ደግሞ ሊበረታታ ይገባዋል።</p>

<p>የምርጫው ቀን፦ በመላው ሀገሪቱ የድምጽ አሰጣጥ ሂደት የተጀመረው፣ በአመዛኙ በተረጋጋ መልኩና ጊዜውን ጠብቆ ሲሆን፣ አብዛኞቹ መጓተቶች የተፈጠሩት ደግሞ ከሃያ ደቂቃዎች እስከ አንድ ሰዓት ድረስ ብቻ ነው። የድምፅ አሰጣጡ ሂደት ሲጀመር፣ ሁሉም የምርጫው ባለሥልጣናትና ቁሳቁሶች በስፍራው ተገኝተዋል። በመዘግየት የተፈጠረው፣ የምርጫ ባለሥልጣናት ሂደቱን በተገቢው መልክ ሲያካሂዱና የመምረጫ ወረቀቶቹን ለመፈረምና ማህተም ለማሳረፍ ረዥም ጊዜ በመውሰዱ ነው። በርካታ የድምፅ መስጫ ጣቢያዎች፣ የመምረጡን ሂደት የጀመሩት አጠቃላዩ የመምረጫ ወረቀቶቹ ተቆጥረው ሳያልቁ ነበር። በዚህም ምክንያት፤ ጥቂት የድምጽ መስጫ ጣቢያዎች ቀኑን ሙሉ የመምረጫ ወረቀቶችን ሲቆጥሩና ማህተም ሲያሳርፉ ውለዋል።</p>

<p>በአብዛኛው የሀገሪቷ ክፍል ሁኔታው የተረጋጋና ሠላማዊ ነበር። የመራጩ ህዝብ በከፍተኛ ሁኔታ ወደ ድምፅ መስጫ ጣቢያዎች ያመራ ሲሆን፣ ዜጐች እጅግ በጣም ረዥም ወረፋዎችን ይዘው ለመጠባበቅ ቢገደዱም እንኳን፤ የሚደነቅ ዓይነት ትዕግስት አሳይተዋል። ምሽቱ እየታቀረበ ሲሄድ፣ ብሄራዊ የምርጫ ቦርዱ በአስራ ሁለት ሰዓት የተለጠፉ ዜጐች ሁሉ እንዲመርጡ ይፈቀድላችዋል ማለቱ፣ የህዝቡን ጭንቀት አርግቦታል። በዚህም ምክንያት፣ ድምፅ መስጠት የፈለጉ ዜጐች ይህንኑ ሊያደርጉ ችለዋል።</p>

<p>በሂደቱ ውስጥ ጥቂት ያልተጠበቁ አሰራሮች የታዩ ሲሆን፣ ከእነኝህም መካከል አንዱ፣ የመታወቂያ ወረቀቶች አለመታየታቸው ነበር። ኃላፊዎቹ የምርጫ ካርዱን ሲጠይቁ፣ የመታወቂያ ወረቀቶችን በተመለከተ ግን ቸልተኝነት ተንፀባርቆባቸዋል።ቀደም ሲል እንደተጠቀሰው የመምረጫ ወረቀቶቹ ሂደቱ ከመጀመሩ በፊት ሙሉ በሙሉ አልተቆጠረም፤ ምልክትም አልተደረጋቸውም። ዕድሜያቸው ለመምረጥ ያልደረሱ ሰዎች የመምረጣቸው ሪፖርት የተደረገው ውሱን በሆነ መልኩ ነበር።</p>

<p>በአብዛኞቹ የድምፅ መስጫ ጣቢያዎች የፓርቲ ተወካዮች እንዲሁም የሀገር ውስጥና የማህበረሰቡ ተወካዮች የተገኙ ቢሆንም፣ ከገጠሩ አካባቢ ይልቅ ግን በከተሞች ይበዙ ነበር። የተቃዋሚ ፓርቲ ፅህፈት ቤቶች ለካርተር ማዕከል ሠራተኞች ችግሮችንና ውንጀላዎችን በተመለከተ ዝርዝሮችን ቢያቀርቡም፣ ከእንደ እነኝህ ዓይነቶቹ ግለሰቦች ችግር ተፈጥሯል የሚል ሪፖርት አልነበረም ማለት ይቻላል።</p>

<p>አንድ ቸል ማለት የማይገባው አካባቢ ቢኖር፣ ሶሮና ቡሬ በተሰኙት የገጠር ስፍራዎች ሁከት የተፈጠረበት ሆሳዕና ነው። ቡሬ ውስጥ ኃላፊዎቹ የመታወቂያ ወረቀትም ሆነ፣ የምርጫ ካርድ ባለመጠየቃቸው፣ ህዝቡ በሂደቱ መጥፎ አሰራር ተበሳጭቶ ነበር። ህዝቡ ይበልጥ እየተቆጣ ሲሄድ ደግሞ፣ የድምፅ አሰጣጡ ሂደት ከአምስት ሠዓት ተኩል እስክ ስምንት ሰዓት ተኩል ድረስ ተቋርጦ ነበር። የድምጽ አሰጣጡን ሂደት ለመረበሽ የተደረገው ጥረት፣ ኃላፊዎቹ ፈርተውና ቁጥሩ እየተበራከተ የመጣውን ህዝብ መቆጣጠር አቅቷቸው ይህን ግልፅ አይደለም። የካርተር ማዕከል ታዛቢዎች በሶሮ የምርጫ ጣቢያ በርካታ ዕድሜያቸው ለምርጫ ያልደረሰ ሰዎችን አይተዋል። ድምፅን በገንዘብ ለመግዛት የተደረጉ ያልተረጋገጡ ሪፖርቶችም ነበሩ። ከዚህ በተጨማሪም የመምረጫ ወረቀቶቹን የያዙት ጥቅሎች የድምፅ አሰጣጡ ሂደት ከመጀመሪያ ከአንድ ቀን በፊት ተከፍተዋል። በደሴ ከተማ፣ ቀበሌ 10፣ ህዝቡ በተጨናነቀው የምርጫ ጣቢያ ትዕግስት የለሽ እየሆነ በመምጣቱና ወደ ውስጥ ገፍቶ ለመግባት በመሞከሩ አሳሳቢ ሁኔታ ተፈጥሮ ነበር።</p>

<p>ማጠቃለያ፦ በመላው ኢትዮጵያ የታዛቢነት ስራ ያከናወንን ሲሆን፣ የብሄራዊ ምርጫ ቦርዱ ቆጠራ፣ ውጤቱን በሠንጠረዥ ማስቀመጥና ማረጋገጡ ጥንቃቄ በተሞላውና በተቀላጠፈ መልኩ ይጠናቀቃል የሚል ዕምነት አለን።የመጨረሻው ውጤት በጥቂት ቀናት ውስጥ ይፋ አይሆንም። ሁሉም ፓርቲዎች፣ ዕጩዎችና መራጮች ትዕግስት እንዲኖራቸውና ሂደቱ ከማጠቃለያው ላይ እንዲደርስ እንዲጠባበቁ ጥሪያችንን እናስተላልፋለን። ሂደቱን በተመለከተ፣ የሚቀርቡ ሁሉም ቅሬታዎችን ጭንቀቶች በብሄራዊ የምርጫ ቦርዱና በፍርድ ቤቶች በተቋቋመው ሂደት በኩል ማለፍ አለባቸው። ሁሉም ፓርቲዎች ሌላኛውና ወገን ከሚያስቆጡ መግለጫዎች እንዲቆጠቡ ጥሪያችንን እናስተላልፋለን። የምርጫው ቀን ቁልፍ ሂደት ቀጣይነት እንዲያገኝ፣ ዜጎችና የፓርቲ መሪዎች ትዕግስትና ቁጥብነትና ማሳየት ያስባቸው አሁን ነው።</p>

<p>በሀገሪቷ ውስጥ ጥቂት ሠራተኞች የሚቀሩን ሲሆን፣ ታዛቢነታችን ደግሞ ከምርጫው በኋላም ይቀጥላል። የምርጫው ውጤት ይፋ ከሆነ በኋላ፣ የኢትዮጵያ የዓለም አቀፋዊ ታዛቢዎችን የስነ ምግባር ደንብ በማይጣረስ መልኩ፣ ከብሄራዊ የምርጫ ቦርድ ጋር የምንጋራውን የመጨረሻ ሪፖርታችንን እናወጣለን።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ግንቦት 12 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ምኒልክ/ማውጫ/1997/ግንቦት/12/ምኒልክ1.120997.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
