<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ተቃዋሚዎች ዋስትና ካልተሰጠን በመጨረሻው ሰአት የቀረበውን ሰነድ አንፈርምም አሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ተቃዋሚዎች ዋስትና ካልተሰጠን በመጨረሻው ሰአት የቀረበውን ሰነድ አንፈርምም አሉ</h2>


<p>በተፎካካሪ ፓርቲዎች መካከል ሁከት አልባ በሆነ መልኩ ምርጫ ለማካሄድ በሚል የተዘጋጀውን ሰነድ ቅንጅት ህብረትና መኢዴፓ፣ ሰነዱን ለመፈራረም ያቀረቡት ቅድመ ሁኔታ ሊሟላ ባለመቻሉ ስምምነቱን ሳይፈርሙ ቀርተዋል።</p>

<p>ተቃዋሚ ፓርቲዎች ይህንን ስምምነት ላለመፈረም የወሰኑት በተዘጋጀው ሰነድ ላይ ከምርጫው ጋር በተያያዘ የታሰሩ አባሎቻቸው እንዲፈቱና በአባሎቻቸው ላይ ምንም ዓይነት ተጽእኖ እንዳይደርግ ማረጋገጫ እንዲሰጣቸው በመጠየቃቸው ነው።</p>

<p>በምርጫ ወቅት ሁከት አልባ የሆነ ስርአት እንዲኖር ለማድረግ የሚያስችለውን ሰነድ አዘጋጀ የተባለው «ነን ቫዮለንስ አክት» የተባለ ድርጅት ሲሆን ከትናንት በስቲያ ሰነዱን ለፖለቲካ ድርጅቶች እንዲሰጥ ተደርጎ ኢህአዴግና ቅንጅት ሰነዱን ተመልክተው በሀሳብ ደረጃ መስማማታቸውን ቢገልጹም ትናንት በተደረገው ውይይት ላይ ግን ዋነኞቹ ተፎካካሪ ፓርቲዎች በሰነዱ ላይ እንዲካተትላቸው የጠየቁዋቸው መሰረታዊ ጥያቄዎች ባለመካተታቸው ሰነዱን ሳይፈርሙ ቀርተዋል። በተለይ የህብረት መሪዎች የሆኑት ዶክተር መራራ ጉዲናና ዶክተር በየነ ጴጥሮስ ይህንን ሰነድ ለመፈረም ማረጋገጫ እስካላገኘን ድረስ አንፈርምም ብለዋል።</p>

<p>የቅንጅት ለአንድነትና ለዲሞክራሲ ተወካይ ኢንጂነር ግዛቸው ሽፈራው ከኢህአዴግ ሌላ መንግስት ስምምነቱ ለመፈረም እንደሚቸገሩ ገልፀዋል።</p>

<p>የዚህ ሰነድ አዘጋጅ ነው የተባለውም ድርጅት የተቃዋሚ ፓቲዎች ሃሳባቸውን እንዲቀይሩ ያግባባ መሆኑም ተገልጿል።</p>

<p>ይህንን በምርጫው መጨረሻ ሰአት ላይ የቀረበ ሰነድ ኢህአዴግ የፈረመ ሲሆን አብረውትም የትግሬ ወርጂ ፓርቲ የኦሮሞ ብሄራዊ ነፃነት ግንባር ሲሆኑ እነዚህ ሁለቱ ፓርቲዎች አነስተኛ ቁጥር ያላቸው ተፎካካሪዎችን ለምርጫ ያቀረቡ ፓርቲዎች እንደሆኑ ተገልጾአል። ኢህአዴግን ወክለው የተዘጋጀው ሰነድ ላይ የፈረሙት አቶ በረከት ስምኦን ናቸው።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ግንቦት 05 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ምኒልክ/ማውጫ/1997/ግንቦት/05/ምኒልክ.050997.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
