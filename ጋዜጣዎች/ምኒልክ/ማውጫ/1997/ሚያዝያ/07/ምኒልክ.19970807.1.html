<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ሠራዊቱ እየደወለልን ነው» አቶ ልደቱ አያሌው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«ሠራዊቱ እየደወለልን ነው» አቶ ልደቱ አያሌው</h2>


<p>የቅንጅት ለአንድነትና ለዴሞክራሲ ከፍተኛ የአመራር አባል የሆኑት አቶ ልደቱ አያሌው፣ ከምኒልክ ጋዜጣ ጋር ባደረጉት ቃለምልልስ «የሠራዊቱ አባላት እየደወሉልን፣ ድጋፋቸውን እየሰጡን ነው» አሉ።</p>

<p>አቶ ልደቱ፣ ኢህአዴግ፣ «ትበተናላችሁ» በማለት ሠራዊቱን እያስፈራራ መሆኑን ሲገልፁ እንዲህ ብለዋል «እኛ ብንመረጥ የእሱን ሠራዊት እንደምንበትን፣ በየመሥሪያ ቤቱ ያሉትን የእሱን ደጋፊዎች እንደምናባርር አድርጐ ነው የሚነግራቸው። «ለራሳችሁ ሕልውና ስትሉ ኢህአዴግን ምረጡ» እያለ ነው የመራጭነት ካርድ እንዲያወጡ ያደረጋቸው። ግን፣ ቀስ በቀስ የቅንጅት የፖለቲካ ራዕይ፣ አስተሳሰብ የፖለቲካ አሠራር እነዚህ ወገኖች እየተረዱ ሲመጡ ቅንጅትን ለመምረጥ ፍላጐት እያደረባቸው ነው። ኢህአዴግን እንዲመርጡ ተብሎ ካርድ ያወጡት በሙሉ እኛን ለመምረጥ እየተዘጋጁ ነው። እኛ ማንም ሰው ምርጫ ሲመርጥ ማንን እንደመረጠ የማይታወቅበት መሆኑን እያስረዳነው ነው ያለነው። ሌላው፣ ከኢህአዴግ በኋላ ቅንጅቱ ሥልጣን ቢይዝ በማንም የበቀል እርምጃ እንደማንወስድ፣ የበቀል የፖለቲካ እንደማያራምድ፣ ንፁህ የሆነ የኢትዮጵያን ችግሮች ለመፍትት የሚያስችል መደላድል በኢትዮጵያ ፖለቲካ ውስጥ እንዲፈጠር የሚፈልግ መሆኑን እያሳየነው ነው። እንዲያውም፣ አሁን ስልካችንን የሚያጨናንቀው የሠራዊቱ፣ የፖሊስና የደህንነቱ አባላት እየደወሉ ነው።ድጋፋቸውን ለመስጠት ዝግጁ መሆናቸውን ራሳቸው እያሳውቁ ነው። ይሄ የሚያሳየን የኢህአዴግ ስልት የራሱ ናቸው የሚላቸው ደጋፊዎች ሁሉ ሳይቀር መብላቱን ነው ። የማያዋጣው ደረጃ ላይ ሁሉ እየደረሰ ነው። ይሄ ሥርዓት፣ ይሄን ሁሉ እያየ ስለመጣ ነው ከፍተኛ የሆነ የሽብር ፈጠራ እንቅስቃሴ ውስጥ ለመግባት የተገደደው። ሥርዓቱ፣ መሠረቱ እየተናደ ነው። ይሄን እያየ ስለመጣ ነው ተገቢ ያልሆነ ቀውስ ውስጥ አግብቶ ሕዝቡንም፣ ሀገሪቱንም ወደ ሌላ ቀውስ እየወሰደ የሽብር አካሄድ እየተከለ ያለው» ብለዋል። </p>


<p class="align-center"><a href="/Gazettas/Menilik/info/Menilik.sera.html">ከምኒልክ ሚያዝያ 07 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ምኒልክ/ማውጫ/1997/ሚያዝያ/07/ምኒልክ1.070897.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
