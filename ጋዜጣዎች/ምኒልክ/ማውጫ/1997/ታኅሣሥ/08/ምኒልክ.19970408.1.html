<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ስዩም መስፍንና የኤርትራ ባለሥልጣናት በአሜሪካ መዲና ተፋጠው ሰነበቱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ስዩም መስፍንና የኤርትራ ባለሥልጣናት በአሜሪካ መዲና ተፋጠው ሰነበቱ</h2>


<p>የኢትዮጵያና የኤርትራ ከፍተኛ ባለሥልጣናት በአሜሪካ ዋና ከተማ ዋሽንግተን የአሜሪካ ባለሥልጣናትን ለማግባባት ሲሯሯጡ መሰንበታቸው ታወቀ።ኢትዮጵያን ወክሎ በአሜሪካ የሚገኘው ቡድን የሚመራው በውጭ ጉዳይ ሚ/ር ስዩም መስፍን ሲሆን፣ በኤርትራ በኩል በሚኒስቴር ደረጃ የሚመራ ልዑክ ቡድን እየተንቀሳቀሰ ነው።</p>

<p>ስዩም መስፍን ከአሜሪካ ምክትል የውጭ ጉዳይ ሚኒስቴር ጋር አርምቴጅ ጋር ተገናኝተው የተወያዩ ሲሆን፣ የኤርትራው ልዑክ ቡድንም ምክትል ሚኒስትሩን ተገናኝቶ ለማነጋገር እየሞከረ ነው። </p>

<p>ጠ/ሚ/ር መለስ ዜናዊ ያቀረቡትን «የሰላም ሃሳብ» እስካሁን ካልደገፉት ሀገሮች መካከል አሜሪካ በዋናነት የሚጠቀስ ነው። እንደ ፖለቲካ ታዛቢዎች ከሆነ፣ ሃሳቡን የአሜሪካ መንግስት ካልደገፈው በስተቀር፣ ዋጋ አይኖረውም።</p>

<p>ከኢትዮ-ኤርትራ ጦርነት አንስቶ እስካሁን ባለው ጊዜ፣ የዲፕሎማሲውን ጦርነት በበላይነት ስትመራ የቆየችው ኤርትራ እንደሆነች የፖለቲካ ታዛቢዎች ይናገራሉ። ለኢትዮጵያ ዲፕሎማሲ መዳከም እንደዋነኛ ተጠያቂ የሚቀርቡት ስዩም መስፍንና የአምባሳደሮች ምድብ በብሄር ስብጥር እንዲሆን መደረጉ መሆኑን የፖለቲካ ታዛቢዎቹ ይናገራሉ። በአሁኑ ጊዜ በብዙዎቹ ሀገሮች የሚገኙ አምባሳደሮች እግሊዝኛ ቋንቋን በአግባቡ መናገር የማይችሉ መሆኑን በውጭ ጉዳይ ሚ/ር አካባቢ ያሉ ምንጮች ይናገራሉ። ስዩም መስፍን በበኩላቸው፣ በህወኃት አመራር መካከል ክፍፍል ከተፈጠረ አንስቶ፣ ከፍተኛ የሞራል ውድቀት እንደደረሰባቸው ይነገርላቸዋል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ታኅሣሥ 08 ቀን 1997</a></p>

</body>
</html>	
