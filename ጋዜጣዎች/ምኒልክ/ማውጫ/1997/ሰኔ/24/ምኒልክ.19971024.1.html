<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የፀጥታው ምክር ቤት ኢትዮጵያንና ኤርትራን እንዲጐበኝ ተጠየቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የፀጥታው ምክር ቤት ኢትዮጵያንና ኤርትራን እንዲጐበኝ ተጠየቀ</h2>


<p>ከዚህ ቀጥሎ የሠፈራው ዘገባ፣ የተባበሩት መንግሥታት የዜና ወኪል ሰኔ 21/1997 ዓ.ም ያስተላለፈው ነው። መልካም ንባብ...</p>

<p>የተባበሩት መንግስታት ዋና ፀሃፊ ኮፊ አናን፣ ኤርትራንና ኢትዮጵያን በሚለያየው የፀጥታ ዞን ውስጥ የተፈጠረውን የተኩስ ልውውጥ ተከትሎ፣ የፀጥታው ምክር ቤት ሁለቱንም የአፍሪካ ቀንድ ሀገራት በመጐብኘት ለድንበር አለመግባባቱ መፍትሄ እንዲያፈላልግ ጥሪያቸውን አስተላለፉ።</p>

<p>ዋና ፀሃፊው ለፀጥታ ምክር ቤት ባቀረቡት ሪፖርት ላይ፣ «በሰላም ሂደቱ ውስጥ እየታየ ያለው ፍጥጫ በዚህ መልክ አይቀጥልም፡፤ ስለዚህም፣ የፀጥታው ምክር ቤት ለሰላም ሂደቱ ያለውን የማያወላዳ ቆራጥ አቋም ለሁለቱ ሀገራት እንዲያረጋግጥላቸው ወደ ኤርትራና ኢትዮጵያ የልዑካን ቡድን እንዲልክ ያለኝን ሀሳብ አሁንም አድሰዋለሁ» ብለዋል። </p>

<p>ሁለቱን ሀገራት በሚለያያቸው የፀጥታ ዞን ውስጥ ከቅርብ ጊዜ በፊት የተከሰተው የተኩስ ልውውጥ እንዳሳሰባቸው የሚናገሩት ዋና ፀሀፊው፣ «እንዲህ ዓይነቱ አጋጣሚ ወታደራዊ መረጋጋቱን በቀላሉ ወደሚያዛባ ሁኔታ ሊያመራ የሚችል ሲሆን፣ የሠላም ሂደቱንም ወደ ኋላ ይጐትተዋል» ብለዋል።</p>

<p>ኤርትራ ነጻነቷን ያገኘችው በ1985 ዓ.ም በተካሄደ ህዝበ ውሳኔ ሲሆን፣ በ1990 ደግሞ ከኢትዮጵያ ጋር በሚያዋስናት ድንብር ሳቢያ በተፈጠረ አለመግባባት ለሁለት ዓመታት የዘለቀ ጦርነት ተቀጣጥሏል።</p>

<p>ሚስጥር አናን፣ ለሰኔ 1992 ዓ.ም. የአልጀርስ ስምምነት መከበር ዋስትና የሠጡት መንግስታት፣ «ጉዳዩ የሚመለከታቸው ወገኖች አደገኛውንና እየተራዘመ የመጣውን ፍጥጫ ለማስወገድ እንዲያግዟቸው የበለጠ የተቀናጀ ሚና እንዲጫወቱ በሚል ቀደም ሲል ያስተላለፉትን ጥሪ በዚህ አጋጣሚም ደግመውታል።</p>

<p>ሚስተር አናን፣ በሁለቱም ሀገራት መካከል ፖለቲካዊ ውይይት አለመኖሩን በመጠቆም፣ ይህ አካሄድ ለዘላቂ ሠላም መሆን የላቀ ጠቀሜታ እንዳለው አሳስበዋል።</p>

<p>ዋና ፀሀፊው ከዚህ በተጨማሪም ኢትዮጵያ ከታህሳስ 16/1996 ዓ.ም በፊት ወደነበረችበት ወታደራዊ ይዞታዋ እንድትመለስ ጥሪያቸውን አስተላልፈዋል።</p>

<p>ዓለም አቀፉ ማኅበረሰብ ሁለቱ መንግስታት ግዴታቸውን እንዲወጡ ሊደግፏቸው ዝግጁ ቢሆንም፣ እንደሚስተር አናን አባባል ግን፣ «በኢትዮጵያና ኤርትራ መካከል ዘላቂ ሠላም የማስፈኑ ኃላፊነት ያለው በሁለቱ ሀገራት ዘንድ ነው። እነኝህ ሀገራት ይህን ኃላፊነት የመወጣት ግዴታ አለባቸው።»</p>


<p class="align-center"><a href="/Gazettas/Menilik/info/Menilik.sera.html">ከምኒልክ ሰኔ 24 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ምኒልክ/ማውጫ/1997/ሰኔ/24/ምኒልክ1.241097.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
