<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ያሰማሯችኋቸውን ውሾት ለቅመን እስክንጨርስ ንግግር የለም ተብያለሁ» ዶ/ር በየነ ጴጥሮስ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«ያሰማሯችኋቸውን ውሾት ለቅመን እስክንጨርስ ንግግር የለም ተብያለሁ» ዶ/ር በየነ ጴጥሮስ</h2>


<p>ኢሕአዴግ ከስብሰባው አጀንዳ ባጣ መንገድ፤ አንዳንዶቻችንን ኢትዮጵያ ውስጥ አሳዛኝ ጠባሳ ጥሎ ላለፈው ሁኔታ ተጠያቂ አድርጐ የፕሮፖጋዳ ዘመቻ ለማድረግ ነው የመረጠው። ቁም ነገር ለመሥራት የምንጥር ወገኖች እንደመሆናችን መጠን «የማይተማመኑ ባልጀራዎች በየወንዙ ይማማሉ እንደሚባለው» ኢሕአዴግ ነጋ ጠፋ ፈርሙ ነው የሚለን። ነገር ግን፣ በዛሬ እለት የተደረገው መግለጫ ከሠላማዊ መንፈስ የወጣ ዘለፋ ነው። ኢሕአደግ መረጃ ካለው፣ ለመክሰስና ለመቅጣት የሚያግደው የለም። በሕገ- ወጥነት የሚወስዳቸውን እርምጃዎች እንዳሉ እናውቃለን። ነገር ግን ልጆቻችን የረገፉበትና በታሪካችን ጥቁር ጠባሳ ጥሎ ያለፈውን ጉዳይ መረጃ ካለው እርምጃ ካለው በሕጋዊ ደረጃ መያዝ እንጅ፣ ለፖለቲካ ጠቀሜታና ፕሮፖጋንዳ የሚያውለው መሆን የለበትም። እንዲያውም፣ በሦስትዮሽ የተፈራረምነው ስምምነት ይህንን መንፈስ የሚኰንን ነው። ይሄ ለእኛ ሽብር ፈጠራ ነው።</p>

<p>«ማንኛውም ፓርቲ፣ ከእንግዲህ ወዲህ ባለው ሁኔታ፣ አመፅና ብጥብጥን በሚያስነሳ በማንኛውም ነገር ውስጥ መሳተፍ የለበትም» ይላል። ኢሕአዴግ ግን፣ ይህንን መድረክ ተጠቅሞ ሽብርና አመፅ ነው እየፈፀመብን ያለነው። ለመክሰስ መረጃ ካለው፣ ሊከስ ይችላል። ያ ህጋዊነት ነው። ይህ የአንድ መንግሥት አመራር የመስጠት ብቃት ያላቸው ሰዎች የሚያደርጉት ነው። ከእዛ የወረደ ነገር ይዞ የስማችንን፣ የእንቅስቃሴያችንን ክብር የሚነካ ነገር ውስጥ መግባቱ በጣም አሳዝኖናል።</p>

<p>ከኢሕአዴግ ጋር፣ ከነዚህ ቀደም ይህንን ምርጫ ሠላማዊና ዴሞክራሲያዊ በማድረጉ ረገድ መጨረሻ አካባቢ ፈርመናል ኅብረቱ ማለቱ ነው። ያንንም እያከበርን ነው። በአንድ ወገን ጥቃት እያደረሰብን በእነዚህ ወገን ፈርሙ የሚል አካል፤ ፓርቲ ካልሆንክ መንግሥት ነህና፤ የመንግሥት ሚና በሚቀጥለው ፊርማ ውስጥ መግባት አለበት የሚል ነው አቋማችን። በእዚህ አቋማችንም ደግሞ ትክክለኛ ሆነን ተገኝተናል።</p>

<p>ምክንያቱም፣ ኢሕአዴግ «እኔ ፓርቲ ነኝ። ፖሊስ የማዘው እኔ አይደለሁም። ሌሎች ሌሎች ወገኖችንም የማሠማራ እኔ አይደለሁም»ስለሚል፣ ያንን ማመን ካለብን፣ ከመርህ አንፃር መንግሥት ነውና «ይህንኑ ጥቃትህን አቁም ነው» እያልን ያለነው።ጥቃቱን እስካልቆመ ድረስ፣ ፋይዳ የሌለው ፊርማ ውስጥ መግባት ተገቢ እንዳይደለ ከእዚህ በፊት ያስቀመጥነው ነው። እንደ ሞኝ ለቅሶ ባይደጋግሙብን ጥሩ ነው። አቋማችን ግልጽ ነው።</p>

<p>ሌላው በጣም የሚያሳዝነው፤ ኢሕአዴግ «ሁለት ወንጀለኛ ፓርቲዎች ስላሉ እነዚህ ለማስተው ነው። የተፈራረምኩት የሚለው ነው። ከሠላሳ አምስት የፖለቲካ ፓርቲዎች ውስጥ ፣አዲስ አበባ ከተማን፣ መላው ሃገሪቱን የሚያምሱ ሁለቱ ፓርቲዎች ለማስተው ነው» የሚለው ፈፅሞ ስህተት የሆነ ነው።</p>

<p>የምርጫውን ግድፈቶች የማጣታቱን ሂደት ተግባራዊ ለማድረግ የመጀመሪያውን ሰነድ ያቀረበ ማነው?... እኛ እኮ ነን የነደፍነው። ቅንጅቱና ኅብረቱ ሀሳብ አመንጭተው፤ ዲፕሎማቶቹን ,እባካችሁ ይህንን ለኢሕአዴግ ውሰዱልን ነው ያልነው ። የዲፕሎማቶቹ ሚና ይሄ ነው። አንዳንዴ አሠራሩን ግልጽ ቢሆን ጥሩ ነው። ከኢሕአዴግ የመጣ ተነሳሺነት አይደለም።</p>

<p>ወገኖቼ፣ ... እኔ የኢህአዴግ ተጠሪን «እንነጋገር እንጂ...ይህንን ሁኔታ ማስታገስ እንችላለን» ስል፤ «ያሰማራችኋቸውን ውሾች ለቅመን እስክንጨርስ ድረስ ከእናንተ ጋር ንግግር የለንም» ተብያለሁ። በእዛ መንፈስና ህሊና፤ እኛን አዲስ አበባ ውስጥ ይህን ሁሉ ቀውጢ ፈጥረዋል የሚል ክስ ያሳዝነናል። </p>

<p>እና ይህን ሁሉ ስለምናውቅ፤ በእውነቱ ለሀገራችንም ሆነ ለሕዝባችን ባለን ታማኝነት የሚበጀውን ለመሥራት ጥረት ከማድረግ በመለስ፣ የተባሉትን ፕሮፖጋንዳዎች ጊዜ የሚፈታቸው የሚያጋልጣቸው ስለሆኑ ጊዜውን በተያዘው አጀንዳ ላይ ብናውለው ጥሩ ነበር እላለሁ።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ሰኔ 17 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ምኒልክ/ማውጫ/1997/ሰኔ/17/ምኒልክ.171097.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
