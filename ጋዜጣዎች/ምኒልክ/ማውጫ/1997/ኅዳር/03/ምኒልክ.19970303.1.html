<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኃይሉ ሻውል «የቀኝ ኃይሎች ቅንጅት» ፕሬዝዳንት ሆነው ተመረጡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኃይሉ ሻውል «የቀኝ ኃይሎች ቅንጅት» ፕሬዝዳንት ሆነው ተመረጡ</h2>


<p>በሀገር ውስጥ ከምርጫ ቦርድ ህጋዊ እውቅና አግኝተው የሚንቀሳቀሱ 4 የፖለቲካ ድርጅቶች፣ ቅንጅት መሥርተው የአመራር አባሎቻቸውን መረጡ።</p>

<p>በተቃዋሚዎች ህብረት ሊቀመንበር፣ ዶ/ር መረራ ጉዲና፣ «የቀኝ ኃይሎች» ተብለው የተፈረጁት መኢአድ፣ ኢዴአፓ/መድህን፣ ኤዴሊና ቀስተደመና የተባሉት ድርጅቶች ለመሠረቱት ቅንጅት፣ የመኢአድ ፕሬዝዳንት አቶ ኃይሉ ሻውልን ፕሬዝዳንት፣ የኢዴአፓው ዶ/ር አድማሱ ገበየሁ ም/ፕሬዚዳንት፣ የቀስተደመና የተባሉት ድርጅቶች ለመሠረቱት ቅንጅት፣ የመኢአድ ፕሬዝዳንት አቶ ኃይሉ ሻውልን ፕሬዝዳንት፣ የኢዴአፓውን ዶ/ር አድማሱ ገበየሁ ም/ፕሬዝዳንት፣ የቀስተደመናው ዶ/ር ብርሃኑ ነጋ የምርጫ ዘመቻ ኮሚቴ ኃላፊ፣ የኢዴሊው አቶ ቸኮል ጌታሁን የዕጩ ምልመላና ማጣሪያ ኮሚቴ ኃላፊ አድርጐ መርጧቸዋል። </p>

<p>ቀስተደመና የሚባለውን አዲስ ድርጅት በዋናነት ሳያስተባብሩ የቆዩትና፣ «አማራ የሚባል ህዝብ የለም»በማለት የሚታወቁት ፕሮፌሰር መስፍን ወልደማርያም፣ በቅንጅቱ ውስጥ ቦታ ሳያገኙ ቀርተዋል። እስከቅርብ ጊዜ ድረስ ግን፣ ቅንጅቱን ይመራሉ ተብለው ሲጠበቁ ነበር።</p>

<p>ቅንጅቱ እንዲመሩ የተመረጡት አቶ ኃይሉ ሻውል የሚመሩት መኢአድ፣ የቅንጅቱ ምክትል ፕሬዝዳንት ሆነው የተመረጡት ዶ/ር አድማሱ ገበየሁ የሚመሩትን ኢዴአፓ «ከወያኔ ጋር ልዩ ግንኙነት አለው» በማለት ሲያወግዘው እንደነበር ይታወሳል። በዚህ ዙሪያ አስተያየታቸውን የጠየቅናቸው የፖለቲካ ታዛቢዎች «የመኢአድ መግለጫ እውነት ከነበረ፣ አሁን የተቀናጀው ከወያኔ ጋር ነው ማለት ነው። መግለጫው ውሸት ከነበረ ደግሞ፣ ህዝብን ሆን ብሎ ዋሽቶ ነበር ማለት ነው» ብለውናል። ከቅንጅቱ አባላት መካከል አንዱ የሆነው ቀስተደመና የተባለው ድርጅት፣ በምርጫ ቦርድ እውቅና ያገኘ ቢሆንም፣ እስከአሁን ድረስ የአመራር አባላቱ ምርጫ፣ በሚቀጥለው ማክሰኞ ይደረጋል ተብሎ ይጠበቃል። ለድርጅቱ መሪነት፣ ፕሮፌሰር መስፍን ወ/ማርያም ይመረጣሉ ተብሎ የሚጠበቅ ሲሆን፣ በሥራ አስፈፃሚ ኮሚቴ ውስጥ ዶ/ር ብርሃኑ ነጋ፣ ዶ/ር በፍቃዱ ደግፌና ዶ/ር ሽመልስ ተክለፃዲቅ ይኖሩበታል ተብሎ ይጠበቃል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ኅዳር 03 ቀን 1997</a></p>

</body>
</html>	
