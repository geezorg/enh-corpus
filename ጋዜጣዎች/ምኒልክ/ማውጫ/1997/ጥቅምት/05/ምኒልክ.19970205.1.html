<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትኦጵ አዘጋጅ ተፈረደባቸው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኢትኦጵ አዘጋጅ ተፈረደባቸው</h2>


<p>የኢትኦጵ ጋዜጣና መጽሄት ዋና አዘጋጅ፣ ፍ/ቤት በመድፈር ወንጀል ቅጣት የተጣለባቸው መሆኑን መረዳት ተችሏል። በሌላም በኩል፣ ኢነጋማ በፍትህ ሚንስቴር ላይ የመሰረተው ክስ ለታህሳስ ወር ተቀጥሯል። ኢትኦጵ ጋዜጣ፣ ከጥቂት ሳምንታት በፊት፣ በአደገኛ ቦዘኔነት ተጠርጥረው የተፈረደባቸውን ወንድማማቾች በተመለከተ ባቀረበው ዘገባ ሳቢያ፣ ጥቅምት 3/1997 የጋዜጣው ዋና አዘጋጅ አቶ አንዱዓለም አየለ፣ የአንድ ሺህ ብር ቅጣት ተወስኖባቸዋል።</p>

<p>«አስገራሚው የአደገኛ ቦዘኔ ክስ፦ ስራ - ፀጉር አስተካካይ፣ ወንጀሉ አደገኛ ስራ ፈትነት» በሚል ርእስ በወንድማማቾቹ ላይ የተመሰረተውን ክስ እና የተሰጠውን ፍርድ በተመለከተ፣ በኢትኦጵ ጋዜጣ ላይ የቀረበው ዘገባ፣ «የፍ/ቤቱን ክብር ነክቷል» በሚል በዋና አዘጋጁ ላይ ቅጣቱ የተወሰነባቸው በያዝነው ሳምንት መግቢያ ላይ መሆኑን ለማወቅ ተችሏል። ቅጣቱን የጣለው የፌዴራሉ የመጀመሪያ ደረጃ ፍ/ቤት 5ኛ የወንጀል ችሎት ሲሆን፣ የስድስት ወር እስራት ወይንም የአንድ ሺህ ብር ቅጣት አማራጭ የቀረበላቸው አንዱዓለም አየለ፣ ገንዘቡን ለመክፈል በመስማማታቸው መስከረም 27/1997 ለዋስትና ያስያዙት አንድ ሺህ ብር በጥሬው ገቢ እንዲሆን ፍ/ቤቱ ትዕዛዝ ሰጥቷል። በሌላም በኩል፣ የፍትህ ሚኒስቴር በኢነጋማ ውስጥ ጣልቃ በመግባት የማህበሩን አመራር በመለወጥና ታማኞቹን መሾሙን በመቃወም የኢነጋማ አመራር በፍትህ ሚኒስቴር ላይ የመሰረተው ክስ ጥቅምት 3/1997 ዓ.ም በቀጠሮ የታየ ሲሆን፣ ዳኛው ለጉዳዩ አዲስ በመሆናቸው ለታህሳስ 8/97 ተቀጥሯል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ጥቅምት 5 ቀን 1997</a></p>

</body>
</html>	
