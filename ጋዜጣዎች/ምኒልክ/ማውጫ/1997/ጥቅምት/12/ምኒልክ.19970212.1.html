<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ኢሳያስ አፈወርቂ ላይ የመግደል ሙከራ ታቅዷል» የኤርትራ የውጭ ጉዳይ መግለጫ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«ኢሳያስ አፈወርቂ ላይ የመግደል ሙከራ ታቅዷል» የኤርትራ የውጭ ጉዳይ መግለጫ</h2>


<p>የሱዳን መንግስት፣ የኤርትራን ፕሬዝዳንት ኢሳያስ አፈወርቂ ለመግደልና በአፍሪካ ቀንድ ያለውን ሰላምና መረጋጋት ለማደፍረስ ዝቷል ስትል ኤርትራ ከሰሰች።</p>

<p>የማስታወቂያ ሚኒስትሩ አሊ አብዶ፣በይፋ ባወጡት መግለጫ፣ ካርቱም፣ መንግሥታዊ ሽብርተኝነትን በማራመድ በፕሬዝዳንት ኢሳያስ ላይ የመግደል ሙከራ እያደረገ ነው ብለዋል። ሱዳን ከኤርትራ ባላንጣ ኢትዮጵያ ጋር የተመሰረተችውን መወዳጀት ሚኒስትሩ ገልፀዋል።</p>

<p>የሱዳን ባለስልጣናት በበኩላቸው የኤርትራን ክስ መሰረት የሌለው በማለት አጣጥለዋል። የኤርትራ ማስታወቂያ ሚኒስቴር መግለጫቸው፣ ኤርትራ በካርቱም መንግስት የተጫረውን የሱዳን ቀውስ ለማርገብ ጥረቷን እንደምትገፋበት ተናግረዋል።</p>

<p>የሻዕቢያ የውጭ ጉዳይ ሚኒስትር ያወጣው መግለጫ እንደሚከተለው ይነበባል፦ የካርቱም ሥርዓት ያቀናበረው የአሸባሪነት መረብ በኤርትራ የፀጥታ ኃይሎች ቁጥጥር ሥር መዋሉን የኤርትራ የውጭ ጉዳይ ሚኒስትር ገልጿል።</p>

<p>የፅንፈኝነት ኃይማኖታዊ የፖለቲካ ውጤት በውስጣዊ ቀውስና አለመረጋጋት ተጨንቆ የሚገኘው የካርቱም ሥርዓት፣ አሁንም ፅንፈኝነትና መንግስታዊ አሸባሪነትን ኤክስፖርት ከማድረግ አልተጠነቀቀም። ባለፈው ግንቦት ወር በባሬንቱ ከተማ በሰላማዊ ሰዎች ላይ የፈፀመውን የሽብር ጥቃትን በማስከተል የኤርትራ ፕሬዝዳንት ኢሳይያስ አፈወርቂን ለመግደልና ሌሎች ሲቪላዊ ዒላማዎችን ለማጥቃት ያቀናበረው አንድ የአሸባሪ መረብ በዚህ ሳምንት በኤርትራ የፀጥታ ኃይሎች በቁጥጥር ሥር ውሏል። የካርቱም ስርዓት ነጋ ጠባ፣ ኤርትራ በመሰረታዊ የሱዳን ድንበር ሰራዊት እያከማቸ ነው በሚል የሚያቀርበው መሠረታዊ ክስ፣ ይህንን እርቃኑን የቀረ የአሸባሪነት እቅዱን ለመሸፈን ነው። ይህ አሸባሪነት ለጊዜያዊ ዲፕሎማሲ ጥቅሞች ሲል፣ ይከተል የነበረውን የፅንፈኝነት ዓለም እንደተወ አስመስሎ፣ የዓለም ማህበረሰብን ሲያደናግር ቢቆይም እንኳን፣ እስካሁን ከዚህ አፍራሽ ተግባረ እንዳልታቀበ ኤርትራ ለዓለም ማህበረሰብ በተደጋጋሚ ስታስታውቅ ቆይታለች። በኤርትራ የፀጥታ ኃይሎች ምስክርነት፣ በዚህ ሳምንት የተገኘው የአሸባሪዎች መረብ ደግሞ፣ የአሸባሪነት ዓላማና እቅዶችን የካርቱም ሥርዓትን በተጨባጭ የሚያጋልጥ ይሆናል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ጥቅምት 12 ቀን 1997</a></p>

</body>
</html>	
