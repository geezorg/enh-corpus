<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የደርግ አባላት ፍ/ቤት ቀረቡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የደርግ አባላት ፍ/ቤት ቀረቡ</h2>


<p>በዘር ማጣት ወንጀል ተከስሰው ላለፉት 10 ዓመታት ጉዳያቸው በፍ/ቤት ሲታይ የነበረው የቀድሞ መንግስት ባለስልጣናት ማክሰኞ ዕለት ፍ/ቤት ቀረቡ።</p>

<p>የፌዴራሉ ከፍተኛ ፍ/ቤት አንደኛ ወንጀል ችሎት፣ ቀጠሮ የያዘው የኮሎኔል ፍስሃ ደስታን የመከላከያ ምስክሮችና የኮሎኔል እንዳለ ተሰማን ቀሪ ምስክሮች ከማዳመጥ በተጨማሪ፣ በጋራ ለቀረበባቸው ክስ፣ በጋራ ለመከላከል የተጠየቁትን 28 ተከሳሾች ምስክርነት ለማስጀመር ነበር። ይሁን እንጂ፣ ኮሎኔል ፍስሃ ደስታ፣ የምስክሮቻቸውን ዝርዝር አቅርበው ምክስርነት ለማሰማት ተጨማሪ ጊዜ በመጠየቃቸው፣ ኮሎነል እንዳለ ተሰማ ጠበቃቸው ስላልቀረቡላቸው፣ በጋራ እንከላከላለን ያሉት 28 ተከሳሾች ደግሞ፣ ወደ መከላከሉ ሂደት ከመግባታቸው በፊት፣ በጋራ ከጠበቆቻቸው ጋር መወያየት ይችሉ ዘንድ ለማረሚያ ቤት ትዕዛዝ እንዲሰጥላቸው በማመልከታቸው ለጥቅምት ቀጠሮ ሰጥቷል። በዚሁ መሰረት ኮሎኔል ደበላ ዲንሳና ሻምበል ለገሠ አስፋውን ጨምሮ 28 ተከሳሾች በጋራ የሚከላከሉበትን ደግሞ ለህዳር 14 ቀጠሮ ሰጥቷል። ይሄንን ተከትሎ የመከላከያ ማስረጃዎቻችንን አቅርበን ጨርሰናል ያሉ ተከሳሾች አፋጣኝ ፍርድ እንዲሰጣቸው ጠይቀዋል። ከእነዚህ መካከል በቃሌ አስረድቼ በፅሁፍም ገልጫለሁ። ስለዚህም ውሳኔ እንዲሰጠኝ ብዬ ተናግሬያለሁ። ብዙ የታሰርኩ ስለሆነ፣ ባለፈውም መንግስት የታሰርኩ፣ በአሁንም የታሰርኩ በመሆኔ ጊዜዬን በእስር ቤት እየጨረስኩ ነው። ክቡር ፍ/ቤቱ አስተያየት አድርጐልኝ በቅድሚያ ፍርድ እንዲሰጠኝ እፈልጋለሁ» ብለዋል። ችሎቱ አቤቱታውን ተቀብሎ በቀጣዩ ቀጠሮ ምላሽ እንዲሰጥባቸው አስታውቋል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ጥቅምት 12 ቀን 1997</a></p>

</body>
</html>	
