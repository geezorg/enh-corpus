<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የቀድሞ የኢሕአዴግ ማዕከላዊ ኮሚቴ አባላት መግለጫ አወጡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የቀድሞ የኢሕአዴግ ማዕከላዊ ኮሚቴ አባላት መግለጫ አወጡ</h2>


<p>የቀድሞ የኢሕአዴግ ማዕከላዊ ኮሚቴ አባላት መግለጫ አወጡ። የቀድሞዎቹ የኢሕአዴግ ማዕከላዊ ኮሚቴ አባላት በበተኑት መግለጫ «የኢሕአዴግ ባለሥልጣኖች ሩጫ፣ ሀብት ለማሰባሰብ ብቻ ሆኗል» አሉ።</p>

<p>የቀድሞዎቹ የኢሕአዴግ ባለሥልጣናት እንዲህ ብለዋል «ኢህአዴግ ውስጥ በአሁኑ ወቅት ከፍተኛ ግለኝነት ይታያል። የሕዝብና የሀገር ዓላማዎች በሌሉበት፣ የግድ ሊኖር የሚችለው ብቸኛ አማራጭ እንደ ግለሰብ የመበልፀግና ኑሮን ማደላደል ነው። ይህም የሕዝብና የሀገር ሃብት በመዝረፍ የሚረጋገጥ ነው። ኢህአዴግም በአሁኑ ወቅት፣ ይህን የግለሰቦች ዝርፊያ የሚያስፈፅም የማፊያ ድርጅት ከመሆኑ ውጭ ሌላ ተልዕኮ የለውም። ያለው የድርጅት መዋቅር፣ ምቹ የዝርፊያ መዋቅር ብቻ ነው። በመሆኑም፣ ሕጋዊና ሕጋዊ ባልሆነ መንገድ፣ ሃብት ማሰባሰብ ከፍተኛ የኢህአዴግ አመራር አባላት ሩጫ ሆኗል። የቀሪው አባላት ፍላጐትም፣ አጋጣሚው በፈቀደ ቁጥር ከፍተኛ ሃብት የማሰባሰብና የመዝረፍ ጉዳይ ሆኗል። እንግዲህ፣ ድርጅቱን አድሳለሁ ብሎ የተነሳለት መፈክር፣ ውጤቱ በተጨባጭ የአባላቱን ወኔ የገደለ፣ የኢህአዴግን ዓላማዎች ያፈራረሰ፣ አሰራሮችን በማሻሻል ፈንታ ወደኋላ የመለሰ በመሆኑ፣ በአባላቱ ዘንድ ጨለምተኝነትን ያነገሰና ተስፋ እንዲቆርጡ ያደረገ ነው። እንዲሁም፣ በድርጅቱ ውስጥ ግለኝነት የተንሰራፋ ስለሆነ፣ ራስን ከማበልፀግ ውጭ ሌላ አላማ የለም። በመሆኑም፣ ሁሉም አባል ኑሮውን ወደ ማደላደል፣ የቻለውም ወደ ዝርፊያ ተሰማርቷል። ይህ ሁኔታ ፖለቲካዊ ዓላማ ካለው ድርጅቱችን ወደ ዝርፊያ መዋቅርነት አሸጋግሮታል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ጥቅምት 26 ቀን 1997</a></p>

</body>
</html>	
