<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ቅንጅቱ፣ ታዋቂ ኢትዮጵያዊያንና ሽማግሌዎች እያማከረ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> ቅንጅቱ፣ ታዋቂ ኢትዮጵያዊያንና ሽማግሌዎች እያማከረ ነው </h2>


<p>በሀገራችን በተካሄደው ምርጫ ዋነኛ ተፎካካሪ በሆኑት ሦስቱ የፖለቲካ ፓርቲዎች፣ ማለትም በኢትዮጵያ ሕዝቦች አብዮታዊ ዴሞክራሲያዊ ግንባር፣ በቅንጅት ለአንድነትና ለዴሞክራሲ እንዲሁም፣ በኢትዮጵያ ዴሞክራሲያዊ ኃይሎች መካከል ያለው ውዝግብ ዛሬም ድረስ አልተቋጨም። ሁለቱ ተቃዋሚ ፓርቲዎች፣ ገዢው ፓርቲ የምርጫው ሂደት ለማጭበርበር ያደረገውንና እያደረገ ያለው ከሀገሪቱ ህገ-መንግሥት ጋር የሚቃረን መሆኑን በተደጋጋሚ መግለፃቸው የሚታወስ ነው።</p>

<p>የታሰበበትና ፓርቲዎች በጋራ ተስማምተው ቀጠሮ ባልያዙበት ሁኔታ፣ የኢህአዴግ ሊቀ-መንበርና የሃገሪቷ ጠቅላይ ሚኒስቴር መለስ ዜናዊ፣ ከሁለቱ ዋነኛ ተቃዋሚ ፓርቲዎች ከፍተኛ አመራር ከሆኑት ከዶ/ር ብርሃኑ ነጋና ከዶ/ር በየነ ጴጥሮስ ጋር ባሳለፍነው ሳምንት ሐሙስ ዕለት በግንባር መነጋገራቸውን ተከትሎ፣ ቅንጅት ለአንድነትና ለዴሞክራሲ ከሀገር ሽማግሌዎችና ከታዋቂ ግለሰቦች ጋር ቅንጅት ለአንድነትና ለዴሞክራሲ ከሀገር ሽማግሌዎችና ከታዋቂ ግለሰቦች ጋር የምክክር ስብሰባ አድርጓል። </p>

<p>ባለፈው ማክሰኞ ሀምሌ 26 ቀን 1997 ዓ.ም. ከ8፡30 ሰዓት ጀምሮ በአይቤክ ሆቴል በተደረገው የምክክር ስብሰባ ላይ፣ ታዋቂውን አትሌት ሻለቃ ኃይሌ ገብረሥላሴን ጨምሮ፣ ሌ/ጄኔራል ጀጋማ ኬሎ፣ ደጃዝማች ወ/ሰማያት ገብረ ወልድ፣ ባለቅኔና ፀሐፊ ተውኔት አያልነህ ሙላት፣ አምባሳደር ጌታቸው በቀለ፣ አምባሳደር በቀለ እንደሻው፣ የሕግ ባለሙያዎቹ አቶ አበበ ወርቄና አቶ ታምሩ ወ/አገኘሁ፣ አቶ ተድላ ተሾመ፣ አቶ ሚሊዮን ወ/መስቀል፣ አቶ ማዕረጉ በዛብና አቶ አማረ አረጋዊ የተገኙ ሲሆን፤ ቅንጅት ለአንድነትና ለዴሞክራሲን የመሠረቱት የአራት ድርጅቶች የአመራር አባላት ኢንጂነር ኃይሉ ሻውል/ መ.ኢ.አ.ድ/፣ ዶ/ር ብርሃኑ ነጋ /ቀስተ ደመና/፣ ዶ/ር ኃይሉ አርአያ /ኢ.ዴ.አ.ፓ/ መድህን / አቶ ቸኰል ጌታሁን /ኢ.ድ.ሊ/ መገኘታቸውን ለማረጋገጥ ተችሏል።</p>

<p>ይህ ስብሰባ በዝግ የተካሄደ ስለነበር ለጋዜጠኞች ዝግ ነበር። አቶ አማረ አረጋዊ የሳምንታዊ ሪፖርተር ጋዜጣ አዘጋጅና ባለቤት ቢሆኑም፣ በእዚህ ስብሰባ ላይ የተገኙት በጋዜጠኛነታቸው ሳይሆን በኢትዮጵያዊነታቸው ብቻ እንደሆነ ከታማኝ ምንጭ ለማረጋገጥ ችለናል።</p>

<p>በእዚሁ የምክክር ጉባኤ ላይ የተገኙት አንዳንድ የሀገር ሽማግሌዎችና ታዋቂ ግለሰቦች በሰጡት አስተያየት፣ ምንም እንኳን የምርጫውን ሂደት ፍትሃዊነት የጐደለው ነው ቢባልም፣ ዴሞክራሲያዊ ድርጅቶች ባላደጉበትና ባልበለጸጉበት ሀገር አሁን ለደረሰንበት ዴሞክራሲያዊ ሁኔታ ቅንጅት ከፍተኛ አስተዋፅኦ በማድረግ ሊመሰገን ይገባዋል ብለዋል።</p>

<p>«የቅንጅት መዋጊያ ምሽጉ ፓርላማ ነው» ያሉት እነዚህ አስተያየት ሰጭዎች፤ በአሁኑ ጊዜ ሀገሪቱና ሕዝቡ ከፍተኛ አጣብቂኝ ውስጥ በመሆናቸው ይህን የጭንቅ ጊዜ ሀገሪቱና ሕዝቡ ከፍተኛ አጣብቂኝ ውስጥ በመሆናቸው ይህን የጭንቅ ጊዜ በብልሃት ማለፍ አስፈላጊ መሆኑን ጠቁመው፤ አሁን የተገኘው ድል ቀላል አለመሆኑንና በምርጫው የተገኘው ውጤት ከፍተኛ ድል መሆኑን አስምረውበታል። </p>

<p>ሕገ-መንግሥቱን የሚፃረሩና የማያሠሩ ሕጎች ናቸው የሚባሉትን በፓርላማ ነው» ያሉት እነዚህ አስተያየት ሰጭዎች፤ በአሁኑ ጊዜ ሀገሪቱና ሕዝቡ ከፍተኛ አጣብቂኝ ውስጥ በመሆናቸው ይህን የጭንቅ ጊዜ በብልሃት ማለፍ አስፈላጊ መሆኑን ጠቁመው፤ አሁን የተገኘው ድል ቀላል አለመሆኑንና በምርጫው የተገኘው ውጤት ከፍተኛ ድል መሆኑን አስምረውበታል።</p>

<p>ሕገ- መንግሥቱን የሚፃረሩና የማያሠሩ ህጐች ናቸው የሚባሉትን በፓርላማው ውስጥ ተሳትፎ በማድረግ ማስለወጥ ይቻላል ያሉት አንዳንድ የሀገር ሽማግሌዎችና ታዋቂ ግለሰቦች፣ አያይዘውም፤ ይህን ለማድረግ ህጋዊ መንገድ እንዳለ ጠቁመዋል።</p>

<p>ቅንጅት ለአንድነትና ለዴሞክራሲ «ከምርጫው ጋር የተያያዘ ችግሮችን እንዴት መፍታት ይቻላል?... ምን ማድረግ ይጠበቅብናል?...» ብሎ በጠራው በእዚሁ የምክክር ጉባዔ ላይ የተገኘው አትሌት ሻለቃ ኃይሌ ገ/ሥላሴ፣ «መጀመሪያ አምናችሁ የገባችሁበት የምርጫ ሂደት ያገኛችሁት ውጤት አጥጋቢ ስለሆነን፤ ያገኛችሁትን ውጤት አጥጋቢ ስለሆነ፤ ያገኛችሁትን ውጤት ይዛችሁ መቀጠል አለባችሁ። ውጤቱን አታበላሹት... ቀጥሎ» ማለቱን በምክክር ጉባዔው ላይ የተገኘው ታማኝ ምንጫችን አስታውቋል። በሌላ በኩል ደግሞ፣ ሌሎች በሰነዘሩት አስተያየት «ህዝቡ ለውጥ ፈልጓል። ተቃዋሚዎች የመረጠው ለውጥ ፈልጐ ነው። የህዝብ ድምፅ ተቀምቷል። ይህ ባልተከበረበት ሁኔታ ፓርላማ ብትገቡ፣ ለሥልጣንና ለመሞዳመድ የምትገቡ ስለሚመስል፣ ከህዝብ ትጣላላችኹ፡፡ በዚያ ላይ፣ አዳዲስ የወጡ ህጐች፣ ፓርላማ ውስጥ ብትገቡ የማያሰራችኹ ስለሆነ፣ የህዝብ የትግል ስሜት እንዳይቀዘቅዝ መጠንቀቅ አለባችኹ» ብለዋል።</p>

<p>በስብሰባው መክፈቻ ላይ የቅንጅቱ ፅሁፍ በንባብ የተሰማ ሲሆን፣ በከፊል እንዲህ ይነበባል፦ «ከጠ/ሚኒስትር መለስ ጋር የተደረገው፣ በዚህ በድንገት በተጠራ ስብሰባ ከተካሄደው ከሁለት ሰዓት በላይ የፈጀ ቆይታ በአብዛኛው ያተኮረው በኢህአዴግ በኩል ለተቃዋሚዎች የተሰጠ ማስጠንቀቂያ አዘል ሀሳብ ነው። በአጭሩ ይህ ማስጠንቀቂያ የሚለው፦</p>

<p>ሀ. ተቃዋሚዎች በእስከ አሁን አካሄዳቸው ወይንም ህጋዊና ህገ-መንግሥታዊ ሂደቱን በቂ ነው ብላችሁ ሙሉ በሙሉ ስትቀበሉ፣ ወይንም ከጨዋታው ሳትወጡ በመሀል እየዋዠቃችሁ ነው።</p>

<p>ለ. እስከ አሁን ድረስ ይህን ከሁለቱም አጥር በኩል ሆናችሁ የምታደርጉትን ጨዋታ በትዕግስት አልፈናችኋል።</p>

<p>ሐ. ከአሁን በኋላ ይህንን አንታገስም። ስለዚህም፣ የሚቀጥሉት ጥቂት ቀናት (ከ10-15 ቀናት) መወሰን አለባችሁ። ውሳኔያችሁም ከጨዋታው ውስጥ ወይንም ውጭ መሆናችሁን መግለፅ ነው። ከጫወታው ውስጥ ከሆናችሁ መጪውን የምርጫ ቦርድ ውሳኔ ያለ ምንም ቅድመ ሁኔታ ማንገራገር በፀጋ ተቀብላችሁ ያገኛችሁትን ይዛችሁ ፓርላማ መግባት፣ ገብታችሁም በአለው ህግ መሠረት መስራት። አለበለዚያ ከጫወታው ውጭ ሆናችሁ የምንወስድባችሁን እርምጃ (ካወጣችሁ ሰላማዊና ህጋዊ አይደላችሁም ማለት ነው) መቀበል። በኋላኛው ሂደትም ያላችሁ አማራጭ<br/>
1. ጠመንጃ ይዞ መታገል<br/>
2. መሰደድ<br/>
3. አንገታችሁን ደፍታችሁ መኖር <br/>
መ. ውሳኔውን በአስቸኳይ መውሰድ እንደሚኖርብን ይህ ካልሆነ ግን አሳዛኙ የኦነግ እጣ እንደሚደርስብን ነው የተናገሩት፤</p>

<p>እንግዲህ፣ ይህንን ማስፈራሪያ ከምር ከወሰድነው በሚቀጥሉት ጥቂት ቀናት ተቃዋሚዎች መወሰን ይጠበቅብናል። ውሳኔውም (የቀረበልንም ምርጫ) ይህንን የተጭበረበረ የኢህአዴግ አሸናፊነት ያለምንም ውጣ ውረድና ተቃውሞ መቀበል ወይንም ይህን ውሳኔ ከህዝቡ ጋር ሆነን በሰላማዊና በህጋዊ መንገድ መታገል ናቸው። እኛ ጠመንጃ ይዘን ጫካ ለመግባትም ሆነ ለመሰደድ አልተዘጋጀንም።</p>

<p>እኛ ያለምንም ማንገራገር የሚለውን ለሰላም ብለን እንኳን እንቀበል ብንል ይህን ህዝቡ ዝም ብሎ ይቀበለዋል ብለን አናምንም። ስለዚህ፣ እኛም ባንመራው ከኛ ውጭ ባለ የማናውቀው አሸባሪ ወገን የሚመራ ህዝባዊ እንቅስቃሴ ውስጥ ሊከተን በዚህም አገራችንን ሰላም አሳጥቶ የበለጠ አደጋ ሊፈጠር ይችላል። በዚሁም የዲሞክራሲ ሂደቱ የበለጠ አደጋ ሊፈጠር ይችላል። በዚሁም የዲሞክራሲ ሂደቱ የበለጠ ችግር ውስጥ ሊገባ ይችላል።</p>

<p>ይህንን አንቀበልም ብለን ሰላማዊና ህጋዊ ህዝባዊ እንቅስቃሴ ብንጠራ፣ ሰላማዊ ሠልፍን እንደ አመፅ፣ ሰላማዊ ትግልን እንደ ኢ-ህገ-መንግሥታዊ አካሄድ የሚወስደው መንግሥት እራሱ በሚወስዳቸው የጉልበት እርምጃዎች ምክንያት ሁኔታውን ወዳልተፈለገ አመፅ ሊወስደው ይችላል።</p>

<p>በእኛ እምነት፣ ምናልባት ከዚህ አጣብቂኝ ውስጥ ሊያወጣን የሚችለው ሁኔታውን (ምንም እንኳን የህዝቡን እውነተኛ ድምፅ ያላካተተ ቢሆን) ሊያረግበው የሚችለው የዲሞክራሲ ተቋሞችን አጠናክሮ ወደተሻለ ነፃና ፍትሃዊ ምርጫ በአጭር ጊዜ ሊወስድ የሚችል ብሄራዊ የእርቅ መንግሥት እንዲመሰረት ቢደረግ፣ አሁን ከገባንበት አጣብቂኝ አውጥቶ፣ የጥላቻ ፖለቲካን አስወግዶ ሁላችንም ወደምንመኘው የዲሞክራሲ ሥርዓት ያሸጋግረን ይሆናል የሚል እምነት አለን። ጥያቄው አሁን ያለው መንግሥት ይህንን ይቀበላል ወይ? ካልተቀበለስ ያለው አማራጭ ምንድን ነው? የሚለው ነው።</p>

<p>ዛሬ እናንተን እዚህ ስብሰባ የጠራነው በዚህ ጉዳይ ላይ በቀጥታ የሚያገባችሁ የአገሪቱ ዜጐች እንድታማክሩን ነው።» ብሏል።</p>

<p class="align-center"><a href="/Gazettas/Menilik/info/Menilik.html">ከምኒልክ ሐምሌ 29 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ምኒልክ/ማውጫ/1997/ሐምሌ/29/ምኒልክ2.291197.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
