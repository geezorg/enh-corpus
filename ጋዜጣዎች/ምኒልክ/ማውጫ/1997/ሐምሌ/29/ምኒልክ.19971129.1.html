<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«የጥምር መንግሥት አናቋቁምም» ጠ/ሚ/ር መለስ ዜናዊ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> «የጥምር መንግሥት አናቋቁምም» ጠ/ሚ/ር መለስ ዜናዊ </h2>


<p>ጠ/ሚ/ር መለስ ዜናዊ፣ ለመንግሥት ጋዜጠኞች በሰጡት መግለጫ፣ «ከቅንጅትና ከህብረት ጋር የጥምር መንግሥት የማቋቋም ፍላጐት የለንም» በማለት ገለፁ። የጠ/ሚ/ሩ አባባል፣ የሀገሪቱን የፖለቲካ ችግር በኃይል ለመፍታት ለመወሰናቸውን የጠቆመ ነው ሲሉ የፖለቲካ ታዛቢዎች ተናግረዋል።</p>

<p>ከምርጫው ጋር በተያያዘ በኢኮኖሚ፣ በህዝቡ ሰላማዊ ኑሮና በአጠቃላይ የሀገሪቱ ሂደት ላይ የተከሰተውን ስጋት «ለረጅም ጊዜ ተሸክሞ መሄድ እንዳማይቻል» ተቃዋሚ ፓርቲዎች አውቀው፣ በህጋዊና ሰላማዊ መንገድ ባለመንቀሳቀስ በይፋ መወሰን ይገባቸዋል ብለዋል።</p>

<p>ጠ/ሚ/ሩ ትላንት ማምሻውን በሰጡት መግለጫ፣ «ከምርጫው ጋር በተያያዘ በብዙ አካባቢዎች፣ በተለይም በአዲስ አበባ፣ ፍርሃትና ስጋት ይስተዋላል።በህዝቡ ዘንድ ብጥብጥ ተመልሶ ይፈጠራል፣ የሀገሪቱ ሰላም ይናጋል» የሚሉ ስጋቶች ይታያሉ ብለዋል። ከስጋቱ ጋር በተያያዘም በንግድ ስራዎች የመዳከም ሁኔታ አለ ብለዋል።</p>

<p>የምርጫውን ውጤት ለማጣራት «እልህ አስጨራሽ የማጣራት ስራ ተከናውኗል፣ በመከናወን ላይም ይገኛል» ያሉት ጠቅላይ ሚኒስትሩ «ከግማሽ መንገድ በላይ ተጉዘን በማስተናገድ ይህን ዓይነት አሰራር ማከናወናችን ለሀገሪቱ ዴሞክራሲ መጐልበት ይጠቅማል» ተብሎ ስለታመነበት ነው ብለዋል።</p>

<p>ህዝቡ «ከዛሬ ነገ ብጥብጥ ይፈጠር ይሆን ወይ? እያለ በቋፍ የሚኖርበት ሁኔታ ሊቀጥል አይችልም ያሉት አቶ መለስ፣ እነዚህ ነገሮች በአፋጣኝ ሊለይላቸው ይገባል ብለዋል። የአመፅ ሙከራ ወይም ሰላማዊም መንገድ እንዲለይለት ይገባል ሲሉም አስጠንቅቀዋል። ህዝቡ በስጋት ውስጥ እንደሆነ ሊቀጥል አይችልም ሲሉም ተናግረዋል። መለስ ይህንን ሲሉ ምን ማለታቸው እንደሆነ አላብራሩም።</p>

<p>ጠ/ሚ/ሩ እንደገለፁት ፣ የተቃዋሚ ፓርቲ አመራርና የድርጅቶቹ አባላት በአሁኑ ወቅት ግልፅ ውሳኔ ማሳለፍ ይጠበቅባቸዋል ብለዋል።</p>

<p>በሰላምና በአመፅ መካከል ሌላ ቦታ የለም ያሉት ጠቅላይ ሚኒስትሩ፣ «አንድም የማያሻማ የሰላምና የህግ መንገድን ያለ ቅድመ ሁኔታ አክብረው መሄድ፣ አሊያም በህገ መንግሥታዊ ስርዓቱ ላይ ጦር መሰበቅ ነው። በሁለቱ መካከል ቦታ የለም» ብለዋል።</p>


<p class="align-center"><a href="/Gazettas/Menilik/info/Menilik.html">ከምኒልክ ሐምሌ 29 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ምኒልክ/ማውጫ/1997/ሐምሌ/29/ምኒልክ1.291197.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
