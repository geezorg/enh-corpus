<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ቅንጅቱ፣ ራሱን ከማጣራቱ ሂደት አላገለለም፣ ቢቢሲ ተሳስቷል»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> «ቅንጅቱ፣ ራሱን ከማጣራቱ ሂደት አላገለለም፣ ቢቢሲ ተሳስቷል»</h2>


<p>ቢቢሲ ትላንት ረፋዱ ላይ ባወጣው ዘገባ፣ በአዲስ አበባ የአውሮፓ ሕብረት አምባሳደር ቲሞቲ ክላርክን ጠቅሶ «ቅንጅቱ ራሱን ከማጣራቱ ሂደት አግልሏል» ያለው ዜና የተሳሳተ መሆኑን ኢንጂነር ግዛቸው ሽፈራው በተለይ ለምኒልክ ጋዜጣ ገለፁ።</p>

<p>«የምርጫውን ማጣራት ሂደት በሚመለከት በርካታ ቅሬታዎች ስላሉን አቤቱታ አቅርበናል ስላሉን አቤቱታ አቅርበናል እንጂ፣ ከሂደቱ ራሳችንን አላገለልንም» ብለዋል።</p>

<p>የኢትዮጵያ ምርጫ ቦርድ በዛሬው ዕለት የሚያስታውቀው ውጤት ከ250 - 300 የሚደርሰውን የፓርላማ መቀመጫ ብቻ እንደሆነ ታውቋል።</p>

<p>ቀደም ብሎ ሰኔ 1/1997 ዓ.ም የምርጫውን አጠቃላይ ውጤት እንደሚያሳውቅ የተናገረው ምርጫ ቦርድ፣ ውጤቱ ለአንድ ወር ካራዘመ በኋላ፣ ዛሬ ሐምሌ 1 ቀን ጠቅላላ ውጤቱን ያሣውቃል ተብሎ ሲጠበቅ ነበር።</p>

<p>ይሁን እንጂ፣ የቦርዱ ሰብሳቢ በሰጡት መግለጫ፣ በዛሬው ዕለት ይፋ የሚደረገው ውጤት ጠቅላላው የፓርላማ መቀመጫ አለመሆኑን ተናግረዋል።</p>

<p>ህዝቡ በዛሬው ዕለት አጠቃላይ የፓርላማው ውጤት ይገለፃል ብሎ ቢጠበቅም፣ ዛሬ ይፋ የሚሆነው ውጤት ከ250-300 ድረስ ያለው መቀመጫ ብቻ ነው።</p>

<p>ዛሬ የሚገለፀው ውጤትም፣ የትኛው ፓርቲ በበላይነት እንደሚመራ እንጂ፣ አጠቃላይ አሸናፊው እንደማይሆን ታውቋል።</p>

<p>ምርጫ ቦርድ ይህን ይግለፅ እንጂ፣ ገዢው ፓርቲ የፌዴራሉን መንግሥት የሚመራበት ወንበር እንዳገኘ በተደጋጋሚ እየተናገረ ነው። ጠቅላይ ሚንስትር መለስ ዜናዊ ባለፈው አርብ በሰጡት መግለጫ ያመከቱት ይህንኑ ነው።</p>

<p>«ኢህአዴግ በኃይል ከስልጣን ማውረድ አይቻልም» በሚለው አፅንኦታቸው፣ በቀጥታም ባይሆን በተዘዋዋሪ የገለፁት ድርጅታቸው የፌዴራል ፓርላማ መንግሥትን ለመመስረት እንደሚችልና በገዢነቱም እንደሚቀጥል ነው።</p>

<p>ሐምሌ 1 ይፋ የሚደረገውን ውጤት ተከትሎ፣ ረብሻና ሁከት ይፈጠራል የሚል ስጋት እንደሌላቸው የገለፁት ጠቅላይ ሚኒስትሩ፣ ችግር ቢፈጠር ግን ለመቆጣጠር ዝግጅት እንደተደረገበት በጋዜጣዊ መግለጫቸው አውስተዋል።</p>

<p>እንደ ቦርድ መግለጫ፣ በገዢው ፓርቲና በተቃዋሚዎች «ማጭበርበር ተፈፅሟል» በማለት ቅሬታ ከቀረበባቸው የምርጫ ወረዳዎች መካከል አቶ በረከት ስምዖን፣ አባዱላ ገመዳና ጁነዲን ሳዶ የተሸነፉበት ይገኙበታል። አባዱላና ጁነዲን ሳዶ በተሸነፉበት ወረዳ፣ የምርጫ ኮሮጆዎች በታጣቂዎች መነጠቁ ይታወሳል።</p>

<p>በዛሬው ዕለት ይፋ የሚደረገው ውጤት፣ ምንም ቅሬታ ያልቀረበባቸው የምርጫ ጣቢያዎች ውጤት መሆኑን ቦርዱ አስታውቋል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ሐምሌ 1 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ምኒልክ/ማውጫ/1997/ሐምሌ/01/ምኒልክ1.011197.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
