<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«በምርጫው ለመሳተፍ ገና አልወሰንም» አልማዝ ሰይፉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«በምርጫው ለመሳተፍ ገና አልወሰንም» አልማዝ ሰይፉ</h2>


<p>የኦብኮና የኢትዮጵያ ዲሞክራሲያዊ ኃይሎች ህብረት የሥራ አስፈፃሚ ኮሚቴ አባል የሆኑት ወ/ሮ አልማዝ ሰይፉ፣ ህዝቡ ይወክሉናል የሚላቸውን የምርጫ ዕጩዎች በነቂስ ወጥቶ እንዲመርጥ ጥሪ አቀረበ።</p>

<p>ወ/ሮ አልማዝ ሰይፉ፣ ከምኒልክ ጋዜጣ ጋር ባደረጉት አጭር ቆይታ፣ «ስለምርጫው ዝግጅት ምን ማድረግ ላይ ናችሁ? በምርጫውስ ትካፈላላችሁ ወይ?» ተብሎ ለቀረበላቸው ጥያቄ ሲመልሱ «በአሁኑ ሰዓት ከኢህአዴግ ጋር በድርድር ላይ እንገኛለን። የድርድሩ ውጤት ሲታወቅ ወደ ምርጫው እንደምንገባ ወይም እንደማንገባ በይፋ እንወስናለን። ለጊዜው ግን አልወሰንንም። የምዝገባው ጊዜ እንዲራዘምልን ጠይቀናል። የምርጫው መራዘም የግድ ያስፈልጋል» ብለዋል። ገዢው ፓርቲ ጥያቄያችሁን ካልተቀበላችሁስ? የሚል ጥያቄ ያነሳንባቸው ወ/ሮ አልማዝ «ጥያቄያችን ተቀባይነት እንዲያገኝ፣ ግፊትና ጥረት እናደርጋለን። በአሁኑ ጊዜ፣ ከ70 ሚሊዮን ህዝብ መካከል፣ በመራጭነት የተመዘገበው፣ በጣም ትንሽ ነው። ይህ ደግሞ፣ ምርጫውን ውጤት አልባ ያደርገዋል» ብለዋል። በኦሮሞ ክልል ውስጥ ያለው ፖለቲካ በአሁኑ ሰዓት ምን ይመስላል? ብለን ላቀርብንላቸው ጥያቄም ሲመልሱ፦ «የኦሮሞ ድርጅቶች፣ የኦሮሞን ድርጅቶች፣ የኦሮምን ህዝብ ጥያቄ ማንሳት የጀመሩት አሁን አይደለም። እነጄነራል ዋቆ፣ እነጄኔራል አባ ገዳ፣ አንጋፋው የሜጫና ቱለማ፣ ኦነግም ቢሆን፣ በህይወት መስዋዕትነትና ስደት ያደረጉት እንቅስቃሴ እንዳለ ሆኖ፣ የእኛም ድርጅት በአንድ ሰው አንድ ድምፅ፣ ዲሞክራሲያዊ አግባብነት የህዝቦች ጥያቄ ይመለሳል በሚል እንቅስቃሴ ስናደርግ ቆይተናል። ድርጅታችን፣ በ1992 ዓ.ም ወደ ምርጫ ሲገባ፣ ግልጽ አቋሙን ያሳወቀበት እንደነበር አይዘነጋም። ይህም ማለት፣ የኦሮሞ ህዝብ ከሌሎች ጭቆና ካለባቸው ብሔር ብሔረሰቦች ጋር ትግል በማድረግ ፍትሃዊና ዲሞክራሲያዊነት ሀገር ለመፍጠር ይታገላል። ከሌሎች ብሄር ብሄረሰቦች ጋር እንቅስቃሴያችንም እንቀጥላለን።፡ህዝቡ በመጪው ምርጫ ይወክለኛል የሚላቸው ላይ ድምፅ በመስጠት ፣ አይወክሉንም በሚላቸው ላይ ደግሞ ድምፁን ነፍጐ የራሱን አቋም መውሰድ አለበት» ሲሉ ሀገራዊ ጥሪ አስተላልፈዋል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ጥር 20 ቀን 1997</a></p>

</body>
</html>	
