<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ከሀገሪቱ ግማሽ ተመዝጋቢ የኦሮሚያ ነው በአዲሳ አበባ ምዝገባው ትንሽ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ከሀገሪቱ ግማሽ ተመዝጋቢ የኦሮሚያ ነው በአዲሳ በባ ምዝገባው ትንሽ ነው</h2>


<p>በግንቦት ወር ለሚካሄደው ምርጫ አዲስ አበባ ነዋሪ በተጠበቀው ቁጥር አለመመዝገቡ እያነጋገረ ነው።</p>

<p>ከጥር 1-30 ድረስ ለሚካሄደው የመራጮች ምዝገባ፣ እስከ ጥር 25 ድረስ ባለው መረጃ 20 ሚሊዮን የሚደርስ ህዝብ በመላው ሀገሪቱ የተመዘገበ፣ ከዚህ ቁጥር ውስጥ ወደ ዘጠኝ ሚሊዮን የሚደርሰው መራጭ የተመዘገበው በኦሮሚያ ክልል ነው።</p>

<p>የሀገሪቱ ርዕሰ መዲና በሆነችው አዲስ አበባ እስካሁን ድረስ የተመዘገበው ሰው ቁጥር 5 መቶ ሺህ መሆኑ ታውቋል።</p>

<p>በ1992 ዓ.ም በተካሀደው መርጫ በአዲስ አበባ የተመዘገበው መራጭ 8 መቶ ሺህ ነበር ።</p>

<p>በዚህ በ1997 ዓ.ም. ሀገር አቀፍ ምርጫም ከአዲስ አበባ እስከ አንድ ሚሊዮን ሁለት መቶ ሺህ የሚደርስ ህዝብ ይመዘገባል ተብሎ ነበር የተጠበቀው።</p>

<p>ይሁን እንጂ፣ የምዝገባው ቀን ሊጠናቀቅ አምስት ቀናት እስከቀረበት ጊዜ ድረስ የተመዘገበው ሰው ቁጥር ከተጠበቀው ግማሽ በግማሽ ማነሱ አነጋጋሪ ሆኗል።</p>

<p>ይህን ተከትሎም ሰሞኑን በከተማዋ በሚገኙ የምርጫ ዞኖች ከፍተኛ ቅስቀሳ እንዲደረግ መመሪያ ተላልፏል።</p>

<p>ሪፖተራችን ወደ አንዳንድ የምዝገባ ጣቢያዎች በመዘዋወር ያለውን ሁኔታ ለመቃኘት የሞከረ ሲሆን፣ በምዝገባ ጣቢያዎች ለምዝገባ የሚመጣው ሰው ቁጥር አነስተኛ እንደሆነ ተረድቷል።</p>

<p>በአንድ የምዝገባ ጣቢያ ላይ ሁለት ቦታ የሚመዘግቡ ሰዎች የተቀመጡ ሲሆን፣ ይህ የሆነበትም ብዙ ሰው ለምዝገባ ከመጣ ቶሎ ቶሎ ለማስተናገድ መሆኑን ነው አስተባባሪዎቹ የገለፁት።</p>

<p>ሪፖርተራችን ያነጋገራቸው አስተባባሪዎች እንደሚሉት ከሆነ በተለይም የምዝገባው ቀን መጠናቀቂያ አካባቢ በርካታ ሰው ይመጣል ተብሎ ቢጠበቅም ይህ ሁኔታ እምብዛም አልታየም።</p>

<p>«ለመዝገባው ህዝቡ እንደተጠበቀው ያልወጣው ሰፊ ቅስቀሳ ሣይደረግ ቀርቶ አይደለም» የሚሉት አስተባባሪዎች፣ «ለከተማው ነዋሪ በአግባቡ ቅስቀሳ ተደርጓል። በተጨማሪም ብዙኃኑ የአዲስ አበባ ነዋሪ የተለያዩ የመገናኛ ቡዝኃኖችን በበቂ ሁኔታ የሚያገኝ በመሆኑ ስለምርጫውም ሆነ ስለምዝገባው ሰፊ ግንዛቤ አለው። ከዚህ አንጻር ነዋሪው ለምን ወደ ምዝገባ እንደልመጣ ግረሞናል» ብለዋል።</p>

<p>እድሜያቸው ከ18 ዓመት በላይ የሆኑና መመረጥ ከሚችሉት ነዋሪዎች ውስጥ ብዙዎቹ ለምርጫው ተመዝግበው ካርድ እንዳልወሰዱ ነው የሚናገሩት።</p>

<p>በተለይም ወጣቱ ክፍል በበቂ ሁኔታ ለምዝገባ ወደ ምርጫ ጣቢያ እንዳልሄደ ነው መረጃዎች የሚጠቁሙት።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ጥር 27 ቀን 1997</a></p>

</body>
</html>	
