<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ለኮንዶሚኒየም ቤቶች፣ ከ300 ሺህ በላይ ሰዎች ተመዘገቡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ለኮንዶሚኒየም ቤቶች፣ ከ300 ሺህ በላይ ሰዎች ተመዘገቡ</h2>


<p>የአዲስ አበባ ጊዜያዊ አስተዳደር የሚያሰራቸውን 5 ሺህ የኮንዲሚንየም ቤቶች ለመግዛት ከ300 ሺህ በላይ ሰዎች መመዝገባቸው ታወቀ።</p>

<p>የቤት ችግር በሀገራችን በሰፊው ተንሰራፍቶ በሚገኝበት በአሁኑ ወቅት፣ የአዲስ አበባ መስተዳደር በግንባታ ስም በርካታ መኖሪያና የንግድ ቤቶችን በማፍረስ ላይ ይገኛል ተብሎ በተቃዋሚዎች መተቸቱ ይታወሳል።</p>

<p>በመዲናችን ስለ ኮንዶሚንየም ቤት ግንባታ በሰፊው መነገር ከጀመረ ወራት ያስቆጠረ ቢሆንም፣ በርካታ ሰዎች ግን፣ ቤቱን በተመለከተ ቅሬታ ሲያሰሙ ይስተዋላል። ይኸውም፣ በልማት ሥም ቤቶቻቸው በመፍረስ ላይ ያሉት ቅድሚያ ሊሰጣቸው ይገባል የሚለው አንዱ ነው። አስተያየታቸው የጠየቅናቸውና በቅርቡ ካዛንቺስ አካባቢ ቤታቸው የፈረሰ እማወራ ስለጉዳዩ ሲገልፁ «የ6 ልጆች አስተዳዳሪ ነኝ። ባለቤቱ ካረፈ ቆይቷል። ከልጆቼ መካከል ሥራ የያዘ ባይኖርም፣ በባለቤቴ ጡረታና እኔ ተባርሬ በማገኛት እንደ አቅማችን እንተዳደራለን። ኑሮዬ ገፍቶ የሰው እጅ ባያሳየኝም፣ በልማት ሥም ቤቱ በመፍረሱ ደጅ ጠኚ ሆኛለሁ። ይህንንም ይሁን በማለት የተሻለ ይገኛል ብዬ ነበር። የአዲስ አበባ መስተዳድርም በዕድርና በማህበር ለተደራጀ፣ በአካባቢው ሁለት አመት ለኖረ በተወሰነ ቅድመ ክፍያ በ20 እና 30 ዓመት የሚከፈል ቤት አሰርቶ ይሰጣል ሲባል ተስፋ አድርጌ ተመዝግቤ ነበር። የተመዘገብኩት፣ በቅድሚያ አገኛለሁ በሚል ነበር። ሰሞኑን ግን እንደሰማሁት ቤቶቹ ለግዢ ቀርበዋል። ገንዘብ ያለው ቤቱን ሲረከብ እንደኔ አይነቱ በተስፋ የሚኖር ደሃ ግን የሜዳ ላይ ኑሮን እንዲገፋ ተፈርዶበታል» ሲሉ በምሬት ተናግረዋል። አክለውም «ቤት ያለውም፣ ቤቱ የፈረሰበትም ቅደም ተከትል ሊበጅለት ይገባል። ለ45 ሺህ መኖሪያ ቤት፣ ከ300ሺህ 515 ሰው በላይ ከተመዘገበ፣ የመንግስት ቀጣዩ እርምጃ የቤቱን ዋጋ በመጨመር ሙሉ ለሙሉ ክፍያ ለሚፈፅም ይሰጠዋል ባይ ነኝ»ብለዋል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ መጋቢት 16 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ምኒልክ/ማውጫ/1997/መጋቢት/16/ምኒልክ2.160797.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	

