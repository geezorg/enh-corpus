<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የተቃዋሚዎች ህብረት ለመላ ኢትዮጵያዊያን ጥሪ አስተላለፈ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የተቃዋሚዎች ህብረት ለመላ ኢትዮጵያዊያን ጥሪ አስተላለፈ</h2>


<p>የኢትዮጵያ ዲሞክራሲያዊ ኃይሎች ህብረት፣ ከነሐሴ 22 -25 ያደረገውን ጉባኤውን አጠናቆ፣ የሁለተኛ ዓመት ሥራውን ከጀመረ በኋላ የህብረቱ አመራር አባላት የሚያደርጉት እንቅስቃሴ ቀጥሏል።</p>

<p>ባለፈው ሳምንት፣ በዋሽንግተን ዲሲ፣ በተደረገ ታላቅ ህዝባዊ ስብሰባ የህብረቱ ሥራ አስፈፃሚ አባላትና አመራር አባሎች (የመኢሶን መሪው ዶ/ር ነገደ ጐበዜን፣ መርሻ ዩሴፍና ዶ/ር መረራ ጉዲናን ጨምሮ) ተገኝተዋል። በተለያዩ ቦታዎች በሚኖሩ ኢትዮጵያዊያን ደጋፊነትና አነሳሽነት ካለፈው ሳምንት ጀምሮ፣ እስከ ጥቅምት አጋማሽ ለተለያዩ ህዝባዊ ስብሰባዎች ፕሮግራሞች ተይዘዋል። በዚህ መሰረት፣ የኢትዮጵያ ዲሞክራሲ ህብረት አመራሮች በተያዘላቸው መርሃ ግብር መሰረት፣ በሎሳንጀለስ፣ በሳንሆዜ በላስቬጋስ፣ በዋሽንግተን፣ ሲያትል፣ በኦሃዩ በካናዳ ቶሮንቶ እንዲሁም በኦቶዋና በተለያዩ ግዛቶች ከህዝብ ጋር የሚገናኙበት መድረክ ተዘጋጅቶ እንደሚጠብቃቸው ታውቋል።</p>

<p>የህብረቱ አመራሮች፣ በኢትዮጵያ በመላው አሜሪካ ፣ ካናዳ፣ አውሮፓና አውስትራሊያን ጨምሮ ተአማኒነትና ተቀባይነት እያገኘ ያለውን የኢትዮጵያ ዴሞክራሲያዊ ኃይሎች ህብረትን በመቃወም አንዳንድ ወገኖች የያዙትን ፀረ ህብረት ቅስቀሳ የኢትዮጵያ ህዝብ በያለበት እንዲቃወሙ ጥሪ አቅርበዋል። የተጠሩበትን ጉባኤ ንቀው ቀርተው፣ ወይም መጥተው በምዕላተ ጉባኤው የተካሄደውን የብዙሃን ውሳኔ ባለመቀበል የሚያናንቁት፣ ከቅጥረኝነትና ዘመን ከፈጠረበት የደንቆሮነት ስሜት ተነስተው መሆኑን በሰሜን አሜሪካ የሚገኙ ሀገር ወዳዶች እየገለፁ እንደሚገኙ ታውቋል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ መስከረም 07 ቀን 1997</a></p>

</body>
</html>	
