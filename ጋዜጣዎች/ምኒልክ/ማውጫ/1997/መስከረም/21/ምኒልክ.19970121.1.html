<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢዴአፓና መድህን ተዋሃዱ፤ ኮ/ል ጐሹ ወልዴ የአዲሱ ፓርቲ ምክትል ፕሬዝዳንት ሆኑ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢዴአፓና መድህን ተዋሃዱ፤ ኮ/ል ጐሹ ወልዴ የአዲሱ ፓርቲ ምክትል ፕሬዝዳንት ሆኑ</h2>


<p>በኮ/ል ጐሹ ወልዴ የሚመራው መድህንና ኢዴአፓ ተዋሃዱ። ሁለቱም ፓርቲዎች፣ ከፍተኛ የህዝብ ተስፋ የተጣለበት የተቃዋሚዎች ህብረት አባሎችእንዳልሆኑ ይታወቃል። ሁለቱ ፓርቲዎች መዋሃዳቸውን በማስመልከት ትላንት ከሰዓት በኋላ በተሰጠው ጋዜጣዊ መግለጫ ላይ እንደተገለፀው፣ የውህዱ ፓርቲ 9 የኃላፊነት ቦታዎች በኢዴአፓ እንዲያዝ የተወሰነ ሲሆን፣ በአንፃሩ፣ መድህን 2 የኃላፊነት ቦታዎችን እንዲይዝ ተደርጓል። ሂደቱን አስመልክተን፣ የውህደት ኮሚቴው አባል ከነበሩት ዶ/ር በዛብህ ጴጥሮስ ጋር አጠር ያለ ቃለ ምልልስ አድርገናል። እንዲህ ይነበባል፦</p>

<p>ምኒልክ፦ የአዲሱ ፓርቲ ስያሜ ምን ይባላል?<br/>
ዶ/ር በዛብህ፦ የአዲሱ ፓርቲ ስያሜ ኢዴአፓ/መድህን ነው<br/>
ምኒልክ፦ በዝርዝር ምን ይባላል?<br/>
ዶ/ር በዛብህ፦ ሁለቱም ፓርቲ በየስሞቻቸው ነው የሚጠሩበት<br/>
ምኒልክ፦ አዲስ ስያሜ መድህን/ ኢዴአፓ ነው የሚባለው? ወይስ ኢዴአፓ/መድህን?<br/>
ዶ/ር በዛብህ፦ ኢዴአፓና መድህን ነው ለጊዜው። ስማቸውን ይዘው ነው የሚሄዱት። ወደፊት ጠቅላላ ጉባዔ ሲሰበሰብ፣ ስሙን ሊቀይርም ወይም በዚህ እንዲቀጥል ሊያደርግ ይችላል።</p>

<p>ምኒልክ፦ የፓርቲው የአመራር ውህደት ምን ይመስላል?<br/>
ዶ/ር በዛብህ፦ የፓርቲው አመራር ውህደት፣ ሁለቱም ፓርቲዎች በእኩልነት ላይ የተመሰረተ ውህደት ፈጥረው፣ ለጊዜው የኢዴአፓ ሊቀመንበር የሆኑት ዶ/ር አድማሱ ገበየሁ፣ የፓርቲው ፕሬዝዳንት ሲሆኑ፣ ሁለት ምክትል ሊቀመንበሮች ናቸው የሚኖሩት። አንደኛው፣ ተቀዳሚ ምክትል ሊቀመንበሩ ዶ/ር ኃይሉ አርአያ ሲሆኑ፣ ምክትል ሊቀመንበሩ ውጭ ሃገር የሚገኙት ኮለኔል ጐሹ ወልዴ ናቸው። ሶስተኛው፣ ዋና ፀሐፊው አቶ ልደቱ አያሌው ናቸው።</p>




<p class="align-center"><a href="/Gazettas/Menilik/info/Menilik.sera.html">ከምኒልክ መስከረም 21 ቀን 1997</a></p>

</body>
</html>	
