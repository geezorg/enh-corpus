<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ብሔራዊ ባንክ ለነጋዴዎች የሚሰጠውን የውጭ ምንዛሬ መጠን ገደበ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ብሔራዊ ባንክ ለነጋዴዎች የሚሰጠውን የውጭ ምንዛሬ መጠን ገደበ</h1>


<p>የኢትዮጵያ ብሔራዊ ባንክ በገቢ ንግድ የውጭ ምንዛሪ ፍቃድ አሰጣጥ ላይ ጊዜያዊ የአሰራርና የአፈፃፀም እርምጃ መውሰዱን አስታወቀ። ይህን የገለፁት የብሔራዊ ባንኩ ምክትል ገዢ አቶ ዓለም ሰገድ አሰፋ ሲሆኑ በአስመጪነት የንግድ ዘርፍ የተሰማሩ ነጋዴዎች ከውጭ ሃጋር ለሚያስመጡት ዕቃ የዕቃውን እኩሌታ ተመን መቶ በመቶ በኢትዮጵያ ብር በንግድ ባንክ ማስቀመጥ እንዳለባቸው አሳስበዋል። አዲሱ መመሪያ ከየካቲት ወር 1992 ዓ.ም ጀምሮ በሥራ ላይ ማዋል መጀመሩንም አቶ አለም ሰገድ ገልፀዋል።</p>

<p>ከዚህ ቀደም ሲሰራበት የነበረው መመሪያ አስመጪ ነጋዴዎች ከውጭ ሀገራት ለሚያስመጡት እቃ የእቃውን የዋጋ ተመን 25/40 በመቶ ብቻ በንግድ ባንክ እንዲያስቀምጡ ብቻ ነበር የሚጠይቀው። አስመጪዎች ከዚህ በተጨማሪም በንግድ ባንክ ያስቀመጡትን የዋጋ ተመን የሚያሳይ ደረሰኝ ስሊፕስ እና ሌሎች ተዛማጅ ሰነዶችን ለብሔራዊ ባንክ ማቅረብ እንዳለባቸው ምክትል የባንኩ ገዢ ሳይገልፁ አላለፉም።</p>

<p>በተጨማሪም ብሔራዊ ባንኩ አስመጪዎች ከውጭ አገራት ለሚያስመጡት ሸቀጦች ይፈቅድላቸው የነበረውን የውጭ ምንዛሪ መጠን መገደቡንም ገልፀው በዚህ ነጥብ ላይ ግን ተጨማሪ ማብራሪያ አልሰጡም። የነዳጅ ዘይት፣ ማዳበሪያ፣ የሕዝብ ማመላለሻ ተሽከርካሪዎች መርከቦችና ጀልባዎች በኢትዮጵያ ኢንቨስትመንት ባለሥልጣን ከጉምሩክ ቀረጥና ታክስ ነፃ በተደረጉ የኢንቨስትመንት ዕቃዎች ላይ አዲሱ መመሪያ እንደማይሰራ አቶ አለምሰገድ ገልፀዋል።</p>

<p>ሳምንታዊው የጅምላ የውጭ ምንዛሪ ጨረታ አሁንም እንደሚቀጥል የባንኩ ምክትል ገዢ ገልፀዋል። ለውጭና ገቢ ንግድ የውጭ ምንዛሪ ፈቃድ እንዲሰጡ ኃላፊነት የተሰጣቸው ባንኮች ለገቢ ድርጅት መፈቀድ ከሚገባቸው በላይ የውጭ ምንዛሪ ፈቃድ እየሰጡ ከአቅማቸው በላይ በሆነ የውጭ ክፍያ ግዴታ ውስጥ መግባታቸው አስመጪዎች ከውጭ የዕቃ ግዢ ፍቃድ ሳያሟሉ ዕቃ በማጓጓዝ በወደብ ላይ ክምችት መፍጠራቸውንና የሚያስፈልጋቸው የውጭ ምንዛሪ አስቀድመው ለባንኮች አለማሳወቃቸው ከተከሰቱት ችግሮች አንዱ ተደርጎ የተወሰደ ሲሆን የባንኮች የፋይናንስ አቋም እንዲናጋና የፋይናንስ ቀውስ እንዳይፈጥር ተገቢውን ቁጥጥርና ቅድሚያ ጥንቃቄ እንዲያደርጉ ማሳሰቢያ ሰጥቷል።</p>

<p>በሌላ በኩል የኢትዮጵያ ንግድ ባንክ ባለፈው ግማሽ ዓመት 336 ሚሊዮን ያልተጣራ ትርፍ ማግኘቱን አስታውቋል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ መጋቢት 1 ቀን 1992</a></p>

</body>
</html>	
