<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያ በኤድስ ሳቢያ በየዓመቱ እስከ 4.5 ቢሊዮን ብር ታጣለች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢትዮጵያ በኤድስ ሳቢያ በየዓመቱ እስከ 4.5 ቢሊዮን ብር ታጣለች</h1>


<p>በአንድ አገር በሚደርስ የኤድስ አደጋ አገሪቷ ልታጣ የምትችለውን የኢኮኖሚ መጠን በትክክል መግለፅ ባይቻልም በቅርቡ በዚህ ዙሪያ ጥናት ያደረጉት በአዲስ አበባ ዩኒቨርስቲ ድህረ ምረቃ መምህር የሆኑት ተባባሪ ፕሮፌሰር ኃይሌ ክብረት እንዳሉት ኢትዮጵያ በዚህ የኤድስ አደጋ በሚደርሱ የሥራ መስተጓጎልና የምርት መቀነስ 4.5 ቢሊዮን ብር እንደምታጣ ገለፁ።</p>

<p>ዶ/ር ኃይሌ በዚህ የምርምር ፁሁፋቸው እንዳሰፈሩት ኤድስን በኢትዮጵያ ኢኮኖሚ ላይ ሊቀረፍ የማይቻል አደጋ በረዥም ጊዜ የሚያስከትል ሲሆን ይህም ቀስ በቀስ በኢኮኖሚና በማህበራዊ ሕይወት የሚያመጣው አደጋ የአገሪቷን ደህንነት የሚጎዳ ነው ይላሉ። ዶ/ሩ በዚህ ፁሑፋቸው ጨምረው እንደገለፁት ከኢትዮጵያ አምራች ኃይል 8 በመቶ በኤድስ የተጠቃ ሲሆን አብዛኛው የኤድስ ተጠቂዎችም እድሜያቸው ከ15-49 ዓመት የሚደርስ ነው ይላሉ።</p>

<p>በአሁኑ ጊዜ በአገራችን የኤድስ ተጠቂውን ቁጥር ለመቀነስ የሚደረገው ጥረት በይበልጥ ተስፋፍቶ የሚገኘው በሃይማኖት ድርጅቶች፣ በትምህርት ቤቶች፣ በመንስታዊና መንግሥታዊ ባልሆኑ ድርጅቶች ሲሆን መንግስትም በሽታውን በአገር አቀፍ ደረጃ ለመከላከል ሲል አንድ አዲስ ኮሚቴ ለማቋቋም በጥረት ላይ ነው። በተለይም በበሽታው በይበልጥ በመጠቃት ላይ ያሉት ወጣት የሕብረተሰብ ክፍሎች ሲሆኑ እነሱም በተለየ መልክ በየትምህርት ቤቱ ቀጣይ የሆነ ግንዛቤ ማስጨበጥ የጊዜው ተቀዳሚ ተግባር ሊሆን ይገባል።</p>

<p>በአገራችን አሁን በኤድስ በሽታ በመማቀቅ ላይ የሚገኘው ሕዝብ ቁጥር 400.000 የሚደርስ ሲሆን በሽታው ሳይከሰትበት ቫይረሱን የተሸከመው የሕዝብ ቁጥር ደግሞ 3 ሚሊዮን ይደርሳል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ መጋቢት 22 ቀን 1992</a></p>

</body>
</html>	
