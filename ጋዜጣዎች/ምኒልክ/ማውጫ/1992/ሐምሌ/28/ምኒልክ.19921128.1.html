<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የቴሌኮሚኒኬሽን ዘርፉን ወደግል ለማዛወር እንስቃሴ ተጀመረ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የቴሌኮሚኒኬሽን ዘርፉን ወደግል ለማዛወር እንስቃሴ ተጀመረ</h1>


<p>የኢትዮጵያ ፕራይቬታይዜሽን ኤጀንሲ ለረጅም ጊዜ ሲጠበቅ የቆየውን የኢትዮጵያ ቴሌኮሚኒኬሽንን ፕራይቬታይዝ የማድረግ ተግባር እንዲያመቻች ፕራይስወተር ሐው ኩፐርስ ለተባለ ድርጅት ኃላፊነቱን ሰጥቷል። የፕራይቬታይዜሽ ኤጀንሲው ስራ አስኪያጅና የፕራይስወተር ሐውስ ኩፐርሳ ባለቤት የሆኑት ኒክ አለንም ስምምነት ተፈራርመዋል።</p>

<p>ድርጅቱ ለፕራይቬታይዜሽ ኤጀንሲው ከሚፈፅማቸው ተግባሮች መካከል ለመስኩ የጨረታ ረቂቅ ማውጣት፣ የእሴት ዋጋ፣ የድርጅት ግምገማ፣ ኦዲቲንግ፣ ሕገ ነክ ጉዳዮች፣ የፋይናንስ ማስተካከያና የፕራይቬታይዜሽን ንድፍ ናቸው። እንደ አንድ ምንጭ ከሆነ መንግስታት በጋናና በደቡብ አፍሪካ ቴሌ ድንገት ፕራይቬታይዜሽን በመከፈቱ ከደረሰው ችግር በመማር የቴሌውን ዘርፍ ለግሉ መስክ ለመክፈት የሚፈለገው ደረጃ በደረጃ ነው።</p>

<p>ለፕራይቬታይዜሽን ከቀረቡት አማራጮች መካከል የሞባይል ስልክ አገልግሎት፣ ዳታ ኮሚኒኬሽን፣ ኢንተርኔት አገልግሎትና የፒኤቲኤን አገልግሎት ነው። እንደሚታወሰው 6 የዓለም አቀፍ ድርጅቶች ለፕራይቬታይዜሽን ኤጀንሲው ጨረታ ምላሽ ሰጥተው የነበረ ሲሆን በዚህ ዓመት ሶስቱ በአማራጭነት ተይዘው ነበር። በመጨረሻ ኤጀንሲው ስራውን ለፕራይስወተር ሃውስ ኩፐርስ ሰጥቶታል። ሆኖም ኤርነስትና ያንግ የሚባል ካምፓኒ ኤንጀንሲው ምክር እንዲሰጠው ጨረታ ካወጣባቸው 17 ኮንትራቶች መካከል አብዛኛውን አሸንፎ በመስራት ላይ መሆኑን ምንጮች ገልፀዋል።</p>

<p>ኤርነስትና ያንግ በዚህ ጨረታ የተካፈሉ ቢሆንምና በቴኒካል ግምገማ አንደኛ ወጥቶ የነበረ ቢሆንም ፕራይስወተር ሃውስ ኩፐርስ ያቀረበው ዋጋ 50 ከመቶ ዝቅ ብሎ በመገኘቱ ጨረታውን ለማሸነፍ በቅቷል። የምክሩ ስራ በ9 ወራት ያልቃል ተብሎ የሚጠበቅ ቢሆንም በየ3ወሩ ፕራይቬታይዜሽን ኤጀንሲው ስለጥናቱ ሂደት ገለፃ ይደረግለታል።</p>

<p>ድርጅቱ በሁለት ሳምንታት ውስጥ ከአገር ውስጥና ከውጭ አገር በተወጣጡ ባለሙያዎች ስራውን ይጀምራል ተብሎ ይጠበቃል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ሐምሌ 28 ቀን 1992</a></p>

</body>
</html>	
