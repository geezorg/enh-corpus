<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያ ንግድ ባንክ ከሱማሌላንድ ባንክ ጋር ተፈራረመ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የኢትዮጵያ ንግድ ባንክ ከሱማሌላንድ ባንክ ጋር ተፈራረመ</h1>


<p>በአፍሪካ ውስጥ ከሚገኙት ባንኮች በትልቅነታቸው ከሚጠቀሱት አንዱ የሆነው የኢትዮጵያ ንግድ ባንክ እውቅና በሌለው የሱማሌላንድ ባንክ ጋር ኤልሲ ስምምነት መፈራረሙን አንድ በሃርጌሳ የሚታተመ የግል ጋዜጣ ዘገበ።</p>

<p>ጃሙሪያ የተባለው ይኼው ጋዜጣ እንደዘገበው ሁለቱ ባንኮች ስምምነቱን የተፈራረሙት ባለፈው ግንቦት 22 ቀን 1992 ዓ.ም ነበር። ስምምነቱ ወደሀገር ውስጥ የሚገቡና የሚወጡ ሸቀጦችን የሚያካትት ሲሆን በውጭም ኮሜርሺያል ትራንዛክሽን ለማመቻቸት የሚረዳ ነው። የሱማሌላንድ የንግድ ማህበረሰብ ከዚህ በፊት የብድርና የባንክ አገልግሎት የሚያገኙት ከጎረቤት አረብ ሀገሮች ነበር። የኢትዮጵያ ንግድ ባንክና የሱማሌላንድ ባንክ የተፋራረሙት ስምምነት ሱማሌላንድ ነፃነቷን ካወጀች ከ1991 እ.ኤ.አ በኋላ የመጀመሪያው ነው።</p>

<p>ነገር ግን የኢትዮጵያ ንግድ ባንክ ምክትል ፕሬዝዳንት አቶ ሀብተሥላሴ ሀጎስ ዘገባውን አስተባብለዋል። በሁለቱ ባንኮች መካከል ኦፊሴያላዊ ያልሆነ ግንኙነት መመስረት የጀመረው ባለፈው ዓመት ነሐሴ ወር የሱማሌላንድ ከፍተኛ ባለሥልጣናት አዲስ አበባ መጥተው ከኢትዮጵያ የባንክ ባለሥልጣናት ጋር ከተወያዩ በኋላ እንደነበር ውስጥ አዋቂ ምንጮች እዚህ አዲስ አበባ ውስጥ ለሚታተመው ፎርቹን ጋዜጣ ገልፀዋል።</p>

<p>በሱማሌላንድ ምክትል ፕሬዝዳንት ዳሂገር ሪያሌ የተመራው ሶስት አባላትን ያቀፈው ልዑክ ከኢትዮጵያ ንግድ ባንክ ፕሬዝዳንት ከአቶ ጥላሁን አባይ ጋር በተወያየ ወቅት የንግድ ባንኩ ቅርንጫፍ ባንክ ሃርጌሳ ውስጥ እንዲከፈት ጠይቆ ነበር። በንግድ ባንኩ ውስጥ ያሉ የወሬ ምንጮች ምናልባት ባንኩ በምስጢር ከሱማሌላንድ ባንክ ጋር ስምምነት ላይ ሳይደርስ እንዳልቀረ ገልፀው በሁለቱ ባንኮች መካከል ስምምነት እንዳልተፈረመ ገልፀዋል። በሁለቱ ባንኮች መካከል በይፋ በከፍተኛ ባለሥልጣናት ደረጃ ስምምነት መፈራረም ማለት በተዘዋዋሪ ለሱማሌላንድ እውቅና መስጠት ማለት ነው።</p>

<p>የኢትዮጵያ ንግድ ባንክ ከሱማሌላንድ ባንክ ጋር በምስጢርም ሆነ በይፋ ስምምነት ተፈራረሙ አልተፈራረሙ ከሱማሌላንድ ጋር ቅርበት እየፈጠረች የምትገኘው ኢትዮጵያ ብቻ አይደለችም። ከ10 ዓመታት በኋላ የዓለም አቀፉ የገንዘብ ድርጅትና የዓለም ባንክ ከሱማሊያ ተወካዮች ጋር ድርድር ጀምረዋል። ይኼም በምሥራቅ አፍሪካዊቷ ሀገር ሱማሌ ሰላም እየመጣ መሆኑን አመላካች እንደሆነ አሶሺየትድ ፕሬስ የአይኤምኤፍ ባለሥልጣናትን ጠቅሶ ዘግቧል። 160.000 ስኩየር ሜትር ስፋት ያላት ሱማሌላንድ በአሁኑ ወቅት የሞባይል ቴሌፎን አገልግሎት ተጠቃሚ ስትሆን በከተሞቿና በመንደሮቿም የኢሜል አገልግሎት ታገኛለች። ነፃ የቴሌቪዥን፣ የኤፍ.ኤም ሬዲዮ ጣቢያዎች ሲኖራት በግል የሚተዳደሩ የአየር ኩባንያዎች አሏት።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ሐምሌ 14 ቀን 1992</a></p>

</body>
</html>	
