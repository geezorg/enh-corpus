<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አሜሪካ ለኢትዮጵያ የላከችውን እርዳታ ለኤርትራ አዞረች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">አሜሪካ ለኢትዮጵያ የላከችውን እርዳታ ለኤርትራ አዞረች</h1>


<p>ወደኢትዮጵያ ተጓጉዞ በድርቅ የተጎዱ አካባቢዎች ለሚገኙ ለረሀብ ለተጋለጡ ኢትዮጵያውያን እንዲከፋፈል ታቅዶ የነበረው የእህል ዕርዳታ በመጨረሻው ሰዓት ከአሜሪካ ዲፓርትመንት ኦፍ ስቴትስና ከአሜሪካ የዓለም አቅፍ የልማት ኤጀንሲ በወጡ ትዕዛዞች ወደ ኤርትራ እንዲጓዙ ተደርገዋል።</p>

<p>ወደኢትዮጵያ ለመጓጓዝ ከሁለት ሳምንት በፊት ጅቡቲ ተራግፎ ከነበረው እህል 5000 ቶን የእርዳታ እህል ወደ ኤርትራ እንደተሻገረ የአሜሪካ ሰብዓዊ እርዳታ ቢሮ ምክትል አስተዳደር ሊዮናርድ ሮጀርስን ጠቅሶ ዘግቧል።</p>

<p>ወደኢትዮጵያ ሊገባ ከተዘጋጀ እርዳታ ውስጥ ጥቂቱ በውሰት ለአስቸኳይይ ጊዜ ድጋፍ ወደኤርትራ ተጓጉዟል። ብለዋል። ሮጀርስ ባለፈው ሣምንት እዚህ ኢትዮጵያ ውስጥ በሰጡት ጋዜጣዊ መግለጫ ውሳኔው የተሰጠው የምግብ እርዳታው ኢትዮጵያ ውስጥ በአፋጣኝ ስለማያስፈልግ እንደሆነም በተጨማሪ ተናግረዋል።</p>

<p>ይኼ በኤርትራ የተፈናቀሉ ሰዎችን ለመታደግ የተወሰደ ሰብዓዊ ውሳኔ ነው ብለዋል። ውሳኔውን ያስተላለፉት ማን እንደሆነ የሰጡት ማረጋገጫ የለም። ነገር ግን የአሜሪካ የዓለም አቀፍ ተወካይ ዳግላስ ኤል.ሼልደን ውሳኔው የተወሰነው በድርጅቱና በስቴት ዲፓርትመንቱ ባለሥልጣናት እንደሆነ ተናግረዋል።</p>

<p>እንደአሜሪካ የዓለም አቀፍ የልማት ድርጅት ግጭት በኤርትራ በድርቅ ምክንያት 335.000 ሰዎች በረሀብ ተጋልጠዋል። በተጨማሪም በቅርቡ ከኢትዮጵያ ጋር በተደረገው ጦርነት በኤርትራ ከ1 ሚሊዮን በላይ ሰዎች ከቀያቸው መፈናቀላቸውን የኤርትራ የእርዳታና የስደተኞች ኮሚሽን ገልጿል። </p>

<p>ድርጅቱ «ምግብ ለሰላም» በሚባለው ፕሮግራሙ ከአሜሪካ የግብርና ዲፓርትመንት ጋር በመቀናጀት 60.500 ቶን የአስቸኳይ ጊዜ እርዳታ በኤርትራ በጦርነትና በድርቅ ለተጠቁ ግለሰቦች ለማከፋፈል አቅዷል። የአሜሪካ የዓለም አቀፍ የልማት ድርጅት የአዲስ አበባ ከፍተኛ ባለሥልጣን ሮጀርስ ከወራት በፊት የተባበሩት መንግስታት የዓለም ምግብ ፕሮግራም እስከ 2000 መጨረሻ ድረስ በኢትዮጵያ ለረሀብ ለተጋለጡ ሰዎች መረጃ ከ837.000 ሜትሪክ ቶንስ በላይ እንደሚያስፈልግ ገልጿል። ይኼ ቁጥር ከዚህ በላይ ሊጨምር ይችላል። ከዚህ ውስጥ 730.000 ሜትሪክ ቶንስ እንደደረሰ ሚስተር ሮጀርስ ገልፀው ተጨማሪ 100.000 ቶንስ ይደርሳል ተብሎ እንደሚጠበቅ አስታውቋል።</p>

<p>እንደተባበሩት መንግሥታት ዘገባ በኢትዮጵያ ውስጥ ወደ10 ሚሊዮን የሚጠጉ ሰዎች በድርቅ ተጠቅተዋል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ሐምሌ 7 ቀን 1992</a></p>

</body>
</html>	
