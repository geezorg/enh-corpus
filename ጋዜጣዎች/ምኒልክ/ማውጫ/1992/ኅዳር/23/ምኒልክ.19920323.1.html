<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሻዕቢያ የጦርነት ዝግጅት እያጧጧፈ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ሻዕቢያ የጦርነት ዝግጅት እያጧጧፈ ነው</h1>


<p>ሻዕቢያ በኤርትራ ውስጥ የሚያደርገውን የጦርነት ዝግጅት በማጧጧፍ ላይ እንደሆነ ተገለፀ። የኤ.ኤፍ.ፒ ዘጋቢ በንጋት አካባቢ በኤርትራ ሰማይ ውልብ የሚሉት የኤርትራ የሚግ -29 ተዋጊ ጄቶች የገጠሩን ፀጥታ በጩኸት እንደሚያናውጡት ዘግቧል። ይህ የዓይን ምስክርነት የኤርትራው ኃይል ሙሉ በሙሉ እንዳልተደመሰሰ የመጀመሪያው ምልክት መሆኑ ነው።</p>

<p>ተዋጊ ጄቶቹ ንጋት ሲቀድ ምልልድ ያደርጉ የነበረ በመሆኑ ኤርትራ ለአየር ኃይሏ ትኩረት እየሰጠችው መሆኑ ምልክት ነው። በተጨማሪም የሻዕቢያ ተቃዋሚ ደግሞ በዚህ ሳምንት እንዳስታወቀው የኤርትራ መንግስት 50 መኪና ሰራዊት ወደ ግንባር መላኩን አስታውቋል።</p>

<p>ይሁንና ሻዕቢያ የሰው ኃይል እጥረት እንዳጋጠመው በተለይ በዚህ ሳምንት የወጡት ዓለም አቀፍ የዜና ማሰራጫዎች መዘገባቸው ይታወቃል።</p>

<p>ይህ በዚህ እንዳለ በደቡብ አፍሪካ ተመድቦ የነበረ አንድ የሻዕቢያ ዲፕሎማት በዚያች ሀገር ቀርቶ ጥገኝነት የጠየቀ ቢሆንም ደቡብ አፍሪካ ጥያቄውን ሳትቀበል ቀርታለች።</p>

<p>በጆሃንስበርግ የኢትዮጵያ ኤምባሲ እንዳስታወቀው ዲፕሎማት አፈወርቂ ሀብቴ ተስፋሚካኤል የኤርትራ ኤምባሲ ያባረረው መሆኑን ገልፆ ይህ ዲፕሎማት «ኤርትራ ከጐረቤቶቿ ጋር በጦርነት መዘፈቅ የለባትም» ብሎ የሚያምን ሲሆን በኢትዮጵያና በኤርትራ ሕዝቦች መካከል ግንኙነት መበላሸት የለበትም የሚል አቋም እንደነበረው ገልጿል።</p>

<p>ዲፕሎማት አፈወርቂ «ሰዎቹ የሚፈልጉት አስረውኝ ወደ አገሬ እንድመለስ ነው እዚያም የሞት ቅጣት ሊያጋጥመኝ ይችላል ከኢትዮጵያ ጋር ያለውን ጦርነት በመቃወሜ ምክንያት» ብሏል። አክሎም «ወደ ኤርትራ ብላክ እናት ሀገርን ሉዓላዊነት ለማስጠበቅ የሚደረገውን ትግል በመቃወም ምክንያት ብለው ያለምንም ሕግ ይገሉኛል» ብሏል።</p>

<p>አፈወርቂ የሀገር ውስጥ ጉዳይ ሚኒስትርን የፖለቲካ ጥገኝነት የሚሰጠው ሌላ አገር እስኪያገኝ ድረስ በቂ ጊዜ እንዲሰጡት ጠይቋል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ኅዳር 23 ቀን 1992</a></p>

</body>
</html>	
