<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በእስራኤል የሚኖሩ ኢትዮጵያውያን ከ15 ዓመታት በኋላም በችግር ተጠምደዋል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በእስራኤል የሚኖሩ ኢትዮጵያውያን ከ15 ዓመታት በኋላም በችግር ተጠምደዋል</h2>


<p>ቢቢሲ፦ ወደ እስራኤል ከገቡ 18 ዓመታትን ቢያስቆጥሩም ከ70.000 በላይ የሚሆኑት ኢትዮጵያውያን አይሁዶች (ቤተእስራኤላዊያን) ከእስራኤል ማኅበረሰብ ጋር ለመዋሃድ ከፍተኛ ችግር አጋጥሟቸዋል።</p>

<p>ከእስራኤል የወጣው ዘገባ እንደጠቆመው ከእነዚህ ቤተ- እስራኤላውያን መካከል 75 በመቶ የሚሆኑት በሂብሩ ቋንቋ መፃፍ አይችሉም። ግማሽ ያህሉ ደግሞ በሄብሩኛ ሰላምታ እንኳን መለዋወጥ አይችሉም።</p>

<p>ከእስራኤል የስደተኞች ጉዳይ ሚኒስትር የወጣ ዘገባ እንደሚገልፀው በእስራኤል በሚገኙ ኢትዮጵያውያን አይሁድ ማህበረሰቦች ውስጥ አይለው የሥራ አጥነት ብዛት በብሔራዊ ደረጃ ካለው ሶስት ጊዜ እጥፍ ነው።</p>

<p>በተጨማሪም በኢትዮጵያውያኑ ከሌሎቹ የእስራኤል ማህበረሰቦች መካከል ያለው የባህል ልዩነት በጣም ሰፊ ሲሆን የኢትዮጵያውያኑ አይሁድነትም በሃይማኖት አባቶች ጥያቄ ውስጥ ነው።</p>

<p>ከ1000 የሚበልጡ ቤተሰቦች አሁንም ቢሆን ህይወታቸውን በመግፋት ላይ የሚገኙት እንደመጡ በሰፈሩበት የማቆያ ማዕከሎች ውስጥ ነው። 45 በመቶ የሚሆኑት ቤተሰቦች ለልጆቻቸው የት/ቤት ክፍያ እንኳን መክፈል አይችሉ። ነገር ግን ወታደራዊ ክፍል የእስራኤላውያን ሕይወት የሚገለፅበት አንዱ አካባቢ በመሆኑ ኢትዮጵያውያኑም በዚህ መስክ ላይ አዎንታዊ ተፅዕኖ አሳድሯል። ሁሉም ኢትዮጵያውያን አይሁዶች ማለት ይቻላል የብሔራዊ ውትድርና አገልግሎታቸውን ፈፅመዋል። 50 የሚሆኑ ኢትዮጵያውያን አይሁዶች ደግሞ የመኮንነት ማዕረግ አድርገዋል።</p>

<p>ኢትዮጵያውያን አይሁዶች የዓለም አቀፉን ቀልብ መሣብ የጀመሩት በ1980ዎቹ አካባቢ የእስራኤል መንግስት በድርቅ ከተጎዳው የትውልድ ስፍራቸው በአውሮፕላኖች በተከታታይ በረራ አጓጉዞ ካመጣቸው በኋላ ነበር። እስራኤል ቤተ-እስራኤላውያኑን ያጓጓዘችው በሁለት ዘመቻዎች ነበር።</p>

<p>በ1984 ዓ.ም በዘመቻ ሙሴ የ15.000 የሚሆኑ ኢትዮጵያውያን አይሁዶችን ድርቁን ሸሽተው ከተጠለሉበት ካምፕ በማሰባሰብ በአውሮፕላኖች ወደ እስራኤል አጓጓዙ። ከዚያም ከ1991 ዓ.ም የዘመቻ ሰለሞን 20.000 የሚሆኑ ቤተ- እስራኤላውያን ከኢትዮጵያ በቀጥታ ወደ እስራኤል በአውሮፕላኖች ተጓጓዙ።</p>

<p>በቅርቡ ደግሞ ባለፈው ጁን በቋራ አካባቢ ይገኙ የነበሩት 3.000 የሚደርሱ የአይሁድ ማህበረሰቦችን ኢትዮጵያ ወደ እስራኤል ተጓጉዘዋል። 18.000 የሚሆኑ የፈላሻ ሙሪ ማህበረሰቦች ወደ እስራኤል የመጓዝ ፍላጎት እንዳላቸው አሳይተዋል። ነገር ግን በእስራኤል ባለሥልጣናት እንደአይሁድ ተቀባይነት አላገኙም።</p>

<p>ከሩሲያ አይሁዶች በተለየ ሁኔታ ኢትዮጵያውያኑ አይሁዶች የመጡት ከገጠሪቱ ኢትዮጵያ በመሆኑ እስራኤልን በመሰለ ኢንዱስትሪ በተስፋፋበት ሀገር ለሥራ ዝግጁ ለመሆን አልቻሉም።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ኅዳር 9 ቀን 1992</a></p>

</body>
</html>	
