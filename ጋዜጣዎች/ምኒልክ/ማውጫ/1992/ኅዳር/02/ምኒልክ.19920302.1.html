<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ዶ/ር በየነ በምርጫ ቦርድ ውስጥ ተቃዋሚዎች እንዲወከሉ ጠየቁ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ዶ/ር በየነ በምርጫ ቦርድ ውስጥ ተቃዋሚዎች እንዲወከሉ ጠየቁ</h1>


<p>ዓርብ ዕለት የኢትዮጵያ ዋና ተቃዋሚ ፓርቲ መንግስት በሚቀጥለው ግንቦት ላይ የሚያካሂደው ምርጫ ነፃና ትክክለኛ እንዲሆን ዋስትና ከሰጠ በምርጫው ለመሳተፍ ፈቃደኛ እንደሆነ ገለፀ።</p>

<p>የኢትዮጵያ የሰላምና የዲሞክራሲ አማራጭ ኃይሎች ምክር ቤት ሊቀመንበር የሆኑት በየነ ጴጥሮስ ይህን የተናገሩት በቅርቡ በአፍሪካ ኢኮኖሚ ኮሚሽን አዳራሽ በተጠራው የፓናል ስብሰባ ላይ ሲሆን ኢሕአዴግ ለነፃ ምርጫ ጥረት እንዲያደርግ ጠይቀዋል።</p>

<p>ሊቀመንበሩ የብሔራዊ ምርጫ ቦርድ በኢህአዴግ ብቻ የተሾሙ ስለሆኑ የተቃዋሚ ፓርቲዎች ተወካዮች በቦርድ ውስጥ መሳተፍ እንዲፈቀድላቸውና ለምርጫ የተቃረበ ማንኛውም ግለሰብ መንግሥት እንዲሽር ጠይቀዋል። ይህ እርምጃ ከተወሰደ በተቃዋሚ ፓርቲዎች ውስጥ በራስ መተማመን ይዳብራል በማለት ተናግረዋል።</p>

<p>በበየነ ጴጥሮስ የሚመራው የተቃዋሚዎች ቅንጅት ብዛት ያላቸው ብሔራዊና ክልላዊ ፓርቲዎችን ያቀፈ ነው። ኢሕአዴግ በ1997 ዓ.ም ለኢህአዴግ ያደላ አጠቃላይ ምርጫ ተካሂዶ ማሸነፉ ይታወሳል። የሚቀጥለው ግንቦት የሚካሄደው አጠቃላይ ምርጫ በተወካዮች ምክር ቤት የሚገኘውን 547 መቀመጫዎችና በፌዴሬሽን ምክር ቤት የሚገኘውን ለ110 መቀመጫዎች የሚደረግ ውድድር ነው።</p>

<p>ነገር ግን እስከአሁን የገዢው ፓርቲ ደጋፊዎች የሆኑ 25 ፓርቲዎች ብቻ በምርጫው ለመሳተፍ ያላቸውን ፍቃደኝነት ያረጋገጡ ሲሆን ሌሎች ተቃዋሚ ፓርቲዎች ግን ጭቆና እየደረሰባቸው እንደሆነ እየተገለፀ ነው።</p>

<p>የኢትዮጵያ ዲሞክራቲክ አንድነት ፓርቲ የሚባለው ድርጅት በክልሎች የሚገኙትን የፓርቲውን 16 ጽሕፈት ቤት በመንግስት እንደተዘጉበት ሲገልፅ፤ የመላው አማራ ሕዝብ ድርጅት በበኩሉ በክልሎች 40 ጽ/ቤቶቹና እንቅስቃሴም እንደታገዱበት እየገለፀ ነው። አርብ ዕለት የፓርቲው ባለሥልጣን ጨምረው እንደገለፁት ከሆነ የፓርቲው አባላት የሆኑ ግለሰቦች በክልላቸው ምንም ዓይነት እንቅስቃሴ ለማድረግ እንደማይችሉ አብራርተዋል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ህዳር 2 ቀን 1992</a></p>

</body>
</html>	
