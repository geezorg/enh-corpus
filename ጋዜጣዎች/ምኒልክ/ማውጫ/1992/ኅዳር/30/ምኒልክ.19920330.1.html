<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ኢትዮጵያ ለግዙፍ ጦርነት ዝግጅቷን እያፋፋመች ነው»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«ኢትዮጵያ ለግዙፍ ጦርነት ዝግጅቷን እያፋፋመች ነው»</h1>


<p>በያዝነው ሳምንት በአውሮፓ የኢትዮጵያና የኤርትራም የውጭ ጉዳይ ሚኒስትሮች እየተዘዋወሩ ሲሆን በፈረንሣይ ዋና ከተማ በሆነችው ፓሪስ የኤርትራ የውጭ ጉዳይ ሚኒስትር ኃይሌ ወ/ተንሣይ የዲፕሎማሲ ጦርነቱን ሲያፋፍሙ ቆይተዋል። ሳፓ እና ኤ.ኤፍ.ፒ በጣምራ ባስተላለፉት ዘገባ እንዲህ አስቀምጠውታል፦</p>

<p>ሰኞ ዕለት በፓሪስ ጉብኝት ሲያደርጉ የነበሩት የኤርትራው የውጭ ጉዳይ ሚኒስትር ኃይሌ ወ/ትንሣኤ ኢትዮጵያ ለአዲስና ግዙፍ ጦርነት ዝግጅቷን እያፋፋመች ነው» ብለዋል። ኃይሌ ኢትዮጵያ አአድ ያቀረበውን የመፍትሔ ሀሳቡን ማስፈፀሚያ ሰነድ አልቀበልም ብላለች በማለት በአውሮፓ ሕብረት ውስጥ ቁልፍ ሚና ለሚጫወቱት የፈረንሣይ ባለሥልጣናት አቤት ብለዋል። ኃይሌ በፈረንሣይ ቆይታቸው በኤርትራና በጅቡቲ ድንበር አካባቢ ስላለው ወታደራዊ ውጥረት ከባለሥልጣናቱ ጋር እንደተወያዩ በታዛቢዎች ተገምቷል። ማክሰኞ ዕለት ፓሪስን የኢትዮጵያው የውጭ ጉዳይ ሚኒስትር የሆኑት ስዩም መስፍን እንደጎበኙ ኤ.ኤፍ.ፒ ዘግቧል።</p>

<p>ይህ በዚህ እንዳለ ባለፈው ሳምንት ከብሪታኒያ የወጣው ዜና ብዙ የፖለቲካ ታዛቢዎችን አስገርሟል። በእንግሊዝ ፓርላማ የሐውስ ኦፍ ሎርድስ አባል የሆኑት አንድ አባል ለምክር ቤቱ ባሰሙት ንግግር የተባበሩት መንግስታት የሁለቱ ሀገሮችን የሰራዊት አሰፋፈርና እንቅስቃሴ መረጃ ይኖረው እንደሆነ ጠይቀዋል። የምክር ቤቱ አባል በዚህ ንግግራቸው አሜሪካውያን የሰራዊቶቹን አሰፋፈርን የሚመለከት መረጃ እንዳላቸው ጠቁመዋል።</p>

<p>ከዚሁ ከኢትዮ ኤርትራ ጉዳይ ሳንወጣ የተባበሩት መንግሥታት ዋና ፀሐፊ የሆኑት ኮፊ አናን ዓርብ ዕለት አፍሪካን አስመልክተው አንድ የቀድሞው የናይጄሪያ የውጭ ጉዳይ ሚኒስትርና አምባሳደር መሐመድ ሳህኑን ሾመዋል። ናይጄሪያዊው ጋምባሪ በአንጎላ፣ በደቡብ አፍሪካ፣ መካከለኛው ዓፍሪካ ላይ እንዲያተኩሩ መሾማቸው የተመድ ቃል አቀባይ የሆኑት ፍሬድ ኤካህርድ ገልፀዋል። ጋምባሪ የተመድ ምክትል ዋና ፀሐፊ ደረጃ ተሰጥቷቸዋል። መሐመድ ሳህኑን በሰሜን አፍሪካ ላይ የሚያተኩሩ ሲሆን በተለይ ኤርትራ፣ ኢትዮጵያና ሱዳን ላይ ያነጣጥራሉ። ሆኖም ከዚህ በፊት ይንቀሳቀሱበት ከነበረው የታላቁ ሀይቆች አካባቢ ተነስተዋል።</p>

<p>ሳህኑን ከኢትዮጵያውያን ባለሥልጣናት ጋር ያላቸው ጤናማ ግንኙነት አጠራጣሪ እንደሆነ ይነገራል። በዚህም ሆነ በዚያ ግን ሳህኑን በመፍትሔ ሀሳቡ ማስፈፀሚያ ሰነድ ረቂቅ ላይ ወሳኝ ሚና እንደነበራቸው የሚነገርላቸው በመሆኑም ለኢትዮጵያ ጥሩ ዜና አይደለም ሲሉ ታዛቢዎች ገልፀውልናል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ኅዳር 30 ቀን 1992</a></p>

</body>
</html>	
