<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ለለገሠ (መለስ) ዜናዊ ደብዳቤ ልከን እንደሰለጠነ ሰው መልስ አልሰጠንም»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«ለለገሠ (መለስ) ዜናዊ ደብዳቤ ልከን እንደሰለጠነ ሰው መልስ አልሰጠንም»</h2>


<p>የቀድሞ የሕወሓት መሪ የነበሩት አረጋዊ በርሄ ከትላንት በስቲያ ከቪኦኤ ጋር ባደረጉት ቃለ ምልልስ በሕወሓት የሚመራውን መንግሥት ክፉኛ ነቅፈውታል። አረጋዊ በርሄ በአቶ መለስ ዜናዊ ገለልተኛ የምርጫ ሂደት እንዲካሄድ በር ለማስከፈት ደብዳቤ ጽፈው የነበረ ቢሆንም «የሰለጠነ ሰው እንደሚያደርገው መልስ ለመስጠት አልቻሉም» ብለዋል። ይህም የሆነው «ሰዎቹ ከአምባገነናዊነት አመለካከታቸው ፍንክች ባለማለታቸው ነው» ብለዋል።</p>

<p>አቶ አረጋዊ በርሄ በኤርትራ ወረራ ላይ ጠንካራ አቋም በመውሰድ ከግንቦት 1990 በፊት ከወረራቸው የኢትዮጵያ መሬቶች ለቅቆ እስካልወጣ ድረስ ለሰላም ተገዝቷል ለማለት አይቻለም በማለት ኤርትራ የአ.አ.ድ የመፍትሔ ሃሳብን ተቀብያለሁ የሚለውን አጣጥለውታል። አቶ አረጋዊ በርሄ «ወራሪ ኃይል ሰላም ከፈለገ መጀመሪያ /ከያዛቸው መሬቶች/ ለቅቆ መውጣት አለበት። ለቅቆ ወጥቶ በእኩልነት ደረጃ ሚዛኑን በጠበቀ ክርክር በዓለም ፍ/ቤት ወይም በሽማግሌዎች ችግሩ ይፈታል። አለበለዚያ ግን ወርሮ እንደያዘ እንደራደር ማለት ተገቢ አይደለም» ብለዋል።</p>

<p>አቶ አረጋዊ ወክለው ከተናገሩት ድርጅቶች መካከል ኢሕአፓ ይገኝበታል። ኢሕአፓ ከኤርትራ መንግስት ጋር አብሮ እንደነበረ አድርገው የሕወሓት ባለሥልጣናት እንደወነጀሉት ይታወሳል። የሕወሓት ፖሊት ቢሮ አባል የሆኑት ስብሃት ነጋ «የክህደት ታሪክ አለው» በማለት መናገራቸው ይታወሳል። ኢሕአፓ ለአቦይ ስብሃት አባባል በመግለጫ ምላሽ የሰጠ ሲሆን ከኤርትራ መንግሥት ጋር ማበሩን አስተባብሏል።</p>

<p>አቶ አረጋዊን የቪኦኤው ጋዜጠኛ ለአቶ መለስ የላኩት ደብዳቤ ምላሽ ያላገኘው በኢትዮጵያ ውስጥ ገብተው ለውጥ ለማምጣት ባለመቻላቸው እንደሆነ ጠይቋቸው በሰጡት ምላሽ «ተወዳድረን ሕዝብ ይፍረደን» ብለዋል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ጥቅምት 4 ቀን 1992</a></p>

</body>
</html>	
