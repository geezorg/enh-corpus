<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያና የኤርትራ ብሔራዊ ቡድን ተጫዋቾች ተደባደቡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የኢትዮጵያና የኤርትራ ብሔራዊ ቡድን ተጫዋቾች ተደባደቡ</h1>


<p>ናይሮቢ የታዳጊ ወጣቶች የምስራቅና መካከለኛ አፍሪካ ኮንፌዴሬሽን ሻምፒዮን ዋንጫ ኬንያ በተደረገበት በአሁኑ ወቅት በኢትዮጵያ ተጫዋቾችና በኤርትራ ተጫዋቾች መካከል የጡጫ ድብድብ ተፈጥሮ ብዙዎች ጉዳት ደርሶባቸዋል።</p>

<p>ዕሮብ ማታ የተፈጠረው ድብድብ ምክንያቱ እስካሁን በትክክል ባይታወቅም ብዙዎች 18 ወር የሞላው የኢትዮ ኤርትራ ጦርነት መነሾ ሊሆነው እንደሚችል ይገምታሉ።</p>

<p>ሁለቱም ቡድኖች ከሌሎች የዑጋንዳ የሩዋንዳ፣ የሱዳን ቡድኖች ጋር በኮሌጅ ኦፍ ኮሚኒኬሽን ቴክኖሎጂ ውስጥ እንደሚኖሩ ታውቋል። የኮንፌዴሬሽኑ ዋና ፀሐፊ ዳን ሙሩንጋ እንዳስታወቁት ኮንፌዴሬሽኑ መነሾውንና ሁኔታውን ለማጣራት ስራ እንደጀመሩ ተናግረዋል።</p>

<p>ዋና ፀሐፊው ለፓን አፍሪካ ዘጋቢ እንደገለፁት ከሆነ ሁኔታውን ለማረጋጋት በቂ የፀጥታ ፖሊሶችን ወደየስፍራው መላኩን አስፈላጊም ሆነ ሁለቱን ቡድኖች በተለያዩ ቦታዎች ማድረግ ካስፈለገ ሊደረግ እንደሚችል ገልፀዋል። አለበለዚያ ግን ይህ ነገር ከቀጠለ ያለን አማራጭ ሁለቱንም በሚቀጥለው አውሮፕላን ወደሀገራቸው መላክ ነው ብለው አስፈራርተዋል። ፀሐፊው ጨምረው እንደገለፁት ድርጊቱ በጣም የሚያሳዝን መሆኑን ገልፀው ይህን ዓይነት ሁኔታ ካፍም ሆነ ፊፋ በእግር ኳስ ጨዋታ ውስጥ አይቀበለውም ብለዋል።</p>

<p>ሙሩንጋ አያይዘውም ይህ ዓይነት ስርዓት አልበኝነት ቁጭ ብለን የምንመለከተው ጉዳይ አይደለም ብለዋል። በዚሁ የሴካፋ ውድድር ላይ ኢትዮጵያ ከምድቧ በአንደኝነት ለግማሽ ፍፃሜ ያለፈች ሲሆን ኤርትራ ግን ገና በመጀመሪያው ዙር ከውድድሩ ወጥታለች። ከትናንት በስቲያ በተካሄደው የግማሽ ፍፃሜ ጨዋታ ኢትዮጵያ በኬንያ ብሔራዊ ቡድን የተሸነፈች ሲሆን በነገው ዕለት ለሦስተኝነት ውድድሯን የምታካሂድ መሆኑ ታውቋል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ጥቅምት 25 ቀን 1992</a></p>

</body>
</html>	
