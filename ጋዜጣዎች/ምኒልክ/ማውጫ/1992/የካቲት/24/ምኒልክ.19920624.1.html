<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የስቴትስ ዲፓርትመንት የሰብዓዊ መብት ሪፖርት የኢትዮጵያን መንግሥት ወቀሰ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የስቴትስ ዲፓርትመንት የሰብዓዊ መብት ሪፖርት የኢትዮጵያን መንግሥት ወቀሰ</h2>


<p>የአሜሪካ የውጭ ጉዳይ ሚኒስቴር በሆነው ስቴትስ ዲፓርትመንት በኩል በየዓመቱ የሚወጣው የሰብዓዊ መብት ሪፖርት ፌብሩዋሪ 25/2000 ይፋ ሆኗል። በዚህ ሪፖርት ውስጥ ከተካተቱት ሀገሮች ውስጥ አንዷ ኢትዮጵያ ስትሆነ ባለፉት ስምንት ዓመታት ውስጥ ከወጡት ሪፖርቶች አንፃር ሲገመገም የዚህ ዓመት ጠንከር ባለ መልኩ የኢትዮጵያን መንግስት ወቅሷል።</p>

<p>ከዚህ በፊት በወጡት ሪፖርቶች በኢትዮጵያ የሰብዓዊ መብት ጥበቃ አንዳንድ ጉድለቶች ቢኖሩትም እየተሻሻለ በመሄድ ላይ ነው ይሉ የነበረ ሲሆን በዚህ ዓመት ግን የመንግስት ሰብዓዊ ጥበቃ በአጠቃላይ መጥፎ ነው ብሏል። ይህ በኢትዮጵያና በአሜሪካ መካከል ያለውን የተበላሸ ግንኙነት ነፀብራቅ መሆኑን ታዛቢዎች ይናገራሉ። በተለይ በፖለቲካ ታዛቢዎችን ያስገረመ ግን ሪፖርቱ በዶ/ር ታዬ ላይ የሰጠው አስተያየት ነው። ዶ/ሩ ከታሰሩ በኋላ ከአሜሪካውያን አካባቢ ለመጀመሪያ ጊዜ እሳቸውን ሊደግፍ የሚችል አስተያየት አስፍሯል። ዶ/ሩ ነፃ በነበረበት ጊዜ በኢትዮጵያ እንግሊዘኛ ብቻ የሚያስተምሩ ፒስ ኮሮች ወደ ኢትዮጵያ መግባታቸውን በመቃወማቸው ቂም ይዘውባቸው ስለነበር ወደ አሜሪካ እንዳይገቡ ቪዛ ከልክለዋቸው እንደነበር ይታወሳል። ሪፖርቱ ለዶ/ሩ በሰጠው አስተያየት «በዶ/ር ታዬ ላይ የ15 ዓመት እስራት ተፈርዶባቸዋል። ቅጣቱ ከተጠበቀው በላይ ነበር» ሲል አትቷል።</p>

<p>ሪፖርቱ በሌላ በኩል ሲያትት «በሥልጣን ላይ ያለው መንግስት የሰብዓዊ መብት አያያዝ ሪኮርድ በጣም ደካማ ነው። በአንዳንድ አካባቢዎች መሻሻሎች ቢታዩም በአጠቃላይ ግን ችግሩ እንዳለ ነው። የደህንነት ኃይሎች በተለያዩ ጊዜያት ያለ ፍርድ ሰዎችን ሲገድሉ ይስተዋላሉ። በህዳር ወር በሶዶ አካባቢ አንድ አዲስ ቋንቋ ለመማሪያነት እንዲውል መደረጉን በመቃወም ሰልፍ በወጡ የአካባቢው ነዋሪዎች ከማሰር በተጨማሪ የደህንነት ኃይሎቹ በሰልፍ የተሳተፉ ሰዎችን ደብድበዋል፣ በቁጥጥር ስር አውለዋል። የእስር ቤቶች ሁኔታ ደካማ ነው። ከፍርድ በፊት በእስር ለረጅም መቆየት ደግሞ አሁንም የአገሪቱ ዋና ችግር እንደሆነ ቀጥሏል። መንግስት ከኦነግ ጋር የቅርብ ግንኙነትና ኦነግ የሚያራምደውን ፖሊሲ ትደግፋላችሁ ብሎ የሚከሳቸውን ሰዎች በቁጥጥር ስር ማዋሉንና ማሳደድን ገፍቶበታል» ብሏል</p>

<p>በተጨማሪም መንግስት በኤርትራ ይኖሩ የነበሩ ኤርትራውያንና የኤርትራ ዝርያ ያላቸው ኢትዮጵያውያንን ማባረሩን ገፍቶበታል። በግንቦት ወር 1998 ዓ.ም በሁለት አገሮች የድንበር ጦርነት ካገረሸ ጀምሮ ከ67.000 በላይ ኤርትራውያንን የኤርትራ ዝርያ ያላቸው ኢትዮጵያውያንን ከኢትዮጵያ ወደ ኤርትራ ተባረዋል። አንዳንዶች በፈቃዳቸው ወደ ኤርትራ ተጉዘዋል።</p>

<p>ሪፖርቱ አክሎም የፍትህ ተቋሙ በቂ የሰለጠኑ ባለሙያዎች ስሌሉት በህገ መንግስቱ የሰፈረውን የዜጎች መብት በአግባብ ለማስጠበቅ አልቻለም። መንግስት ተጨማሪ የሲቪልና የወንጀል ክሶችን የሚመለከቱ ዳኞችን አሰልጥኖ በክልሎች ማሰማራቱን ቀጥሏል። ከፍተኛ ፍርድ ቤት ቀለል ያሉ የሲቪል ክሶችን የሚመለከቱ ዳኞችን ቁጥር ከሶስት ወደ አንድ ዝቅ ያደረገ ሲሆን ይኼም የፍትህ አሰጣጥ ሂደት እንዲፋጠን አስተዋፅኦ አበርክቷል። መንግስት በተደጋጋሚ የዜጎቹን የግለኝነት መብት በመጣስ በተደጋጋሚ ያለፍርድ ቤት ወረቀት የዜጎችን መኖሪያ ቤት ይፈትሻል ብሏል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ የካቲት 24 ቀን 1992</a></p>

</body>
</html>	
