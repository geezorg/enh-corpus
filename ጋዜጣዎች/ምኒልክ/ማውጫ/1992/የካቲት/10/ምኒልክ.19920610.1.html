<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የጋራድ ኃ.የተ.የግ.ማ ሥራ አስኪያጅ ተገደሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የጋራድ ኃ.የተ.የግ.ማ ሥራ አስኪያጅ ተገደሉ</h1>


<p>የጋራድ ኃ.የተ.የግል. ማ ሥራ አስኪያጅ የሆኑት አቶ ነቢል የሱፍ ቤታቸው እያሉ በጥይት ተመተው መሞታቸው የተገለፀው ሲሆን ለመሞታቸው ምክንያት የሆነው በሟችና ገዳይ መካከል በገንዘብ የተነሳ ለስድስት ዓመታት የቆየ ፀብ በመኖሩ ነው ተብሏል።</p>

<p>በአደጋው ወቅት በቅድሚያ የደረሱት የኤሌትሮኒክስ ኩባንያ ባለቤት የሆኑት በአደጋው ወቅት በጥይት እግራቸውን የተመቱት አቶ ዘካሪያና ፖሊሶች ነበሩ። አቶ ዘካሪያ አደጋው በደረሰበት በዚያን ቀን ገዳይ ሟችን በመግደል ያስፈራራ እንደነበር ያወቁ ስለነበር ይህን ለመከላከል አደጋው ወደደረሰበት ቦታ ቢሄዱም የሟችን ነፍስ ሊያድኑት አልቻሉም።</p>

<p>በአቶ ነቢል የሱፍና በገዳይ በአቶ ሙኒር መካከል ከዛሬ ስድስት ዓመት በፊት ተሰርቶ ባለቀው አሁን በቅሎ ቤት በሚገኘው የጋራድ ዋና መስሪያ ቤት የግንባታ ሂደት ወቅት ላይ አልተከፈለም በተባለው ገንዘብ ውዝግብ ፈጥረው እንደነበር ሲታወቅ አቶ ሙኒር ገንዘባቸው እንዲከፈላቸው ብዙ ጊዜ ይጠይቁ እንደነበር ሲገለፅ ነገር ግን ሟችና የሟች አጎት ኮንትራክተሩ ተታለናል በማለት የገዳይን ገንዘብ ለመክፈል ፈቃደኝነት አላሳዩም። አቶ ሙኒር በዚህ ተበሳጭተው ይህንን ወንጀል እንደፈፀሙ ነው የተገለፀው።</p>

<p>ጋራድ የንግድ ኢንተርፕራይዝ ባለቤቶች ሶስት ወንድማማቾች የሆኑት አብዲ፣ መንሱርና ሳላህ ናቸው። በአሁኑ ጊዜ የሀንኮክ ጎማ፣ የሳምሰንግ ኤሌትሮኒክስና የሌሎችም ዕቃዎች ብቸኛ አስመጪ ለመሆኑ የቻሉ ሲሆን በተክለሃይማኖት ቤተክርስቲያን ፊት ለፊት ለድርጅቱ ዋና መስሪያ ቤት ይሆናል የሚባለው በ10 ፎቅ ሕንፃ እየሰራ ያለ የንግድ ድርጅት ነው።</p>

<p>ሟቹ አቶ ነቢል የሱፍ ከዚህ ቀደም ትዳር ያልመሰረቱ ሲሆን በዚህ ወር መጨረሻ አካባቢ ትዳር ለመመስረት እቅድ ይዘው ነበር።</p>


<p class="align-center"><a href="/Gazettas/Menilik/info/Menilik.sera.html">ከምኒልክ የካቲት 10 ቀን 1992</a></p>

</body>
</html>	
