<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ጃፓንና ማሌዥያ ወታደር እንዲያዋጡ ተጠየቁ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ጃፓንና ማሌዥያ ወታደር እንዲያዋጡ ተጠየቁ</h1>


<p>ተመድ የጃፓን ሠራዊት በኢትዮጵያና ኤርትራ ድንበር በሰላም ማስከበር ተግባር ላይ እንዲሳተፍ የጃፓን መንግስትን መጠየቋን የተመድ ምንጮች ገልፀዋል። ምንጮቹ እንደሚሉት የጃፓን መንግስት ጉዳዩን እያጠናው ነው። እንደምንጮቹ ከሆነ በኢትዮጵያና በኤርትራ ድንበር ላይ ያልው ሁኔታ በሌሎቹ የአፍሪካ የግጭት ቀጠና ማለትም በኮንጐና በሴራሊዮን የተሻለ ነው። የጃፓን መንግስት ጥያቄውን ከተቀበለው ጃፓን ለሁለተኛ ጊዜ በተመድ ጦር ውስጥ ትሳተፍ ይሆናል። የጃፓን ወታደሮች በአሁኑ ወቅት በጐላን ኃይትስ /እስራኤልና ሶሪያ ድንበር/ አካባቢ ሰፍረው ይገኛሉ ሲሉ ዘግቧል።</p>

<p>ኡትሳን ማሌይዥያ የተባለው ጋዜጣ ደግሞ በበኩሉ ሲዘግብ የማሌዥያ 10 መኮንኖች በኢትዮ ኤርትራ ወታደራዊ ታዛቢዎች ሆነው ለመምጣት በመዘጋጀት ላይ መሆናቸውን ዘግቧል። በኢትዮጵያና ኤርትራ የሚሰማሩ ወታደራዊ ታዛቢዎችን እንዲቀላቀሉ ማሌዥያ 10 መኮንኖች ትልካለች። የመከላከያ ሚኒስቴሩ በሰጥቱ መግለጫ የሚሄዱት መኮንኖች ከሻለቃ እስከ ሌተናል ኮለኔል ማዕረግ ያላቸው ናቸው ከተመድ ጋር ተስማምተናል የምንጠብቀው የሚሄዱበትን ጊዜ ነው። 6 ከሠራዊቱ ሲሆኑ 2 ከባህር ኃይል ሌላ ተጨማሪ 2 ደግሞ ከአየር ኃይል ይሆናሉ ለአንድ ዓመት ያገለግላሉ ሲል ዘግቧል። /በዚህ ዘገባ መሠረት የተመድ ጦር ቢያንስ ለአንድ ዓመት እንዲቆይ መደረጉን ያጢኑ/</p>

<p>ቪዥ አፍሪክ በሌላ ዘገባው ደግሞ የተመድ ዋና ፀሐፊ በኢትዮጵያና በኤርትራ ድንበር ለሚሰፍረው ጦር ሰራዊት የሚያዋጡ 19 ሀገሮችን ስም ዝርዝር ለፀጥታው ም/ቤት ማስተላለፋቸውን ዘግቧል። የሀገሮቹ ስም ዝርዝር ግን ገና ይፋ እንዳልወጣ ዘግቧል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ነሐሴ 26 ቀን 1992</a></p>

</body>
</html>	
