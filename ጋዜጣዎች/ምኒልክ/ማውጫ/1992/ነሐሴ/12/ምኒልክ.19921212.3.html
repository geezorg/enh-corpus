<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ሀሺሽ ስለምወስድ ሕፃናትን ደፍሬያለሁ»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«ሀሺሽ ስለምወስድ ሕፃናትን ደፍሬያለሁ»</h1>


<p>የፌዴራሉ የመጀመሪያ ከፍተኛ ፍ/ቤት አራተኛ ወንጀል ችሎት ከዚህ ቀደም በ3 ሕፃናት ላይ የመድፈር ወንጀል ፈፅሟል ባለው አንድ ግለሰብ ላይ የ11 ዓመት ከ6 ወር እስራት ፈርዶበታል። ግለሰቡ ከሚያዝያ 1990 ዓ.ም እስከ ጥቅምት 1991 ዓ.ም ድረስ ባለው የሰባት ወር ጊዜ ውስጥ 2 የሰባትና የስምንት ዓመት እንዲሁም አንድ የ6 ዓመት ህፃናትን በወረዳ 16 ቀበሌ 07 የካ ሚካኤል ቤ/ክርስቲያን አካባቢ በሚገኘው ጫካ ውስጥ በመውሰድ ክብረንፅህናቸውን መድፈሩ በሰውና በሕክምና ማስረጃ የተረጋገጠበት ሲሆን ፍ/ቤቱ ለዚህ ቅጣት ተመጣጣኝ ይሆናል ያለውን ቅጣት ለመበየን ችሏል።</p>

<p>ይኸው ችሎት ፍርዱን የሰጠው ተከሳሹ በተለያዩ ጊዜያት ላይ ሕግን በመተላለፍ ሶስቱን ህፃናት ዳቦ እገዛላችኋለሁ, ሰው ትጠሩልኛላችሁ እና ሌሎች መሰል ምክንያቶችን በመፍጠር ጫካ ውስጥ ከወሰደ በኋላ አፋቸውን በማፈን መቃወም በማይችሉበት ሁኔታ ክብረንፅህናቸውን በግድ በመድፈሩ ነው። በጠቅላላው በ3 ሕፃናት ላይ ለፈፀመው ወንጀል የ11 ዓመት ከ6 ወር ፅኑ እስራት በመፍረድ ተከሳሹን ወደወህኒ ቤት የላከው ሲሆን ተከሳሹም በሁሉም ህፃናት ላይ የፈፀመውን የአስገድዶ ክብረ ንፅህና መገሰስ ወንጀል ሙሉ በሙሉ ለፍርድ ቤት ከማመኑም በተጨማሪም በተለያዩ ማስረጃዎች ወንጀሉ ተረጋግጦበታል።</p>

<p>ጉዳዩን አጣርቶ ለፍርድ ቤት ያቀረበው የወረዳ 16 ፖሊስ ስለ ተከሳሹ ቤጥቅምት ወር 1991 ዓ.ም በሰጠው መግለጫ ላይ ተከሳሹን ለመያዝ የአንድ ዓመት ክትትል ሲደረግ መቆየቱን ተናግሯል። የክትትሉ መረብ በግለሰቡ ዙሪያ ተዘርግቶ አስፍላጊው መረጃ ሲሰበሰብ ቢቆይም ሊገኝ ያልቻለ ቢሆንም በአንድ ወቅት ጥቅምት 12/1991 ከተደፈሩት ህፃን መካከል አንዷ ከቤተሰቦቿ ጋር ስትሄድ በአጋጣሚ ግለሰቡን መንገድ ላይ በማየቷ ጮሀ ድርጊቱን የፈፀመባት እሱ እንደሆነ በመናገሯ ቤተሰቦቿ ለፖሊስ አመልክተው ተከሳሹ በቁጥጥር ስር ውሎ ሲጠየቅ ወንጀሉን እንዳልፈፀመ ቢክድም ህፃናቱ ተጠርተው ከሌሎች ተከሳሾች መሀል ተራ በተራ እንዲለዩት በመደረጉ የ3ቱንም ህፃናት ክብረ ንፅህና በማታለል መድፈሩን አምኗል።</p>

<p>ይኸው የ43 ዓመት ዕድሜ እንዳለው የተገለፀለት ተከሳሽ ይህንን ድርጊት ለምን እንደፈፀመ ሲጠየቅ «መጠጥ ስለምጠጣና ሐሺሽ ስለምወስድ በማላውቀው ስሜት እየተገፋፋሁ ነው» በማለት መልሷል።</p>

<p>ከዚህ ዓይነት ወንጀል ጋር ተመሳሳይነው ያላቸው ወንጀሎች ከዚህ ቀደም ሲፈፀም በሰፊው የሚስተዋል ሲሆን ለዚህ እንደምክንያትነትም የተወሰደው በእነዚህ ወንጀለኞች ላይ ተገቢ ቅጣት አለመሰጡ ነው። ወደፊት በእነዚህ ወንጀለኞች ላይ ከዚህ በተሻለ መልኩ ቅጣት እንዲያገኙ ቢደረግ ወንጀልን ከነአካቴው ማጥፋት ይቻላል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ነሐሴ 12 ቀን 1992</a></p>

</body>
</html>	
