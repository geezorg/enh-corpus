<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በ10 ዓመት ውስጥ የኢትዮጵያ ዓመታዊ የነፍስ ወከፍ ገቢ ዕድገት ያሳየው 10 ዶላር ብቻ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በ10 ዓመት ውስጥ የኢትዮጵያ ዓመታዊ የነፍስ ወከፍ ገቢ ዕድገት ያሳየው 10 ዶላር ብቻ ነው</h2>


<p>የኢትዮጵያ ዓመታዊ የነፍስ ወከፍ ገቢ ከ1983 ዓ/ም እስከ 1990 ዓ/ም ድረስ ያሳየው ለውጥ የ10 ዶላር ብቻ በመሆኑ ኢትዮጵያ በኢህአዴግ አገዛዝ ሥር ከወደቀች በኋላም ቢሆን የዓለማችን ድሃ አገር መሆኗን አንድ ዘገባ ገለፀ።</p>

<p>ኢትዮጵያ ባሉት አጠቃላይ መመዘኛዎች ሁሉ ስትመዘን አሁንም የዓለማችን የድሆች ድሀ መሆኗን ይፋ ያደረገው በየዓመቱ በተባበሩት መንግስታት የልማት ፕሮግራም /ኡኝዽጵ/ የሚወጣውና በዓለም ላይ የሚገኙ አገሮች የዕድገት መጠን የሚያሳየው ኢንዴክስ ነው።</p>

<p>በቅርቡ ይፋ የሆነው ኢንዴክስ እንደሚጠቁመው በ1990 ዓ/ም በኢትዮጵያ በህይወት የመቆያ ዕድሜ 43.4 ዓመት ነበር። ይህም በዓለማችን በህይወት የመቆያ ዕድሜ አነስተኛ ከሆነባቸው አገሮች አንዷ የሚያደርጋት ሲሆን ከኢትዮጵያ በታች ዝቅተኛ በህይወት የመቆያ ዕድሜ ካላቸው አገሮች ውስጥ ሴራሊዮን፣ ብሩንዲ ሩዋንዳና ማላዊ ይገኙበታል። በኢትዮጵያ ከ15 ዓመት በላይ ከሆኑ አዋቂዎች መካከል ማንበብና መፃፍ የሚችለው 36.3 ብቻ ሲሆን በአንደኛ ሁለተኛና በኮሌጅ ደረጃ ገብቶ መማር የቻለው ደግሞ 26 በመቶ ነው። የነፍስ ወከፍ ዓመታዊ የአገር ውስጥ ምርት 574 ቢሊዮን ዶላር መሆኑ ደግሞ ችግሩ ምን ያህል የከፋ እንደሆነ ያሳያል። ይኼም ኢትዮጵያ በዓለማችን ከሚገኙት ሀገሮች ከታንዛኒያና ሴራሊዮን በስተቀር በዓመታዊ የአገር ውስጥ ምርቷ ዝቅተኛ ያደርጋታል። በተጨማሪም የኢትዮጵያ ዓመታዊ የአገር ውስጥ ምርት ዕድገት 0.29 በመቶ ነው።</p>

<p>ዘገባው ከዚህ በተጨማሪ በታዳጊ አገሮች ያለውን የድህነት መጠን በተመለከተ ፍንጮችን ይፋ አድርጓል። በድህነት ደረጃቸው ከዘረዘራቸው 124 አገሮች መካከል ኢትዮጵያ በ83ተኛ ደረጃ ላይ የተቀመጠች ሲሆን ከአጠቃላይ ሕዝቧ ውስጥ 42 በመቶ የሚሆነው ከአርባ ዓመት የዕድሜ ጣራ በላይ መዝለል እንደማይችል ይገመታል።</p>

<p>ከዚህ በተጨማሪ ከኢትዮጵያ ህዝብ 75 በመቶ የሚሆነው ንፁህ የመጠጥ ውሃ ማግኘት የማይችል ነው ሲሆን 45 በመቶ የሚሆነው የኢትዮጵያ ህዝብ የህክምና አገልግሎት ማግኘት ይችላል። በተጨማሪም 81 ከመቶ የሚሆነው የኢትዮጵያ ህዝብ የተሟላ የንፅህና አገልግሎት እንደማያገኝ ዘገባው ገልጿል። በአጠቃላይ 31 በመቶ የሚሆነው የኢትዮጵያ ህዝብ ከድህነት መስመር በታች የሚኖር ሲሆን በቀን 1 ዶላር ያነሳ ገቢ ንው የሚያገኘው።</p>

<p>ነገር ግን የኢትዮጵያ ብሔራዊ ምርት /ጝኝጵ/ በ1998 ዓ/ም 6.2 ቢሊዮን ዶላር የነበረ መሆኑን ዘገባው ሳይገልፅ አላለፈም እ.ኤ.አ ከ1990-98 ባለው ጊዜ ዓመታዊ ብሔራዊ ምርት 3.3 ቢሊዮን ዶላር ብቻ ነበር። ይኼም እንደከፍተኛ ዕድገት ሊቆጠር ይችላል። በተመሳሳይ ወቅት ዓመታዊ ብሔራዊ ምርት ዕድገት 1.0 ከመቶ ነበር።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ነሐሴ 12 ቀን 1992</a></p>

</body>
</html>	
