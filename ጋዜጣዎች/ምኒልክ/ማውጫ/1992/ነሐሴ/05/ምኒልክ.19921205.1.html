<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በናይል የተፈረሙ ስምምነቶች እንዲለወጡ ተጠየቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በናይል የተፈረሙ ስምምነቶች እንዲለወጡ ተጠየቀ</h1>


<p>ፓና፦ ከ10 የናይል ተፋሰስ አገሮች የተወጣጡ የውሃ ሀባት ሚኒስትሮች በካርቱም ሱዳን ለሁለት ቀናት ያደረጉት ስብሰባ ባለፈው ቅዳሜ ሌሊት ሲያጠናቅቁ በአፍሪካ ትልቁ የሆነውን ወንዝ ለወደፊት በጋራ ለመጠቀምና ለማልማት የሚያስችል ንድፈ ሃሳብ ይፋ አድርገዋል።</p>

<p>ወደፊት በናይል ውሃ አጠቃቀም ዙሪያ የጋራ ትብብር የሚረዳና በናይል ተፋሰስ የማህበራዊና ኢኮኖሚያዊ ልማት እንዲእጣ መንገድ የሚጠርግ ጉባዔ ነበር ብለዋል የሱዳን የውሃ ሃብት የቴክኒክ ድርጅት ምክትል ሊቀመንበር ኡስማን ኤል ቶም። ጉባዕው ከተጠበቀው በላይ የተሳካ እንደነበር የገለፁት ምክትል ሊቀመንበሩ የመተባበርና አብሮ ለመስራት ያለው መንፈስ አርኪ ነበር በልዋል። በሰባተኛው የናይል ተፋሰስ አገሮች የውሃ ሀብት ሚኒስትሮች ጉባዔ ላይ የብሩንዲ፣ የዴሞክራቲክ ኮንጐ፣ የግብፅ፣ የኢትዮጵያ፣ ኬንያ፣ ኡጋንዳ፣ ሩዋንዳ፣ ሱዳንና ታንዛኒያ የውሃ ሃብት ሚኒስትሮች ወይም ተወካዮች የተገኙ ሲሆን ኤርትራ በታዛቢነት ተሳትፋለች።</p>

<p>በጉባዔው ማጠቃለያ ላይ ተሳታፊዎቹ ባወጡት መግለጫ በጉባዔው ተሳታፊዎቹ በጋራ ፕሮግራም በሚንቀሳቀሱ የውሃ ሀብት አጠባበቅ በስልጠና፣ በአካባቢ ጥበቃ በኃይል ንግድ፣ ትርፍን በመጋራት በትብብርና በራስ መተማመንን በማጎልበት ዙሪያ ውይይቶች ተካሂደዋል። እነዚህ የጋራ ፕሮግራሞች የተዘጋጁት በዓለም ባንክ፣ ዩኤንዲፒ፣ ሲዳ፣ ዴንማርክ፣ ፊንላንድ፣ ጀርመን፣ ጣሊያን፣ ኔዘርላንድ፣ ኖርዌይ፣ ስዊድንና ዩናይትድ ስቴትስ /አሜሪካ/ እርዳታና ድጋፍ ነው» ብለዋል ቶም።</p>

<p>«የአካባቢ ጥበቃ ፕሮጀክቶቹ ተግባራዊ እንዲሆኑ እነዚሁ አካላት ድጋፍ ለማድረግ ተዘጋጅተዋል። አብዛኛዎቹ እነዚህ ፕሮጀክቶች ሳይንሳዊ ጥናት ከተደረገባቸው በኋላ ለዓለም አቀፍ ኦፍ ኮርፕሬሽን ኦን ዘ ናይል ወይም በኩል ጥናት ተደርጎባቸው የቀረቡ ናቸው። አይ ኤስ ኦ ኤን በመጪው ዓመት ፌብርዋሪ 2001 በጄኔቫ ለመገናኘት ቀጠሮ ይዟል። ፕሮጀክቶቹ ተግባራዊ ይሆናሉ ተብለው የሚጠበቁት በክልላዊ ደርጃ ነው። «እነዚህ ፕሮግራሞች ክልላዊ አቀፍ ልማት ለማምጣት የታቀዱ ናቸው» ብለዋል ቶም በተጨማሪ።</p>

<p>ሚስተር ቶም አያይዘውም ምስራቃዊ የናይል አገሮች ማለትም ኢትዮጵያ ግብፅና ሱዳን የራሳቸው የሆነ የጋራ ፕሮግራሞች አሏቸው። የኮንጐ ተፋሰስ አገሮችም የራሳቸው የጋራ ፕሮግራም ሊኖራቸው ይችላል ብለዋል። በፕሮጀከቶች ውስጥ ከተካተቱት ውስጥ የኃይድሮ ኤሌትሪክ ኃይል ማመንጨት የኃይል ግንኙነት በክልል አገሮች መካከል መመስረት የተፋሰሱን ለም መሬቶች መንከባከብ የወንዙን ጥበቃና የአፈር ተጠርጐ መወሰድን መከላከል ይገኙበታል።</p>

<p>የሚኒስትሮቹ ጉባዔ በተጨማሪም በትብብር ንድፉ ላይ በተፋሰሱ አገሮች በዩኤንዲፒ ስፖንሰርነት የተካሄዱ ፓናል ውይይቶች ላይ ውይይት እንዳደረጉ ሚስተር ቶም ገልፀዋል። «ኤክስፐርቶቹ የትብብር ንድፈ ሃሳቡን ለማዘጋጀት ከሶስት ዓመት ከግማሽ በላይ ወስዶባቸዋል» ብለዋል ቶም «አንዳንድ አለመግባባቶች ነበሩ አብዛኛዎቹ ልዩነቶች የሚመነጩት ከመመሪያዎች ነበር» ብለዋል። አንዳንድ አገሮች የውሃ ልማት አንድ አገር ከማከናወኑ በፊት ለሌሎቹ አባል አገሮች እንዲያስታውቅ የሚል ሃሳብ ማቅረባቸውን የገለፁት ሚስተር ቶም ሌሎች አገሮች ግን እስካሁን ሲሰራባቸው የቆዩ ስምምነቶችን ከትብብር ንድፈ ሃሳቡ ጋር የማጣጣም ተግባር እንዲከናወን ጠይቀዋል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ነሐሴ 5 ቀን 1992</a></p>

</body>
</html>	
