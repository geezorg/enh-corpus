<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በውጭ ያሉ ኢትዮጵያውያን ባለሙያዎችን ወደ አገራቸው ለመመለስ ስምምነት ተደረሰ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በውጭ ያሉ ኢትዮጵያውያን ባለሙያዎችን ወደ አገራቸው ለመመለስ ስምምነት ተደረሰ</h2>


<p>ዓለም አቀፍ የስደተኞች ድርጅትና የባለሙያ አፈላላጊ አካል በውጭ የሚኖሩ ኢትዮጵያውያን ባለሙያዎችን ወደ አገራቸው በመመለሱ ሂደት ላይ ተባብረው ለመስራት ተስማሙ። የዚህ እንቅስቃሴ ዓለማም በኢትዮጵያ ውስጥ የሚታየውን የተማረ የሰው ኃይል እጥረትን ለመቀነስ መሆኑም በቅርቡ ድርጅቶቹ በሰጡት ጋዜጣዊ መግለጫ ገልፀዋል።</p>

<p>ዓለም አቀፍ የስደተኞች ድርጅት ዋና ዓላማ በዓለም ውስጥ ያለው የስደተኞች ፍልሰት የተደላደለ ግብ እንዲኖረው ለማድረግ የሚንቅሳቀስ ድርጅት ነው። ኢትዮጵያን በተመለከተም በውጭ የሚኖሩ ከፍተኛ ዕውቀት ያላቸው ኢትዮጵያውያን ወደ አገራቸው ገብተው የሚሰሩበትን ሁኔታ በማመቻቸት ላይ መሆኑን የዓለም አቀፍ የስደተኞች ዳይሬክተር የሆኑት ዶ/ር ሚር አስታውቀዋል። በድርጅቱ ዘገባ መሠረትም 150 ኢትዮጵያውያኖች ወደ አገራቸው ለመመለስ ፍላጎት ያሳዩ ሲሆን 65 የሚሆኑ በከፍተኛ ደረጃ የሰለጠኑ ኢትዮጵያውያኖች ወደ አገራቸው ተመልሰው በግልፅ በመንግስት ድርጅት ተቀጥረው እየሰሩ መሆናቸው ተገልጿል።</p>

<p>በተመሳሳይ መልኩም የባለሙያዎች አፈላላጊ /ጥኣሌኝጥ ጼኣርጭሕ/ የሚባለውም ድርጅት የሥራ ፈላጊዎችንና ቀጣሪዎችን በማገናኘት ባለሙያዎች በቋሚነትና በኮንትራት መልክ ሥራ የሚያገኙበትን መደላደል በማመቻቸት ላይ ይገኛል።</p>

<p>በባለሙያዎች አፈላላጊ ድርጅትና በዓለም አቀፍ የስደተኞች ድርጅት መካከል በተፈረመው ስምምነት መሠረት የሰው ኃይል ልማትን ለማጠናከርና ከፍተኛ ሥልጠና ያላቸውን ኢትዮጵያውያን ወደ አገራቸው ተመልሰው የሚሰሩበትን ሁኔታ ለማጥናትና ለመተግበር ተባብረው ለመሥራት ተስማምተዋል። በእነዚህ በሁለቱ ድርጅቶች መካከል የሚኖረው መተባበር ለተጠቃሚዎቹ የጋራ አገልግሎት ለማበርከት እንጂ የተለየ የገንዘብ ጥቅም እንደማያገኝበትም ሊታወቅ ተችሏል።</p>

<p>በተመሳሳይ መልኩም የባለሙያዎች አፈላላጊ ድርጅት ዋና ዳይሬክተር የሆኑት አቶ የሱፍ ረጃ እንዳስታወቁትም ድርጅቱ በዓይነቱ የመጀመሪያ የሆነ «የሠራተኛ ትርዒት» እንደሚኖር ተገልጿል። ይህ ትርዒትም ባለሙያዎችንና ቀጣሪ ድርጅቶችን ሊያግዝ ይችላል የሚል እምነት አለ። ትርዒቱ በምኒልክ ሁለተኛ ደረጃ ት/ቤት ውስጥ ከኦክቶበር 16- 17 1999 ዓ.ም ድረስ እንደሚቆይም አቶ የሱፍ አስረድተዋል። ዝግጅቱ «ለባለሙያዎች የሥራ ዕድል» የሚል መፈክርም ይኖረዋል።</p>

<p>በዚሁ በሁለት ቀን ውስጥ ቀጣሪዎችን ሥራ ፈላጊዎች ግንባር ለግንባር የሚገናኙበት ዕድል ይፈጥራል ተብሎ ይጠበቃል። ሰዓትን በሚቆጥበው በዚህ ዝግጅት አማካይነትም ቀጣሪዎች ከተፎካካሪ ድርጅቶቻቸው በመቅደም ከአለው የሥራ ልምድ የሚገልፀውን /ሲቪ/ መረጃ የመሰብሰብ ዕድል ይገጥማቸዋል ተብሎ ይጠበቃል።</p>

<p>ሥራ ፈላጊዎችም ማመልከቻቸውን ለማቅረብ ከሚፈልጉ ድርጅቶች መረጃ የማግኘት ነፃ ዕድል ያገኛሉ ተብሎ ይታሰባል። የተለያዩ ቃለ መጠይቅ የማግኘት ዕድልም ይኖራል ተብሎ ይገመታል። በዚህ ዝግጅት ላይ ወደ 100 የሚጠጉ የግል ድርጅቶች ይሳተፋሉ ተብሎ ይጠበቃል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ መስከረም 6 ቀን 1992</a></p>

</body>
</html>	
