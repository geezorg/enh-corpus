<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ቢቢሲ ፕሬዝዳንት ሙባረክ ዛቻ አልሰነዘሩም ሲል አስተባበለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ቢቢሲ ፕሬዝዳንት ሙባረክ ዛቻ አልሰነዘሩም ሲል አስተባበለ</h1>


<p>በጥቅምት 4 ቀን 1992 ዓ.ም እትማችን ላይ ፕሬዝዳንት ሙባረክ ኢትዮጵያ በዓባይ ወንዝ ላይ ግድብ የምትገነባ ከሆነ ኢትዮጵያን በቦንብ እንደሚደበድቡ ፕ/ት ሙባረክ ዛቱ በማለት ቢቢሲን ዋቢ በማድረግ ያሰራጨነውን ዜና ቢቢሲ ማስተባበሉን በኢትዮጵያ የግብፅ ኤምባሲ በላከልን ደብዳቤ ላይ ገለፀ። የደብዳቤውም ሙሉ ትርጉም እነሆ፦</p>

<p>ውድ ምኒልኮች፦ በጥቅምት 4 ቀን 1992 ዓ.ም እትማችሁ ቢቢሲ በመስከረም 1992 ዓ.ም በኢንተርኔት ያስተላለፈውን መጣጥፍ በመጥቀስ ኢትዮጵያ በአባይ ወንዝ ላይ ግድብ የምትገነባ ከሆነ ኢትዮጵያን በቦንብ እንደሚደበድቡ ፕ/ት ሙባረክ ዛቱ የሚል ዜና ማሰራጨታችሁ የሚታወቅ ነው።</p>

<p>በቅርቡ በወቅቱ ተላልፎ የነበረውን ዘገባ ቢቢሲ መሳሳቱን አምኖ የይቅርታ ደብዳቤ አደርሶልናል። ደብዳቤውን በጋዜጣችሁ ላይ እንድታወጡልን እንጠይቃለን።» ሲል የቢቢሲ የይቅርታ ደብዳቤ ትርጉም የሚከተለው ነው፦</p>

<p>«ይህን ደብዳቤ የፃፍኩት በያዝነው ዓመት መስከረም ወር ላይ ቢቢሲ በኢንተርኔት በኩል (ኣፍሪቻስ ፖተንቲአል ዋተር ዋርስ) በሚል አርዕስት የተላለፈውን መጣጥፍ አስመልክቼ ነው። በፍጥነት ምላሽ ባለመስጠቴ ይቅርታ እጠይቃለሁ። ነገር ግን ጉዳዩን በጥልቀት ለማጣራትና ለመመርመር ጥቂት ጊዜያት ወስዶብኛል።</p>

<p>ጥርጣሬያቸው በዘገብው ላይ በሰፈረውና አዲስ አበባ በምትገኘው ሪፖርተራችን በኒታ ባላ በሰፈረው አንድ አንቀፅ እውነተኛነት ላይ መሆኑን ተገንዝቤያለሁ። እዚህ አንቀፅ ላይ በኢኮኖሚስት ጋዜጣ የአፍሪካ ጉዳዮች ስፔሻሊስት በሆነው በሪቻርድ ዶዊዴን የተሰነዘረውን አስተያየት ሲሆን ኢትዮጵያ በአባይ ወንዝ ላይ ግድብ ለመስራት ከወሰነች ፕ/ት ሙባረክ ኢትዮጵያን በቦንብ እንደሚደበድቡ በመግለፅ ማስፈራሪያ መሰንዘራቸውን ገልፆ ነበር።</p>

<p>ጉዳዮን በጥልቀት ከመረመርን በኋላ ይኼ ቢቢሲ ያስተላለፈው አስተያየት ከእውነት የራቀና በመጣጥፉ ውስጥም በተገቢው ስፍራ ያልሰፈረ እንደነበር አረጋግጧል። ሚስተር ሪቻርድ ዶዌዴንም ፕ/ት ሙባረክ በቅርቡ እንደዚህ ዓይነት ማስፈራሪያ ሰንዝረው እንደማያውቁ አረጋግጠውልናል።</p>

<p>ከዚህም አልፎ ሚስተር ሪቻርድ ለመጣጥፋቸው የተጠቀሙባቸውን ምንጮች ለመመርመር ከዚህ ቀደም የግብፅ መሪዎች (ባለሥልጣናት) ተመሳሳይ ማስፈራሪያ ሰንዝረው እንደነበረ ለማጣራት ሞክሬያለሁ። ከሚስተር ሪቻርድ ጋር ባደረግነው ቃለ ምልልስ ተመሳሳይ ይከሆነ ውጥረት ተፈጥሮ የነበረው ከስድስት ዓመታት በፊት መንግስቱ ኃ/ማርያም በስልጣን ላይ እያለ እንደነበር ሳይጠቅስ መቅረቱን አረጋግጦልናል። በአሁኑ ወቅት አንቀፁን በጥያቄ መልክ አስተካክለነዋል።</p>

<p>በዚህ አጋጣሚ ለተፈጠረው ስህተት እናንተንና ሌሎች ወገኖችን ይቅርታ እጠይቃለሁ። ተጨማሪም ይቅርታ መጣጥፌ ተላልፎበት በነበረው የቢቢሲ ዌብ ሳይት ውስጥ አካተናል።</p>

<p>ሚስተር ሪቻርድ ዶዌዴን በአፍሪካ ጉዳይ ታዋቂ ተንታኝ ናቸው። አስተያየታቸውን የተጠቀምነው በበጎ ጎኑ መሆኑን ልንገልፅ እንወዳለን። ነገር ግን የናይል (አባይ) ጉዳይ በጣም ጥንቃቄን የሚጠይቅ መሆኑን እንገንዘባለን። ከአሁን በኋላ በናይል ጉዳይ ላይ አንድ ዘገባ ከማቅረባችን በፊት ዋቢ ምንጮችን በጥንቃቄ መመልከት እንደሚኖብን ተገንዝበናል» በማለት ማስተባበያውን ደምድሞታል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ታሕሳስ 21 ቀን 1992</a></p>

</body>
</html>	
