<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በሰሜን ኦሞ ሰዎች በረሀብ እየሞቱ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በሰሜን ኦሞ ሰዎች በረሀብ እየሞቱ ነው</h1>


<p>ሬውተር፦ ለሶስት ተከታታይ ዓመታት ዝናብ ባለመዝነቡ የተከሰተው ድርቅ ያስከተልው ረሃብ በዚህ ዓመት በዘነበው ዝናብ ብቻ ሊቀረፍ እንደማይችል የዓለም ጤና ድርጅት ማክሰኞ ዕለት አስታወቀ።</p>

<p>«አካባቢውን የሚጎበኙ ሰዎች ምናልባት አረንጓዴ መሬት ሊመለከቱ ይችላሉ። የሚገርመው ነገር ግን አሁንም በምግብ እጥረት እና በቀላሉ ለመፈወስ በሚችሉ በሽታዎች ሰዎች እየሞቱ ነው። እየበቀለ ያለውን ለጋ ሰብልም ገና መመገብ ደረጃ አልደረሱም» ብለዋል። የዓለም ጠና ድርጅቱ ዶ/ር ሚካኤል ጃንክሎስ በመግለጫቸው። «ይኼ ዘግናኝ አደገኛ እውነታ ነው። ይኼ አረንጓዴው ረሃብ ነው» ብለዋል ዶ/ር ጃንክሎስ። ዶ/ር ጃንክሎስ በኢትዮጵያ የዓለም ጤና ድርጅት ኃላፊ ናቸው። ለሶስት ተከታታይ ዓመታት ዝናብ ባለመዝነቡ የተነሳ በኢትዮጵያ 10 ሚሊዮን የሚጠጉ ሰዎች ለረሃብ እንደተጋለጡ የተባበሩት መንግሥታት ድርጅት ገልጿል።</p> 

<p>ባለፉት ሁለት ወራት በዘነበው ዝናብ ምክንያት አብዛኛው የአገሪቱ ገጠር መንደር አረንጓዴ ለብሶ የሚታይ ሲሆን አንዳንድ ሰብሎችና ስኳር ድንቾች መብቀል ጀምረዋል። ባለፈው ሳምንት በሰሜን ኦሞ አካባቢ ጉብኝት ያደረገው የዓለም ጤና ድርጅት ልዑክ የአካባቢውን ግማሽ ያህል ህዝብ በማሰሮውና በከረጢቱ ውስጥ ምንም እንዳልቀረው ተመልክቷል። በዚህ ሁኔታ የሚቀጥሉትን ሶስት ወራት ለመራብ እንደሚገደዱ ከወዲሁ መግመት ይቻላል። የተዘራው ሰብል እስኪበቅል መጠበቅ ግድ ሆኖባቸዋል ብሏል የጤና ድርጅቱ።</p>

<p>በሰሜን ኦሞ የሚገኙትን ማህበረሰቦች የጐሳ አለቃ የሆነው ቡልጌ ዋንጫ ሶስትና አራት ሰዎች በየዕለቱ በአካባቢው እንደሚሞቱ ገልጾ አብዛኛዎቹ ከአምስት ዓመት በታች የሆኑ 65 ሰዎች በረሃቡ ምክንያት ባለፈው ወር ሞተዋል ብሏል።</p>

<p>በሰሜን ኦሞ የምግብ እርዳታ ስርጭቱ ዘገምተኛ እንደሆነ የዓለም ጤና ድርጅቱ ገልጾ የጤና እርዳታም መድረስ አለበት ብሏል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ሰኔ 16 ቀን 1992</a></p>

</body>
</html>	
