<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የነዳጅ ጭማሪው በሕዝቡ ላይ ተፅዕኖ እያሳደረ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የነዳጅ ጭማሪው በሕዝቡ ላይ ተፅዕኖ እያሳደረ ነው</h1>


<p>ባለፈው ሰኞ በዓለም ገበያ ላይ የነዳጅ ዘይት ጨምሯል በማለት የኢትዮጵያ ንግድና ኢንዱስትሪ ሚኒስቴር በችርቻሮ የነዳጅ ዋጋ ላይ እስከ 30በመቶ የሚደርስ ያደረገው የዋሻ ማሻሻያ በህብረተሰቡ የዕለት ተዕለት እንቅስቃሴ ላይ አሉታዊ ተፅዕኖ እንደሚያሳድር ሪፖርተራችን እየተዘዋወረ የጠየቃቸው የአዲስ አበባ ከተማ ነዋሪዎች ገለፁ።</p>

<p>«የመብራት በፈረቃ መሆን ከነዳጅ ዋጋ ጭማሪ ጋር ተደማምሮ የከተማዋን የንግድ እንቅስቃሴ ጭራሹን እንዳይገድለው እየሰጋን ነው» ብለዋል አንድ መርካቶ አካባቢ በተለያዩ የንግድ ስራዎች የሚተዳደሩ ግለሰብ።</p>

<p>የነዳጅ ዘይት ዋጋን ተከትሎ የመጓጓዣን ዋጋም እንደሚቀጥል የሚጠበቅ ሲሆን የመጓጓዢያ ዋጋ መጨመር ማለት ደግሞ ከውጭም ሆነ ከሀገር ውስጥ ወደ ከተማዋ ተጓጉዘው የሚመጡ ምርቶችም ዋጋ መጨመር ማለት እንደሆነም ግልፅ ነው በተለይም ከገጠሪቱ የሀገሪቱ ክፍሎች የሚገኘውና ሕብረተሰቡ ለምግብነት የሚጠቀምባቸው የእህል ዓይነቶች ዋጋ ጣራ ይነካል ተብሎ ተሰግቷል። «የእህልና የሌሎች ሸቀጦች ዋጋ አሁን ካለበት ከጨመረ ሸምቶ መብላት የማይታሰብ ነው። የኑሮ ሁኔታ ከአቅማችንና ከገቢያችን ጋር በምንም ሊመጣጠን አልቻለም ክረምቱን እንዴት እንደምዘልቀው አናውቅም» ብለዋል ሌላዋ ሪፖርተራችን ያነጋገራቸው በከተማዋ የሚኖሩ ባልቴት።</p>

<p>የነዳጅ ጭማሪው መመሪያ ከተላለፈበት ካለፈው ሰኞ ወዲህ አንዳንድ የታክሲ ባለንብረቶች ዋጋ የጨመሩ ቢሆንም ሌሎች ደግሞ መንግሥት በይፋ የትራንስፖርት ዋጋ ተመን እስኪያስተካክል ድረስ ሥራ ማቆሙን የመረጡ መሆኑ ታውቋል። በዕቃዎችም ላይ ከቀን ወደ ቀን የዋጋ ጭማሪ እያሳየ ነው።</p>

<p>ይህም ሁኔታ በተለይ የመንግሥት ሠራተኛው በኑሮ ውድነት እንዲማረር አድርጐታል «የነዳጅ ዋጋም ሆነ ሌሎች ቀረጦች መንግስት ሲጥል የምንጐዳው እኛ የመንግሥት ሠራተኞች ሸማቾች ነን። ነዳጅ ሲጨምር የታክሲም ሆነ ሌሎች የመጓጓዢያ ዋጋ ይጨምራሉ ነጋዴውም የመጓጓዢያ ዋጋ መጨመሩን ተመልክቶ በሸቀጦችና በእህል ዋጋ ላይ ዋጋ ይከመራል። እኛ ግን ከሶስት ዓመት በፊት ሆነ አሁን በዚያችው ደሞዛችን ሸምተን እራሳችንና ልጆቻችንን ለመቀለብ እንገደዳለን አሁንስ አልቻልንም» ብለዋል አንድ የብዙ ልጆች አባት እንደሆኑ የተናገሩ የመንግሥት ሰራተኛ። ስለዚህ መንግስት ወደመንግስት ሠራተኛው ተመልክቶ የደመወዝ ማሻሸያ ማድረግ ይኖርበታል ብለዋል ግለሰቡ አያይዘው።</p>

<p>በዓለም ገበያ ላይ የነዳጅ ዘይት ዋጋ ጨምሮ የነበረው ነዳጅ አምራች አገሮች ለገበያ የሚያቀርቡት ምርት መጠን ውስጥ በመሆኑ የተነሳ በተፈጠረው እጥረት ሲሆን በቅርጉ ግን የኦፔክ አባል አገራት በየዕለቱ ለዓለም ገበያ የሚያቀርቡትን የነዳጅ መጠን በማሳደጋቸው የነዳጅ ዘይት ዋጋ በዓለም ገበያ ላይ ይቀንሳል ተብሎ ይጠበቃል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ሰኔ 30 ቀን 1992</a></p>

</body>
</html>	
