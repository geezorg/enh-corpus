<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አስመጪዎች የኢትዮጵያ ንግድ መርከብ ድርጅትን ብቻ እንዲጠቀሙ ታዘዙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">አስመጪዎች የኢትዮጵያ ንግድ መርከብ ድርጅትን ብቻ እንዲጠቀሙ ታዘዙ</h1>


<p>አስመጪዎች ወደሀገር ውስት ለሚያስገቧቸው ማንኛውም ሸቀጦች የኢትዮጵያ ንግድ መርከብ ድርጅቶች እንዲጠቀሙ የጠቅላይ ሚኒስትር ጽ/ቤት ትዕዛዝ አስተላልፏል። ትዕዛዙ የሚመለከታቸው የግልና የመንግስት አስመጪ ድርጅቶችን ጭምር ነው።</p>

<p>በምክትል ጠቅላይ ሚኒስትር ካሱ ኢላላ ፊርማ ግንቦት 15 ቀን በተሰራጨው ማዘዣ መሰረት ብሔራዊ ባንክ ሌተር ኦፍ ክሬዲት ሸቀጦችን በኢትዮጵያ ንግድ መርከብ ድርጅት በኩል ብቻ ለሚያስገቡ አስመጪዎች ብቻ እንዲከፍት ትዕዛዝ ተሰጥቶታል። ብሔራዊ ባንኩም ሁሉን ንግድ ባንኮች መመሪያውን ከግንቦት 22 ቀን ጀምሮ ተፈፃሚ እንዲያደርጉ መመሪያ አስተላልፏል።</p>

<p>«መንግሥት በዚህ ዘርፍ እንዲታይ የሚፈልገውን ለውጥ እንዲታይ ለማደግ ቆርጠናል» ይላሉ አንድ የብሔራዊ ባንኩ ባለሥልጣን። እንደ ባለሥልጣኑ ገለፃ መንግሥት መመሪያውን ያስተላለፈው የውጭ ምንዛሪን ለማዳን ብቻ ሣይሆን ብሔራዊ ድርጅቱን (የኢትዮጵያ ንግድ መርከብ ድርጅት) ከኪሣራ ለማዳን ጭምር ነው።</p>

<p>አዲሱ መመሪያ ላለፉት ሰባት ዓመታት ሲሰራበት የነበረውንና አስመጪ ድርጅቶች የፈለጉትን የመርከብ ድርጅት እንዲጠቀሙ የሚፈቅደውን ሕግ የሚሽር ነው። አንዳንድ የሀገር ውስጥ ነጋዴዎች አዲሱ መመሪያ የንግድ እንቅስቃሴዎችን በአሉታዊ መልኩ ተፅዕኖ ሊያሳድርበት ይችላል የሚልና የኢትዮጵያ ንግድ መርከብ ድርጅትም በሞኖፖል ወደሀገር ውስጥ የሚገቡ ሸቀጦችን ማጓጓዝ ተግባር ሊቆጣጠር ይችላል የሚል ስጋት እንዳላቸው ይናገራሉ።</p>

<p>በዚህ ጉዳይ ላይ ግን የኢትዮጵያ ንግድ መርከብ ድርጅት አስተያየት ከመስጠት ተቆጥቧል። «መመሪያው ከመንግስት ኢኮኖሚ ጋር በጭራሽ የሚቃረን ነው» ይላሉ የማር ትሬድ ኢትዮጵያ ሥራ አስኪያጅ ማርቆስ ከበደ። መመሪያው የኢትዮጵያ ንግድ መርከብ ድርጅት በመርከብ ሸቀጦችን የማጓጓዝ ዘርፍን በሞኖፖል እንዲቆጣጠር ያደርጋል የሚል ሥጋት እንዳላቸው አቶ ማርቆስ በተጨማሪ አስታውቀዋል። «መንግሥት ለብሔራዊ ድርጅቱ ደህንነት ማሰቡ ተገቢ ነው። ነገርግን መንግሥት አስመጪዎች በግድ በድርጅቱ እንዲጠቀሙ ማስገደድ አልነበረበትም» ብለዋል።</p>

<p>የኢትዮጵያ ንግድ መርከብ ድርጅት ወደኢትዮጵያ የሚገቡ ሸቀጦችን ሁሉ ብቻውን ከተለያዩ የዓለም ክፍሎች ወደሀገር ውስጥ የማጓጓዝ አቅምና ብቃት ስለመኖሩም የሚጠራጠሩ አስመጪዎች አሉ። «የኢትዮጵያ ንግድ መርከብ ድርጅት ከሌሎች የመርከብ ድርጅቶች ጋር ተፎካካሪና ጠንካራ ሆኖ ብቅ እስካላለ ድረስ በድርጅቱ የመጠቀም ሃሳቡ የለንም» ብለዋል። የግሎሪየስ ኃላፊነቱ የተወሰነ የግል ኩባንያ ዋና ሥራ አስኪያጅ ሰይድ ኢብራሂም ለፎርቹን ጋዜጣ። የዋጋውም ጉዳይ በሰራተኝነት የሚታይ መሆኑንም ሥራ አስኪያጁ በተጨማሪ ገልፀዋል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ሰኔ 9 ቀን 1992</a></p>

</body>
</html>	
