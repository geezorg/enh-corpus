<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በኢትዮጵያ የቡና ተክል አደጋ ላይ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በኢትዮጵያ የቡና ተክል አደጋ ላይ ነው</h1>


<p>በዓለማችን በቡና ጠጪዎች ዘንድ ተፈላጊ የሆነው «ኮፊ አረቢካ» በመባት የሚታወቀው የቡና ዘር በምንጠራ ምክንያት አደጋ ላይ መውደቁን አንድ ኢትዮጵያዊ ምሁር ገለፁ።</p>

<p>በጀርመን ቦን ዩኒቨርስቲ በማስተማር ላይ የሚገኙት ዶ/ር ታደሰ ጎሌ በደቡብ ምዕራብ ኢትዮጵያ ደጋማ አካባቢዎች የሚበቅለውን ይኼንኑ «ኮፊ አረቢካ» የተባለ የቡና ዘር ከጥፋት ለማዳን የተጠናከረ ዓለም አቀፍ ዘመቻ እንደሚያስፈልግ ገልፀዋል።</p>

<p>ከዘጠና በመቶ በላይ የዓለማችን ቡና ጠጪዎች የሚጠጡት ኮፊ አረቢካ የተባለውን የቡና ተክል ሲሆን በሽታን የሚቋቋም አዲስ የኮፊ አረቢካ የቡና ዘር ለማብቀል ግን የተቆራኘው በኢትዮጵያ የሚገኙትን የተለያዩ የቡና ዘሮች ከጥፋት ማዳን ጋር ነው። ባለፉት 30 ዓመታት ይኼ በደጋማው የደቡብ ምዕራብ ኢትዮጵያ አካባቢ ይገኝ የነበረው የቡና ተክል በግማሽ ወድሟል።</p>

<p>«ቡናን ለዓለም አስተዋውቀናል። አሁን ደግሞ በኢትዮጵያ ይገኝ የነበረው ይኼው መልካም ጣዕም ያለው የቡና ተክል እንዳይጠፋ የዓለም ማህበረሰብ ሊተባበረን ይገባል» ብለዋል ዶ/ር ታደሰ ጎሬ «ለኒው ሳይንቲስት» መጽሔት።</p>

<p>የኢትዮጵያ መንግስት ይኼንን የቡና ተክል ለማዳን የያዘው ፕሮግራም በገንዘብ እጥረት ምክንያት ግብ ሊመታ የሚችል አይመስለኝም ብለዋል። ኮፊ አረቢካ የተባለው የቡና ዘፍ በዓለማችን ከነዳጅ ቀጥሎ ተፈላጊው ሸቀጥ ነው። ከኢትዮጵያ ውጭ ይኼ የቡና ተክል የሚገኘው በሰፋፊ እርሻዎች ውስጥ ሲሆን ኢትዮጵያ ውስጥ በጫካዎች ውስጥ ነው የሚበቅለው። ነገር ግን እነዚህ በትላልቅ ማሳዎች የተዘሩት የክፎ አረቢካ የቡና ዘሮች በበሽታ ምክንያት እየጠፉ ነው። ለምሣሌ በ1970ዎቹ በብራዚል በበሽታ ብዙ የቡና ማሣ ወድሞ ነበር።</p>

<p>በብዛት ኮፊ አረቢካ የቡና ዘር ይገኝበት በነበረው በደቡብ ምዕራብ ኢትዮጵያ በአሁኑ ወቅት የቀረው የቡና ተክል በ2000 ስኩየር ኪ.ሜትር ለጣውላ መስሪያ ተብሎ ተመንጥሯል። ተዘርቷል። በረሃብ ምክንያት የተፈናቀሉ ሰዎችን በተመነጠረው መሬት ላይ ላይ እንዲሰፍሩ ተደርጓል። ብለዋል ዶ/ር ታደሰ።</p>

<p>ሸጋ ጣዕም ያለውን የኮፊ አረቢካ የቡና ዘር ከጥፋት ለማዳን በኢትዮጵያ ውስጥ የቀረውን የቡና ተክል መንከባከብና ከውድመት መከላከል እንደሚያስፈልግ ደግሞ ኬንያዊው ሚስተር አድዋንዳ ገልፀዋል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ሰኔ 23 ቀን 1992</a></p>

</body>
</html>	
