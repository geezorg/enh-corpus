<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>22.000 የመርካቶ ነዋሪዎች ከመኖሪያቸው ይዛወራሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">22.00 የመርካቶ ነዋሪዎች ከመኖሪያቸው ይዛወራሉ</h1>


<p>ባለ 6 ቢሊዮን ብር የአዶርና አልፋ ኢንቨስትመንት ፕሮጀክት መርካቶን የማሻሻል ሥራ የመጀመሪያ ክፍል በቀበሌ 41፣ 31፣ 38 እና 30 በ286.4 ካሬ ሜትር ላይ እንደሚጀመር ተገለፀ። ፕሮጄትክቱ በመጀመሪያ በእነዚህ አካባቢዎች ሊሰራ የታሰበው ግንባታ የአፓርትመንት ግንባታ ሲሆን ይህንንም በቅርቡ ሊጀምር እንደሚችል ተገልጿል።</p>

<p>በአዲስ አበባ ንግድ ምክር ቤት መጋቢት 25 በተካሄደው ስብሰባ ላይ የፕሮጀክቱ አስተባባሪ የሆኑት አቶ ክፍሌ እንደገለፁት ፕሮጀክቱ ተጀምሮ እስኪያልቅ ድረስ በአራቱ ቀበሌዎች የሚኖሩ 22.000 ነዋሪዎች በወረዳ 4 ቀበሌ 38 በሚሰራው ጊዜያዊ መኖሪያ ቤት እንደሚዘዋወሩ ገልፀዋል።</p>

<p>የመርካቶ ነጋዴዎችን ባካተተው በዚህ ስብሰባ ላይ ነጋዴዎች በፕሮጀክቱ ተሰርተው የሚያልቁ ህንፃዎችን የመከራት አቅም ቢያንሳቸው ምን እንደሚያርጉ ለስብሰባው ተካፋዮች የጠየቁ ሲሆን የፕሮጀክቱ አስተባባሪም በሰጡት ምላሽ ይህ ዕድል ተሰጥቷቸው አቅማቸው ያልፈቀደ ሰዎችን ወደሌላ ቦታ ለማዛዋወር እድል እንደሚሰጣቸውና በቀጣይነትም መንግስት ይህንን ችግር ለማስወገድ ጥረት እንደሚያደርግ ገልፀዋል።</p>

<p>የስብሰባው ተካፋዮች በሌላ በኩል የከተማው አስተዳደር ካሁን በኋላ ፕሮጀክቱን ወደተግባር ለመለወጥ የነዋሪውንና የነጋዴውን ህብረተሰብ ክፍል መጠየቅ ይኖርበታል ብለዋል። የኢንቨስትመንት እቅድ ወደተግባር እስኪለወጥ ድረስ ባንጠብቅ የተሻለ ነው የሚሉት የከተማው አስተዳደር የሊዝ ጽ/ቤት ኃላፊ አቶ ፀጋዬ ኪሮስ አሁን ፕሮጀከቱ የሚያመጣው ማህበራዊና ኢኮኖሚያዊ ለውጥ ላይ ጥናት እያደረግን በመሆኑ ጉዳዩ የሚመለከታቸው ሰዎች በትዕግስት እንዲጠብቁ ጠይቀዋል።</p>

<p>የፕሮጀክቱ አስተባባሪ እንደሚሉት ደግሞ የከተማው አስተዳዳሪዎች በፕሮጀክቱ ላይ የራሳቸው ጥናት በማስተር ፕላኑ ላይ ተመርኩዘው እየሰሩ መሆኑን ገልፀው። ፕሮጀክቱ ወደተግባር ሲለወጥ ደግሞ ለሚያጋጥሙ ችግሮች ሕብረተሰብ ክፍል የያዘ አንድ ኮሚቴ እንደሚቋቋም ገልፀዋል። እስካሁንም ድረስ የፕሮጀክቱ አማካሪዎች ከመርካቶ ህብረተሰብ ክፍል ጋር ተገናኝተው የተወያዩ ሲሆን ከዚህ በተጨማሪ እነዚህ መርካቶ ሕብረተሰብ ክፍል አባላት ከአስር ቡድን ኩባንያ ሊቀመንበር ዳቶ ጆን ፈንግ ጋር ተገናኝተው መወያየታቸው ተገልጿል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ሰኔ 2 ቀን 1992</a></p>

</body>
</html>	
