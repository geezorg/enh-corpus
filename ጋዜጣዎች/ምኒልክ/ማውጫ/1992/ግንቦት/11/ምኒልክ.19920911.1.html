<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በፀጥታው ሰበብ 500 የሚሆኑ የጉዞና የጉብኝት ወኪል ድርጅቶች ቀሩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በፀጥታው ሰበብ 500 የሚሆኑ የጉዞና የጉብኝት ወኪል ድርጅቶች ቀሩ</h1>


<p>የኢትዮጵያ ቱሪዝም ኮሚሽንና የኢትዮጵያ አየር መንገድ በጋራ ባዘጋጁት የአፍሪካ ትራቭል አሶሴሽን ጉባዔ ላይ 500 የሚሆኑ በሰሜን አሜሪካየሚገኙ የጉዞና የጉብኝት ድርጅት እንዳልተገኙ ሲገለፅ ያልተገኙበት ምክንያት በዓለም አቀፍ የዜና ማሰራጫዎች ስለኢትዮጵያ ተገቢ ያልሆነ ዘገባ በመተላለፉ እንደሆነ የአፍሪካ ትራቭል አሶሼሽን ሥራ አስፈፃሚ ዳይሬክተር ገለፁ።</p>

<p>ዳይሬክተሩ ሚል በርማን ለፎርችን ጋዜጣ እንደተናገሩት የዚህ ጉባዕ ዓላማ የነበረው በአፍሪካ ቱሪዝምን ለማስፋፋት ቀዳሚውን ሚና ለመጫወት ታስቦ እንደነበር ገልፀው ነገር ግን ዓለም አቀፍ ሚዲያ ስለኢትዮጵያ የተዛባ ዘገባ በማስተላለፉ አራት መቶ የሚሆኑት የአፍሪካ አሜሪካውያን ማህበረሰብ ጉዞአቸውን ሰርዘዋል። ከእነዚህ ሌላ በጉባዔ ለመሳተፍ የመጡት ከአስራ ሁለት የአፍሪካ ሀገሮች ሲሆኑ ከእነዚህም ውስጥ በቅድሚያ ኬንያ፣ ጋና፣ ጋምቢያክ፣ እና ደቡብ አፍሪካ ይገኙበታል።</p>

<p>«ለእኛ ለጉዞና ለጉብኝት ወኪ ድርጅቶች ትልቁ ችግራችንን ቢሮክራሲ ወይም ደግሞ ሙስና ሳይሆን እውነተኛው ጠላታችን ጦርነት ነው» ያሉት ሚስተር ሐሚ ያማኒ የእሳቸው ድርጅት የሆነውና በኤርትራ ቀይ ባህር አየር መንገድ ሲሰራ የነበረው ድርጅት በኢትዮጵያና በኤርትራ ግጭት ሙሉ በሙሉ እንደተንኮታኮተ ገልፀው እሳቸውና እንደእሳቸው በግል የንግድ መስክ የተሳተፉ ሰዎች ድምፃቸውን ከማሰማት በስተቀር የሚፈይዱት ነገር እንደሌለ ገልፀዋል።</p>

<p>ሚስተር ሚራ በርማን በበኩላቸው የኢትዮጵያ ቱሪዝም ኮሚሽነርና ሊቀመንበር አቶ አቡዱላሂ ሱከር ባለፉት ሁለት ወራት በአራት የአሜሪካ ግዛቶች የማስተባበር ሥራ ሲሰሩ እንደነበርና ይህም እንደተሳካላቸው ገልፀው ኢትዮጵያ ከሰው ዘር ምንጭነቷ አንፅኣር ለብዙ ቱሪስቶች መስህብ ልትሆን የምትችል ነበረች ብለዋል።</p>

<p>ጉባዔው ባለፈው ሰኞ በተከፈተበት ወቅት ፕሬዝዳንት ነጋሶ ጊዳዳ ተገኝተው የመክፈቻ ንግግር ያደረጉ ሲሆን ከእሳቸው ሌላ በአፍሪካ በዚህ የጉዞና የጉብኝት ድርጅት ሥራ ከፍተኛ እውቀት ያላቸው ወደ500 የሚጠጉ ሰዎች በሼራተን አዲስ የእራት ግብዣ የተደረገላቸው ከመሆኑም ሌላ የፋሽን ትርዒት፣ የሀገር ባህል ጨዋታና የስዕል ኤግዚቢሽን እንዲያዩ ተደርገዋል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ግንቦት 11 ቀን 1992</a></p>

</body>
</html>	
