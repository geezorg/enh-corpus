<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያ 5 ቢሊዮን ዶላር ዕዳ ተቀነሰላት</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢትዮጵያ 5 ቢሊዮን ዶላር ዕዳ ተቀነሰላት</h1>


<p>ኢትዮጵያ ካለባት ወደ10 ቢሊዮን ዶላር ከሚጠጋ የውጭ ዕዳዋ ውስጥ በመርሃ ግብሩ ዓመታት ውስጥ ግማሽ ያህሉን ማስቀነሷን የገንዘብ ሚኒስትሩ አቶ ሱፍያን አህመድ አስታወቁ።</p>

<p>ሚኒስትሩ እንደገለፁት ዕዳውን ለማስቀነስ የተቻለው የመንግስት ዕዳ የሚቀነስበትን ሥልት በመቀየስ ከመንግስት ጋር በተካሄደ ድርድር አማካይነት የዕዳ ሽግሽግ እና ስረዛ በመደረጉ ነው። በኢትዮጵያ ከፍተኛ ብድር ከሰጡት 12 ከሚደርሱ ሀገሮች ጋር በተደረገው ስምምነት አንዳንዶቹ ሃምሳ በመቶ እንደቀነሱና ሌሎችም የክፍያ ዘመኑን ለረዥም ጊዜ እንዳሸጋሸጉት ሚኒስትሩ ገልፀዋል።</p>

<p>በተለይም ብድር ለማስመለስ የጋራ መድረክ ከፈጠሩት የፓሪስ ክለብ አባል ሀገራት ጋር በተደረገ ድርድር ኢትዮጵያ ተጠቃሚ እንደነበረች አቶ ሱፍያን ሳይጠቅሱ አላለፉም። የደርግ መንግስት ከሶቭየት ህብረት የተበደረገውን ገንዘብ በተመለከተም ሶቪየት ህብረት ስትፈራርስ ዕዳውን የምትከታተለው ሩሲያ በመሆኗና ብድር የተወሰደው በሶቪየት ህብረት ገንዘብ ሩብል ስለነበር በጉዳዩ ስምምነት ላይ ለመድረስ ከ6 ጊዜ በላይ ድርድር መካሄዱን ተናግረዋል።</p>

<p>በዚሁ ድርድር ከነበረው አጠቃላይ ዕዳ ሰማንያ በመቶውን ለመሰረዝ እንደተቻለና ቀሪውን ሃያ በመቶ ደግሞ በሰላሳ ዓመት ጊዜ ውስጥ እንዲከፈል መራዘሙን አቶ ሱፍያን ጠቁመዋል።</p>

<p>እንዲሁም ከንግድ ብድር ውስጥ ሶስት መቶ ሚሊዮን ዶላር ያህል እንዲሰረዝ መደረጉ ኢትዮጵያ ባለፉት አምስት ዓመታት ያከናወናችው ተግባር አበረታች መሆኑን ያመለከተ እንደሆነ ይጠቁማል ብለዋል። አሁንም ኢትዮጵያ አምስት ቢሊዮን ዶላር ያህል የውጭ ዕዳ ቢኖርባትም ከዚህ ውስጥ ከ30-70 በመቶ የሚሆነ ከዓለም የገንዘብ ተቋማት የተገኘ ብድር መሆኑንና ይህም ዝቅተኛ ወለድ በረጅም ጊዜ እንደሚከፈል አስረድተዋል። በተቃራኒው ግን እስካሁን ከሰሜን ኮሪያ፣ ከሀንጋሪ፣ ከሊቢያ፣ ከቡልጋሪያና ከቀድሞ ዮጎዝላቪያና ቼኮዝላቫኪያ ጋር ዕዳ ለማስቀነስ ድርድር ለማድረግ የተመቻቸ ሁኔታ ባለመኖሩ ምንም ውጤት ሊገኝ እንዳልቻለ አቶ ሱፍያን ገልፀዋል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ግንቦት 4 ቀን 1992</a></p>

</body>
</html>	
