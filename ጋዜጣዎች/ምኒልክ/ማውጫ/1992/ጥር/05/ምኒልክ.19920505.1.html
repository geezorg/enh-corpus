<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አ.አ ዩኒቨርስቲ በ5 ሚሊዮን ብር የኮምፒዮተር ኔትወርክ ሊያስገጥም ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">አ.አ ዩኒቨርስቲ በ5 ሚሊዮን ብር የኮምፒዮተር ኔትወርክ ሊያስገጥም ነው</h1>


<p>የአዲስ አበባ ዩኒቨርስቲ የ5 ሚሊዮን ዶላር ስጦታ ያገኘ ሲሆን የሥራ ሂደቶች በዩኒቨርስቲ ውስጥ የኮምፒውተር ኔትዎርክ ለማሠራት በዕቅድ ላይ እንደሆነ ተገለፀ።</p>

<p>በኢትዮጵያ ሄራልድ ላይ በወጣው ጨረታ መሠረት የመጀመሪያ የፕሮጀክቱ ሂደት የስድስት ኪሎን፣ የአራት ኪሎን፣ የአምስት ኪሎን፣ ልደታን፣ ጥቁር አንበሳንና የደብረዘይት ግቢዎችን ለማገናኘት ዕቅድ ወጥቶለታል።</p>

<p>የዩኒቨርስቲው የዕቃ ግዢ ክፍል እንደገለፀው ጨረታው እ.ኤ.አ በጥር 25 የሚከፈት ሲሆን የተለያዩ ዓለም አቀፍ የኮሚኒኬሽን ኩባንያዎች በጨረታው እንዲሳተፉ ጋብዟል።</p>

<p>በአዲስ አበባ ዩኒቨርስቲ አስተማሪና የፕሮጀክቱን ቴክኒካል ፁሑፍ የመመርመር ኃላፊነትያለባቸው ገ/አማኑኤል በ6 ኪሎ የሚገኙት 18 ዲፓርትመንቶች በአምስት ኪሎ 6 ዲፓርትመንቶችና በአራት ኪሎ የሚገኙት 7 ዲፓርትመንቶች አንድ መስመር እንደሚተከልላቸው አስረድተዋል።</p>

<p>ምንም እንኳን የጨረታ ማቅረቢያው የተሰጠው የሶስት ሳምንት ጊዜ አጥሯል በማለት የአገር ውስጥ ኩባንያዎች ቅሬታቸውን ቢገልፁም የአፍኮር ኢትዮጵያ የግል ኩባንያ ዋና ሥራ አስኪያጅ የሆኑት ነዋይ በየነ የጊዜው ማጠር ሥራውን ለማከናወን የሚቻለውን ኩባንያ ለመምረጥ ማወዳደሪያ ሊሆን ይችላል ብለዋል።</p>

<p>ነዋይ አስተያየት እንደሰጡት «ይህ የባለሙያ ጨረታ ነው። አዲስ አበባ ዩኒቨርስቲ አስፈላጊውንና ሰፋ ያለ ጥናት በጉዳዩ ላይ አድርጓል» በማለት አስተያየታቸውን ሰጥተዋል።</p>

<p>በሌላ በጨረታው ላይ የተሳተፈ ኩባንያ ተወካይ ስሙ እንዳይገለፅለት ጠይቆ እንደተናገረው ምንም እንኳን ፕሮጀክቱ ሰፊና ትልቅ ቢሆንም ጊዜው በጣም እንዲያጥር ተደርጓል ብሏል። ጨምሮም ኩባንያው የኔትዎርክ ሥራ ፕሮጀክቱን አሸንፎ ለማከናወን በሙሉ ኃይሉ ለመወዳደር ዝግጁ እንደሆነ ገልጿል። እንደ ግለሰቡ አባባል የጨረታ ማቅረቢያ ሰነዱን የማቅረቢያው ጊዜ የማይራዘመው ዩኒቨርስቲው የተሰጠው የገንዘብ ስጦታ ቀኑ ሊያልፍበት ስለሚችል እንደሆነ ገልጿል።</p>

<p>የማይክሮ ሶፍት ሰርቲፋይድ ሲስተም ኢንጅነር ፀጋ ሐዋዝ እንዳሉት ፕሮጀክቱ ሰፊና ውስብስብ የበዛበት እንደሆነ ገልፀዋል። «ይህ ትልቅ የባለሙያን ችሎታ የሚጠይቅ ፕሮጀክት ነው። በአገር ውስጥ ያሉ ኩባንያዎች ለማካሄድ የሚችሉት በአገር ውስጥ ካሉ የውጭ ኩባንያ ድርጅቶች ጋር በመተባበር ብቻ ነው» በማለት አስተያየታቸውን ሰጥተዋል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ጥር 5 ቀን 1992</a></p>

</body>
</html>	
