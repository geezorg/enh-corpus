<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ፌዴሬሽኑ የአየር መንገድ አስተዳደርና የሠራተኛ ማህበሩን ማደራደር ጀመረ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ፌዴሬሽኑ የአየር መንገድ አስተዳደርና የሠራተኛ ማህበሩን ማደራደር ጀመረ</h2>


<p>በኢትዮጵያ አየር መንገድ ማኔጅመንትና በሰራተኛው መካከል የተፈጠረውን ውዝግብ ለማርገብ ሲባል ሁለቱን ወገኖች ለማደራደር የትራንስፖርትና መገናኛ ንግድ ሕብረት ኢንዱስትሪ ፌዴሬሽን ጥረት እንደጀመረ ተገለፀ።</p>

<p>የፌዴሬሽኑ ፕሬዝዳንት የሆኑት አቶ መኮንን ኃይለሥላሴ በተለይ ለካፒታል ጋዜጣ እንደገለፁት ሁለቱን ወገኖች ልዩነታቸውን በጠረጴዛ ዙሪያ ለመፍታትና አንድ የጋራ አቋም ላይ እንዲደርሱ ለማድረግ በፌዴሬሽኑ ሥራ አስፈፃሚ ኮሚቴ የተጠናቀቀ መሆኑን ገልፀው በሠራተኛ ማኅበሩ በውይይቱ ላይ ለመሳተፍ መዘጋጀቱን ሲገልፅ የአየር መንገድ አስተዳደርግ ዳግም በውይይቱ ለመሳተፍ መስማማቱን ገልፆ ይህንን የሚያረጋግጥ ደብዳቤ በፍጥነት እንደሚልክ ገልጿል።</p>

<p>የፌዴሬሽኑ ፕሬዝዳንት ጨምረው እንደገለፁት አንድ ወገን ደግፈን የመቃወም ሃሳብ ባይኖረንም የማህበሩን አንድነት የሚገልፅና የድርጅቱን የሥራ ሂደት የሚያደናቅፍ አደጋ የማጥፋት ሥራ እንሰራለን ሲሉ ድርድሩም በሁለቱም ወገን ፍላጎት ብቻ የሚካሄድ ነው ብለዋል። ድርድሩም ባለፈው ዓርብ በድርጅቱ ሥራ አስኪያጅ በአቶ ብሥራት ንጋቱ ቢሮ ውስጥ ለማካሄድ ታቅዶ የነበረ ሲሆን አስተዳደሩም ለመወያየት ስላልተዘጋጀ ተግባራዊ ሊሆን አልቻለም ሲል ውይይቱም በሚቀጥለው ሳምንት ይካሄዳል ብለው እንደሚጠብቁ አንድ የፌዴሬሽኑ ባለሥልጣን ተናግረዋል።</p>

<p>በሌላ በኩል የአየር መንገዱ የሕዝብ ግንኙነት ቢሮ እንዳስታወቀው ድርጅቱ የዕለት ተዕለት ሥራውን በብቃትና በጥራት እያከናወነ ሲሆን ከተቀጣሪዎችም ምንም ዓይነት ቅራኔና ተቃውሞ ያላቀረበ መሆኑን ገልፀን ስለደመወዝ ስኬል ሁኔታ መጠየቅ የሚፈልግ ሰው ካለም ትክክለኛውን ትንታኔ ለመስጠት የተዘጋጀን መሆኑንና ቢሮው እንደሚያምነው አዲሱ የደመወዝ ስኬል ግምገማ ሠራተኛውን ሁሉ ሊጠቅም እንደሚችል ገልጿል። ቢሮው ጨምሮ እንደገለፀው ከተባረሩት 3 ሰዎች ሌላ የ13 ሰዎች ከደመወዝና ከሥራ የታገዱ ሲሆን የዚህም ምክንያቱ አደገኛ እንቅስቃሴ ላይ ተሰማርተውና ሠራተኛውን የዕለት ተዕለት ሥራውን እንዳይሠራ ሲቀሰቅሱ የተገኙ መሆናቸውን ገልፆ ጉዳያቸውም በመጣራት ላይ ሲሆን ቢበዛ በ30 ቀናት ውስጥ ጉዳያቸው ተጣርቶ ይፋ እንደሚሆን ቢሮው ገልጿል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ጥር 19 ቀን 1992</a></p>

</body>
</html>	
