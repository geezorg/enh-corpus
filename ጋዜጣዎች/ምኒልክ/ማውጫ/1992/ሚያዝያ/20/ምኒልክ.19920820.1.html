<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ከ8 ሚሊዮን ረሃብተኞች መካከል 1 ሚልዮኑ ህፃናት ናቸው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ከ8 ሚሊዮን ረሃብተኞች መካከል 1 ሚልዮኑ ህፃናት ናቸው</h1>


<p>በአካባቢው በደረሰው ድርቅ ምክንያት በአፍሪካ ቀን 16 ሚሊዮን ስዎች ለምግብ እጥረት ተጋልጠዋል። የዓለም አቀፉ ማህበረሰብም እነዚህም ለምግብ እጥረት የተጋለጡ ሰዎች ለመቀለብ ዳግም ፊቱን ወደአካባቢው መልሷል። የቪኦኤው የምስራቅ አፍሪካ ዜና ዘጋቢ ስኮት ስተርን እርዳታ ሰጪ ሀገሮች የዓለማችንን ድሃ ሀገሮች የሚገኙበትን ይኼን ክልል ከጥገኝነት አዙሪት ለማውጣት መንገድ መቀየስ እንዳለባቸው ተናግረዋል።</p>

<p>በአካባቢው የተከሰተው የምግብ እጥረት ተባብሶ ወደ ከፋ ረሃብ ከመለወጡ በፊት በፍጥነት ተንቀሳቅሶ ለምግብ እጥረት የተጋለጡትን ሰዎች መታደግ እንደሚያስፈልግ የእርዳታ ባለሥልጣናት ይናገራሉ። አሁንም ቁጥራቸው አነስተኛ የሆኑ ግለሰቦች በምግብ እጥረቱ እየሞቱ ቢሆንም ከጥቂት ወራት ጀምሮ በአካባቢው የሰፈረውን የሰብዓዊ ቀውስ ለመታደግ ለቀረበው ጥሪ በቂ ምላሽ እየተገኘ ነው።</p>

<p>በቅርቡ የአፍሪካን ቀንድ አካባቢ የጎበኙት የተባበሩት መንግሥታት ድርጅት ተወካይ «ድርቁ የተከሰተው በአካባቢው ዝናብ ለረጅም ወራት ባለመዝነቡ በቂ ውሃ በመጥፋቱ ሲሆን በድርቁ ብዙ ሰዎችና እንስሳት ከፍተኛ ጉዳት ደርሶባቸዋል። ስለዚህ ድርቁ የአጭር ጊዜ ችግር ነው። ነገር ግን ክልሉ በተደጋጋሚ በድርቅ ስለሚጠቃም በክልሉ የረጅም ጊዜ ችግር ሆኗል። ስለዚህም የክልሉ ሕዝብ ከዚህ በተደጋጋሚ ከሚከሰት የአየር ንብረት መለዋወጥ ጋር እንደሚስማማ ማድረግ ያስፈልጋል» ብለዋል።</p>

<p>በኢትዮጵያ ከ8 ሚሊዮን ሕዝብ በላይ የምግብ እጥረት አጋጥሞታል። ከእነዚህም ውስጥ 1 ሚሊዮኖቹ እድሜያቸው ከ5 ዓመት በታች የሆኑ ህፃናት ናቸው። በምግብ እጥረቱ ክፉኛ የተጠቁት ደግሞ ድሆቹ የህብረተሰብ ክፍሎች ናቸው። ምግብ ለመፈለግ ገበሬዎች መሬታቸውን ጥለው ወደ ትላልቅ ከተሞች ተሰደዋል። ብዙ ዘላኖች የነበሯቸውን የቀንድ ከብቶቹ ሁሉ በሞት ተነጥቀዋል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ሚያዝያ 20 ቀን 1992</a></p>

</body>
</html>	
