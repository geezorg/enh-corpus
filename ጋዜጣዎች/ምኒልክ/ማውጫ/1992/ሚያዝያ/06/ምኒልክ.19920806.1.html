<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኬንያ ወደ ኢትዮጵያ ድንበር ሠራዊቷን ላከች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኬንያ ወደ ኢትዮጵያ ድንበር ሠራዊቷን ላከች</h1>


<p>ኬንያ ከኢትዮጵያ በሚያዋስናት የሞያሌ ግዛቷ በጎሣዎች መካከል በተነሳ ረብሻ እውከት በመፈጠሩ በአካባቢው ፀጥታ ለማስፈን ሲባል ወታደራዊ ኃይል መላኳ ተገለፀ። መከላከያ የወሬ ምንጮችን ጠቅሶ ዴይሊ ኔሽን እንደዘገበው ወደ ስፍራው የተላከው ወታደራዊ ኃይል በአካባቢው ፀጥታ ለማስፈን ብዙ ኃይል እንዳይጠቀም ማስጠንቀቂያም ጭምር የተሰጠው ሲሆን የተላከውም ሠራዊት ተቀዳሚ ዓላማ በአካባቢው ያለው ሚሊሽያ ታጣቂ ቡድኖችን ትጥቅ ለማስፈታት የሚያደርገውን ዘመቻ ለመርዳት እንደሆነ ተገልጿል።</p>

<p>በአካባቢው በብዛት ተሰራጭቶ የሚገኘው ሕገ ወጥ የጦር መሳሪያ በአካባቢው ባሉት ሁለት ጎሳዎች ማለትም ጋሬና ሀጁራን ለፈጠሩት ውዝግብ መባባስ ምክንያት የሆነ ሲሆን ይህንንም ውዝግብ ለማብረድ ሲል የሞያሌ ከተማ አስተዳዳሪዎች ከመንግስት ተጨማሪ ወታደራዊ እርዳታ መጠየቃቸው ታውቋል።</p>

<p>በአካባቢው በብዛት ተሰራጭቶ የሚገኘው ሕገ ወጥ የጦር መሳሪያ በአካባቢው ባሉት ሁለት ጎሳዎች ማለትም ጋሬና ሀጁራን ለፈጠሩት ውዝግብ ለማብረድ ሲባል የሞያሌ ከተማ አስተዳዳሪዎች ከመንግስት ተጨማሪ ወታደራዊ እርዳታ መጠየቃቸው ታውቋል።</p>

<p>በአሁኑ ጊዜ በሞያሌ ከተማ ያለው ውጥረት ከዕለት ወደ ዕለት እየተባባሰ ሲሆን በከተማዋ ውስጥ ያሉት የግንድ ሱቆች በአብዛኛው በረብሻው ምክንያት ተዘግተዋል። የአካባቢው ፖሊስ ኮሚሽነር ስቴፈን ኬፕኬበት ግን በአካባቢው ያለው ረብሻ በቁጥጥር ስር በመዋሉ በአካባቢው ሰላም ሊሰፍን እንደቻለ ይናገራሉ። ኮሚሽነሩ ጨምረው እንደተናገሩት በአካባቢው ያሉ የከተማ አስተዳዳሪዎች ከሁለቱ ጎሣዎች የተወከሉ ሽማግሌዎች በተገኙበት ጉባዔ ለሶስት ቀናት የዘለቀው ግጭት ሊበርድ መቻሉንና የአካባቢው ሰላም በፊት ወደነበረበት እንደተመለሰ ገልፀዋል።</p>

<p>የከተማዋ ኮሚሽነር የጎሣ መሪዎች በቀጣይነት በግዛቷ ዘላቂ የሰላም በሚሰፍንበት ሁኔታ ላይ እንደሚነጋገሩ ገልፀው ረብሻውን ለማብረድ ወደአካባቢው ተጨማሪ የጦር ሠራዊት ተልኳል መባሉን አስተባብለዋል። በአካባቢው ያለውን የፀጥታ ሁኔታ በአካል ለማረጋገጥ ወደግዛቷ ጋዜጠኞች ለመግባት ቢጠይቁም በከተማዋ አስተዳዳሪዎች መከልከላቸው ታውቋል። ሚስተር ኬፕኬበት ስለጋዜጠኞች መከልከል ሲናገሩ በአካባቢው ያለው የፀጥታ ሁኔታ ሙሉ በሙሉ ያልተረጋጋ በመሆኑ ጋዜጠኞች ወደቦታው ቢሄዱ ለሕይወታቸው አስጊ እንደሚሆን ገልፀዋል።</p>

<p>የኢትዮጵያ ወታደሮች በድንበሩ አካባቢ በብዛት የመገኘታቸው ምክንያትን ተጠይቀው ኮሚሽነሩ ሲመልሱ የኢትዮጵያ የፀጥታ ኃይል በፊት ከነበረው የተለየ እንዳልሆነ ገልፀው መንግስታቸው ከኢትዮጵያ መንግስት ጋር በፀጥታ ጉዳይ ላይ ውይይት ማድረጉን ግን ግልፅ አድርገዋል ሲል ዘግቧል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ሚያዝያ 6 ቀን 1992</a></p>

</body>
</html>	
