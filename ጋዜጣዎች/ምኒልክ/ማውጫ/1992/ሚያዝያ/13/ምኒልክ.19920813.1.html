<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ለምረጥ አዲስ አበባ» ፕሮጀክት ማስፈፀሚያ የአሜሪካ መንግስት 400.000 ብር በእርዳታ ሰጥቷል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«ለምረጥ አዲስ አበባ» ፕሮጀክት ማስፈፀሚያ የአሜሪካ መንግስት 400.000 ብር በእርዳታ ሰጥቷል</h2>


<p>የአዲስ አበባ ንግድ ምክር ቤት «ምረጥ አዲስ አበባ» በሚል ስያሜ የአዲስ አበባን ሕዝብ በተለይም ነጋዴውን ማህበረሰብ በግንቦት 1992 ምርጫ ተሳትፎ እንዲያደርግ እያደረገ ለሚገኘው ቅስቀሳ ከአሜሪካ 50.000 ዶላር ማግኘቱ ብዙ የሚያስደንቅ እንዳልሆነ የንግድ ምክር ቤቱ ፕ/ት አቶ ክቡር ገና ገለፁ።</p>

<p>አቶ ክቡር ገና ይህን የገለፁት ከጋዜጣው ሪፖርተር ጋር ባደረጉት ቃለ ምልልስ ሲህን የገንዘብ ድጋፍ ከውጭ ድርጅቶች ሲጠይቁና ለተለያዩ ፕሮግራሞች ማስኬጃነት ከተለያዩ ድርጅቶች ድጋፍም ሲያገኙ ይኼ የመጀመሪያቸው እንዳልሆነ የምክር ቤቱ ፕ/ት ገልፀዋል።</p>

<p>«ይህ 50.000 ዶላር ማግኘት በግሌ ብዙ አይደለም። ምክንያቱም 3 ሚሊዮን ሕዝብ የሚኖርባትን ከተማ ለማስተማር ከዚህ በላይ ነው የሚያስፈልገው። ይህንን ትምህርት ለማስተማር የኔዘርላንድ መንግስትም ደግፎናል» ብለዋል። አቶ ክቡር ከአሜሪካ መንግስት ከፍተኛ የገንዘብ ድጋፍ አግኝታችኋል ተብሎ ለቀረበላቸው ጥያቄ በሰጡት መልስ የአዲስ አበባ ንግድ ምክር ቤት «ለምረጥ አዲስ አበባ» ፕሮግራም በአጠቃላይ 1 ሚሊዮን የሚጠጋ ብር እንዳወጣ የተናገሩት አቶ ክቡር ከዚህ ውስጥ 70 በመቶውን ያገኙት ከውጭ እርዳታ እንደሆነ ገልፀዋል።</p>

<p>የአዲስ አበባ ንግድ ምክር ቤት በአብዛኛው ሥራውን የሚያከናውነው ከአባላቱ ከሚያገኘው 50 በመቶ መዋጮ ሲሆን 50 በመቶውን ደግሞ ከተለያዩ ገበያዎች እንደሆነም አቶ ክቡር ሳይገልፁ አላለፉም። አቶ ክቡር «የምረጥ አዲስ አበባ» ፕሮጀክት እንዴትና ለምን እንደተጀመረው ተጠይቀው የአዲስ አበባ ንግድ ማህበረሰብ ብሎም አጠቃላይ ማህበረሰቡ «መብትና ግዴታውን» እንዲወጣና እንዲጠቀምበት ቃልም የተነደፈ ፕሮግራም መሆኑን ገልፀዋል።</p>

<p>«ዋናው ዓላማ የንግዱ ማህበረሰብ የሚመርጠውን ዕጩ እንዲተዋወቅ እንዲያውቀውና ይጠቅመኛል የሚለውን እንዲመርጥ የተዘጋጀ ፕሮግራም ነው ለማለት ይቻላል» ብለዋል። ንግድ ምክር ቤቱን ለፖለቲካ እያዋሉት ነው የሚሉ ወገኖች አሉ ተብሎ ስለቀረበላቸው ጥያቄም የምክር ቤቱም ፕሬዝዳንት ሲመልሱ «ይህን የንግድ ምክር ቤት ለፖለቲካ አዋሉት የሚባለው በፍፁም ሀሰት ነው። ንግድ ምክር ቤቱ በፍፁም አሁንም ሆነ ወደፊትም ለፖለቲካ አይውልም» ብለዋል።</p>

<p>የየትኛውም የፖለቲካ ድርጅት አባል አይደለሁም ያሉት አቶ ክቡር «ምረጥ አዲስ አበባ» በሚል መርህ የሚደረገው የምርጫ ቅስቀሳ ዓላማው ኢህአዴግን ለመጣል ነው ይባላል ተብሎ ለቀረበላቸው ጥያቄ ከእውነት የራቀ መሆኑን ገልፀዋል።</p>

<p>በአዲስ አበባ መስተዳደርና በአዲስ አበባ ንግድ ምክር ቤት መካከል አለመጋባት መቼ ተፈጠረ ተብለው ተጠይቀውም የንግድ ምክር ቤቱ ፕሬዝዳንት «በእኔ አስተያየት አለመግባባት ያለ አይመስለኝም። ሆኖም አለመቀራረብ አለማለት ይቻላል» ብለዋል።</p>

<p>በአዲስ ንግድ ምክር ቤትና በመስተዳደሩና መካከል ከቅርብ ጊዜ ወዲህ የመቃቃር ሁኔታ እየታየ እንደሆነ የተዘገበ ሲሆን የመስተዳድሩና የምክር ቤቱ ፕሬዝዳንቶችም በተለያየ ጊዜ እንካ ስላንቲያ መለዋወጣቸው ይታወቃል።</p>


<p class="align-center"><a href="/Gazettas/Menilik/info/Menilik.sera.html">ከምኒልክ ሚያዝያ 13 ቀን 1992</a></p>

</body>
</html>	
