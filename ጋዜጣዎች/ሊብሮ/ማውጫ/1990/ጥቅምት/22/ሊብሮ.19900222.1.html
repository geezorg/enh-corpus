<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሹገር ሮናልድ ከኢትዮጵያዊው ሳምሶን ጋር አዲስ አበባ ላይ ለመጫወት ተስማማ- ሳምሶን ከ1 ሣምንት በኋላ ወደ አገሩ ይመጣል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

 
<h1 class="align-center">ሹገር ሮናልድ ከኢትዮጵያዊው ሳምሶን ጋር አዲስ አበባ ላይ ለመጫወት ተስማማ- ሳምሶን ከ1 ሣምንት በኋላ ወደ አገሩ ይመጣል</h1>


<p>ከአገር ውጪ በጥሩ ተወዳዳሪነቱ የኢትዮጵያን ስም በማስጠራት ዝናን እያተረፈ የመጣው ቦክሰኛው ሳምሶን ክንፈ በምድረ አሜሪካ ተወዳዳሪዎቹን እያሸነፈ ከፍተኛ አድኖቆትን እያተረፈ እንደሆነ ታውቋል። በቴክኒኩ፣ በምቱ ጥንካሬ፣ በድፍረቱ የሚደነቀው ይሄ ቦክሰኛ ከጥቂት ዓመታት በኋላ በከባድ ሚዛን ታዋቂ ቦክሰኞችን በመግጠም ቦቦክስ ታሪክ አዲስ ምዕራፍ እንደሚከፍት ተገምቷል።</p>

<p>ከጊዜ ወደ ጊዜ ችሎታውን እያሻሻለ በመምጣቱ በቦክስ አደባባይ ስሙ ከአሸናፊዎች ተርታ የሰፈረው ሳምሶን ዋነኛው ፍላጐቱ በራሱ ስለሚተማመን ኢትዮጵያ ውስጥ ከተጋጣሚው ጋር ለመጫወት ያለው ፍላጐት ከፍተኛ በመሆኑ ይህን ለማድረግ ሁኔታዎችን እያመቻቸ መሆኑ ታውቋል። ሳምሶን መጥቶ እዚህ ከተጫወተ ውጤቱም የተሳካ ከሆነ ለበርካታ ቦክሰኞች መነሳሳትና አንድ ደረጃ ላይ እንዲደርሱ ትምህርት ሰጥቶ ስለሚሄድ ወገኑንም ስለሚያኰራ ኢትዮጵያ ውስጥ ያሉ ታላላቅ ድርጅቶች ይህን ጨዋታ ስፖንሰር በማድረግ ሳምሶን ከተጋጣሚው ጋር የሚጫወትበትን ሁኔታ ቢያመቻቹ ድርጅቶቻቸው ብዙ ይተዋወቃሉ በተጨማሪም እንዲህ ዓይነት ውድድር በማካሄድ የመጀመሪያው ድርጅት ተብለው ሊጠሩ ይችላሉ።</p>

<p>በዚህ በኩልም የቦክስ ፌዴሬሽን ከድርጅቶች ጋር በመነጋገር ጥረት በማድረግ ጨዋታው ቢካሄድ የስፖርት ቤተሰቡንና ስፖርተኛውን በመቀስቀስሞራላቸውን ለማነሳሳት እንደሚያስችል ለመጠቆም እንወዳለን።</p>

<p>ሳምሶን ባለፈው ዓመት ሁለተኛ ጨዋታውን ግንቦት 2 ቀን 1989 ዓ.ም በመካከለኛ ክብደት ለ(ው.ብ.ጭ) ለዓለም ቦክስ ካውንስል ላዘጋጀው ቀበቶ ተወዳድሮ ተጋጣሚውን በመጀመሪያው ዙር በዝረራ በማሸነፍ የሻምፒዮናነት ክብርን ተጐናጽፏል። ይህም ተጋጣሚው ብዙ ጨዋታዎችን ያደረገና ከፍተኛ ልምድና ዝና ያለው ተወዳዳሪ ሮጀር ቶማስ የተባለ ተወዳዳሪ ነው። እንደገና በ25-12-89 ዓ.ም ለ(እ.ብ.ኦ) ኢንተርናሽናል ቦክስ ኦርጋናይዜሽን ላደረገው ቀበቶ ከአሜሪካዊው ግሬስ ቶማስ ጋር ተጫውቶ ከፍተኛ ፉክክር በማድረግ በሦስተኛው ዙር በበቃኝ አሸንፏል። (ይህ ጨዋታ ባለፈው ሰኞ በኢትዮጵያ ቴሌቪዥን በስፖርት ፕሮግራም በጥቂቱ ታይቷል።) በድጋሚ የ2ኛ ቀበቶ አሸንፎ ለ2ኛ ጊዜ የመካከለና ክብደት ሻምፒዮና ሆኗል።</p>

<p>ሳሞሶን በአሁኑ ሰዓት በከፍተኛ ደረጃ የሀገሩን ሥም በማስጠራት ላይ ያለ ተወዳዳሪ ነው። እስከ አሁን 12 ውድድሮችን አድርጎ በሙሉ በመጣልና በበቃኝ አሸንፏል። ይህ ወጣት ቦክሰኛ የሚቀጥለው ጨዋታው ኢትዮጵያ ላይ ከታዋቂው አሜሪካዊ የመካከለኛ ክብደት ሻምፒዮን ከሹገር ሮናልድ ጋር ለመጫወት የተስማማ ሲሆን ሹገር 700,00 ብር ጠይቋል። ኢትዮጵያ መጥቶ ለመወዳደር ፈቃደኛ መሆኑን የገለፀ ሲሆን ሳምሶንም ይህንን ክፍያ ለመክፈል ፈቃደኛ የሆኑ ኩባንያዎችና ድርጅቶች ስፖንሰር ካደረጉ ሀገሩ መጥቶ ከታዋቂው አሜሪካዊ የመካከለኛ ክብደት የዓለም ሻምፒዮና ከሆነው ከሹገሬ ሮናልድ ጋር በኢትዮጵያ ህብዝ መካከል ለመጫወትና ቀበቶውንም መልሶ ለመታጠቅ ባለሙሉ ተስፋነው። የዚህ ወጣት አባት የሆኑት አቶ ክንፈ ረታ የሀገራችን የከባድ ሚዛን ታዋቂ ቦክሰኛ የነበሩ ሲሆኑ ሳምሶንም ለዚህ ደረጃ የደረሰው አባቱ በሚያደርጉለት ከፍተኛ እንክብካቤና ምክር በተጨማሪም ከህፃንነቱ ጀምሮ ቦክስን ያሰለጠነው አጐቱ ሠይፈ ረታ በመሆናቸው ላደረጉት ከፍተኛ አስተዋፅኦ ለኢትዮጵያ ሕዝብ ባለውለታ በመሆናቸው ከፍተኛ ምስጋና ይገባቸዋል። ሳምሶን ስለዚህ ጉዳይ ጋር ለመነጋገርና ከቤተሰቦቹ ጋር ለመገናኘት ከ1 ሣምንት በኋላ ወደ አገሩ እንደሚመጣ ታውቋል። በመጣም ጊዜ ለማነጋገር ጥረት እናደርጋለን። </p>


<p class="align-center"><a href="/Gazettas/Libro/info/Libro.sera.html">ከሊብሮ ጥቅምት 22 ቀን 1990</a></p>


</body>
</html>	
