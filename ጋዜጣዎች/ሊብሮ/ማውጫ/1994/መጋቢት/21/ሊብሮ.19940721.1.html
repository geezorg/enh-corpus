<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አትሌቲክስና ኢትዮ-ፕሮሞሽን በዝግ ስብሰባ ድርድር ይዘዋል-ጉዳዩ አልታወቀም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">አትሌቲክስና ኢትዮ-ፕሮሞሽን በዝግ ስብሰባ ድርድር ይዘዋል-ጉዳዩ አልታወቀም</h1>


<p>በአትሌቲክስ ፌዴሬሽንና በኢትዮ-ኢንቨስትመንት ግሩፕ መካከል በተነሳው አለመግባባት የገንዘብ ማሰባሰቡ ስራ ላይ ችግር መፈጠሩ ይታወቃል። ሁለቱም ወገኖች ክቡር አፈ-ጉባኤ ዳዊት ዮሀንስ ጋር ተጠርተው እንዲስማሙ ብዙ ጥረት ተደርጓል። ኢትዮ-ኢንቨስትመንት ፐርሠንቱን እንዲቀንስ (15 በመቶ ቀንሷል) ከተደረገ በኋላ የሚመለከተው ወገን መግለጫ እንዲሰጡ ተብሎ ከስብሰባው ከወጡ በኋላ መግለጫ ላለመስጠት እስከ ማፈግፈግ ደርሰዋል ሁለቱም ካልተስማሙ መንግስት ውሳኔ ይሰጣል ተብሎ ይጠበቅ ነበር። ኢትዮ-ኢንቨስትመንትና አትሌቲክስ ፌዴሬሽን ወደ ስምምነት ቢደርሱም በአትሌቲክስ ፌዴሬሽን ሰዎች መካከል ከፍተኛ መቃቃርና ክፍፍል ተፈጥሯል። ይኸውም አንደኛው ወገን በገንዘብ ተጠቃሚ ነው የሚል ሁኔታ ሳያመጣ እንዳልቀረ ነው። ማረጋገጥ ባይቻልም አንዱ ግለሰብ ከመሀላቸውመኪና እንደገዙ አሳቻ ቦታ እያቆሙ ወደ ፌዴሬሽኑ እንደሚመጡ አንዳንዶቹ ይናገራሉ። ማን እንደገዛላቸው አይታወቅም።</p>

<p>ፅ/ቤቱን ስራ አስኪያጅ ኮሚቴው አንድ የሆነ ነገር አለ በሚል ነበር።ግን እስከአሁን የተጨበጠ ነገር አልተገኘም። ከመረጃ ይልቅ ፌዴሬሽኑ ውስጥ አሉባልታዎች ከፍተኛ ቦታ ይዘዋል። ስብሰባዎች ሁሉ ድብቅ ሆነዋል። ማክሰኞ ዕለት የኢትዮ-ኢንቪስትመንት ኃላፊና ሁለቱ የፌዴሬሽኑ ባለስልጣኖች ማለትም ፕሬዝዳንቱ ሙሉጌታና ምክትሉ አቶ ነጋ የፅ/ቤት ኃላፊውን አቶ መኮንን አስወጥተው በር ዘግተው ስብሰባ አካሂደዋል። በግለሰብ ደረጃ በር ዘግተው እየተነጋገሩበት ያለው ሁኔታ ነው ስህተት ያመጣው። በር ሲዘጋ ወደ ግል ድርድር ነው የሚገቡት። ስራ አስኪያጅ ኮሚቴው ተሟልቶ ከድርጅቱ ጋር ነፃ በሆነ መንገድ ተነጋግረው ለሚዲያ ማሳወቅ አለባቸው። አሁን እንደሚታየው በድብቅ እየተነጋገሩ በአደባባይ ሲጣሉ ነው። የፌዴሬሽኑ ፀሐፊ የሆኑት ዶ/ር በዛብህ ቼክ ላይ እንዳይፈርሙ ተድርጓል። ምክንያቱ አልታወቀም። በሳቸው ምትክ አቃቤንዋይ የሆኑት አቶ አብዱልቃድር ቼክ ላይ እንዲፈርሙ መደረጉ ታውቋል። ስራ አስኪያጁ ኮሚቴው ውስጥ ቀስ በቀስ መበጣጠስ እየታየ ነው። ፌዴሬሽኑ ገንዘቡ ሳይሰበሰብ መግለጫ በማውጣቱ ዞሮ ዞሮ ጉዳቱ እዚያ ፌዴሬሽኑ ላይ ነው የሚመጣው። ኃይሌ ገ/ስላሴ በሬዲዮ ፋና ለምን እርዳታ እንድላደረጉ ተጠይቆለግለሰቦች ሳይሆን ለራሱ ለፌዴሬሽኑ መስጠት እንዳለባቸው ይኸውም ሌላው ለሚወሰደው ኮሚሽን ለምን እከፍላለሁ? አይነት መግለጫ መስጠቱ በሀይሌ አባባል ብዙዎቹ እንደተስማሙበትም ይነገራል። ድርጅቶችም እንደዚህ አይነት ጥያቄ አምጥተዋል። ስፖርት ኮሚሽን ሠራተኛው 2 ፐርሠንት ሰጥቷል። ኮሚሽኑ በራሱ 100ሺህ ብር ለመስጠት ቃል ገብቷል። ነገር ግን ገንዘቦች አልተሰባሰቡም። ፌዴሬሽኑ ገንዘቡ ከተሠበሠበ በኋላ መግለጫ ሰጥቶ በፐርሠንቱ ላይ መንግስትን ጣልቃ ቢያስገባ ያስኬድ ነበር። አሁን ግን ነገሮች ተበላሻሽተዋል። ዝግ ስብሰባዎች መደረጋቸውም የባሰ ወደ ትርምስ ነው የሚወስዳቸው። አሁን ጭቅጭቁ ገንዘቡ በዝቷል ቀንስ አትቀንስ የሚለው ነው። ግና ዋናው አነጋጋሪ ማዕከሉ ያስፈልጋል ወይስ አያስፈልግም? የሚለው ነው መታየት ያለበት። ማዕከሉ ተሠርቶ አትሌቶችከልጅነታቸው ጀምሮ እዚያ ሰልጥነው ውጤት ይገኛል ብሎ መገመት አስቸጋሪ ነው። ስለዚህ አሁን ያለው አካሄድ ጥሩ ከሆነ ማዕከሉ ለምን ያስፈልጋል? ምክንያቱም በሌላው ሀገር በርካታ ማዕከል ገንብተው አትሌቶች ከልጅነታቸው ጀምሮ ሰልጥነው በንፅፅር ከኛ አትሌቶች ጋር ሲተያዩ ውጤቱ የላቸውም። እነሱ ምንም ነገር ሳያኖራቸው ነው ማዕከል ገብተው የሚሰለጥኑት።እኛ የተፈጥሮ ጥሩ ነገር አለን። አትሌቱ ማዕከል ገብቶ በሰለጠነ ቁጥር በተፈጥሮ ያለውን ነገር ሊነካበት ይችላል። ተተኪ ማፍራት የሚባለው በግድ በማዕከል መሆን አለበት? ለምሳሌ አሁን ቀነኒሳ በጣም ታዋቂ ሯጭ ሆኗል። ይሄ ልጅ በአንድ አመት ውስጥ ነው ብቅ ያለው። ባለፈው ሳምንት አየርላንድ ውስጥ አስደናቂ ውጤት አገኘ። ማዕከል ሳይኖርና በልጅነቱ ገብቶ ሳይሰለጥን ለእንዲህ አይነት ውጤት ከበቃ አሁን አትሌቶች የያዙት ነገር ጥሩ ነው። ለምን ይሄን ይዞ መቀጠል አልተፈለገም ካለበለዚያ በራሳችን ገንዘብ ከብርና ዝና ያገኘንበት አትሌቲክስ ገደል ውስጥ እንዳንከተው!! ስለ አፍሪካዊያኖች የሚባል አንድ ነገር አለ። (የሚያመርቱትን አይጠቀሙበትም፣ የማይጠቀሙበትን ደግሞ ከውጭ ያስገባሉ) የሚለው እዚህ ሊገባ የሚችል ነው። ደህና የምንጠቀምበትን ነገር ትተን በገንዘባችን የማይጠቅምንን ነገር መስራት ይሆናል የሚሉ አስተያየት ሰጪዎች አሉ። 


<p class="align-center"><a href="/Gazettas/Libro/info/Libro.sera.html">ከሊብሮ መጋቢት 21 ቀን 1994</a></p>

</body>
</html>	














