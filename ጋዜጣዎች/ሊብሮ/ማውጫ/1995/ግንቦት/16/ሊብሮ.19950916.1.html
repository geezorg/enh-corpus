<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሻምፒዮናው ያለየለት የፕሪሚየር ሊግ ውድድር ተቋረጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ሻምፒዮናው ያለየለት የፕሪሚየር ሊግ ውድድር ተቋረጠ</h2>


<p>የ1995 የኢትዮጵያ ፕሪሚየር ሊግ ውድድር ወራጆቹ እየታወቁ ሲሆን ሻምፒዮናው ግን ገና ፍንጭ አልሰጠም። ብርሃንና ሠላም ረቡዕ ዕለት በአዳማ 2ለ0 በመሸነፉ እጅ ወደመስጠት እየሄደ ነው። መድን፣ አዋሳ፣ ትራንስ፣ በብርሀንና ሰላም መሸነፍ ከመውረድ ስጋት ተላቀዋል። ጊዮርጊስ በቀሪ ጨዋታዎቹ መብራት ሀይልና ቡና ማሸነፍ ይጠበቅበታል። በተለይ ከመብራት ሀይል ጋር በሚደረገው ጨዋታ ጥንቃቄ መደረግ አለበት። ከአንድ አመት በፊት ናዝሬት ላይ ጊዮርጊስ 2ኛ እንዲሆን መብራት ሀይል ትልቅ ሚና ተጫውቷል በሚል ሜዳ ላይ ድንጋይ ከመወርወር አንስቶ ብዙ ውዝግብ አስነስቷል። ከዚህ በመነሳት የጊዮርጊስና የመብራት ሀይል ጨዋታ፣ እንዲሁም አርባምንጭ ላይ ከነ ትራንስና አዋሳ ጋር የሚደረገው ግጥሚያ ጥንቃቄ ያሻቸዋል። ከጊዮርጊስና ከአርባምንጭ ሌላ በደረጃ ከታች የሚገኙ ክለቦች ከፊት ለፊታቸው ምንም የሚታይ ነገር የለም። ዘግተውታል። ደረጃቸውን ለማስተካከል ነው የሚጫወቱት። እኔ 5ኛ ወይም 4ኛ ሆኜ ጨርሻለሁ ጥሩ ለውጥ አሳይቼአለሁ በሚል ለመሸጋሸግ ነው። ለቀጣዩ አመት በምን መንገድ ለውጥ ማምጣት እንችላለን የሚለውን ከዚህ በኋላ መመርመር ይጠበቅባቸዋል። ይኸው የፕሪሚየር ሊግ ውድድር 25ኛ ጨዋታ ነገ በተለያዩ ከተሞች ይቀጥላል ተብሎ ፕሮግራም የወጣለት ቢሆንም ተቋርጧል። የነገው ጨዋታ በሚኒስትሩ ትዕዛዝ የተቋረጠ ሲሆን ፌዴሬሽኑ ደግሞ በተራው ሌሎቹን እንዳይካሄዱ ወስኗል። ዶ/ር ቶፊቅን ስለ ውድድር መቋረጥ ምክንያት ጠይቀን ከአቅም በላይ በሆነ ችግር መሆኑን ገልፀውልናል። ውድድሩ በሰኔ መጀመሪያ አካባቢ ብሔራዊ ቡድኑ ከላይቤሪያ ከተመለሰ በኋላ እንደሚቀጥል ታውቋል።</p>


<p class="align-center"><a href="/Gazettas/Libro/info/Libro.sera.html">ከሊብሮ ግንቦት 16 ቀን 1995</a></p>

</body>
</html>	














