<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የፕሪምየር ሊጉ ውድድር እንደቀጠለ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የፕሪምየር ሊጉ ውድድር እንደቀጠለ ነው</h1>


<p>የ1992 የኢትዮጵያ ፕሪምየር ሊግ ውድድር 1ኛ ዙር ተጠንቆ የ2ኛ ዙር አንደኛ ሳምንት ባለፈው እሁድ በተለያዩ ከተሞች ተካሂዷል። ቅ/ጊዮርጊስ በአዳማ 3ለ0 ተሸንፎ በ4ተኛው ቀን ደግሞ መቀሌ ላይ ትራንስን 3ለ1 ረቷል።</p>

<p>ጨርቃጨርቅ በደርቢ ጨዋታ ባቡርን ሁለት ለዜሮ በመርታቱ ነጥቡን ከፍ በማድረግ ከታች ለማምለጥ ጥረት እያደረገ ነው። ባንኮች ሳያጠቃ በቡና አንድ ለዜሮ ተሸንፎ ወጥቷል። በመቀሌ የጐል ድርቅ ታይቷል። 2ቱም ቡድኖች ተጋጣሚያቸው ላይ ጐል ሳያስቆጥሩ 0ለ0 ተለያይተዋል። ጉና ከመብራት ኃይል ትራንስ ኢትዮጵያ ከአዋሳ ጋር ነበር የተጋጠሙት። መድን ሙገርን አምቦ ላይ ላይ አራት ለሁለት አሸንፏል።</p>

<p>በሳምንቱ አስገራሚና አስቂኝም ድርጊቶች ታይተዋል ቅ/ጊዮርጊስ ግብ ጠባቂ ወጥቶበት ተቀያሪ በመጨረሱ ብርሃኑ ፈየራ ቀሪውን ደቂቃ ጐሉ ውስጥ በመሆን የጨረሰ ሲሆን አንዳንድ ጊዜ በረኛ መሆኑን በመርሳት ካሱን እንዳይቀማ በእግሩ ሸፍኖ ሲታገል የታየበት ሁኔታ ብዙዎችን አስገርሟል።</p>

<p>ታዲዮስ (በረኛው) በቀይ የወጣው ከእረፍት በኋላ 20 ደቂቃ እንደተጫወቱ ሲሆን በዚያን ጊዜ 1ለ0 ነበሩ። ሰይፈ ሪጐሬ መትቶ ስቷል ይህቺ ጎል ብትገባ 1ለ1 ይቆሙና ሁኔታዎች ሊቀየሩ ይችሉ እንደነበር የተገመተ ቢሆንም ከእረፍት በኋላ ግን ታዲዮስም እያለ ተጫዋቾቹ ተዳክመው ጨዋታውን ለመጨረስ ችግር እንደነበረባቸው ተጠቁሟል።</p>

<p>ጊዮርጊስ ከትላንት በስቲያ ደግሞ መቀሌ ላይ ትራንስን 3ለ1 ረትቷል። እረፍት 2 ለ 1 የወጡ ሲሆን 2ቱንም ጐሎች ስንታየሁ ነው ያስቆጠረው። በድምሩ 8 ጐል በማስቆጠር መሪነቱን ለብቻው ይዟል። የመጀመሪያውን ጐል በረኛው ሲተፋ ደርሶ ያገባ ሲሆን 2ተኛዋን ግን ተከላካዮቹን አብዶ ሰርቶ ነው ያገባው። 3ተኛዋ ኳስ ትራንሶች ኦፍሳይድ ብለው ሲወጡ ቴዎድሮስ አምልጦ በመሄድ ያገኘውን ኳስ መትቶ በማስቆጠር 3ለ1 አሸንፈዋል።</p>

<p>በፕሪምየር ሊጉ በጣም የተዳከመ ቡድን ቢኖር ትራንስ ነው። በ6 ስቶፐር የሚጫወት ከሜዳው የማይወጣ ቡድን ነው። በቅርቡ ሕወሓት ያዘጋጀውን ዋንጫ ወስዷል። ነገር ግን አንድም ጐል ሳያስቆጥር ነው ዋንጫውን የወሰደው። 2ቱንም ጨዋታ በመደበኛው 0ለ0 እየወጣ በመለያ ምት ነው ያሸነፈው። በር እየዘጋ መጫወቱን ይኸው ሁኔታ ያመለክታል። ጉናም ቢሆን በከተማው የማሸነፍ ችግር ስላለበት 2ቱም የትግራይ ክለቦች በ1ኛው ዙር ሮጠው በ2ተኛው ዙር ቁልቁል እየተንሸራተቱ የመሄድ ሁኔታ ይታይባቸዋል። ደረጃቸው 10ኛ 11ኛ ነው።</p>

<p>ባንኮች እሁድ እለት በቡና 1ለ0 ተሸንፏል። ሐሙስ ዕለት ናዝሬት ላይ ከአዳማ ከነማ ጋር 1ለ1 ተለያይቷል። እንድሪስ ባስቆጠራት ጐል 1ለ0 ይመሩ ነበር። 10 ደቂቃ ሲቀር አዳማ ባስቆጠራት ጐል አቻ ወጥተዋል። ባንኮች ወደጐል የመድረስ ብቃታቸው ደካማ እየሆነ መጥቷል። በፍጥነትና ጉልበት አጨዋወት ከፍተኛ ደረጃ ላይ ደርሰናል ቢሉም አሁን ግን ያ ፍጥነት አብሯቸው የለም።</p>

<p>የዚህ ጨዋታ አካል የሆነው ቀሪ ጨዋታ የፊታችን ማክሰኞ በአዲስ አበባ ስታዲየም እንደሚካሄድ ታውቋል። በወጣው ፕሮግራም መሰረት በ10 ሰዓት መብራት ኃይል ከመድን ይጋጠማል። በ12 ሰዓት ደግሞ ቡና ገበያ ከባቡር ይጫወታል። የቡድኖቹ ነጥብ ሲታይ ቅ/ጊዮርጊስ በ27 ነጥብ ሲመራ ባንኮች በ23 ነጥብ ይከተላል። ቡና ገበያ አንድ ቀሪ ጨዋታ እያለው በ22 ነጥብ 3ተኛ ደረጃ ይዟል።</p>


<p class="align-center"><a href="/Gazettas/Libro/info/Libro.sera.html">ከሊብሮ የካቲት 25 ቀን 1992</a></p>

</body>
</html>	
