<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በፕሪምየር ሊግ ውድድር የትግራይ ክለቦች ቁልቁል እየሄዱ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በፕሪምየር ሊግ ውድድር የትግራይ ክለቦች ቁልቁል እየሄዱ ነው</h1>


<p>የ1992 የፕሪምየር ሊግ ውድድር 1ኛው ዙር ከቀሪ ጨዋታ በስተቀር ተጠናቋል። ባንኮችም በመሪነት ሲጨርስ የትግራይ ክለቦች ትራንስና ጉና ቁልቁል እየወረዱ ነው።</p>

<p>በዚህ የፕሪምየር ሊግ ውድድር በመጀመሪያው ሳምንት የትግራይ ክለቦች ከሜዳቸው ውጪ በማሸነፍ ዘንዶ ተጠናክረው መቅረባቸውን ያበሰሩ ቢሆንም በዚያው ሊቀጥሉበት አልቻሉም። ለጥቂት ሳምንታት ወጣ ገባ ያለ ውጤት ቢኖራቸውም 1ኛው ዙር መገባደጃ ላይ ሽንፈት በመደራረቡ ቁልቁል ወደታች እየሄዱ መሆኑን ያመለክታል። ከ2ተኛው እስከ 5ተኛው ሣምንት 2ቱ ቡድኖች ደረጃቸው ከ2ተኛ እስከ 4ተኛ ባለው ቦታ ከፍና ዝቅ ያለ ቢሆንም 1ኛው ዙር ማለቂያ ላይ ግን ወደታች እየተንሸራተቱ በመምጣት አሁን ጉና 10ኛ ትራንስ 11ኛ ለመሆን ተገደዋል። በዚህ አያያዝ የቡድኖቹ ድክመት በዚሁ ከቀጠለ ከ2 አንዱ ከሊጉ እንዳይሰናበቱ ተሰግቷል።</p>

<p>ወደመቀሌ የተጓዘው የሙገር ሲሚንቶ ቡድን ጉናን በሜዳው ላይ በጥሩ ውጤት አሸንፎት ተመልሷል። ሙገር ጉናን 4ለ0 ሲሆን ያሸነፈው ጉና በሜዳው በዚህ በሚያህል ውጤት ሲሸነፍ የመጀመሪያው ነው። እዚሁ አዲስ አበባ ላይ ደግሞ መብራት ከትራንስ ተጋጥመው መብራት 3ለ1 አሸንፎ ወጥቷል።</p>

<p>የሊጉ መሪ ባንኮች ወደድሬዳዋ ተጉዞ ነጥብ ጥሎ የወጣ ሲሆን ከድሬድዋው ጨርቃጨርቅ ቡድን ጋር 2ለ2 ተለያይተዋል። ዙሩ ሲጠናቀቅ የደረጃ ለውጥ ያሳየው የመድን ቡድን ነው። ከ11ኛ ወደ8ተኛ መሸጋገሩ ከመውረጃ ዞን ውስጥ በጥቂቱ ተላቆ ሽቅብ መሄዱ አንድ እፎይታ ነው። ባለፈው እሁድ ባቡርን 3ለ2 ማሸነፉ ደረጃውን ካሻሻለበት ጨዋታ አንዱ ሲሆን ቡድኑ ለማሸንፍ የተጠቀሙበት እንቅስቃሴ ግን የትም የማያደርሳቸው ነው።</p>

<p>ማክሰኞ ዕለት በተደረገው ጨዋታ ቡና አዳማን 3ለ0 ቢያሸንፍም አሸናፊው ቡድን በሜዳ ውስጥ ነበረ ለማለት ይከብዳል የተጋጣሚው የአዳማ ጫና አለመፍጠር ለቡና ረድቶታል። ቡድኑ 3ለ0 በማሸነፉ ብቻ ብቁ ቡድን ነው ተብሎ ከታሰበ ስህተቱ አንድ ቦታ ከተገኘ ለመመለስና ለማገገም የማያስችል ሁኔታ ውስጥ እንደሚገኑ የሚያሳይ ነው። ቡና አዳማን 3ለ0 እየመራ በጨዋታ አሳምኖ ማሸነፍ አልቻለም።</p>

<p>ቅዱስ ጊዮርጊስ ከኡጋንዳው ቪላ ቡድን ጋር በነበረበት የኢንተርናሽናል ግጥሚያ ሁለት ተስተካካይ ጨዋታ የሚቀረው ሲሆን ባለፈው ቅዳሜ ባደረገው ጨዋታ ከአገሩ ውጪ 2ለ2 ተለያይቷል። ጊዮርጊስ ግቦቹን ያገኘው በመጀመሪያው ግማሽ በስንታየሁ ጌታቸው (ቆጨ) እና በሁለተኛው ግማሽ ደግሞ በሰይፉ ውብሸት አማካይነት ነው። ጊዮርጊስ ከአገሩ ውጪ ሁለት ግቦችን ማስቆጠሩ ከሁለት ሳምንት በኋላ ለሚያደርገው የመልስ ግጥሚያ ዕድሉን ያሰፋለታል።</p>

<p>የፊታችን ማክሰኞ ጊዮርጊስና ቡና የሚያደርጉት ጨዋታ በጉጉት የሚጠበቅ ሲሆን ቡና ካሸነፈ በ1 ነጥብ ጊዮርጊስን መብለጥ ስለሚችል የጨዋታውን ክብደት ከዚሁ መረዳት ይቻላል። በአጠቃላይ እስካሁን በተደረጉት ጨዋታዎች መሰረት ባንኮች በ22 ነጥብ መሪነቱን ሲይዝ ቅ/ጊዮርጊስ ሁለት ተስከካካይ ጨዋታዎች ቀርተውት በ21 ነጥብ ይከተላል። ኢትዮጵያ ቡና አንድ ተስተካካይ ጨዋታ እየቀረው በ19 ነጥብ ሶስተኛ ደረጃ ላይ ሲገኝ ሙገር 17፣ መብራት 15፣ ባቡር 15፣አዋሳ ከነማ 13፣ መድን 12፣ አዳማ ከነማ 12፣ ጉና ንግድ 12፣ ትራንስ 11፣ ድሬዳዋ ጨርቃ ጨርቅ 5 ነጥብ ከ4ኛ እስከ 12 ያለውን ደረጃ ይዘዋል።</p>


<p class="align-center"><a href="/Gazettas/Libro/info/Libro.sera.html">ከሊብሮ ጥር 27 ቀን 1992</a></p>

</body>
</html>	
