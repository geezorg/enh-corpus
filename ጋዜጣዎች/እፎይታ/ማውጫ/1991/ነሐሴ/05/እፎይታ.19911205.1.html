<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የታክሲ ሾፌሮች ማህበር የትራፊክ ደንቡ እንዲሻሻል ጠየቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">የታክሲ ሾፌሮች ማህበር የትራፊክ ደንቡ እንዲሻሻል ጠየቀ</h1>


<p class="align-left">የአዲስ አበባ ከተማ ምክር ቤት
ያወጣውን አዲስ የመንገድ ትራፊክ ደህንነት ደንብ
እንደገና እንዲመረምርና እንዲያሻሽል የከተማዋ
ታክሲ ሾፌሮች አንድነት ማኅበር አቤቱታውን
ለም/ቤቱ አቀረበ።</p>

<p class="align-left">ማኅበሩ ለም/ቤቱ ባቀረበው የአቤቱታ
ደብዳቤ ከሐምሌ 1 ቀን 1990 ጀምሮ ስራ ላይ የዋለው የትራፊክ ደንብ
«ከከተማዋ ዕድገት በእጅጉ የቀደመ ነው» ሲል
ተችቶታል። ከዚህም በተጨማሪ ተሽከርካሪዎችን ስርዓት የሚያሲይዝ
የተሟላ የመንገድና የትራፊክ ስርዓት ማስጠበቂያ አቅርቦት የሌለ
ከመሆኑም በላይ የትራፊክን ህግ የሚያስፈፅሙ የትራፊክ
ፖሊሶች ከከተማዋ እድገትና ከማህበረሰቡ ስነልቡና
ጋር መጓዝ የሚያስችለው ዘመናዊ ስልጠናና ብቃት
እንደሌላቸው የአቤቱታው ፍሬ ቃል ያስረዳል።</p>

<p class="align-left">የከተማው ም/ቤት ደንቡ ስራ ላይ
ከመዋሉ በፊት ለደንቡ አፈፃፀም ምቹ ሁኔታ ይፈጠር
ዘንድ ቃል ገብቶ የነበረ ቢሆንም ያከናወነው የጐላ ነገር
የለም። በማህበሩ አቤቱታ ደብዳቤ መሰረት ም/ቤቱ በንግድ ቤቶችና
በአገልግሎት ሰጪ ድርጅቶች በራፍ ላይ ተቀጣጥለው ለሚገጠገጡ
መኪኖች የማቆሚያ ስፍራ እንደሚያዘጋጅላቸውና
ለታክሲዎች መቆሚያ የሚሆን ቦታ ተለይቶ እንደሚወሰን መስተዳድሩ
የገባውን ቃል ሳያከብር ቀርቷል ብሏል።</p>

<p class="align-left">«አዲስ የተቀረፀው የትራፊክ
ደህንነት ደንብ የአሽከርካሪ ሾፌሮችና ህብረተሰቡ በረቂቁ ላይ
እንዲወያዩና እንዲመክሩበት አልተደረገም» ያለው
ይኸው የአቤቱታ ደብዳቤ ይህም በህጋዊ ስርዓት ባለመፈፀሙ የታክሲ
አሸከርካሪዎችን ለመጠነ ሰፊ ማህበራዊ ችግር ዳርጓቸዋል ሲል
ወቅሷል።</p>

<p class="align-left">በደንቡ መሰረት የተጣሉት የቅጣት
እርከኖችም የአሽከርካሪዎችን ገቢ ያላገናዘበና
አንድ የታክሲ ሾፌር በወር ቢያንስ ከአስር ላለነሰ ጊዜ
እንደሚቀጣ አቤቱታው አመልክቶ በዝቅተኛ የቅጣት
እርከን እንኳ ቢታይ ሾፌሮች 400 ብር ያህል
እንደሚገፈግፉ የቀረበው የአቤቱታ ፅሁፍ ያስረዳል።
ይሁንና አቤቱታው የአንድ የታክሲ ሾፌር ደሞዝ መቶ ብር
ብቻ እንደሆነ ይገልፃል።</p>

<p class="align-left">ከደንቡ ውስጥ የትራፊክ
ፖሊሱን ትዕዛዝ ያልፈፀመ ሾፌር ብር 120 እንዲቀጣ የሚወስን
መሆኑን ያመለከተው ይኸው የአቤቱታ ደብዳቤ ይህም
ህግን ከማስከበር ይልቅ ህገወጥ ድርጊትን እንደጋበዘ
አመልክቷል።</p>

<p class="align-left">አቤቱታው አዲሱን
የትራፊክ መቅጫ በሕገ መንግሥቱ አንቀፅ 23 እና 33 ላይ
የተሰጠውን የዜጐች መብት የሚሸርፍና ጨርሶም የሚቃረን
መሆኑን አምኖ ም/ቤቱ ስህተቱን እንዲያርም ማኅበሩ
ተማፅኗል።</p>

<p class="align-center">ከእፎይታ ነሐሴ 5 ቀን 1991</p>

</body>
</html>
