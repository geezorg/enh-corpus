<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ኢሳያስ ሴረኛና በጥላቻ የተሞሉ ሰው መሆናቸውን ነው ያስተዋልኩት»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«ኢሳያስ ሴረኛና በጥላቻ የተሞሉ ሰው መሆናቸውን ነው ያስተዋልኩት»</h1>

<p class="align-center">ፕሬዝዳንት ሐሰን አልበሽር</p>


<p>«ከኢሳያስ አፈወርቂ ጋር ከተዋወቅሁ ጊዜ ጀምሮ ያስተዋልኩት ነገር ሴረኝነታቸውና በጥላቻ የተመላ ባህርያቸውን ነበር» ሲሉ የሱዳን ፕሬዝዳንት ሐሰን ዑመር አልበሽር ከእፎይታ ልዩ ዘጋቢ ጋር ባደረጉት ቆይታ አስታወቁ።</p>

<p>ፕሬዝዳንቱ አያይዘው «ኢሳያስ በውሳኔያቸውና በአቋማቸው የማይረጉ ችኩል ሰው ናቸው። በአፍሪካ ቀንድ አካባቢ አላስፈላጊ ቀውሶችን ለመፍጠር ምክንያት ሆነዋል። አሳዛኙ ጉዳይ የኤርትራ ህዝብ የአቶ ኢሳያስን መሰሪ የሂሳብ ሰነድ እንዲያወረርድ መገደዱ ነው» በማለት ኢሳያስ በአካባቢው የበቀሉ አደገኛ መሪ መሆናቸውን ገልፀዋል።</p>

<p>የሱዳኑ መሪ የኢሳያስ አምባገነን መንግስት በመቀሌ ህፃናት ላይ ያደረሰውን ኢሰብዓዊ ጭፍጨፋ አስመልክተው «ሰውዬው ዱብ ዕዳ እንደሚፍጥሩ ግምት ነበረኝ። ይሁን እንጂ በህፃናት ላይ ዕኩይ ድርጊት ይፈጽማሉ ይሚል ግምት አልነበረኝም» በማለት የተሰማቸውን ጥልቅ ሐዘን ለጋዜጣው ልዩ ዘጋቢ አስረድተዋል።</p>

<p>አምባገነኑ ኢሳያስ የአካባቢው ሀገራት መሪዎችን በመዝለፍ ረገድም «ፕሬዝዳንት ጉሌድ ኦፕቲዶን ለአካባቢው ሀገራት መሪዎች ታላቅ ወንድም ናቸው» ካሉ በኋላ «አቶ ኢሳያስ እኝህን ሰው ማስከፋታቸውን ማን ያምናል?» ሲሉ በግራሞት ጠይቀዋል። «እኔንም እንዲሁ አስከአፍተውኛል» ያሉት ፕሬዝዳንት አልበሽር «ኢሳያስ ለጥላቻቸው ወሰን የሚያበጁ ሰው አይደሉም» በማለት ዕኩይ ባህርያቸውን አጋልጠዋል።</p>

<p>መፃኢውን የኢትዮ-ሱዳንን ግንኙነት አስመልክተው በሰጡት አስተያየትም «በሱዳንና በኢትዮጵያ መካከል ትብብር ከሌለ በቀር በአካባቢው ሰላምና መረጋጋት ሊሰፍን ከቶ አይችልም። ሱዳንና ኢትዮጵያ ለአካባቢው ሰላም፣ መረጋጋትና ልማት የማዕዘን ድንጋይ ናቸው። በማለት ኢትዮጵያና ሱዳን ህዝቦቻቸው የጣሉባቸውን ታሪካዊ ኃላፊነት በመመርኮዝ የሁለቱን ህዝቦች መፃኢ ግንኙነት ወደ አንፀባራቂ አቅጣጫ ይመሩታል በማለት ተስፋቸውን ገልፀዋል።</p>


<p class="align-center"><a href="/Gazettas/Ifoyta/info/Ifoyta.sera.html">ከእፎይታ መጋቢት 22 ቀን 1991</a></p>

</body>
</html>	
