<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ዲፕሎማቱ «ጅቡቲ ከኤርትራ የሚሰነዘርባትን ጥቃት ለመከላከል ዝግጁ ናት» አሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ዲፕሎማቱ «ጅቡቲ ከኤርትራ የሚሰነዘርባትን ጥቃት ለመከላከል ዝግጁ ናት» አሉ</h2>


<p>በኢትዮጵያ የጂቡቲ ኤምባሲ ባልደረባ የሆኑት ዲፕሎማት ሚስተር ኡመር ገላን የኤርትራ መንግሥት ጅቡቲን በአዲስ የጠላትነት ዓይን መመልከት መጀመሩን ሰሞኑን ከእፎይታ ጋር ባደረጉ የስልክ ቃለ ምልልስ ሲያስታውቁ። ከኤርትራ ሊሰነዘር የሚችለውን ጥቃት ለመመከት ሀገራቸው ዝግጁ መሆኗን አስታወቁ።</p>

<p>በአሁኑ ጊዜ በኤርትራና በጅቡቲ መካከል ስላለው ግንኙነት አስመልክቶ ዲፕሎማቱ ሚስተር ገላን ዑመር ለቀረበላቸው ጥያቄ ሲመልሱ «የሀገራችን (የጅቡቲ) ፕሬዝዳንት ሀሰን ጉሌድ ኦፕቲዶን በኛ በኩል ያለውን አቋም ግልፅ አድርገዋል። የውጭ ጉዳይ ሚኒስትራችን ሚስተር ሞሐመድ ሙሳ ኬሄም በበኩላቸው ኤርትራ ጅቡቲን በአዲስ የጠላትነት ዓይን መመልከቷን ትታ አላስፈላጊ ስሞታ በማሰማት ከመክሰስ እንድትቆጠብና ይልቁንም የጅቡቲን መንግስት ይቅርታ እንድትጠይቅ አሳስበዋል» ካሉ በኋላ «ጅቡቲ ከኤርትራ ሊሰነዘርባት የሚችለውን ጥቃትም ሆነ ሌላ ተመሳሳይ የእብሪት እርምጃ ለመከላከል ጅቡቲ በተጠንቀቅ ትገኛለች» ሲሉ ገልፀዋል።</p>

<p>በሌላ በኩል በደረሰን ዜና መሠረት የጅቡቲ የውጭ ጉዳይ ሚኒስትር ሞሐመድ ሙሳ ኬሄም «ፕሬዝዳንት ኢሳያስ አፈወርቂ ወጥሮ የያዛቸውን የውስጥ ችግር ሕዝባቸውን በማተራመስና ከጐረቤቶቻቸው ጋር በመባላት ሊያስወግዱ ይፈለጋሉ። ስለዚህ ጅቡቲን በአዲስ የጠላትነት ዓይን መመልከት ይዘዋል» በማለት ለሮይተርስ መግለጫ ሰጥተዋል።</p>


<p class="align-center"><a href="/Gazettas/Ifoyta/info/Ifoyta.sera.html">ከእፎይታ ኅዳር 9 ቀን 1991</a></p>

</body>
</html>
