<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ገንዘብ ስለከለከሏት ጂጂ ክስ ጀምራለች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ገንዘብ ስለከለከሏት ጂጂ ክስ ጀምራለች</h1>


<p>ከቅርብ ጊዜ ወዲህ ታዋቂነትን እያገኘች የመጣችሁ ጂጂ (እጅጋየሁ ሽባባው) ንዋይ መንግሥቱ ገንዘቧን ሳይሰጣት ስለቀረ እንደከሰሰችው ቤተሰቦቿ ገለፁ።</p>

<p>አቶ ሽባባው የጂጂ አባት ንዋይ መንግስቱ የሚባል የካሴቷን ገንዘብ አልሰጣትም ስለዚህ ጠበቃ ቀጥራ መክሰሷን ሲገልፁ እህቷም ይህንኑ አባባል አብራርተዋለች።</p>

<p>አራት ጊዜ ካሴቷ መታተሙን የምትገልፀው የጂጂ እህት ኒውዮርክ ውስጥ ከአማርኛ ዘፋኞች የመጀመሪያ ደረጃ ሽያጭ እንደሆነ ተናግራለች። አሜሪካ የሚኖሩ ኢትዮጵያውያን ዘፈኗን በጣም ይወዱላታል። «የሰውን የልብ ትርታ የምትዘፍን ነች» ይሏታል በዚህ ላይ ድርሰትና ዜማዋ የራሷ በመሆኗ ይገረማሉ ብላለች።</p>

<p>ታዋቂ ያደረጋትን ሁለተኛ ካሴቷን አሜሪካ ሀገር ካለው የባልካን ሪኮርድ ፕሮሞተር ከሆነ ከአስቴር አወቀ ባለቤት ከንዋይ መንግስቱ ጋር ነው የተዋዋለችውና ለአስር ዓመት የኮፒ መብት የሸጠችለት። እዛም ከተጠበቀው በላይ በደንብ ተሽጧል። የተወሰነ ገንዘብ ከፍሏት ሌላውን ማግኘት ያለባትን ከልክሏታል። በዚህም ጂጂ ክስ ጀምራለች። ብላለች።</p>

<p>ወደ ኢትዮጵያ ልኳችኋል ወይ? ስትላቸው «ኢትዮጵያ ውስጥ የሚረከበን የሙዚቃ ቤት አጣን ፖለቲካ ነው ስለተባለ» አሏት። ኢትዮጵያ ላይ በተደረገው ስርጭት እነሱም የማያውቁትና የተታለሉበት ነው የሚመስለኝ በማለት እህቷ ጨምራ አብራርታለች።</p>

<p>ጂጂ (እጅጋየሁ ሽባባው) ከአስቴር ጋር ስላላት ግንኙነት እህቷ ተጠይቃ «ከአስቴር ጋር ወዳጆች ናቸው። አስቴር በጣም ትመክራታለች። በሀሳብ ትረዳታለች። ይገናኛሉ። ይወያያሉ። ተጣልተዋል የሚባለው መሰረተ ቢስ ወሬ ነው። እንደውም አንድ ካሴት ለአራት ሆነው አስቴር ያለችበት ሁለቱም አላውቃቸውም ሊያወጡ ቅድመ ዝግጅት ላይ ናቸው» ስትል ተናግራለች።</p>

<p>ጂጂ በሆሊውድ ታዋቂው የድምፅ አቀናባሪ (ኮምፖዘር) ጆን ፖል (የኃይል ገ/ስላሴ ፅናት በተባለው ፊልም ላይ የድምፅ አቀናባሪ ሆኖ የሰራው) ጋር ደረጃው ከፍ ያለ ለዓለማቀፉ አድማጭ የሚሆን ሙዚቃ ለመስራት ዝግጅት ላይ መሆኗን እህቷ ገልፃለች። ጂጂ ሶስተኛ ካሴቷን በፈረንጆቹ አዲስ ዓመት ገበያ ላይ ታውላለች።</p> 


<p class="align-center"><a href="/Gazettas/Ifoyta/info/Ifoyta.sera.html">ከእፎይታ ጳጉሜን 5 ቀን 1991</a></p>

</body>
</html>	
