<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ዋይት ፍላግ ሶማልያ» አዲስ ቀደምተኝነት ጀመረ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«ዋይት ፍላግ ሶማልያ» አዲስ ቀደምተኝነት ጀመረ</h1>

<h3 class="align-center">የራህንወይን ሪዚስታንስ አርሚ የራሱን አስተዳደር ሊመሰርት ነው</h3>


<p>ዋይት ፍላግ ሶማልያ (ውፍጽ) የተሰኘው ድርጅት የሶማልያን ሁኔታ አስመልክቶ በግዮን ሆቴል ስብሰባ ለማካሄድ በዝግጅት ላይ መሆኑን የድርጅቱ ሊቀመንበር ወ/ሮ ሳእዲያ ጃማ አስታወቁ።</p>

<p>ወ/ሮ ሳእዲያ ይህንን ያስታወቁ በግዮን ሆቴል በሰጡት መግለጫ ላይ ሲሆን በስብሰባው ላይ ከሶማልያ 34 የአገር ሽማግሌዎች 20 የሴቶች ተወካዮች እንዲሁም 40 ምሁራንና ሌሎች ዜጐች በጠቅላላው 150 ግለሰቦች እንደሚሳተፉበት ይጠበቃል። ተሰብሳቢዎቹ የኤርትራ መንግስት ወደ ሶማልያ የሚያደርገውን ከፍተኛ የመሳሪያና የአሸባሪዎች ማጓጓዝ ተግባር የሶማልያውያንን ችግር እያባባሰው ስለሆነ ከዚሁ ተግባሩ እንዲቆጠብ ጥሪ ያስተላልፋሉ ተብሎ ይጠበቃል።</p>

<p>ውሂተ ፍላግ ጾማሊአ በ1995 (እ.ኤ.አ) አቫሊኖ (ኢጣሊያ) ውስጥ በ41 አባላት የተመሰረተ ከሁሉም የሶማልያ ጐሳዎችና ነገዶች የተወጣጡ ዜጐችን ያቀፈ ከየትኛውም የጐሳ ፖለቲካ አራማጅ አንጃ ጋር ያላበረ አገር አቀፍ ድርጅት መሆኑንም መስራቾቹ ይናገራሉ። ከሁሉም በላይ በፈራረሰችው ሶማልያ ውስጥ ብሔራዊ እርቅ ለመፍጠርና ሰላምን ለማውረድ የሚታገል ድርጅት መሆኑ ተገልጿል።</p>

<p>ድርጅቱ ባሰራጨው መግለጫ መሰረት በሶማልያ የዜግነት መብቶች እንዲጠበቁ ለማድረግ ባለፉት ዘጠኝ ዓመታት በሀገሪቱ ውስጥ የተፈጠረውን መመሰቃቀል አሰወግዶ ሰላምን ለማምጣት በኢትዮጵያና በሌሎች ወዳጆች ሲደረግ የቆየውን ጥረት ለማገዝ በአገሪቱ ጐሳዎችና ነገዶች መካከል መቀራረብን ፈጥሮ በባህላዊና ልማዳዊ መንገድ በመወያየት ብሔራዊ እርቅን ለመፍጠርና የዜጐችን የአስተሳሰብ ለውጥ ለማምጣት ጥረት ያደርጋል።</p>

<p>በመጨረሻም የድርጅቱ ተወካዮች ከውጭ ግንኙነታቸው አንፃር በግብፅና በአንዳንድ የአረብ ሊግ አባል አገሮች ላይ ቅሬታ እንዳላቸው ለውስጥ አዋቂ ምንጮች ገልፀዋል።</p>

<p>ይህ በዚህ እንዳለ በሁሴን አይዲድ ይዞታ ላይ ከፍተኛ ድል ያገኘው የራህንወይን ሪዚስታንስ ዓርሚ (ርርኣ) የራሱን መስተዳድር ሊመሰርት መሆኑ ታወቀ።</p>

<p>የራህንወይን ሪዚስታንስ አርሚ በቤይ እና ባኩል አካባቢዎች የራሱን መስተዳድር እንደሚመሰርትና ለዚህም የፋይናንስ ድጋፍ ከሶማሌ ላንድ ፕሬዝዳንት መሐመድ ኢጋል ለማግኘት መጠየቁን «ሞቃዲሾ ታይምስ» ገልጿል።</p>

ይአንዳንድ ዲፕሎማቲክ ምንጮች እንደሚጠቁሙት የራህንወይን ሪዝስታንስ አርሚ ራሷን ነፃ መንግሥት አድርጋ ከሰየመችው ሶማሌላንድ ድጋፍ እንዳገኘ ይታመናል።</p>

<p>ርርኣ የሁሴን አይዲድ ጠንካራ ይዞታ የሆነውን ባይድዋን ባለፈው ግንቦት 29 ቀን 1991 ማስለቀቁ ይታወሳል።</p>


<p class="align-center"><a href="/Gazettas/Ifoyta/info/Ifoyta.sera.html">ከእፎይታ ሰኔ 30 ቀን 1991</a></p>

</body>
</html>	
