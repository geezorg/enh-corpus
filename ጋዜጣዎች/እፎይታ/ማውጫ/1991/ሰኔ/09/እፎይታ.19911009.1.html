<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ኤርትራ ከሱዳን ጋር ያደረገችው ስምምነት በትግላችን ላይ ተፅዕኖ አያመጣም»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«ኤርትራ ከሱዳን ጋር ያደረገችው ስምምነት በትግላችን ላይ ተፅዕኖ አያመጣም»</h2>


<p>ኤርትራ ከሱዳን ጋር የፈለገችውን ስምምነት ብታደርግ በኤርትራ ውስጥ ፖለቲካዊ ለውጥ ለማምጣት ህብረታችን በሚያደርገው ትግል ላይ ምንም ዓይነት ተፅዕኖ የለውም ሲሉ የኤርትራ ብሔራዊ ኃይሎች ህብረት ሊቀመንበር ገለፁ።</p>

<p>የህብረቱ ሊቀመንበር አብደላ እድሪስ መሐመድ ይህን ያስታውቁት ሰኔ 7 ቀን 1991 ከቢቢሲ ሬድዮ የዓረብኛ ፕሮግራም ጋር ባደረጉት ቃለ ምልልስ ነው።</p>

<p>«የትጥቅ ትግሉን የምናካሂደው በኤርትራ ምድር ስለሆነ በሱዳንና በኤርትራ መካከል የተደረገው ስምምነት በህብረቱ ላይ የሚያስከትለው ተፅዕኖ የለም። የኢሳያስ መግንስት በአካባቢው የፈጤረውን መጥፎ ስዕል እንለውጣለን» ሲሉ አስታውቀዋል።</p>


<p>«ህብረቱ በውጭ ሀገር ከፍተኛ የፖለቲካ እንቅስቃሴ እያደረገ ሲሆን በአገር ውስጥም የትጥቅ ትግል ከማካሄድ በተጨማሪ ከሻዕቢያ ሠራዊት ጋር በፈጤረው ግንኝኑነት ምክንያት በኤርትራ ውስጥ የስርዓት ለውጥ እናመጣለን» ሲሉ አቶ አብደላ እድሪስ ተናግረዋል።</p>


<p>«ኤርትራ ከኢትዮጵያ ጋር በፈጠረችው ጦርነት የተነሳ የኤርትራ ሕዝብ ከፍተኛ የኢኮኖሚ ውድቀት የደረሰበት በመሆኑ በኢሳያስ አፈወርቂ መንግሥት ተሰላችቷል፤ በኤርትራ ውስጥ ፖለቲካዊ ለውጥ እንዲመጣ ይፈልጋል» ብለዋል። በቃለ ምልልሱ ወቅት የህብረቱ ሊቀመንበር የኢሳያስን መንግሥት ለማስወገድ በሚደረገው ትግል የኤርትራ ሕዝብ ከህብረቱ ጐን እንዲቆም ጥሪ አቅርበዋል።</p>

<p>በሌላ ዜና ባለፉት አምስት ቀናት የኤርትራ ሠራዊት በመረብ ሰትቲ ግንባር በደረሰበት ከፍተኛ ሽንፈት ከተሰነይና ጋርማይካ አካባቢዎች የፖሊስና የፀጥታ ኃይል አባላትን በማሰባሰብ ወደ ጦር ግንባር በመላክ ላይ እንደሚገኝ ለጉዳዩ ቅርበት ያለው የጀብሃ ምንጭ ገልጿል።</p>

<p>ምንጩ አያይዞ እንዳስረዳው ከሻዕቢያ ሠራዊት እየኮበለሉ ወደ ሱዳን የሚገቡ የኤርትራ ወታደሮች ቁጥር እየጨመረ ነው ብሏል። «ባለፉት አምስት ቀናት ብቻ 25 ወታደሮች ከሰላ አካባቢ ለሚገኘው የሱዳን መንግሥት ጦር እጃቸውን ሰጥተዋል» በማለት አስረድቷል።</p>


<p class="align-center"><a href="/Gazettas/Ifoyta/info/Ifoyta.sera.html">ከእፎይታ ሰኔ 9 ቀን 1991</a></p>

</body>
</html>	
