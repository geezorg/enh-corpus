<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አዲስ ፎረም - አዲስ ራዕይ ለአፍሪካ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">አዲስ ፎረም - አዲስ ራዕይ ለአፍሪካ</h1>
<h2 class="align-center">«የውጭ ኢንቬስተሮች የዕድገታችን አጋሮች ናቸው»</h2>
<h4 class="align-center"><span class="underline">ጠ/ሚኒስትር መለስ ዜናዊ</span></h4>

<p>«ዓለማቀፍ ካፒታልን ወደ አፍሪካ መሳብ» በሚል መርህ የሁለት ቀናት አዲስ ፎረም ኮንፈረንስ በተመድ የኮንፈረንስ ማዕከል ከየካቲት 29 እስከ የካቲት 30ቀን፣ 1990 ተካሄደ።</p>

<p>በኮንፈረንሱ ላይ በዋና ተናጋሪነት የተገኙት የኡጋንዳው ፕሬዝዳንት ዩዌሪ ሙሴቬኒ ኢንቬስትመንት ለእድገት አቋራጭ መንገድ መሆኑን ሲያሳስቡ ጠቅላይ ሚኒስትር መለስ ዜናዊ ኢንቬስተሮች ለእድገት አጋሮቻችን እንደሆኑ አድርገን እንመለከታለን ብለዋል።</p>

<p>ጠቅላይ ሚኒስትር መለስ የሚድሮክ ኢትዮጵያ ሊቀመንበር ሼኽ መሐመድ አል-አሙዲ ይህን ድንቅ ሀሳብ በማመንጨትና ለውጤትም በማብቃታቸው አመስግነዋል። አያይዘውም ብዙ የአፍሪካ ሀገሮች የተመቻቸ ሁኔታን ለኢንቬስተመንት በመፍጠር ላይ እንደሚገኙ አውስተዋል። ኢትዮጵያ የግሉን ኢኮኖሚ የማሳደግ ጐዳና የተከተለች ሲሆን በተያያዝነው ለውጥም እንገፋበታለን ብለዋል። ኢትዮጵይ ባላት የተፈጥሮ ሀብት፣ የህዝብ ብዛትና አቀማመጥ የውጭ ኢንቬስተመንተሮችን የምትስብ መሆኗን አስታውቀዋል።</p>

<p>የኡጋንዳው መሪ ሙሴቬኒ በአፍሪካ አዲስ የለውጥ ወቅት መምጣቱን ጠቁመው «አፍሪካዊያን እርዳታ አይፈልጉም። እርዳታ ማለት ጥገኝነት ነው። ጥገኝነት ደግሞ ባርነት ነው» ሲሉ አስገንዝበዋል። የዓለም አቀፍ የገንዘብ ድርጅት () እና የዓለም ባክክን ስነ ምግባር የጐደለው ተግባርም እንዲታረም በንግግራቸው ጠይቀዋል። «አፍሪካ ለዓለም ኢንቬስተመንቶች ሰፊ ገበያ አላት» ያሉት ሙሴቬኒ «ለጋራ ጥቅም አብረን እንስራ። ህዝብን የሚመርዝ ምርት አታምርቱ፣ የተፈጥሮ አካባቢንም አትበክሉ» ሲሉ ጥሪ አስተላልፈዋል። ኮንፈረንሱን የመሩት ሰር ዊሊያም ራሪ አዲስ ፎረም ለአፍሪካ ኢንቬስተመንት አዲስ ራዕይ እንደሆነ ገልፀዋል። አፍሪካ የ21ኛው ክፍለ ዘመን የኢንቬስተመንት እምብርት ናት በማለት ለአፍሪካ የተሰጠውን ትኩረት አስረድተዋል።</p>

<p>ኮንፈረንሱ በቆየባቸው ሁለት ቀናት የተለያዩ ተናጋሪዎች ንግድንና ኢንቬስተመንትን ወደ አፍሪካ መሳብ ስለሚቻልበት ሁኔታ አስተያየት ሰንዝረዋል። በኮንፈረንሱ ላይ ከ400 የማያንሱ የተለያዩ ኩባንያዎችና ሀገሮች ተወካዮች እንዲሁም የውጭ ሀገር ጋዜጠኞች ተገኝተዋል። በመጨረሻም ፕሮፌሰር ጂ.ኢ ስፔንስ የአዲስ ፎረም ተሳታፊዎች ያቀረቡትን ሀሳብ አጠቃለው በማቅረብ ኮንፈረንሱ ተጠናቋል። በማጠቃለያው ላይ ቀጣዩ ስብሰባ የትና መቼ እንደሚካሄድ ባይገለፅም፣ ይህን መሰል ኮንፈረንስ ወደፊት በየጊዜው እንደሚካሄድ ይታመናል።</p>


<p class="align-center"><a href="/Gazettas/Ifoyeta/info/Ifoyeta.sera.html">ከእፎይታ መጋቢት 2 ቀን 1990</a></p>


</body>
</html>	
