<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ጥላሁን ገሰሰ፣ መሀሙድና ታምራት ወደ ግንባር ተጓዙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ጥላሁን ገሰሰ፣ መሀሙድና ታምራት ወደ ግንባር ተጓዙ</h2>


<p>በኢትዮጵያ ህዝብ ዘንድ ተወዳጅና ታዋቂ የሆኑት ድምፃውያን ነሐሴ 4 ቀን 1990 ወደ ጦር ግንባር መጓዛቸው ታወቀ።</p>

<p>ታላቅ ዝናና እውቅና ያላቸው ሶስቱ ድምፃውያን ጥላሁን ገሰሰ፣ መሀሙድ አህምደና ታምራት ሞላ በቅድሚያ ወደ ትግራይ የተንቀሳቀሱት የሻዕቢያን ወረራ ለመመከት በግንባር ለተሰለፈው የኢትዮጵያ ሀገር መከላከያ ሰራዊት አባላት የሙዚቃ ትርዒት ለማቅረብ መሆኑ ታውቋል።</p>

<p>ሶስቱ ታዋቂ ድምፃውያን ለአንድ ወር ያህል እየተዘዋወሩ በተለያየ ግንባር ለሚገኘው ሰራዊት የሙዚቃ ትርዒት ያሳያኡ ተብሎ ይጠበቃል። እነዚሁ ድምፃውያን ለሚያሳዩት ትርዒት ክፍያ ያልጠየቁ ሲሆን ከአይሮፕላን ትኬት ጀምሮ ወጪያቸውን ራሳቸ መቻል እንደሚሹ መግለፃቸውን ውስጥ አዋቂ ምንጮች አስረድተዋል።</p>

<p>ሶስቱ ድምፃዊያን የታጀቡት በሜጋ ኪነጥበባት ማዕከል ስር በሚገኘው የ«ራሚድ ባንድ» ሲሆን ይኸው የሙዚቃ ባንድ የሶስቱን ድምፃውያን ዜማዎች ለአስር ቀናት ያህል ሲያጠና መሰንበቱ ተገልፆአል። ጥላሁን ገሰሰ «ኢትዮጵያ ሀገሬ» የተሰኘውን ጣእመ ዜማውን በግንባር ቀደምትነት የሚያቀርብ ሲሆን ሙሀመድ ደግሞ «ጐረቤት ወዳድ ነን» የተሰኘውን የጥንት ዜማውን ለሰራዊቱና ለህዝቡ ያሰማል ተብሎ ይጠበቃል። የመሀሙድ አህመድ «ለአለም ሰላም» የተሰኘው ተወዳጅ ዜማም ለሰራዊቱ ይቀርባል።</p>

<p>ሶስቱን ድምፃውያንን ያጅባል ተብሎ የሚጠበቀው የራሚድ ባንድ ቀደም ሲል በሁለት ወራት የትግራይ ቆይታው በሽራሮ፣ በራህማ፣ በዛላንበሳ በውቅሮና በሌሎችም የትግራይ ከተሞች በመገኘት ዝግጅት ማቅረቡ ይታወሳል። ባንዱ ሰራዊቱ በሚገኝባቸው ግንባሮች በመዘዋወር ለሰራዊቱ የአማርኛ፣ የኦሮምኛ፣ የትግርኛ ቀስቃሽ ዜማዎችን ሲያሰማ መቆየቱ ታውቆአል።</p>

<p>ሶስቱ እውቅ ድምፃውያን የአንድ ወር የግንባር ቆይታቸውን ሲያጠናቅቁ በማሰልጠኛ ጣቢያዎች በመገኘት ለወዶ ዘማቾች ተመሳሳይ የሙዚቃ ዝግጅት ያቀርባሉ ተብሎ ይጠበቃል።</p>


<p class="align-center"><a href="/Gazettas/Ifoyta/info/Ifoyta.sera.html">ከእፎይታ ነሐሴ 6 ቀን1990</a></p>

</body>
</html>	
