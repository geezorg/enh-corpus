<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ቴሌ- የውጭና የሀገር ውስጥ የቴሌቪዥን ፕሮግራሞችን ሊያሰራጭ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> ቴሌ- የውጭና የሀገር ውስጥ የቴሌቪዥን ፕሮግራሞችን ሊያሰራጭ ነው</h1>
<h2 class="align-center"><span class="underline"> ለቴሌቪዥን ጣቢያዎች ቻናል ያከራያል</span></h2>
 
<p>የኢትዮጵያ ቴሌኮሚኒኬሽን ኮርፖሬሽን የቴሌኮሚኒኬሽንና «የብሮድካሲትንግ» ቴክኖሎጂዎችን አቀናጅቶ በማዋሃድ የቴሌቪዥን ፕሮግራሞችን ተቀብሎ መልሶ የማሰራጨት (የሪብሮድካስቲንግ)፣ በቪዲዮ ምልልስ የርቀት ትምህርት አገልግሎቶችን መስጠት እንደሚጀምርና 12 ቻናሎችን ለማስተላለፍ የሚያስችል የቴሌቪዥን ስርጭት በቅርቡ በአዲስ አበባ እንደሚያቋቁም አስታወቀ።</p>

<p>በአሁኑ ጊዜ የኢትዮጵያ ቴሌቪዥን ለማይደርስባቸው ከሃያ በላይ ከተሞች የስርጭት አገልግሎት በመስጠት ላይ የሚገኘው የኢትዮጵያ ቴሌኮሚኒኬሽን ኮርፖሬሽን በአዲስ መልክ እንዲዋቀር በመንግስት ሲወሰን ይሰጣቸው ከነበሩት የቴሌፎንና የዳታ መገናኛ አገልግሎቶች በተጨማሪ እጅግ እየተቆራኙ የመጡትን የቴሌኮም፣ የኢንፎርሜሽንና የብሮድካስቲንግ ቴክኖሎጂዎችን በአንድ መሳሪያ አቀናጅቶ አገልግሎት ለመስጠት የሚችልበት ደረጃ ላይ መድረሱን ኮርፖሬሽኑ ገልጿል።</p>

<p>በዚህም መሰረት ኮርፖሬሽኑ ሊገዛ ካቀዳቸው 470 አነስተኛ የሳተላይት አገልግሎት ሰጪ መሳሪያዎች (ቪዛቶች) 250ዎቹ ከቴሌፎንና ከዳታ መገናኛ በተጨማሪ ቴሌቪዥን የመቀበል ችሎታ ያላቸው ሲሆን የማሳራጫ መሳሪያ ሲገጠምላቸው ደግሞ ፕሮግራሞችን መልሶ የማሰራጨት አቅም ስለሚኖራቸው ለቪዲዮ ምልልስ፣ ለርቀት ትምህርትና ለቲቪ ፕርግራም መልሶ ማሰራጫ (ሪብሮድካስቲንግ) አገልግሎት ከፍተኛ ጠቀሜታ ይሰጣሉ። ከነዚህም ቪዛቶች ውስጥ ከ100 በላይ አገር ውስጥ ገብተው የተከላ ሥራቸው ተጀምሯል። በዚህም ከፍተኛ ቁጥር ያላቸው ዋና ዋና ከተሞች የዞንና የወረዳ ማእከሎችና የገጠር መንደሮች የአገልግሎቶቹ ተጠቃሚ እንደሚሆኑ ታውቋል።</p>

<p>ገጠርን ማእከል በማድረግ የመንግስት የልማት፣ የትምህርትና የጤና መርሐ-ግብሮችን የማገዝ ተልእኮ ያለው የኢትዮጵያ ቴሌኮሚኒኬሽን ኮርፖሬሽን የነፃና የክፍያ ቴሌቪዥን ፕሮግራሞችን ተቀብሎ ለማሰራጨትና ከመንግስት ፈቃድ ለሚያገኙ የቴሌቪዥን ጣቢያዎች ቻናሎችን ለማከራየት የሚያስችል 12 ቻናሎችን ለማስተላለፍም አቅም ያለው የስርጭት ስርዓት በቅርቡ በአዲስ አበባ እንደሚያቋቁም አስታውቋል።</p>

<p>ኮርፖሬሽኑ በአብዛኛው ሕብረተሰቡን ሊያስተምሩ የሚችሉ ፕሮግራሞችን ተቀብሎ ለማሰራጨት እቅድ እንደነደፈ ገልጾ፣ መጠነኛ ክፍያ የሚጠየቅባቸው በአለማችን ተወዳጅ የሆኑ የዜናና የመዝናኛ ቻናሎችንም እየተቀበለ መልሶ እንደሚያሰራጭ ጠቁሟል።</p>

<p>በቴሌቪዥን መልሶ ማሰራጨት ሥራ ውስጥ የኮርፖሬሽኑ ሚና እስካሁን የዘረጋውን የመገናኛ መሰረተ ልማት አውታር በማከራየት አገር ውስጥና የውጭ ቴሌቪዥን ጣቢያዎች ዝግጅቶች እንዲሰራጩ በማድረግ አንቴና፣ ዲኮደርና አጠቃላይ የስርጭት አገልግሎት በመስጠት እንጂ በፕሮግራም፣ በፕሮዳክሽን ዝግጅት ውስጥ አይሳተፍም ሲል የኮርፖሬሽኑ የውጭ ግንኙነት ዋና ክፍል አስታውቋል።</p>


<p class="align-center"><a href="/Gazettas/Ifoyta/info/Ifoyta.sera.html"> ከእፎይታ ሐምሌ 15 ቀን 1990</a></p>

</body>
</html>	





