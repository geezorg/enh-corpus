<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«የአዲስ አበባ ንግድ ም/ቤት ህልውናውን ያጣል»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«የአዲስ አበባ ንግድ ም/ቤት ህልውናውን ያጣል»</h1>
<h4 class="align-center">-የኢትዮጵያ ንግድ ም/ቤት ፕሬዝዳንት</h4>

<p>«የአዲስ አበባ ንግድ ም/ቤት በያዘው የመገንጠል ውሳኔ የገፋ ከሆነ ህልውናውን ሊያጣ ይችላል» በማለት ሲያስጠነቅቅ የአዲስ አበባ ንግድ ም/ቤት በበኩሉ «በተናጠል ከመስራት አያግደኝም» ሲል አስታወቀ።</p>

<p>የኢትዮጵያ ንግድ ም/ቤት የቀድሞው ፕሬዝዳንት አቶ ክቡር ገና ከአስራ አንድ ያላነሱ ጥፋቶች ስለተገኙባቸው የኢትዮጵያ ንግድ ም/ቤት እነዚህን ጥፋቶች ጊዜ ወስዶ ከመረመራቸው በኋላ ፕሬዝዳንቱ ከኃላፊነት መወገድ እንዳለባቸው በመታመኑ እርምጃው ተወስዷል ሲሉ አዲሱ የኢትዮጵያ ንግድ ም/ቤት ፕሬዝዳንት አቶ አስቻለው ኃይሌ ተናግረዋል።</p>

<p>ዳሩ ግን የአዲስ አበባ ንግድ ም/ቤት የዳይሬክተሮች ቦርድ ባወጣው የአቋም መግለጫ የኢትዮጵያ ንግድ ም/ቤት አስቸኳይ ጉባዔ በድንገትና ባልተያዘ አጀንዳ ለሁለት ዓመታት በሚቆየው የፕሬዝዳንትነት ምርጫ ላይ በሚገባ ሳይታሰብበት ግብታዊ የሆነ ርምጃ ወስዶ ፕሬዝዳንቱን ማንሳቱንና በምትካቸው የአሰላን ንግድ ም/ቤት ፕሬዝዳንት የኢትዮጵያ ንግድ ም/ቤት ፕሬዝዳንት አድርጐ መሾሙን የአዲስ አበባ ንግድ ም/ቤት ቦርድ አለመቀበሉ ገልጿል።</p>

<p>የአዲስ አበባ ንግድ ም/ቤት የዳይሬክተሮች ቦርድ ባሳለፈው ባለ አምስት ነጥብ ውሳኔው በኢትዮጵያ ንግድ ም/ቤት በኩል በጐ ምላሽ እስኪያገኝ ድረስ በተናጠል መሰራቱን እንደሚገፋበት ወስኗል።</p>

<p>የአዲስ አበባ ንግድ ም/ቤት የበላይ ም/ቤቱን ውሳኔ በማን አለብኝነት የመጣስና እራሱን የማግለል ስልጣን እንደሌለው የጠቆሙት ፕሬዝዳንት አቶ አስቻለው የአዲስ አበባ ንግድ ም/ቤት እንደማንኛውም የንግድ ም/ቤት በአዋጅ ቁጥር 148/70 የተቋቋመና የህግ ሰውነት የሰጠውም የኢትዮጵያ ንግድ ም/ቤት እንደመሆኑ የተሰጠውን የህግ ሰውነት የሚሽር እስከሆነ ድረስ ህልውናው እንደሚያከትም አስጠንቅቀዋል።</p>


<p class="align-center"><a href="/Gazettas/Ifoyta/info/Ifoyta.sera.html">ከእፎይታ ሐምሌ 22 ቀን 1990</a></p>

</body>
</html>	





