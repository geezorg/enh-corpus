<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በኤርትራ ወደቦች በሻዕቢያ መንግሥት የታገቱ ንብረቶች እየተለዩ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በኤርትራ ወደቦች በሻዕቢያ መንግሥት የታገቱ ንብረቶች እየተለዩ ነው</h1>
<h2 class="align-center"><span class="underline">ከ250 ሚልዮን ብር በላይ ይገመታሉ</span></h2>

<p>የሻዕቢያ መንግስት በኤርትራ ወደቦች ያገታቸው 135ሺ ቶን በላይ የሚሆኑ የኢትዮጵያ ንብረቶች እየተለዩ መሆናቸውን የአዲስ አበባ ንግድ ም/ቤት አስታወቀ።</p>

<p>የም/ቤቱ ዋና ፀሐፊ አቶ ሚካኤል አስፍሀ እንደገለፁት ከታገቱት የኢትዮጵያ ንብረቶች ውስጥ ከፍተኛውን አሀዝ የያዘው ሞኤንኮ የተባለው የግል ድርጅት ንብረት መሆኑን አስረድተዋል። ንብረቶቹን በዓለም አቀፍ ህግ መሰረት ለማስመለስ ከሚደረገው ጥረት ጐን በቀጣይ ስለሚወሰዱ እርምጃዎችና ጠቋሚ የመፍትሄ ሀሳቦችን ለመንግስት ለማቀርብ የተቋቋመው ኮሚቴ ስራውን አጠናቆ ሰሞኑን የጥናቱን ውጤት ለሚመለከተው የመንግስት አካል ያቀርባል ተብሎ ይጠበቃል።</p>

<p>ይኸው በከፍተኛ የመንግስት ባለስልጣን የሚመራው ኮሚቴ በሚያቀርበው ሀሳብ መሰረት ንብረቶቻቸው የታገቱባቸውን ድርጅቶችንና ግለሰቦችን በምን መንገድ መርዳት እደሚቻልና የመንግስት ድርሻ ምን መሆኑ እንዳለበት የመፍትሄ ሀሳቦችን ለመንግስት ካቀረበ በኋላ እንደ አመቺነቱ ውሳኔ እንደሚሰጥባቸው ከመገናኛ ትራንስፖርት ሚኒስቴር የተገኘው ዜና ይጠቁማል።</p>

<p>«የታገተውን ንብረት የገንዘብ መጠን ተጠቃልሎ ባይቀርብም ቀርበው ንብረታቸውን ያስመዘገቡ የመንግስት፣ የግል ንግድ ድርቶችና ግለሰቦች ንብረት 250 ሚልዮን ብር ይገመታል» ሲሉ አቶ ሚካኤል ገልፀዋል።</p>

<p>ከታገቱት ንብረቶች ውስጥ ሞኤንኮ 18.8 ሚልዮን ብር፣ ኮስ ትሬዲንግ 9.8፣ አይረን ኤንድ ስቲል ፋውንደሪ 8.4፣ ዲ ኤች ገዳ 6.3 ኬኬ ኢትዮጵያ 5.7 ሚልዮን ብር ያስመዘገቡ መሆኑም ተጠቁሟል።</p>

<p>በተያያዘ ዜና «በወደብ ላይ 148 የሚሆኑ የተለያየ መጠን ያላቸው ተሽከርካሪዎች ታግቶብኛል» የሚለው ኮስ የንግድና የቴክኒክ ኩባንያ ተሽከርካሪዎቹ የ20 ሚልዮን ዶላር ግምት ያላቸው ስለሆኑ ለባንክ 10 በመቶ ወለድ ድርጅቱ ስለሚከፍል በየወሩ ከ20ሺ ብር በላይ መክፈሉ እንደሚያሳስበው ገልጿል።</p>

<p>የድርጅቱ ዋና ስራ አስኪያጅ አቶ ጥበበ ሰለሞን እንደሚሉት ድርጅቱ ለከፍተኛ ኪሳራ ከመዳረጉም በመለስ ሁኔጣው በዚሁ የሚቀጥል ከሆነ ከገበያ የመውጣት እጣ ሊገጥመው እንደሚችልና ያለምንም የንግድ እንቅስቃሴ ባለዕዳ እንደሚያደርጋቸው ያላቸውን ስጋት ገልፀዋል።</p>


<p class="align-center"><a href="/Gazettas/Ifoyta/info/Ifoyta.sera.html">ከእፎይታ ሐምሌ 29 ቀን 1990</a></p>

</body>
</html>	
