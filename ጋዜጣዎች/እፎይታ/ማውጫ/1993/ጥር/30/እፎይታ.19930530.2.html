<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአየር መንገድ ጉምሩክ የፍተሻ ሥርዓቱን ሊያሻሽል ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የአየር መንገድ ጉምሩክ የፍተሻ ሥርዓቱን ሊያሻሽል ነው</h1>


<p>የኢትዮጵያ አየር መንገድ የጉምሩክ ጣቢያ በመገንባት ላይ ከሚገኘው አዲሱ የአውሮፕላን ማረፊያ ግንባታ መጠናቀቅ በኋላ በመንገደኞችና በሸቀጦች ላይ የሚያደርገውን አሰልቺ ፍተሻ በከፍተኛ ደረጃ ለማሻሻልና ዘመናዊ ለማድረግ መዘጋጀቱን የትራንስፖርትና መገናኛ ሚኒስትር አቶ መሐመድ ድሪር ገለፁ።</p>

<p>ሚኒስትሩ እንዳሉት በአየር መንገዱ በኩል ወደኢትዮጵያ የሚገቡና የሚወጡ መንገደኞች በጉምሩክ ጣቢያ ላይ በሚደረገው ኋላቀር ፍተሻ ከፍተኛ የጊዜ ብክነት ከማስከተሉም በተጨማሪ መንገደኞቹን ክፉኛ ያማርር እንደነበር ገልፀዋል። ከዚሁ አጠቃላይ ወጪ ጋር በተያያዘ የጉምሩክን አሰራር ቀልጣፋ ለማድረግ የተለያዩ የክብደት መመዘኛ መሣሪያዎች ከአውሮፕላን ማረፊያው ወደጉምሩክ ጣቢያ የሚያደርሱ ማቀባበቂያ ማሽኖች የኤክስሬይና የአደገኛ ዕቃዎች መጠቆሚያ የኮምፒውተር መሣሪያዎች በጉምሩክ ጣቢያ ላይ በመገጠም ላይ እንደሚገኝ ሚኒስትሩ አመልክተዋል።</p>

<p>አዲሱ የአውሮፕላን ማረፊያ ግንባታ ካለፈው ሰኞ ጀምሮ የሙከራ አገልግሎት እንደጀመረ ያመለከቱት ሚኒስትር መሐመድ ከዚሁ ጋር በተጓዳኝ የጉምሩክ ጣቢያው ቀልጣፍና አስተማማኝ አገልግሎት መስጠት በሚያስችል መልኩ በዘመናዊ መሣሪያዎች እንደሚደራጅና መንገደኞችም በመፈተሻ ጣቢያው ላይ ከሰዎች ጋር የሚያደርጉትን የፍተሻ ግንኙነት በከፍተኛ ደረጃ እንደሚያሻሽለው ገልፀዋል።</p>

<p>ለአዲስ አበባ ቦሌ ዓለም አቀፍ አውሮፕላን ማረፊያ ግንባታ ለመንደርደሪያ ሜዳው ብቻ 210 ሚልዮን ብር ተመድቦ ምንም ዓይነት ተጨማሪ ወጪ ሳይጠየቅበት ባለፈው ሰኞ ተመርቆ የሙከራ የበረራ አገልግሎት መስጠት መጀመሩን ሚኒስትሩ በማብራሪያቸው ላይ ጠቁመው አዲሱ የማረፊያ ሜዳ ሙሉ ለሙሉ አገልግሎት መስጠት በሚጀምርበት ወቅት የገቢና የውጪ መንገደኞች በከፍተኛ ደረጃ ስለሚጨምር በአየር መንገዱ የጉምሩክ አገልግሎት ላይ መሻሻል መደረጉ ይህንኑ ሁኔታ ከግምት ውስጥ በማስገባት እንደሆነ ገልፀዋል።</p>

<p>የውስጥ ለውስጥ የኤሌትሪክ መስመር መዘርጋትና የማስተናገጃ ህንፃው ግንባታ በጥቂት ወራት ውስጥ እንደሚጠናቀቅ ሲታወቅ ለማስተናገጃ ህንፃ፣ ለአውሮፕላን ማረፊያውና ለልዩ ልዩ ሥራዎች እንዲሁም ከመንደርደሪያ ሜዳው ጋር ግንኙነት ያላቸውን ግንባታ ለማጠናቀቅ ባለፉት አራት ዓመታት ውስጥ ከመንግሥት የተመደበው ጠቅላላ ወጪ 982 ሚልዮን ብር ነበር።</p>

<p>የጉምሩክ የፍተሻ ሥርዓት በዚህ ሁኔታ መሻሻ ዓለም አቀፍ ደረጃውን የጠበቀ የአፈታተሽ ሥርዓት እንዲኖር ከማድረጉም በተጨማር በፍተሻው ይጐሳቆል የነበረውን መንገደኛ ፍላጐት እንደሚያረካ ሚኒስትሩ ያደረባቸውን እምነት ገልፀዋል።</p>

<p>«የአክሱም፣ የላሊበላ፣ የጐንደር፣ የመቀሌና የአርባ ምንጭ የአውሮፕላን ጣቢያዎች ከቅርብ ጊዜ በኋላ ተጠናቀው ለአገልግሎት ይበቃሉ» ያሉት ሚኒስትሩ ለዚሁ ግንባታ መንግሥት 40 ሚሊዮን ብር እንደመደበ አመልክተዋል።</p>


<p class="align-center"><a href="/Gazettas/Ifoyta/info/Ifoyta.sera.html">ከእፎይታ ጥር 30 ቀን 1993</a></p>

</body>
</html>	
