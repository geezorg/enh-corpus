<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በሐረሩ ግጭት 7 ሞተዋል 12 ቆስለዋል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በሐረሩ ግጭት 7 ሞተዋል 12 ቆስለዋል</h1>


<p>በጥምቀት በዓል አከባበር ወቅት በሐረር ከተማ ጥቅምት 11 ቀን በሙስሊሙና በክርስቲያኑ ወገን በተከሰተ ግጭት 7 ሰዎች ሲሞቱ 12 ሰዎች ደግሞ ቆስለዋል። በአሁኑ ወቅት ከሙስሊምና ከክርስቲያን ኮሚቴ መሪዎች ጋር በተካሄደ ስብሰባ ህብረተሰቡን የማረጋጋት ሥራ እየተከናወነ ነው።</p>

<p>አንድ የእፎይታ ምንጭ እንደገለፀው የጊዮርጊስ ታቦች በሚያልፍበት «አራተኛ» በሚባል አካባቢ ሙስሊሞች መጫሚያቸውን አውልቀው ፀሎት በጀመሩበት ወቅት ታቦት የሚያስገቡ አንዳንድ ምግባረ ዕኩያን ዛፍ ላይ የድምፅ ማጉያ በመትከል በፈጠሩት ግርግር የግጭቱ መነሻ ሆኗል። በግጭቱ ከአወዳይ አካባቢ የመጡ ሶስት ሙስሊሞችና፣ ሦስት ደግሞ የሐረር ከተማ ነዋሪዎች ሞተዋል። አንድ የመከላከያ ሠራዊት አባልም ፀጥታ በሚያስከብርበት ወቅት መሞቱ ታውቋል።</p>

<p>ተኩስ በተከፈተበት ወቅት ከሙስሊሙ ማህበረሰብ ከኮምቦልቻ፣ ከአወዳይ፣ ከአሰንጌ፣ ከፊዲስ በመኪና ተጭነው ሲጓዙ የነበሩ ሲሆን ከሐርር ከተማም ክርስቲያኖች ወደአካባቢ በመጉረፍ ከፍተኛ ግጭት ሊነሳ ይችል የነበረ ቢሆንም የመከላከያ ሠራዊት አባላት ጣልቃ በመግባት ግጭቱ እንዳይባባስ አድርገዋል።</p>

<p>በመስጊዱ ላይ በተካሄደ የድንጋይ ውርወራ የመስጊዱ መስኮቶች ተሰባብረዋል። የክርስቲያኑና የሙስሊሙ ኮክሚቴ ስለደረሰው ጥፋት ይቅርታ የሚጠይቁ ሲሆን በአካባቢ ሰላማዊ ሰልፍ እንዳይደረግም ወስነዋል።</p>

<p>በአሁኑ ጊዜ የሐረር ከተማ ህዝብ በተረጋጋ ሁኔታ ሥራውን፣ ንግዱን እያካሄደ የሚገኝ ሲሆን ተማሪዎችም ትምህርታቸው ሳይስተጓጎል እንደቀጠለ ከሥፍራው የደረሰን ዘገባ ያስረዳል። ፖሊስ የሐረሪ ምክትል ፕሬዝዳንት የነበሩትን አቶ ሐሩን አልዮና ቀድሞ የማዕድን ኢነርጂ ቢሮ ኃላፊ የነበሩት አቶ አብዱል አዚዝ አህመድ በቁጥጥር ሥር ማዋሉም ታውቋል።</p>


<p class="align-center"><a href="/Gazettas/Ifoyta/info/Ifoyta.sera.html">ከእፎይታ ጥር 16 ቀን 1993</a></p>

</body>
</html>	
