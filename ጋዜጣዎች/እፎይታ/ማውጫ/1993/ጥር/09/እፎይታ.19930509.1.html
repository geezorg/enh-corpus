<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ጭንቅላት አልባዋ ህፃን በተወለደች በ15 ሰዓት አረፈች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ጭንቅላት አልባዋ ህፃን በተወለደች በ15 ሰዓት አረፈች</h1>


<p>ጥር 6 ቀን ከሌሊቱ 9 ሰዓት ነበር በጋምቤላ ሆስፒታል ጭንቅላት አልባዋ ህፃን የተወለደችው። የህፃኗ የወሊድ አመጣጥ በጭንቅላቷ ሳይሆን በመቀመጫዋ በኩል በመሆኑ የተወሰነ ችግር ቢገጥማትም የተለየ ሕክምና ሳይደረግላት ህፃኗ በሰላም መወለዷን ሲኒየር ነርስ ዴቪድ ኡሎክ ገልፀዋል።</p>

<p>የተወለደችው ህፃን ጭንቅላት አልነበራትም። ነገር ግን በዚያ ቦታ ላይ ስጋ መሰል ነገር ተንጠልጥሏል። በዚሁ ስጋ ላይም የላይኛው ከንፈሯ በትንሹ እንደምክልት ሲታይ አፍንጫዋም በቦታው የለም። ነገር ግን በዓይኖቿ አጠገብ በግልፅ የማይታዩ በጣም ትናንሽ ቀዳዳዎች ነበሩ። ዓይኖቿም አንደኛው በቦታው ሲገኝ መጠኑ ትልቅ ነው። ሁለተኛው ግን ወደ አገጯ አካባቢ ዝቅ ብሎ የተፈጠረ ሲሆን በጣም ትንሽና ለምልክት የተቀመጠ ይመስላል። ሁለቱም እጆቿ በቦታው ቢኖሩም መዳፍ ግን የላቸውም። የሁለቱም እጆቿ ጣቶች የአውራ ጣትና ትንሿ ወይም የመጨረሻዋ ሲኖሩ የተቀሩት ግን በቦታቸው የሉም። ሁለቱም ጆሮዎቿ ቅርፃቸውን የተስተካከለ ቢሆንም የሚገኙት ግን በአገጯ አካባቢ ነው።</p>

<p>የጋምቤላ ሆስፒታል የማዋላጃና የማህፀን ክፍል ኃላፊ የሆኑት ሲኒየር ነርስ ዴቪድ አሎክ እንደገለፁት «የህፃኗ ሌላው የተለየ አፈጣጠር የእንግዴ ልጇ በጭንቅላቷ ቦታ ላይ ከሚታየው ስጋ መሰል ነገር ጋር አብሮ የተጣበቀ መሆኑን እትብቱም አንድ ላይ ተገናኝቶ መውጣቱ ሌላው የተለየ አፈጥኣጠር ነው» ብለዋል። «የእንግዴ ልጅ ከህፃኗ መውለድ በኋላ የሚወጣ ሲሆን የዚህች ግን ከጭንቅላቷ ጋር በአንድ ላይ ተጣብቆ የተገኘ ከመሆኑም ሌላ ከማህፀኗ የቀረ እንደሌለ አረጋግጠናል» ነው ያሉት።</p>

<p>ህፃኗ ስትወለድ ክብደቷ 1.76 ኪሎ ግራም የምትመዝን ሲሆን የተወለደችውም በ9ኛ ወሯ ነው። ከአንገቷ በታች ያሉት የሰውነት ክፍሎቿ በአጠቃላይ ጤነኛ ቢሆኑም ለ15 ሰዓታት ብቻ በህይወት መቆየቷን ባለሙያው ተናግረዋል።</p>

<p>ወላጅ እናቷ ቀደም ሲል ሁለት ጤነኛ ልጆች እንዳላቸው ሲታወቅ በአሁኑ ሰዓትም እናት በመልካም ጤንነት ላይ እንደሚገኙ ነርስ ዴቪድ ገልፀዋል።</p>


<p class="align-center"><a href="/Gazettas/Ifoyta/info/Ifoyta.sera.html">ከእፎይታ ጥር 9 ቀን 1993</a></p>

</body>
</html>	
