<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአበቦ ከተማ በንፋስና በረዶ ሙሉ በሙሉ ወደመች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የአበቦ ከተማ በንፋስና በረዶ ሙሉ በሙሉ ወደመች</h1>


<p>በጋምቤላ ክልል የዞን 2 መዲና የሆነችው የአበቦ ከተማ በ6/8/93 ከምሽቱ አንድ ሰዓት በኋላ ለ1 ሰዓት ያህል ከፍተኛ ንፋስና በረዶ ቀላቅሎ በጣለው ዝናብ ምክንያት ሙሉ በሙሉ መውደሟን የዞኑ ም/ቤት ገለፀ።</p>

<p>የም/ቤቱ ርዕሰ መስተዳድር የሆኑት አኦ አፒቴ ማቴ እንደገለፁት በከተማዋ የሚገኙት የመንግሥት መ/ቤቶች፣ የግል ድርጅቶችና መኖሪያ ቤቶች በአጤቃላይ ቆርቆአቸውን ተገነጣጥሎ መፈራረሱን አመልክተው በአደጋው ምክንያት ከ6 ሺ ህዝብ በላይ መፈናቀሉን ተናግረዋል።</p>

<p>በአደጋውም የዞኑና የወረዳው ም/ቤት መድኃኒዓለም ቤተክርስቲያን የወረዳው ፋይናንስ ጽ/ቤት ሰነዶችም በአብዛኛው በንፋስ የተወሰዱ ሲሆን የተቀሩትም በጣለው ዝናብ በስብሰባውል። ሰነዶቹ በፖሊስ እየተጠበቁ መሆኑን ለማወቅ ተችሏል።</p>

<p>የክልሉ አደጋ መከላከልና ሰራተኛ ማህበራዊ ጉዳይ ቢሮ ኃላፊ አቶ ተስፋዬ አሬሶም በበኩላቸው ለተፈናቀሉት ተጐጂዎች የሚሆን ምግብና መጠለይያ በክልሉ ባለመኖሩ ለፌዴራል አደጋ መከላከል መ/ቤት የፕላስቲክ መጠለያና ደረቅ ብስኩት በአስቸኳይ እንዲላክላቸው ጥያቄ ማቅረባቸውን ተናግረዋል። በአደጋውም በወረዳው አጐራባች ቀበሌዎች ችግሩ ተከስቶ ሊሆን ስለሚችል ከም/ቤት፣ ከፖሊስና ከአደጋ መከላከል የተወጣጣ ክሚቴ የተዋቀረ መሆኑን የክልሉ ም/ቤት ችግሩ ለወደፊቱም አስጊ ስለሆነ የፌዴራሉ መንግሥት ለጉዳዩ ትኩረት በመስጠት አስፈላጊውን እገዛ እንዲያደርግለት ጥያቄ እንደሚያቀርብ ገልጸዋል።</p>

<p>በአደጋው ሁለት ሴቶች ሲሞቱ ሰባት ሰዎች ደግሞ ከባድ አደጋ ደርሶባቸው በጋምቤላ ሆስፒታል በህክምና ላይ ይገኛሉ። ከ100 በላይ የሚሆኑ የመጀመሪያ ህክምና አግኝተው መመለሳቸውና በአደጋውም ከ4 ሚሊዮን ብር በላይ የሚወጣ ንብረት መውደሙን አቶ አፒቲ ማቴ ገልፀዋል።</p>


<p class="align-center"><a href="/Gazettas/Ifoyta/info/Ifoyta.sera.html">ከእፎይታ ሚያዝያ 10 ቀን 1993</a></p>

</body>
</html>	
