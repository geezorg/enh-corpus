<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በፈንጂ ጠረጋ የተሰማራው መኪና ተመታ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በፈንጂ ጠረጋ የተሰማራው መኪና ተመታ</h1>


<p>የተመድ ልዑክ በኢትዮጵያና በኤርትራ (አንሚ) እንደገለፀው የመስክ ፈንጂ አስወጋጅ አስተባባሪ ማዕከል (ምኣጭጭ) የካቲት 14 ቀን 1993 ዓ.ም ባደረገለት ዘገባ የጦር መሳሪያ ያነገበውና ስምሪት ላይ የነበረ ላንድሮቨር መኪና በኢትዮ ኤርትራ ድንበር አካባቢ በምዕራብ ኤርትራ ከምትገኘው ከአምሃጆር ሰሜን ምዕራብ አራት ኪሎ ሜትር ርቆ በአንድ ጥርጊያ መንገድ ላይ በፀረ ታንክ ፈንጂ መመታቱን ገልጿል።</p>

<p>የላንድሮቨሩ ንብረትነት ሃሎ ተራስት የተባለ የመስክ ፈንጂ አጽጂ ድርጅት ሲሆን ፈንጂው ከማጋጠሙ በፊት ሃሎ በዚህ መንገድ ሲመላለስበት እንደነበረና ከፈንጂ ነፃ መሆኑም የተረጋገጠ ነበር ሲል የካቲት 14/93 ዓ.ም የአንሚ የማስታወቂያ ክፍል ገልጿል። በመግለጫው መሰረትም የአንሚ የመስክ ፈንጂ አስወጋጅ አስተባባሪ ማዕከል በጋራ አጣሪ አካል ወይም ቦርድ እንደጠሩና ምርመራው መቀጠሉ ታውቋል። እንደሚታወቀው ኦምሃጆር በግጭቱ ወቅት ያልተካተተች ነበር።</p>

<p>ይሁን እንጂ ግጭቱ ዳግም በግንቦት ወር 1992 ዓ.ም በተቀሰቀሰ ጊዜ የኢትዮጵያ ጦር ሠራዊት ምዕራብ ኤርትራን በተቆጣጠረ ጊዜ ይህ ስፍራ ግማሹ በጦር ቀጠና ውስጥ ወድቆ እንደነበረ አይዘነጋም።</p>

<p>ይህ በእንዲህ እንዳለ የፈንጂ አስወጋጅ አስተባባሪው አካል አስመራ ውስጥ ባወጣው መግለጫ ከየካቲት 5/93 ዓ.ም ጀምሮ ለሶስት ሳምንታት የሚቆይ የአጠራጣሪ ስፍራዎች የመስክ ፈንጂ አሰሳ እንደሚደረግ ገልጧል።</p>

<p>እንቅስቃሴው የታለመው ጊዜያዊ የደህንነት ቀጣናው «ሙሉ ለሙሉ ከተቋቋሙ» ከቤት ንብረታቸው የተፈናቀሉ ህዝቦችና ስደተኞችን ወደቀየአቸው የሚመለሱበትን ሁኔታ ለማመቻቸት እንደሆነ ገልጿል። አንሚ እንዳለው የመስክ ስራው በሃሎ ትራስት እየተካሄደና ቅኝት የሚደረግባቸው ቦታዎችና መንደሮች በቅድሚያ በድግግሞሽ ትኩረት ይሰጥባቸዋል ብሏል። የካቲት 7/93 ዓ.ም በግንባር የሚገኘው የኤርትራ መከላከያ ኃይል የማዕከላዊ ክፍል አዛዥ እንዳሉት «የኤርትራ መከላከያ ኃይል ወደምድብ ስፍራው በሚንቀሳቀስበት ወቅት የዘራቸውን ወይም ያጠመዳቸውን የመስክ ፈንጂዎች በሙሉ እንደሚያፀዳ» ተናግረዋል።</p>


<p class="align-center"><a href="/Gazettas/Ifoyta/info/Ifoyta.sera.html">ከእፎይታ የካቲት 21 ቀን 1993</a></p>

</body>
</html>	
