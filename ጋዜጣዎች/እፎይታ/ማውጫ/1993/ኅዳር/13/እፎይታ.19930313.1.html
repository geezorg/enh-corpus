<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሚኒስትሩ ሶማሌላንድ ከኢትዮጵያ ጋር ኢኮኖሚያዊ ትስስር ለመፍጠር ማቀዷን ይፋ አደረጉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ሚኒስትሩ ሶማሌላንድ ከኢትዮጵያ ጋር ኢኮኖሚያዊ ትስስር ለመፍጠር ማቀዷን ይፋ አደረጉ</h2>


<p>ሶማሌላንድ በማለት ራሱን የሰየመው መንግሥት በቴሌኮሚኒኬሽን፣ በአየር በረራና በወደብ አጠቃቀም ዙሪያ ከኢትዮጵያ ጋር ለመተባበር የኢኮኖሚ ትስስር ለመፍጠር ከፍተኛ ፍላጐት ማሳየቱን የትራንስፖርትና መገናኛ ሚኒስትሩ አምባሳደር መሐመድ ድሪር ሰሞኑን ገለፁ።</p>

<p>የሶማሌላንድ መንግሥት ዓለም አቀፍ እውቅና የሌለው ቢሆንም ኢትዮጵያ ከሶማሌላንድ ጋርና ከቀሪው የሶማሊያ አካል ጋር ካላት ረጅም የወሰን መስመርና የኢጋድ አገሮችን በኢኮኖሚያዊ ትብብር ለማስተሳሰር ካላት ዓላማ አንፃር እንዲሁም በጐሳ የተከፋፈለችው ሶማሊያ ዘላቂ ሰላም እንዲኖራት በመሻት የሶማሌላንድን የኢኮኖሚ ትስስር ጥያቄ በጥልቀት እየመረመረችው መሆኑን ሚኒስትር መሐመድ ገልፀዋል።</p>

<p>ኢትዮጵያ በሲቪል አቪዬሽን ባላት የቆየ ልምድ የሶማሌላንድ የአውሮፕላን ጣቢያዎች የሚሻሻሉበትንና የበረራ ሥርዓት የሚጀመርበትን እንዲሁም የበርበራ ወደብ በተሻለ መንገድ እንዲሻሻል በሶማሌላንድ በኩል ፍላጐቶች እየተንፀባረቁ ነው ብለዋል ሚኒስትሩ።</p>

<p>ኢትዮጵያ በዙሪያዋ የሚገኙትን ወደቦች ለመጥቀም ትኩረት ከሰጠቻቸው ወደቦች የበርበራ ወደብ አንዱ መሆኑን ያመለከቱት አምባሳደር መሐመድ በአሁኑ ወቅት ወደቡ የሚገኝበት ይዞታ አጥጋቢ ባለመሆኑ የወደብ ይዞታውን ለማጠናከር የሶማሌላንድ ከኢትዮጵያ ጋር ለመስራት ከፍተኛ ፍላጐት እንዳደረባት ለማወቅ ተችሏል።</p>

<p>«የተረጋጋ አስተዳደር መስርተዋል ከሚባሉትና አንፃራዊ ሰላም ከመሰረቱ የሶማሊያ ክፍሎች ጋር ኢትዮጵያ ያላት ግንኙነት ጤናማ ነው» ያሉት ሚኒስትሩ ሻዕቢያ የኢትዮጵያንና የሶማልያን ህዝብ በጦርነት ውስጥ ለመማገድ ካለው ዓላማ አንፃር ሽብርተኞችን በማሰልጠን መሳሪያ በማስታጠቅና በአካባቢው የነበረውን የሰላም እጦት ለማባባስ ያደረገው ሙከራ በአሁኑ ወቅት የተለያዩ የሶማሊያ አካላት ከኢትዮጵያ ጋር ለመተባበር ባሳዩት ፈቃደኛነት ሳቢያ ሻዕቢያን ለፖለቲካዊ ኪሳራ እንደዳረገው አምባሳደር መሐመድ ድሪር አስረድተዋል።</p>


<p class="align-center"><a href="/Gazettas/Ifoyta/info/Ifoyta.sera.html">ከእፎይታ ህዳር 13 ቀን 1993</a></p>

</body>
</html>	
