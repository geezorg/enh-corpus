<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አሜሪካ አምባሳደር ሪቻርድ ቦጐሲያንን ወደኤርትራና ኢትዮጵያ ላከች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">አሜሪካ አምባሳደር ሪቻርድ ቦጐሲያንን ወደኤርትራና ኢትዮጵያ ላከች</h1>


<p>በኢትዮጵያና በኤርትራ መካከል በተፈጠረው ግጭት በተፈጠረ የሰብዓዊ መብትና የሰብዓዊ ጉዳዮች ሁኔታ ላይ አሜሪካ ያሳሰባት በመሆኑዋ የቀንድ ሀገሮች ጉዳይ ልዩ ረዳት የሆኑትን አምባሳደር ሪቻርድ ቦጐሲያንን ወደአካባቢው መላክዋን አስታወቀች።</p>

<p>አሜሪካ ልዑኳን ወደኤርትራና ኢትዮጵያ እንደላከች ያስታወቁት የአሜሪካ መንግስት ረዳት ቃል አቀባይ ፊሊፕ ሪከር ባለፈው ሐሙስ ሲሆን በሁለቱ ሀገራት መካከል ያለው የሰብዓዊ መብቶች መጣስ በሀገራቱ መካከል ያለውን ችግር ያባብሳል ብለዋል።</p>

<p>በአሜሪካ መንግሥት ዓለምአቀፍ የኢንፎርሜሽን ፕሮግራም በኩል የተሰራጨው መግለጫ እንደሚያመለክተው በአደገኛና ባልተቀናጀ ሁኔታ በኤርትራ እየታገቱ የሚላኩ ሲቪሎች ጉዳይ አሜሪካ አሳስቧታል ብሏል። ከቤት ንብረታቸው የተፈናቀሉ ኢትዮጵያውያንን ኤርትራውያን ሁኔታ እጅግ አሳሳቢ ሲሆን በብዙዎች በካምፕ ሌሎች ደግሞ በዋሻ ውስጥ መኖራቸው የአሜሪካንን መንግሥት ያሳስባል ሲሉ ረዳት ቃል አቀባይ ፊሊፕ ሪከር ተናግረዋል።</p>

<p>ሪከር እንዳሉት «በተደጋጋሚ የኤርትራ መንግሥት ዓለምአቀ የቀይ መስቀል ኮሚቴ የታገቱን ኢትዮጵያውያንን የጦር እስረኞችን እንዲጐበኝ ሙሉ ፈቃድ እንዲሰጥ ጠይቀናል» ብለዋል። ማናቸውም አላላክ በዓለም አቀፍ ቀይ መስቀል ኮሚቴና በዓለም አቀፍ ህግ ላይ በተመረኮዘ መልኩ መሆን እንዳልበት አሳስበው የዓለም አቀፍ ቀይ መስቀል ኮሚቴ ተሳትፎ መኖር እንዳለበት ፊሊፕ ሪከር ገልፀዋል።</p>

<p>ይህ ጋዜጣ ለህትመት እስከበቃበት ጊዜ ድረስ ከአሜሪካን ኤምባሲ ባገኘነው መረጃ መሰረት አምባሳደር ቦጐሲያን ሰሞኑን አዲስ አበባ ይገባሉ ተብሎ ይጠበቃል።</p>


<p class="align-center"><a href="/Gazettas/Ifoyta/info/Ifoyta.sera.html">ከእፎይታ ነሐሴ 17 ቀን 1992</a></p>

</body>
</html>	
