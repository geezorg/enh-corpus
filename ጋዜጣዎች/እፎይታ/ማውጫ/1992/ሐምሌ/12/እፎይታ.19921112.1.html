<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያውያን ሴቶች ልብሳቸው ተገፎ ወደጅቡቲ ተባረሩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢትዮጵያውያን ሴቶች ልብሳቸው ተገፎ ወደጅቡቲ ተባረሩ</h1>


<p>በቀይ ባህሯ የአሰብ ወደብ ነዋሪ የነበሩ 100 ያህል ኢትዮጵያውያን ሴቶች ወደጅቡቲ የባህር ዳርቻ ተገደው መባረራቸውን ኤ.ኤፍ.ፒ አስታወቀ።</p>

<p>ከጅቡቲ ከተማ በስተሰሜን በ160 ኪሎ ሜትር ያህል ርቆ የሚገኘው የኦቦክ ክልል አስተዳዳሪ ሞሐመድ ካያድር ሪያሌ በመጥቀስ የዜና አገልግሎቱ እንዳስተላለፈው በአንዲት ጠባብ ጀልባ የታመቁት 92 ኢትዮጵያውያን ሴቶች በትንሿ በራሥያን የባህር ዳርቻ መንደር ሐምሌ 7 ቀን መድረሳቸውን አስታውቋል።</p>

<p>የዜና አገልግሎቱ በተጨማሪ እንደገለፀው ከእነኝህ ሴቶች አብዛኞቹ በየሰው ቤት ተቀጥረው የሚያገለግሉ ቢሆኑም ዳሩ ግን ለ17 ቀናት ያህል በግዞት ስር በመቆየት ለተለያዩ ስቃዮች ተዳርገዋል። ሌላው ቀርቶ የለበሱትን ልብስ ጭምር በመገፈፋቸው የመንደሯ ነዋሪ ጀልባዋ ድረስ በመሄድ ውራጅ ልብሱን ለመለገስ መገደዱን አስታውቋል። ከዚያም በተባበሩት መንግሥታት ወደተቋቋመው የሞሉ ሐሌ መጠለያ ጣቢያ መወሰዳቸውን ኤኤፍፒ ገልጿል።</p>

<p>ይህ በእንዲህ እንዳለ በባርካ አውራጃ የሰራዊት ምልመላ ለማካሄድ ወደተለያዩ የቢንአመር መንደሮች የተንቀሳቀሰው የሻዕቢያ ሰራዊት ላይ ሐምሌ 1 ቀን በተካሄደ ህዝባዊ አመፅ ምልመላው ሲከሽፍ ሻዕቢያ ሰላማዊ ዜጐች ላይ አሰቃቂ ጭፍጨፋ ፈፅሞ ሰባት ዜጐች ሞተው 25 ደግሞ መቁሰላቸውን ተጋድሎ ሐርነት ኤርትራ (ጀብሀ) ገለፀ።</p>

<p>በአቆርዳት ከተማ አቅራቢያ በምትገኘው አዲ ኢብርሂም መንደር በሻዕቢያ ወታደሮችና በቢንአመር ነዋሪዎች መካከል «ልጆቻችን ለጦርነት አይመለመሉም» በሚል በተነሳ ግጭት አራት ነዋሪዎች ሲገደሉ ሌሎች ስምንት ቆስለዋል። የመንደሪቱ ነዋሪዎች በያዙት ጐራዴና ጦር አንድ የሻዕቢያ ወታደር ሲገድሉ አምስት አቁስለዋል።</p>

<p>በተመሳሳይ ሁኔታ የኢሳያስ ጦር በሃሻኪብቶ መንደር (ኬሩ ዙሪያ) ሶስት ዜጐችን ሲገድል አስር አቁስሏል። በአዲ ሐሳን (ከርከበት አካባቢ) ከህዝቡ ወገን ሰባት ሲቆስል ከሻዕቢያ ሰራዊት ደግሞ አራት ቆስለዋል። «ይህን መሰሉ የህዝብ ተቃውሞ ባየለበት ስፍራ የኢሳያስ ስርዓት ሽብርና ጭፍጨፋ በኤርትራ ውስጥ እያዛመተ ነው» ሲል የጀብሀ ዜና አትቷል።</p>

<p>በተጨማሪም ጀብሀ ከአስመራ ምንጮች አረጋግጫለሁ እንዳለው የኢሳያስ ስርዓት በደረሰበት ሽንፈት አመራሩ በሰላ ቅራኔ ተወጥሯል። በከፍተኛ የስርዓቱ አመራርና በታችኛው አስፈፃሚ መሃከል እንካሰላንቲያና መወነጃጀል ጦፏል ብሏል።</p>

<p>«ከፍተኛዎቹ አመራሮች በንዝህላልነት የበታች ሹመኞች ደግሞ በብቃት ማነስ እየተውነጃጀሉ ነው» ያለው ጀብሀ ህዝቡ ግን ስርዓቱ በአጠቃላይ በኤርትራ ላይ ላደረሰው እልቂትና ሰቆቃ ተጠያቂ እያደረገ ነው ሲል አብራርቷል።</p>


<p class="align-center"><a href="/Gazettas/Ifoyta/info/Ifoyta.sera.html">ከእፎይታ ሐምሌ 12 1992</a></p>

</body>
</html>	
