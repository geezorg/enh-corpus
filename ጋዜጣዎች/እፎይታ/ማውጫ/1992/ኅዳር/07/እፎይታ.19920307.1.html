<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኤርትራውያን ወደ ኢትዮጵያ እየተሰደዱ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኤርትራውያን ወደ ኢትዮጵያ እየተሰደዱ ነው</h1>


<p>«ኤርትራ እየተሸበርክ የምትኖርበት አስፈሪ እስር ቤት ሆናለች» የሚሉ ኤርትራውያን ሰሞኑን በስደት ወደ ኢትዮጵያ ገቡ።</p>

<p>የኤርትራ መሪዎች በሚከተሉት የጦረኝነት ፖሊሲ የተነሳ አገሪቱ አጠቃላይ ቀውስ ውስጥ በመግባቷ በሀገራቸው መኖር ያልቻሉ አራት ኤርትራውያን ወደ ኢትዮጵያ ገብተዋል።</p>

<p>«የኤርትራ መሪዎች አጐራባች ሀገሮች ሠላምን አግኝተው በተመቸ ሁኔታ ሲኖሩ ማየት አይፈልጉም» የሚሉት የ30 ዓመቷ የኤርትራ የትጥቅ ትግል ወቅት ሁለት ልጆቻቸውን ያጡ የሰንአፌ ከተማ ነዋሪ የነበሩት አቶ ሀብተጊዮርጊስ ብርሃነና ወ/ሮማሾ ተስፋልደት የተባሉ ባልና ሚስት እንዳስረዱት «በአሁኑ ወቅት ኤርትራ አምባገነን በሆነው መሪዋ አሳፋሪ ድርጊት እየተፈፀመባት ነው» በማለት አስረድተዋል።</p>

<p>«በልጆቻቸው ባልተፈለገ ጦርነት ውስጥ መማገድ ሞራላዊና ስነልቦናዊ ውድቀት የደረሰባቸው ኤርትራውያን ወላጆች ቤታቸውን ዘግተው ሲያለቅሱና ሲቆዝሙ ይውላሉ» የሚሉት የ49 ዓመቱ የመንደፍራ ተወላጅና የአስመራ ነዋሪ አቶ አፈወርቂ ተክለአብ በበኩላቸው «የኤርትራ ሁኔታ አሁን ባለበት አካሄድ ከቀጠለ ሀገሪቱ ባዶዋን እንዳትቀር እሰጋለሁ» ሲሉ ገልፀዋል።</p>

<p>ወደኢትዮጵያ ከገቡት ስደተኞች መሀል አቶ ባራኪ የማነ የተባሉ የአስመራ ከተማ ነዋሪ ይገኙበታል። ስደተኞቹ «ከጭንቅና ከሽብር ለመዳን ስንል ከሀገራችን በመሸሻችን ከኢትዮጵያ ሕዝብና መንግሥት ድጋፍ እንሻለን» ሲሉ ተናግረዋል።</p>

<p>ኤርትራውያን ከዕለት ወደ ዕለት ወደ ኢትዮጵያ በመሰደድ ላይ የሚገኙ ሲሆን በቅርብ ጊዜ ከደጋማው ኤርትራ የሚሰደዱት ቁጥር ጨምሯል። የትግራይ አደጋ መከላከልና ዝግጁነት ቢሮ ኃላፊ አቶ ዓለም ቢሰጥ «ለጊዜው ለስደተኞቹ ተብሎ በእጃችን የተያዘ ነገር ባይኖርም ስደተኞቹ አንዳንድ ድጋፍ የሚያገኙበትን ሁኔታ እያመቻቸን ነው» ሲሉ ወደፊት ስለሚደረግላቸው ዕርዳታ አስረድተዋል።</p>


<p class="align-center"><a href="/Gazettas/Ifoyta/info/Ifoyta.sera.html">ከእፎይታ ኅዳር 7 ቀን 1992</a></p>

</body>
</html>	
