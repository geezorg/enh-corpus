<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በቡሬ ግንባር በተጠመዱ ፈንጂዎች 4 ወጣቶች ተጐዱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በቡሬ ግንባር በተጠመዱ ፈንጂዎች 4 ወጣቶች ተጐዱ</h1>


<p>በኤልዳር ወረዳ በቡሬ ግንባር በሚገኑየገጠር አካባቢዎች በዕብሪተኛው የሻዕቢያ ወራሪ ጦር የተጠመዱ ፈንጂዎች በአራት ታዳጊ ወጣቶችና ከሶስት በላይ በሚሆኑ የቤት እንስሳት ላይ ጉዳት ያደረሱ መሆኑን የአካባቢው ነዋሪዎች ገለፁ።</p>

<p>የቡሬ ቀበሌ ነዋሪ የሆኑት አቶ አሊ ሔሌም እንዳስታወቁት ሻዕቢያ ብወረራ ይዟቸው በነበሩ አካባቢዎች ብስኩቶችን በተጠመዱ ፈንጂዎች ላይ በማስቀመጥ ምንም በማያውቁ ህፃናት፣ እረኞችና የቤት እንስሳት ላይ ጉዳት አድርሶባቸዋል። የአካባቢው ነዋሪዎች ጀግናው የመከላከያ ሠራዊታችን አካባቢውን በተቆጣጠረበት የድል ማግሥት በደስታና በጥድፍያ ወደቀድሞ አካባቢያቸው በመመለስ ላይ እንዳሉ በተለያዩ ቀኖች ከ30 በላይ የሚሆኑ የቤት እንስሳትና አራት ታዳጊ ወጣቶች በአደጋው ሲጐዱ አንድ ልጅ ሞቷል። ሶስቱ ታዳጊዎች በዱብቲ የህክምና ማዕከሎች በመታከም ላይ ናቸው።</p>

<p>በድቡቲ ሪፈራል ሆስፒታል በህክምና ላይ የሚገኙ የቡሬ ቀበሌ ነዋሪና የ13 ዓመት ታዳጊ ወጥኣት የሆነው አብዱልቃድር ሔሌም ስለደረሰበት አደጋ ሲያስረዳ «ደባይሰማ በተባለ ቦታ አራት ሆነን ከብቶች በመጠበቅ ላይ እንዳለን አንዱ ጓደኛዬ የተቸከለ ዱላ አይቶ ሲስበው ፈነዳ። ከዚህ በኋላ የሆነውን አላውቅም ነበር። አሁን ግን አንድ እግሬና አንድ እጄ በፈንጂው አደጋ ማጣቴንና አንዱ ጓደኛዬ መሞቱን ሰማሁ» ብሏል።</p>

<p>በዱፍቲ ሆስፒታል በአደጋ የተጐዱ ወጣቶች ሲጠየቁ የአገኘናቸው የድፍቲ ወረዳ ምክር ቤት የፀጥታ ዘርፍ ኃላፊ አቶ መሀመድ አህመድ በሰጡት አስተያየት በህፃናት ላይ በደረሰባቸው አደጋ እጅግ ማዘናቸውን በመግለፅ የአካባቢው ነዋሪ በሻዕቢያ ወረራ ተይዘው በነበረ አካባቢ ከመስፈርና እንስሳትን ከማሰማራቱ በፊት በቦታዎቹ በመከላከያ መሀንዲሶች የተጀመረው የተጠመዱ ፈንጂዎች ማፅዳት ሥራ እስኪጠናቀቅ ድረስ ከቦታ ቦታ ለሚያደርጉት እንቅስቃሴ ከፍተኛ ጥንቃቄ መውሰድ እንዳለባቸው አስገንዝበዋል።</p>


<p class="align-center"><a href="/Gazettas/Ifoyta/info/Ifoyta.sera.html">ከእፎይታ ሰኔ 21 ቀን 1992</a></p>

</body>
</html>	
