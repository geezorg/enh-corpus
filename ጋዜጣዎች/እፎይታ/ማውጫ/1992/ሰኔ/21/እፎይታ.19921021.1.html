<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በኢትዮ ኤርትራ ግጭት ዙሪያ በዋሽንግተን የውይይት ፎረም ሊካሄድ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በኢትዮ ኤርትራ ግጭት ዙሪያ በዋሽንግተን የውይይት ፎረም ሊካሄድ ነው</h2>


<p>በኢትዮጵያና በኤርትራ መንግሥታት መካከል የተፈጠረውን የድንበር ግጭት አስመልክቶ በቀጣዩ ሳምንት የመጀመሪያዎቹ ቀናት በአሜሪካ ዋሽንግተን የውይይት ፎረም የሚካሄድ መሆኑንና የኤክስፐርቶች ልዑክ ቡድን ወደዚያው ማምራቱን በውጭ ጉዳይ ሚኒስቴር የሚኒስትር ካቢኔ ጽ/ቤት ኃላፊ አቶ የማነ ኪዳኔ ገለፁ።</p>

<p>አቶ የማነ እንደገለፁት የውይይት ፎረሙ የሚያተኩረው የዓለም አቀፍ ህግን በመንተራስ በሁለቱ ሀገሮች መካከል ፍትሃዊ የድንበር አከላለል ስርዓትን ለማስፈን ሲሆን በውይይት ፎረሙ ላይ ለመካፈል ስድስት አባላትን ያቀፈ የልዑካንን ቡድን ወደዚያው የሚያመራ መሆኑንና ከኤርትራ፣ ከአሜሪካና ከአፍሪካ አንድነት ድርጅት የተወጣጡ ኤክስፐርቶች በውይይቱ ላይ የሚካፈሉ መሆኑን ተናግረዋል።</p>

<p>የኤርትራ መንግስት በቂ ማስረጃ የሌለው መሆኑን ያመለከቱት የጽ/ቤቱ ኃላፊ የዚህ ዓይነቱን የውይይት ፎረም ለማዘጋጀት የኢትዮጵያ መንግስት ብርቱ ጥረት ያካሄደ መሆኑንና ይህም ተቀባይነት ማግኘቱን ገልፀዋል። የውይይቱ ፎረሙ በድንበር አከላለሉ ዙሪያ የሚያተኩርና ተግባራዊ ሊሆኑ በሚችሉ የዓለም አቀፍ ህጐች ላይ የሚመክር ይሆናል። ይህ በኤክስፐርቶች ደረጃ የሚካሄደው የውይይት ፎረም ጦርነትን አገባዶ ወደልማቱ በቀጥታ ለመመለስ ትኩረት ለሆነው የኢትዮጵያ ህዝብ ወሳኝነት ይኖረዋል ያሉት አቶ የማነ «የዚህ ዓይነቱ ውይይት መካሄድ ኢትዮጵያ ዳግመኛ ለጀመረችው የሰላምና የልማት ጐዳና አጋዥነት አለው» ብለዋል።</p>

<p>የውይይት ፎረሙን ማዘጋጀት ሀሳቡ ከኢትዮጵያ መንግስት የመነጨ መሆኑንና በሌሎች ወገኖች ተቀባይነት አግኝቶ የሚካሄድ መሆኑን ያወሱት የጽ/ቤቱ ኃላፊ ችግሮችን በተፋጠነ መልኩ ለማስወገድ ከኢትዮጵያ መንግስት በኩል የተደረገው ግፊት ስኬታማ መሆኑንና ጉዳዩ ከሁለት እስከ ሶስት ዓመት ሊፈጅ እንደሚችል ተናግረዋል። የካቢኔ ጽ/ቤት ኃላፊው አቶ የማነ አያይዘውም ውይይቱ የኢትዮጵያ መንግስትን አቋም በአግባቡ ያስቀመጠ እንደሚሆንና ሉዓላዊነቱን ለማስከበር ከፍተኛ ርብርቦሽ ሲያካሂድ ለቆየው የኢትዮጵያ ህዝብ በቀጥታ ወደ ልማቱ መመለስ የሚችልበትን ሁኔታ እንደሚፈጥርለት አስታውቀዋል።</p>

<p>ይህ በእንዲህ እንዳለ የአፍሪካ አንድነት ድርጅት የግጭቶች ማስወገጃ ኮሚቴ የተባበሩት መንግሥታት ድርጅት በአስቸኳይ በኢትዮጵያና በኤርትራ መካከል ወዳለው ወደደህንነት ዞን የሰላም አስከባሪ ኃይል እንዲልክ ጠይቋል።</p>


<p class="align-center"><a href="/Gazettas/Ifoyta/info/Ifoyta.sera.html">ከእፎይታ ሰኔ 21 ቀን 1992</a></p>

</body>
</html>	
