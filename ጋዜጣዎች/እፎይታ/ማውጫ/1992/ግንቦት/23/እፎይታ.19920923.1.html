<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በሲዳማ ዓሳ ከሰማይ ዘነበ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በሲዳማ ዓሳ ከሰማይ ዘነበ</h1>


<p>በሲዳማ ዞን ሰመና እና ወገደጦቃ በተባሉ 9 ቀበሌ ገበሬ ማህበር ውስጥ ሰማዩ እያጉረመረመ ደመና ጋርዶት ጥጥ የመሰለ ጉም ሚያዝያ 29/1992 ይታይ ነበር። ደመና ያረገዘው ሰማይ ዝናቡን ሲለቀው በረዶ መሰል ነገር ሲወርድ ይደመጥ ነበር።</p>

<p>ይህ እንግዲህ እቤት ውስጥ ለተቀመጡት ነው። በአጋጣሚ ግን መንገድ ላይ የነበሩ ሰዎች ተዓምር አይተዋል። ያም ዓሳ ከሰማይ እንደ በረዶ በኩርኩም እያላቸው ይወድቅ ነበር። የዓሳው ውርጅብኝ ሲያበቃ የአካባቢው ነዋሪዎች ተደናግጠው የቻሉትን ያህል ዓሳ ሰብስበው ወደፖሊስ ጣቢያ ይሄዳሉ። ፖሊስም ወደግብርና ያስተላልፋል። የደቡብ ክልል ግብርና ቢሮ እንደገለፀው በወቅቱ ወሬው ተአማኝነት ስላልነበረው እቦታው ድረስ ተጉዘን እውነት ሆኖ አግኝተነዋል ብሏል።</p>

<p>ከዓሳዎቹም የሚቻለውን ይዘን መጣን የአካባቢው ነዋሪዎችም እንደገለፁት ስፍር ቁጥር የሌላቸው አሳዎች ከሰማይ ላይ ተምዘግዝገው ከመሬት ሲወድቁ ከፊሎቹ ሞተው ከፊሎችም የተጠራቀመ ውሃ ውስጥ ወድቀው ይንፈራፈሩ ነበር። በክልሉ ግብርና ቢሮ የዓሳ ሀብት ልማት ከፍተኛ ኤስክፐርት የሆኑትን አቶ ሳሎቶ ሶደሮ ስለጉዳዩ ተጠይቀው አስተያየታቸውን ሰጥተዋል።</p>

<p>ዓሳ መዝነቡ ትክክል ነው የዘነበው አራት ዓይነት የዓሳ ዝርያ ሲሆን እሱም ቆጩ፣ አምገዛ፣ ብልጫና ቆርሾ የተባሉት የዓሳ ዝርያዎች ናቸው። እንደ ኤክስፐርቱ አባባል ሙያተኞች እንደሚናገሩት ከትላልቅ ውቅያኖሶች ከፍተኛ ማዕበል ሲነሳ ዓሳዎቹን ይዞ ብዙ እርቀት ላይ ይበትናቸዋል። ይህ እንዳይባል ግን ሻመና ውቅያኖስ የት ተገናኝቶ። በአዋሳና በአባያሀይቅ ማጣራት አድርገን በወቅቱ ምንም ዓይነት ንፋስ አልነበረም። ዓሳዎቹ ደግሞ ሶስቱ ዓይነቶች አዋሳ ላይ ሲገኙ ብልጫ የተባለው ዓሳ ግን አባያ ብቻ የሚገኝ ነው። ከዚህ በላይ ምንም ማለት አልችልም ብለዋል።</p>

<p>«ዓሳዎቹ አልተመረመሩም ግን በአካባቢው የነበሩ ውሻና ድመቶች ሲንበሸበሹበት ነበር፤ አንዳቸውም ላይ ጉዳት አልደረሰም» ብለዋል ኤክስፐርቱ።</p>


<p class="align-center"><a href="/Gazettas/Ifoyta/info/Ifoyta.sera.html">ከእፎይታ ግንቦት 23 ቀን 1992</a></p>

</body>
</html>	
