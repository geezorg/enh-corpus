<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በሜጋ አምፊትያትር አደጋ የሞቱ የ14 ህፃናት ቀብር ተፈፀመ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በሜጋ አምፊትያትር አደጋ የሞቱ የ14 ህፃናት ቀብር ተፈፀመ</h1>


<p>የዝክረ አይደር መታሰቢያን ሁለተኛ ዓመት በማሰብ በወረዳ 2 የሚገኙ ተማሪዎች ግንቦት 28 ቀን በሜጋ አምፊ ትያትር የተዘጋጀውን ትርዒት ለማየት ከስፍርው በተገኙበት ወቅት በመግቢያው በር ላይ በደረሰ መጨናነቅ 14 ሲሞቱ 53 መቁሰላቸው ታወቀ።</p>

<p>ከስፍራው በተገኘው ዘገባ መሰረት የትያትር ቤቱ መግቢያ በር ጥበት ስለነበረው ዝግጅቱ ከመጀመሩ በፊት ከቀኑ ስድስት ሰዓት ተኩል አካባቢ የጣለውን ዝናብ ለመሸሽ ወደአዳራሹ ለመግባት በተደረገ ግፊያ ህፃናቱ ተደራርበው በመውደቃቸው የ14 ህፃናት ህይወት ሲያልፍ ሶስቱ በከፍተኛ ደረጃ ቆስለዋል።</p>

<p>የሞቱት ህፃናት ዕድሜያቸው ከስድስት እስከ አስራ አራት የሚገመት ሲሆን አምስት ወንድና ዘጠኝ ሴቶች መሆናቸው ታውቋል። ከአዲስ አበባ መስተዳድር ለማወቅ እንደተቻለው አምስት ተማሪዎች በቀጨኔ መድኃኒዓለም ቤተርክስቲያን ትላንት ከቀኑ ዘጠኝ ሰዓት ላይ የቀብር ስርዓታቸው የተፈፀመ ሲሆን የአንድ ተማሪ ቀብር በኮልፌ እስላም መቃብር የአራቱ ደግሞ በጉለሌ እስላም መቃብር ከቀኑ ስድስት ሰዓት ላይ ተፈፅሟል። ስለሌሎቹ አራት ተማሪዎች የቀብር ሥነሥርዓት ሁኔታ ከመስተዳድሩ ትምህር ቢሮና ከዞን አምስት ትምህርት ቢሮ መረጃ ለማግኘት ያደረግነው ሙከራ ያልተሳካ ሲሆን የቢሮው ኃላፊውን አቶ ዓለማየሁ ቡልቻንም ለማግኘት ባለመቻላችን ዝርዝር ሁኔታውን ለማቅረብ አልቻልንም።</p>

<p>አምስቱ ሙስሊም ተማሪዎች ውስጥ አራቱ የአፍሪካ አንድነት ት/ቤት ተማሪዎች የነበሩ ሲሆን አንዱ ደግሞ ከፈትህ የሙስሊም ት/ቤት ነበር። የሌሎችን ተማሪዎች ትምህርት ቤትና የስም ዝርዝራቸውን ለህትመት እስከበቃበት ድረስ ለማግኘት አልተቻለም።</p>


<p class="align-center"><a href="/Gazettas/Ifoyta/info/Ifoyta.sera.html">ከእፎይታ ግንቦት 30 ቀን 1992</a></p>

</body>
</html>	
