<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በሜሪኩሪ ጦስ የአዲስ አበባ ከፍተኛ ነጋዴዎችን ያነሆለለው ተያዘ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በሜሪኩሪ ጦስ የአዲስ አበባ ከፍተኛ ነጋዴዎችን ያነሆለለው ተያዘ</h2>


<p>«ሜሪኩሪ አመጣላችኋለሁ» በማለት ከተለያዩ የአዲስ አበባ ነጋዴዎች ላይ ከፍተኛ ግምት ያለው ጥሬ ገንዘብ ሲቀበልና ሲያጭበረብር የነበረ ግለሰብ በቅርቡ በቁጥጥር ስር መዋሉን ፖሊስ ሲያስታውቅ በርካታ ቁጥር ያላቸው ከሳሾች ደግሞ ወንጀለኛው ይለቀቃል የሚል ፍራቻ እንዳላቸው ገለፁ።</p>

<p>የተደራጀ የዘራፊዎችና ዋና መሪ እንደሆነ የተጠረጠረው ይኸው ግለሰብ የተለያዩ ነጋዴዎችን ማጭበርበሩና ግለሰቡን ለመክሰስ በርካታ ሰዎች እየጐረፉ መሆኑን ከአዲስ አበባ ፖሊስ ለመረዳት ተችሏል።</p>

<p>በዚሁ ግለሰብ ዋና ተዋናይነት ከ300 ሺ ብር በላይ መዘረፋቸውን የሚናገሩት አቶ ደሴ ቢረዳና ምስክሮቻቸው እንደሚሉት ግለሰቡ የቅርባቸው በሆነ ሰው ደላላነት የተለያዩ ንብረቶችን ከአረብ አገር እንደሚያመጣላቸው ነግሯቸው በውላቸው መሰረት እቃውን ሳያቀርብ ገንዘቡን ይዞ እንደተሰወረባቸው ተናግረዋል።</p>

<p>ከሶስት ተባባሪዎቹ ጋር በመሆን የአረብ ቱጃር ሼኮችን አለባበስ በመልበስ እቤታቸው ድረስ በመሄድ ንብረቱን ለመግዛት እንደተዋዋሉ የሚናገሩት እኚሁ ተዘራፊዎች «ዘራፊዎቹ የሸራተን አዲስን ሊሞዜኖች ይዘው በተለያየ ወቅት ጐብኝተውኛል። በተለይም ዋናው ተከሳሽ ከውጭ አገር ኢንቨስት ለማድረግ ወደ ኢትዮጵያ እንደመጣ ገልፆልን የኢንቨስትመንት ባለሥልጣንን የባለሃብትነት መታወቂያ አሳይቶናል። በዚህም ምክንያት በግለሰቡ ላይ እምነት በመጣላችን ገንዘባችን ሊበላ ችሏል» ሲሉ በቀላሉ መጭበርበራቸውን ገልፀዋል።</p>

<p>አቶ ሙሉጌታ ግዛው የተባሉ ባለጋራዥ ደግሞ ዘራፊው የተለያዩ ግለሰቦችን በመጠቀም ሜሪኩሪ እንዲገዙት ካግባባቸውና ወደ 200ሺ ብር ከተቀበላቸው በኋላ ባደረባቸው ጥርጣሬ ቀሪውን 50 ሺ ብር ለመቀበል የሜሪኩሪውን ናሙና እንዲያመጣላቸው በማድረግ በፖሊስ ኃይል እጅ ከፍንጅ እንዲያዝ ማድረጋቸውን ገልፀዋል።</p>

<p>ሃብቴ አርጋው የተባሉ ሌላ የሸቀጣ ሸቀጥ ነጋዴም በተመሳሳይ ዘዴ በመጠቀም 200 ሺህ ብር እንደዘረፋቸው አመልክተው ዋናውን ዘራፊ ጨምሮ ከስድስት ተባባሪዎች መካከል ከፊሎቹ ሊያዙ መቻላቸውን አስታውቀዋል።</p>

<p>አቶ ጌታቸው ደበላ የተባሉ ነጋዴ የቅርባቸው በሆነው ግለሰብ አግባቢነት በስድስት ዘራፊዎች ቀለበት ውስጥ እንደገቡ አመልክተው ከእነዚሁ ጋር የአረቦች አለባበስና ቋንቋ የሚናገሩ ግለሰቦች በተከራዮት ቤት ውስጥ ጫት በመቃምና አዕምሮ የሚያነሆልል ምንነቱ ያልታወቀ ጭስ በማጫጫስ «ገንዘብ እናዘንብልሃለን፣ ጠላትን እናጠፋልሃለን» በሚል ድርጊት ካሳመኗቸው በኋላ 310ሺ ብር እንደወሰዱባቸውና በወር 650 ብር የተከራዩትን ቤት ጥለው መሰወራቸውን ተናግረዋል።</p>

<p>የአዲስ አበባ ፖሊስ ኮሚሽን ዘራፊው በቁጥጥር ስር መዋሉን ሲገልጽ ዝርዝር መረጃ ከመስጠት ግን ተቆጥቧል።</p>


<p class="align-center"><a href="/Gazettas/Ifoyta/info/Ifoyta.sera.html">ከእፎይታ ጥቅምት 16 ቀን 1992</a></p>

</body>
</html>	
