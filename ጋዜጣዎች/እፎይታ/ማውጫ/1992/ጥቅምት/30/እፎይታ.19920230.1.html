<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአባይ ተፋሰስ ሀገሮች ከውጭ ጣልቃ ገቦች እንዲጠነቀቁ ሱዳን አሳሰበች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የአባይ ተፋሰስ ሀገሮች ከውጭ ጣልቃ ገቦች እንዲጠነቀቁ ሱዳን አሳሰበች</h2>


<p>የዓባይ ወንዝ ተፋሰስ ሀገሮች ጣልቃ ከሚገቡ ባዕዳን በተለይ ወንዙን አስመልክቶ እስራኤል ካላት የናረ ምኞት እንዲጠነቀቁ የሱዳን መንግሥት ማሳሰቡን ሱና የተባለው የሱዳን ዜና አገልግሎት ገለፀ።</p>

<p>የመስኖና የውሃ ሀብት ሚኒስትር የሆኑት ከማል ዓሊ መሐመድ ሕልውናቸው በታላቁ ወንዝ ላይ የተመሰረተ ሀገሮች የዓባይ ወንዝ ጉዳይ ያገባናል ከሚሉ የውጭ ጣልቃ ገብ ኃይላት እንዲጠነቀቁ አሳስበዋል።</p>

<p>ሚኒስትሩ የዓባይ ተፋሰስ ሀገሮች (ግብፅና ኢትዮጵያን ጨምሮ) እስራኤል ስለ ዓባይ ወንዝ ያላት የገዘፈ ምኞት ግቡን እንዲመታላት የሚያቀነቅኑ አመለካከቶች ለምሳሌ የውሃ ንግድ፣ የውሃ ሀብት በግል መያዝ በሚሉት ድለላዎች እንዳይታለሉ አስጠንቅቀዋል።</p>

<p>የዓባይ ተፋሰስ ሀገሮች ያላቸውን ፖለቲካዊ ልዩነቶች በውይይት ፈትተው መረጋጋትና ሰላም እንዲፈጠር የውሃ ችግሮቻቸውም በዓለም አቀፍ ሕግ መሰረት ፈትተው ስምምነት ላይ ቢደረሱ እንደሚጠቀሙ ሚኒስትሩ በአፅንዖት ተናግረዋል።</p>

<p>ሱዳን ሱድ በረሀ ውስጥ ሰርጐ ከሚባክንባት ውሃ ሌላ ከ18.5 ቢልዮን ሜትር ኪዮቢክ የውሃ ድርሻዋ ላይ በቅርቡ ለ4.5 ቢሊዮን ሜትር ኪዮቢክ ውሃ ፕሮጀክት ነድፋለች። ምንም እንኳ እስከዛሬ ስራ ላይ ባይውልም እንዲህ ዓይነት ፕሮጀከቶች ሲነደፉ ተግባር ላይ ከመዋላቸው አስቀድሞ የተፋሰሱ ተጠቃሚ ሀገሮች በመርህ ደረጃ መስማማት እንዳለባቸው ሲታወቅ በመጪው የምስራቃዊው ተፋሰስ ሀገሮች ሱዳን ግብፅና ኢትዮጵያ በሚያደርጉት ስብሰባ ላይ እንደ አንድ አጀንዳ ይቀርባል ተብሏል።</p>

<p>ሱዳን ከህዳር 8-9 የሚካሄድ የሶስቱን ሀገሮች የውሃ ሀብት ሚኒስቴሮች ያቀፈ ስብሰባ ታዘጋጃለች። ከዚህ ስብሰባ ቀደም ብሎ ከህዳር 5-7 የቴክኒክ ኮሚቴ ስብሰባ ያካሄዳል። በቴክኒክ ኮሚቴው ስብሰባ ወቅት ሶስቱ ሀገሮች ስለ ውሃ አጠቃቀም ስልት የሚኒስትሮቹ ጉባዔ የሚያቀርባቸው ፕሮጀክቶች ካሉ ከጋራ ጠቀሜታቸው አኳያ ይገመገማሉ ሲሉ የሱዳን የመስኖና የውሃ ሀብት ሚኒስትር ማብራሪያቸውን አጠቃለዋል።</p>


<p class="align-center"><a href="/Gazettas/Ifoyta/info/Ifoyta.sera.html">ከእፎይታ ጥቅምት 30 ቀን 1992</a></p>

</body>
</html>	
