<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ድንበር ሳይከለል «የኤርትራ የበረራ መረጃ ክልል» እንዳይተገበር ኢትዮጵያ ጠየቀች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ድንበር ሳይከለል «የኤርትራ የበረራ መረጃ ክልል» እንዳይተገበር ኢትዮጵያ ጠየቀች</h2>


<p>ኤርትራ በቅርብ ጊዜ የራሷን የበረራ መረጃ ክልል ለማቋቋምና የአፍሪካ ህንድ ውቅያኖስን የአየር ናቪጌሽን ፕላንን ለማሻሻል ያቀረበው ሃሳብ ኢትይኦጵያ «በአሁኑ ጊዜ ያለውን የአየር ክልል አስተዳደር የሚሸራርፍና የበረራ ደህንነትና ፀጥታን የሚያናጋ ነው» ስትል ተቃወመች።</p>

<p>«የአስመራ የበረራ መረጃ ክልል ከመተግበሩ በፊት ድንበር መከለልና ቀጥሎም የቀጠና ምክክር አስፈላጊ ናቸው» ሲል ከትራንስፖርትና መገናኛ ሚኒስቴር የወጣው መግለጫ ያስረዳል።</p>

<p>ኢትዮጵያ በኤርትራ የቀረበውን የአየር ናቪጌሽን ፕላን ማሻሻያ በቴክኒካዊ ኦፕሬሽናላዊና በህጋዊ መልኩ እንዲሁም በአቪዬሽን ደህንነት ምክናያት የተቃወመች ሲሆን ለድርጅቱ ም/ቤት አባል አገሮች በሙሉ ለዓለማቀፍ ናቪጌሽን ደህንነት አስጊ የሆነውን የኤርትራን ድርጊት ለመከላከል አዎንታዊ ርምጃ እንዲወስዱ በአጽንኦት ጠይቃለች።</p>

<p>ማርች 8 2000 እ.ኤ.አ የድርጅቱ ም/ቤት ብመኦንትሪያል ካናዳ በመሰብሰብ ከአየር ናቪጌሽን ኮሚሽን የቀረበውን ሪፖርት በኢትዮጵያ የቀረበውን የመነጋገሪያ ሰነድ የኤርትራና የአጐራባች ሀገሮች ማለትም የጁቡቲና የየመንን ሃሳብ መሰረት በማድረግ የአስመራ የበረራ መረጃ ክልል ተግባራዊ ሊደረግ የሚችለው አሁን ያለውን የኤርትራንና የኢትዮጵያን የድንበር ችግር በማገናዘብ የቴክኒክ ውይይት ከተደረገ በኋላ እንደሆነ ግንዛቤ ወስዷል።</p>

<p>«የአስመራ የበረራ መረጃ ክልል የሚቋቋም ከሆነ ተግባራዊ ሊሆን የሚችለው በኮንቬንሽኑ መሰረት በኤርትራ የአየር ክልል ብቻ በተገደበ መልኩ ሲሆን ነው» ይላል የኢትዮጵያ አቋም። በመርህ ደረጃም በቀይ ባህር ዓለምአቀፍ ውሃዎች ላይ የሚሰጠው የኤርናቪጌሽን አገልግሎት የዓለም አቀፍ ሲቪል አቪዬሽን ድርጅት ኃላፊነት በመሆኑ ኤርትራ እንዳቀረበችው አገልግሎቱ የሌሎች ተጠቃሚ አገሮች ጥቅም ባላገናዘበ መልኩ ለአንድ አገር ብቻ የሚተው አይደለም ሲል መግለጫው አትቷል።</p>

<p>ኢትዮጵያ ከ1967 እ.ኤ.አ ጀምሮ በአዲስ አበባ የበረራ መረጃና የአየር ትራፊክ ቁጥጥር ማዕከል ከአጐራባች አገሮች ጋር በተደረሰው ስምምነትና ከዓለም አቀፍ ሲቪል አቪዬሽን ድርጅት በተሰጠው ውክልና መሰረት የጅቡቲንና የቀይ ባህርን የአየር ክልል ከ24500 ጫማ በላይ የአየር ትራፊክ ቁጥጥርና የበረራ መረጃ አገልግሎት በሚገባ እየሰጠች እንደምትገኝ ይታወቃል።</p>


<p class="align-center"><a href="/Gazettas/Ifoyta/info/Ifoyta.sera.html">ከእፎይታ መጋቢት 27 ቀን 1992</a></p>

</body>
</html>	
