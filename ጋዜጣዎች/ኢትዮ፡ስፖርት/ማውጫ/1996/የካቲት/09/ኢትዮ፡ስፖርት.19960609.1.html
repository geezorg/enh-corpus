<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያ አትሌቲክስ ፌዴሬሽን ቱርካዊቷ ሄዋን (ኤልቫን) ልምምድ ስትሰራ ከተገኘች በፖሊስ እንድትያዝ አዘዘ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኢትዮጵያ አትሌቲክስ ፌዴሬሽን ቱርካዊቷ ሄዋን (ኤልቫን) ልምምድ ስትሰራ ከተገኘች በፖሊስ እንድትያዝ አዘዘ</h2>


<p>በፓሪሱ ዘጠነኛው የዓለም አትሌቲክስ ሻምፒዮናላይ በሴቶች 5 ሺህ ሜትር ማጣሪያን የሀገራችንን አትሌቶች በማስከተል በአንደኝነት የፈፀመችው ሄዋን አብይ ለገሰ ቱሪካዊት መሆኗ ሲታወቅ ያልደነገጠ ኢትዮጵያዊ አልነበረም።</p>

<p>በትውልድ ኢትዮጵያዊነት፣ በዜግነት ግን ቱርካዊት የሆነችው ሄዋን በውድድሩ ከልምድ ማነስ በፍጻሜው በኢትዮጵያ አትሌቶች በእነጥሩነሽ ዲባባ ተቀድማ አምስተኛ ብትወጣም ከፓሪሱ ውድድር ከሣምትን በኋላ ሞናኮ ላይ በተደረገ ሌላ የ5 ሺህ ሜትር ውድድር ደራርቱ ቱሉን እና ጥሩነሽ ዲባባን በማስከተል በአንደኝነት ጨርሳለች። የቀድሞዋ ሄዋን የአሁኗ ኤልቫን ዜግነት አቀያየር ራሱን የቻለ አጨቃጫቂ ጉዳይ የፈጠረ ቢሆንም ባለፈው ክረምት ለእረፍትና ቤተሰቦቿን ለመጠየቅ ወደ አዲስ አበባ መጥታ መመለሷ ይታወሳል።</p>

<p>የኢትዮጵያ አትሌቶች በ28ኛው የአቴንሱ ኦሎምፒክ ታላቅ ዝግጅት እያደረጉ ባለበት በአሁኑ ወቅት የኢትዮጵያ የግል መለያ በሆኑት የ5 ሺህ እና 10 ሺህ ሜትር የሩጫ ውድደሮች ሌላው ዓለም መሸነፉ ቢያምንም ኢትዮጵያውያን ግን ኢትዮጵያውያን አትሌቶች እያሳሰባቸው ነው። ቱርካዊቷ ሄዋና (ኤልቫን) በቅርቡ ለምታደርገው የዓለም የአገር አቋራጭ እና የቤት ውስጥ ወድድር ብሎም ለአቴንሱ ኦሊምፒክ ዝግጅት ኢትዮጵያ ውስጥ በድብቅ እንጦጦ አካባቢ ልምምድ እያደረገች ነው በተባበት በአሁኑ ሰዓት አትሌቲክስ ፌዴሬሽን ምንም የሚያውቀው ነገር እንደሌለ በመግለጽ እየሰራች ከተገኘች ግን በህጉ ቁጥጥር ስር እንድትውል ለፖሊስ ማሳወቁን ገልጿል። የኢትዮጵያ አትሌቲክስ ፌዴሬሽን የጽህፈት ቤት ኃላፊ አቶ ኪሮስ ነጋ እንደገለፁት የበርካታ ሀገራት አትሌቶች ወደ ኢትዮጵያ መጥተው በኢትዮጵያ የአየር ንብረት መለማመድ ይፈልጋሉ። በቅርቡ በኢትዮጵያ እና በሣዑዲ አረቢያ መካከል ባለው የባህል እና ስፖርት ስምምነት መሰረት የሣዑዲ አትሌቶች በአራራት ሆቴል በማረፍ ዝግጅት በማድረግ ላይ ናቸው፣ በቅርቡም የኦማን አትሌቲክስ ፌዴሬሽን ለኢትዮጵያ አቻው አትሌቶች እናንተ ጋር መጥተው በእናንት አየር ንብረት ልምምድ ያድርጉ በማለት ደብዳቤ በመፃፍ እንደጠየቋቸው ተናግረዋል።</p>

<p>እንደ ጽ/ቤት ኃላፊው ገለፃ የቱርክ አትሌቲክስ ፌዴሬሽን ኤልቫን የምትባል አትሌት ወደ ኢትዮጵያ መጥታ ልምምድ ታድርግ የሚል ደብዳቤ ያልፃፈላቸው መሆኑን በመግለጽ አትሌቷ ልምምድ ስታደርግ ከተገኘች ህገወጥ በመሆኗ እንድትያዝ ለፖሊስ ደብዳቤ መጻፋቸውን ተናግረዋል። የጽ/ቤቱ ኃላፊው አቶ ኪሮስ አትሌቷን ለመጀመሪያ ጊዜ ፓሪስ ላይ እንዳዩዋትና በምን መንገድ ዜግነቷን እንደቀየረች እንደማያውቁ ተናግረዋል።</p>

<p>ቱርካዊቷ ኤልቫን በ5 ሺህ እና በ10ሺህ እንዲሁም በአገር አቋራጭ ውድድሮች ጥሩ ውጤት ማምጣቷ የሚታወስ ሲሆን በቅርቡ ኬንያ መለያዋ በሆነው የ3ሺህ መሰናክል ስቴፋን ቼሬኖ ዜግነቱን እና ስሙን በመቀየር ሳሊፍሰዒድ ሻህን በመባል ለኳታር የ3ሺህ መሰናክል ወርቅ በማምጣት ኬንያውያንን እንዳበሳጨው ሁሉ ይህ ነገር በእኛ እንዳይደገም ከፍተኛ ጥንቃቄ ማድረግ እንደሚገባ የዘርፉ ባለሙያዎች ይናገራሉ። ይህ በእንዲህ እንዳለ የኢትዮጵያ አትሌቲክስ ቡድን ለ28ኛው ኦሎምፒክ በዝግጅት ላይ ባለበት ወቅት ከቡድኑ በህመም የተለዩት አሰልጣኝ ዶ/ር ወልደመስቀል ኮስትሬ ከህመማቸው እያገገሙ መሆኑ ታውቋል።</p>

<p>ዶ/ር ወልደመስቀል ባጋጠማቸው ህመም ምክንያት ከኦሎምፒክ ብ/ቡድኑ ዝግጅት ለሣምንታት ያህል የተለዩ ቢሆንም የዶክተሩ ያለመኖር በቡድኑ ላይ ያመጣው ተጽዕኖ ያለመኖሩ በቡድኑ አመራሮች ተገልጿል። ዶ/ር ወልደመስቀል ኮስትሬ በቅርብ ቀናት ውስጥ የአሰልጣኝነት ኮርስ ለመስጠት ወደ ሃንጋሪ በመሄድ እንዲያስተምሩ ጥሪ የመጣላቸው ቢሆንም በህመም ምክንያት በቂ ዝግጅት ባለማድረጋቸው ሄደው ለማስተማር እስካሁን አልወሰኑም። ከፌዴሬሽኑ አካባቢ ያገኘነው መረጃ እንደጠቆመው አትሌቲክስ ፌዴሬሽኑ ዶ/ሩ ወደስፍራው ሄደው ትምህርቱን እንዲሰጡ ጥረት እያደረገ ይገኛል።</p>


<p class="align-center"><a href="/Gazettas/EthioSport/info/EthioSport.sera.html">ከኢትዮ ስፖርት የካቲት 9 ቀን 1996</a></p>

</body>
</html>	














