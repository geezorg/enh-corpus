<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ፕሪምየር ሊጉ ተጠናቀቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ፕሪምየር ሊጉ ተጠናቀቀ</h1>


<p>የኢትዮጵያ ፕሪምየር ሊግ ባለፈው ቅዳሜና እሁድ በተደረጉ ሰባት ጨዋታዎች ተጠናቋል። በውድድሩም ለመጀመሪያ ጊዜ ከፍተኛ የሆነ ጎል መመዝገቡ ታውቋል። በቅ/ጊዮርጊስና መብራት ሀይል ጨዋታ 13 ጐሎች ተቆጥረዋል። ቅ/ጊዮርጊስ 8- መብራት ኃይል 5። የመብራት ኃይሉ ዮርዳኖስ ዓባይ የፕሪምየር ሊጉ ኮከብ ጐል አግቢ ክብርን ለመቀዳጀት ችሏል።</p>

<p>የሊጉ የመጨረሻውን ሳምንት ጨዋታ ለማድረግ የመጀመሪያዎች የሆኑት ኢትዮጵያ ቡና እና አርባ ምንጭ ጨርቃ ጨርቅ ናቸው። ኢትዮጵያ ቡናዎች ለቀጣዩ ዓመት ለካፍ ካፕ ውድድር ለመቅረብ ግዴታ አርባ ምንጮችን ማሸነፍ ስላለባቸው ጨዋታው በጉጉት ነበር የተጠበቀው። አርባ ምንጮች ከቡና ጋር ላለባቸው የ10:00 ሰዓት ጨዋታ አዲስ አበባ የገቡት ቅዳሜ በምሳ ሰዓት ላይ ነበር። ጨዋታው በቡና 2ለ1 አሸናፊነት ሊጠናቀቅ ችሏል። ቡናዎች ጨዋታውን በድል በመጨረሳቸው ለቀጣዩ ዓመት ለካፍ ካፕ ውድድር ኃላፊ መሆናቸውን አውቀዋል።</p>

<p>በዕለተ ፋሲካ በአዲስ አበባ የመጀመሪያው ጨዋታ ያደረጉት ኒያላና ባንኮች ነበሩ። በውጤቱም ኒያላ 3ለ1 በመርታት ከመውረድ ድኗል።</p>

<p>የዓመቱ የፕሪምየር ሊግ የመጨረሻ ጨዋታ በሰፊ ጐል ፍፃሜ አግኝቷል። የሁለቱን ቡድኖች ጨዋታ ማንም የስፖርት ቤተሰብ በዚህ ውጤት ይጠናቀቃል ብሎ የጠበቀ አልነበረም። መጨረሻውን ላየ የሚያስገርም ነበር። በሁለቱ ቡድኖች ጨዋታ ይጠበቅ የነበረው የጨዋታው ውጤት ሳይሆን በኮከብ ጎል አግቢነት ፍልሚያ ላይ የነበሩት የባቡሩ አህመድ ጁንዲና የመብራት ኃይሉ ዮርዳኖስ ዓባይ ማን ይበልጣል የሚለውን ዕድል ለመወሰን ነበር። አህመድ ጁንዲ መቀሌ ላይ ለቡድኑ ሶስት ጎሎች በማስቆጠሩ የጐሎን ብዛት ወደ 19 ከፍ ለማድረግ በመቻሉ የሚጠበቀው የዩርዳኖስ ዓባይ መጨረሻ ነበር። ዮርዳኖስ በጨዋታው እስከ ዕረፍት 16 ጎሎች ብቻ ነበሩት። ከአህመድ ጂንዲ ለመብለጥ ከዕረፍት መልስ የግዴታ አራት ጐሎችን ማስቆጠር ነበረበት። ጎሎቹንም ለማስቆጠር በመቻሉ በድጋሚ የኮከብ ጎል አግቢነቱን ክብር ተቀዳጅቷል።</p>

<p>የጨዋታውም ፍፃሜ ቅ/ጊዮርጊስ 8 - መብራት ኃይል 5 በመሆን የዓመቱ የፕሪምየር ሊጉ ጨዋታ ተፈፅሟል።</p>

<p>ቅ/ጊዮርጊስ ለአፍሪካ ክለቦች ቻምፒየንስ ሊግ፣ ኢትዮጵያ ቡና ለካፍ ካፕ፣ መድን ድርጅት የጥሎ ማለፍ አሸናፊ በመሆኑ ለካፕ ዊነርስ ካፕ ኃላፊ መሆናቸውን አረጋግጠዋል። ጉና ንግድና ወንጂ ስኳር መውረዳቸውን ተረጋግጧል። የጉና ቡድን ፕሪምየር ሊጉ ሲጀመር አንስቶ በፊርማ ክፍያ በርካታ ተጨዋቾችን ቢያመጣም ከመውረድ አለመትረፉ አስገርሟል።</p>


<p class="align-center"><a href="/Gazettas/EthioSport/info/EthioSport.sera.html">ከኢትዮ ስፖርት ሚያዚያ 29 ቀን 1994</a></p>

</body>
</html>	














