<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ለኢትዮጵያ ብሔራዊ ቡድን የዩጎዚላቪያ አሠልጣኝ ተመረጡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ለኢትዮጵያ ብሔራዊ ቡድን የዩጎዚላቪያ አሠልጣኝ ተመረጡ</h1>


<p>በ24ኛው የአፍሪካ ሃገሮች የእግር ኳስ ዋንጫ የምድብ ማጣሪያ ውድድርላይ የሚካፈለውን የኢትዮጵያ ብሔራዊ ቡድን በአሜሪካው የዩጎዝላቪያ ብሔራዊ ቡድን አሰልጣኝ እንዲያሰለጥኑት ተመረጡ።</p>

<p>አሠልጣኙ ለኢትዮጵያ ብሔራዊ ቡድን አሠልጣኝነት የተመረጡት የኢትዮጵያ እግር ኳስ ፌዴሬሽን መንፈቅ ባልሞላ ጊዜ በፈረንሣዊው ጋርዚያቶ ዲዬጎ አሠልጣኝነት ዘመን ኢትዮጵያ በታሪኳ ለመጀመሪያ ጊዜ የተካፈለችበትን ዓለም አቀፍ ውጤት መነሻ በማድረግ በሦስት የኢንተርኔት ዌብሳይቶች ላይ ባሰራጨው የዋና ብሔራዊ ቡድን አሠልጣኝነት ቅጥር ማስታወቂያ መሠረት ተወዳድረው በማሸነፍ ነው።</p>

<p>ፌዴሬሽኑ በኢንተርኔት ባሰራጨው የአሠልጣኝነት ቅጥር ማስታወቂያ መሠረት ምን ያህል አሠልጣኞች ማስረጃቸውን በማቅረብ ለመወዳዳር እንደተመዘገቡ የታወቅ ነገር ባይኖርም የፌዴሬሽኑ ሥራ አስኪያጅ ኮሚቴ፣ ብሔራዊ ቴክኒክ ኮሚቴው ከቴክኒክ ክፍሉ ጋር በአንድነት በመሆን ብቁ ነው ብሎ ያመነበትን አወዳድሮ እንዲያቀርብ ሰባት አሠልጣኞችን በእጩነት እንዳቀረበ ለማወቅ ተችሏል።</p>

<p>ብሔራዊ ቴክኒክ ኮሚቴውና የቴክኒክ ክፍሉ በጋራ በመሆን የሰባቱን አሠልጣኞች የቀለምና ሙያ ትምህርት ማስረጃ፣ ልምድና ውጤት በስፋትና ጥልቀት ለአራት ወራት ያህል ሲገመግምና ከተለያየ አቅጣጫ በቂ መረጃዎችን ሲያሰባስብና ሲያጣራ ከቆየ በኋላ በመጨረሻ አሜሪካዊ ዜግነት ያላቸውን የዩጎዝላቪያ ብሔራዊ ቡድን አሠልጣኝን በቀዳሚነት ሊመርጥ መቻሉ ታውቋል።</p>

<p>ኮሚቴው በመጀመሪያው ዙር ምርጫ ከቀረቡለት ሰባት አሠልጣኞች መሃል አራቱን ከጣለ በኋላ በቀጣይነት በሦስቱ አሠልጣኞች መካከል ባካሄደው ምርጫ የወቅቱ የዩጎዝላቪያ ብሔራዊ ቡድን ዋና አሠልጣኝ ሊመርጥ ችሏል። በነገራችን ላይ የመጀመሪያን ማጣሪያ ለማለፍ የቻሉት ሦስቱም አሠልጣኞች በዜግነት አሜሪካዊ ናቸው።</p>

<p>ይሁንና ከሦስቱ መካከል አሁን የተመረጡት ግለሰብ ባላቸው የአሰልጣኝነት ትምህርት ማስረጃ ልምድ እና ውጤት ከተፎካካሪዎቻቸው ተሽለው ስለተገኙ በቀዳሚነት ሊመረጡ እንደቻሉ ታውቋል።</p>

<p>አሰልጣኙ በአሰልጣኝነት ሙያ ከ15 ዓመት በላይ፣ በተጨዋችነት ከ10 ዓመት በላይ እንዳሳለፉና በእግር ኳስ አሠልጣኝነት ሙያ የሦስት ማስተሬት ዲግሪ ባለቤት ከመሆናቸው ሌላ የዩጎዝላቪያ ዋና ብሔራዊ ቡድንን ከአራት ዓመታት በላይ በማሠልጠን ሁለት ጊዜ ለዓለም እግር ኳስ ዋንጫ እንዲበቃ ያስቻሉ የእንግሊዝኛ ቋንቋው አቀላጥፈው መናገር የሚችሉ መልካምስምና ዝና ያላቸው አንጋፋ አሠልጣኝ እንደሆኑ ከደረሰን ዘገባ ለመረዳት ችለናል።</p>

<p>ብሔራዊ ቴክኒክ ኮሚቴውና ቴክኒክ ክፍሉ አሜሪካዊው አሠልጣኝ ተጨዋቾችን በማሠልጠን ብቻ ሳይሆን አሠልጣኝ ተጨዋቾችን በማስተማር ረገድ ለኢትዮጵያ ጥሩ ጥቅም እንደሚሰጡና ለውጥ ሊያመጡ እንደሚችሉ ጭምር በማመን በቀዳሚነት ሊመርጣቸው እንደቻለ የምርጫውን ማጠናቀቂያ ሪፖርትት ለፌዴሬሽኑ ስራ አስኪያጅ ኮሚቴ ባቀረበበት ወቅት ገልጿል። የስራ አስኪያጅ ኮሚቴውም የቀረበለትን ምርጫ ሙሉ ለሙሉ በመቀበል ከአሠልጣኙ ጋር በደመወዝና በመሳሰሉት ጉዳዮች ላይ አስፈላጊውን ድርድር በማድረግከስምምነት ላይ መድረሱ ታውቋል።</p>

<p>አሜሪካዊው አሰልጣኝ በአሁኑ ወቅት የዩጎዝላቪያ ብሔራዊ ቡድንን በማሰልጠን ላይ ቢሆኑም የፈፀሙት የኮንትራት ስምምነት ሊጠናቀቅ የቀረውጥቂት ጊዜ ብቻ ነው። ያ ጊዜ እንደተጠናቀቀ ወደ ኢትዮጵያ ለመምጣት ባብዛኛው ነጥቦች ላይ ከፌዴሬሽኑ ጋር ከስምምነት ላይ የደረሱ ሲሆን በቀሪ ነጥቦች ላይ የደረሱ ሲሆን በቀሪ ነጥቦች ላይ በአካል ተገናኝቶ ለመነጋገርና የሀገሪቱን ሁኔታ ለመመልከት ከነገ በስቲያ ሐሙስ ወይም አርብ አዲስ አበባ ይገባሉ ተብሎ ይጠበቃል። </p>

<p>የኢትዮጵያ እግር ኳስ ፌዴሬሽን ለአሠልጣኙ በወር ምን ያህል ደመወዝ ለመክፈል እንደተስማማ ለማወቅ ያደረግነው ጥረት ሙሉ ለሙሉ ሊሳክልን ባይችልም ከትራንስፖርትና መኖሪያ ቤት ውጪ ሌላ በወር 10 ሺህ ዶላር ለመክፈል እንደተስማማ ግን ይነገራል። ይህንና ለአሠልጣኙ የሚከፈለውን ደመወዝ እንደ አሁን ቀደሙ ሺህ መሐመድ አላሙዲን ይሸፍኑ የወጣቶች ባህልና ስፖርት ሚኒስቴር ይሸፍን ወይም ፌዴሬሽኑን ጨምሮ ሦስቱ በጋራ ይችሉ በይፋ የታወቀ ነገር የለም።</p>


<p class="align-center"><a href="/Gazettas/EthioSport/info/EthioSport.sera.html">ከኢትዮ ስፖርት ሚያዝያ 22 1994</a></p>

</body>
</html>	














