<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያ ብሔራዊ ቡድን ሐሙስ ቅዱስ ጊዮርጊስ ነገ ይሄዳሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የኢትዮጵያ ብሔራዊ ቡድን ሐሙስ ቅዱስ ጊዮርጊስ ነገ ይሄዳሉ</h1>


<p>የኢትዮጵያ ብሔራዊ ቡድን ለ24ኛው የአፍሪካ ዋንጫ ምድብ ማጣሪያ ዝግጅት ይረዳው ዘንድ በቅርቡ ባደረገው ኢንተርናሽናል የወዳጅነት ግጥሚያ ከየመን አቻው ጋር ከሜዳው ውጪ ሁለት ለሁለት ሲለያይ ታንዛኒያን ደግሞ ሜዳው ላይ አስተናግዶ ሦስት ለዜሮ በሆነ ውጤት ማሸነፉ ይታወቃል።</p>

<p>ብሄራዊ ቡድኑ ለሁለቱ ሃገር ቡድኖች ጋር የመልስ ግጥሚያውን እንደሚያደርግ በተገለፀው መሠረት ከታንዛኒያ አቻው ጋር የፊታችን እሁድ ለመጫወት ከነገ በስቲያ ወደ ታንዛኒያ እንደሚጓዝ ከፌዴሬሽኑ ጽ/ቤት ከደረሰን ዘገባ ለመረዳት ተችሏል።</p>

<p>ለዚህ የመልስ ግጥሚያ የተመረጡት 20 ተጫዋቾች በትናንትናው ዕለት ፓስፖርታቸውን ለፌዴሬሽኑ እንዲያስረክቡ የተጠየቁ ሲሆን በብሉናይል ሆቴል በማረፍ ልምምድ መስራት መጀመራቸውም ታውቋል። ለዚህ የመልስ ግጥሚያ 25 የልዑካን አባላት ያሉት የኢትዮጵያ ብሔራዊ ቡድን ወደ ታንዛኒያ የሚጓዝ ሲሆን ለትራንስፖርት የሚወጣውን ወጪ የሚሸፍነው የኢትዮጵያ እግር ኳስ ፌዴሬሽን መሆኑ ታውቋል።</p>

<p>ለብሔራዊ ቡድኑ ከቅዱስ ጊዮርጊስ በተመረጡት ስድስት ተጨዋቾች ምትክ አዲስ የተመረጡ ሲሆን ከእነሱም መካከል የባንኮቹ ግብ ጠባቂ መሐመድአሕመድ እና የመድኑ ተከላካይ ሳሙኤል ደምሴ (ኩኩሻ) ይገኙበታል። ይህ በእንዲህ እንዳለ የቅ/ጊዮርጊስ ቡድን ለ11ኛው የአፍሪካ ካፕ ሁለተኛ ዙር የመልስ ግጥሚያ ከቱኒዚያው ኤትዋል ዱሳሄል ጋር ለመጋጠም በነገው ዕለት ወደ ቱኒዝ እንደሚጓዝ ታውቋል። ቡድኑ ግጥሚያውን የፊታችን እሁድ የሚያከናውን ሲሆን ለዚሁ ግጥሚያ 25 የልዑካን አባላትን በመያዝ ወደስፍራው እንደሚያቀና ታውቋል። </p>

<p>ቅ/ጊዮርጊስ ወደ ቱኒዚያ የሚጓዘው በካይሮ በኩል አድርጐ ሲሆን ከኡጋንዳው ካምፓላ ሲቲ ጋር ሲጫወት ይዟቸው የሄዳቸውን 18 ተጫዋቾች ሳይጨምርና ሳይቀንስ ይዞ እንደሚጓዝ ታውቋል።</p>

<p>በመልሱ ግጥሚያ ኢትዮጵያዊው ተወካይ ወደ ሦስተኛው ዙር ለማለፍ ሦስት ዕድል ያለው ሲሆን ከሶስቱ በአንዱ ለመጠቀም አስፈላጊውን ጥረት ሁሉእንደሚያደርጉ የቡድኑ ተጨዋቾች ለኢትዮ-ስፖርት ጋዜጣ ገልፀዋል። ቡድኑ ወደ ተጠቀሰው ሀገር ከማምራቱ በፊት የቡድኑ የበላይ ጠባቂ አቶ አብነት ገብረመስቀል አዲስና ዘመናዊ የእግር ኳስ ጫማ /ታኬታ/ ከውጭ ሀገርአስመጥተው ለተጨዋቾቹ መስጠታቸው ታውቋል። አቶ አብነት ጫማውን ለማስመጣት የተገደዱት የቱኒዚያው ክለብ ስቴዲየም ሜዳ የተሸፈነው በአርቲፊሺያል ሳር በመሆኑ ተጨዋቾቹን ያገለግላል በሚል ነው።</p>


<p class="align-center"><a href="/Gazettas/EthioSport/info/EthioSport.sera.html">ከኢትዮ ስፖርት ሚያዚያ 15 ቀን 1994</a></p>

</body>
</html>	














