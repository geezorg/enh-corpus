<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ስር ነቀል ለውጥ በቅዱስ ጊዮርጊስ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ስር ነቀል ለውጥ በቅዱስ ጊዮርጊስ</h1>


<p>የቅዱስ ጊዮርጊስ ክለብ በአፍሪካ ፉትቦል ኮንፌዴሬሽን ዋንጫ ላይ በቱኒዚያው ኤትዋል ዱ ሳሄል 8-3 መሸነፉ በቅ/ጊዮርጊስ ባለስልጣናት ውስጥ ብዙም መቆጨትን የፈጠረ አይመስልም። ይልቅስ ክለቡን በበላይነትበሚመራው ቦርድ አካባቢ ሽንፈቱ የክለቡ ብቻ ሳይሆን የመላው ሀገሪቱ እግር ኳስ ደረጃ ዝቅተኝነት ውጤት መሆኑ ግንዛቤ እንዳገኝ ይነገራል። ቦርዱን በበላይነት የሚመሩት ባለሀብት አቶ አብነት ገብረመስቀልን ጨምሮ በዙሪያቸው ያሉት ሁሉ ጨዋታውን በቪዲዮ በመመልከት ውጤቱ የእግር ኳስ ደረጃ ልዩነት የፈጠረው እንደሆነ መረዳታቸው ታውቋል። በዚህም መሠረት ክለቡ በኢንተርናሽናል ደረጃ ያለውን ውጤት ለማሻሻልና ለሌሎቹም የሀገር ውስጥ ተጫዋቾች ጥሩ የልምድ መሠረት እንዲኖር ከአፍሪካ ሃገሮች ተጫዋቾችን ለማስመጣት እያሰበ እንደሚገኝ ከውስጥ አዋቂ ምንጮች ለመረዳት ተችሏል።</p>

<p>የቦርዱ ባለስልጣናት ክለቡን ለማሻሻል የውጭ ተጫዋቾችን ማምጣቱ በንድፈ ሀሳብ ደረጃ መታሰቡ እርግጥ ቢሆንም እንዴትና ከየት ሀገር? የሚሉት ጥያቄዎችን ለመመለስ ግን ራሱን የቻለ ጥናት እንደሚያስፈልገውስለታመነበት በሃሣብ ደረጃ ያለው እቅድ ገና ወደፊት አንድ እርምጃ እንዳልተራመደ ምንጮቹ ያሰረዳሉ። ካለው ሁኔታ ለመረዳት እንደተቻለውም ጊዜው ባይወሰንም ከሃገር ውስጥ ተጫዋቾች በአቋምም ሆነ በአጠቃላይ ክህሎት የተሻሉትን ለመመልመል ምን መደርግ እንዳለበት ራሱን የቻለ ስራ ሳይሰራ እንዳማይቀር ግልፅ ሆኗል። እቅዱ ገና እንጭጭ በመሆኑና ወደ ሁለተኛው ደረጃ ባለመሻገሩ ምን አይነት ተጫዋቾች እንደሚመጡ ለማወቅ አስቸጋሪ ቢሆንም አሁን ካሉት የሃገር ውስጥ ተጫዋቾች ደረጃ ከፍ ያሉ እንደሚሆኑ ግን እንደማያጠራጥር ምንጮቹ ይገልፃሉ። </p>

<p>በ1994 የውድድሩ ዘመን ቅ/ጊዮርጊስ ከኢትዮጵያ ፕሪምየር ሊግ ክለቦችየበላይነትን መጎናፀፉ ብቻ የቦርዱ አባላቱን ያረካ አይደለም። በ1995 የውድድር ዘመን በፕሪምየር ሊጉ ላይ ጠንካራ ቡድን ለመገንባትና በምስራቅና መካከለኛው አፍሪካ የክለቦች ሻምፒዮና ላይ የማይልፈሰፈስ ቡድንለመስራት ጥረቱ ከወዲሁ ተጀምሯል። በአዲሱ እቅድ መሠረትም ምናልባትምእስከ ሰባት የሚደርሱ ተጫዋቾችን ለመቀነስና በምትካቸው አዳዲስ ተጫዋቾችን ማስመጣቱ የማይቀር ነገር ሆኗል። በክለቡ ውስጥ ዘንድሮ አቋማቸው የወረደውን ተጫዋቾች በሚቀጥለው ዓመት እንዳይቀጥሉ በውስጥ ለውስጥ ውሳኔ ላይ ተደርሷል። በዘንድሮ ደክመዋል የተባሉት ተጫዋቾች ሲቀነሱም በምትካቸው አዳዲሶች የሚገቡ ሲሆን ከአንዳንዶቹም ጋር ከወዲሁ ድርድሮች መጀመራቸውን ታማኝ የሆኑ ምንጮች የሚገልፁት ነው።</p>

<p>በቅ/ጊዮርጊስ የሚቀጥለው ዓመት ቡድን ውስጥ እንዲካተቱ የታሰቡት ተጫዋቾች ቁጥር ከ10 በላይ ሲሆን አብዛኛዎቹ ለሌሎች የፕሪምየር ሊጉ ክለቦች በመጫወት ላይ የሚገኙ ናቸው። ከሁሉም የበለጠ በክለቡ ትኩረት ያገኘው የባንኮቹ ጌቱ ተሾመ ነው። ቀደም ሲል በዚህ የውድድር ዘመን መጀመሪያ ላይም ወደ ክለቡ እንዲዛወር ተፈልጎ ሳይሳካ ቀርቶ ነበር። በእርሱ ቦታም ለኢትዮጵያ ቡናው አሸናፊ ግርማ ከፍተኛ ገንዘብ በማውጣት እንዲፈርም መደረጉ ይታወሳል። ቅ/ጊዮርጊሶች ለጌቱ ያላቸው ፍላጎት ጠንካራ ቢሆንም ከኢትዮጵያ ብሔራዊ ባንክ ባለስልጣናት መካከል ሳይቀርወደ ቅ/ጊዮርጊስ ከሚዘዋወር ጊዮርጊሶች የሚሰጡትን ጥቅማ ጥቅሞች ሁሉ ለመስጠት ዝግጁ እንሆናለን የሚሉ ተቃውሞዎች እንዳሉ ተሰምቷል። የጌቱየተከላካይ አማካይ (ስኪመር) ቦታ ጥንካሬ ቅ/ጊዮርጊሶችን ከምንም በላይ እንዳሳሰበ ታውቋል። የጌቱ ነገር ቅድሚያ ተሰጠው እንጂ ለባንኮች በአጥቂና ተመላላሽ ቦታ የሚጫወተው አበበ ዋስይሁን፤ ግብ ጠባቂው መስፍን ነጋሽ እንዲሁም እንደሌሎቹ ጥንካሬ ቅ/ጊዮርጊሶችን ከማንም በላይ እንዳሳሰበ ታውቋል። የጌቱ ነገር ቅድሚያ ተሰጠው እንጂ ለባንኮች በአጥቂና ተመላላሽ ቦታ የሚጫወተው አበባ ዋስይሁን፣ ግብ ጠባቂው መስፍን ነጋሽ እንዲሁም እንደሌሎቹ ጥንካሬ ባይኖረውም የታምሩ ያደሣ ነገር ጊዮርጊሶች እያሰቡበት ይገኛሉ።</p>

<p>የመብራት ኃይል ተጫዋቾችም ከቅ/ጊዮርጊስ የተጫዋቾች ዝውውር ጥያቄ ዓላማ ውጭ አልሆኑም። የጎል አግቢው ዮርዳኖስ አባይ ነገር የዚህን አንጋፋ ክለብ ቀልብ መሳቡ አልቀረም። ነገር ግን ዮርዳኖስ ለፕሮፌሽናልነት ሙከራ ወደ ውጭ ይሄዳል የሚለው ነገር እየጠነከረ በመምጣቱ የቅ/ጊዮርጊሶች ፍላጎት ከተጫዋቹ ወደ ባህር ማዶ መሻገር አለመሻገር ጋር የተያያዘ ሆኗል። ከዮርዳኖስ ሌላ ተከላካዩን ዮናስ ገብረሚካሄልን ይፈልጋሉ። ለዮናስ ቀደም ሲል ጥያቄዎች እንደቀረቡለት ታውቋል። ከዚህ የቀኝ ስቶፐር ተጫዋች ሌላ የዚሁ ክለብ ሌላው ተከላካይ ዳንኤል የሻውን ጊዮርጊሶች ሊያስፈርሟቸው በሃሳባቸው ዝርዝር ውስጥ ከሚገኙ ተጫዋቾች ውስጥእንደሚካተት የክለቡ ውስጥ ምንጮች ይገልፃሉ።</p>

<p>ከመድን ክለብ በጊዮርጊሶች የሚፈለጉት ተጫዋቾች ሶስት ሲሆኑ እነርሱም ግብ ጠባቂው ንጋቱ ታደሠ፣ አማካዩ አወቀ አሰፋና ተከላካዩ ዳንኤልተክሉ ናቸው። በዘንድሮው የኢትዮጵያ ጥሎ ማለፍ ፍፃሜ ጨዋታ ላይ ሦስትፍፁም ቅጣት ምቶችን በመመለስ ቡድኑን ለድል ያበቃው ንጋቱ ታደሠ በቅርቡ ወደ ውጭ ሃገር ይሄዳል ተብሎ የሚጠበቀውን ግብ ጠባቂ ጌታሁን ታደሰን ቦታ ለመሸፈን የታሰበ ነው። የአወቀ ሁለገቡ ተጫዋችነትም ቅዱስ ጊዮርጊሶችን እንቅልፍ ያስተኛ አይመስልም። ወጣቱ በአማካይነትም ሆነ በአጥቂነት የሚጫወት ነው። በመሃል ተከላካይ ቦታው ጊዮርጊሶች ጠንካራ ለመሆን ያሰቡት ዳንኤልን የመሰሉ ተከላካዮችን በእጃቸው በማስገባት ነው።</p>

<p>ክለቡ በአዲሱ ዓመት በአዲስ መልክ ለመቅረብ ያለው ፍላጎት ሊያወጣቸው ያሰባቸው ተጨዋቾች እነዚህ ብቻ አይደሉም። የድሬዳዋ ባቡር ተጫዋች አግላን ዚያድ፤ የመድኑ አማካይ መስፍን አሕመድ፣ የመብራቱ ኃይሉ አድማሱ (ቻይና) እና የኢትዮጵያ ቡናው ማሞዓለም ሻንቆም አልተዘነጉም። መስፍን የአየር ኃይል ተጫውቶ አድናቆት አግኝቷል። ኃይሉና ማሞዓለም ወደ ጊዮርጊስ የሚዛወሩት የዝውውር ሂሳብ ካልጠየቁ ብቻ እንደሆነ ታውቋል። ከላይ ከተዘረዘሩት ተጫዋቾች ውስጥ ከፍ ያለ የዝውውር ሂሳብ የሚጠይቁ ቢኖሩም ለአብዛኛዎቹ ግን በ5 እና 6 ሺህ ብር ለመመልመል መታሰቡን በክለቡ አካባቢ ያሉ ምንጮች ያብራራሉ።</p>

<p>ይህ በእንዲህ እንዳለ የቅ/ጊዮርጊስ ክለብ ተጫዋቾችና አሠልጣኝ ዘንድሮ በሃገር ውስጥ ባስመዘገቡት ውጤት የተደሰተው ቢ.ጂ.አይ ኢትዮጵያ (ቅዱስ ጊዮርጊስ ቢራ ፋብሪካ እናት ኩባንያ) ግንቦት 17 ቀን ያዘጋጀውን ሽልማት ለመስጠት አቅዷል። የሽልማቱ ስነስርዓት የሚከናወነው በበቅሎ ቤት አካባቢ በሚገኘው የክለቡ ጽሕፈት ቤት ሲሆን የክለቡ የደጋፊዎች ማኅበር የአባልነት ካርድ ያላቸው ሁሉ እንዲገኙም መጋበዛቸው ታውቋል።</p>


<p class="align-center"><a href="/Gazettas/EthioSport/info/EthioSport.sera.html"> ከኢትዮ ስፖርት ግንቦት 6 ቀን1994</a></p>

</body>
</html>	














