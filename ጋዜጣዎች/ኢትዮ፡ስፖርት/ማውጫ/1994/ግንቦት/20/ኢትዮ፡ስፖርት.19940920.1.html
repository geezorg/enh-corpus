<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያ ብሔራዊ ቡድን ተጨዋቾች ምርጫ ይፋ ሆነ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የኢትዮጵያ ብሔራዊ ቡድን ተጨዋቾች ምርጫ ይፋ ሆነ</h1>


<p>የኢትዮጵያ ብሔራዊ እግር ኳስ ቡድን ላለበት የ24ኛው የአፍሪካ እግር ኳስ ዋንጫ ማጣሪያ የተመረጡት ተጨዋቾች ስም ዝርዝር ይፋ ሆነ።</p>

<p>የኢትዮጵያ እግር ኳስ ፌዴሬሽን ባለፈው ሐሙስ ይፋ ባደረገው በዚህ የተጨዋቾች ምርጫ 37 ተጫዋቾች ተመርጠዋል። የተጨዋቾቹ ምርጫ የተከናወነው ለጊዜው የኢትዮጵያ ብሔራዊ ቡድን ዋና እና ረዳት አሠልጣኝ በሆኑትአቶ አስራት ኃይሌ፣ አቶ ሰውነት ቢሻውና በብሄራዊ ቴክኒክ ኮሚቴው አማካኝነት እንደሆነ የታወቀ ሲሆን በአብዛኛው ግን የተጫዋቾቹ ምርጫ የተከናወነው በቡድኑ ዋና አሠልጣኝ አቶ አስራት ኃይሌ አማካኝነት መሆኑ ከደረሰን ዜና ሪፖርት ለመረዳት ተችሏል።</p>

<p>ለብሔራዊ ቡድኑ 37 ተጫዋቾች የተመረጡት ከ14 ክለቦች ሲሆን ከነዚህ መካከል ሁለቱ የባህር ማዶ ክለቦች ናቸው። ባዩ ሙሉ ከቤልጂየም (ጌንት)ኢና አንዋር ያሲን ከየመን (አል-ሳኸር) ናቸው። 37 ተጨዋቾችን ካስመረጡት 14 ክለቦች መካከል ስምንት ተጨዋቾችን በማስመረጥ ቅድሚያውን የያዘው የዘንድሮ የኢትዮጵያ ፕሪምየር ሊግና የአሸናፊዎች አሸናፊ ዋንጫ ባለቤት የሆነው ቅ/ጊዮርጊስ ነው። ከሱ ለጥቆ መብራት ስድስት፣ ባንኮችና መድን አራት፣ አዳማና ቡና ሦስት፣ ብርሃንና ሰላም ሁለት ሲያስመርጡ ቀሪዎቹ ሰባት ቡድኖች (የውጪዎቹን ጨምሮ) እኩል አንድ ተጨዋች አስመርጠዋል።</p>

<p>በአሁኑ ምርጫ የምስራቅ አፍሪካ ዋንጫ ድል ባደረገውና በቅርቡ ሁለት የወዳጅነት ጨዋታ (ከየመንና ታንዛኒያ) ካደረገው ብሄራዊ ቡድን ውስጥ ተመርጠው ከነበሩት መካከል ጥቂቶቹ ሳይካተቱ ቀርተዋል። ከነዚህም መካከል የቡናዎቹ ካሊድ መሃመድና አንዳርጋቸው ሰለሞን፣ የጉና ንግዱ ጥላሁን እሸቱ እንዲሁም የጊዮርጊሱ አሸናፊ ሲሳይ ይገኙበታል።</p>

<p>ለብሔራዊ ቡድኑ ከተመረጡት 37 ተጫዋቾች አንዱ የሆነው ሙሉቀን ወ/ዮሀንስ በአሁኑ ወቅት ለወጣት ብሔራዊ ቡድን ተመርጦ በመዘጋጀት ላይ ያለ በመሆኑ ወደየትኛው ሊጠቃለል እንደሚችል የታወቀ ነገር የለም። ለቡድኑ የተመረጡት 37 ተጨዋቾች ትናንት ከጠዋቱ በ3:00 ሰዓት የስፖርት ትጥቃቸውን በመያዝ ፌዴሬሽኑ ጽ/ቤት ቀርበው ሪፖርት እንዲያደርጉ ታዘው ነበር። ይሁንና ከብ/ሰላሙ ደምስ ኃ/ሚካኤል፣ ከባንኮቹ መስፍን ነጋሽና ከአየር መንገዱ ተስፋሁን ግዲሳ በቀር ሪፖርት ያደረገ የለም። እንደደረሰን ጥቆማ ከሆነ በአሁኑ ወቅት ሁሉም ክለቦች ተጨዋቾቻቸውን ለዕረፍት የበተኑ በመሆኑ መልዕክቱን ለማድረስ ተጫዋቾቹን በቀላሉ ማግኘት ባለመቻሉ ነው።</p>

<p>ብሔራዊ ቡድኑ በያዝነው ሳምንት ዝግጅቱን እንደሚጀምር ታውቋል። ቡድኑ ዝግጅቱን ለጊዜው በተሾሙት አሠልጣኞች አማካኝነት ለተወሰኑ ጊዜያት ልምምድ ሲያደርግ ከቆየ በኋላ ከውጭ የሚመጡት አሰልጣኝ እንደሚረከቡትና ዝግጅቱ የበለጠ ተጠናክሮ እንደሚቀጥል ታውቋል። ከውጭ የሚመጡት አሠልጣኝ አዲስ አበባ ሲገቡ ተመርጦ ከተዘጋጀላቸው ተጨዋቾች ሌላ ከፈለጉ ለመምረጥ ይረዳቸው ዘንድ የዘንድሮ የፕሪምየር ሊግ ጨዋታዎች ፊልም መዘጋጀቱ ታውቋል። አሠልጣኙ የሊጉን ፊልም በማየት ያሻቸውን መጨመርና መቀነስ እንዲችሉ አስፈላጊውን ቅድመ ሁኔታ መጠናቀቁና የተጫዋቾቹ ምርጫው በዚህ ተገድቦ እንደማይቀር ተገልጿል።</p>

<p>የወቅቱ የብሔራዊ ቡድኑ አሠልጣኝ በመጪው ወር በአሜሪካን በሚካሄደው የኢትዮጵያውያን ዓመታዊ የእግር ኳስ ውድድር ላይ በክብር እንግድነት እንዲገኙ በመጋበዛቸው በቅርቡ ይሄዳሉ። ስለሆነም ፌዴረሽኑ ከውጪ የሚመጡትን አሠልጣኝ በቅርብ ቀናት ውስጥ ወደሀገር ቤት ለማስገባት አስፈላጊውን ቅድመ ሁኔታ ማጠናቀቁ ተገልጿል።አሠልጣኙን ወደ ሃገር ቤት በማስመጣቱ ሂደት በፌዴሬሽኑ በኩል መደረግ ያለበት ነገ ሁሉ መጠናቀቁና የሚጠበቀው የአሠልጣኙ በዚህ ቀን እመጣለሁ የሚል ቃል ብቻ እንደሆነም ታውቋል።</p>

<span class="underline"><p>ግብ ጠባቂዎች<br/></span>

ፀጋዘአብ አስገዶም(መብራት ኃይል)<br/>
መስፍን ነጋሽ (ባንኮች)<br/>
ጌታሁን ታደሰ (ቅዱስ ጊዮርጊስ)<br/>
ታዲዮስ ጌታቸው (ቅዱስ ጊዮርጊስ)<br/>

<span class="underline">ተከላካዮች<br/></span>

አንዋር ሲራጅ (መብራት ኃይል)<br/>
ይልማ ተስፋዬ (ቅ/ጊዮርጊስ)<br/>
ታምሩ ያደሳ (ባንኮች)<br/>
ዮናስ ገ/ሚካኤል(መብራት ኃይል)<br/>
ብርሃኑ ፈይሳ (ቅ/ጊዮርጊስ)<br/>
መሐመድ ኢብራሂም (ኢትዮ ቡና)<br/>
አፈወርቅ ዮሀንስ (ትራንስ)<br/>
ሳሙኤል ደምሴ (መድን)<br/>
በቀለ እልሁ (ኒያላ)<br/>
ዳንኤል ተክሉ (መድን)<br/>
ግሩም ዘነበ (አዳማ ከነማ)<br/>

<span class="underline">አማካዮች<br/></span>

ጌቱ ተሾመ (ባንኮች)<br/>
ሙሉዓለም ረጋሳ (ቅ/ጊዮርጊስ)<br/>
አፈወርቅ ኪሮስ (መብራት ኃይል)<br/>
ፍቃዱ በላይ (ቅ/ጊዮርጊስ)<br/>
ዋቅጅራ አንበሴ (ባንኮች)<br/>
ሙሉቀን ወ/ዮሀንስ (ብ/ሰላም)<br/>
ዘላለም አልጣህ (ሙገህ)<br/>
ደምስ ኃ/ሚካኤል (ብ/ሰላም)<br/>
አዱኛ ገላነህ (አርባ ምንጭ)<br/>
ባዩ ሙሉ (ከቤልጂየም)<br/>
አንዋር ያሲን (ከየመን)<br/>
ያሬድ ጌታቸው (መብራት ኃይል)<br/>
አለማየሁ ሞላ (አዳማ ከነማ)<br/>
ቴዎድሮስ ብርሃኑ (መድን)<br/>
ዓለሙ ዘርጋው (አዳማ ከነማ)<br/>

<span class="underline">አጥቂዎች<br/></span>

ማሞአለም ሻንቆ (ኢትዮ-ቡና)<br/>
ዮርዳኖስ አባይ (መብራት ኃይል)<br/>
አንተነህ ፈለቀ (ቅ/ጊዮርጊስ)<br/>
ሰለሞን ከበደ (መድን)</p>


<p class="align-center"><a href="/Gazettas/EthioSport/info/EthioSport.sera.html">ከኢትዮ ስፖርት ግንቦት 20 ቀን 1994</a></p>

</body>
</html>	














