<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"በለንደን ማራቶን ላይ አልወዳደርም" ገዛኸኝ አበራ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">"በለንደን ማራቶን ላይ አልወዳደርም" ገዛኸኝ አበራ</h1>


<p>የዓለም ስፖርት መገናኛ ብዙሃንና ስፖርት አፍቃሪን ቀልብ በመሳብ በናፍቆትና በጉጉት የሚጠበቁት የለንደን ማራቶንና የዓለም እግር ኳስ ዋንጫ ውድድሮች ሊደረጉ 19 እና 67 ቀናት ብቻ ቀርተዋል። ለውድድሮቹ የዓለማችን የስፖርቱ ስመ ጥርና ውጤታማ ስፖርተኞች ጥበባዊ ብቃትና ችሎታቸውን በግልና በጋራ በመጠቀም ስኬትን ለመጐናፀፍ ከመጨረሻው የዝግጅት ጊዜ ላይ ይገኛሉ። አንድ አትሌት ግን ዝግጅቱን ሳያጠናቅቅ ከመሃል ቀርቷል። በውድድሩ እንደሚሳተፍ በርግጠኝነት ካሳወቀ በኋላ ከደረሰበት የጤና ችግር ለመፈወስ ያደረገው ከፍተኛ ጥረት አጥጋቢ ውጤት ሊያመጣ ባለመቻሉም አርብ ዕለት በውድድሩ ላይ የመሳተፍ ህልምና ምኞቱ ዕውንአለመሆኑ በይፋ አስታውቋል።</p>

<p>የገዛኸኝ ጉዳት የጡንቻ መሳሳብ ወይም መለጠጥ ሲሆን ጉዳቱ ፍጥነትናቅልጥፍና የታከለበት ጤና ያለው ልምምድ ለመስራት የሚያስችል አይደለም። ገዛኸኝ እንዲህ አይነት ልምምድ ለመስራት በሚፈልግበት ወቅት መጀመሪያ አካባቢ የመቀመጫውን ውስጥ አካል ይወጋው የነበረ ሲሆን በኋላ ደግሞ ተባብሶ ግራ እግሩን ይወጋው ጀምሯል። እንዲህ አይነቱ ጉዳት በማንኛውም ስፖርተኛ ላይ የተለያየ ጊዜና አጋጣሚ የሚከሰት ሲሆን የሚመጣውም ከልምምድና ውድድር ቀደም ብሎ በቂ የማማሟቂያ ልምምድ ባለመስራት፣ ከልምምድና ውድድር ጤና ብዛትና ከመለማመጂያና ከመወዳደሪያ ሜዳ ችግርነው። ገዛኸኝ ጉዳቱ ከነዚህ በየትኛው ሊይዘው እንደቻለ ባያውቅም የጉዳቱ ስሜት ለመጀመሪያ ጊዜ የተሰማው ግን በህዳር ወር በድል ባጠናቀቀው የጃፓኑ ፉኮካ ማራቶንን በመወዳደር ላይ ሳለ እንደሆነ ያስታውሳል።</p>

<p>ገዛኸኝ የመቀመጫውን ክፍል የውድድሩ ጣልቃና ከዚያ በኋላ ያደረጋቸው በነበሩት ልምምዶች ላይ ይወጋው የነበረ ቢሆንም የዘወትር ተግባሩን ከማከናወን ያገደው ግን በየካቲት ወር አጋማሽ ከብሔራዊ ቡድን ተመራጭ ጓደኞቹ ጋር በሰንዳፋ ያደርግ ከነበረው የ25 ኪሎ ሜትር የሩጫ ልምምድ በኋላ እንደሆነ ገልጿል። እናም በአጭሩ የገዛኸኝ ጉዳት ጫና ያለው ልምምድና ፈጣን እንቅስቃሴን ለማድረግ የሚያስችል አይደለም። በማራቶን ሩጫ ደግሞ ውጤታማ ለመሆን ጫና ያለው ልምምድና ፈጣን እንቅስቃሴ ማድረግ ግድ ይላል።</p>


<p class="align-center"><a href="/Gazettas/EthioSport/info/EthioSport.sera.html">ከኢትዮ ስፖርት መጋቢት 18 ቀን 1994</a></p>

</body>
</html>	
