<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ወጣት ብሔራዊ ቡድኑ በዛምቢያ ተሸንፎ ከአፍሪካ ዋንጫ ቀረ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ወጣት ብሔራዊ ቡድኑ በዛምቢያ ተሸንፎ ከአፍሪካ ዋንጫ ቀረ</h1>


<p>በአፍሪካ ወጣቶች ሻምፒዮና ማጣሪያ የኢትዮጵያ ወጣት ብሔራዊ ቡድን ከዛምቢያ አቻው ጋር ባደረገው የመልስ ጨዋታ 2ለ0 በመሸነፉ በ2ለ0 አጠቃላይ ውጤት ከውድድሩ መውጣቱ ታውቋል። ዋናው ብሔራዊ ቡድን ከግብፅ የ4ለ1 ሽንፈት በኋላ ተሰባስቦ ትናንት ከሠዓት በኋላ ልምምድ መስራት ጀምሯል።</p>

<p>የመጀመሪያውን የማጣሪያ ጨዋታ ድሬዳዋ ላይ ተጫውቶ ያለምንም ግብ የተለያየው የኢትዮጵያ ወጣት ብሔራዊ ቡድን ጠንካራ ልምምድ አከናውኖ ወደ ሉሳካ ቢጓዝም በመልሱ ግጥሚያ በዛምቢያ 2ለ0 ከመሸነፍ አልዳነም። ወጣት ብሔራዊ ቡድኑ ለበርካታ ጊዜያት ሙሉ ለሙሉ በሆቴል ተቀምጦ መዘጋጀት ቢችልም በጨዋታው ላይ ያሳየው ደካማ አቋም የስፖርት ቤተሰቡን ላለፉት ጥቂት ሳምንታት አነጋግሮ አልፏል። ብዙ ሳይሄድ በመጀመሪያው ማጣሪያ የወደቀው ብሄራዊ ቡድኑ በነገው ዕለት አዲስ አበባ ይገባል ተብሎ ይጠበቃል።</p>

<p>በሌላ በኩል ባለፈው ሐሙስ በግብፅ ብሔራዊ ቡድን 4ለ1 የተሸነፈው የኢትዮጵያ ብሔራዊ ቡድን በኢትዮጵያ ሆቴል በመቀመጥ ከትናንት ጀምሮ መደበኛ ልምምድ መጀመሩ ታውቋል። በትናንትናው ልምምድ ላይ የቅ/ጊዮርጊሶቹ አንተነህ ፈለቀና ግብ ጠባቂው ጌታሁን ታደሰ እንዳልተገኙ ተሰምቷል። ተጨዋቾቹ በልምምዱ ላይ ያልተገኙት ዘጠኝ ሰዓት ልምምድ ይጀምራል የተባለው ልምምድ በተባለው ሰዓት ባለመጀመሩ በተፈጠረ የጊዜ አለመግባባት እንደሆነ ተነግሯል። የብሔራዊ ቡድኑ ጊዜያዊ አሠልጣኝ የሆኑት ሰውነት ቢሻው ትናንት ረፋዱ ላይ ከፌዴሬሽኑ ኃላፊዎች ጋር ስብሰባ ተቀምጠው የነበረ ሲሆን በተለያዩ ጉዳዮች ላይም መነጋገራቸው ታውቋል።</p>

<p>ጳጉሜ 3 ከኒጀር አቻው ጋር የመጀመሪያውን የማጣሪያ ጨዋታ የሚያደርገው ብሔራዊ ቡድኑ በሆቴል በመሆን ዝግጅቱን እየሰራ እንደሚቀጥል ከፌዴሬሽኑ አካባቢ የሚወጡ ዘገባዎች ይጠቁማሉ። በቡድኑ ውስጥ በቅርቡ ከየመን የመጣው አንዋር ያሲን ተቀላቅሎ ዝግጅቱን እንዲጀምር ሃሳብ እንዳለ ለጉዳዩ ቀረቤታ ያላቸው ወገኖች ገልፀዋል። የመጀመሪያው ግጥሚያ ከመድረሱ በፊት ፕሮፌሽኑ ባዩ ሙሉ ከቤልጅየም መጥቶ ከቡድኑ ጋር እንዲቀላቀል የሚደረግበትን መንገድ የፌዴሬሽኑ ኃላፊዎች እያሰቡበት እንደሚገኙም ተሰምቷል።</p>


<p class="align-center"><a href="/Gazettas/EthioSport/info/EthioSport.sera.html">ከኢትዮ ስፖርት ነሐሴ 7 ቀን 1994</a></p>

</body>
</html>	














