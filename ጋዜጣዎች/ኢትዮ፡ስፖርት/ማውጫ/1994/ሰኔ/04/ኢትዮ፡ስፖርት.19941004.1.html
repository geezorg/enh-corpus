<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ለኢትዮጵያ ብሔራዊ ቡድን ተጨዋቾች አጠቃላይ የጤና ምርመራ እየተደረገ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ለኢትዮጵያ ብሔራዊ ቡድን ተጨዋቾች አጠቃላይ የጤና ምርመራ እየተደረገ ነው</h1>


<p>ለ24ኛው የአፍሪካ እግር ኳስ ዋንጫ በዝግጅት ላይ ለሚገኘው የኢትዮጵያ ብሔራዊ እግር ኳስ ቡድን ተጨዋቾች አጠቃላይ የጤና ምርመራ በመደረግ ላይ መሆኑ ታወቀ።</p>

<p>በፌዴሬሽኑ የህክምና ኮሚቴ አማካኝነት እንዲደረግ የታዘዘው አጠቃላይ የጤና ምርመራ ባለፈው ሣምንት የተጀመረ ሲሆን በዛሬው ዕለት ደግሞ ቀጥሎ እንደሚውል የደረሰን ዜና ያስረዳል። የብሔራዊ ቡድኑ ተጨዋቾች ባሳለፍነው ሣምንት የደም፣ ሽንትና ሰገራ ምርመራ ያደርጉ ሲሆን በዛሬው ዕለት ደግሞ የአጥንት ምርመራ እንዲያደርጉ ፕሮግራም የተያዘላቸው መሆኑ ታውቋል። ይህ የዛሬው ፕሮግራም ተይዞ የነበረው ለትንናትና ነበር። ሆኖም ግን ምርመራውን ከሚያደርጉት የህክምና ባለሙያዎች መካከል ዶ/ር መካሹ ሀብቴ በሌላ ስራ ምክንያት ሊገኙ ሳይችሉ በመቅረታቸው ለዛሬ ሊዛወር መቻሉ ታውቋል።</p>

<p>የብሔራዊ ቡድኑ ተጨዋቾች እንዲያደርጉ የታዘዘው አጠቃላይ የጤና ምርመራ እስከ ኤች.አይ.ቪ. ኤድስ ምርመራ ድረስ እንደሚዘልቅ የብሔራዊ ቡድኑ ዋና አሠልጣኝ አቶ አስራት ኃይሌ ባሳለፍነው ሣምንት ለተጨዋቾቹ ይፋ ማድረጋቸውም ተገልጾልናል።</p>

<p>እንዲህ አይነቱ አጠቃላይ የጤና ምርመራ በኢትዮጵያ በክለብም ሆነ በብሔራዊ ደረጃ ተሰጥቶ አያውቅም። እስከዛሬ በኢትዮጵያ የሚደረገው የጤና ምርመራ ደም፣ ሽንትና ሰገራ ብቻ ነው። ይሁንና ይህ ትክክለኛና ተገቢ እንዳልነበረ በመረዳት ዘንድሮ ተጨዋቾቹ ወደ መደበኛ ልምምድ ዘልቀው ከመግባታቸው በፊት አጠቃላይ የጤና ምርመራ እንዲያካሄዱ የፌዴሬሽኑየህክምና ኮሚቴ ለስራ አስኪያጅ ኮሚቴው ባቀረበው ሪፖርት መሠረት እንዲደረግ ተወስኗል።</p>

<p>ለዚህም ዋና ምክንያት የሆነው የአሊ ረዲ የጤና ጉዳይ ነው። ዓሊ ረዲባለፈው ዓመት አጠቃላይ የጤና ምርመራ ሳያደርግ ወደ ብሔራዊ ቡድኑ መደበኛ ልምምድ እንዲገባ በመደረጉ ህይወቱ አደጋ ላይ ሊወድቅ መቻሉን የህክምና ኮሚቴው መግለፁንና ዘንድሮም ተመሳሳይ ስህተት እንዳይፈጠር ሲባል ቡድኑ ወደ መደበኛ ልምምድ ከመግባቱ በፊት አጠቃላይ የጤና ምርመራ እንዲደረግ መወሰኑን ታማኝ ምንጮች ገልፀዋል።</p>

<p>ዓሊ ረዲ በሉኬሚያ (ነጭ የደምሴል መብዛት) በሽታ መያዙን ሳያውቅ ወደ መደበኛ ልምምድ በመግባቱ በሽታው ሊባባስና ህይወቱ አደጋ ላይ ሊወድቅ መቻሉ ይታወቃል። ይሁንና ታዲያ አንዳንድ የብሔራዊ ቡድኑ ተጨዋቾች አጠቃላይ የጤና ምርመራ መደረጉን ቢደግፉም የኤች.አይ.ቪ ኤድስ ምርመራ መደረጉን ግን በሙሉ ፈቃደኝነት አልተቀበሉትም።</p>

<p>የኤች.አይ.ቪ ኤድስ ምርመራ በግለሰቡ መልካም ፍቃደኝነት የሚደረግ በመሆኑ ተጨዋቾቹ ለዚያ ፍቃደኛ ይሁኑ አይሁኑ የታወቀ ነገር ባይኖርም አብዛኛዎቹ ምርመራውን ለማድረግ ፈቃደኞች እንዳልሆኑ ካነጋገርናቸው መካከል ገልፀውልናል። አንድ በተለይ ስሙ እንዳይጠቀስ የፈለገ ተጫዋች ኳስ አቆማለሁ እንጂ የኤች.አይ.ቪ ምርመራ በአሁኑ ወቅት ለማከናወን ፍቃደኛ እንዳልሆነ ገልጾልናል።</p>

<p>ለብሔራዊ ተጨዋቾች የሚሰጠው የጤና ምርመራ በዚህ ሣምንት ሙሉ ለሙሉ ይጠናቀቃል ተብሎ ይጠበቃል። እስከዚያው ድረስ ተጨዋቾቹ ቀላል ልምምድ ሲያደጉ እንደሚቆዩ ተገልጿል። ለቡድኑ የተመረጡት ተጨዋቾች በአሁኑ ወቅት በቀን አንድ ጊዜ ቀለል ያሉ ልምምዶችን እየሰሩ ሲሆን እስካሁን ድረስ ከቡድኑ ጋር ተቀላቅሎ ልምምድ ማድረግ ያልቻለው የመብራት ኃይሉ ዮናስ ገ/ሚካኤል ብቻ ነው።</p>

<p>ዮናስ በጉልበቱ ላይ በደረሰው ጉዳት ምክንያት ለወራት ያህል የህክምና እረፍት ስለተሰጠው ከቡድኑ ጋር ሊቀላቀል አለመቻሉ ታውቋል። በሌላ በኩል ደግሞ በመጀመሪያው ምርጫ ከተመረጡት የብሔራዊ ቡድኑ ተጨዋቾች ስም ዝርዝር ውስጥ ያልተካተተው አሸናፊ ሲሳይ ትናንት ከቡድኑ ጋር ልምምድ ጀምሯል። አሸናፊ በመጀመሪያው ምርጫ ስም ዝርዝር ውስጥ ሳይካተት ቀርቶ እንዴት ትናንት ከቡድኑ ጋር ሊጠቃለል እንደቻለ የታወቀ ነገር የለም።</p>


<p class="align-center"><a href="/Gazettas/EthioSport/info/EthioSport.sera.html">ከኢትዮ ስፖርት ሰኔ 4 ቀን 1994</a></p>

</body>
</html>	














