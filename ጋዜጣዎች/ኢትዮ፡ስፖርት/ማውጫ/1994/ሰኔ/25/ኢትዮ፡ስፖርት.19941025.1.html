<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ለኢትዮጵያ ብሔራዊ ቡድን ሦስት ጊዜያዊ አሰልጣኞች ተመረጡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ለኢትዮጵያ ብሔራዊ ቡድን ሦስት ጊዜያዊ አሰልጣኞች ተመረጡ </h2>


<p>ለኢትዮጵያ ብሔራዊ ቡድን ሦስት ጊዜያዊ አሰልጣኞች ተመርጠዋል። የባንኮቹ አሸናፊ በቀለ፣ የኒያላው አብርሃም መብራህቱና የግብ ጠባቂ አሰልጣኝ ተስፋዬ ገብሩ የኅብረት ቡድኑን እንዲያሰሩ መመደባቸው ሲታወቅቡድኑን ከዛሬ ጀምሮ ማሰልጠን ይጀምራሉ ተብሎ እንደሚጠበቅ ለጉዳዩ ቀረቤታ ያላቸው ወገኖች ገልፀዋል። ብሔራዊ ቡድኑንም በቀጣዩ ወር የወዳጅነት ጨዋታ ለማድረግ ወደ ሱዳን እንደሚጓዝ ለማወቅ ተችሏል።</p>

<p>የኢትዮጵያ ብሔራዊ ቡድን በርካታ ተጫዋቾችን በመምረጥ መዘጋጀት ከጀመረ ወራቶችን ሲያስቆጥር አንድ ተጫዋችን ብቻ በሕመም ቀንሶ በርካታ ተጫዋቾች በየወቅቱ መጨመራቸው ይታወሳል። ለጊዜው ሰላሳ አራት ተጫዋቾችን በመያዝ ቡድኑ በየቀኑ ጠዋት ጠዋት ቀላል ልምምዶችንና አልፎ አልፎየወዳጅነት ጨዋታዎችና የእርስ በእርስ ጌሞችን በማድረግ ላይ ይገኛል።ብ/ቡድኑ ባለው ዓርብና እሁድ ባደረጋቸው ሁለት የወዳጅነት ግጥሚያዎች 5ለ1 እና 2ለ1 መሸንፉ ታውቋል። ብ/ቡድኑ በሦስት በመከፈል ከወጣት ብ/ቡድኑ ጋር ሦስት የወዳጅነት ጨዋታዎችን ለማድረግ ፕሮግራም ቀደም ብሎ የያዘ ሲሆን ሁለቱን ተጫዋቶ በሁለቱ ሲረት ሶስተኛውን ግጥሚያ ሐሙስ ያደርጋል ተብሎ ይጠበቃል።</p>

<p>ዋና አሰልጣኝ የነበሩት አሰልጣኝ አስራት ኃይሌ ወደ አሜሪካ በመሄዳቸውና ምክትላቸው አቶ ሰውነት ቢሻው ታዳጊ ብ/ቡድኑን እንዲይዙ በመደረጉ ምክንያት በጊዜያዊ አሠልጣኝነት አሸናፊ በቀለ፣ አብርሃም መብራህቱና ተስፋዬ ገብሩ ተመርጠው እንደሚያሰሩ ታውቋል።</p>

<p>የኢትዮጵያ ብሔራዊ ቡድንን እንዲያሰለጥኑ ከታጩት የውጭ አሰልጣኞች መካከል ሦስት ብቻ እንደቀሩ የታወቀ ሲሆን እነሱም ዩጐዝላቪያዊው ሚ/ር ቦግቪች፣ ጀርመናዊው ሚ/ር ፊገ እና ሌላው ጀርመናዊ ሚ/ር ኩርትዘን ናቸው። ከነዚህ መካከል በፌዴሬሽኑ የሚመረጠው አንድ አሰልጣኝ ብ/ቡድኑን በዋናነት እንደሚይዝ ይጠበቃል። ብ/ቡድኑ ለዝግጅት እንዲረዳው በቀጣዩ ወር ከሐምሌ 19 እስከ 24 ቀን 1994 ዓ.ም ጊዜ ድረስ በሱዳን ቆይታ በማድረግ ከተለያዩ ክለቦች ጋር የወዳጅነት ግጥሚያዎችን እንደሚያደርግ ፌዴሬሽኑ አስታውቋል።</p>

<p>የቅ/ጊዮርጊስ የፊት አጥቂ አንተነህ ፈለቀ በብ/ብድኑ የእርስ በርስ ጨዋታ ላይ ኳስ ሆነ ብሎ አላግባብ በመምታቱ በወቅቱ በአሰልጣኝ ሰውነትቢሻው ከሜዳ እንዲወጣ መደረጉ ይታወሳል። ትናንት ልምምድ ለማድረግ ወደ ቡድኑ ቢሄድም አሰልጣኝ ሰውነት ፈቃደኛ ባለመሆናቸው ልምምዱን ሳያከናውን ሄዷል። አሰልጣኙ "ኃላፊዎች ጠርተው እስኪያናግሩህ ድረስ ከቡድኑ ጋር ልምምድ እንዳትስራ ከልምምድ ታግደሃል" የሚል መልዕክት ለአንተነህ አስተላልፈዋል። የብ/ቡድን ተመራጮች ሰሞኑን በልምምድና በወዳጅነት ግጥሚያዎች ላይ ባሳዩት ብቃት ወደ 10 የሚደርሱ ተጫዋቾች እንደሚቀነሱ ተሰምቷል።</p>


<p class="align-center"><a href="/Gazettas/EthioSport/info/EthioSport.sera.html">ከኢትዮ ስፖርት ሰኔ 25 ቀን 1994</a></p>

</body>
</html>	














