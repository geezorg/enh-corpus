<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ጉናም እንደ መብራት ኃይል ከአፍሪካ የክለቦች ውድድር ወጣ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ጉናም እንደ መብራት ኃይል ከአፍሪካ የክለቦች ውድድር ወጣ</h1>


<p>ሁለቱም ኢትዮጵያዊያን ቡድኖች በኦሴሪያና ማሊዴንጌ ተሸንፈው ከውድድሩ ውጪ መሆናቸው እውን ሆኗል። በሜዳቸው በተመሳሳይ 2ለ1 ተሸንፈዋል። የትናንቱ የጉናና ማሊንግዲጌ ግጥሚያ በስቴድየሙ ተገኝቶ የተከታተለው ተመልካች ከተጠበቀው በላይ ነበር። ግን ከጨዋታው ፍፃሜ በኋላ ክብር ትሪቡን በር ድረስ በጭፈራ በመምጣት «ሜዳውን ለገበሬ ይሰጥ» በማለት ቁጭታቸውን በጭፈራ ገልፀዋል።</p>

<p>የትናንቱን የጉና ንግድና የዛንዚባሩ ማሊዲንጌን ጨዋታ ለመከታተል የተገኘው ሕዝብ ከተጠበቀው በላይ ነበር። የጉና ክለብም የስፖርት ቤተሰቡ ጨዋታውን እንዲከታተልለት የስቴድየሙን የቲኬት ዋጋ ቀንሷል። ከፍተኛው 20 ብር ዝቅተኛው 3 ብር። ወደ ዕለቱ ጨዋታ ስንመለስ የጨዋታውን የመጀመሪያ ሙከራ ያደረጉት እንግዶቹ ማሊዲንጓዎች ነበሩ። በ12ኛው ደቂቃ ላይ 19 ቁጥር ለብሶ በአጥቂ ቦታ ላይ የሚጫወተው ተጫዋች በክንፍ በኩል የተሻገረለትን ኳስ በግንባር በመግጨት ወደ ውጭ የወጣበት የመጀመሪይው ጥሩ ሙከራ ነበረች። ጉናዎች ቀስ በቀስ ኳስ ለመቀየር በመቻላቸው በ18ኛው ደቂቃ ላይ የተገኘውን ቅጣት ምት ሻውል ታደሰ ወደ ጐል ሞክሮ በግብ ጠባቂው ስትመለስ አዳነ ተሾመ ደርሶ የሞከረውንም ኳስ ግብ ጠባቂው በድጋሚ አድኗል። በ21ኛው ደቂቃ አዳነ በቀኝ ክንፍ በኩል ያሻገረውን ኳስ አጥቂው እስራኤል መኮንን ጨርፎ ያወጣው፣ በ22ኛው ደቂቃ ለእስራኤል የተሰነጠቀለችለትን ኳስ ተከላካዮ ደርሶ ወደ ውጭ ያወጣው፣ ከአንድ ደቂቃ በኋላ እስራኤል ለብቻው ይዞ ገብቶ ግብ ጠባቂው የመለሰበት የሚጠቀሱ ሙከራዎች ሲሆኑ በ26ኛው ደቂቃ አዳነ ተሾመ በቀኝ ክንፍ በኩል ከኦፍሳይድ መረብ አምልጦ የሰጠውን የፍፁም ቅጣት ምት 18 ቁጥሩ ሻውል ታደለ አስቆጥሯል። ይህ የፍፁም ቅጣት ምት ከመገኘቱ በፊት ተጠላፊው እስራኤል መኮንን ከጨዋታ ውጭ ነበር። በጥላ ፎቅ በኩል የነበሩት የመስመር ዳኛም ምልክት አሳይተው ነበር። ለዚህም ይመስላል የማሊዴንጌ ተጨዋቾች ፍፁም ቅጣት ምቱ ሲሰጥ የመስመር ዳኛውን ከበው ሲያዋክቡ ታይተዋል። ከዚህች ፍፁም ቅጣት በኋላ ጉናዎች የማጥቃት ኃይላቸውን በመጨመራቸው እስራኤልና አለማየሁ ያሻማውን ኳስ 7 ቁጥሩ ኤርሚያስ ገ/የስ በግንባር ገጭቶ የተበላሸበት የሚያስቆጭ ሙከራ ነበር። በ39 ደቂቃ ላይ አዳነ ከቀኝ ክንፍ ያጠፈውን ኳስ እስራኤል መኮንን ተንሸራቶ ሞክሮ ተከላካዩ በመድረሱ የማዕዘን ምት አስገኝቷል።</p>

<p>እስከ ዕረፍት ድረስ በጉና በኩል ስምንት የግብ ሙከራዎች ሲደረጉ እንግዳው ቡድን ወደ ጐል በመቅረብ የሞከረው የግብ ሙከራ አንድ ብቻ ነበር። በመጀመሪያው 45 ደቂቃ ውስጥ ከሁለቱም ቡድኖች በኩል የታየ የማስጠንቀቂያ ቢጫ ካርድ አንድ ብቻ ሲሆን እሱም የጉናው ዳንኤል ፀሃዬ ያልተገባ አጨዋወት በመጫወቱ ነበር።</p>

<p>ከዕረፍት መልስም ጉናዎች የጨዋታውን መጀመር የሚያበስረው የዳኛው የፊሽካ ድምፅ ከተሰማ ጀምሮ ወደ ጐሉ ቀርበዋል። በ45ኛው ደቂቃ ላይ አዳነ ተሾመ ለብቻው ይዞ ከገባ በኋላ ተንሸራቶ በመውደቁ ያገኘውን የማግባት ዕድል ሳይጠቀምበት ቀርቷል። በ48ኛው ደቂቃ የጉናው ተከላካይ ዝናቡ አላርሶ በፈጠረው ስህተት የማሊዴንጌው 17 ቁጥር ኳሱን በማግኘቱ ተቆጣጥሮ ለቡድኑ የመጀመሪያውን ጎል አስቆጥሯል። በ49ኛው ደቂቃ ላይ ጉናዎች በአንድ ሁለት ቅብብል ገብተው አለማየሁ የሳታት፣ በ52ኛው ደቂቃ ዳንኤል ጸሃዬ የሰጠውን ኳስ አዳነ ሞክሮ ያበላሸበት 57ኛው ደቂቃ ላይ ኤርሚያስ ገ/የስ ከግራ ክንፍ ያሻገረውን ኳስ አለማየሁ ሞክሮ የግብ ጠባቂው ሲሳይ ሆናለች። በ65ኛው ደቂቃ ላይ ሸዋንግዛው ከርቀት አክርሮ በመምታት የሞከራት ሙከራ የጉና የመጨረሻ ጥሩ የግብ ሙከራ ነበረች። በ77ኛው ደቂቃ ላይ 19 ቁጥሩ ከርቀት ጠበቅ አርጐ የሞክራትን ኳስ ጥላሁን በቀላሉ ይዟታል። በ88ኛው ደቂቃ ላይ በረጅሙ የተጣለን ኳስ 19 ቁጥሩ የጉናው መኮንን በፍጥነት በማምረጥ በግብ ጠባቂው ጥላሁን እሸቱ እግር መሃል (ናይለን) ጐል በማስቆጠሩ ጨዋታው በእንግዳው ቡድን 2ለ1 አሸናፊነት እንዲጠናቀቅ አስችሏል። የሁለቱ ቡድኖች ግጥሚያም በዚህ መልኩ ተጠናቋል። ከዕረፍት መልስ 20 ቁጥሩ ሻውልን ሆን ብሎ በመምታቱ፣ 6 እና 18 ቁጥሩ ሰዓት በማባከናቸው የማስጠንቀቂያ ቢጫ ካርድ አይተዋል። ጉናዎች የሻውል ታደሰ ተጐድቶ መውጣት የመሃል ክፍሉን እንዲሳሳ አድርጐባቸዋል።</p>

<p>መብራት ኃይልና ጉና ንግድ ዓርብ እና ቅዳሜ ዕለት ባደረጉት የአፍሪካ ክለቦች ዋንጫና ካፍ ካፕ ውድድር በኦሴሪያንና በዛንዚባር ፖሊስ ቡድኖች ሁለት ለአንድ በሆነ ውጤት በመሸነፍ በመጀመሪያው ዙር ኢትዮጵያ ተወካይ እንዳይኖራት አድርገዋል። ሁለቱ ቡድኖች ከሃገር ውጪ ባደረጉት የመጀመሪያ ግጥሚያ አንድ ለዜሮ እና ባዶ ለባዶ በመለያየታቸው በመልሱ ግጥሚያ ተጋጣሚዎቻቸውን በቀላሉ አሸንፈው ያልፋሉ የሚል ግምት በሁሉም ዘንድ ሰርጾ ነበር። ሆኖም ግን ቡድኖቹ ጭራሹን በሜዳቸው መሸነፋቸው ተመልካቹን እጅግ በጣም ከማበሳጨቱም በላይ ክፉኛ አስቆጥቷል። የቡድኖቹ መሸነፍ ብቻ ሳይሆን የተጋጣሚዎቹ ያን ያክል ጠንካራ አለመሆንና ብልጫ አለማሳየት የተመልካቹን ሃዘንና ንዴት መሪር እንዲሆን አድርጐታል።</p>

<p>እግር ኳስ ተመልካቹ የአርብ ዕለቱ የመብራት ሽንፈት ከውስጡ ሳይወጣና ሳይደበዝዝ የጉና ንግድ መደገም ብስጭትና ንዴቱ ከስሜት ቁጥጥሩ ውጪ እንዲሆን አድርጎታል። በዚህም ሳቢያ አንድ ለእናቱ የሚለውን ያዲስ አበባ ስታዲየም ለግብርና ሥራ አገልግሎት እንዲውል ሲል ከጨዋታው ፍጻሜ በኋላ ክቡር ትሪቡን መግቢያ በር ላይ በመሆን መልዕክቱን ለፌዴሬሽኑ ሹማምንት አሰምቷል።</p>

<p>ተመልካቹ «መሬቱ ለገበሬ ይሰጠው» በማለት በሚወደው እግር ኳስ ስፖርት ላይእንዴት ሊጨከን እንደቻለ በዕለቱ ተቃውሟቸውን ያሰሙ ከነበሩት መካከል ጥቂቶቹን አነጋግረን ነበር። «ስኳርም ሲበዛ ይመራል፤ ሬት ሬት ይላል፤ የሁለቱ ቡድኖች ሽንፈት ስሜትም ከዚህ የተለየ አይደለም፤መሸነፍ ለእኛ አዲስ አይደለም። በሜዳችን በተደጋጋሚ ጊዜ ተሸንፈናል። ነገር ግን እንዲህ አይነት ሽንፈት አይተንም ሰምተንም አናውቅም። ደግሞም እኛን በጣም ያበሳጨን ሽንፈቱ የምስራቅ አፍሪካ የበላይነታችን ገና ተነግሮ ሳይጨረስ መሆኑ ነው። እና የነዚህን ሁለት ሀገር ብሔራዊ ቡድኖች በቅርቡ በቀላሉ አሸንፈናል።ስለዚህ ይህ የብሔራዊ ቡድን ድል በክለባችን ሊደገም ግድ መሆን ነበረበት። ግን አልሆነም። እና የእግር ኳሱን ዕድገት ብርሃን አየን ብለን ስናስብ ተመልሶ መጋረዱ ታዲያ እንዴት አያበሳጭ፤ እንዴት አያናድድ፤ እንዴት አያስጨክን.....&#87፤በማለት አስተያየታቸውን ሰጥተውናል።</p>


<p class="align-center"><a href="/Gazettas/EthioSport/info/EthioSport.sera.html">ከኢትዮ ስፖርት የካቲት 11 ቀን 1994</a></p>

</body>
</html>	














