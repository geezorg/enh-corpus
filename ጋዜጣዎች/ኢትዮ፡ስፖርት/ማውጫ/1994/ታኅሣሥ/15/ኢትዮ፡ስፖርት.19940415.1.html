<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያ ፕሪሚየር ሊግ ታህሣሥ 20 ቀን ይጀመራል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የኢትዮጵያ ፕሪሚየር ሊግ ታህሣሥ 20 ቀን ይጀመራል</h1>


<p>ህዳር ሁለት ቀን መብራትና ትራንስ ካደረጉት የሰባተኛ ሣምንት የመጨረሻ ግጥሚያ በኋላ የተቋረጠው የ1994 ዓ.ም የኢትዮጵያ ፕሪምየር ሊግ ቀጣይ ውድድር ታህሳስ 20 ቀን እንደሚጀመር የኢትዮጵያ እግር ኳስ ፌዴሬሽን ውድድርና ስነ ስርዓት ኮሚቴ አስታወቀ።</p>

<p>ዘንድሮ ለአምስተኛ ግዜ በ14 ቡድኖች መካከል ከጥቅምት 11 ቀን ጀምሮ ሊካሄድ የነበረው የኢትዮጵያ ፕሪምያር ሊግ ከህዳር ሁለት ቀን ጀምሮ በ25ኛው የምሥራቅ አፍሪካ ሀገሮች እግር ኳስ ዝግጅትና ውድድር ምክንያት መቋረጡ አይዘነጋም።</p>

<p>እሁድ ዕለት በሩዋንዳ ኪጋሊ በተጠናቀቀው የምሥራቅ አፍሪካ ሀገሮች እግር ኳስ ውድድር የተካፈለው የኢትዮጵያ ብሔራዊ ቡድን በውድድሩ ወቅት ከሚያስመዘግበው ውጤት በመነሳት ቀጣዩ የፕርሚየር ሊግ ውድድር የሚጀመርበት ቀን እንደሚወሰን የገለፀው የኢ.እ.ፌ ውድድርና ስነ ሥርዓት ኮሚቴ ህዳር 11 ቀን ለተሳታፊ ቡድኖች በላከው ደብዳቤ የተቋረጠው የሊግ ውድድር ታህሳስ 20 ቀን እንደሚጀምር በመግለፅ ከለቦች አስፈላጊውን ቅድመ ዝግጅት ከወዲሁ በማጠናቀቅ እንደሚዘጋጁ አሳስቧል።</p>

<p>ውድድሩ ታህሣሥ 20 ቀን አዲስ አበባ ላይ በ8:00 ሰዓት መብራት ሀይል ከአዳማ ከነማ በ10:00 ሰዓት ቡና ከመድን በሚያደርጉት ጨዋታ የሚጀመር ሲሆን የማግስቱ እሁድ ታህሳስ 21 ቀን ከቀኑ በ8:00 ሙገር ከባንኮች፣ አዋሳ ከትራንስ፣ ጉና ከባቡር፣ አርባምንጭ ጨርቃ ጨርቅ ከኒያላ በ10:00 ቅዱስ ጊዮርጊስ ከወንጂ ይጫወታሉ።</p>

<p>እስከ ሰባተኛ ሣምንት ድረስ በተካሄደው የሊጉ ግጥሚያ መብራትና ቡና በ14 ነጥብ ከላይ፣ ኒያላና አዋሳ ከነማ በአራት ነጥብ ከታች በጎል ክፍያ ተበላልጠው ይመራሉ።</p>

<p>ከላይና ታች ባሉት ቡድኖች መካከል ያለው የነጥብ ልዩነት 10 ይሁን እንጂ ከሌሎቹ ጋር ያለው ልዩነት በጣም የጠበበ ነው። በመሆኑም የውድድሩ መቋረጥ ቡድኖቹ ያለባቸውን ድክመት አርመው የፕሪሚየር ሊግ ግጥሚያ ጠንካራ ፉክክር እንደሚታይበት የተሳታፊ ቡድን አሠልጣኞች ለዝግጅት ክፍላችን ገልፀዋል።</p>

<p>በውድድሩ መቋረጥ ዙሪያ ያነጋገርናቸው የአዲስ አበባ ክልል ቡድን አሠልጣኞች እንደገለጹት የውድድሩ መቋረጥ በተለይም ድክመትን አርሞ ለመቅረብ ለሁሉም ቡድኖች ጥሩ አጋጣሚ እንደፈጠረና እንደጠቀመ ጠቅሰው በቀጣዩ የሊጉ ግጥሚያዎች ሙሉ ነጥብ ማግኘት ለሁሉም ቡድኖች እጅግ በጣም ከባድ እንደሚሆንና ከፍተኛ ጥረትን እንደሚጠይቅ ተናገረዋል።</p>


<p class="align-center"><a href="/Gazettas/EthioSport/info/EthioSport.sera.html">ከኢትዮ ስፖርት ታህሣሥ 15 ቀን 1994</a></p>

</body>
</html>	














