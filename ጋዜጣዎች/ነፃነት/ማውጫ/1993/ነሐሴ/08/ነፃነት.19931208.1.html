<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«በሕዝባችን ላይ መድፍና መትረየስ የታጠቀ ሠራዊት ዘምቷል» ዶ/ር በየነ ጴጥሮስ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«በሕዝባችን ላይ መድፍና መትረየስ የታጠቀ ሠራዊት ዘምቷል» ዶ/ር በየነ ጴጥሮስ</h1>


<p>የተወካዮች ም/ቤት አባልና የአማራጭ ኃይሎች ሊቀመንበር የሆኑት ዶ/ር በየነ ጴጥሮስ በደቡብ ኢትዮጵያ ህዝብ ላይ መንግስት መድፍና መትረየስ ያዘመተ መሆኑን ገለጡ።</p>

<p>ዶ/ር በየነ ጴጥሮስ ይኼን የገለጡት ከጋዜጣችን ሪፖርተሮች ጋር ቅዳሜ ነሐሴ 5 ቀን 1993 ባደረጉት ቃለ ምልልስ ነው። በተለይ ለነፃነት ጋዜጣ ዝግጅት ክፍል በሰጡት ቃል ለአንድ ወር ከአስራ አምስት ቀን ስላደረጉት የአሜሪካና የስዊዘርላንድ ቆይታቸው ማብራሪያ የሰጡ ሲሆን በውጭ የሚገኘው የኢትዮጵያ ማህበረሰብ ያለው አቋም የሚያበረታታ የመሆኑን ያህል ቅር ያሰኛቸው ነገር እንደገጠማቸውም ገልፀዋል። ዶ/ር በየነ ከኢትዮጵያ ውጭ የሄዱት ለግል ሥራቸው ጉዳይ መሆኑን አሳውቀው በነበራቸው ትርፍ ጊዜ እግረ መንገዳቸውን በፖለቲካው ጉዳይ ላይ አተኩረው መንቀሳቀሳቸውን ተናግረዋል።</p>

<p>ነሐሴ 1 ቀን 1993 ዓ.ም ወደ ሀገር የተመለሱት ዶ/ር በየነ ብሔራዊ እርቅን በተመለከተ የቀረበላቸውን ጥያቄ ሲመልሱ ኢህአዴግ የሚያገል እርቀ ሰላም ሀገሪቱን መልሶ ወደጦርነት ሊመራ ይችላል ብለዋል። በተቃዋሚ ኃይሎች መካከል «ህብረት የመፍጠር ነገር ዝም ብሎ ወሬ አይደለም» ያሉት ዶ/ሩ ከ1984 ዓ.ም ጀምሮ ጥረቶች መደረጋቸውን ጠቁመው እንደልብ የመንቀሳቀስ ሁኔታ አለመኖሩንም ግልፅ አድርገዋል ከዚህ አንፃር «በበኩሌ ተስፋ አንቆርጥም» ያሉት ዶ/ር በየነ በትግራይ ክልል በእነአቶ ስዬ አብርሃ ምትክል የህዝብ ተወካይ ለማስመረጥ ኢህአዴግ ባደረገው ጥረት ተገቢ ያልሆነ ተግባር መፈፀሙን ድርጊቱም አሳፋሪና አሳዛኝ እንደነበር ጉዳዩን የተመለከተውን ጥያቄ በመለሱበት ሰዓት ተናግረዋል።</p>

<p>የደቡብን ህዝብ በተመለከተ በሰጡት መልስ «እኛ እስካሁን ድረስ የምንታወቅው በእንደራሴነታችን ነው» ያሉት ዶ/ር በየነ መንግሥት «በቤቱ መሳሪያ ቀርቶ የሻገተ ጦር በሌለው» ህዝብ ላይ መድፍና መትረየስ ማዝመቱን ህዝብ የሚያከብራቸው አዛውንቶች እንዲዋረዱ መደረጋቸውን ጠቁመዋል።</p>


<p class="align-center"><a href="/Gazettas/Nesanet/info/Nesanet.sera.html">ከነፃነት ነሐሴ 8 ቀን 1993</a></p>

</body>
</html>	
