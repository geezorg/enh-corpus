<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ወደግምባር የሚጓዙት የሃይማኖት አባቶች ሐሳባቸውን ሰረዙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ወደግምባር የሚጓዙት የሃይማኖት አባቶች ሐሳባቸውን ሰረዙ</h1>


<p>የኢትዮጵያ የሃይማኖት አባቶች በኤርትራ የድንበር አካል ለማድረግ አስበውት የነበረው የስራ ጉብኝት ላልተወሰነ ጊዜ መራዘሙ ታወቀ።</p>

<p>የኢትዮጵያን የሃይማኖት አባቶች ለመቀበል በኤርትራ የሃይማኖት አባቶች ተገቢውን ሁሉ ዝግጅት በተደረገበት ወቅት የኢትዮጵያን የሃይማኖት አባቶች በፖለቲካዊ ይሁን አስተዳደራዊ በውል ባልታወቀ ችግር ወደኤርትራ ለመምጣት አለመቻላቸውን አስመራ በሚገኘው የኖርዌይ ቤ/ክ ተራድኦ ማህበር በኩል ማስታወቃቸውን ገልጿል።</p>

<p>ከኢትዮጵያ የሃይማኖት መሪዎች በተላከ ሌላ ደብዳቤ መሰረት በድንበር ከተሞች ሊካሄድ ታቅዶ የነበረው የሁለቱ የሃይማኖት መሪዎች ጉብኝት ላልተወሰነ ጊዜ ተራዝሟል የሚል መልዕክት የደረሳቸው መሆኑን የኤርትራ አባቶች ገልፀዋል። በአዲቀይና አዲግራት ድንበር አካባቢዎች በጦርነቱ የተነሳ የተፈናቀሉ ሰዎች በመጐብኘት የማፅናናት ሂደት እንዲካሄድ ታቅዶ የነበረ ቢሆንም በኢትዮጵያውያኑ በአልተዘጋጀንበትም ምላሽ መቅረቱ የኤርትራን የሃይማኖት አባቶች እጅጉን አሳዝኖታል ሲል ከኤርትራ ሃይማኖታዊ ጉዳይ ቢሮ የወጣው መግለጫ አስታውቋል።</p>

<p>የኤርትራ የሃይማኖት አባቶች አሁንም ሳይሰለቹ ስለሁለቱ አገሮች ሰላምና አንድነት ሲሉ የጀመሩትን ጥረት አጠናክረው እንዲቀጥሉ በመግለጫቸው ላይ አረጋግጠዋል። የኤርትራና የኢትዮጵያ የሃይማኖት አባቶች የድንበር ውዝግቡን ሰላማዊ በሆነ መልኩ ለመፍታት ሲሉ ከአሁን ቀደም በርካታ ስብሰባዎች ማድረጋቸው የሚታወስ ነው።</p>


<p class="align-center"><a href="/Gazettas/Nesanet/info/Nesanet.sera.html">ከነፃነት ግንቦት 14 ቀን 1993</a></p>

</body>
</html>	
