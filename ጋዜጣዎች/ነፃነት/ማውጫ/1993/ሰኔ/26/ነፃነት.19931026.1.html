<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያ በኢሮብና በቡሬ መሬት ተወሰደባት</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ኢትዮጵያ በኢሮብና በቡሬ መሬት ተወሰደባት</h1>


<p>የኢትዮጵያና የኤርትራ የጦር አዛዦች በናይሮቢ ውስጥ ስብሰባ ማድረጋቸው ታወቀ። በተመድ የሰላም አስከባሪ ልዑክ በተገኙበትና በጄኔራል ፓትሪክ መሪነት በተካሄደው በዚሁ ስብሰባ ላይ ሻዕቢያ በመረብ ወንዝ ላይ የሚገኘውንና ራማንና አዲኳላን የሚገናኘውን ድልድይ ለመክፈት ተሴማምተዋል።</p>

<p>ድልድዩ በሁለቱ አገሮች ጦርነት ሙሉ በሙሉ የወደመ ነው። ከዚህ በተጨማሪ የጦር አለቆቹ በጦርነቱ የሞቱና ያልተቀበሩ የሁለቱም አገር ወታደሮች አቀባበር ስነስርዓት ላይ የቀረበውን ጥያቄ የሁለቱም አገር ወታደራዋ መሪዋች ተቀብለውታል፡</p>

<p>በዚህ ስብሰባ ላይ ኢትዮጵያን በመወከል ሜ/ጄኔራል አለምሸት ደግፌ በኤርትራ በኩል ሜ/ጄኔራል አብርሃየ ክፍሌ የልዑካን ቡድኑን እየመሩ ሲሆን ኢትዮጵያ ጊዜያዊ የሰላም ቀጠናን አስመልክቶ የተዘጋጀውን ካርታ እንደማትቀበል ገልጿል። ይህ ካርታ በጊዜያዊነት የሁለቱ አገሮች ስራዊትን የሚለዩበት መስመር ያካተተ ይሁን እንጂ የኢትዮጵያ የውጭ ጉዳይ ሚኒስትር ቃል አቀባይ ካርታው ትክክል ስላልሆነ አንቀበለውም ብሏል።</p>

<p>ቃል አቀባዩ ጨምሮ እንዳብራራው ካርታው ላይ ኢትዮጵያ የማትቀበላቸው ሁለት ነጥቦች እንዳሉ እና እነሱም አንደኛው በቡሬ ግንባር ወደ ኢትዮጵያ 8 ኪ.ሜ ገብቶ የጦርነቱ ጊዜያዊ የሰላም ቀጠና መሆን የለበትም ሲል በሁለተኛ ደረጃ ድግሞ በሰሜን ግንባር ከኢሮብ አካባቢ የሻቢያ ጦር 25 ኪ.ሜ መራቅ ሲገባው 12 ኪ.ሜ ብቻ መራቁን አልቀበልም ብሏል።</p>

<p>የሰላሙ ቀጠና ቢያንስ ከከባድ መሳሪያ ተኩስ ውጭ መሆን እዳለበት ቃል አቀባዩ ገልጿል። ባለፈው ሳምንት የተመድ የኢትዮ-ኤርትራ ልዑክ ካርታውን መቅረብ አስመልክቶ በሰጠው መግለጫ ካርታው የመጨረሻ የድንበር ክልል እንዳልሆነና ሙሉ በሙሉ የሁለቱን ወገኖች ፍላጎት እንዳማያሟላና እንዳለ እንዲቀበሉት ጠይቆ የነበረ መሆኑ ይታወቃል።</p>


<p class="align-center"><a href="/Gazettas/Nesanet/info/Nesanet.sera.html">ከነፃነት ሰኔ 26 ቀን 1993</a></p>

</body>
</html>
