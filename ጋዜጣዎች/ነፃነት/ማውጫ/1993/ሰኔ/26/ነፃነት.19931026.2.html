<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አቶ በረከት ስምኦን በተገኙበት ስብሰባ ዳኞች ከፍተኛ ማስጠንቀቂያ ተሰጣቸው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">አቶ በረከት ስምኦን በተገኙበት ስብሰባ ዳኞች ከፍተኛ ማስጠንቀቂያ ተሰጣቸው</h1>


<p>ከሕወሓት ኢሕ አዴግ መሰነጣጠቅ ወዲህ በፍትህ አካሉ ላይ ከምንግዜውም በላይ ጫና እየደረሰበት መሆኑ ሲታወቅ በቅርቡ የፌዴራል ፍ/ቤት ዳኞች አስተዳደር ጉባኤ ለእያንዳንዱ ዳኛ ማስፈራሪያና ቁጣ የተቀላቀለበት አጭርና ግልጽ መመሪያ ያስተላለፈ መሆኑን አንዳንድ የመገናኛ ቡዙሃን በዚሁ ሳምንት መጀመሪያ ላይ ይፋ አድርገዋል። የዳኞች አስተዳደር ጉባኤ ሰብስቢ አቶ ከማል በድሪ ምክትላቸው አቶ መንበረ ፀሐይ ታደሰ የፌዴራል ከፍተኛና የመ</p>

<p>ጀመሪያ ደረጃ ፍ/ቤት ፕሬዝዳንቶችና የወቅቱ የአቶ መለስ ዜናዊ "ቀኝ እጅ ናቸው" የሚባሉ አቶ በረከት ስምኦን በተገኙበት ስብሰባ ላይ ዳኞች አቅርበውት የነበረው የመብት ጥያቄ ግራ ትርጉም ተስጥቶት ቀርቧል። በስብሰባው ላይ የመጀመሪያ ፍ/ቤት ፕሬዝዳንት የሆኑት ግለሰብ የዳኞቹ የደሞዝ ይጨመርልን ጥያቄ "የውጭ አገር ቪዛ ለማግኘት መሳሪያ " የሆነ ነው ይህንን አካሄድ ደርሰንበታል በማለት የመብት ጥያቄ ያቀረቡትን ዳኞች ወርፈዋል።</p>

<p>የዳኞቹ አስተዳደር ጉባዬ በጠራው ስብሰባ ብዙዎች ዳኞች ለመናገር ፈልገው ነገር ግን የመናገር መብት ሊያገኙ እንዳልቻሉም ታውቋል። በዚሁ ስብሰባ ቁጣ በታከለበት ማስፈራሪያ ተጠርጣሪዎችን "እንዴት በ500 ብር ዋስ ትለቃላችሁ? ትዕዛዝ አልፈጽምም ስላለ እንዴት ታስሮ ይቅረብ ትላላችሁ? " በማለት ከአንድ ሕግ አዋቂ የዳኝነትን ነፃነት አውቃለሁ ከሚልና ሐላፊነት ከሚሰማው ሰው የማይጠበቅ ጥያቄ ለተሰብሳቢዋቹ ዳኞች ቀርቧል። በተጨማሪም ከፍትሕ ሚኒስትሩ ጉዳይ ጋር በተያያዘ በተደፈርን ባይነት ስሜት "እንዴት ሚኒስቴር ታስራላችሁ?" የሚል ጥያቄ መሰንዘሩንም ለጉዳዩ ቅርበት ያላቸው ምንጮች ተናግረዋል። ቁጣው ማስፈራሪያና ተግሳፁን ከመቀበል በቀር ተቃውሞቸውን ለማስማት ዕድል ያላገኙት ዳኞች በምትሰሩት ስራ የፍ/ቤቱን ነፃ ነት እየተፈታተናችሁት ነው መባሉ በጅጉ እዳስገረማቸው መግልጻቸውን የጠቆመው የዜና ምንጭ የዳኞቹን አስተዳደር ጉባዔ የትኛውንም አይነት የዲሲፕሊን ጥፋትና የስነ-ምግባር ጉድለት እደማይታገስ በመግለፅ ጠጠር ያለ ማስጠንቀቂያ ለተሰብሳቢዋቹ ማስተላለፉን አስረድቷል። ክዚህም ባሻገር ተሰብሳቢዋቹ ዳኞች "ጋዜጣ እያነበባችሁ ትወስናላችሁ" መባሉንም አስመልክቶ በርካታ ዳኞችን ያስደነገጠ እና ቅር ያሰኘ ንግግር ከሰብሳቢዋቹ በኩል ወደ ተሰብሳቢው መወርወሩ ግልጽ አድርጓል።</p>


<p class="align-center"><a href="/Gazettas/Nesanet/info/Nesanet.sera.html">ከነፃነት ሰኔ 26 ቀን 1993</a></p>

</body>
</html>
