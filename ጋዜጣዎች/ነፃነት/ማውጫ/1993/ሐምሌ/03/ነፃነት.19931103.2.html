<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>እነፕሮፈሰር መስፍን ትላትን ፍርድ ቤት ቀረቡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">እነፕሮፈሰር መስፍን ትላትን ፍርድ ቤት ቀረቡ</h1>


<p>የአዲስ አበባ ዩኒቨርስቲ ተማሪዎች የአካዳሚክ መብት ጥያቄን ተከትሎ ለተከሰተው የህዝብ አመፅና ውድመት ተማሪዎችን ለረብሻ አነሳስታችኋል በሚልና በህቡዕ የሚንቀሳቀስ የፖለቲካ ፓርቲ መስርታችኋል በማለት ዓቃቤ ሕግ ክስ የመሰረተባቸው ፕ/ር መስፍን ወልደማርያምና ዶ/ር ብርሃኑ ነጋ በትላትናው ዕለት ፍ/ቤት ቀረቡ።</p>

<p>ከአንድ ወር በፊት የፌዴራል ከፍተኛ ፍ/ቤት አራተኛ ወንጀል ችሎት ሁለቱ ተጠርጣሪዎች በቁጥጥር ስር ከዋሉበት ጊዜ አንስቶ ፖሊስ ምርመራ እያካሄደባቸው ከቆየ በኋላ ፍ/ቤቱ የተከሰሱበት ወንጀል የዋስትና መብት የማይከለክል በመሆኑ ተጠርጣሪዎቹ በዋስትና እንዲለቀቁ የወሰነ መሆኑ አይዘነጋም። ፍ/ቤት በሰጠው ቀጠሮ መሰረት ትናንት በአራተኛ ወንጀል ችሎት ቢሮ ውስጥ የታየው የሁለቱ ምሁራን ክስ ዳኞ ተጨማሪ ቀጠሮ ሰጥተውበታል። ዓቃቤ ሕግ ለክሴ መሰረትና ማስረጃ ናቸው የሚላቸውን መረጃዎች ሰብስቦ እንዲያቀርብ የተሰጠው ቀነ ቀጠሮ የትናትናው ዕለት ቢሆንም በፊት ከከፈተው የክስ ቻርድ ሌላ ለክሱ ማጠናከሪያ የሚሆኑ ሰነዶችን ለፍ/ቤት ሊያቀርብ ባለመቻሉ ከጠዋቱ 3:00 ላይ የተሰየመው የ4ኛ ወንጀል ችሎት በእነ ፕ/ር መስፍን ወልደማርያም መዝገብ /ፋይል/ የቀረበውን ክስ ለህዳር 25/1994 ዓ.ም ቀጠሮ በመስጠት ውሳኔ አስተላልፏል።</p>

<p>ይህ በእንዲህ እንዳለ «ተማሪዎችን ለአመፅ አነሳስተዋል በሕገ ወጥ ፓርቲ ተሳታፊ ሆነዋል» ተብለው ክስ የተመሰረተባቸው ሁለቱ ምሁራን ወደእስር እንዲመለሱ ዓቃቤ ሕግ ለፌዴራል ጠቅላይ ፍ/ቤት ይግባኝ ማለቱ ታወቀ።</p>

<p>የፕ/ር መስፍንና ዶ/ር ብርሃኑ ነጋን ጉዳይ የተመለከተው የፌዴራል ከፍተኛ ፍ/ቤት ተከሳሾቹ በዋስትና እንዲፈቱ የሰጠው ውሳኔ አግባብ አይደለም የሚለው የዓቃቤ ሕግ ማመልከቻ /የይግባኝ አቤቱታ/ በምሁራኑ ላይ የቀረበው ክስ የዋስትና መብት አያሰጥም ይላል። ይህንን የዓቃቤ ሕግን የይግባኝ ጥያቄ ተከትሎ አንዳንድ ምሁራንና የህግ ባለሙያዎች በሰጡን አስተያየት «ይህን መሰሉ አካሄድ የዳኞችን መብት የሚጋፋ፣ ዳኞችን በዕውቀትና በሕገ መንግሥታዊ ደንብ እንዳይመሩ ተፅዕኖ የሚያደርግና በፍትህ አሰራር ላይ የማይመለከተው አካል በግልፅም ይሁን በተዘዋዋሪ እየተሳተፈ መሆኑን የሚያመላክት ነው» ብለዋል።</p>


<p class="align-center"><a href="/Gazettas/Nesanet/info/Nesanet.sera.html">ከነፃነት ሐምሌ 3 ቀን 1993</a></p>

</body>
</html>	
