<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"ባድመ ለኤርትራ ከተሰጠ ጦርነት መጀመራችን አይቀርም"</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">"ባድመ ለኤርትራ ከተሰጠ ጦርነት መጀመራችን አይቀርም"</h1>


<p>አለም አቀፉ የድንበር ኮሚሽን የኢትዮ-ኤርትራ የድንበር ጉዳይ ለመዳኘት ሚያዚያ 5 ቀን 1994 ዓ.ም ያስተላለፈው ውሳኔ ባድመን ለኤርትራ አሥልፎ የሚሰጥ መሆኑ ከተረጋገጠ ጦርነት መጀመራቸው አይቀሬ መሆኑን የባድመ ነዋሪዎች ተናገሩ።</p>

<p>"እኛ ኢትዮጵያዊያን እንጂ ኤርትራዊያን አይደለም። የኤርትራ መንግሥትም ሊያስተዳድረን አይችልም። ይህ ከሆነ ደግሞ ክብራችንንና ነፃነታችንን ለማስጠበቅ ያለን ብቸኛ አማራጭ ጦርነት ብቻ ነው" በማለት የገለጹት የባድመ ነዋሪዎች ባድመ ለማን እንደተሰጠች ለጊዜው በተጨባጭ የተረጋገጠ ነገር አለመኖሩንም ተናግረዋል።</p>

<p>"ባድመ የኤርትራ ግዛት አካል የሆነችበትና በኤርትራ መንግስት ሥር የተዳደረችበት አንድም የታሪክ አጋጣሚ የለም" ያሉት ነዋሪዎች " የኤርትራ መንግስት ባድመ የተወሰነው ለእኔ ነው እያለ በየዕለቱ የሚናገረው ዕውነት ከሆነ ጦርነት መጀመራችን አይቀርም" ብለዋል።</p>

<p>የድንበር ኮሚሽኑ ውሳኔ ከተሰማ በኋላ ባድመና አካባቢውን እንዲጐበኙ በኢትዮጵያ መንግሥት የተጋበዙት የዓለም አቀፍ ሚዲያዎች ጋዜጠኞች የአካባቢውን ነዋሪዎች ባነጋገሩበት ወቅት አቋማቸው ይኸው ስለመሆኑ ከዚህ ቀደም ሲል በተደጋጋሚ የተዘገበ ሲሆን ነዋሪዎቹ አሁንም በአቋማቸው እንደፀኑ መሆናቸውን አንዳንድ ዘገባዎች አረጋግጠዋል።</p>

<p>ከዚህ ጋር በተያያዘ ልክ እንደ ባድመና አካባቢው ነዋሪዎች ሁሉ በትግራይ ክልል ሌሎች አካባቢዎች የሚገኙ የትግራይ ተወላጆችም በባድመ ጉዳይ አንድ ዓይነት አቋም የያዙ መሆናቸውን ከአካባቢው ከተገኙ መረጃዎች ለመረዳት የተቻለ ሲሆን፤ ባድመ ብዙሃኑ የትግራይ ሕዝብ ወደ ጦርነት ከመግባት እንደማይቆጠብ በስፋት እየተነገረ ነው።</p>

<p>የኢትዮጵያ መንግስት ከኤርትራ ጋር በቀጣይነት የሚኖረውን ግንኙነትለማሻሻል ጥረት በማድረግ ላይ መሆኑ በሚነገርበት በዚህ ወቅት ብዙዎቹ የትግራይ ነዋሪዎች ከኤርትራ ጋር ምንም ዓይነት ግንኙነት እንደማይፈልጉም በመግለፅ ላይ ናቸው።</p>


<p class="align-center"><a href="/Gazettas/Nesanet/info/Nesanet.sera.html">ከነፃነት ግንቦት 14 ቀን 1994</a></p>

</body>
</html>	














