<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"በዘጠኝ ታንክ የታገዘው አስር ሺህ ሠራዊት ወለጋ ደረሰ"</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">"በዘጠኝ ታንክ የታገዘው አስር ሺህ ሠራዊት ወለጋ ደረሰ"</h1>


<p>የኦነግ ሠራዊት በስፋት ይንቀሳቀስበታል ተብሎ የሚነገረው በወለጋ ክልል ካለፈው አሥራ አምስት ቀን ጀሞር በኢህአዴግና በኦነግ ወታደሮች መሀከል የሚደረገው ጦርነት በአሁኑ ሰዓት ተጠናክሮ መቀጠሉ ታወቀ።</p>

<p>የኦሮሞ ተማሪዎች አመፅ ከመቼውም ጊዜ በላይ አይሎ በሚገኝበት በአሁኑ ወቅት አጋጣሚውን የተጠቀመው የኦነግ ጦር በወለጋ የተለያዩ ወረዳዎች ሠርጐ በመግባት ባለፈው ሣምንት አጋማሽ በኢህአዴግ ወታደሮች ላይ ከባድ አደጋ አድርሷል።</p>

<p>በነቀምት የተማሪዎች አመፅ በመቀስቀሱ ተደናግጠው የነበሩት የክልሉ ፈጥኖ ደራሽ አባላትና ሌሎቹ ታጣቂዎች ወደ ነቀምት በመጓዝ በርካታ ተማሪዎችን በማሠሩና በማፈላለጉ ሂደት ላይ ሲሰማሩ፤ ኃይሉን ያጠናከረው ኦነግ በከፈተው ድንገተኛ ተኩስ አራት የተለያዩ ወረዳዎችን ለመያዝ በቅቷል።</p>

<p>የኦነግ ጦር እኒህን ወረዳዎች በቁጥጥሩ ካደረገ በኋላ ኢህአዴግ ወደ ሌሎች የኦሮሚያ ክልሎች ትኩረት በመስጠት የተቀሰቀሰውን አመጽ ለማርገብ ፊቱን በማዞሩ ተጨማሪ ቦታዎችን ለመያዝ ባሳለፍነው ሣምንት መጨረሻ ነቀምት ከተማ አቅራበያ ትኩስ ከፍቶ እንደነበር የጠቆሙት የዜና ምንጮቻችን በሁኔታው የተደናገጡት የክልሉ ባለሥልጣናት ለበላይ አካል ባቀረቡት ሪፖርት መሠረት በቅርብ ርቀት የነበሩ የመከላከያ ሰራዊት አባላት ወደ ጦርነቱ ሥፍራ ማምራታቸውና ከፍተኛ ውጊያ በማድረጋቸው ኦነግ ተመኝቶት የነበረውን አጥጋቢ ውጤት ሊያገኝ እንዳልቻለ አስታውቀዋል።</p>

<p>ባለፈው ሣምንት ሁለቱ ኃይሎች የጀመሩት ጦርነት በአሁኑ ሰዓት በከፍተኛ ሁኔታ ተጠናክሮ የቀጠለ ከመሆኑ ባሻገር፤ ኦነግ በሳምንቱ መጨረሻ ከነቀምት 27 ኪሎ ሜትር ርቃ በምትገኘው በአንዲት አነስተኛ መንደር ላይበሚገኙት የመከላከያ ሠራዊት አባላት ላይ ታላቅ ጉዳት ማድረሱን የድርጅቱ መግለጫ ጠቁሞ በሥፍራው አሁን ያለው ፀጥታ አስተማማኝ አለመሆኑን ለማወቅ ተችሏል።</p>

<p>ከሁለቱም ወገን በርካታ ሰዎች እንደሞቱበት የተነገረው በዚህ እልህ አስጨራሽ ውጊያ የቆሰሉ የኢህአዴግ ወታደሮች ከእሁድ ዕለት ጀምሮ ወደ አዲስ አበባ ከገቡ በኋላ ወደ ጦር ኃይሎች ሆስፒታል እንዲያመራ መደረጉን የጠቆሙት የሀገር መከላከያ ሚኒስቴር የዜና ምንጮች በክልሉ በአሁኑ ወቅት ያለው ጦር ብቃት አስተማማኝ ባለመሆኑ አየር ኃይል ወደ ቦታው እንዲጓዝ ከስምምነት ላይ መደረሱን አስታውቀዋል።</p>

<p>ኦነግ በተጠቀሱት ሥፍራዎች ለበርካታ ዓመታት እንደልብ ሲንቀሳቀስ የቆየ በመሆኑና ጥቃት አድርሶ ለመሠወርም ጥሩ ብቃት ስላለው ጫካዎች ውስጥ ይገኛል የሚባለውን የኦነግ የጦር ካምፕ ለመደምሰስ የአየር ኃይል የጦር ጀቶች ወደ ሥፍራው እንደሚጓዙ ዜናው ያስረዳል።</p>

<p>ኢህአዴግ በኦሮሚያ ክልል ያለው አስጊ ሁኔታ ያሳሰበው በመሆኑ በተለያዩ ሥፍራዎች አስቀምጧቸው የነበሩትን ታማኝ የሠራዊቱ አባላትን ወደ ወለጋ እንዲጓዙ በመወሰኑ ቁጥራቸው ከአሥር ሺህ በላይ የሆኑ ወታደሮች በዘጠኝ ታንክ በመታገዝ ነቀምት ከተማ መግባታቸውን የሚናገሩት የዜና ምንጮቻችን፤ ከሁለት ወር በላይ የፈጀው የኦሮሞ ተማሪዎችን የመብት ጥያቄ አጥጋቢ ምላሽ በመስጠት አመፁን ማብረድ የተሳናቸው የክልሉ ፕሬዝዳንት አቶ ጁነዲን ሳዶ ከሕወሓት ባለሥልጣናት በኩል ከባድ ያለ ማስጠንቀቂያ እንደተሰጣቸው ይፋ አድርገው በሁኔታው የተበሳጩት አቶ ጁነይዲን ሳዶ ኦነግን ከምድረ ገፅ ለማጥፋት የተጠናከረ ዘመቻ እንደሚካሄድ ከወዲሁ እየዛቱ መሆናቸውን አጋልጠዋል።</p>

<p>ለበርካታ ጊዜያት እንቅስቃሴው ጐልቶ ያልወጣለት ኦነግ በአሁኑ ወቅት የጀመረው ጦርነት አድማሱን እያሰፋና ሠራዊቱም እየገሰገሰ በመሄዱ በአምቦ፣ ጉደር፣ አዳማና በሌሎች የኦሮሚያ ግዛቶች ውስጥም በቅርቡ ጦርነት ሊቀሰቀስ እንደሚችል የሚናገሩት የሀገር መከላከያ ሚኒስቴር የዜና ምንጮች በኦነግና በኢህአዴግ መሀከል የተቀሰቀሰው ጦርነት እስካሁን ድረስ አለመብረዱናና ከመቼውም ጊዜ በላይ ተጠናክሮ መቀጠሉን ይገልፃሉ።</p>

<p>በመለስ ዜናዊ በኩል ከፍተኛ እምነት ተጥሎባቸው የነበሩት የመከላከያ ሚኒስትሩ አቶ አባዱላ ገመዳ ከተማሪዎቹ እንቅስቃሴ ጋር በተያያዘ መልኩ ወደ ኦሮሚያ ክልሎች የሚጓዘውን ጦር እንዳያነጋግሩ የታገዱ ሲሆን፤ ጄ/ል ሳሞራ የኑስና ባጫ ደበሌ ወደ ተጠቀሰው ስፍራ የሚጓዘውን እንዲመሩ መታዘዛቸውን የደረሰን ዜና ያስረዳል።</p>


<p class="align-center"><a href="/Gazettas/Nesanet/info/Nesanet.sera.html">ከነፃነት መጋቢት 25 ቀን 1994</a></p>

</body>
</html>	














