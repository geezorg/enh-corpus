<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በጠ/ሚኒስትሩ ጽ/ቤት ትዕዛዝ በርካታ የልማት ድርጅቶችና ፋብሪካዎች በቅናሽ ዋጋ ተሽጠዋል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በጠ/ሚኒስትሩ ጽ/ቤት ትዕዛዝ በርካታ የልማት ድርጅቶችና ፋብሪካዎች በቅናሽ ዋጋ ተሽጠዋል</h1>


<p>"የትግራይ ዱቄት ፋብሪካን ጨምሮ በርካታ የልማት ድርጅቶች መነሻ (ጠቋሚ) ሆኖ ከተቀመጠው ዋጋ በታች እንዲሸጡ" በጠ/ሚኒስትር ጽ/ቤት መወሰኑን የሚያመለክት ማስረጃ ከትላንት በስቲያ ለጠ/ፍ ቤት ቀረበ። ይህው የፋብሪካና የልማት ድርጅቶች ሽያጭ ከጠ/ሚኒስትር ጽ/ቤት በተመደቡ ባለሙያዎች የተካሄደ መሆኑን፤ የፋብሪካና የልማት ድርጅት ሽያጭ ሳብያ የተከሰሱት አቶ በሻህ አዝምቴ አግልጠዋል።</p>

<p>አቶ በሻህ አዝምቴ የፕራይቬታይዜሽን ኤጀንሲ ስራ አስኪያጅ ሆነው በሰሩበት ጊዜ ከጠ/ሚኒስትሩ እውቅና ውጭ እሳቸውም ሆኑ በሳቸው የሚመራው ቦርድ አንዳችም ሽያጭ እንዳላከናወነ ገልፀው "ልጠየቅና ልከሰስ አይገባም" በማለት ለፍ/ቤት አስታወቀዋል።</p>

<p>በጠ/ሚኒስትሩ እውቀናና ከጠ/ሚኒስትሩ ጽ/ቤት ከመጣ ትእዛዝ ውጭ አንዳችም ለውጥ ሳያደርጉ ሽያጮች መከናወናቸውን በዚሁ የመቃወሚያ ሰንዳቸው ገልጠዋል።</p>

<p>140 ያህል ድርጅቶች ወደ ግል ይዞታ ሲዛወሩ ከኒህ መሃል 5ቱ የቅ/ጊዮርጊስ ቢራ ፋብሪካ፣ የደ/ዘይት ዱቄት ፋብሪካ፣ ጉለሌ ሳሙና ፋብሪካ፣ የሀረር ማተሚያ ቤት እና የጣይቱ ሆቴልን ሽያጭ አስመልክቶ "ቦርዱና የጠ/ሚኒስትሩ ፅ/ቤት በአምስቱ ድርጅቶች ላይ ያሳለፉቸውን የሽያጭ ውሳኔዎች ተግባራዊ አድርጌያለሁ፤ በግል የተሳተፍኩበት ሁኔታ የለም... ስለዚህ ክቡር ፍ/ቤቱ ክሱን ሰርሾ በነፃ እንዲያሰናብተኝ" በማለት ገልጠዋል።</p>

<p>በጥቅም ወይም በዝምድና የጨረታ አሸናፊ በማድረግ ግለሰቦችን አበልፅገሃል የሚለውን የክስ ሃሳብ በተመለከተም አቶ በሻህ የጨረታ አሸናፊዎችን በአካልም ጭምር እንደማያውቋቸው ገልጠዋል። ጨረታም ሆነ የሽያጭ ውሳኔ የጠ/ሚኒስትሩ ጽ/ቤት ዕውቅና ውጭ አለመከናወኑና ብዙው የሽያጭ ውሳኔም በጠ/ሚኒስቱ ጽ/ቤት መመርያ መሠረት መከናወኑን የገለጡት አቶ በሻህ... "በአንደኛ ተከሳሽ በአቶ አሰፋ አብረሃ ላይ ከመስከርክ አትከሰስም" መባላቸውን አቶ አሰፋ አብረሃ በወድያኛው ሳምንት ማጋለጣቸው ይታወሳል።</p>


<p class="align-center"><a href="/Gazettas/Nesanet/info/Nesanet.sera.html">ከነፃነት መጋቢት 25 ቀን 1994</a></p>

</body>
</html>	














