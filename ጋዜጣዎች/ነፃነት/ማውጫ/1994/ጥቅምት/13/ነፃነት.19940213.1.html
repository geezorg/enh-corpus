<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ጎበዝ ነገ ለዚህች አገር ዘብ የሚቆመው ማነው? « መንግሥት ከተጠቀመብን በኋላ እንደአልባሌ ዕቃ ጥሎናል»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ጎበዝ ነገ ለዚህች አገር ዘብ የሚቆመው ማነው? « መንግሥት ከተጠቀመብን በኋላ እንደአልባሌ ዕቃ ጥሎናል»</h1>


<p>በኢትዮጵያ ጦርነት ወቅት ሀገራችን ኢትዮጵያ በሻዕቢያ ጦር ስትወረር በወራሪ ሀይል የተቃጣብንን ጥቃት ለማክሸፍ ወደ ኢትዮጵያ መከላከያ ሠራዊት ውስጥ ተቀላቅለው ከነበሩ ወታደሮች መሀል በርካቶቹን መንግሥት በአቅም ማነስና በጡረታ መልክ ከቀነሳቸው በኋላ በከፍተኛ ችግር ላይ እንደሚገኙ ለማወቅ ተችሏል።</p>

<p>ከእነዚህ ከተባረሩት የጦር አካላት መሀል የተወሰኑትን ያነጋገረው የዝግጅት ክፍላችን ሪፖርተር እንደገለፀው ከሆነ ወታደሮቹ በስራቸው በርካታ ቤተስቦች የሚያስተዳድሩ በመሆናቸው የእነሱ ከሥራ መታገድ በተከታይነት የሚገኙ ቤተሰቦቻቸው ጭምር ከከፋ እጣ ፈንታ ውስጥ እንደከተታቸው ገልፀዋል። አብዛኞቹ የጦር ኃይል አባላት ከክ/ሀገር የተመለመሉ በመሆናቸው ከማሰልጠኛ በኋላ በተመደቡበት የጦር ግንባር ከፍተኛ መስዋዕትነት ከፍለው ሲቆስሉ ለህክምና ወደ አዲስ አበባ መጥተው ህክምናቸውን ቢጨርሱም ወደ ትውልድ ቀዬአቸው ለመመለስ የመሳፈሪያ ገንዘብ አጥተው በረንዳ በማደር ላይ እንደሚገኙ ገልፀዋል።</p>

<p>«ትላንት ጥሪ ያደረገልን ይህችን አገር የሚመራት መንግስት ከተጠቀመብን በኋላ እንደ አልባሌ ነገር ጥሎናል» ያሉት እነዚህ ወታደሮች በአሁኑ ሰዓት እነሱም ሆኑ ቤተሰቦቻቸው የሚላስና የሚቀመስ አጥተው ችግር ላይ በመውደቃቸው ሰፊው የኢትዮጵያ ሕዝብ ከጎናቸው ሆኖ በመቆም ይህንን ጥያቄያቸውን ለሚመለከተው አካል በማድረሱ ረገድ የበኩሉን አስተዋፅኦ እንዲያደርግ ጥሪ አቅርበዋል።</p>

<p>«ደማችንን ያፈሰስነው ሆነ አጥንታችንን የከሰከስነው ለሀገራችን ክብር አስበን ነው» በማለት የሚናገሩት ተሰናባች ወታደሮች ካሉበት ችግር ለመላቀቅ በቡድን በመደራጀት አዲስ አበባ ለሚገኘው ለአለም አቀፍ ቀይ መስቀል ማህበር የእርዳታ ጥሪን ያዘለ ማመልከቻ ቢያቀርቡም ጥያቄያቸውን ማህበሩ ሳይቀበለው ቀርቷል።</p>

<p>የሰራዊቱ አባላት ከመከላከያ ሠራዊቱ ሲቀነሱ በተለያዩ አጋጣሚዎች የተፃፈላቸውን የመሸኛ ደብዳቤ የተመለከተው ሪፖርተራችን አብዛኞቹ «በአቅም ማነስ» የተባረሩ መሆኑን ገልጾ ወታደሮቹ ግን ከተደረገላቸው ሕክምና በኋላ በጥሩ ሁኔታ ላይ የሚገኙ ቢሆንም በአደገኛ ችግር ውስጥ ወድቀው ይገኛሉ። የዝግጅት ክፍላችንም ወታደሮቹ ስላቀረቡት አቤቱታ ከሚመለከተው አካል ምላሽ ለማገኘት በምድር ጦር መምሪያ ጡረታ ክፍል በስልክ ቁጥር 71 00 00 ኤክስቴንሽን 383 ደውለን ሻለቃ ሚኬሌን ለማነጋገር ብንሞክርም ግልሰቡ ለነፃው ፕሬስ ያላቸውን ጥላቻ በስድብና በዘለፋ መልክ ከመግለፅ ባሻገር ለማነጋገር ፍቃደኛ አልሆኑም።</p>

<p>የኢሕአዴግ መንግስት በመከላከያ ሠራዊት አባላት ላይ እየወሰደ ያለውን የመቀነስ እርምጃ አስመልክቶ ያነጋገርናቸው አንዳንድ ታዛቢዎች «ድርጊቱ በጣም የሚያሳፍር ነው በወቅቱ የተጠናከረ ሰራዊት ባለመኖሩ ሕብረተሰብ ከመንግሥት ጋር ያለውን ቁርሾ ወደ ጎን በመተው ለእናት ሀገር ጥሪ ከተሰለፈና አስፈላጊውን መስዋዕትነት ከፍሎ ድል ከተገኘ በኋላ አባላቱን ማባረር የሚያሳያው የገዢውን ፓርቲ ለሕዝቦች ደንታቢስነትን መከላከያ ኃይሉንም በማዳከም ዳግመኛ ልላ ችግር ውስጥ መክተት ነው» ሲሉ አስተያየታቸውን ሰጥተዋል።</p>


<p class="align-center"><a href="/Gazettas/Nesanet/info/Nesanet.sera.html">ከነፃነት ጥቅምት 13 ቀን 1994</a></p>

</body>
</html>	














