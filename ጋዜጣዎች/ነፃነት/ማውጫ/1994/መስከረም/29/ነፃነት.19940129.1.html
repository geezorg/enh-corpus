<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ዛሬ የረቀቀው ህግ አስፈላጊ ከሆነ ያለአንዳች ቅድመ ሁኔታ ሊቀየር ይችላል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ዛሬ የረቀቀው ህግ አስፈላጊ ከሆነ ያለአንዳች ቅድመ ሁኔታ ሊቀየር ይችላል</h1>


<p>ቀደም ባሉት ዓመታት የኢትዮጵያ ፕሬዝዳንት የነበሩትና ከጥቂት ወራት በፊት በኢህአዴግ ውስጥ በተከሰተው አለመግባባት ራሳቸውን ከድርጅቱ ሥራ አስፈፃሚ ኮሚቴነት ያገለሉት ዶ/ር ነጋሶ ጊዳዳ የሥልጣን ዘመናቸውን ሲያጠናቅቁ ማን ይሆን የሚተካቸው የሚለው ጉዳይ አነጋጋሪ ሆኖ የከረመ ቢሆንም ትናንት ለፕሬዝዳንትነት የተመረጡት ግለሰብ ግን ፍፁም ያልተጠበቁና ያልታሰቡ ነበሩ።</p>

<p>ትናንት ለምክር ቤቱ ከረፈደ የቀረበውና በ15 ደቂቃ ውይይት የፀደቀው አዲስ የረቂቅ አዋጅ ተመራጩ ፕሬዝዳንት ከማንኛውም የፖለቲካ ድርጅት አባል መሆን የለበትም የሚለውን ነጥብ እንዲተገበር አድርጐታል።</p>

<p>በዚህም መሰረት «የግል ተወዳዳሪ» ናቸው ተብለው የሚነገርላቸው የኦህዴድ ቁልፍ ሰው የሆኑት የአቶ ግርማ ብሩ አጎት መቶ አለቃ ግርማ ወ/ጊዮርጊስ ብቸኛ እጩ ተወዳዳሪ ሆነው አምስት ደቂቃ ባልሞላ ጊዜ ውስጥ የፕሬዝዳንትነቱን ቦታ ተረክበዋል። የመለስ ዜናዊ ቡድን ፍፁም ባልተጠበቀ መንገድ ተጉዞ የምርጫ ሥርዓቱን በመቀየር ለፕሬዝዳንንተት የሚመረጠው ሰው ከፖለቲካ ድርጅቶች ገለልተኛ መሆን አለበት የሚለውን አቋም መያዛቸውና በዛ መልኩ የአገሪቱን ፕሬዝዳንት ማስመረጣቸው ዛሬ የረቀቀው ህግ ነገ አስፈላጊ ሆኖ ከተገኘ ያለአንዳች ቅድመ ሁኔታ ሊቀየር እንደሚችል ጠቋሚ ምልክት ነው።</p>

<p>በነገራችን ላይ አዲሱ ፕሬዝዳንት የክብደታቸው መጠን ብዙ ሲሆን እንደልብ ለመንቀሳቀስ የሚያስችላቸው አይደለም። በተጨማሪም ንግግር በሚያደርጉት ጊዜ ከባድ አተነፋፈስ በየመሀከሉ በማስገባታቸው የጤንነት ችግር እንዳለባቸው ይታያል።</p>


<p class="align-center"><a href="/Gazettas/Nesanet/info/Nesanet.sera.html">ከነፃነት መስከረም 29 ቀን 1994</a></p>

</body>
</html>	
