<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"ኢሕአዴግ ስልጣን ቢለቅ ይህችን ሀገር እፁብ ድንቅ በሆነ ሁኔታ የማስተዳደር ብቃት አለን" ዶ/ር በየነ ጴጥሮስ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">"ኢሕአዴግ ስልጣን ቢለቅ ይህችን ሀገር እፁብ ድንቅ በሆነ ሁኔታ የማስተዳደር ብቃት አለን" ዶ/ር በየነ ጴጥሮስ</h2>


<p>የኢሕአዴግ መንግሥት በተሀድሶና በሌሎች ስልቶች ሽፋን የሥልጣን እድሜውን ለማራዘም ከመንቀሳቀስ ውጪ የሕዝብን ዴሞክራሲያዊ መብቶች የሚያከብር የሕዝብ ተቆርቋሪ መንግሥት ይሆናል የሚል ዕምነት እንደሌላቸውየተከበሩ ዶ/ር በየነ ጴጥሮስ ገለፁ። የአማራጭ ኃይሎች ምክር ቤትና የደቡብ ኢትዮጵያ ሕዝቦች ዴሞክራሲያዊ ህብረት ሊቀመንበር ዶ/ር በየነ ጴጥሮስ ሰሞኑን ከዝግጅት ክፍላችን ጋር ባደረጉት ቃለ-ምልልስ "ኢሕአዴግ ሥልጣን ቢለቅ ኢትዮጵያን የማስተዳደር ብቃት አላችሁ?" በሚል ለቀረበላቸው ጥያቄ በሰጡት ምላሽ "...እኛ ጊዜያችንን በጫካ ኑሮ ውስጥ አላሳለፍንም። በዘመናዊ አስተዳደር፣ አመራርም ሆነ ስርዓት ውስጥ የቆየን ሰዎች ነን። አባሎቻችንም በዘመናዊ አስተዳደር ሕይወት ውስጥ ያለፉና የዘመናዊው ትምህርት ተቋዳሽ የሆኑ ናቸው። በመሆኑም ይህቺን ሀገር እፁብ ድንቅ በሆነ መንገድ የማስተዳደር ብቃት አለን" ብለዋል።</p>

<p>በቅርቡ በአዋሳ ከተማ ከተፈጠረው ዕልቂት ጋር በተያያዘ ለቀረቡላቸው ጥያቄዎች "...ግጭቱን በተመለከተ መንግሥት የሚነዛው የሀሰት ፕሮፖጋንዳና አዋሳ ላይ የሆነው በጣም አሰቃቂና አሳዛኝ ሁኔታ ፍፁም የተለያዩናቸው። መንግሥት የሚለው ሕዝቡ መሣሪያ ታጥቆ የመንግሥት ኃይሎች ላይተኩስ በመክፈት ጥቃት በማድረሳቸው ይህን ለመከላከል በመንግሥት ታጣቂዎች እርምጃ ተወስዷል ነው። ይህን ግን ፈፅሞ ከሀቅ የራቀና አንድ ክቡር ከሆነ ከተከበረ መንግሥት የማይጠበቅ ነው" ያሉት ዶክተር በየነ በግጭቱ ወቅት ሞተዋል ስለታባሉት ሁለት የፖሊስ አባላት ጉዳይም "...ሁለቱ ፖሊሶች የተገደሉት ከመንግሥት ታጣቂ ኃይሎች በተተኮሰ አውቶማቲክ የተኩስ እሩምታ እንጂ ከሕዝብ በተተኮሰ ጥይት አይደለም። ደግሞም ሕዝቡ ከሰንሠል ቅጠል ውጪ አንዳችም ነገር አለመያዙን ማንም ያውቀዋል" ሲሉ ተናግረዋል።</p>

<p>"በፖርላማው መክፈቻ ወቅት ጠ/ሚ/ር መለስ ዜናዊ የሚያዚያው ዓይነት የተቃውሞ እንቅስቃሴ ሲከሰት ከእንግዲህ ዝም ብለን አናይም በማለት በግልፅ መናገራቸውን ማናችንም አንዘነጋውም" ያሉት ዶክተር በየነ "በጥይት እሩምታ በጭካኔ እርምጃ በመውሰድ ላይ ያለና የሰውን ልጅ የሚያክል የከበረ ፍጡር ተኩሶ መግደልን እንደነውር የማያይ መንግሥት ለማን እንደቆመ አያውቅም" ብለዋል።</p>

<p>የአዋሳው ዕልቂት በፓርላማው አጀንዳ ተይዞለት እንዲታይ ሲጠየቅ "ዶ/ር በየነ ያለው በአጀንዳ እንድያዝ የምትፈልጉ እጃችሁን አውጡ" መባሉንና ይህም የም/ቤቱን ክብር በእጅጉ የሚያዋርድ እንደሆነ የገለፁት ዶ/ር በየነ "...ቤቱን የሞሉት የአንድ ፓርቲ ሰዎች በመሆናቸው የእኛ ጥያቄ ውድቅ ሆኗል። በእውነቱ ይህ ድርጊት የቤቱን ክብር ከማዋረድም አልፎበእጅጉ የሚያሳፍር ነው። የኢትዮጵያን ሕዝብ አገለግላለሁ ብሎና የሕዝብ እንደራሴ ሆኖ ተቀምጦ ደሞዝ እየበላ ሕዝብ ሲያልቅ ዝም የሚል የተሞላበት ፓርላማ ከሆነ ምን ይበጃል?... ስለዚህ ባይኖር ቢፈርስ ነው የሚሻለው። በበኩሌ ቤቱን እምነት አጥቼበታለሁ። እስካሁንም ፓርላማው ከቅጥረኛነት የተለየ ሚና ሲጫወት አላየሁም" ብለዋል።</p>


<p class="align-center"><a href="/Gazettas/Nesanet/info/Nesanet.sera.html">ከነፃነት ሰኔ 12 ቀን 1994</a></p>

</body>
</html>	














