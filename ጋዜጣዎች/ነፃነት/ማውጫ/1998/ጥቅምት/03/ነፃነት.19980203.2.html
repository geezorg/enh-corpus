<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" 
"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የቅንጅት ለአንድነትና ለዴሞክራሲ መግለጫ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> የቅንጅት ለአንድነትና ለዴሞክራሲ መግለጫ </h2>


<p>የህዝብ ተወካዮች ምክር ቤት በተከፈተ ማግስት በተካሄደው መደበኛ ስብሰባ ላይ ወደ ፓርላማ ባልገቡ 
የቅንጅት ተመራጮች ላይ ያለው የሕግ ከለላ እንዲነሳ በሚል በቀረበው አጀንዳ ላይ ምክር ቤቱ ውሳኔ 
አሳልፏል።</p>

<p>የአንድ ሃገር ሕግ የሚወጣው በአግባቡ ተተርጉሞ ሕዝቡን መንግሥትን ሊያገለግል እንጂ እንዳስፈላጊነቱ 
በየጊዜው እየተተረጎመና መንገዱን እየሳተ እንዲተገበር አይደለም።</p>

<p>የፓርላማ ተመራጮችም የሕግ ከለላ እንዴት እንደሚነሳ የራሱ ሕግ አለው። ሕጉ በትክክለኛ በግልፅ 
እንደተቀመጠው፦</p>

<p>«የሕዝብ ተወካዮች ምክር ቤት አባላት በህገ መንግሥት አንቀጽ 54(6) የተሰጣቸውን ያለመያዝና 
በወንጀል ያለመከሰስ መብት ሊነሳ የሚችለው ወንጀል ለመፈጸማቸው በቂ ማስረጃ ሲኖር ነው እንጂ ወደፊት 
ወንጀል ሊፈጽሙ ይችላሉ ተብሎ ሲሆን እንደማይቻል የምክር ቤቱ የአሰራር ደንብ ስለሚደነግግ ይህ መብታቸው 
መነሳቱ ሕጋዊ አሰራን የተከተለ አይደለም።</p>

<p>በመሰረቱ በመጀመሪያው መደበኛ ስብሰባ ላይ ጠቅላይ ሚኒስትሩ በሕጋዊ መንገድ ሲንቀሳቀሱ የነበሩትን 
ተወዳዳሪ ፓርቲዎችን አባሎቻቸውንና መሪዎቻቸውን ወንጀል ሠርተዋል ብለው ያቀረቡት መግለጫ ምንም ዓይነት 
መሰረትና ሕጋዊ መረጃ የሌለው መሆኑን የኢትዮጵያ ሕዝብና የዓለም አቀፍ ህብረተሰብ እንዲረዳልን 
እንጠይቃለን። ኢሕአዴግና ገዢው ፓርቲ ከዚህ በፊት በህጋዊ አካላትና በሰላማዊ ፓርቲዎች ላይ ወንጀል 
በመፈብረክ ከፍተኛ የሰብአዊ መብት ረገጣ ያካሄደ በመሆኑ ያሁኑ አካሄዱ ካለፈው ያልተለየና ተለምዶአዊ 
አሰራሩ መሆኑ እንዲታወቅልን በዚህ አጋጣሚ እንገልጻለን።</p>

<p>እንኳንስ የተወካዮች ምክር ቤት ተመራጭና ማንም ሰው ቢሆን ገና ለገና ወንጀል ሊሠራ ይችላል በሚል 
አንዳችም ማስረጃ ወይም ፍንጭ ባልታየበት ሁኔታ በግለሰብም ደረጃ ቢሆን ማስረጃ እስካልተገኘበት ድረስ 
አይያዝም ወይም መብቱ በይሆናል አይገፈፍም።</p>

<p>የተወካዮች ምክር ቤት አባላት የህዝብ ተወካዮች ናቸው። ለህዝብ የቆሙ ናቸው።</p>

<p>በሕዝብ የተመረጡ የሕዝብ ተወካዮች መብታቸው አላግባብ ሊገፈፍ አይገባም። ዴሞክራሲያዊና ፍትሃዊም 
አይደለም። አጀንዳ ሆኖ ስለቀረበ፤ ያቀረቡትም ጠቅላይ ሚኒስትሩ በመሆናቸው ብቻ፤ ፓርላማ ለመግባት ሕዝባዊ 
የሆነ ቅድመ ሁኔታ በማቅረባቸው ሰፊ ህዝባዊ ድጋፍ ያላቸው ተመራጮችን ከህግ ውጪ ባስፈለገና ሕግን 
ባልተመረኮዘ መልኩ ለማሰር እንዲያስችል በማለት ውሳኔውን ማሳለፉ ጨርሶ አግባብነት የሌለው ነው። </p>

<p>ለነገሩ የተመራጮቻችን ህጋዊ ከለላ ማንሳትም ሆነ አለመነሳት የሕግ የበላይነት ባልተከበረበት ሃገር ብዙም 
ትርጉም አለው ብለን አናምንም።</p>

<p>ቅንጅት ለአንድነትና ለዴሞክራሲ፤ ጥቅምት 2 ቀን 1998 ዓ.ም. አዲስ አበባ</p>


<p class="align-center"><a href="/Gazettas/Nesanet/info/Nesanet.html">ከነፃነት ጥቅምት 3 ቀን 1998</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ነፃነት/ማውጫ/1998/ጥቅምት/03/ነፃነት2.030298.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	

