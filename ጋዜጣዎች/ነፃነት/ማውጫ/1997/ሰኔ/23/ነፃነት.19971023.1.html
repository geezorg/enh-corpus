<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የከዱት አብራሪዎች ባለ 10 ነጥብ የአቋም መግለጫ አወጡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> የከዱት አብራሪዎች ባለ 10 ነጥብ የአቋም መግለጫ አወጡ </h2>
 

<p> «... እኛ የተቀጠርነው፣ የምንሰለጥነውም ሆነ የገባነው ቃል ኪዳን ድንበርንና አገርን ከወረራ ኃይል ለመጠበቅና ለመከላከል እንጂ የራሳችንን ህዝብ ለመግደል አይደለም» በማለት ስምንቱ የአየር ኃይል አብራሪዎች በቤላሩስ ለተ/መ/ድ የስደተኞች ከፍተኛ ኮሚሽን ያቀረቡት የፖለቲካ ጥገኝነት ጥያቄ ተቀባይነት ማግኘቱን የአሜሪካ ሬዲዮ ገልጿል።</p>

<p>ሰኔ 13 ቀን 1997 ዓ.ም የኢህአዴግን መንግስት መክዳታቸውን የገለፁት ስምንቱ የአየር ኃይል ተዋጊ ጄት አብራሪዎች ሰኔ 17 ቀን 1997 ዓ.ም ያወጡት ባለ 10 ነጥብ የአቋም መግለጫ ሙሉ ይዘት እንደሚከተለው ቀርቧል።</p>

<p>«... እኛ በተባበሩት መንግሥታት የስደተኞች ከፍተኛ ኮሚሽን ጥላ ስር በስደት ላይ የምንገኝ ስምንት የኢትዮጵያ አየር ኃይል ተዋጊ ጄት አብራሪዎች የሚከተሉትን ባለ 10 ነጥብ የአቋም መግለጫ አውጥተናል።</p>

<p>1. በኢትዮጵያ ውስጥ ያለው ዴሞክራሲያዊ ያልሆነ ስርዓት እስኪለወጥ ድረስ ወደ አገራችን አንመለስም፤</p>

<p>2. ከኢትዮጵያ ውጭ ካሉትና በኢትዮጵያ ዴሞክራሲያዊ ስርዓትን ለመመስረት ከሚታገሉ ኢትዮጵያውያን ጋር በመሆን ትግላችንን እንቀጥላለን።</p>

<p>3. አሁን ካለው ፀረ -ዴሞክራሲ ስርዓት ባለሥልጣናት ጋር በማንኛውም ጉዳይ ላይ አንደራደርም።</p>

<p>4. የኢትዮጵያ መንግስት የመከላከያ ሰራዊቱን ተጠቅሞ በሰላማዊ እና ባልታጠቀ ህብረተሰብ ላይ የሚያደርሰውንና ያደረሰውን ጥቃት በጥብቅ እናወግዛለን።</p>

<p>5. የመከላከያ ሰራዊቱ በገዥው ፓርቲ ኢህአዴግ ላይ ሰላማዊ የሆነ ተቃውሞውን እንዲያሰማ እንጠይቃለን።</p>

<p>6. የጅቡቲ መንግስት «የገዛ ህዝባችንን አንገድልም» በማለት ከኢትዮጵያ የወጡትን ሁለት የአየር ኃይል አብራሪዎች ለመመለስ ያለውን ሐሳብ እንዲቀይር በጥብቅ እናሳስባለን።</p>

<p>7. ገዥው የኢህአዴግ ፓርቲ በተጭበረበረ የምርጫ ውጤት ተጨማሪ አምስት ዓመታት ለመግዛት የሚያደርገውን የእድሜ ማራዘም ሩጫ በጥብቅ እናወግዛለን።</p>

<p>8. ይኼንን አላማውንም የአለም መንግሥታትና ተቋማት ዴሞክራሲ ወዳድ ከሆነው ከኢትዮጵያ ህዝብ ጐን በመቆም እንዲያወግዝ እንጠይቃለን።</p>

<p>9. ፀረ ዴሞክራሲ የሆነውን አምባገነን ገዥ ኢህአዴግን በሰላማዊ ሰልፍ ሲቃወሙ የተገደሉትናን የቆሰሉትን ወገኖቻችንን የገደሉት ገዳዮችና አዛዦች ለፍርድ እንዲቀርቡ የአለም መንግሥታት ጭምር ግፊት እንዲያደርጉ እንጠይቃለን።</p>

<p>ኢህአዴግ በመቃወማቸው ለእስር የተዳረጉና እየተዳረጉ የሚገኙ ወገኖቻችን ከእስር እንዲለቀቁ እንጠይቃለን።</p>

<p class="align-center"><a href="/Gazettas/Nesanet/info/Nesanet.sera.html">ከነፃነት ሰኔ 23 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ነፃነት/ማውጫ/1997/ሰኔ/23/ነፃነት1.231097.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
