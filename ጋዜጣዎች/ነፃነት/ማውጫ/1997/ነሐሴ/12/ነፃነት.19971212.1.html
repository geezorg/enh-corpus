<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«አቶ ከማል የማጣራቱን ነገር በኔ ላይ ጣሉት ብለው ለኢህዴግ ቃል ገብተው ነበር» የተከበሩ አቶ በድሩ አደም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«አቶ ከማል የማጣራቱን ነገር በኔ ላይ ጣሉት ብለው ለኢህዴግ ቃል ገብተው ነበር» የተከበሩ አቶ በድሩ አደም</h2>


<p>የኢትዮጵያ ብሔራዊ የምርጫ ቦርድ ሊቀመንብር አቶ ከማል በድሪ «በምሥራቅ ጐጃም የምርጫ ክልል በሚገኙ የምርጫ ጣቢያዎች በሙሉ የሚካሄደውን የማጣራት ሥራ በኔ ላይ ጣሉት። ለቅንጅት በአንዲትም ቦታ እንዳይወሰንለት አደርጋለሁ» ብለው ማጣራቱ ከመጀመሩ በፊት የብአዴን - ኢሕአዴግ ማዕከላዊ ኮሚቴ አባል ለሆኑት ለአቶ ታደሰ ካሳ (ጥንቅሹ) ቃል መግባታቸውን አቶ በድሩ አደም አጋለጡ።</p>

<p>የቅንጅት ለአንድነትና ለዴሞክራሲ የምርጫ ችግር አጣሪ ኮሚቴ አባል የሆኑት የተከበሩ አቶ በድሩ አደም ከነፃነት ጋዜጣ ዝግጅት ክፍል ጋር ባደረጉት ቃለምልልስ እንዳስታወቁት፤ አቶ ከማል ለአቶ ታደሰ ይህን ነገር በኢሕአዴግ ስብሰባ ላይ ያስታወቁ ኢሕአዴግ ውስጥ ያሉ የአቶ በድሩ ምንጭ አቶ ታደሰ ያሉትን ነገር ይነግራቸዋል - እሳቸውም ቀጥታ አቶ ከማል ጋር በመሄድ ስለሰሙት ነገር ሳይፈሩ ፊት ለፊት ነግረዋቸዋል። ኢህአዴጐች ባደረጉት ስብሰባ አቶ ታደሰ ካሳ «በምሥራቅ ጐጃም የሚካሄደው ማጣራት ሊያሳስበን አይገባም። አቶ ከማል በድሪ በኔ ላይ ጣሉት። ለቅንጅት አንዲትም ቦታ እንዳይወሰን አደርጋለሁ ብሎ ቃል ገብቶልናል» ነው ያሉት - እንደ አቶ በድሩ ገለፃ።</p>

<p>በዚህች አገር ብቅ ብቅ እያለ የነበረውን የዴሞክራሲ ቡቃያ ጨርሶ ያጠወለገው፣ አጠውልጐም ያደረቀው፣ አድርቆም ያቃጠለው ምርጫ ቦርድ ነው የሚሉት አቶ በድሩ አደም፣ ምርጫውን ተከትሎ በዚህች አገር ላይ ለተፈጠረውና እየተፈጠረ ላለው ችግር ከላይ እስከታች ድረስ በምርጫ ቦርድ ውስጥ የተሰገሰጉት ሰዎች በሙሉ ከህግም ሆነ ከታሪክ ተጠያቂነት አያመልጡም ብለዋል።</p>

<p>«ከምርጫ ቦርድ ኢሕአዴግ ይሻላል» የሚሉት አቶ በድሩ «በተለይ አቶ ከማል በድሪን የመሰለ ትልቅ ሰው፤ እንዲህ ዓይነት ቆሻሻ ቦታ ላይ መገኘት አልነበረበትም» ሲሉ አቶ ከማል ባልጠበቋቸው ቦታ ላይ ስላገኟቸው የተሰማቸውን ልባዊ ሀዘን ገልፀዋል።</p>


<p class="align-center"><a href="/Gazettas/Nesanet/info/Nesanet.sera.html">ከነፃነት ነሐሴ 12 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ነፃነት/ማውጫ/1997/ነሐሴ/12/ነፃነት1.121297.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	

