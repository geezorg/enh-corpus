<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሕወሓት አስገራሚ መግለጫ አወጣ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ሕወሓት አስገራሚ መግለጫ አወጣ </h2>


<p>ቅንጅትና ህብረት ሙሉ በሙሉ ህወሃትን የመረጠውን የትግራይ ህዝብ ድምፅ በቀጥታም ሆነ በተዘዋዋሪ መንገድ ለመንጠቅ መንቀሳቀስ ጀምረዋል ሲል ህወሃት አስገራሚ መግለጫ አወጣ። ሁለቱ ተቃዋሚዎች ከድርጊታቸው ታቅበው ህግና ስርዓትን እንዲከተሉም አስጠንቅቋል።</p>

<p>አቶ መለስ በሊ/መንበርነት የሚመሩት ህወሃት ከትናንት በስቲያ ባወጣው መግለጫ «...ግንቦት ሰባት ቀን ለክልልና ለፌዴራል ም/ቤቶች የተካሄዱት ዴሞክራሲያዊ ምርጫዎች፣ የትግራይ ህዝብ ለዴሞክራሲ ያደረገው የተጋድሎ ውጤት መሆኑ አበክሮ ይገነዘባል» ካለ በኋላ፣ «ለብሔራዊ እኩልነት፣ ለዴሞክራሲና ለአንድነት በፅናት የታገለውን የትግራይ ህዝብ ህገ- መንግሥታዊ ባልሆነ የአመፅ መንገድ ድምፁን ለመንጠቅ የሚከጅሉ ሀይሎች ካሉ በቁርጠኝነት እንደሚመክታቸው ሊታወቅ ይገባል» በማለት ዝቷል። ህወሃት «...በተለይም ቅንጅትና ህብረት ምርጫውን የብጥብጥና የአመፅ እንዲሆን ተመኝተዋል ብቻም ሳይሆን፤ እቅድ ነንድፈው መንቀሳቀስ ጀምረዋል» በማለት ክስ ሰንዝሯል።</p>

<p>መግለጫው በመቀጠልም ... ኢህአዴግ የምርጫው ሂደት ይበልጥ ዴሞክራሲያዊ፣ ፍትሃዊና ህጋዊ እንዲሆን በቁርጠኝነት ቆሞ መንቀሳቀሱን በማወደስ፣ የምርጫው ውጤት ይፋ ከወጣ በኋላ «ተጭበርብሯል» በማለት የህዝብን ድምፅ ለመንጠቅና አመፅ ለመቀስቀስ የሚከጅሉት ቅንጅትና ህብረት ራሳቸው አጭበርባሪዎች መሆናቸውን ዴሞክራሲያዊው ሂደት አጋልጧቸዋል» ብሏል።</p>

<p>«ቅንጅት እና ህብረት እኛ ካሸነፍን ዴሞክራሲያዊ፣ ሌላው ካሸነፈ የተጭበረበረና ፀረ-ዴሞክራሲያዊ ነው የሚሉትን ፀረ ዴሞክራሲ የፀረ-ሰላም ፈሊጣቸውን ትተው የሀገራችን ህገመንግስትና ህጋዊ ስርዓቱን አክብረው እንዲንቀሳቀሱ» በማለትም ህወሃት አሳስቧል።</p>

<p>«...ህወሃት፣ ከትግራይ ህዝብ፣ ሰላም፣ ዴሞክራሲናን ልማት ወዳድ ከሆኑ ከኢትዮጵያ ህዝቦች፣ ከኢህአዴግ አባል ድርጅቶችና ከሌሎች አጋር ድርጅቶች ጐን በመሰለፍ፤ ለህግና ለህገ-መንግስታዊ ስርዓት የበላይነትና የሰላም እንደሚታገል ከወዲሁ ያረጋግጣል...» በማለት አቶ መለስ የሚመሩት ድርጅት መግለጫውን በመፈክር ደምድሟል።</p>


<p class="align-center"><a href="/Gazettas/Nesanet/info/Nesanet.html">ከነፃነት ነሐሴ 26 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ነፃነት/ማውጫ/1997/ነሐሴ/26/ነፃነት1.261297.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
