<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ቅንጅት በአዲስ አበባ ለሚጠራው ስብሰባ አዳራሾች ተከለከ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> ቅንጅት በአዲስ አበባ ለሚጠራው ስብሰባ አዳራሾች ተከለከ </h2>


<p>ቅንጅት ለአንድነትና ለዴሞክራሲ የወረዳ 19 ነዋሪዎችን ለማወያየት ያመለከተባቸው ሰባት አዳራሾች በተለያዩ ሰንካላ ምክንያቶች በመከልከላቸው ከህዝብ ጋር መገናኘት እንዳልቻሉ በቅርቡ በተደረገው የቅንጅቱ ምርጫ የአዲስ አበባ ዋና ፀሐፊ ሆነው የተመረጡት አቶ አንተነህ ሙሉጌታ ለዝግጅት ክፍላችን አስታወቁ።</p>

<p>እንደ አቶ አንተነህ ገለፃ በወረዳ 19 ስር ከሚገኙት አዳራሾች መሃል አንዱ የሆነው የእርሻ መሳሪያዎች ድርጅትን፣ በዚሁ ወረዳ በአቃቂ/ ቃሊቲ ክፍለ ከተማ የቀድሞ ቀበሌ 55 አዳራሽን ጠይቀው መከልከላቸውን በማመልከት በተመሳሳይ ሁኔታ በዚሁ ወረዳ ስር የሚገኙት የንፋስ ስልክ ት/ቤት እና ኤካፍኮ በተመሳሳይ ሁኔታ አዳራሹን ከፍቃድ በኋላ ጠያቂው ቅንጅት መሆኑን ሲያውቁ ፈቃደኛ ሳይሆኑ ቀርተዋል። በተለይም የንፋስ ስልክን ት/ቤት በተመለከተ የምርጫ ቦርድ ጽ/ቤት ምክትል ኃላፊው አቶ ተስፋዬ መንገሻም በጉዳዩ ቢገቡበትም «የምርጫው ጊዜ ስላለቀ አዳራሽ ለመፍቀድ ከእንግዲህ ወሳኞቹ እኛ ነን» ብለዋል።</p>

<p>የኤካፍኮ አዳራሽንም ቢሆን የፋብሪካው ሰራተኛ ማህበር ሊቀመንበር አቶ መኮንን ዓለሙ «ለግለሰብ ቢሆን እንፈቅድ ነበር፣ ለቅንጅት ግን አንፈቅድም» በሚል ምላሽ እንደሰጧቸው በመግለፅ ሊቀመንበሩ አዳራሹን በመከልከላቸው የሰራተኛውን ገቢ ያስቀሩ ከመሆናቸውም በላይ ሰራተኛው በሃገሩ ጉዳይ ላይ እንዳይወያይ እንቅፋት ሆነዋል ብለዋል። አቶ አንተነህ አያይዘው እንደገለፁት የጭማድ፣ ቀበሌ 57፣ ቀበሌ 54 አዳራሽ ኳስ መጫወቻ ሜዳን ቢጠይቁም የተለያዩ ምክንያቶችን በማቅረብ ሊፈቀድላቸው እንዳልቻለ እና በመጨረሻም ባለፈው እሁድ ቅንጅቱ በአዲስ አበባ የጠራው ስብሰባ በአዲስ አበባ አስተዳደር በኩል ውይይት እየተደረገበት እንደሆነ እና የውይይቱ ውጤት እስኪገለፅ አዳራሽ መፍቀድ እንዳልተቻለ ገልፀዋል። ይሁን እንጂ ተሰናባቹ ም/ቤት በቅንጅቱ ስብሰባ ዙሪያ የመወያየትና አስተያየት የመስጠትና መብት እንደሌለው አቶ አንተነህ ከዝግጅት ክፍላችን ጋር በስልክ ባካሔዱት ቃለመጠይቅ ገልፀዋል።</p>

<p class="align-center"><a href="/Gazettas/Nesanet/info/Nesanet.html">ከነፃነት ነሐሴ 26 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ነፃነት/ማውጫ/1997/ነሐሴ/26/ነፃነት2.261297.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
