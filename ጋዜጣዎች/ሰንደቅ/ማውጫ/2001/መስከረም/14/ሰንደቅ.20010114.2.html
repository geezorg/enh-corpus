<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የምግብ እርዳታ የሚፈልጉ ኢትዮጵያዊያን ቁጥር 9.6 ሚሊዮን ደርሷል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የምግብ እርዳታ የሚፈልጉ ኢትዮጵያዊያን ቁጥር 9.6 ሚሊዮን ደርሷል</h2>


<p>የተባበሩት መንግሥታት የዓለም ምግብ ፕሮግራም ባወጣው መግለጫ የአስቸኳይ ጊዜ የምግብ እርዳታ የሚፈልጉ ኢትዮጵያውያን ቁጥር 9.6 ሚሊዮን መድረሱን ገልጿል። ይህም ቀደም ሲል ከነበረው ግምት ከእጥፍ በላይ መሆኑ ድርጅቱ ገልጿል። ድርጅቱ ቀደም ሲል በድርቁ የተጐዱ ኢትዮጵያውያንን ለመርዳት ጠይቆት የመበረው ገንዘብ 25 በመቶው ክፍ በማድረግ የ465 ሚሊዮን ዶላር እርዳታ ለጋሾችን ጠይቋል።</p>

<p>በሌላ በኩል አሜሪካ በኢትዮጵያ መንግሥታዊ ያልሆኑ ድርጅቶችን የሚመለከተው ረቂቅ ሕግ በሀገሪቱ በሚሰሩ የውጭ የእርዳታ ድርጅቶች ላይ ጠንካራና ገዳቢ የሆኑ ድንጋጌዎችን የሚያስቀምጥ የመሆኑ ጉዳይ አሳስቦኛል ማለቷን ሰሞኑን ኤ ኤፍ ፒ የዜና ወኪል ባሰራጨው ዘገባ ገልጿል።</p>

<p>በዩስ ኤድ የዴሞክራሲ ግጭቶችና ሰብአዊ ጉዳይ ኃላፊ የሆኑት ሚስተር ማይል ሂስ ጉዳዩን አስመልክተው ለጋዜጠኞች ሲናገሩ ፤ «እኛ ይሄንን ረቂቅ ህግ በቀላሉ አናየውም። ጉዳዩ በጣም አሳስቦናል። ለጋሽ ወገኖችም ቢሆኑ ይሄንን ጉዳይ በተመለከት ያላቸውን ስጋት ለመንግሥት ገልፀዋል» ሲሉ ተናግረዋል። ሚስተር ሂስ ጨምረውም «ይሄንን ሕግ በተመለከተ ከምንግሥት ጋር ስፊ ውይይት እያደረግንበት ነው ። በሂደትም አስፈላጊውን ማስተካከያ ይደርጉበታል ብዬ አስባለሁ። ያም ሆነ ይህ ዋሽንግተን የኢትዮጵያ መንግሥት በረቂቅ ሕጉ ላይ ደጋግሞ እንዲያስብበት ተደጋጋሚ ማሳሰቢያ እየሰጠች ነው» ብለዋል።</p>

<p>ኢትዮጵያ ጠንካራ የአሜሪካ አጋር ናት ያሉት ሚስተር ሂስ ረቂቅ ሕጉ የውጪ የእርዳታ ድርጅቶች ፤ በጾታና በልጆች መብት ዙሪያ ሳይቀር እንዳይሰሩ እገዳን የሚጥል ነው ብለዋል። ይህም በሃገሪቱ በምግብ አቅርቦት ለተሰማሩት ድርጅቶች አሳሳቢ ጉዳይ ሆኗል በማለት ስጋታቸውን ገልፀዋል። ረቂቅ ሕጉ በቀጣዩ ጥቅምት ወር ፓርላማው ስራ ሲጀምር ለውይይት የሚቀርብ መሆኑ ታውቋል።</p>

<p>ሚስተር ሂስ በኢትዮጵያ የአራት ቀን ጉብኝት ካደረጉ በኋላ በድርቅ ለተጐዱት ወገኖች በሚደረሰው የእርዳታ መዘግየት ያሳሰባቸው መሆኑን ተናግረዋል። እስከ አሁን ባለው የነሐሴ ወር የእረዳታ ስርጭት 41 ፓርሰንቱ ብቻ ለተጠቃሚዎቹ መድረሱን ነው የምንገምተው ካሉ በኋላ በቀጣይ ግን መቶ በመቶ ለተረጂዎቹ እርዳታ የሚደርስበት ሁኔታ ይፈጠራል ብለዋል።</p>


<p class="align-center"><a href="/Gazettas/Sendeq/info/Sendeq.sera.html">ከሰንደቅ መስከረም 14 ቀን 2001</a></p>

</body>
</html>	
