<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>አደንዛዥ ዕፅ ውጠው ለማስተላለፍ የሞከሩ ሁለቱ ታንዛንያውያን ሞቱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">አደንዛዥ ዕፅ ውጠው ለማስተላለፍ የሞከሩ ሁለቱ ታንዛንያውያን ሞቱ</h2>


<p>የታንዛኒያ ዜግነት ያላቸው የ27 እና የ32 ዓመት ወጣቶች አደንዛዥ ዕፅ በመዋጥ በሕገወጥ መንገድ ለማስተላለፍ በሞከሩበት ወቅት የዋጡት አደንዛዥ ዕፅ ሆዳቸው ውስጥ በመፈንዳቱ እራሳቸውን ስተው ለሁለት ሳምንት በሃያት ሆስፒታል ህክምና ቢደረግላቸውም ህይወታቸው ሊተርፍ ባለመቻሉ ለህልፈት መዳረጋቸው ተገለፀ።</p>

<p>የፈረንሣይ የዜና ወኪል የኢትዮጵያን ፖሊሶች ጠቅሶ እንደዘገበው ሁለቱ ታንዛኒያውያን ከታንዛኒያ ቻይና እና ከቻይና ታንዛንያ እየተጓጓዙ በነበረት ወቅት በሕገ-ወጥ መንገድ ሄሮይን የተባለውን አደንዛዥ ዕፅ በመዋጥ ለማስተላለፍ እየሞከሩ በነበረበት ሰዓት እንደኛው አውሮፕላኑ ውስጥ እራሱን በመሳቱ የህክምና እርዳታ በተደረግለት ጊዜ በሆዱ አደንዛዥ ዕፅ መፈንዳቱ ተደርሶበታል። ሌላኛው ታንዛንያዊም በተመሳሳይ አደንዛዥ ዕፅ ውጦ በሕገ ወጥ መንገድ ለማስተለለፍ በሚሞከረበት ወቅት በኢትዮጵያ አየር መንገድ የፍተሻ ሰራተኞች ተጠርጥሮ ቢያዝም የዋጣቸው አደንዛዥ ዕጾች በሆዱ ውስጥ እያሉ በመፈንዳታቸው ህይወቱ ሊተርፍ አለመቻሉን ፓሊስን ጠቅሶ የዜና ወኪሉ ዘግቧል።</p>

<p>ከቻይና ወደ ታንዛኒያ ሲጓዝ የነብረው ሟች በሆዱ ውስጥ 42 የአደንዛዥ ዕፅ እንክብሎች የተገኙ ሲሆን፤ ከታንዛንያ ወደ ቻይና ያመራ በነበረው ተጓዥ ደግሞ 17 የሄሮይን እንክብሎች መገኘታቸውም ታውቋል።</p>

<p>ለሁለት ሳምንታት የህክምና እርዳታ ለሁለቱም ታንዛንያውያን ሲሰጥ መሰንበቱን ፖሊስ ያስታወቀ ሲሆን፤ ሁለቱም ግን ህይወታቸው ሊተርፍ አለመቻሉን ከትናንት በስቲያ አስታውቀዋል። የሁለቱም አስከሬን ከታንዛንያ ኤምባሲ ጋር በተደረገው ትብብር ባለፈው እሁድ ወደ ሀገራቸው መላኩም ታውቋል።</p>


<p class="align-center"><a href="/Gazettas/Sendeq/info/Sendeq.sera.html">ከሰንደቅ የካቲት 4 ቀን 2001</a></p>

</body>
</html>	
