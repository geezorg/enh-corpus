<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>አንድነትና መድረክ አብረው ለመስራት ተስማሙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">አንድነትና መድረክ አብረው ለመስራት ተስማሙ</h2>


<p>የአንድነት ለፍትህና ለዴሞክራሲ ፓርቲ (አንድነት) እና መድረክ ለዴሞክራሲ ምክክር በኢትዮጵያ (መድረክ) አብረው ለመስራት በሚያስችላቸው ጉዳይ ዙሪያ ባለፈው እሁድ ለመጀመሪያ ጊዜ በፓርቲ ደረጃ ተገናኝተው መወያየታቸውን አስታወቁ። አብረው ለመስራት ተስማምተዋል። ሁለቱ ፓርቲዎች በመጪው የ2002ቱ ብሔራዊ ምርጫ አብረው ለመስራት ከውህደት፣ ከቅንጅት ይልቅ ግንባር ለመፍጠር እያሰቡ መሆኑን ምንጮች አመልክተዋል።</p>

<p>በፓርቲዎች ምዝገባ አዋጅ መሠረት ፓርቲዎች በውህደት፣ በመቀናጀትና በመዋሀድ አብረው ለመስራት በሚችሉበት ሕጋዊ አገባብ በመኖሩ አንድነትና መድረክ ከሦስቱ የአደረጃጀት አይነቶች አንዱን ይዘው መቀጠል እንደሚፈልጉ የፓርቲው አመራሮች ለዝግጅት ክፍላችን ቢገልፁም፤ የመድረክ ስብስባ ከአንድነት ፓርቲ ጋር ግንባር የመፍጠር አዝማሚያ እንደሚኖር እየተገለፀ ነው። ሁለቱ የፖለቲካ ኃይሎች ሊዋሀዱ እንደሚችሉ ዓለም ልዩነት ሲሆን፤ መቀናጀት ያልቻሉት ደግሞ ቀደም ሲል የነበረው ቅንጅት በመጨረሻው የምርጫ ውጤት ላይ ውጤቱን አስጠብቆ መውጣት ባለመቻሉ ከእንድግዲህ «ቅንጅት ነኝ» ብለው ለምርጫ ቢቀርቡ በሕዝብ ዘንድ ያለው ተቀባይነት ይቀዘቅዛል በሚል ስጋት በመሆኑ «ግንባር» መፍጠር የተሻለ አማራጭ ሊሆን እንደሚችል አንዳንድ ስማቸው እንዳይገለፅ የፈለጉ የፓርቲ ባለስልጣናት ገልፀዋል።</p>

<p>ጉዳዩን አስመልክተው የአንድነት ምክትል ሊቀመንበርና የህዝብ ግንኙነት ኃላፊ ዶ/ር ኃይሉ አርአያ ለዝግጅት ክፍላችን እንደግለፁት ብሔራዊ ምክር ቤቱ አንድነት ከመድረ ጋር አብሮ ለመስራት በሚያስችሉት ጉዳዮች ላይ ባለፈው ቅዳሜ መምከሩን አስታውሰዋል። ምክር ቤቱም በጉዳዩ ላይ ከተወያየ በኋላ ከመድረክ ጋር በምን መልክ መስራት እንደሚቻል የውሳኔ ሀሳብ ማስተላለፉን አመልክተዋል። በመሆኑም በፓርቲዎች ምዝገባ አዋጅ መሠርት ግንባር በመፍጠር፣ በመቀናጀትና በመዋሀድ መስራት ስለሚቻል ከመድረክ ጋር በየትኛው አደረጃጀት አይነት መስራት ይቻላል በሚለው ላይ ሰፊ ውይይት ተደርጓል ብለዋል። ከውይይቱም በኋላ በሦስቱ የአደረጃጀት አይነቶች ላይ ውይይት እንዲጀመር ተወስኗል ብለዋል። በዚህም መሠረት አንድነት በጊዜያዊነት የመረጣቸውን ሦስት ሰዎች በመድረክ ስብሰባ ላይ እንዲገኙ ማድረጉንም ዶ/ር ኃይሉ ጨምረው ገልፀዋል።</p>

<p>የመድረኩ የወቅቱ ሰብሳቢ አቶ ቡልቻ ደመቅሳ በበኩላቸው የአንድነት ተሳትፎ ከታዛቢነት ወደ ዋና ተሳታፊነት መሸጋገሩን ለዝግጅት ክፍላችን ገልፀዋል። ባለፍው እሁድ እርሳቸው በሰብሳቢነት በመሩት ስብሰባ ላይ አንድነት በኦፊሻል ወኪሎቹን ልኳል ብለዋል።</p>

<p>የሦስቱን አደረጃጀቶች በተመከከት በየትኛው አደረጃጀት ላይ ውይይት ይጀመር ተባለ እንጂ ግንባር እንፍጠር አልተባለም። ነገር ግን በተለያዩ ግለሰቦች ግንባር እንፍጠር የሚል አስተያየት ቀርቧል» ብለዋል። ፓርቲዎቹ በይፋ የተስማሙበት አደረጃጀት ግን እስካሁን ይፋ አልሆነም ብለዋል። በቀጣይ በሚደረጉ ውይይቶች በመዋሀድ፣ በመቀናጀት ወይም በግንባርነት አብሮ ለመስራት ውሳኔ ይተላለፋል ሲሉ በበኩላቸው ገልፀዋል።</p>


<p class="align-center"><a href="/Gazettas/Sendeq/info/Sendeq.sera.html">ከሰንደቅ የካቲት 4 ቀን 2001</a></p>

</body>
</html>	
