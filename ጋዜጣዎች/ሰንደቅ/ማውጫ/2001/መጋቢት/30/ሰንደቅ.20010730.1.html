<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያ ቡና ኤክስፖርት አሜሪካውያን አስመጪዎችን ቅር አሰኝቷል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኢትዮጵያ ቡና ኤክስፖርት አሜሪካውያን አስመጪዎችን ቅር አሰኝቷል</h2>


<p>ሲያትል ታይምስ የተባለ ጋዜጣ ሰሞኑን በዘገባው እንዳሰራጨው ከሆነ በአዲሱ የኢትዮጵያ የቡና ግብይት ስርዓት አንዳንድ የአሜሪካ ቡና ሸማቾች ብዙም ደስተኛ አልሆኑም። ቀደም ባለው የቡና ግብይት ስርዓት አንዳንድ የአሜሪካ ቡና ሸማቾች የቡና ግዢ ሲያከናውኑ የነበረው የፈለጉትን የቡና አይነት በማማረጥ የተሻለ ቡና አቅራቢ ነው ከሚሉት ኤክስፖርተር ነበር። ሆኖም ከቅርብ ጊዜያት ወዲህ መንግሥት በወሰዳቸው አንዳንድ የቡና ኤክስፖርት ግብይት ስርዓት ለውጦች፣ የቡናን ወደ ውጪ የመላክ ሂደት በኢትዮጵያ ሸቀጦች ልውውጥ ስር እንዲያልፍ የሚል ውሳኔን ማስተላለፉ ይታወሳል። በዚህ በግብይት ሂደትም ከተለያዩ የቡና አቅራቢ የሚሰበሰቡ የኤክስፖርት የቡና አይነቶችን በአንድ ላይ ለገበያ እንዲቀርቡ እየተደረገ መሆኑን አንዳንድ የአሜሪካ የቡና አስመጪዎች ይናገራሉ። ይህም በልዩ ሁኔታ ምርጥ ቡና በሚል ከአንዳንድ ቡና አብቃይ ገበሬዎች ተሰብስበው ለአንዳንድ የአሜሪካ ሸማቾች ሊላኩ የነበሩትን የቡና አይነቶች የሚያስቀር ነው ተብሏል።</p>

<p>ይህም ሁኔታ በአንዳንድ የአሜሪካ የኢትዮጵያ ቡና ሸማቾች ዘንድ ግራ መጋባት መፍጠሩን ነው የጋዜጣው ዘገባ ያመለከተው። ጉዳዩን አስመልክተው አስተያየት የሰጡት ሚስተር ክሬግ ሆልት የተባሉ የአትላስ ቡና አስመጪ ባለቤት አሜሪካዊ ሲናገሩ፣ «አዲሱን የቡና ግብይት ስርዓተ ሂደት በተመለከተ ብዙም የገባን ነገር የለም» ብለልዋል። በእርግጠኝነት አዲሱ የግብይት ስርዓት በኢምፖርት ኤክስፖርት ሂደቱ ላይ እንቅፋት ፈጥሯል ብሎ መናገር ባይቻልም፣ አንዳንድ አሜሪካውያን የኢትዮጵያ ቡና አስመጪዎች የኢትዮጵያ ቡና በማስመጣቱ በኩል እንቅፋት ገጥሟቸዋል በማለት ጋዜጣው ዘግቧል። ብሉምበርግ የተባለ ድረ ገፅ እዳለው ከሆነ ደግሞ መንግሥት ራሱ ቡና ለመላክ ዝግጅት እያደረገ መሆኑን ገልጿል። ሆኖም በትናትናው ዕለት በጽሕፈት ቤታቸው መግለጫ የሰጡት የኮሚኒኬሽን ሚኒስተር አቶ በረከት ስምኦን የቡናውን ዘርፍ ኢኮኖሚ መንግሥት ለመውረስ እቅድ የለውም ብለዋል። ባለፈው ወር መንግሥት ለውጪ የሚላከውን ቡና በመጋዘን በማከማቸት ሀገሪቱ ከዘርፉ ማግኘት የሚገባትን የውጪ ምንዛሪ እንዳታገኝ አድርገዋል ያላቸውን የስድስት ቡና ላኪዎች ንግድ ፈቃድ መሰረዙ ይታወሳል።</p>

<p>ዘገባዎቹ እንዳመለከቱት ከሆነ ደግሞ አሁን ተፈጠረ በተባለው የቡና ኢምፖርት ኤክስፖርት አሰራር ስታርባክስ የተባለው አሜሪካዊው ቡና አስመጪና አከፋፋይ ኩባንያ የደረሰበት እክል የለም። ለዚህም የተሰጠው ምክንያት ኩባንያው የቡና ግዢውን የሚያከናውነው በቀጥታ ከቡና አቅራቢ ማህበራት (ዩኒየኖች) በመሆኑ ነው። እንደ ጋዜጣው ዘገባ ከሆነ ኢትዮጵያ ወደ አሜሪካ የምትልከው የቡና መጠን ከ12 እስከ 15 ሚሊዮን ፓውንድ ይደርሳል። ይህም ሀገሪቱ በጠቅላላው ከምትልከው አጠቃላይ የቡና መጠን ከ5 ፐርሰነት በላይ መሆኑ ታውቋል። ጃፓን ከፍተኛዋ የኢትዮጵያ ቡና ሸማች ሀገር ስትሆን፤ በዓመት እስከ 66 ሚሊዮን ፓውንድ የሚደረስ ቡና የምትገዛ መሆኗን መረጃዎች ያመለክታሉ።</p>


<p class="align-center"><a href="/Gazettas/Sendeq/info/Sendeq.sera.html">ከሰንደቅ መጋቢት 30 ቀን 2001</a></p>

</body>
</html>	
