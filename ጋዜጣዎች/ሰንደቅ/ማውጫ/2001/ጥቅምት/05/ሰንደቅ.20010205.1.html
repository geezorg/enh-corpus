<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የሲቪል ማህበረሰብ ረቂቅ ሕግ እንዳይፀድቅ ተጠየቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የሲቪል ማህበረሰብ ረቂቅ ሕግ እንዳይፀድቅ ተጠየቀ</h2>


<p>ለበርካታ ጊዜያት ሲያወዛግብ የቆየው የበጐ አድራጐትና የሲቪል ማህበረሰብ ረቂቅ ሕግ በቅርቡ ለፓርላማ ቀርቦ ይፀድቃል በመባሉ ፓርላማው እንድያፀድቀው ተጠየቀ። የኢትዮጵያ መንግሥት በበኩሉ ረቂቅ ሕጉ እንዳይፀድቅ የሚጠይቁ በኢትዮጵያ የውስጥ ጉዳይ መግባት የሚፈልጉ ወገኖች መሆናቸውን ገልጿል።</p>

<p>የበጐ አድራጐትና የሲቪል ማህበረሰብ ሕጉ ከዚምባብዌ ተመሳሳይ ሕግ የባሰ ነው ያለው በአሜሪካ የሚገኙው የሂዩማን ራይትስ ወች ድርጅት ሲሆን ፤ ረቂቅ ሕጉ እንዳይፀድቅ በኢትዮጵያ መንግሥት ላይ ግፊት እንዲደረግ ጠይቋል።</p>

<p>የሰብአዊ መብት ድርጅቱ ከትናንት በስቲያ ባወጣው መግለጫ እንደገለፀው ፤ ሰሞኑን በኢትዮጵያ ፓርላማ ሊፀድቅ የተዘጋጀው ረቂቅ ሕግ ፤ ኢትዮጵያ በዓለም ዓቀፍ ደረጃ የተቀበለቻቸውን መሠረታዊ የሰብአዊ መብት ድንጋጌዎችንና የኢትዮጵያን ሕገ-መንግሥት ወደ ጐን ያደረገ ነው ብሏል።</p>

<p>በኢትዮጵያ መንግሥት በሚኒስትር ማዕረግ የጠቅላይ ሚንስቱ አማካሪ አቶ በረከት ስምኦን ለአሜሪካ ድምፅ የእንግሊዝኛ ክፍል በሰጡት ቃለ ምልልስ ረቂቅ ሕግን አስመልክቶ በሂዩማን ራይትስ ወች እና በሌሎች አካላት እየቀረበ ያለውን ተቃውሞ አስተባብለዋል።</p>

<p>አቶ በረከት እንደተናገሩት የኢትዮጵያ መንግሥት ድህነት ለመዋጋት የሚደረገውን ጥረት የሚያግዙ የሲቪል ማህበረሰብ ድርጅቶችን ያበረታታል ብለዋል። ረቂቅ ሕጉም የተዘጋጀው በሀገሪቱ የውስጥ ፖለቲካ ጣልቃ ለመግባት የሚሞክሩ የውጭ ኃይሎችን ለመከላከል እንደሆነ ገልፀዋል። ይልቁን በድህነት ቅነሳ ተሳታፊ የሚሆኑ መያዶች በልማት ስራ ገብተው መስራት እንደሚችሉ። ነገር ግን የፖለቲካውን ስራ ለኢትዮጵያውያን ሊተው ይገባል ሊሉ ገልፀው ፤ በኢትዮጵያ የውስጥ የፖለቲካ ጉዳይ የማይገቡ የሲቪል ማህበራት ያለ ስጋት መስራት እንደሚችሉ ተናግረዋል። «ከዚህ ውጪ ሕጉ ያሰራል አያሰራም የሚለውን መጥተው ይዩት ፤ ሕጉ የማያሰራቸው ከሆነ ደግሞ በግድ ስሩ አንላቸውም። እኛ የራሳችንን ሕግ አውጥተናል» ሲሉ ለጣቢያው ተናግረዋል።</p>

<p>ይሁን እንጂ ሂዩማን ራይትስ ወች የሲቪል ማህበራትን የተመለከተው ሕግ ለሦስት ጊዜ መሻሻሉን ገልጿል። የተሻሻለውም ከውስጥና ከውጭ በተደረገ ጥረት መሆኑንም በመግለጫው አትቷል። ነገር ግን ለሦስተኛ ጊዜ ተሻሽሎ የቀረበው እና በገዢው ፓርቲ አብላጫ ወንድበር በተያዘው ፓርላማ ቀርቦ የሚፀድቀውም ሕግ የሲቪል ማህበረሰቡን እንቅስቃሴ የሚጐዳ ድንጋጌዎች እንዳሉት አብራርቷል።</p>

<p>አሁን ለመፅደቅ የተዘጋጀው ረቂቅ ሕግ መጀመሪያ ቀርቦ ከነበረው ረቂቅ ሕግ የተሻለ መሆኑን የጠቀሰው ሂዩማን ራይት ወች ፤ ቢያንስ የአሁኑ ሕግ ከውጭ ተቋቁመው በአገር ውስጥ የሚንቀሳቀሱ በውጪ የሚገኙ የስቪል ማህበረሰብ ድጐማ የሚንቀሳቀሱ አገር በቀል ግብረ ሰናይ ድርጅቶች በድህነት ቅነሳ ወይም በኢኮኖሚ ልማት ጉዳዮች ላይ እንዳይሰሩ አይከለክልም ብሏል። የአሁኑ ረቂቅ ሕግ የእምነት ተቋማትን ከረቂቅ ወሰኑ ውጪ አድርጓቸዋል ያለ ሲሆን ፤ በተጨማሪም ቀደም ሲል ቀርቦ የነበረው ረቂቅ ሕግ በበጐ አድራጐትና በሲቪል ማህበራት ላይ የስምና የአላማ ለውጥ እንዲያደርጉ ለመንግሥት ተሰጥቶ የነብረው ስልጣን እንዲነሳ መደረጉንም አመልክቷል። እንዲሁም የሲቪል ማህበራትን እንዲቆጣጠር የሚቋቋመው የመንግሥት ኤጀንሲ ጣልቃ ገብነት እንዲቀንስ መደረጉንም ጠቅሷል።</p>

<p>ይሁንና አሁን ሊፀድቅ በተዘጋጀው ረቂቅ ሕግ ላይ ከውጭ በሚገኙ የእርዳታ ገንዘብ ታግዘው በሚሰሩ የአገር ውስጥ እና በውጭ ግብረ ሰናይ ድርጅቶች አማካይነት እንዳይሠሩ ከተከለከሉት የስራ አይነቶች መካከል የስነ ጾታ ፣ የሕፃናት መብት እና የአካል ጉዳተኞች መብቶችን ያካትታል ሲል ድርጅቱ ተቃውሟል። በተጨማሪም በውጪ የሚኖሩ ኢትዮጵያውያን የውጭ መያድ በሚል ክፍል ውስጥ እንዲካተቱ መደረጉን አስታውሶ ፤ እነዚህ በውጪ በሚኖሩ ኢትዮጵያውያን የተቋቋሙ መያዶች በሰብአዊ መብት ፤ በአስተዳረ ፤ በጾታና በሌሎችም ተግባራት ላይ እንዳይሰማሩ የሚከለክል ረቂቅ ሕግ ነው ብሏል።</p>

<p>እንደ ሂዩማን ራይትስ ወች መግለጫ ከሆን እሁን በፓርላማው ለመፅደቅ በተዘጋጀው ረቂቅ ሕግ በመያዶች ላይ የወንጀል ቅታቶች ሙሉ በሙሉ እንዲነሱ መደረጉን ገልጾ ፤ ይሁን እንጂ ረቂቅ ሕጉ በቀጥታ የቅጣት ድንጋጌዎችን ቢያነሳም ጥፋተኛ የሆኑ የበጐ አድራጐት የሲቪል ማህበራት በወንጀል ሕጉ ውስጥ በተካተቱ የቅጣት ድንጋጌዎች ሊቀጡ የሚችሉበት ሁኔታ አመቻችቷል ሲል ገልጿል።</p>

<p>በአጠቃላይ የበጐ አድራጐትና የሲቪል ማህበራት ሕጉ በሀገሪቱ ነፃ የሲቪል ማህበራት ስራቸውን በአግባቡ እንድይወጡ ጫና የሚያሳድር መሆኑን ሂዩማን ራይትስ ወች ገልጾ በሀገሪቱ የፖለቲካውን መድረክ በማጥበብ የመንግሥት ኃይል አይሎ እንዲወጣ የሚያደርግ ነው ሲል ረቂቁን ኮንኗል።</p>

<p>በተለይ ረቂቅ ሕጉ የበጐ አድራጐትና ሲቪል ማህበርትን ፣ የውጪ ፣ የኢትዮጵያ እና በኢትዮጵያ የሚገኙ ሲል ሦስት ቦታ መከፋፈሉን አስታውሶ፤ በተለይም ከ10 በመቶ በላይ ወጪአቸውን ከውጪ እርዳታ የሚያገኙ የሲቪል ማህበራት በሰብአዊ መብቶችና በአስተዳደር ጉዳዮች ላይ እንዳይነቀሳቀሱ ማገዱ ፤ እንዲሁም ከኢትዮጵያ መንግሥት ፈቃድ ውጪ የዓለም ዓቀፍ ሰብአዊ መብት ተቆርቋሪ ድርጅቶች (እራሱ ሂዩማን ራይትስ ወች ፣ አምንስቲ ኢንተርናሽናልና ሌሎች ድርጅቶች) የሚያደጓቸው ሰብአዊ መብትን የተመለከቱ የምርምር ተግባራትም ሆኑ ሌሎች እንቅሰቃሴዎች ሕገ-ወጥ ሆነው በረቂቁ መደንገጋቸውን አግባብ አለመሆኑንም ሂዩማን ራይትስ ወች ገልጿል።</p>


<p class="align-center"><a href="/Gazettas/Sendeq/info/Sendeq.sera.html">ከሰንደቅ ጥቅምት 5 ቀን 2001</a></p>

</body>
</html>	
