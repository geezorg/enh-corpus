<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>«መኢአድ አልተከፋፈለም»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«መኢአድ አልተከፋፈለም»</h2>


<p>የመላው ኢትዮጵያ አንድነት ድርጅት (መኢአድ) አልተከፋፈለም ሲሉ የፓርቲው የሕዝብ ግንኙነት ኃላፊ ወ/ት መሶበወርቅ ቅጣው ለዝግጅት ክፍላችን ግለፁ።</p>

<p>በፓርቲውና በፓርቲው ድጋፍ ሰጪ ድርጅቶች መካከል ልዩነት እንዳለ የገለፁት ወ/ት መሶበወርቅ፤ «በድጋፍ ሰጪ ድርጆቶች መካከል ተፈጥሮ የነበረውም መጠነኛ ልዩነት በአቶ አባይነህ ብርሃኑ (የድርጅቱ ም/ሊቀመንበር) አግባቢነት እየተፈታ ነው» ሲሉ ገልፀዋል። በመሆኑም በመኢአድም ሆነ በኢንጂነር ኃዩ ሻውልና በአቶ አባይነህ ብርሃኑ መካከል አለመግባባት እንደተፈጠረ ተደርጐ የተሰራጨው ዘገባ ከእውነት የራቀ ነው ብለዋል።</p>

<p>ወ/ት መሶበወርቅ በሰሜን አሜሪካ ድጋፍ ሰጪ ድርጅቶች መካከል ተፈጥሮ የነበረውም ልዩነት ዓመታዊ ስብሰባቸውን በቴሌ ኮንፈረንስ እናድርግ ወይም በአካል እናድርግ በሚል ልዩነት መፈጠሩን አስታውሰው ፤ በቴሌ ኮንፍራንስ እናድርግ ያሉ ድጋፍ ሰጪ አካሎች ጉባኤውን ቢያካሂዱም ሁሉንም ያቀፈ ስብሰባ በመጪው አርብ ይካሄዳል ሲሉ ገልፀዋል። በስብሰባውም ሁሉም ወገኖች ይገኛሉ ብለን ተስፋ እናደርጋለን ብለዋል።</p>

<p>በሰሜን አሜሪካ ከሚገኘው የፓርቲው የአማካሪ ቦርድ ጋር በመሆን የድጋፍ ድርጅቶቹን እያቀራረቡ ባሉት በአቶ አባይነህ ብርሃኑና በኢንጂነር ኃይሉ መካከል ልዩነት እንደተፈጠረ ተደጐ የተዘገበው ፓርቲው እንዲከፋፈል ምኞት ባላቸውና እኛ እንድንፈራረስ በሚፈልጉ ኃይሎች አማካኝነት ነው ሲሉ ጨምረው ገልፀዋል።</p>

<p>ይህ በእንዲህ እንዳለ የፓርቲው የደቡብ ቀጠና አደራጅ የሆኑት አቶ በቀለ ግርማ ከጥቅምት 2 ቀን 2001 ጀምሮ በዲላ ከተማ 10 ኪ.ሜትር ርቀት ላይ በምትገኘው የገጠር ቀበሌ እስር ቤት ውስጥ ታስረው እንደሚገኙ ወ/ት መሶበወርቅ አያይዘው ገልፀዋል።</p>

<p>ግለሰቡ የኢትዮጵያ ምርጫ ቦርድ በቁጥር ከ46/ፓአ/ጠ/103/2001 ለፓርቲአችን የፃፈለንን የትብብር ደብዳቤ ይዘው ከአዲስ አበባ ተነስተው በደቡብ ኢትዮጵያ የተለያዩ ዞኖች የማደራጀት ስራ እያከናወኑ ባሉበት ወቅት በቁጥጥር ስር መዋላቸውን ወ/ት መሶበወርቅ ገልፀዋል። የታሰሩት የሚሊሻ እስር ቤት ንፅህና የጐደለው በመሆኑ አቶ በቀለ በአስም ህመም እየተቸገሩ ነው ብለዋል።</p>

<p>በሌላ በኩል የመኢአድ የአዲስ አበባ ወጣቶች ምክር ቤት የምስረታ ጉባኤ በመጪው እሁድ ይካሄዳል ሲሉም ጨምረው ገልፀዋል።</p>


<p class="align-center"><a href="/Gazettas/Sendeq/info/Sendeq.sera.html">ከሰንደቅ ጥቅምት 5 ቀን 2001</a></p>

</body>
</html>	
