<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>መኢአድ የሰሜን አሜሪካ ድጋፍ ሰጪ ስራ አስፈፃሚ ኮሚቴ አባላትን አሰናበተ </title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">መኢአድ የሰሜን አሜሪካ ድጋፍ ሰጪ ስራ አስፈፃሚ ኮሚቴ አባላትን አሰናበተ</h2>


<p>በሰሜን አሜሪካ ያሉት የመኢአድ (የመላው ኢትዮጵያ አንድነት ድርጅት) የድጋፍ ሰጪ ድርጅቶች ለሁለት መከፈላቸው ይታወሳል። ድርጅቶቹ ለሁለት መከፈላቸውን ተክትሎ በዛው በሰሜን አሜሪካ የሚገኙት አቶ አባይነህ ብርሃኑ የመኢአድ ምክትል ሊቀመንበር ባለፈው አርብ በፊርማቸው በወጣ ደብዳቤ የድጋፍ ሰጪ አመራር አካላት በሙሉ እንዲገኙ ጥሪ አቅርበው ነበር።</p>

<p>ይሁን እንጂ ለሁለት ቀን ከተካሄደው ስብሰባ በኋላ የወጣው መግለጫ እንደጠቆመው የድጋፍ ሰጪ ድርጅቶቹ አባላቱ ቢገኙም ፤ የስራ አስፈፃሚ አባላቱ በስብሰባው ቦታ አለመገኘታቸውን መግለጫው ገልጿል።</p>

<p>በዚህም መሠረት ከ1-5 በተዘረዘሩ ግድፈቶች ምክንያት የሰሜን አሜሪካ የስራ አስፈፃሚ ኮሚቴ አባላት መሰናበታቸውንና በምትካቸው ሌላ እንዲያስመርጡ 9 አባላት ያለበት አስመራጭ ኮሚቴ ባለፈው ቅዳሜ መቋቋሙን ከወጣው መግለጫ መረዳት ተችሏል።</p>

<p>ጉባኤው በተካሄደበት ወቅት አቶ አባይነህ ብርሃኑ ፓርቲያቸው የሚገኝበትን ከፍተኛ ደረጃ ለድጋፍ ሰጪ ድርጅቶች ተወካዮች ቢያስረዱም ፤ በሰሜን አሜሪካ የድጋፍ ሰጪ የስራ አስፈፃሚ ኮሚቴዎች ላይ ያለውን ደካማ የስራ እንቅስቃሴ በማያሻማ መልኩ አስረድተው ፤ ፓርቲውም በስራ አስፈፃሚ አካላቱ ድክመት በጣም ማዘኑን ገልፀዋል ሲል ይሄው መግለጫ ያትታል።</p>

<p>ለሁለት ቀን በተካሄደው በዚሁ ጉባኤ የድጋፍ ሰጪ ድርጅቶቹ ምንም እንኳን የስራ አስፈፃሚ አካላቱ አለመገኘታቸውን ቢገልጽም የድጋፍ ሰጪ የስራ ሪፖርት መደመጡን ይገልፃል። በስራ አስፈፃሚዎቹ ላይ የቀረቡ ቅሬታዎች መመርመራቸውንና አምስት ያህል ድክመቶች መታየታቸውን ጉባኤው በውል መገንዘቡን ከጉባኤው በኋላ የወጣው መግለጫ ያስረዳል።</p>

<p>በዚህም መሠረት በድጋፍ ሰጪ ድርጅቶች የስራ አስፈፃሚው አካላት ታይተዋል ያላቸው ድክመቶች፦ 1. የሰሜን አሜሪካ የስራ አስፈፃሚ ኮሚቴ ከፌብሩዋሪ 14/2008 ዓ.ም ጀምሮ እሳካሁን ድረስ የአደረጋቸው የስራ እንቅስቃሴዎች ድርጅቱን ከማጠናከር እና ገንዘብ ከማሰባሰበ ይልቅ በተለያዩ የዕርስ በርስ ሽኩቻዎች ላይ ጊዜያቸውን ያጠፉ በመሆናቸው።</p>

<p>2. የድጋፍ ሰጪ ድርጅቶችን መተዳደሪያ ደንብ በ90 ቀናት ውስጥ ተሻሽሎና አፀድቆ ስራ ላይ እንዲውል በማድረግ ፈንታ አዲስ መተዳደሪያ ደንብ የአወጡ በመሆናቸው።</p>

<p>3. የድርጅቱን አባላትን ከድርጅቱቹ ደንብና መመሪያ ውጪ ከአባልነት የአስወገዱ በመሆናቸው፤</p>

<p>4. በፓርቲው መሪዎች ላይ የፈጠራ ወሬ ከማሰወራታቸውም በላይ ስማቸውን በማጉደፍ ስራ ላይ መሰማራታቸው በመረጃ የተደረሰበት በመሆኑ፤</p>

<p>5. ከፓርቲው ም/ሊቀመንበር ለቀረበላቸው ጥሪ ከእምቢተኝነታቸውም በላይ እንደማይገኙ በአቋም መግለጫ የገለፁ በመሆናቸው ነው ሲል ከጉባኤው በኋላ የወጣው መግለጫ ዘርዝሯል።</p>

<p>ቅዳሜ እለት በወጣው መግለጫ ከመኢአድ ድጋፍ ሰጪነት የተሰናበተው የቀድሞው የድጋፍ ሰጪ ኮሚቴ አካላት ከ15 ቀን በፊት ተመሳሳይ ስብሰባ በማካሄድ ባወጣው መግለጫ የድጋፍ ሰጪ የማህበሩን እንቀስቃሴ ለማዳከምና ሆን ብሎም ለመበተን ከሁለት የማይበልጡ ሰዎች በጐነጐኑት ሴራ የመከፋፈል አደጋ ማጋጠሙን ገልጿል። የመኢአድ ም/ሊቀመንበር አቶ አባይነህ ብርሃኑና ዶ/ር ታዬ ወልደሰማያት የሚመሩት ቦርድ በማወቅ ይሁን ባለማወቅ ወይም በሌላ ምክንያት ማህበሩ ለሁለት እንዲከፈል እያደረጉ ያለው እንቅስቃሴ ላይ መወያየቱን እና 10 ነጥቦችን የያዘ የውግዘት ውሳኔ ማሳለፉ ይታወቃል።</p>

<p>በሌላ በኩል የመላው ኢትዮጵያ አንድነት ድርጅት የአዲስ አበባ ወጣቶች ምክር ቤት ባለፈ እሁድ በተጠራው ጉባኤ ተመስርቷል። በምስረታ ጉባኤው ላይ የመኢአድ ፕሬዚዳንት ኢንጅነር ኃይሉ ሻውል የተገኙ ሲሆን ፤ የቀድሞው የኢፌድሪ ፕሬዚዳንት በክብር እንግድነት በምስረታ ጉባኤው ላይ ተገኝተዋል።</p>


<p class="align-center"><a href="/Gazettas/Sendeq/info/Sendeq.sera.html">ከሰንደቅ ጥቅምት 12 ቀን 2001</a></p>

</body>
</html>	
