<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ከግቦት ሰባት ጋር ተጠርጥረው የተያዙ ፍርድ ቤት ቀረቡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ከግንቦት ሰባት ጋር ተጠርጥረው የተያዙ ፍርድ ቤት ቀረቡ</h2>


<p>ከፍተኛ የመንግሥት ባለስልጣናትን ለመግደልና ተቋማትን በማውደም የሽብር ተግባር ሊፈፅሙ ሲሉ ተያዙ የተባሉ ስማቸው ከግንቦት ሰባት ጋር የተያያዘ ተጠርጣሪዎች ሰኞ ዕለት ፍርድ ቤት ቀረቡ።</p>

<p>በከፍተኛ የፀጥታ ቁጥጥር ፍርድ ቤት የቀረቡት እነዚሁ ተጠርጣሪዎች ፖሊስ ማስረጃ አሟልቶ ለማቅረብ እንዲያስችለው የተጨማሪ የ14 ቀን የጊዜ ቀጠሮ እንደተሰጠው ለማወቅ ተችሏል። ተጠርጣሪዎቹ ሰኞ ከሰዓት በኋላ በአራዳ የፌደራል የመጀመሪያ ደረጃ ፍርድ ቤት የቀረቡ ሲሆን፤ ድርጅቱ በመግለጫው የተጠርጣሪዎቹ ማንነት እንዲገለፅ ጠይቋል። ድርጊቱንም ተቀባይነት የሌለው እንደሆነም አመልክቷል።</p>

<p>የመንግሥት ኮሙኒኬሽን ጉዳዮች ጽ/ቤት ሚኒስትር ዴኤታ አቶ ኤርሚያስ ለገሰ በበኩላቸው ባለፈው ሰኞ ለጋዜጠኞች እንደተናገሩት አምነስቲ ኢንተርናሽናል ተጠርጣሪዎቹን በተመለከተ ምንም አይነት መረጃ እንደሌለው ገልፀዋል። ይልቁንም ከፍርድ ቤት በፊት እየተወሰነ መሆኑንና በዓለም አቀፍ ደረጃ ተቀባይነት ባለው የሀገሪቱ የፍርድ ሰርአት ቀድሞ እየወሰነ መሆኑንም አስረድተዋል።</p>

<p>አምንስቲ ኢንተርናሽናል «ተጠርጣሪዎቹ የፖለቲካ እስረኛ መሆናቸው እና በዝምድና መታሰራቸውን፣ የህሊና ታሳሪዎች ናቸው ብሎ የሚልበት ምክንያት አይኖርም» ያሉት አቶ ኤርሚያስ አምነስቲ ኢንተርናሽናል በዓለም አቀፍ ደረጃ ተቀባይነት ያለውን የዳኝነት ስርአታችንን እያደናቀፈ ነው ብለዋል። ይህም በራሱ ሰብአዊ መብት መጣስ ነው ብለውታል።</p>

<p>የመንግሥት ኮሚኒኬሽን ጉዳዮች ጽ/ቤት ሚኒስትር ዴኤታ አቶ ሽመልስ ከማል በበኩላቸው በሽብርተኝነት ተከሰው ጉዳያቸው በምርመራ ላይ ያሉ ሰዎችን በሚመለከት ሲናገሩ ጉዳዩ በወንጀል ምርመራ ላይ ያለ ጉዳይ በመሆኑ ከአጠቃልይ ሂደቱ በስተቀር፣ የምርመራ ሂደቱን ዝርዝር መረጃዎች መግለፅ የወንጀል ምርመራ ሂደቱን አደጋ ላይ የሚጥል በመሆኑ የሕግ አስከባሪ ኃይሎች ውስን መረጃ በመስጠት ይቆጠባሉ ብለዋል።</p>

<p>«የህዝቡ የማወቅ መብትና የፍትህ አስተዳዳሪ ጥቅም ሚዛን ማስተዋል የግድ ይላል» ያሉት አቶ ሽመልስ፤ ሚዛኑ ከተዛባ ፍትህ ሊጨነግፍ ይችላል ብለውል። በመሆኑም እስከ አሁን ባለው ሂደት የወንጀል ጉዳዩን በባለቤትነት የሚከታተለው የፌደራ ፖሊስ ለህዝብ ግልፅ ያደረጋቸውና ያመነባቸውን መረጃ እስከ አሁን ለህዝብ ሲገልፅ መቆየቱን አብራርተዋል።</p>

<p>ሆኖም ማን ከማን ጋር ግንኙነት እንዳለው፣ ማን በማን ጉዳይ ተሳትፎ እንደነበረው፣ በዝርዝር የሚታወቀው ምርመራው ተጠናቆ ክሱ አግባብ ላለው ፍርድ ቤት ሲቀርብ በይፋ እንደሚገለፅም ጨምረው ገልፀዋል። ከተጠርጣሪዎቹ መካከል ወታደራዊ መኮንኖች በመኖራቸው ለመኮንኖቹ የተለየ ፍርድ ቤት ይቋቋማል ወይ ተብለው የተጠየቁት አቶ ሽመልስ፤ የተለየ ፍርድ ቤት ይቅረቡ ወይስ አይቅረቡ ተብሎ ሊወሰን የሚችለው ከምርመራው በኋላ ከሚገኝ - ውጤቶች በኋላ እንደሆነም አስተድተዋል። ተጠርጣሪዎቹ በሴራው ውስጥ ያላቸውን ትስስር በማየት እንደ ወንጀሉ ሁኔታ የትኛው ፍርድ ቤት ስልጣን እንዳለው ተለይቶ የሚታወቀው ምርመራው ተጠናቆ መዝገቡ ወደ ዐቃቤ ሕግ ሲመራ ነው ብለዋል።</p>

<p>አቶ ኤርሚያስ በበኩላቸው የምርመራው ሂደት ብዙ ጊዜ እንደማይፈጅ የገለፁ ሲሆን፤ አብዛኛው የምርመራ ሂደት ተጠናቆ ከመጨረሻው ጫፍ ላይ እየደረሰ እንደሆነም አስረድተዋል።</p>


<p class="align-center"><a href="/Gazettas/Sendeq/info/Sendeq.sera.html">ከሰንደቅ ግንቦት 5 ቀን 2001</a></p>

</body>
</html>	
