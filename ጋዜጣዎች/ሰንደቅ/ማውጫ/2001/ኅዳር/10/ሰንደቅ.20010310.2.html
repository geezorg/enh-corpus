<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>አሜሪካዊያን በታላቁ ሩጫ እንዳይሳተፉ የተከለከሉት የተለየ ስጋት ስለተፈጠረ አይደለ ተባለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">አሜሪካዊያን በታላቁ ሩጫ እንዳይሳተፉ የተከለከሉት የተለይ ስጋት ስለተፈጠረ አይደለም ተባለ</h2>


<p>እሁድ ሕዳር 14 ቀን በሚካሄደው ታልቁ ሩጫ ላይ አሜሪካዊያን የኤምባሲው ሠራተኞች እንዳይሳተፉ ኤምባሲው ሰሞኑን ማሳሰቢያ መስጠቱ ይታወሳል። ዝግጅት ክፍላችን ኤምባሲው ይህን ማስጠንቀቂያ ለዜጐቹ የሰጠበትን ምክንያት ለማጣራት ባደረገው ሙከራ ማስጠንቀቂያው የተሰጠው ለኤምባሲው የተለየ የፀጥታ ስጋት መረጃ ስለደረሰው ሳይሆን በቅርቡ የኢትዮጵያ መንግሥት ለዜጐቹ በመገናኛ ብዙሀን ካሰራጨው መልዕክት በመነሳት ብቻ መሆኑን ሚስስ ዳራህ ፓራዲዞ የማሳሰቢያውን ጽሁፍ በስልክ እያነበቡ ገልፀውልናል።</p>

<p>ሚስስ ዲራህ ፓራዲዞ አክለው ሲገልፁ የኢትዮጵያ መንግሥት ለዜጐቹ ጥንቃቄ እንዲያደርጉ ባወጣው ማስጠንቀቂያ መነሻነት ብቻ ኤምባሲው ለሠራተኞቹና ለዜጐቹ ህዝብ በዛ ብሎ ከሚገኝባቸው አካባቢዎች እንዲርቁ ሲያሳስብ ከህዝብ ትራንስፖርቶች ሆቴሎችና ከመሳሰሉት ቦታዎች እንዲርቁ በመመከሩ ታላቁ ሩጫም ላይ በርካታ ህዝብ ስለሚሰበሰብ የዛኛው ማሳሰቢያ ተቀፅላ ስለሆነ እንጂ ሌላ አዲስ የፀጥታ ስጋት ስለተፈጠረ አይደለም ብለዋል።</p>

<p>በታላቁ ሩጫ አምባሳደር ያማሞቶና ሌሎች መቶ የሚሆኑ የኤምባሲው አባላት ለመገኘት ተስማምተው እንደነበር ከታላቁ እሩጫ አዘጋጆች ተገልጿል።</p>

<p>በተያያዘ ዜና የአሜሪካ የውጭ ጉዳይ ሚኒስትር ከትላንት በስቲያ ባወጣው መግለጫ ዜጐች ወደ ሶማሊያና ኤርትራ እንዳይጓዙ አስጠንቅቋል። የሚንስትር መስሪያ ቤቱ ለሰጠው ማስጠንቀቂያ በምክንያትነት ያስቀመጠው በሶማሊያ እንደሌሎች ሀገራት ዜጎች የመታገት ፤ የመገደልና የመዘረፍ ወንጀል ሊፈፀምባቸው ይችላል በማለት ነው።</p>

<p>ከዚሁ ጋር በተያያዘም ዜጐች ወደ ኤርተራ እንዳይጓዙ ማስጠንቀቂያ የሰጠው ካለፈው መስከረም ወር ጀሞ በኤርትራ የአሜሪካ ዲፕሎማት እቃ እንዲፈተሽ በመደረጉ ነው ተብሏል። በጄኔቭ ስምምነት መሠረት የዲፕሎማቶች እቃ እንዳይፈተሽ ቀደም ሲል ተግባራዊ የሆነ ዓለም አቀፍ ስምምነት ቢኖርም ፤ የኤርተራ መንግሥት ሕጉን በመጣስ የማይገባ ተግባ ሲፈፅም ቆይቷል በማለት የውጭ ጉዳይ ሚኒስትር መስሪያ ቤቱ ወቀሳውን አሰምቷል።</p>


<p class="align-center"><a href="/Gazettas/Sendeq/info/Sendeq.sera.html">ከሰንደቅ ኅዳር 10 ቀን 2001</a></p>

</body>
</html>	
