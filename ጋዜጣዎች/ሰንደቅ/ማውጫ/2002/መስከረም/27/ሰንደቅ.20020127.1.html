<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>«ወይዘሪት ብርቱካንን በ2002 ምርጫ ለመሳተፍ እንደ ቅድመ ሁኔታ አናቀርብም»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«ወይዘሪት ብርቱካንን በ2002 ምርጫ ለመሳተፍ እንደ ቅድመ ሁኔታ አናቀርብም»</h2>


<p>ለለፉት አስር ወራት በእስር ላይ የሚገኙትን የአንድነት ሊቀመንበር ወ/ርቲ ብርቱካን ሚደቅሳ ለ2002 ምርጫ ለመሳተፍ እንደ ቅድመ ሁኔታ አናቀርብም ሲሉ አቶ አስራት ጣሴ ገለፁ።</p>

<p>አቶ አስራት ጉዳዩን በማስመልከት ከዝግጅት ክፍላችን ተጠይቀው እንደመለሱት፤ ወ/ሪት ብርቱካን ሚደቅሳ ካልተፈቱ በ2002 ምርጫ አንሳተፍም የሚል ውሳኔ ፓርቲው እስከ አሁን አለመወሰኑን አስታውቋል። የፓርቲው ዋና ፀሐፊ ይህንን ጉዳይ በመናገራቸው፤ በአንዳንድ የዲያፖራው ሚድያ መነጋገሪያ ሆነዋል።</p>

<p>«ወ/ሪት ብርቱካን የ2002ቱን ምርጫ ተሳትፎ ቅድመ ሁኔታ አናቀርብም። ነገር ግን የሊቀመንበራችንን ጉዳይ ከኢሕአዴግ ጋር በምናደርገው ድርድር ላይ ዋነኛ አጀንዳችን ይሆናል» ያሉት አቶ አስራት፤ በዚህ እረገድ ብዙ ጭቅጭቅ እየገጠማቸው መሆኑንም አልሸሸጉም።</p>

<p>ዓለም አቀፉ ህብረተሰብ በኢሕአዴግ ላይ ጫና እያሳደረ ባለበት፤ መድረኩ እየተጠናከረ ባለበት ሁኔታ፣ ሊቀመንበራችን ካልተፈቱ ምርጫ አንገባም ብንል ጉዳዩ የፖለቲካ ክብደት ሊያጣ ይችላል ብለዋል።</p>

<p>በመድረክ ስም ከኢሕአዴግ ጋር ለመደራደር ከአስር በላይ ነጥቦች ተዘርዝረው መቅረባቸውን አቶ አስራት ያስታወሱ ሲሆን፤ ከአስሩ ነጥቦች አንዱ የፖለቲካ እስረኞች ጉዳይ በመሆኑ የወ/ሪት ብርቱካንም ጉዳይ በዚሁ ተካቶ የሚታይ እንደሆነም ገልፀዋል። ስለሆነም ኢሕአዴግ ነፃ ፍትሐዊ ምርጫ እንዲያካሂድ ለመደራደር ያቀረብናቸውን ጥያቄዎች የማይቀበል ከሆነ ምርጫውን አቋርጠን መውጣት የተሻለ እንደሆነ በመግለፅ፤ የወ/ሪት ብርቱካንን ጉዳይ ለ2002ቱ ምርጫ በቅድመ ሁኔታ ማቅረቡ ግን የፖለቲካ ክብደት አይኖረውም ብለዋል።</p>

<p>በቀጠዩ ቅዳሜ ጠቅላላ ጉባኤ ለመጥራት በዝግጅት ላይ የሚገኘው የምክክር መድረኩ አባል ፓርቲዎች ወ/ሪት ብርቱካን ካተፈቱ በምርጫው አንሳተፍም የሚል ተመሳሳይ አቋም ሊያራምዱ እንደማይችሉም አቶ አስራት አያይዘው ገልፀዋል። ስለሆነም በምርጫው በመሳተፍና አሸናዊ በመሆን የወ/ሪት ብርቱካንን የእስር ዘመን ማሳጠር ተገቢ እንደሆነ ገልፀዋል።</p>

<p>በተጨማሪም የፓርቲው አባላት በ2002 ምርጫ ላይ ወ/ሪት ብርቱካን ሚደቅሳ ካልተፈቱ መሳተፍ የለብንም የሚል አቋም ሚዛን እየደፋ ካልመጣ በስተቀር እስከ አሁን ባለው ሂደት የወ/ሪት ብርቱካን መፈታት ለ2002ቱ ምርጫ እንደ ቅድመ ሁኔታ አላቀረብንም ሲሉ አቶ አስራት ገልፀዋል።</p>

<p>በሌላ በኩል የፓርቲው ምክትል ሊቀመንበር እና የድርጅት ጉዳይ ኃላፊ ኢንጂነር ግዛቸው ሽፈራው እና የፓርቲው ምክትል ሊቀመንበር እና የሕዝብ ግንኙነት ኃላፊ ዶ/ር ኃይሉ አርአያ እንዲሁም የፓርቲው የሕግ ጉዳይ ኃላፊ አቶ ንጉሴ ነውጤ ሰሞኑን ለሦስት ቀን በአማራ ክልል አንዳንድ ወርዳዎች በፓርቲው አባሎቻቸው ላይ ደርሷል ያሉትን ችግር ሲያጣሩ ቆይተው መመለሳቸውን አስታውቀዋል።</p>

<p>በፍኖተ ሰላም፣ በደብረ ማርቆስ፣ በፈረስ ቤት፣ በደንበጫ፣ በግንደወይን እና በሌሎች ወረዳዎች በአባሎቻቸው ላይ ደረሷል ያሉትን ችግር ከማጣራታቸውም በላይ ከ30 በላይ የሚሆኑ አባሎቻቸው ከእስር እንዲፈቱ ግፊት ማድረጋቸውን እና ከአካባቢው አስተዳዳሪዎች ጋር ለመወያየት እና መፍትሄ ለመስጠት ጥረት መደረጉን ኢንጂነር ግዛቸው ሽፈራው ለዝግጅት ክፍላችን ገልፀዋል።</p>


<p class="align-center"><a href="/Gazettas/Sendeq/info/Sendeq.sera.html">ከሰንደቅ መስከረም 27 ቀን 2002</a></p>

</body>
</html>	
