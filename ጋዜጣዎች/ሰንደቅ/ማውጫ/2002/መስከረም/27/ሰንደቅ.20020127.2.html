<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የአንድነት መርህ ይከበር የሚለው ቡድን አቶ አክሎግን አወገዘ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የአንድነት መርህ ይከበር የሚለው ቡድን አቶ አክሎግን አወገዘ</h2>


<p>የአንድነት መርህ ይከበር የሚለው የእነ ፕሮፌሰር መስፍን ቡድን በሰሜን አሜሪካ የአንድነት ፓርቲ ድጋፍ ሰጪ ማህበራት ሊቀመንበር የሆኑትን አቶ አክሎግ ልመንህን አወገዘ።</p>

<p>ቡድኑ አቶ አክሎግ ልመንህ ለአንድነት ስራ አፈፃሚ የሚወግን መግለጫ ካወጣ በኋላ በእነፕሮፌሰር ቡድን በይፋ የተቃውሞ መግለጫ በአቶ አክሎግ ላይ አውጥቷል።</p>

<p>አቶ አክሎግ ልመንህ በሰሜን አሜሪካ የአንድነት ፓርቲ የሚደግፉ ወደ 17 የድጋፍ ሰጪ ማህበራትን በሊቀመንበርነት የሚመሩ ሲሆን፤ እነ ፕሮፌሰር መስፍን በአንድነት ፓርቲ የስራ አስፈፃሚ ላይ መርህን ያልተከተለ ተግባር መፈፀማቸውን የሚገልፅ መግለጫ ማውጣቱ ይታወሳል።</p>

<p>የእነፕሮፌሰር መስፍን ቡድን ያወጣው መግለጫ የስልጣን ብልግና የቦታ ርቀት አይወስነውም አንድነት ለዲሞክራሲና ለፍትህ ፓርቲ (አንድነት) በሰላማዊ ትግል የኢትዮጵያ ህዝብ የስልጣን ባለቤት ለማድረግ የቅንጅት መንፈስ በመውረስ የተመሰረተ ፓርቲ ነው። በሐገር ውስጥና በውጭ ያሉ ኢትዮጵያውያንም የፓርቲው አባልና ደጋፊ በመሆን መስዋእተነት በመክፈል ላይ ይገኛሉ። ፓርቲው ይህንን ትልቅ አላማ ከግብ እንዲያደርስ የፓርቲው ሊቀመንበር የወ/ሪት ብርቱካን ሚደቅሳ በሕገወጥ መንገድ መታሰር እንደውጫዊ ፈተና፣ የስራ አስፈፃሚ ኮሚቴው በስልጣን መባለግ ደግሞ እንደውስጣዊ ፈተና ተደቅነውበታል። የወ/ሪት ብርቱካን ሚደቅሳን በሕገወጥ መንገድ መታሰር በተመከተ በቂ ነው ባይባልም በሀገር ውስጥም ሆነ በውጭ ከእስር እንድትፈታ ጥረት እየትደረገ ይገኛል። የፓርቲውን የውስጥ ችግር በተመለከተ ደግሞ መርህ ይከበር የምንል አባላት አራት ተከታታይ ጽሁፎች በማውጣት አባልት ደጋፊዎችና ህዝብ እንድያውቁት ተደርጓል። ይህ ደግሞ የህዝብን ጥቅም ከሚያስቀድም ሐቀኛ አባል የሚጠበቅና ተገቢም ነው። የአድነት ስራ አስፈፃሚ ጠቅላላ ጉባኤ የተሰጠውን ኃላፊነትና ስልጣን ያለአግባብ መጠቀም በተመለከተ መርህ ይከበር የምንል አባላት የአንድነትን ምርህ ለማስከበር የውስጠ-ፓርቲ ትግል ላይ እንዳለን ይታወቃል። ይህ በዚህ እንደለ የስልጣን ብልግናን የቦታ ርቀት አይወስነውምና ከድጋፍ ማህበራት አመራሮች መካከልም የዚሁ አይነት ተግባር መፈፀሙን እያየን ነው። የአንድነት ሰሜን አሜሪክ የድጋፍ ድርጅቶች ማህበር ሊቀመንበር አት አክሎግ ልመንህ መስከረም 12 ቀን 2002 ዓ.ም «መርህን እየጣሉ የመርህ ጠባቂ መሆን አይቻልም» በሚል ርዕስ የአንድነት መርህ ይከበር የምንል አባላትን የሚይወግዝ መግለጫ አይሉትን ደብድቤ ልከዋል። ይህም በድረ-ገፃችን ብብብ.ሯሽቈቌበቆቁስ.ቁቈሽ ላይ መውጣቱ ይታውሳል። ነገር ግን ይህ ደብዳቤ</p>

<p>1. ቁጥር፣ ቀን፣ ስም፣ ፊርማና ማህተም የሌለበት በመሆኑና በአቶ አክሎግ ልመንህ አድራሻ ከመላኩ በስተቀር ሕጋዊነቱን ለማረጋገጥ አልተቻለም።</p>

<p>2. አቶ አክሎግ እንደሚሉት በ17ቱ ቻፕተሮች ስም እንኳ ቢፃፍ ማህበራቱ ከተቋቋሙበት ዓላማ (ልህመመህሑሐመማ-ሟሏሐማ) ጋር አይጣጣምም፤ ማህበራቱ ማድረግ ከሚችሉት ያለፈ ተግባርም ነው። ከዚህ ቀደም የማህበራቱ ሊቀመበር አቶ አክሎግ ልመንህ «ወጣቶች አመራሩን ይረከቡ፣ ዶ/ር ኃይሉ መስራት አልቻሉምና ይነሱ፣ አቶ አስራት አፍራሽ ሰው ናቸው በአስቸኳይ መነሳት አለባቸው…» በማለት አሜሪካ ተቀምጠው ኢትዮጵያ ውስጥ ለማዘዝ ሲፈልጉ ይህን ለማድረግ እንደማይችሉና አንድነት ፓርቲ ለማንሳትም ሆነ ለማስቀመጥ ደንብ እንዳለው ስናስረዳቸው እንደነበር እርሳቸውም የማይክዱት ሐቅ ነው።</p>

<p>የደብዳቤው ይዘት ግራ የተጋባ፣ በፍርሃት የተፃፈና ታማኝነትን ለመግለፅ ሲባል ብቻ የተዘጋጀ ነው። በተከታታይ ባቀረብናቸው ጽሁፎች የመመሪያዎችን አለመውጣት፤ የዘፈቀደ አሰራር መስፈን፣ የሰራተኞች አለአግባብ መባረር፣ የፖለቲዊ ውሳኔን መታወጅ፣ የሊቀመበራችንን የራስሽ ጉዳይ መባል፣ የዲሲፕሊን መመሪያን በሽምቅ መለወጥ፣ የፓርላማ አባላቱ እየፈፀሙት ያለውን ክህደት እና ሌሎችንም የአንድነትን ደንብና ፕሮግራም መጣስ የሚያሳዩ ጽሁፎች ከማስረጃዎች ጋር አቅርበናል፣ አቶ አክሎግም እንደደጋፊነታቸው እንዲያውቁት አድርገናል። የአቶ አክሎግ ደብዳቤ ግን እነዚህን ሁሉ ችግሮች እንዳላየ ያለፈና ከሃቁ በእጅጉ የራቀ ነው።</p>

<p>4. ደብዳቤውን የመፃፍ ጥቅም ለጊዜው ግልፅ ባይሆንም፣ ስራ አስፈፃሚውን ለሕገወጥ ድርጊት ድንጋይ በማቀበል ቁልቁል መግፋቱ ግን እንደጉዳት የሚታይ ነው። ሰሞኑን በ1፡1 የፓርቲው ተቆርቋሪ አባላት የተፈረመ ፒቲሽንና «ችግሩ በውይይት ይፈታ» የሚል ጥያቄ ቢቀርብላቸውም፤ አባላት ባሉበት በፍፁም አንወያይም በማለት ለተቆርቋሪ አባላት ያላቸውን ንቀትና ለውይይት ያላቸውን ፍርሃት አሳይተዋል፣ በዚህም የአቶ አክሎግ ደባዳቤ ደጀንነት አስተዋፅኦ እንዳለው የስራ አስፈፃሚው አባላቱ የሚናገሩት ነው። ስለዚህ በውይይት ይፈታ በሚሉት ሂደት ላይ አፍራሽ ሚና የተጫወቱት አቶ አክሎግ ልመንህ ለፓርቲው መዳከም የታሪክ ተጠያቂነት እንዳለባቸው አያጠያይቅም።</p>

<p>5. በውጭ ሀገር የሚገኙ እህቶቻችንና ወንድሞቻችን በሰው ሀገር ተሰቃይተው ሰርተው ከሚያገኙት እየቀነሱ የሚረዱን በኢትዮጵያችን እውነተኛ የዴሞክራሲያዊ የስርዓት ለውጥ እንዲኖርና ህዝብ የስልጣን ባለቤት እንዲሆን እንጂ፤ አንድን አምባገነን በሌላ ለመተካት አይደለም። አቶ አክሎግም ከእነዚህ ወገኖች በወሰዱት ኃላፊነት በተቀበሉት አደራ መሰረት ገንዘቡ በተገቢው ስራ ላይ መዋሉን፤ የአመት የፋይናንስ ሪፖርት መጠየቅና ማረጋገጥ ሲገባቸው፤ ይህን አለማድረጋቸውና በተቃራኒው ይህ እንዲደረግ የጠየቁ አባላትን እቃወማለሁና አወጋዛለሁ ማለታቸው በእጅጉ ያስገመታቸው መሆኑን ሊያውቁት ይገባል።</p>

<p>ስለዚህ ይህን ከባህር ማዶ ሆኖ በአንድነት ላይ የሚፈፀም የስልጣን ብልግና በቀላሉ የማናየውና የምንታገለው ነው። አቶ አክሎግ ይህን ኃላፊነት በጐደለው ሁኔታ የተፃፈ ደብዳቤ እንዲያስተባብሉና ለወደፊቱም ከዚህ አይነት ግብታዊ እርምጃ እንዲቆጠቡ እየመከርን፣ አባላት፣ ደጋፊዎችና ህዝቡም ይህንን አውቆ የማስተካከያ እርምጃ እንዲወስድ ጥሪያችንን እንስተላለፋለን። እኛም በየትኛውም ቦታ የሚደረጉ የፓርቲው መርህ ጥሰቶች እስካልታረሙ ድረስ ሁሉም እንዲያውቋቸው ከማድረግ ምንጊዜም ወደኋላ አንልም። መስከረም 22 ቀን 2002 ዓ.ም ዝም አንልም!! የአንድነት ጉዳይ የህዝብ ጉዳይ ነው!!</p>


<p class="align-center"><a href="/Gazettas/Sendeq/info/Sendeq.sera.html">ከሰንደቅ መስከረም 27 ቀን 2002</a></p>

</body>
</html>	
