<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአሰብ ወደብ ስትራቴጂካዊ ጠቀሜታው እየከሰመ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የአሰብ ወደብ ስትራቴጂካዊ ጠቀሜታው እየከሰመ ነው</h2>


<p>ኢትዮያ የአሰብ ወደብን መጠቀም ከተወችበት ጊዜ ጀምሮ እስከአሁን ስትጠቀምበት የቆየችው ከጅቡቲ ወደብና በቅርቡ ክፍት ሆኖ አገልግሎት መስጠት ከጀመረው የፖርት ሱዳን በተጨማሪ የሶማሌ ሳንጌ በርበራ ወደብን በሶስግተኛ ወደብነት ለመጠቀም የሚያስችላትን ዝግጅት እያደረገች እንደምትገኝ ከኢትዮጵያ መንገድ ባለስልጣን የተገኘው መረጃ አመለከተ።</p>

<p>የባለስልጣኑ የህዝብ ግንኙነት አቶ ሳምሶን ወንድሙ ካስተላለፉት መረጃ ለመገንዘብ እንደተቻለው በሁለቱ ዐገራት መካከል የሚገኘውንና እስከበረራው ወደብ የሚዘልቀውን አውራ ጓዳና ለመጠገንና ለማሻሻል የሚረዱ ቅድመ ዝግጅቶች በመደረግ ላይ ሲሆን ወደቡ ለኢትዮጵያ ያለው ኢኮኖሚያዊ አዋጭነት ማህበራዊ ፋይዳ በመጠናት ላይ እንደሚገኝ ታውቋል።</p>

<p>በአሁኑ ወቅት ከጠቅላላው የሶማሊያ እቅፍ በመገንጠል የራሱን መንግስት የመሰረተው የሶማሌ ላንድ ከፊል ልሳነ ምድር በዓለም አቀፍ ደረጃ እውቅና ቢነፈገውም ከኢትዮጵያ ጋር በመልካም ጉርብትና ላይ እንደሚገኝ የኢንተርኔት መረጃዎች ያመለክታሉ። </p>

<p>የሶማሌ ላንድ ልሳነ ምድር ከሶማሊያ ግዛቶች በተቻለ የሰላም ሁኔታ ላይ ከመገኘቱ በተጨማሪ የሕዝቡ ማህበራዊ ኑሮ የተረጋጋ መሆኑ ታውቋል።</p>

<p>ቀደም ባሉት ጊዜያቶች ኢትዮጵያ በበርበራ ወደብ በመጠቀም ከፍተኛ መጠን ያለው የእርዳታ እህል ወደ አገር ውስጥ ማስገባቷ ሲታወቅ በአሁምኑ ወቅትም መጠነኛ የንግድ ልውውጦች በማካሄድ ላይ ተጠቁሟል።</p>

<p>ኢትዮጵያ በአሁኑ ወቅት በዙሪያዋ የሚገኙትን ወደቦች ለመጠቀም የሚያስችላትን ፖለቲካዊና ኢኮኖሚያዊ ሁኔታዎች ከማንኛውም ጊዜ በበለጠ እንደተመቻቸና የወደቡ ባለቤት ከሆኑት አገራት ጋር መልካም ግንኙነት መመስረቷ ታውቋል።</p>

<p>ይህ በእንዲ እንዳለ ኢትዮጵያ በባለቤትነት ታስተዳድረው የነበረውና ኤርትራ የራሷን መንግስት ከአቋቋመች በሁለት ሀገራት የድንበር ግጭት አገልግሎቱን ያቆመው የአሰብ ወስብስብ ሲወራለት የነበረው ስትራቴጂካዊ ጠቀሜታው ሙሉ በሙሉ እየከሰመ መምጣቱንም አንድ ኢኮኖሚ ምሁር አመልክተዋል።</p>

<p>አቶ አበጀ ልሳኑ የኤክስፐርትና ሸቀጦች መረጃ ዲፓርትመንት ኃላፊ ከሰጡት ገለፃ ለመረዳት እንደተቻለው አገሪቷ በዙሪያዋ የሚገኙትን ወደቦች ሙሉ በሙሉ የመጠቀም ደረጃ ላይ በምትደርስበት ወቅት የተሻላ አገልግሎትና ታሪፍ ስራ ላይ ለማዋል የሚገፋፋበትን ሁኔታ ስለሚፈጥር ኢትዮጵያ ከመቸውም የበለጠ በአነስተኛ ታሪፍና በበለጠው አገልግሎት ተጠቃሚ እንደምትሆን አስረድተዋስል።</p>

<p>በምሁሩ ገለፃ መሠረት ኢትዮጵያ ከጐረቤት አገሮች ጋር በመመስረት የምትገኘው ኢኮኖሚ ጥምረትና አማራጭ ወደቦችን ለመጠቀም የዘረጋችው የኢኮኖሚ መርሃ ግብር ምናልባት ከአንዱ አገር ጋር ፖለቲካዊ አለመግባባት ቢፈጠር ሊከሰት የሚችለውን ተጽእኖ ሙሉ በሙሉ እንደሚቀርፈው ያላቸውን እምነት ሰንዝረዋል።</p>


<p class="align-center"><a href="/Gazettas/EthioPost/info/EthioPost.sera.html">ከኢትዮ ፓስት የካቲት 14 1995</a></p>

</body>
</html>	














