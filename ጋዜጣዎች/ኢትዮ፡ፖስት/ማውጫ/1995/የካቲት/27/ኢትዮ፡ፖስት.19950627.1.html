<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አቴሌት ኃይሌና አትሌት ደራርቱ ከሰማይ ላይ በፓራሹት ሊወርዱ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">አቴሌት ኃይሌና አትሌት ደራርቱ ከሰማይ ላይ በፓራሹት ሊወርዱ ነው</h2>


<p>በሰሜንና በደቡብ ዋልታዎች በ(Sky Divers) በፓራሹት በመውረድ ትርኢት የሚታወቀውና ለኢትዮጵያ ልዩ ፍቅር ያለው ፈረንሳዊው ጃርቬዚ ከአትሌት ደራርቱ ቱሉ ጋር ከሰማይ ላይ በፓራሹት ለመውረድ በዝግጅት ላይ እንደሚገኝ ታወቀ።</p>

<p>ለኢትዮጵያ ትልቅ አክብሮትና ፍቅር እንዳለው በተደጋጋሚ የሚናገረው ጃርቬዚ ገናና በሆነበት በዚሁ ስፖርት በመጠቀም ሰው በማይደርሰበትና በረዷማ በሆነው በሰሜንና በደቡብ ዋልታ የኢትዮጵያ ባንዲራ መትከሉን ተናግሯል። በኢትዮጵያ መልከዓ ምድራዊ አቀማመጥና የተፈጥሮ ሁኔታ በእጅጉ እንደተማረከ የሚናገረው ይኸው ፈረንሳዊ በዚህ በተጨማሪም ለኢትዮጵያውያን ያደረበትን ፍቅር ለመግለፅ ኢትዮጵያዊት ሚስት እንዳገባ ታውቋል።</p>

<p>ድፍረትና ልበ ሙሉነት በሚጠይቀው በዚህ ከሰማይ ወደ ምድር የመውረድ ትርኢት ሻለቃ ኃይሌ ገብረስላሴ ሻለቃ ደራርቱ ቱሉና የቱሪዝም ኮሚሽን ኮሚሽነር አቶ አብዱላዚዝ ሽኩር ከሰማይ ላይ ተወርውሮ ወደ ምድር በመምዘግዘግ በኢትዮጵያ የመጀመሪያውን ታሪክ እንደሚያስመዘግቡ ታውቋል።</p>

<p> በፉዳዩ ላይ አትሌት ኃይሌ ገ/ሥላሌ አነጋግረነውስ በሰጠን ምላሽ እስካሁን በትርኢቱ ስለመካፈሉ እንዳልወሰነና የመካፈል ፍላጐት እንደሌለው ትርኢቱ በሚካሄድበት ወቅት ከአገር ውጪ የሩጫ ውድድር እንዳለው ቢገልፅም በትርኢቱ ለመሳተፍ መፈረሙን የሚገልፅ መረጃ ተገኝቷል።</p>

<p>የትርኢቱ አዘጋጅ ፈረንሳዊ ጃርቬዚ እንደገለፁት ኃይሌ ገ/ሥላሴ ከሰማይ ላይ በፓራሹት የመውረድ ትርኢት ሊካፈል እንደሚችል በፊርማው እንዳረጋገጠና የትርኢቱ ቀንም ከኃይሌ የውድድር ፕሮግራም ውጪ መጋቢት መጨረሻ አካባቦ እንደሚሆን ጠቁሟል።</p>

<p>ሶስት ሰዎች በአንድ ጊዜ ይዞ ለመውረድ የሚረዳ ፓራሹት ጥቅም ላይ እንደሚውል የተገለፀ ሲሆን ከጃርቬዚ በተጨማሪ ሌሎች እውቅ የSky Divers ስፖርተኞች ይካፈላሉ። ትርኢቱ የሚታየው ከኢሊኮፕተር ላይ በመወርወር እንደሚሆን ታውቋል።</p>

<p>በትርኢቱ ላይ ፈረንሳዊው ጃርቬዚ ከኢትዮጵያ ፌዴራላዊ ፕሬዚዳንት አቶ ግርማ ወ/ጊዮርጊስ የተላከውን የሠላም መልዕክት እያነበበ ይወርዳል። በተጨማሪም ልዩ ልዩ የሙዚቃና የሕፃናት ትርኢቶች እንደሚታከሉበት አዘጋጁ ገለፀዋል።</p>

<p>ከኢትዮጵያ ውጭም በፈረንሳይ በቻናል ሶስት ቴሌቪዥን ከኢትዮጵያ አጠቃላይ ሁኔታ ከሚያሳይ ጥናታዊ ፊልም ጋር እንደሚተላለፍ ተጠቁሟል።</p>


<p class="align-center"><a href="/Gazettas/EthioPost/info/EthioPost.sera.html"> ከ ኢትዮ ፖስት የካቲት 27 ቀን 1995</a></p>

</body>
</html>	














