<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያ በሱዳን ግዛት ነፃ መሬት እንድታገኝ ቅድመ ሁኔታዎች ተመቻቹ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢትዮጵያ በሱዳን ግዛት ነፃ መሬት እንድታገኝ ቅድመ ሁኔታዎች ተመቻቹ</h2>


<p>የኢትዮጵያ መንግሥት በሱዳን ግዛት ለንግድ አገልግሎት በተፈቀደለት ነፃ መሬት ላይ ግንባታ ለማካሄድ የሚረዳውን ቅድመ ዝግጅት በማድረግ ላይ እንደሚገኝ ከንግድ ዘርፎች የተገኘው ዜና አመለከተ።</p>

<p>በቅርቡ በሁለቱ አገሮች መካከል የተጀመረውን የቴሌኮምዩኒኬሽን የቀጥታ ግንኙነት በይበልጥ ለማጠናከር ከፍተኛ መሰናዶ በማድረግ ላይ እንደሚገኙ ሲታወቅ ኢትዮጵያ በፓርት ከሱዳን ለምትገዛው ነዳጅና ከሌላው ዓለም ለምታስገባው የንግድ ሸቀጥ እንዲሁም ለምትልካቸው የእርሻ ምርቶች ማከማቻነት የሚረዳ የመጋዘንና የነዳጅ ዲፖ ለኢንሹራንስና ለባንክ እንዲሁም ለጉምሩክና ለተለያዩ አገልግሎቶች የሚውል ግንባታዎች ለማካሄድ ይረዳ ዘንድ ከሱዳን መንግሥት ነፃ መሬት የምታገኝበት መንገድ በመመቻቸት ላይ እንደሚገኝ ተገለፀ። በተጨማሪ ከሱዳን ጋር ግንኙነት ለመመስረት በሂደት ላይ የሚገኙ የንግድ ድርጅቶች ከሰጡት ገለፃ ለመገንዘብ ተችሏል።</p>

<p>ኢትዮጵያ በፓርት ሱዳን የምታስገባቸው ሸቀጦች በወደብ ላይ በሚወስዱት የቆይታ ጊዜ ለተጨማሪ ኪራይ የምታወጣውን ወጪ ለማስቀረት በሚል አላማ ላይ የተመሰረተ ስምምነት በሱዳን መንግሥት በጎ ፈቃደኝነት የራሷ የሆነ የሸቀጦች ማከማቻና የነዳጅ ዲፖ እንዲኖራት የሚፈቅድ መልካም አዝማሚያ እየታየ መሆኑ ተጠቁሟል።</p>

<p>የሱዳን መንግሥት በጎ ሃሳብ ኢትዮጵያ በዙሪያዋ ከሚገኙ ወደቦች በተሻለ በፓርት ሱዳን የበለጠ ተጠቃሚ እንድትሆንና የኢትዮጵያን የንግድ ደንበኝነት በተሻለ የውድድር መንፈስ እንዲፈጠር ከፍተኛ ፍላጎት እየታየ መሆኑን የሚያመለክት ነው ተብሏል።</p>

<p>በተጨማሪም ኢትዮጵያ ወደ ግዟቷ ለሚገቡ ሸቀጦች አስፈላጊውን ቁጥጥር ለማድረግ እንዲረዳ በሱዳን ግዛት የጉምሩክ ጣቢያ እንዲኖር የሚደረግ ከመሆኑም በተጨማሪ የገንዘብና የንብረት ደህንነትን የበለጠ አስተማማኝ ለማድረግ በፖርት ሱዳን አቅራቢያ የባክንና የኢንሹራንስ አገልግሎቶች ተግባራዊ የሚሆንበት አሰራር በመመቻቸት ላይ እንደሚገኝ ከዘገባው ለመረዳት ተችሏል።</p>

<p>የንብረት ዋስትናን የጉምሩክ ቁጥጥርና የገንዘብ ልውውጥን በተመለከተ ከኢትዮጵያ ወደ ሱዳን እንዲሁም ከሱዳን ወደ ኢትዮጵያ የሚደረጉ የሸቀጥ ልውውጦች እንቅፋቶች እንዳይኖሩ ከወዲሁ ጤናማ የንግድ ልውውጥና የሸቀጥ ዝውውርን የሚፈቅድ መልካም የአሰራር ስርዓቶች በተገቢው መንገድ በመዘርጋት ላይ መሆናቸውን ለመረዳት ተችሏል።</p>

<p>አገሪቷ በዙሪያዋ በሚገኙ ወደቦች ለመጠቀም በዘረጋችው ትልም መሠረት ጠንካራ የፉክክር መንፈስ በመፍጠር የኢትዮጵያን የወደብ ገበያ ለመሳብ የወደቡ ባለቤቶች በሚያደርጉት ጥረት ኢትዮጵያ ከፍተኛ ጠቀሜታ የምታገኝበት ሁኔታ እንዲሚፈጠር ታውቋል።</p>

<p>በቀጣይነት የሁለቱን አገሮች የንግድ ግንኙነት ለማጠናከር በአሁኑ ወቅት እየታየ ያለው ፍላጎት አበረታች እንደሆነ የጠቆሙት የዜናው ምንጮች በትራንስፖርት መስክና በሸቀጥ ግብይት የሱዳን የንግድ ኃይሎች ከኢትዮጵያውያኑ በተጨማሪ የበረታ የኢኮኖሚ ፋይዳ እንደሚኖራቸው ታምኖበታል።</p>

<p>ኢትዮጵያ ከሱዳን መንግሥት በምታገኘውና ለሯሷ የንግድ አገልግሎት በምታውለው ነፃ መሬት ላይ አስፈላጊውን የመጋዘን የዲፓና ለተለያዩ ጠቀሜታዎች የሚውሉ ቢሮዎች ግንባታ ከቅድመ ሁኔታዎችና ስምምነቶች በኋላ ወደ ተግባራዊ እርምጃ እንደሚያመሩ መረጃው አስገንዝቧል።</p>

<p>በተደረገው ስምምነት መሠረት ኢትዮጵያውያን የሸቀጥ አስገቢዎችና ላኪዎች በሱዳን የኢትዮጵያ ነፃ መሬት ላይ ለአስፈላጊው አላማ የሚውል ቢሮ መክፍተ የሚችሉ ሲሆን ከዚህ በተጨማሪ በኪራይና በመሳሰሉት አማራጮች ለተመሳሳይ አገልግሎት መዋል የሚችሉ ሁኔታዎች የተመቻቹ እንደሆነ ታውቋል።</p>


<p class="align-center"><a href="/Gazettas/EthioPost/info/EthioPost.sera.html">ከኢትዮ ፖስት የካቲት 20 ቀን 1995</a></p>

</body>
</html>	














