<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በልደታ ማሪያም ብጥብጥ የታሰሩ እስረኞች "ቄሶች ካልተፈቱ አንፈታም አሉ"</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በልደታ ማሪያም ብጥብጥ የታሰሩ እስረኞች "ቄሶች ካልተፈቱ አንፈታም አሉ"</h2>


<p>በልደታ ማሪያም ቤተክርስቲያን የኃላፊ ለውጥ ላይ ፍ/ቤት ያስተላለፈውን ውሳኔ ባልተቀበሉ ምእመናንና በፖሊሶች መካከል ግጭት ከተፈጠረ ወዲህ በቁጥጥር ስር ከዋሉት 178 ሰዎች መካከል የተወሰኑትን ለመልቀቅ ፖሊሲ ፈቃደኛ ቢሆንም አብረዋቸው የታሰሩት ቄሶች ካልተፈቱ ከእስር ለመለቀቅ እምቢተኛ መሆናቸውን ከፖሊስ የተገኘው መረጃ አመለከተ።</p>

<p>ፓሊስ በብጥብጡ ወቅት ከፍተኛ ሚና የነበራቸው ሰዎችን ለመለየት ባደረገው ሙከራ ጉዳያቸው በፍ/ቤት እንዲታይ ወይም በዋስ እንዲለቀቁ አለዚያም ነፃ የሆኑ እስረኞች ከታሰሩበት እንዲፈቱ ለማድረግ ቢሞክርም ታሳሪዎቹ" አንፈታም የሚል እንቢተኝነት አሳይተዋል ተብሏል።</p>

<p>ፍርድ ቤቱ እስከ 28/04/1995 ዓ.ም ድረስ የታሰሩበትን ፖሊስ ጣቢያ ለቀው እንዲወጡ የጊዜ ገደብ የሰጣቸው መሆኑን ፖሊስ ቢያመለክትም ታሣሪዎቹ በእቢተኝነታቸው የሚፀኑ ከሆነም እርምጃ እንደሚወስድ የተባለ ነገር የለም። </p>

<p>በቤተክርስቲያን ብጥብጥ ወቅት ተሳትፎ አላቸው የተባሉ ሰዎች ከያሉበት እየታደኑ በቁጥጥር ሥር መዋላቸው ሲታወቅ ትላንትናና ከትላንት በስቲያ ሰዎች በፈጥኖ ደራሽ ፖሊስ ጣቢያ ጊቢ ውስጥ ተሰባስበው እንደሚገኙ የደረሰን መረጃ ያመለክታል።</p>

<p>ታሳሪዎቹ እንደየአግባቡ በሚደረገው የፖሊሳዊ የማጣራት ተግባር ከእስር ነፃ የሚሆኑ በዋስ የሚለቀቁ በቁጥጥር ሥር ውለው ጉዳያችው በፍ/ቤት የሚታዩ ሰዎች እንደሚኖሩ ያመለከተው የፖሊስ መረጃ ትላንትና ከትላንት በስቲያ ከየቦታው ተለቅመው በአዲስ አበባ ፖሊስ ኮሚሽን የመቆያ ስፍራ የታሰሩ ተጨማሪ ሰዎች መኖራቸው ታውቋል። ነገር ግን ቁጥራቸው ምን ያህል እንደሆነ የሚገልፅ መረጃ ለማግኘት አልተቻለም።</p>

<p>በዚሁ ብጥብጥ ከተያዙት ሰዎች መካከል በብጥብጡ ላይ ቀጥተኛ ግንኙነት አላቸው የተባሉ ቄሶች የኃይማኖት ሰዎች እንደሚገኙበት ለመረዳት ተችሏል።</p>

<p>በአንፃሩ ከብጥብጡ ጋር ምንም ግንኙነት የሌላቸውና የሌሎች እምነት ተከታዮች በፖሊሲ የደረሰባቸው ድብደባ እንዳሳዘናቸው ገልፀዋል።ኢብራሂምና ካሊድ የተባሉ ሁለት ወንድማማቾች እንደተናገሩ በወቅቱ የእለት ከእለት ሥራቸውን በማከናወን ላይ ላሉ ፖሊስ ባደረባቸው ድብደባ ኢብራሂም የቀኝ እጅ መሰበሩንና በጭንቅላቱ ላይ ከፍተኛ ጉዳት መድረሱን ገልጿል። በአሁኑ ሰዓትም እንደወትሮው ጫማ ጠርጐ ለመኖር ከማይችሉበት ደረጃ ላይ እንደደረሰ ተናግሯል።</p>

<p>በወቅቱ በስምንት የፖሊስ አባላት ላይ ከባድና ቀላል ጉዳት ሊደርስ ለጊዜው ግምቱ ያልታወቀ የቤተክርስቲያኗ ንብረት ከጥቅም ውጪ መሆኑ ይታወቃል።</p>


<p class="align-center"><a href="/Gazettas/EthioPost/info/EthioPost.sera.html">ከኢትዮ ፖስት ታህሳስ 24 ቀን 1995</a></p>

</body>
</html>	














