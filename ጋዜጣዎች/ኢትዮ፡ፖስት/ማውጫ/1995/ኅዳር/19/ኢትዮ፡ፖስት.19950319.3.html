<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በዘንድሮ የድርቅ አደጋ አስር ሺ ዜጐች ይሞታሉ ተብሎ ተሰግቷል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በዘንድሮ የድርቅ አደጋ አስር ሺ ዜጐች ይሞታሉ ተብሎ ተሰግቷል</h2>


<p>በዘንድሮ ዓመት በድርቅና ክድርቅ ጋር በተያያዘ ተፅዕኖዎች እስከ አስር ሺ የሚገመቱ ዜጐች ለሞት ይዳረጋሉ የሚል ግምት መኖሩን አንድ በዕለታዊ እርዳታ ተግባር የተሰማራ የእርዳታ ድርጅት ጠቆመ። </p>

<p>የእርዳታ ድርጅቱ አሁን ካለው ወደፊት ከሚያጋጥመውና እየተባባሰ ከሚመጣው የድርቅ ሁኔታ በመነሳት የተነበየው ትንበያ እንዳመለከተው በአሁኑ ወቅት መንግሥትና የተለያዩ የእርዳታ ድርጅቶች የሰው ሕይወት እንዳይጠፋ በከፍተኛ እርብርቦሽ ላይ የሚገኙ ቢሆንም ከአቅም በላይ በሆነ ምክንያቶች እሰከ አስር ሺ የሚደርሱ ዜጐች ሊረግፉ ይችላሉ።</p>

<p>ከመንግሥትም ይሁን ከእርዳታ ድርጅቶች እይታ ውጪ የሆኑ ወይም በማንኛውም ሁኔታ እርዳታ ለማድረስ የተፈጥሮ እንቅፋት በመኖሩ አለዚያም በድርቅ ለተጐዱ ወገኞች ፈጥኖ መድረስ ባለመቻሉና በእርዳታ እህል እጥረት ለእነዚህ ዜጐች ሞት ዋንኞቹን ምክንያቶች እንደሚሆኑ ተጠቁሟል።</p>

<p>በተጨማሪም ከድርቅ ጋር በሚከሰቱ በሽታዎችና በውሀ እጥረት አለዚያም ረሃብን ለተወሰነ ቀን እንኳ መቋቋም የማይችሉ ሕፃናት ሴቶችና አቅመደካሞች የሚከሰተውን ሞት ከሚያባብሱት ሁኔታዎች ውስጥ እንደሚደመሩ ከዚሁ ስሙ ይፋ እንዳይሆን ከጠየቀው የእርዳታ ድርጅት የተገኘው መረጃ አመልክቷል።</p>

<p>ይህ የሞት አደጋ ሊያጋጥም የሚችለው ከአቅም በላይ በሆነ ምክንያቶች እንጂ በመንግሥትና በእርዳታ ድርጅቶች ቸልተኛነት እንዳልሆነ የተገኘው መረጃ ጠቁሟል። ይህን የሞት አደጋ በተወሰነ ደረጃ መቀነስ ከመቻሉ በስተቀር ከራሱ ከድርቁ ባህርይና መጠነ ሰፊ ክልል ያሚያካልል ከመሆኑም አንፃር የቱንም ያህል የተጠናከረ አሰራር ቢፈጠር የተወሰነ ዜጐች መሞታቸው የማይቀር መሆኑን ለመረዳታ ተችሏል።</p>

<p>በአንዳንድ ክልሎች ያሚገኙና ድርቁ የባሰባቸው አካባቢ ባሉበት ሆነው የሚመጣላቸውን እርዳታ ከመጠበቅ ይልቅ ትዕግስት በማጣት ወዳልታወቀአካባቢ የመፍለስ ሁኔታዎች እንደሚታዩ የተገኘው መረጃ አመልክቶ ይህምየሞቱን መጠን ለመቀነስ እንቅፋት ከሚሆኑ ምክንያቶች ውስጥ እንደሚደመር በመረጃው ተመልክቷል።</p>


<p class="align-center"><a href="/Gazettas/EthioPost/info/EthioPost.sera.html">ከኢቲዮ ፖስት ኅዳር 19 ቀን1995</a></p>

</body>
</html>	














