<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአዲስ አበባ ኢኮኖሚ ወደ ማሽቆልቆል እያመራ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የአዲስ አበባ ኢኮኖሚ ወደ ማሽቆልቆል እያመራ ነው</h1>


<p>በተደጋጋሚ በሚከሰት የኤሌክትሪክ መቋረጥ የአዲስ አበባ ኢኮኖሚ ክፉኛ እየተጎዳ እንደሚገኝ ኢኮኖሚስቶች ሲያመለክቱ ከዚህ ጋር በተያያዙ የንግድ ሕብረተሰብ በኤሌክትሪክ ሳቢያ ከሚደርስብን የከፋ ኪሳራ ብርና ታክስ መጠየቅ እንደሌለባቸው እያጉረመረሙ ነው።</p>

<p>የኢኮኖሚ ምሁር የሆኑት አቶ ሰርቀ ብርሃን አወቀ በጉዳዩ ላይ ለኢትዮ ፖስት ጋዜጣ በሰጡት አስተያየት እንዳመለከቱት በአዲስ አበባ የሚገኙት ከፍተኛ የምርት ተቋሞችና የንግድ አካሎች ከመቶ ዘጠና በላይ በኤሌክትሪክ ኃይል የሚጠቀሙ እንደመሆኑ አሁን እንደሚታየው የኤሌክትሪክ መቋረጥ የኢኮኖሚ ጉዳት የለውም ለማለት እንደማያስደፍር ገልፀዋል።</p>

<p>የኢትዮጵያ መብራት ኃይል ኮርፖሬሽን በማካሄድ ላይ የሚገኘውን የኤሌክትሪክ ኃይል በፈረቃ የማዳረሱን ጉዳይ በአስቸኳይ የማያቋርጥ ከሆነ የከተማዋ ኢኮኖሚ ከማሽቆልቆል ወደ መሽመድመድ በማምራት ላይ እንደሚገኝ ኢኮኖሚስቱ በሰጡት አስተያየት ላይ አመልክተዋል።</p>

<p>በኢኮኖሚስቱ የኢኮኖሚ ቅኝት ለማረጋገጥ እንደተቻለው አገሪቷ ከሚያስፈልጋት በላይ የኤሌክትሪክ ኃይል እምቅ ሃብት ቢኖራትም የአገሪቱን ሃብት የኢኮኖሚ አቅጣጫ ከሚፈቅደው መጠን በላይ የተመጣጠነ የኃይል አቅርቦት አቅም መፍጠር ባለመቻሉ ይህን አደገኛ ሁኔታ አስከትሏል።</p>

<p>"አገሪቷና በተለይም የኢኮኖሚ እምብርት በሆነችው በአዲስ አበባ ለአንድ ደቂቃ እንኳ የሚያጋጥም የኤሌክትሪክ መቋረጥ ምን ያህል የተመሰቃቀለ ሁኔታ እንደሚፈጥር የመብራት ኃይል ኮርፖሬሽን የተረዳው አይመስልም" ያሉት እኚሁ የኢኮኖሚ ባለሙያ በተለያዩ ዓመታት ተመሳሳይ ሁኔታ ማጋጠሙን ኮርፖሬሽኑ እያወቀ የቅድሚያ ጥንቃቄ ማድረግ አለመቻሉ ሁኔታው እንዲባባስ ምክንያት ሆኗል ብለዋል።</p>

<p>ይህ በእንዲህ እንዳለ ነጋዴዎችና አምራች ኃይሎች የኤሌክትሪክ መቋረጥ ምክንያት ለደረሰባቸው ኪሳራና ሳይሰሩ ለሚቆርጥባቸው አመታዊ ግብር የኢትዮጵያ መብራት ኃይል ኮርፖሬሽን ካሳ መክፈል እንደሚገባውና ነጋዴው ክፍል ህብረት ፈጥሮ ኮርፖሬሽኑን ሊሟገተው እንደሚገባ አመልክተዋል።</p>

<p>አቶ ሞገስ ቢተው የዶርቃ ዱቄት ፋብሪካ ባለቤት አቶ ዘገየ ሙላት የምግብ ዘይት አምራችና ወ/ሮ ሃቢባ ኑረዲን የኮምፒውተር ማሰልጠኛ ተቋም ባለቤት በየግላቸው በሰጡት አስተያየት በየቀኑ የአዲስ አበባ ግማሽ ክፍልና ከዚያ በላይ ኤሌክትሪክ እንደሚቋረጥ አመልክተው በየሳምንቱ ከስድስት እስከ አስር በመቶ የሚሆን ገበያቸውን እንደሚያጡ ጠቁመዋል።</p>

<p>በሳምንት የሚያጡት ገቢ በወርና በዓመት ሲሰላ የኪሳራው መጠን ከፍተኛ እንደሚሆን ያመለከቱት እነዚህ ባለሀብቶች የግብርና የታክስ ጉዳይ አስተያየት ሊደረግበት እንደሚገባ ገልፀዋል።</p>

<p>በኢኮኖሚ ባለሙያው አቶ ሰረቀ ብርሃን ከዚሁ አንፃር የሰነዘሩት አስተያየት በማንኛውም አካባቢ በሚፈጠር የኤሌክትሪክ መቋረጥ ምክንያት የሚፈጠረውን የሥራ መዳከም በመመልከት ፍርድ መስጠት ቀላል እንደሆነ ጠቁመው የዚህ ድምር ውጤት ምን ያህል የከፋ ሁኔታን ሊፈጥር እንደሚችል መገመቱ ቀላል ነው ብለዋል።</p>


<p class="align-center"><a href="/Gazettas/EthioPost/info/EthioPost.sera.html">ከኢትዮ ፖስት ሚያዚያ 16 ቀን 1995</a></p>

</body>
</html>	














