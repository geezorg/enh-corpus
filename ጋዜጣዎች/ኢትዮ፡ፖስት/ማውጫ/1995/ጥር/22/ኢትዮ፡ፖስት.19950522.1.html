<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሰው ሠራሽ የሴትና የወንድ ብልት ወደ ኢትዮጵያ ሊገባ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ሰው ሠራሽ የሴትና የወንድ ብልት ወደ ኢትዮጵያ ሊገባ ነው</h2>


<p>የኤድስን ስርጭትን ከመቶ ዘጠና ያህል ሊቀንስ ይችላል የተባለለት ሰው ሰራሽ የሴትና የወንድ ብልት ወደ ኢትዮጵያ ለማስገባት ሙከራ እየተደረገ መሆኑን በዚህ ተግባር ላይ የተሰማሩ አንድ ግለሰብ አመለከቱ።</p>

<p>በአስመጪና በአከፋፋይ ሥራ ላይ የበርካታ ዓመት ልምድ እንዳላቸው ያመለከቱት የ(ምኦጽ) ድርጅት ሥራ አስኪያጅ አቶ ወርቅ አየሁ ወንድም አገኝ እንደሚሉት ከሆነ ይህ ሰው ሰራሽ መሳሪያ ወደ አገር ውስጥ ለማስገባት ፈቃድ ከሚሰጠው መንግስታዊ አካል ጋር ለመደራደር የሚያስችል ዝግጅት በመደረግ ላይ መሆኑን ጠቁመዋል።</p>

<p>ይህ ሰው ሰራሽ አካል ወደ አገር ውስጥ ለማስገባት ወደ አጥባቂ ከሆኑ የባህልና የሃይማኖት ሰዎች ጋር ከፍተኛ የሃሳብ ጦርነት ይፈጠራል የሚል እምነት እንዳላቸው ያመለከቱት አቶ ወርቅ አየሁ ነገር ግን እነዚህ ሰዎች ይህን ተፅዕኖ ማድረግ የሚችሉት ህዝቡን ከኤድስ እልቂት ሲያድኑት ብቻ እንደሆነ ገልፀዋል።</p>

<p>ይህ ሰው ሰራሽ መሳሪያ ለማስገባት መንግስትም ቢሆን የህዝቡን ሁኔታ ከግምት በማስገባት የማንገራገር ወይም ጭራሽ የመከልከል ሁኔታን ያሳያል የሚል ፍራቻ እንዳላቸው የጠቆሙት እኚሁ ግለሰብ ነገር ግን አስፈሪውን የኤድስ እልቂት ከወዲሁ ለመገደብ ያለው አማራጭ ይኸው ብቻ መሆኑን አስገንዝበዋል።</p>

<p>"የማንኛውም ነገር ለባህል ለሃይማኖትና ለአጠቃላይ ለህዝቡ አዲስ መሆን ምንግዜም ቢሆን ተቃውሞ ማስከተሉ አይቀርም" ያሉት አቶ ወርቅአየሁ ይህም መሰል ሁኔታዎች ለማልላመድና ተአማኝነት ለማግኘት ራሱን የቻለ ትግል ማስፈለጉ አይቀርም ብለዋል። </p>


<p class="align-center"><a href="/Gazettas/EthioPost/info/EthioPost.sera.html">ከኢትዮ ፖስት ጥር 22 ቀን 1995</a></p>

</body>
</html>	














