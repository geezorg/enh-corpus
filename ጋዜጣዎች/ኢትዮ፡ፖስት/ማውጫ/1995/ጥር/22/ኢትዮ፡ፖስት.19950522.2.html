<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"የሐይማኖቶች ሕብረት ለሰላም" ጉባኤ ተካሄደ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">"የሐይማኖቶች ሕብረት ለሰላም" ጉባኤ ተካሄደ</h2>


<p>እሁድ ጥር 18 ቀን 1995 ዓ.ም የሐይማኖቶች ሕብረት ለሰላም (እንተርፋኢትህ ጰአቸ ጛትሀሪንግ) በሚል ርዕስ የተዘጋጀ ስብሰባ በግዮን ሆቴል ተካሂዷል።</p>

<p>ስብሰባው ፦ "....በምድራችን ላይ ብዙ ሃይማኖቶች ቢኖሩም የሁሉም አስተምህሮ ቅዱስና መሠረቱም አንድ አምላክ....ስለሆነ፤ የተለያዩ ሃይማኖቶች የምንከተል እኛ ሁላችን በአንድነት ሆነን ለሠላም እንቁም...." በሚል መንፈሥ፦ ለእያንዳንዱ ግለሰብ፣ ለዓለማችን፣ ለመላው የሰው ዘር፣ ለአገራችን፣ ለፍጥረት ሁሉ... ሰላም(ን) አውጇል።</p>

<p>የኦርቶዶክስ፣ የፕሮቴስታንት፣ የባሃኢ፣ የሙስሊም....እምነት ተከታዮች በስብሰባው ላይ በየተራ ያደረጓቸው ንግግሮች ሰላምን፣ ፍቅርን፣ አንድነትን....ያፈነጠቁ ነበሩ። ለጉባኤው መዘጋጀት መነሻ የሆኑት ...."የሐይማኖቶች አንድነት ለሰላም" (ኡርእ) አባላት፣ እንግዶችና ሌሎች መሰሎች በሥፍራው መገኘታቸውን ሪፖርተራችን ተከታትሏል።</p>

<p>የኪዳነ ምህረት ቤተ ክርስቲያንና የባሃኢ መዘምራን በየራሳቸው ያቀረቧቸው የሠላም መዝሙሮች ለዝግጅቱ ድምቀት ሰጥተዋል። እንዲሁም ተጋባዥ እንግዶችና የፕሮግራሙ አዘጋጆች ፍቅርና ሠላምን መተሳሰብና መከባበርን ፍትሕና ደህንነትን ህብረትና መተጋገዝን....የሚያውጁ ልብ የሚነኩ ንግግሮች አድርገዋል። መሳጭ ዲስኩሮቹን ካቀረቡት መሃከል፦ የፕሮግራሙ መሪ አቶ ሙሴ ኃይሉ፣ የኢትዮጵያ ደራሲያን ማህበር ሊቀ መንበር ደራሲና ተርጓሚ አቶ ማሞ ውድነህ እና ወይዘሮ ላቲሺያ ይጠቀሳሉ።</p>

<p>አቶ ሙሴ ኃይሉ በንግግራቸው "... ከጥላቻ ትብብር ከመገዳደል አብሮ ወደ መኖር፣ ከድህነት ወደ ብልፅግና ..... በሚወስደው እውነተኛ የሕይወት ጎዳና አብረን እንጓዝ ዘንድ ልዑል ፈጣሪያችን ይርዳን" ብለዋል።</p>

<p>በመጨረሻ ስድስት መሪ ቃሎችን የያዘ የኡኜጽጭኦ ሰርተፊኬት ለታዳሚዎቹ ታድሏል። መሪ ቃሎቹ አንድ ሰብአዊነትን አከብራለሁ። ሁለት፦ የኃይል ተግባርን እቃወማለሁ። ሶስት፦ ያለኝን አካፍላለሁ። አራት፦ ለመግባባት አዳምጣለሁ። አምስት፦ ተፈጥሮን እንከባከባለሁ። ስድስት፦ በህብረት አምናለሁ..... የሚሉና ዝርዝር መግለጫ የተሰጠባቸው ናቸው።</p>


<p class="align-center"><a href="/Gazettas/EthioPost/info/EthioPost.sera.html">ከኢትዮ ፖስት ጥር 22 ቀን 1995</a></p>

</body>
</html>	














