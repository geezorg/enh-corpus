<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ለአዲሱ ማስተር ፕላን የመጀመሪያ ክፍል 6 ቢሊዮን ብር ያስፈልጋል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ለአዲሱ ማስተር ፕላን የመጀመሪያ ክፍል 6 ቢሊዮን ብር ያስፈልጋል</h2>


<p>የአዲስ አበባን አዲሱን የማስተር ፕላን ለመተግበር በመጪዎቹ አምስት ዓመታት የስድስት ቢሊዮን ብር ወጪ እንደሚያስፈልግ የከተማዋ የማስተር ፕላን ክለሳ ፕሮጀክት የፕላንና ጥናት ቡድኖች አስተባባሪ አቶ ኤፍሬም በቀለ አስታወቁ። አቶ ኤፍሬም በተለይ ለኢትዮ ፓስት ጋዜጣ እንደገለፁት የአዲስ አበባን ገፅታ በአመዛኙ ይለውጠዋል ተብሎ ተስፋ የተጣለበት አዲሱ ማስተር ፕላን በሁለት የመተግበሪያ ክፍሎች የተከፈለ ሲሆን በአጠቃላይ የ10 ዓመታት የትግበራ መርሀ ግብር ተቀምጦለታል።</p>

<p>ማስተር ፕላኑ በመጀመሪያዎቹ አምስት ዓመታት ለሚያስፈልገው የስድስት ቢሊዮን ብር ወጪ በተመረጡ አካባቢዎች ላይ እንደሚያተኩር ያመለከተው የአስተባባሪው ማብራሪያ ብሄራዊ ትያትርን በማማከል በቸርችል ጎዳና ፒያሳና፣ በአፍሪካ ጎዳና አራት ኪሎ፣ በተክለ ሃይማኖት መንገድ ከመርካቶና፣ በሌሎች ዋና ዋና ጎዳናዎች ከሌሎቹ አካባቢዎች ጋር የሚያስተሳስር መዋቅር እንደሚኖረው ገልፀዋል።</p>

<p>እንደ አስተባባሪው አባባል ከሆነ የመርካቶ የፒያሳና የአራት ኪሎ አካባቢዎችን ጨምሮ መገናኛና ወደነዚህ አካባቢዎች የሚያቀኑ ጎዳናዎች በማልማትና በመለወጥ በኩል በመጀመሪያው የትግበራ መርሀ ግብር እንደሚዳሰሱ ተጠቁሟል።</p>

<p>በተለይም ከተማዋን መሀል ለመሀል ሰንጥቋት በሚያልፈው የኃይሌ ገብረ ስላሴ ጎዳናን በማማከል ከሐያት መንደር እስከ ጦር ኃይሎች የሚደርሰውን የ17 ኪሎ ሜትር መንገድ በማሻሻልና በማስፋፋት የከተማዋ ዋንኛ የትራንስፖርት መመላለሻ ለማድረግ መታሰቡን አስተባባሪው በገለፃቸው ጠቁመዋል።</p>

<p>የኃይሌ ገ/ሥላሴ ጎዳና የሚያማክለው በአዲሱ ማስተር ፕላን ፕሮጀክት ዋንኛ ክፍል እስከመጪዎቹ 10 ዓመታት ከፍተኛ ለውጥ ለማምጣት እንደሚሞከር የጠቆሙት አስተባባሪው በዚህ የከተማዋ ዋንኛ የትራንስፖርት መስመር መሃል ለመሃል ለሕዝብ ማመላለሻነት ብቻ የሚያገለግል የኤሌክትሪክ አውቶብስ መንገድ እንደሚገነባ ገልፀዋል። በሌላም በኩል የዚህ ዋንኛ የትራንስፖርት መንገድ ከፍተኛ የሕዝብ እንቅስቃሴና የትራፊክ ፍሰት የሚታይበት በመሆኑና ወደፊት የሚኖረውን የዕድገት ደረጃ በማገናዘብ በመጀመሪያው የፕሮጀክት ሃሳብ ውስጥ በቅድሚያ እንዲካተት መደረጉን ለማወቅ ተችሏል።</p>

<p>በተጨማሪ ከከተማዋ ዳርቻ ወደ መሃል ከተማና ከመሃል ከተማ ወደ ከተማዋ ዳርቻ የሚመላለሱ የከተማዋ ነዋሪዎች ይህንን ዋንኛ የትራንስፖርት መስመር በማማከል ወደፊት የሚፈጠረውን የትራንስፖርት ውጥረት ለማርገብ አስተባባሪው አስረድተዋል።</p>


<p class="align-center"><a href="/Gazettas/EthioPost/info/EthioPost.sera.html">ከኢትዮ ፖስት ጥቅምት 21 ቀን 1995</a></p>

</body>
</html>	














