<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያ መንግሥት የ500 ሚልዮን ብር ክስ ተመሠረተበት</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የኢትዮጵያ መንግሥት የ500 ሚልዮን ብር ክስ ተመሠረተበት</h1>


<p>የኢትዮጵያ መንግሥት በውጪ ኮንትራተሮች ከ500 ሚሊዮን ብር በላይ ክስ የተመሠረተበት መሆኑን የኢትዮጵያ ሲቪል መሐንዲሶች ማህበር ፕሬዝዳንት አቶ ሽፈራው ብዙነህ አስታወቁ።</p>

<p>የውጪ ኮንትራክተሮች በአመዛኙ በጉምሩክና በኢሚግሬሽን ችግሮች፣ ሰራተኞች ያለ ሥራ ተቀምጠው ደሞዝ ለመክፈል እንደተገደዱ ስለመሆናቸው እንዲሁም አስፈላጊው ጥናት ሳይካሄድ ለተጨማሪ ወጪ ተዳርጌያለሁ በሚሉ ምክንያቶች ክስ እንደሚመሰርቱ ፕሬዝዳንቱ ገልፀዋል።</p>

<p>እነዚህ የውጪ ኮንትራክተሮች የተለያዩ ሰበብ አሰባቦችን መፍጠር ኮንትራቱን ከተዋዋሉበት ገንዘብ በላይ የይገባኛል ክስ በመመሥረት አገሪቷን ለገንዘብና ለጊዜ ብክነት እየዳረጓት መሆኑን የፕሬዚዳንቱ ገልጻ አመልክቷል። </p>

<p>ኮንትራክተሮች ክሳቸውን የሚያቀርቡት ተቀማጭነቱ ፈረንሳይ አገር በሆነ ዓለም አቀፍ የንግድ ም/ቤት አማካኝነት እንደሆነ ያመለከቱት ፕሬዝዳንቱ "ይኸው ተቋም በዓለም ባንክ፣ በአውሮፓ ህብረትና በሌሎች አካሎች የታመነና የተከበረ ተቋም በመሆኑ ኮንትራክተሮቹ በዚህ ዕድል ለመጠቀም የመሞከር ዝንባሌ ይንፀባረቅባቸዋል" ብለዋል።</p>

<p>ይኸው ዓለም አቀፍ ም/ቤት ከፍተኛ ታማኝነትና ኃይል ስላለው ብዙውን ጊዜ ኮንትራክተሮች የሚያቀቡትን ስሞታ በመቀበል ውሳኔ የሚሰጥበት ሁኔታ እንደሚያመዝን ፕሬዝዳንቱ ጠቁመዋል።</p>

<p>በጉዳዩ ላይ የኢትዮጵያ መንገዶች ባለሥልጣን የኢንፎርሜሽንና የሕዝብ ግንኙነት ኃላፊ አቶ ሳምሶን ወንድሙ በሰጡት ገለፃ ችግሩ መኖሩን አምነው ክስ ተመሠረተ ማለት ውሳኔ አገኘ ማለት ባለመሆኑ የኢትዮጵያ መንግሥት አስፈላጊውን መረጃ በማቅረብ የመከራከር መብት እንዳለው ገልፀዋል።</p>

<p>እንደ ኃላፊው አባባል ከሆነ በአመዛኙ የውጪ ኮንትራክተሮች በአገር ውስጥ የመንገድ ግንባታ ለማድረግ እድሉን የሚያገኙት ለግንባታው የሚውለው የገንዘብ ምንጭ ከውጭ እርዳታ የሚገኝ በመሆኑና እርዳታ ለጋሾቹ የአገራቸው ኮንትራክተሮች እንዲወዳደሩ ስለሚያስገድዱ መሆኑን ያመለክታል።</p>

<p>የአገር ውስጥ ኮንትራክተሮች ከውጪዎቹ ጋር ሲወዳደሩ በማቴሪያል በካፒታል እጥረት አብዛኛውን ጊዜ ከጨረታ ውጪ የመሆን ዕጣ እንደሚገጥማቸው ያመለከቱት ኃላፊው "ለወደፊቱ ግን የእነዚህን ኮንትራክተሮች አቅም በማጎልበት በመንገድ ግንባታ ሥራ ተሳትፎ ማድረግ የሚችሉበት ሁኔታ ይመቻቻል" ብለዋል።</p>


<p class="align-center"><a href="/Gazettas/EthioPost/info/EthioPost.sera.html">ከኢትዮ ፖስት ጥቅምት 28 ቀን 1995</a></p>

</body>
</html>	














