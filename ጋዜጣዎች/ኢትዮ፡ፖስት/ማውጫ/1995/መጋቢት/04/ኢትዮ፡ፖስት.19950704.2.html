<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኮሎኔል መንግሥቱ ኃይለማርያም "እኔ ከመሰቀሌ በፊት የኢህአዴግ አለቆች ሲሰቀሉ ማየት ይኖርብኛል" አሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኮሎኔል መንግሥቱ ኃይለማርያም "እኔ ከመሰቀሌ በፊት የኢህአዴግ አለቆች ሲሰቀሉ ማየት ይኖርብኛል "አሉ</h2>


<p>የቀድሞ የኢትዮጵያ መሪና የኮሚኒስት ቀንደኛ አቀንቃኝ የነበሩት ኮሎኔል መንግሥቱ ኃይለማርያም በኢትዮጵያ ውስጥ በተመሠረተባቸው የዘር ማጥፋት ወንጀል ይወሰንባቸዋል ተብሎ ስለሚጠበቀው የስቅላት ወይም የሞት ፍርድ በተመለከተ ከአንድ የውጪ መፅሄት ለቀረበላቸው ጥያቄ "እኔ ከመሰቀሌ በፊት የኢህአዴግ አለቆች ሲሰቀሉ ማየት ይኖርብኛል" የሚል ምላሽ መስጠታቸው ተገለፀ።</p>

<p>በጠቅላይ ሚኒስትር መለስ ዜናዊ ላይ ከፍተኛ ጥላቻና ቂም በቀል እንዳላቸው የሚነገርላቸው ኮሎኔል መንግሥቱ ይህንን ምላሽ የሰጡት በፈረንሳይኛ ቋንቋ በሚታተም አፍሪካን ቡለቲን ከሚባል መፅሄት ጋር ባደረጉት ቃለ ምልልስ እንደሆነ ታውቋል።</p>

<p>መፅሄቱ በአሁኑ ወቅት በኢትዮጵያ ውስጥ በዘር ማጥፋት ወንጀል የተከሰሱ በርካታ የቀይ ሽብር ተዋናዮች እውቅና ባለውና በሕግ በተቋቋመ ገለልተኛ ፍ/ቤቶች በተከሰሱበት ወንጀል የሞትና የእስራት ፍርድ እየተፈረደባቸው ስለመሆኑ የሚያውቁትና የሰሙት ነገር ካለ እንዲያብራሩለት የኮሎኔል መንግስቱን አስተያየት ጠይቋቸዋል።</p>

<p>ኮሎኔል መንግሥቱ ለተጠየቁት ለዚህ አስተያየት በሰጡት ምላሽ የኢትዮጵያን ሁኔታ ከማንኛውም በስደት በሚገኝ ኢትዮጵያዊ ዜጋ በበለጠ እንደሚከታተሉና የሞት ፍርድ የተፈረደባቸውን ፍርድ "አግባብ ነው" የሚል እምነት እንደሌላቸው ስለመናገራቸው በመፅሄቱ ተጠቁሟል። ከዚሁ ጋር በተያያዘም የፍርዱን ሂደት በማስፈፀም ላይ የሚገኙ የፍርድ ቤት አካሎች እውቅና ያለውና በህግ የተቋቋመ ገለልተኛ አካል ስለመሆኑ ምንም አመኔታ የሌላቸው በመሆኑ ጋዜጠኛው የተጠቀመበትን ወደ አንድ ወገን ያዘመመ የድጋፍ ሃሳቡን እንዲተው ኮሎኔሉ ጋዜጠኛውን እንዳሳሰቡት ገልጿል።</p>

<p>በመፅሄቱ ላይ ለማብራራት እንደተሞከረው እስካሁን በቀይ ሽብር ተዋናዮች ላይ በቀረበው ክስ መሠረት በዘር ማጥፋት ወንጀል ተጠያቂ የሆነ የካምኒዝም ርዕዮተ ዓለም አቀንቃኞች በኢትዮጵያ ሕግ መሠረት ከስቅላት ወይም ከሞት ፍርድ እንደማያመልጡ የሚጠቁም ሃተታ ከኮሎኔሉ የቃለ መጠይቅ አምድ ላይ የሰፈረ ስለመሆኑ ለመረዳት ተችሏል።</p>

<p>በአሁኑ ወቅት በኢትዮጵያ በመካሄድ ላይ በሚገኘውና ለኮሌኔሉ የቅርባቸው በሆኑ ባለስልጣናት ላይ "በሚፈፀመው ቅጣት ምን ይስማዎታል?" የሚል ጥያቀ ለኮሎኔሉ ቀርቦላቸዋል።</p>

<p>ኮሎኔሉ እንዳሉት "አብረውኝ ለነበሩት ብቻ ሳይሆን በጠቅላላው ለፍትህና ለዲሞክራሲ ሲታገሉ የነበሩ የትግል አጋሮቼ በወያኔ እጅ መውደቃችውና ፍትህ አልባ በሆነ ፍርድ በገደላቸው ወይም በእስር መንገላታታቸው በእጅጉ ያሳዝነኛል" ብለዋል።</p>

<p>"እስካሁን እንደተገነዘቡት በሌሉበት እየታየ ባለው የእርስዎ የክስ መዝገብ ምን ይወሰንብኛል ብለው ይጠብቃሉ?" በሚል ከመፅሄቱ ሪፖርተር የተሰነዘረላቸው ጥያቄ ኮሎኔሉን በጣም እንዳሳቃቸው በመፅሄቱ ላይ ተጠቅሷል።</p>

<p>መፅሄቱ የኮሎኔሉን ቃል ጠቅሶ እንዳለው "ከእኔ የስልጣን ተዋረድ በጣም ያነሱና የቀበሌና የወረዳ አመራሮች በሞት ፍርድ እየተቀጡ ስለሆነ በእኔ ላይ ምን እንደሚወሰን መገመቱ ቀላል ነው" የሚል በሳቅ የታጀበ መልስ መስጠታቸው ታውቋል።</p>

<p>በእርስዎ ላይ በሚፈረድበት የስቅላት ወይም የሞት ፍርድ በዓለም አቀፍ ስምምነት መሠረት ወደ ኢትዮጵያ ተወስደው ፍርዱ ተፈፃሚ የሚሆንበት ሁኔታ ቢፈጠር ምን ያደርጋሉ?"በሚል ለቀረበላቸው ጥያቄ ኮሎኔሉ አስፈሪ አይናቸውን አጉረጥርጠውብኛል፣በሚያስበረግግ ድምፃቸው አምባርቀውብኛል ሲል የመፅሄቱ ዘጋቢ ሪፖርተር ትዝብቱን አስፍሯል ተብሏል።</p>

<p>ለተጠቀሰው ጥያቄ ኮሎኔሉ የሰጡት ምላሽ እንደሚያስገነዝበው "በዚህ ሁኔታ ተይዜ ወደ ኢትዮጵያ ከምመለስ በሀራሬ ምድር ብሞት እመርጣለሁ" ማለታቸው የተጠቆመ ሲሆን "ነገር ግን እኔ ከመሰቀሌ በፊት በመጀመሪያ መለስ ዜናዊና የወያኔ አለቆች ሲሰቀሉ ማየት ይኖርብኛል" ብለዋል ብሏል መፅሄቱ።</p>

<p>ኮሎኔሉ የኢትዮጵያ መሪ ሆነው አገሪቷን በሚያስተዳድሩበት ወቅት የዘር ማጥፋት ወንጀል ፈፅሜያለሁ የሚል እምነት እንዳላቸውና እንደሌላቸው የማረጋገጫ ምላሽ እንዲሰጡ መፅሄቱ ጠይቋቸውም ነበር።</p>

<p>"በጊዜው የፖለቲካ አካሄድ የርዕዮተ ዓለም ልዩነት በፈጠረው መተራመስ የሰው ሕይወት መጥፋቱ በዓለም ላይ አዲስ ነገር እንዳልሆነና ወንጀል ፈፅመሃል ከተባልኩም በኮምኒዝም ጐራ የተሰለፍነው ብቻ ሳይሆን የኢህአፓ አራማጅ የሆኑ ሰዎች ያመጡት በመሆኑና በእነሱም በኩል ምሞ ያፈሰሱበት ሁኔታ ስላለ ከእኔ ይልቅ እነዚያ ሰይጣኖች መጠየቅ አለባቸው" የሚል ምላሽ ሰጥተዋል። በመቀጠልም" ወያኔም ቢሆን በእኔ ላይ ከሚያላክከው የፈጠራ ታሪክ የበለጠ ሕይወት ያጠፋ በመሆኑ በአገሪቷ እውነተኛ ፍትህ አለ ተብሎ የሚታመን ከሆነ እነዚያ የወያኔ አለቆች ከሁሉ በፊት ለፍርድ መቅረብ አለባቸው " የሚል ምላሽ መሰጠታቸው ታውቋል።</p>

<p>"በግልፅ አነጋገር እርስዎ በወቅቱ ለተፈፀመው የዘር ማጥፋት ወንጀል ጥፋተኛ አይደለሁም ብለው ያምናሉ?" ተብለው ተጠይቀዋል ኮሎኔሉ።</p>

<p>"በሶሻሊዝም ሕግና አመለካከት መሠረት በጊዜው ተፈፅሟል ተብሎ በግነት የሚነገርብኝ የስም ማጥፋት ዘመቻ የሚባለውን ያህል የተጋነነ እንዳልሆነና በትክክለኛ መልኩ ስለተፈፀመውም ግድያ ከአመለካከት ልዩነት የመጣ በመሆኑ በዘር ማጥፋት ወይም በሕግ የምጠየቅበት ምክንያት የለም" ብለዋል።</p>


<p class="align-center"><a href="/Gazettas/EthioPost/info/Ethiopost.sera.html">ከኢትዮ ፓስት መጋቢት 4 ቀን 1995</a></p>

</body>
</html>	














