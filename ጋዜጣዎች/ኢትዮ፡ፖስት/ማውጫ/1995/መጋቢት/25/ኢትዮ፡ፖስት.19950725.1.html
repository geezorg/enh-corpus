<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኦነግ ሰራዊት በረሐብና በወባ ንዳድ እየተፍረከረከ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኦነግ ሰራዊት በረሐብና በወባ ንዳድ እየተፍረከረከ ነው</h2>


<p>በኢትዮጵያና በሱዳን አዋሳኝ ስፍራ አኮቦ አለሊ በሚል ስፍራ የመሸገው የኦነግ ሰራዊት በረሐብና በወባ ንዳድ ሳቢያ ከፊሉ ለመከላከያ ሰራዊት እጁን ሲሰጥ ከፊሎቹ ደግሞ የሚበላና ሕክምና ፍለጋ ወደ ሱዳን የስደተኞች ጣቢያ በመበታተን ላይ እንደሚገኙ ከጋምቤላ ክልል የተገኘው መረጃ አመለከተ።</p>

<p>በጋምቤላ ክልል የጎል ወረዳ ሊቀመንበር የሆኑት አቶ ኡሎች ጆይ እንደተናገሩት የኦነግ ሠራዊት አለሎ ከሚባል አዋሳኝ ግዛት በመወርወር ወደ ኦሮሚያ ግዛት ለመዝለቅ በተደጋጋሚ ያደረገው ሙከራ በክልሉ ሕዝብና ፖሊስ እንዲሁም በመከላከያ ሠራዊት ሲመክን እንደቆየና በመምከን ላይ እንደሚገኝ ገልፀዋል።</p>

<p>የኦነግ ሠራዊት ከኤርትራ በመነሳት አለሊ ከሚባለው ቦታ ላይ አድብቶ እንደሚቆይና በጋምቤላ አድርጎ ቡሬ ጎሬ መቱን በማቋረጥ ወደ ጅማና አዲስ አበባ በመዝለቅ ሽብር የማድረስ እቅድ እንደነበራቸው ሰሞኑን በረሃብና በወባ ንዳድ ተገደው እጃቸውን የሰጡት የኦነግ ታጣቂዎች ተናግረዋል። </p>

<p>የክልሉ ፖሊስ ኮሚሽን ኮሚሽነር መቶ አለቃ አብ ኮንግሉል በበኩላቸው እንደተናገሩት ቀደም ሲል ከ128 በላይ የሆኑ የኦነግ አባላቶች ወደ ክልሉ በመግባት አደጋ ለመጣል ያደረጉት ሙከራ በክልሉ ሕዝብና መከላከያ ኃይል የጋራ ጥረት በቁጥጥር ስር መዋላቸውን አስታውሰዋል።</p>

<p>የኦነግ አባላት በሰፈሩበት አካባቢ በወባ ንዳድና በሌሎች በሽታዎች እያለቁ እንደሆነ የጠቆሙት እነዚሁ ሰሞኑን እጃቸውን የሰጡት ታጣቂዎች ከበሽታው በተጨማሪ የምግብ አቅርቦት ችግር በመኖሩ ሠራዊቱ በረሃብ ምክንያት ምግብ ፍለጋ ወደ አመቸው አካባቢዎች በመበታተን ላይ እንደሚገኝ ከሰጡት መረጃ ለመገንዘብ ተችሏል።</p>

<p>የኦነግ ምርኮኞች እንደጠቆሙት እነዚህ የአሸባሪነት ተልዕኮ ያላቸው አባላቶችን በማስተባበር አመራር የሚሰጠው ጀማል የሚባል የኦነግ ተልዕኮ አስፈፃሚ ሲሆን የታጣቂዎቹ ዋንኛ አላማም ድልድዮችን ማፍረስ፣ ዲፖዎችን ማጋየት፣ባንኮችን መዝረፍ እንዲሁም የመንግሥት ባለሥልጣናትን መግደል እንደነበረ ታውቋል።</p>

<p>ከምርኮኞቹ በተገኘው መረጃ መሠረት በኦነግ አላማ ስር የተሰለፉት እነዚህ ታጣቂዎች አብዛኞቹ ወጣቶችና በኦነግ ፕሮፖጋዳ ተደናግረው ለሽብር ተግባር የተሰለፉ ምንም የማያውቁ ገበሬዎች ናቸው ተብሏል።</p>

<p>እንደ መረጃው ከሆነ የኦነግ ሰራዊት የኢትዮ ሱዳንን የድንበር መስመር ተከትሎ ከኤርትራ በሚመጣ ሄሊኮፕተር አማካኝነት በሱዳን ግዛት ውስጥ በመራገፍ ለሽብር ተግባር እንደሚሰማራ ታውቋል።</p>


<p class="align-center"><a href="/Gazettas/EthioPost/info/EthioPost.sera.html">ከኢትዮ ፖስት መጋቢት 25 ቀን 1995</a></p>

</body>
</html>	














