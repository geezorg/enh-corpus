<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአስተዳደሩ ሠራተኞች ከሥራ እንቀነሳለን በሚል የሕዝብ ሰነድ እየቀደዱና እየሰወሩ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የአስተዳደሩ ሠራተኞች ከሥራ እንቀነሳለን በሚል የሕዝብ ሰነድ እየቀደዱና እየሰወሩ ነው</h2>


<p>በአዲስ አበባ አስተዳደር ስር በሚገኝ ቢሮዎች ቀድሞ ከ27 እስከ 29 ይከፈል የነበረው ደሞዝ በያዝነው ወር ቀደም ብሎ በመከፈሉ ምክንያት ሠራተኛው ከሥራ እንባረራለን በሚል በከፍተኛ ውጥረት ውስጥ መግባቱ ታውቋል።</p>

<p>ከሥራ እንባረራለን በሚል በተለይ በአስተዳደሩ አካባቢ በተፈጠረው መተራመስ በሪከርድና ማህደር ክፍል ውስጥ ከፍተኛ መረጃ የያዙ የህዝብ ሰነዶች ተቀዳደው መገኘታቸውና መሰወራቸውን ከስፍራው የተሰባሰበው መረጃ አመልክቷል።</p>

<p>እንደመረጃው ከሆነ የአስተዳደሩን ስልጣን በመምራት ላይ የሚገኙት ከንቲባ አርከበ እቁባይ ባለጉዳዮችን በግንባር ተገኝተው ከማፅናናታቸው በተጨማሪ የጠፉትንና የተቀደዱትን ሰነዶች በእጃቸው ከሚገኝ ሰነድ ጋር በማገናዘብ ተለዋጭ ሰነድ እንደሚዘጋጅላቸው ቃል ስለመግባታቸው ተጠቁሟል።</p>

<p>በተለይ በከተማይቱ በሚገኙ ቢሮዎች ከመስተዳድሩ በተላለፈው አፋጣኝ ትዕዛዝ መሠረት የመጋቢት ወር ደሞዛቸው በአሥራ ዘጠነኛው ቀን ላይ እንደሚከፈላቸው መወሰኑ ትርምሱን አጋግሎታል። ይህ የመጨረሻው ደሞዛቸው እንደሆነ በመቆጠሩም በሠራተኛው መካከል ከፍተኛ ውጥረት እንደነገሰ ከተሰበሰበው መረጃ ለመገንዘብ ተችሏል።</p>

<p>ይህ በእንዲህ እንዳለ መስተዳድሩ የፌዴራል መንግሥት የአዲስ አበባን ፖሊስ ለማጥራት ከፍተኛ የግምገማ ዘመቻ እንደሚጀምር በመስማቱ እንደ አስተዳደሩ ሁሉ በፖሊስ መዋቅር ውስጥም ከፍተኛ ትርምስ እየተፈጠረ መሆኑ ታውቋል።</p>

<p>በተለይ በፌዴራል ፖሊስ ውስጥ ምንም አይነት የማጥራት ሥራ ሳይካሄድ የመዋቅር ማስተካከያው መጠናቀቁም በአንፃሩ በአዲስ አበባ ፖሊስ ላይ የማጥራት ግምገማ ለማድረግ መታቀዱ በፖሊስ ኃይል መካከል ልዩነት እንዲከሰት ምክንያት በመሆን ላይ እንደሚገኝ ተጠቁሟል።</p>


<p class="align-center"><a href="/Gazettas/EthioPost/info/EthioPost.sera.html">ከኢትዮ ፖስት መጋቢት 25 ቀን 1995</a></p>

</body>
</html>	














