<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የውሃ ሀብት ሚኒስትሩ በመላው አማራ ሕዝብ ድርጅት ተወቀሱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የውሃ ሀብት ሚኒስትሩ በመላው አማራ ሕዝብ ድርጅት ተወቀሱ</h2>


<p>ሰሞኑን በጃፓን ከተማ በኪዌት የዓለም አቀፍ የውሃ አጠቃቀም ጉባኤ በተካሄደበት ወቅት የአባይን ወንዝ በተመለከተ ኢትዮጵያን ወክለው የተገኙት የውሃ ሀብት ሚኒስትሩ አቶ ሽፈራው ጃርሶ የተሳሳተ መረጃ በመስጠት ስህተት ፈፅመዋል ሲል የመላው አማራ ሕዝብ ድርጅት መዐሕድ ወቀሰ።</p>

<p>የመላው አማራ ሕዝብ ድርጅት "በኪዌት በተካሄደው አለም አቀፍ የውሃ አጠቃቀም ጉባኤን ምክንያት በማድረግ አቶ ሽፈራው በሰጡት ጋዜጣዊ መግለጫ ኢትዮጵያ ከአባይ ውሃ የምታበረክተው የውሃ መጠን 86 በመቶ ሆኖ ሳለ እሳቸው ግን መጠኑን ወደ 46 በመቶ ዝቅ አድርገውታል" ብሏል።</p>

<p>በድርጅቱ መግለጫ መሠረት ሚኒስትሩ 86 በመቶ የሆነው ምሁራዊ ጥናት ጋር ግጭት መፍጠራቸው ብቻ ሳይሆን ይህ የኢትዮጵያ ድርሻ አሳንሰው ማቀረባቸው ሚኒስትሩ ማብራሪያ መስጠት እንዳለባቸው አሳስቧል።</p>

<p>ከዚህ ቀደም በኢትዮጵያ የሚገኘው የግብፅ ኤምባሲ ለጋዜጠኞች በሰጠው ማብራሪያ ኢትዮጵያ ለአባይ ወንዝ የምታበረክተው 86 ከመቶ የሚባለው የተጋነነ እንደሆነና ትክክለኛው መጠን 30 በመቶ ብቻ ስለመሆኑ መግለጽሱ ይታወሳል።</p>

<p>በድርጅቱ ገለፃ መሠረት ወደ ግብፅና ሱዳን የሚፈሰው የአባይ ወንዝ ከዩጋንዳ፣ ከኬንያ፣ ከታንዛኒያና ከአካባቢው ካሉ ወንዞች የሚገኘው የውሃ መጠን 14 በመቶ ብቻ ስለሆነ ቀሪው የውሃ መጠን ከኢትዮጵያ ውጪ ከየትም ሊመጣ አይችልም።</p>

<p>እ.ኤ.አ በ1985 ዓ.ም የግብፅ ምክትል ጠቅላይ ሚኒስትር የነበሩት ቡትሮስ ጋሊ የሚቀጥለው ጦርነት በፖለቲካ ሳይሆን በናይል ወንዝ ይሆናል የሚል ማስፈራሪያ መሰንዘራቸውንም ድርጅቱ አስታውሷል።</p>

<p>መዐሕድ የአባይ ወንዝ ለሌላው ብቻ ሳይሆን ለኢትዮጵያ ሕዝብም በሚጠቅም መልክ ስራ ላይ መዋል ይገባዋል ያለው ይኸው የመዐሕድ መግለጫ የላይኛውና የታችኛው የተፋሰስ አገራት ተስማምተው መጠቀም እንደሚገባቸው አመልክቶ ከዚህ ውጪ የታችኛው የተፋሰሱ አገራት አባይን ከነካችሁ ወየውላችሁ እያሉ ማስፈራራታቸው የትም አያደርሳቸውም ብሏል።</p>

<p>ኢህአዴግ መራሹ የኢትዮጵያ መንግሥት በኤርትራ እንዳደረገው ሀገራዊ ጥቅምና አሳልፎ በመስጠት እንዳሳየው ግዴለሽነት በአባይ ጉዳይም እንዳይንፀባረቅ ሀገር ወዳድ ዜጋ ሁሉ ሊታገልለት ይገባል ሲል ድርጅቱ መግለጫውን አጠቃሏል።</p>


<p class="align-center"><a href="/Gazettas/EthioPost/info/EthioPost.sera.html">ከኢትዮ ፓስት መጋቢት 11 ቀን 1995</a></p>

</body>
</html>	














