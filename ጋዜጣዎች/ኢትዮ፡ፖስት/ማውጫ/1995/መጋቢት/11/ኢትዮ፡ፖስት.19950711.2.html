<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ጀርመናዊው አሰልጣኝ ውጤት ካልቀናቸው ጓዛቸውን ጠቅልለው ወደ አገራቸው ይሄዳሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ጀርመናዊው አሰልጣኝ ውጤት ካልቀናቸው ጓዛቸውን ጠቅልለው ወደ አገራቸው ይሄዳሉ</h2>


<p>መጋቢት 21/1995 ዓ.ም ለ24ኛው የአፍሪካ ዋንጭ ለመካፈል ከላይቤሪያ ጋር ለመጋጠም እየተዘጋጀ ያለው የኢትዮጵያ ብሔራዊ ቡድን ወቅታዊ አቋምና በሌሎች ጉዳዮች ዙሪያ ዛሬ በፌዴሬሽኑ የመሰብሰቢያ አዳራሽ 9:00 ሰዓት ላይ መግለጫ ይሰጣል። ጀርመናዊው አሰልጣኝ ከላይቤሪያ ጨዋታ በኋላ ሽንፈትን ከቀመሱ በአስቸኳይ ወደ ሀገራቸው እንደሚሄዱ ተነግሯል።</p>

<p>አሰልጣኝ ጆኸን ፊገ ለጋዜጠኞች ብዙ ማውራት እንደሚወዱ በተደጋጋሚ የታየ ሲሆን የዛሬውም ስብሰባ ለቡድኑ የሚፈይደው አንዳች ነገር እንደሌለ ይታመናል። የጀርመናዊ አሰልጣኝ በአሁኑ ሰዓት 25 ተጫዋቾችን መርጠው ልምምድ እያደረጉ ሲሆን በሳምንቱ መጨረሻ ቡድናቸው በመብራት 2ለ1 ተሸንፏል። በዕለቱ አሰልጣኙ በአጥቂ ቦታ ያሰለፉት ተጫዋች ጎል ጋር እየደረሰ እንደገና ሲመላለስ ተስተውሏል። አሰልጣኙም ሌላ ተጫዋች ባለመኖሩ ሁኔታውን ሊለውጡት አልቻሉም። ተመልካቹ በብሄራዊ ቡድኑ አቋም ቅሬታውን አሰምቷል።</p>

<p>አሰልጣኙ ለግልና ለመንግስት ጋዜጠኞች ከላይቤሪያ ቡድን ጋር ስለሚያደርጉት ጨዋታና ለሌሎችም ጥያቄዎች ምላሽ ይሰጣሉ። በተለይ የኢትዮጵያ ብሄራዊ ቡድን በሀገር ውስጥ ላይቤሪያን ማሸነፉ እንዳለበት ቢታመንም የቡድኑ ቅንጅት ማጣት በውጤቱ ላይ አሉታዊ ገፅታ ሊኖረው ይችላል።</p>

<p>በገንዘብ ችግር እየተሰቃዩ ያሉት የላይቤሪያ ብሄራዊ ቡድን ተጫዎቾች አብዛኞቹ ፕሮፌሽናል ሲሆኑ የእኛ ብሔራዊ ቡድኑ የተመረጡት አብዛኞቹ ልምድ ያላካበቱ መሆንና አቋማቸውን ለመፈተሽ በተደጋጋሚ ግጥሚያ አለማድረጋቸው ተፅዕኖ ይኖረዋል።</p>

<p>አሰልጣኙ በወር ከፍተኛ ክፍያ እያገኙ ለቡድኑ መድሃኒት ካልሆኑ "ጨው ለራስህ ስትል ጣፍጥ አለዚያም ድንጋይ ትሆናለህ" እንደተባለው ዕጣ ፈንታቸው ጓዛቸውን ጠቅልለው መሄድ ይሆናል። እሳቸውም ሆኑ ፌዴሬሽኑ ቡድን ውጤታማ እንዲሆን ምኞት ቢኖርም ከምኞቱ አልዘለለም።</p>



<p class="align-center"><a href="/Gazettas/EthioPost/info/EthioPost.sera.html">ከኢትዮ ፖስት መጋቢት 11 ቀን 1995</a></p>

</body>
</html>	














