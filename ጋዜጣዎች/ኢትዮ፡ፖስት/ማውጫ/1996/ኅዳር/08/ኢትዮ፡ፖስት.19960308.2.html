<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በአዲስ አበባ የኤሌክትሪክ አውቶቡስና የከተማ ባቡር መስመር ለመዘርጋት ታቅዷል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በአዲስ አበባ የኤሌክትሪክ አውቶቡስና የከተማ ባቡር መስመር ለመዘርጋት ታቅዷል</h2>


<p>በግንባታው የፈረንሳይ መንግስት ድጋፍ ለማድረግ ፍላጎት አሳይቷል።</p>

<p>ከሲ.ኤም.ሲ በጦር ሃይሎች አድርጎ እስከ አየር ጤና በሚዘልቀው ጎዳና ላይ በኤሌክትሪክ የሚሰራ የሕዝብ ማመላለሻ አውቶቡስና የከተማ ባቡር ለመዘርጋት በተያዘው የረጅም ጊዜ እቅድ መሠረት በዲዛይን ስራና በግንባታ ላይ የፈረንሳይ መንግስት ድጋፍ ለማድረግ ፍላጎት ማሳየቱን የአዲስ አበባ አስተዳደር አስታወቀ።</p>

<p>የአዲስ አበባ አስተዳደር ሥራ አስኪያጅ አቶ ተስፋ ሚካኤል ናኡሰናይ በጉዳዩ ላይ ከሰጡት ማብራሪያ ለመገንዘብ እንደተቻለው ከምስራቅ ወደ ምዕራብ የሚዘልቀው ይኸው ሰፊ ጎዳና የከተማዋን ሰንጥቆ የሚያልፍ ከመሆኑ አንፃር ግንባታውን ለማካሄድ ተመርጧል።</p>

<p>ለታሰበው ለዚህ ግንባታ የፈረንሳይ መንግስት ከፍተኛ እገዛ የማድረግ ፍላጎት እንዳለው የተጠቆመ ሲሆን የኢትዮጵያ መንግስትም በቀረበለት ጥያቄ መሰረት ምላሹ እየተጠበቀ መሆኑ ታውቋል።</p>

<p>ለማካሄድ በታሰበው በዚህ ግንባታ መንገዱ የባቡር አገልግሎት የመስጠት ደረጃ ላይ እስኪደርስና ግንባታዉ የሚጠይቀው ገንዘብ እስኪገኝ ድረስ በመንገዱ አካፋይ ላይ በነዳጅ የሚሰሩ የሕዝብ ማመላለሻ አዉቶቢሶሽ ብቻ አገልግሎት የሚሰጡ ማድረግ በሚችሉበት ደረጃ መንገድ እንደሚዘረጋ ስራ አስኪያጁ ጠቁመዋል። </p>

<p>በመንገዱ መሃል ለመሃል ለአውቶቡስ የትራንስፖርት አገልግሎት ብቻ እንዲሰጥ ተደርጎ የሚዘረጋው ይኽው የመንገድ ግንባታ ቀኝ ሌሎች ተሽከርካሪዎች ማስተናገድ እንዲችል ተደርጎ እንደሚገነባ ታውቋል።ጎዳናውን ለዚህ አገልግሎት ብቁ ለማድረግ ሲባል የመስፋፋት ስራ የዚህ ግንባታ አካል እንደሚሆን ከስራ አስኪያጁ ገለጻ ለመገንዘብ ተችሏል። </p>

<p>ለአውቶቡስ አገልግሎት ብቻ እንዲውል ተደርጎ የሚሰራው ይኸው የመንገድ ግንባታ ቀስ በቀስ የኤሌክትሪክ አውቶቡሶች መመላለሻ እንደሚሆን ያመለከቱት የከተማዋ ሥራ አስኪያጅ ከጊዜ በኋላ ደግሞ የኤሌክትሪክ አውቶቢሶች መንገዱን ለከተማ ባቡር አገልግሎት እንዲለቁ የሚደረግ መሆኑን ገልጸዋል።</p>

<p>የኤሌክትሪክ አውቶብስና ባቡር መሠረታዊ የኤሌክትሪክ አጠቃቀማቸው ተመሳሳይ በመሆኑ የአውቶብሱን አገልግሎት ወደ ከተማ ባቡር አገልግሎት ለማሻገር የተመቻቸ መሆኑን የስራ አስኪያጁ ገለጻ አመልክቷል።</p>



<p class="align-center"><a href="/Gazettas/EthioPost/info/EthioPost.sera.html">ከኢትዮ ፖስት ህዳር 15 ቀን 1996</a></p>

</body>
</html>	














