<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ለሱዳን ተቆርሶ ተሰጥቷል የተባለው መሬት በምክር ቤት ጥያቄ አስነሳ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ለሱዳን ተቆርሶ ተሰጥቷል የተባለው መሬት በምክር ቤት ጥያቄ አስነሳ</h2>


<p>ለሱዳን ተቆርሶ ተሰጥቷል የተባለው መሬት ጉዳይ በሕዝብ ተወካዮች ምክር ቤት ጥያቄ አስነሳ።</p>

<p>የሕዝብ ተወካዮች ምክር ቤት አባልና የኦፌዲን ሊቀመንበር አቶ ቡልቻ ደመቅሳ «ለሱዳን ተቆርሶ ተሰጥቷል» በተባለው መሬት ጉዳይ ላይ ምክር ቤቱ እንዲወያይ ጥያቄ አቅርበዋል።</p>

<p>አፈጉባኤ አቶ ተሾመ ቶጋ በምክር ቤቱ የአባላት ሥነ ምግባር ደንብ መሠረት አጀንዳ ለማዝያዝ ማሟላት ያለባቸው ጉዳዮች እንዳሉ ጠቅሰው አቶ ቡልቻ ያቀረቡት ጥያቄ በደንቡ መሠረት የቀረበ ባለመሆኑ በአጀንዳነት ሊያዝ እንደማይችል አሳውቀዋል።</p>

<p>አቶ ቡልቻ ለነጋድራስ እንደተናገሩት በሕገ መንግሥቱ አንቀጽ 55 ንዑስ አነቀጽ 17 ምክር ቤቱ ጠቅላይ ሚኒስትሩን እና ሌሎች የፌደራሉ መንግሥት ባለሥልጣናትን ለጥያቄ የመጥራትና የሕግ አስፈጻሚውን አካል አሠራር የመመርመር ሥልጣን አለው ስለሚል አጀንዳ ለማቅረብ የአባላት ፊርማ ሳያስፈልግ ጉዳዩ የሀገር ጉዳይና የሕዝብ ጥያቄ ያለበት በመሆኑ የሚመለከተው የመንግሥት አካል ምክር ቤት ቀርቦ በጉዳዩ ላይ ዝርዝር መረጃ መስጠት አለበት። አቶ ቡልቻ አክለውም የአፈጉባኤው ጽህፈት ቤት ይህን እንዲያደርግ ደብዳቤ እንደሚፅፉ ገልፀዋል።</p>

<p>በመተማና በሑመራ መካከል ዳላሎ በሚባል ቦታ ላይ የሱዳን ታጣቂዎች ተኩስ በመክፈት 24 ሰዎችን አፍነው በመውሰድ ሱዳን ውስጥ አስረዋል ሲሉ አንድ ኢንቨስተር ከጀርመን ድምፅ ሬዲዮ ጋር ቃለ ምልልስ ካደረጉ በኋላ የኢትዮጵያ የውጭ ጉዳይ ሚኒስቴር ባወጣው መግለጫ ድንበሩን እንደገና የማካለሉ ተግባር እንደሚናፈሰው ወሬ ያለቀለት እንዳልሆነ በመጥቀስ ፣ እየተከናወነ ባለው ሥራ አንድም የኢትዮጵያ ሆነ የሱዳን ገበሬ አልተፈናቀለም ብሏል።</p>

<p>የውጭ ጉዳይ ሚኒስትር አቶ ስዩም መስፍን ግንቦት 5 ቀን 2000 ዓ.ም ካርቱም መግባታቸው እና ከሱዳን መንግሥት ባለሥልጣናት ጋር በሁለትዮሽ ግንኙነት በአካባቢው ወቅታዊ ሁኔታዎች ላይ እንደሚነጋገሩ የሚኒስቴር መሥሪያ ቤቱ በወቅቱ መግለፁ ይታወሳል።</p>


<p class="align-center"><a href="/Gazettas/Negadras/info/Negadras.sera.html">ከነጋድራስ ግንቦት 8 ቀን 2000</a></p>

</body>
</html>	
