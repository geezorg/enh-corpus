<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>«... በስሜት መነዳት አያዋጣም»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«... በስሜት መነዳት አያዋጣም»</h2>


<p>በክርክርና ውይይት በሚደረግበት ጊዜ በእውነትና በምክንያት መመራት እንጂ በስሜት መነዳት እንደማያዋጣ ፕሮፌሰር መስፍን ወ/ማርያም ገለፁ።</p>

<p>ፕሮፌሰር መስፍን ይህን የገለፁት ሰሞኑን አንድነት ለዲሞራሲና ለፍትሕ ፓርቲ በዋሽንግተን ዲሲ በአካሄደው ስብሰባ ላይ ተገኝተው ባደረጉት ንግግር ነው።</p>

<p>በቅርቡ የተቋቋመው አንድነት ለዲሞክራሲና ለፍትሕ ፓርቲ የብሔራዊ ምክር ቤት አባል ፕሮፌሰር መስፍን ወ/ማሪያምና ዋና ጸሐፊው አቶ አስራት ጣሴ በአሜሪካ ከድርጅቱ ደጋፊዎች ጋር ተከታታይ ስብሰባዎችና ውይይቶች እያደረጉ መሆናቸው ታውቋል።</p>

<p>ከሳምንት በፊት ወደ አሜሪካ ያቀኑት ክፍተኛ የአመራር አባላቱ እስካሁኑ በዋሽንግተን የመጀመሪያ ስብሰባቸውን በማድረግ ደጋፊዎቻቸውን እያጠናከሩ መሆን ተገልጧል።</p>

<p>ሁለቱ ምሁራን በንግግራቸው ትኩረት ያደረጉትና ለትንታና ያቀረቡት ከምርጫ 97 በፊትና በኋላ በኢትዮጵያ የፖለቲካ አካባቢ ላይ በተፈጠረው ሁኔታ ላይ ነው። የቀድሞ የቅንጅት መሪዎችንም ስህተት ለመሸፈን ያልሞከሩት ከፍተኛ አመራሮች ነበሩ ያላቸውን በጉዳዩች በዝርዝር አሳይተዋል።</p>

<p>የአንድነት ለዴሞክራሲ ፓርቲ ዋና ጸሐፊ የሆኑት አቶ አስራት ጣሴ የቅንጅት ድክመት የተከሰተው መሪዎቹ ከእስር ከተፈቱ በኋላ መሆኑን አስታውሰው ፣ የፖለቲካ አሰራር ልምድ ማነስና የአንድነት መሪዎች ከፓርቲው ፍላጎትና ጥቅም ይልቅ ወደ ራሳቸው ግላዊ ፍላጎት ማዘንበላቸው ለችግሩ መከሰት ጉልህ ድርሻ እንዳለው ተናግረዋል።</p>

<p>ፕሮፌሰር መስፍን በበኩላቸው "ክርክርና ውይይት በሚደረግበት ጊዜ በእወነትና በምክንያት መመራት እንጂ በስሜት መነዳት አያዋጣም። በጭካኔ በጥላቻ እንዲሁም በግለኝነት ስሜት የተሞላ ፖለቲካ የተረጋጋ ህይወት የማያመጣ ከመሆኑ በላይ የዲሞክራሲ መብቶችን መካድ ይሆናል" ብለዋል።</p>

<p>እንዲህ አይነቱ አስቀያሚ አስተሳሰብ የገዢው ፓርቲ መንገድ ብቻ ሳይሆን በሚያሳስብ መልኩ በአንድነት የተቋዋሚ ፓርቲዎች አካባቢም እንደሚታይ ጠቁመዋል።</p>

<p>ፕሮፌሰር መስፍን የፖለቲካ ልዩነቶች የቱንም ያህል ቢታዩም የኢትዮጵያ የፖለቲካ ፓርቲዎች እርስ በርስ በጠላትነት ከመተያየት ይልቅ የተለያየ አመለካከትና መንገድ ያላቸው የፖለቲካ አካላት መሆን አለባቸው ሲሉ አሳስበዋል። በተጨማሪም የሰዎችን አእምሮ ለመማረክ በስሜት ከተሞሉ አካሄዶችና ከሀይል መንገዶች መታቀብ እንደሚኖርባቸው ገልጸው ከጠመንጃ በብዙ ርቀት ቆመው መታገል እንደሚኖርባቸው አስገንዝበዋል።</p>

<p>ሁለቱም ተናጋሪዎች በሰላማዊ ትግል ላይ አስተያየት የሰጡ ሲሆን የቅንጅት ለአንድነት መንገድም ይኸው መሆኑን አስረድተዋል። የ1997 ምርጫ የፖለቲካ ክበቡ በኢሕአዴግ ችሮታ የተገኘ ሳይሆን ከተባበረው የኢትዮጵያ ሕዝብ ትግል በፖለቲካ ፓርቲዎች በመገናኛ ብዙኅን እንዲሁም በዓለም አቀፉ ማኅበረሰብ ድጋፍ መሆኑን ፓርቲው አስታውቋል።</p>

<p>ተናጋሪዎች በማጠቃለያቸው የሚታዩት በኢትዮጵያ ጆኦፖለቲካዊ ገጽታዎች ተጨባጭና ሁለንተናዊ እውነታዎች የትጥቅ ትግል ስልጣንን ለሕዝብ ከማስተላለፍ አንፃር ምንም ዋስትና የሚሰጥ አይደለም ብለዋል።</p>


<p class="align-center"><a href="/Gazettas/Negadras/info/Negadras.sera.html">ከነጋድራስ ሐምሌ 4 ቀን 2000</a></p>

</body>
</html>	
