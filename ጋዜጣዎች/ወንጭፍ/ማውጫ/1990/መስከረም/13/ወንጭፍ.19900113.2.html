<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የነፃው ፕሬስ ጋዜጠኞች ከሕግ ውጪ ታገቱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

 
<h1 class="align-center">የነፃው ፕሬስ ጋዜጠኞች ከሕግ ውጪ ታገቱ</h1>


<p>የሲሣይ አሳታሚ ድርጅት ባለቤት የሆኑት አቶ ሲሣይ አጌናና የድርጅቱ ሥራ አስኪያጅ አቶ ተስፋ ተገኝ በትግራዩ ነፃ አውጪው የራስን ዕድል በራስ የመወሰን መብቱን ከተገፈፈውና በሀገር አቀፍ ደረጃ የአስከፊ ብሔራዊ ጭቆና በአዲስ አበባ ወንጀል ምርመራ ታግተዋል።</p>

<p>ክስ አቅራቢዎቹ የአሳታሚ ድርጅቱ ድረስ በመሄድ «በሃገሪቱ ውስጥ ካሉት ጥቂት ሀብታሞች ውስጥ የምንመደብ መሆናችንን አታውቁም ወይ? በገንዘባችን ኃይል የፈለግነውን ማድረግ እንችላለን» ብለው በዛቱ ማግስት የአሳታሚ ድርጅቱ ባለቤትና ሥራ አስኪያጅ ያለ ፍርድ ቤት ትእዛዝ ይህ ዘገባ እስከሚጠናቀርበት ድረስ ለሰባት ቀናት በእስር ቤት ተወርውረው ይገኛሉ</p>

<p>በሀገሪቷ ሕግ መሰረት ማንኛውም እስረኛ በ48 ሰዓታት ውስጥ ፍርድ ቤት መቅረብ እንዳለበት ማናቸውም አሳሪ አካል ግዴታ ውስጥ ያስገባል።</p>

<p>የአሳታሚ ድርጅቱ ባለቤት አቶ ሲሳይ አጌና ከዚህ ቀደም የኢትኦጵ ጋዜጣ ዋና አዘጋጅ ሆነው ሲሰሩ የትግራዩ ነፃ አውጪውን ቁጣ በመቀስቀሳቸው ለአንድ ዓመት እስር ቤት ተወርውረው ከቅርብ ጊዜ በፊት ከእስር የተፈቱ ናቸው።</p>


<p>አቶ ሲሳይ በሀገር አቀር ደረጃ ለመቶ ዓመታት ያሕል በማዕከላዊ መንግስት በኩል የአካባቢና የጎሣ ስሜቶችን በማዳከም ኢትዮጵያዊ ብሔርተኝነትም ለማሣደግ የቀየሰውን ፓሊሲ የትግራዩ ነፃ አውጪው በመቀልበስ የአካባቢ የጎሣ ስሜትን ለማጎልበት የሚደረገውን ጥረት በብርቱ የሚቃወሙ ኢትዮጵያዊ ናቸው።</p>

<p>አቶ ሲሳይ በፕሬስ መድረኩ ላይ መጠነ ሰፊ ከበሬታ ያተረፉና ለበቀሉበት ትውልድ አይነተኛ ተምሳሌት ናቸው።</p>

<p>አቶ ሲሳይ ድርጅታቸውን በወኪል እንደሚያንቀሳቅሱ እየታወቀ በማይመለከታቸው ጉዳይ ከሕግ ውጪ ለእስር መዳረጋቸው በሀገሪቷ ውስጥ የትግራዩ ነፃ አውጪው ብቸኛ ኃይል እስከሆነ ድረስ የዜጎች ሕገ መንግሥታዊ መብቶች የመከበር እድላቸው የመነመነ ለመሆኑ ጥሩ መረጃ ነው ተብሎበታል።</p>

<p class="align-center"><a href="/Gazettas/Wenchef/info/Wenchef.sera.html">ከወንጭፍ መስከረም 13 ቀን 1990</a></p>


</body>
</html>	
