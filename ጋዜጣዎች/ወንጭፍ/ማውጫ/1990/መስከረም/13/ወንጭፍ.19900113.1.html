<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሁለት የመለስ ዜናዊ ጠባቂዎች የደረሱበት ጠፋ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

 
<h1 class="align-center">ሁለት የመለስ ዜናዊ ጠባቂዎች የደረሱበት ጠፋ</h1>
<h2 class="align-center">መለስ "እኔን ለማጥፋት የተወጠነ ነው?" አሉ</h2>


<p>መስከረም 6 ቀን 1990 ዓ.ም በአራት ኪሎ መሽገው የሚኖሩት የትግራዩ ነፃ አውጪው መሪ መለስ ዜናዊን ከሚጠብቁት ልዩ ጠባቂዎች መካከል ተመርጠው በተላይ መለስን በቅርብ ርቀት እንዲጠብቁ የተመደቡት ሁለት ታጣቂዎች ጠፍተው ማደራቸውን የውስጥ አዋቂ ምንጮች በተለይ ለወንጭፍ ይፋ አድርገዋል።</p>

<p>ከጠፉት ሁለት ጠባቂዎች መካከል አንዱ የመለስ የአጎት ልጅ የሆነና የትግራዩ ነፃ አውጪው አዲስ አበባን በ1983 ዓ/ም ከመያዙ በፊት ለመለስ በተለይ የተመደበው የራዲዩ መገናኛ ኦፕሬተር ከመሆኑም ባሻገር ለመለስ እንደ ጓደኛና የቅርብ ሚስጥር ጠባቂና አወያይ የነበረ መሆኑን ለማወቅ ተችሏል።</p>
<p>መለስ ለአጐታቸው ልጅ ልዩ ፍቅር እንዳላቸው በተደጋጋሚ ሲናገሩ የተደመጡ መሆኑና በቤተ መንግሥት አካባቢ ያሉም ጠባቂዎች ግለሰቡ ከመለስ ጋር ያለው ጥብቅ ግንኙነት በማየት ይፈሩትና ያከብሩት እንደ ነበር ከምንጮቻችን ለመረዳት ተችሏል።</p>

<p>ግለሰቡ በ1982 ከአቶ መለስ ተለይቶ በአፅቢ ላይ «ልዩ ኮማንዶ» ለማሰልጠን ተቋቅሞ ወደነበረት ካምፕ ተልኮ እስከ 1993 መጨረሻ ድረስ በተቋሙ ልዩ ሥልጠና ካገኘ በኋላ የተመረቀ ሲሆን በወቅቱ የመከላከያ ሚ/ር በነበሩት ስዬ አብርሃ በኩል ከቤተ መንግሥት ውጭ በመመደቡ መለስ ካለበት ቦታ አፈላልገው ከሳቸው ጋር እንዲመደብ አድርገው ነበር። </p>

<p>ይህ ሁኔታ ለግለሰቡ የልብ ልብ ሰጥቶት እንደነበር የውስጥ አዋቂ ምንጮቻችን ገልፀዋል። መለስ በወቅቱ ግለሰቡን ወደ እሳቸው ያስመጡት ዘመዳቸው በመሆኑ ሳይሆን ታታሪ በመሆኑ ነው በማለት ዝምድናቸው በሁለተኛ ደረጃ ለመስቀመጥ ይሞክሩ እንደነበር ለማወቅ ተችሏል።</p>

<p>ከመለስ አጐት ልጅ ጋር አብሮ የጠፋው ጠባቂ ለመለስ አጐት ልጅ በጣም ቅርቡ የነበረና በልዩ ኮማንዶ ሥልጠና ወቅት አብረው የሰነበቱ መሆኑን ለማወቅ ተችሏል። ሁለቱ ግለሰቦች በጣም ቅርበት ያላቸው በመሆኑ በቤተ መንግሥት አካባቢ እንደ አንድ ሣንቲም ሁለት ገጽታዎች ይታዩ እንደነበር ለማወቅ ተችሏል።</p> 

<p>ሁለቱም ግለሶቦች የሚኖሩት መለስ ከሚተኙበት በጣም ቅርበት ካለው አንዲት ክፍል ውስጥ እየተፈራረቁ ለመለስ ልዩ ጥበቃ እያደረጉ እንደነበር ለማወቅ ተችሏል።</p> 

<p>በቤተ መንግሥቱ ውስጥ ባለው የጥበቃ ስምሪት መሰረት ግቢው በልዩ ኮማንዶዎች የሚጠበቅ ሲሆን መለስ ደግሞ በተለይ በቢሮአቸውና በመኖሪያ ቤታቸው አካባቢ በተለይ ከአድዋ በተመረጡ ልዩ ጠባቂዎች ይጠበቃሉ።</p>

<p>የትግራዩ ነፃ አውጪው በውስጡ ከጊዜ ወደ ጊዜ እየሰፋ በመምጣት ላይ የሚገኝ ቅራኔ በመፍጠር ላይ የሚገኝ መሆኑንና የዚህ ቅራኔ ማዕከላዊ ተዋናይ የመለስ ስብዕና በመሆኑ ከራሳቸው ጠባቂዎች አስፈልገዋቸዋል።</p>

<p>በተለይ አሁን ጠፉ የተባሉት ሁለት ግለሰቦች ከመለስ ጋር ልዩ ግንኙነት ያላቸው ናቸው የሚባሉና የሚሰሩት ሥራ በትክክል አይታወቅም እየተባለ ለረዥም ጊዜ የተወራባቸው መሆናቸውን የውስጥ አዋቂ ምንጮቻችን ገልፀውልናል።</p>

<p>መስከረም 6 ከምሽቱ ሁለት ሰዓት በዘወትር መመገቢያቸው ሰዓት ምግባቸው ቀርቦላቸው እራታቸውን የበሉት ሁለቱ ልዩ የመለስ ጠባቂዎች እዚህ ደረሱ ሳይባሉ ጠፍተው ማደራቸው ቤተ መንግሥቱን ሠላም የነሳው መሆኑን ለማወቅ ተችሏል።</p>

<p>ሁለቱ ጠባቂዎች ከመጥፋታቸው በፊት ምንም ዓይነት የመከፋት ስሜት የማይታባቸውና ለመለስ ሕይወታቸውን ለመሰዋት ሙሉ በሙሉ ዝግጁና ለመለስ ልዩ ፍቅር የነበራቸው ናቸው ሲሉ ምንጮቻችን ግለሰቦቹ ቅሬታ አስቀድመው ያሳዩ እንደነበር ለጠየቅናቸው ምላሽ ሰጥተውናል።</p>


<p>የትግራዩ ነፃ አውጪው መሪ መለስ ዜናዊ በሁኔታው በጣም የተደናገጡ የተቆጡ መሆናቸውን ለማወቅ ተችሏል። በተለይ መለስ ጠባቂዎቻቸው ለመንግሥታቸው «ወሰን የሌለው እምነት የነበራቸው ታጋዮች» ናቸው በማለት ለጉዳዩ ከፍተኛ ትኩረት የሰጡት መሆናቸውን ገና ከመጀመሪያው አስታውቀው እንደነበር ለማወቅ ተችሏል።</p>

<p>በዚህ መሠረት በቤቱ መንግሥቱ ውስጥ አንድ ልዩ እና አስቸኳይ ስብሰባ ባለፈው ሣምንት ተጠርቶ የትግራዩ ነፃ አውጪው ከፍተኛ ባለ ሥልጣናት የመንግሥት ሹማምንትና የልዩ ጥበቃ አባላት በተገኙበት መለስ ንግግር አድርገው ነበር።</p>

<p>መለስ ባደረጉት ንግግር «እነዚህ ታጋዮች የት ገቡ?» «እንዴትስ ሊጠፉ ይችላሉ?» ብለዋል። በተለይ በስብሰባው ወቅት ትልቅ ድንጋጤ ፈጥሮ የነበረው መለስ ሆን ተብሎ እኔን ለማስገደል የተፈፀመ ሴራ ይሆን? ወይስ ጠላት እዚህ ድረስ ገብቶ አፍኖ ይዟቸው ወጥቶ ነው? በእውነቱ ታፍነው ከሆኑ የዚህ መንግሥት ሕልውና እንዴት ነው? የሚሉና ሌላ መስቀለኛ ጥያቄዎች አንስተዋል።</p>

<p>ለተነሱት ጥያቄዎች ከተሰብሳቢዎቹ በኩል ምን አይነት ምላሽ እንደተሰጠ ወይም ምን አስተያየቶች እንደተሰነዘሩ በዝርዝር ለማወቅ አልቻልንም። ሆኖም መለስ ለተከሰተው ሁኔታ ተጠያቂ የሚሆኑት የልዩ ጥበቃው አመራር አባላት እንደሚሆኑ መዛታቸውን ለማወቅ ተችሏል።</p>

<p>በስብሰባው ላይ ከተሳተፉት መካከል ግን መከላከያ ሚ/ር ሆነው የተሾሙት ተፈራ ዋልዋና የትግራዩ ሚሊሺያ ኤ/ማ/ሹም የሆኑት ፃድቃን ተገኝተው እንደነበር ከምንጮቻችን ለመረዳት ችለናል።</p>

<p>መለስ ተናግረው ከጨረሱ በኋላ ፃድቃን ለአቶ ተፈራ አስተያየት እንዲሰጡበት ጥያቄ ያቀረቡላቸው ሲሆን የጥያቄው ይዘትም አንዳንዶች የሀገር መከላከል ተግባር ከጊዜ ወደ ጊዜ እየላላ መጥቷል ይላሉ። በቤተ መንግሥቱ ውስጥ የተከሰተው አስነዋሪ ድርጊት ከዚህ አባባል ጋር በቀጥታም ሆነ በተዘዘዋሪ ይገናኛል ወይ? የሚል ነበር።</p>

<p>መከለካያ ሚ/ሩ ለዚህ ጥያቄ ምን ምላሽ እንደሰጡ ለጊዜው ባንደርስበትም ፃድቃን ሚሊሺያዎቻቸው ለደረሰበት ተደጋጋሚ ሽንፈት ተፈራን ተጠያቂ ለማድረግ የቃጡት ነው በማለት ምንጮቻችን ግምታችን ነው ያሉንን ገልፀውልናል።</p>

<p>ተፈራ የሰጡትን አስተያየት ለጊዜው ልንደርስበት አልቻልንም። በቤተ መንግሥት የተደረገው ስብሰባ በአጋጣሚ የተጠራው በመከላከያ ውስጥ ጐንደር ላይ ተጀምሮ አዲስ አበባ በቀጣይነት እንዲደረግ ከታቀደለት ስብሰባ ጋር በመጋጨቱ የመከለከያው ስብሰባ ተሰርዟል ለስበሰባው ከተለያዩ የጦር ክፍሎች መጥተው የነበሩ የጦር አለቆች «ዛሬ መከላከያ ሚ/ሩና ኤታማዦሩ ያልተሰበ ስብሰባ ከሌሎች እንግዶች ጋር ስላለባቸው ወደየክፍላቸሁ ተመለሱና ስብሰባው በሌላ ጊዜ ይቀጥላል» ተብለው ተበታትነዋል።</p>

<p>በቤተ መንግሥት የተደረገው ሲደመደም የተወሰኑ ሰዎች ከስራቸው ታግደው በቁጥጥር ስር መዋላቸውን ለማወቅ ተችሏል።</p>

<p class="align-center"><a href="/Gazettas/Wenchef/info/Wenchef.sera.html">ከወንጭፍ መስከረም 13 ቀን 1990</a></p>


</body>
</html>	
