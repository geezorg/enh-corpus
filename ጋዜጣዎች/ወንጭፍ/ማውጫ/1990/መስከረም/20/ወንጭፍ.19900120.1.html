<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አቡነ ጳውሎስ በበዓለ መስቀል ድንኳን ፈረሰባቸው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

 
<h1 class="align-center">አቡነ ጳውሎስ በበዓለ መስቀል ድንኳን ፈረሰባቸው</h1>
<h2 class="align-center">አምባሳደሮች ሥነ ሥርዓቱን ረግጠው ሄዱ</h2>


<p>በአራተኛው ምዕተ ዓመት ንግሥት ኢሌኒ ኢየሱስ ክርስቶስ የተሰቀለበትን ቅዱስ መስቀል በልዩ ምልክት ከተጣለበት አስቆፍራ ያስወጣችበትን ጊዜ ለማክበር በየዓመቱ መስከረም 17 ቀን በመስቀል አደባባይ የሚደረገውን የደመራ በዓል ለማክበር የወጡት አቡነ ጳውሎስ ተጠልለውበት የነበረውን ድንኳን በተቀመጡበት መፍረሱ በቦታው ተሰብስበው የነበሩት በብዙ ሺህ የሚቆጠሩ ምዕመናንን ክፉኛ አስደንግጦና አሳዝኖ እንደነበር በቦታው ተገኝቶ የነበረው የወንጭፍ ተዘዋዋሪ ወኪል ዘገበ።</p>

<p>አርብ ረፋዱ ላይ የኢ/ኦ/ቤ/ክርስቲያን ፓትሪያርክ በተገኙበት የተጀመረው ሥነ ሥርዓት በሀገር ውስጥ ያሉ በርካታ አምባሳደሮች የተለያዩ ቤተ ክርስቲያናት እንግዶች በተገኙበት በተሳካ ሁኔታ ሲካሄድ ቆይቶ ፓትሪያርኩ ደመራው እንዲቀጣጠል ቃለ ቡራኬ ከመስጠታቸው በፊት ከየት መጣ ሳይባል በአደባባዩ ዙሪያ ወረቀት መበተን የጀመረው ሄሌኮፕተር ዝቅ ብሎ በመብረርና በተደጋጋሚ አደባባዩን በመዞር ከፍተኛ ሁከት ቀስቅሶ ነበር።</p>

<p>ፓትርያርኩ ቃለ ቡራኬ ለመስጠት በሚናገሩበት ሰዓት ሄሌኮፕተሩ በተደጋጋሚ አደባባዩን ይዞር ስለነበር ድምፃቸውን ሙሉ በሙሉ በመዋጡ ሕዝበ ክርስቲያኑ ቡራኬውን ለማዳመጥ ሳይችል ቀርቷል።</p>

<p>በኋላም ሄሌኮፕተሩ ሳይታሰብ ዝቅ ብሎ በመብረር ለፓትርያርኩና ለእንግዶች ተዘጋጅቶ ከነበረው ድንኳን ፊት ለፊት ትርዒት ለማሳየት ተሰብስበው የነበሩትን አሸብሻቢዎች ላይ አቧራ ሙሉ ለሙሉ ካለበሳቸው በኋላ ከድንኳኑ በስተጀርባ ለማረፍ ባደረገው ሙከራ ፓትሪያርኩ ተቀምጠው የነበሩበትን ድንኳን ከኋላ መንግሎ ፓትሪያርኩ ፊት የጣለው ሲሆን በእንግድነት ተገኝተው የነበሩት አምባሳደሮች ተቀምጠውበት የነበረውን ድንኳን እላያቸው ላይ ጥሎባቸዋል።</p>

<p>ይህ ሲሆን በቦታው በብዛት ተገንተው የነበሩት የአ/አ ፓሊሶች ሄሌኮፕተሩን ከቦታው ለቆ እንዲሄድ በሰጡት ምልክት መሰረት ከአካባቢው በፍጥነት ሄዷል።</p>

<p>ድንኳኖቹ ሲፈርሱ ፓትሪያርኩና እንግዶቻቸው ላይ አቧራ ያለበሳቸው ሲሆን እላያቸው ላይ ድንኳን የወደቀው አምባሳደሮችም የፓትሪያርኩን ያህል አይሁን እንጂ እነሱን መጠነኛ አቧራ ነክቷቸዋል።</p>

<p>ይህ ሲሆን ፓትሪያርኩ ክፉኛ የተበሳጩ ሲሆን በቅርብ ርቅት ላይ የነበሩ ሰዎችን አነጋግሮ ወኪላችን ዘግቧል።</p>

<p>በአካባቢው የነበሩት ፓሊሶች በፓትሪያርኩ ፊት የወደቀው ድንኳንና በአምባሳደሮች ላይ የወደቀው ድንኳን ካነሱ በኋላ አምባሳደሮቹ ሥነ ሥርዓቱን ረግጠው እንዳለ ጥርግርግ ብለው ወደ የመጡበት ሄደዋል።</p>

<p>ይህ ድርጊት ፓትሪያርኩን ክፉኛ ያሳዘናቸውና ያስቆጣቸው መሆኑን የውስጥ አዋቂ ምንጮች ይናገራሉ። ይህ ሁሉ ሲሆን ሕዝበ ክርስቲያኑ በዓይኑ የሚያየውን ማመን ተስኖት ግማሹ እያፏጨ፤ ግማሹ እየጮኸ፤ ግማሹ እግዚኦ እያለ ራሱን በእጁ እንደያዘ ፈዞ ቀርቷል።</p>

<p>ሕዝበ ክርስቲያኑ ከመበተኑ በፊት ተዘዋዋሪ ሪፓርተራችን ሥነ ሥርዓቱን ለመከታተል የተሰበሰበው ሕዝብ ምን ይል እንደነበር ሲከታተል «ይህ የእግዚሄር ቁጣ ምልክት ነው» «ደርግ» ከፈረሰ ወዲህ በሀገሪቷ አብራሪዎች እንደሌላት ታየ የሚሉ አስተያየቶች ማየላቸውን ዘግቧል። «በዓለ መስቀል» በሚል የተዘጋጀው በራሪ ወረቀት «የቤተ ክርስቲያናችን ጉልላት ላይ የሚታየው ጌታችን መድኃኒታችን ኢየሱስ ክርስቶስ የተሰቀለበት ቅዱስ መስቀል በተአምራት አድራጊነቱ ሕዝበ እስራኤልን በማሳሰቡ ቀንተው ክፉ አድራጊዎች አይሁድ በቆሻሻ መጣያ ጉድጓድ አዳፍነውት ከቆዩ በኋላ በታላቁ ቆስጠንጢኖስ ዘመነ መንግሥት ስለ መስቀለ ክርስቶስ ልዩ ፍቅር የነበራት እናቱ ዕሌኒ ንግሥት በአራተኛው መቶ ዓመት በልዩ ምልክት አስቆፍራ ከተጣለበት ያስወጣችው መስቀል ከጊዜ በኋላ የመስቀሉን ክፋይ ደገኛውና ፃድቁ ኢትዮጵያዊ ንጉሥ አፄ ዳዊት በአስራ አራተኛው መቶ ዓመት ከኢየሩሳሌም ወደ ኢትዮጵያ ማሰመጣታቸው በታሪካችን ተመዝግቦ ይገኛል» ይላል።</p>

<p>ባለፈው ዓመት በእስጢፋኖስ ቤተ ክርስቲያን ከሆነ ሁኔታ ጋር ተደማምሮ በበዓለ መስቀል ላይ ይህ ሁኔታ መፈጠሩ በፓትሪያሩኩ ላይ እንኳን ሰው እግዚአብሔርም እንደተቆጣባቸው የሚያሳዩ ምልክት ሆነው እንደሚቀርብባቸው ቤተ ክርስቲያኗን የሚከታተሉ ታዛቢዎች ይናገራሉ።</p>


<p class="align-center"><a href="/Gazettas/Wenchef/info/Wenchef.sera.html">ከወንጭፍ መስከረም 20 ቀን 1990</a></p>


</body>
</html>	
