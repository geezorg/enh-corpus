<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሜ/ጄ አባዱላ ገመዳ «አቶ» ተብለው ከወታደራዊ ሥልጣናቸው ለቀቁ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ሜ/ጄ አባዱላ ገመዳ «አቶ» ተብለው ከወታደራዊ ሥልጣናቸው ለቀቁ</h1>


<p>ትላንት ምሽት በቀረበ መግለጫ ሜ/ጄ አባዱላ ገመዳ ኦህዴድን «ለማዳን» ተብሎ ወደተቋቋመው ጊዜያዊ ኮሚቴ ሰብሳቢነት የመጡት ከመከላከያ ሠራዊት አባልነታቸው ለመሰናበት ጥያቄ አቅርበው ጥያቄው በጦር ኃይሎች ጠቅላይ አዛዥ በአቶ መለስ ዜናዊ ተቀባይነት አቅርበው በክብር ከተሰናበቱ በኋላ መሆኑ ተገለፀ።</p>

<p>እንደመግለጫው ዘገባ ጊዜያዊ ኮሚቴው ግርማ ብሩ የሚገኙበት ሲሆን የሚመራው በአቶ አባዱላ ገመዳ ሰብሳቢነት መሆኑ ታውቋል። ኮሚቴው ተልዕኮውን ካጠናቀቀ በኋላ ይበተናል ተብሏል።</p>

<p>አባዱላ ገመዳ አሁን ባለው አካሄድ የኦህዴድ ዋና ፀሐፊና የኦሮሚያ ክልል ፕሬዝዳንት ናቸው ለማለት ይቻላል ከእሳቸው የሚቀጥሉት አቶ ግርማ ብሩ ናቸው።</p>

<p>አሁን በአዳማ በአራት ሥፍራዎች፣ በአዲስ አበባ ደግሞ በሦስት ቦታዎች የኦህዴድ ስብሰባዎች መቀጠላቸው ሲታወቅ ካድሬዎቹ ግን በአቶ መለስ ዜናዊ ተዘጋጅቶ ከትግርኛ ወደ አማርኛ፣ ከአማርኛ ደግሞ ወደኦሮምኛ ተተርጉሞ በቀረበው ጹሑፍ ላይ ስብሰባቸውን የቀጠሉ ቢሆንም የ«አብዮታዊ ዴሞክራሲ ተሃድሶን» ውይይት አጥብቀው በመቃወም ላይ መሆናቸው ታውቋል።</p>

<p>ይህ በዚህ እንዳለ የኦሮሚያ ክልላዊ መንግሥት ፕሬዝዳንት የነበሩት አቶ ኩማ ደመቅሳ ለመላው የኦሮሞ ህዝብ በአጠቃላይ ደግሞ ለኢትዮጵያ ሕዝብ ያደረጉትና በቴሌቪዥን ሊተላለፍ የነበረው ፊልም በወያኔ የደህንነት ሰዎች ቁጥጥር ሥር ገብቶ እንዳይታይ መታገዱ ተሰማ።</p>

<p>ይኸው በኦሮሚያ ክልል ም/ቤት የኦዲዮ ቪዥዋል ክፍል በቴሌቪዥን ካሜራ ተቀርፆ ለሕዝብ ለመተላለፍ ዝግጅት ከተደረገ በኋላ መሿለኪያ አካባቢ በሚገኘው የ4ኛ ክ/ጦር የኢህአዴግ የኦዲዮ ቪዥዋል ማዕከል ከታየ በኋላ ኤዲት ተደርጐ ለህዝብ እይታ እንዳይቀርብ ካሴቱ በደህንነት ሰዎች ተይዞ ወደጠቅላይ ሚኒስትር መለስ ዜናዊ መላኩን አንድ ታማኝ ውስጥ አዋቂ ምንጭ በተለይ ለዝግጅት ክፍላችን ገልጿል።</p>

<p>እንደታማኝ ውስጥ አዋቂ ምንጩ ከሆነ የአቶ ኩማ መሪ ንግግር «እኔ የህዝብ ሀብት አልዘረፍኩም፣ በሙስናም ውስጥ አልተዘፈቅኩም፣ ይህ በማንኛውም ዘዴ በሕግ ሊረጋገጥልኝ እፈልጋለሁ» የሚል ይዘው ያለው መሆኑ ተጠቁሟል። አቶ ኩማ በዚህ ንግግራቸው ወንድማቸው ሻምበል ግርማ ተ/ሃይማኖትን በተመለከተም እንደ አንድ ሰው የራሱን ሥራ እየሰራ መሆኑንና ያጠፋው ነገር ካለ በራሱ ሊጠየቅ እንደሚገባ ለህዝብ ይፋ ሊያደርጉ ነበር።</p>

<p>«ኦህዴድም ሆነ ኦነግ ከእኔ የሚፈልጉት ነገር የለም» የሚል ቃል በንግግራቸው ውስጥ ያካተቱት አቶ ኩማ ኢሉባቡር ሰፊ የእርሻ መሬት ስለሆነ እዚያ ገብቼ አርሼ መኖር እችላለሁ ቢሮአችሁን፣ መኪናችሁንና ስልካችሁን አልፈልግም የሚል ልብ የሚነካ ንግግር እንደነበር ምንጮቹ ይናገራሉ።</p>

<p>«እኔ የሰራሁት ቤት የለኝም፣ የምኖረው በመንግስት ቤት ውስጥ ነው» ያሉት ኩማ ደመቅሳ ችግሩ ለነአቶ መለስ ዜናዊ ተንበርካኪ ያለመሆንና ኦሮሚያ ራሷን የቻለች ነፃ ክልላዊ መንግሥት ሆናና ከትግራይ የሞግዚት አስተዳደርነት ተላቃ እንድትኖር የኦሮሞን ህዝብና የኦሮሚያን ክልል መብት ለማስከበር የቀረበ ጉዳይ ብቻ መሆኑን አትተዋል ተብሏል።</p>

<p>ባለፉት 10 ዓመታት ለታዩት ጉድለቶች እሳቸው ተጠያቂ አለመሆናቸውንና የኦሮሞ ህዝብ በነዚህ ዓመታት በፖለቲካ፣ በኢኮኖሚ፣ በማህበራዊና በሌሎችም መስኮች ተጠቃሚ አለመሆኑን ይልቁንም መጠነ ሰፊ ችግሮች መኖራቸውን ይህም ኦህዴድም ሆነ ክልሉ ያሉበትን ችግሮች አጥንተው ዕቅድ የሚነድፉ ሳይሆን ከህወሓት በሚወርደው ፖሊሲ አለመጣጣም መሆኑን በንግግራቸው ውስጥ አስረድተዋል።</p>


<p class="align-center"><a href="/Gazettas/SeifeNebelbal/info/SeifeNebelbal.sera.html">ከሰይፈ ነበልባል ሐምሌ 20 ቀን 1993</a></p>

</body>
</html>	
