<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኦህዴድ የቢሮ ኃላፊዎችና ምሁራን «የኦሮሞ ጠባብነት» የሚለውን ሰነድ ተቃወሙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የኦህዴድ የቢሮ ኃላፊዎችና ምሁራን «የኦሮሞ ጠባብነት» የሚለውን ሰነድ ተቃወሙ</h1>


<p>በኦሮሚያ ም/ቤት የቢሮ ኃላፊዎችና ምሁራን ባለሙያዎች ለሳምንታት በገንዘብ ሚኒስትሩና በኦሮሚያው ም/ቤት ም/ፕሬዝዳንት በአቶ ሱፊያን አህመድና በ«ኦሮሚያ» ጋዜጣ ዋና አዘጋጅ በሻምበል ሱሌማይን ደደፎ መሪነት ሲካሄድ ቆይቶ ተሰብሳቢዎቹ የአቶ መለስ ዜናዊን «የአብዮታዊ ዴሞክራሲ የተሀድሶ ፕሮግራም» አደገኛ ተብሎ በመፈረጁና በመወገዙ ጉባዔው ድምፅ ሳይሰጥበት ተቋርጧል።</p>

<p>ሐምሌ 24 ሳይቋረጥ እንዳልቀረ የተመለከተው ይህ ጉባዔ በጉባዔው ላይ በድምፅ ብልጫ የአቶ መለስን ተሀድሶ ያልደገፈው በመሆኑ አሁንም ሌሎች ጉባዔዎች በአዲስ አበባና በአዳማ በተለይም በአብዮታዊ ዴሞክራሲ የመጪው አምስት ዓመታት የልማት ስትራቴጂዎች ላይ እየተነጋገሩ ናቸው። በዚህ በኦሮምያ ምክር ቤት አዳራሽ ከሐምሌ 17/93 ዓ.ም ጀምሮ የክልሉ ከፍተኛ የሥራ ኃላፊዎችና ከመጀመሪያ ዲግሪ በላይ ያላቸው ምሁራን በተገኙበት ስለሊበራል ዴሞክራሲና ስለአብዮታዊ ዴሞክራሲ ጠቀሜታና ጉዳት በፖለቲካው ጉዳይ ላይ ሲወያዩ የቆዩ መሆኑን ካጠናቀርነው ዜና ለመረዳት ተችሏል።</p>

<p>ይህ ሐምሌ 17 ተጀምሮ ሐምሌ 24 የተጠናቀቀው ውይይት በፖለቲካው ጉዳይ ሰነድ ላይ ያተኮረ ሲሆን የኢኮኖሚውም ሰነድ ከፖለቲካው ሰነድ ቀጥሎ ይቀርባል ተብሎ ቢጠበቅም የፖለቲካው ሰነድ ከመጀመሪያ ጀምሮ እስከሚጠናቀቅ ድረስ በስብሰባው አዳራሽ ውስጥ ከነበሩት የሥራ ኃላፊዎችና ስብሰባውን ሊመሩ የፖለቲካ ሰነዱን ይዘው ከመጡት ሰብሳቢ አቶ ሶፊያን አሀመድና ከዚህ በፊት የቀድሞ መንግሥት ሠራዊት ሻምበልና በሠራዊቱ ውስጥ የፖለቲካ ኃላፊ የነበሩትና ከዚያ በኋላ ማይጨው ላይ በተደረገው ውጊያ ተማርከው የተወሰዱት ከደርግ ውድቀት በኋላም የኦሮሚያ ም/ቤት ልሣን «የኦሮሚያ» ጋዜጣ ዋና አዘጋጅ በመሆን ሲሰሩ የቆዩት ሱለማይን ደደፎ የውይይቱን ሰነድ ለሰብሳቢው ለሶፊያን አህመድ ያቅርቡ እንጂ የውይይቱን ሰነድ ቅደም ተከተል በመያዝ ሲከራከሩና ጥያቄዎችን ሲመልሱ የነበሩት ሱሌይማን ደደፎ እንደነበሩ ታውቋል።</p>

<p>በስብሰባው ላይ ለነበሩትና ቁጥራቸው ከ500 በላይ ለሆኑት ምሁራኖች የቀረበላቸው «የተሐድሶ» ውይይት ስለሊበራል ዴሞክራሲና ስለአብዮታዊ ዴሞክራሲ ጥቅምና ጉዳት በተመለከተ ቢሆንም ስብሰባውን የሚመሩት አቶ ሶፊያን አህመድም ሆነ ሱሌይማን ደደፎ ማወያየቱን ወይንም ማሳመኑ «ዳገት» ሆኖባቸው የነበረ ሲሆን ከተሰብሳቢዎቹ ሲቀርቡ የነበሩት ጥያቄዎች «ጠባብነት» በሚል ኦሮሞን ለማጥፋት የቀረበ በመሆኑ «አብዮታዊ ዴሞክራሲ የተባለውን ሰነድ ያቀረበው ቡድንም ሆነ ግለሰብ ለሕግ ይቅረብ» በማለት በቦታው የነበሩት የሥራ ኃላፊዎችና ምሁራኖች በሙሉ ድምፅ ሲቃወሙት ቆይተዋል።</p>

<p>እነዚህ ተሰብሳቢዎች ስብሰባው ተጀምሮ እስኪያልቅ ድረስ አንቀበልም በማለት ሲከራከሩ ቆይተው ስብሰባውን የሚመሩት ግለሰቦች ተሰባሳቢዎችን ማሳመን ስላልቻሉ ተብሎ ተራዝሞ ስብሰባው ሐምሌ 24/93 የተጠናቀቀ ቢሆንም ተሰብሳቢዎቹ ጥያቄያችን ካልተመለሰ ሰነዱን አንቀበልም በማለት በአንድ ድምፅ የወሰኑ መሆኑን ውስጥ አዋቂ ምንጮች ይናገራሉ። አቶ ሱፊያን አሀመድ ግን ጥያቄያችሁን ወደፊት ለመመለስ እንሞክራለን በማለት ሐምሌ 24/93 ዓ.ም ከቀኑ 7:00 ሰዓት ሲሆን የፖለቲካውን የውይይት ሰነድ የዘጉ ቢሆንም ምሁራኑ ግን «እኛ የታሪክ ተጠያቂ መሆን አንፈልግም፣ ስለዚህም አንቀበልም» በማለት የራሳቸውን ጥያቄ በማስቀመጥ አዳራሹን ለቀው ወጥተዋል።</p>


<p class="align-center"><a href="/Gazettas/SeifeNebelbal/info/SeifeNebelbal.sera.html">ከሰይፈነበልባል ሐምሌ 27 ቀን 1993</a></p>

</body>
</html>	
