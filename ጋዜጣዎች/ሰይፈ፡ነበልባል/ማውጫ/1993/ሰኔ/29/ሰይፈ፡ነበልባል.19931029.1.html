<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የቀድሞው የኦሮሚያ ፖሊስ ም/ኮሚሽነር የት ደረሱ?</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">የቀድሞው የኦሮሚያ ፖሊስ ም/ኮሚሽነር የት ደረሱ?</h1>

<h2 class="align-center">በአምቦ የታሰሩ መምህራንና ተማሪዎች እንዳይጎበኙ ተከለከለ</h2>


<p>የቀድሞው የኦሮሚያ ፖሊስ ም/ኮሚሽነር ከእስር ተፈቱ። የቀድሞው የኦሮሚያ ፖሊስ ኮሚሽነርና የወንጀል መከላከል ኋላፊ የነበሩት መቶ አለቃ ማርቆስ ገቢስ ባለፈው ሳምንት ውስጥ ከእስር በዋስ እንደተፈቱ ከሰበታ ከተማ የደረሰን ዜና ያስረዳል።</p>

<p>ም/አ ማርቆስ ገቢሣ ቀደም ሲል የተሰወሩና ፖሊስ እንደሚፈልጋቸው ከተዘገበ በኋላ ግለሰቡ በበሽታ ምክንያት ጠበል መግባታቸውን እና በሀገር ውስጥ እንዳሉ ሰይፈ ነበልባልቁጥር 332 ሰኔ 8 ቀን 1993 ዓ.ም ዘገባ አቅርባ የነበር ሲሆን አሁን ግን ታስረው የዋስ መብታቸው ከተጠበቀላቸው በኋላ ከእስር እንደተለቀቁ ለማወቅ ተችሏል።</p>

<p>በሌላ በኩል አቶ ሌንጫ መንግስቱ ሕጊ ታስረው የት እንደደረሱ ለማወቅ ያልተቻለ መሆኑን ተገልጿል።</p>

<p>በ1985 ዓ.ም ጊሞብ ከተማ ውስጥ በፍርድ ቤት በነፃ ከተከሰሱበት ሁኔታ በነፃ መሆናቸውን የገለፀው ሌላው የዜና ምንጭ ደግሞ ግለሰቡ ከዚህ በፊት በ1990 ዓ.ም በናዝሬት ከ105 ሰዎች ጋር በሦስት ሣምንታት ታስረው የተለቀቁ መሆናቸውን ገልጾ ለሦስተኛ ጊዜ ሚያዚያ11 ቀን 1993 ዓ.ም ከሥራ ቦታቸው ወደ ቤታቸው በመመለስ ላይ እንዳሉ ቢቨል ልብስ በለበሱት ታጣቂዎች ተወሰደው 4ኛ ፖሊስ ጣቢያ ካደረሱ በኋላ ከዚያ ወዲያ ደግሞ የት እንደደረሱ የማይታወቅ መሆኑን ገልጿል።</p>

<p>በተመሳይ ዜና ከፍተኛ ቁጥር ያላቸው ተማሪዎች በሚያዚያው የተማሪዎች ተቃውሞ ጊዜ ታስረው አሁን ከኢሉ አባቦር ከጅማ ከበደሌ መቱ ወደ ዝዋይ የኦሮሞዎች እስር ቤት በመወሰድ ላይ መሆናቸው ታውቋል።</p>

<p>በቅርቡ ከዝዋይ እስር ቤት የተፈቱ እስረኞች አሁንም ከፍተኛ ቁጥር ያላቸው ኦሮሞዎች ያለፍርድ ታስረው እየማቀቁ መሆናቸውን ገልፀዋል።</p>

<p>ከዚህም በተጨማሪ ከሚያዚያው ግርግር ጋር በተያያዘ በዝዋይ በታጠቅ በሸዋሮቢት የታሰሩ ብዙ ሺህ ኢትዮጵያን መካከል ከፍተኛ ቁጥር ያላቸው ኦሮሞዎች የሚገኙ ሲሆን ሌሎችንም ጨምሮ እነዚህ በተለይም ከአዲስ አበባ ክልል 14 የተያዙ ሰዎች በኦሮምያ ከፍተኛ ፍ/ቤት ሥር የፍርድ ሁኔታዎች እንዲታይ መደረጉን ጠቅላይ ሚኒስትር መለስ ዜናዊ ለቢቢሲ በሰጡት መግለጫ መስታወቃቸው ይታወቃል።</p>

<p>ቀደም ሲል የኦሮሞ የፖለቲካ እስረኞች ጉዳያቸው መታየት ያለበት በፌዴራል ከፍተኛ ፍ/ቤት መሆን አለበት ተብሎ በመወሰኑ በአሰላ በዝዋይ በጅማ በሐረር ወዘተ የተጀመረውችሎት ተቋርጦ የነበረ ሲሆን አሁን ደግሞ ተመልሶ የኦሮሚያ ፍ/ቤቶች ጉዳያቸውን እንዲያይላቸው መደረጉ ፌዴራል መንግሥቱ ከኦሮሞ ጉዳይ ከተጠያቂነት ለማምለጥ ያደረገው ሸፍጥ መሆኑን የሚናገሩ የሕግ ባለሙያዎች አሉ።</p>

<p>ቀደም ሲል ከ50 ሺህ በላይ የኦሮሞ የፖለቲካ እስረኞች እስር ቤት በነበሩበት ወቅት የዓለም ዳኞች ኮሚሽን ጉዳዩን ለመከታተልና የፍትሕ ሁኔታውን ለማገዝ በኦሮሚያ ጠቅላይ ፍ/ቤት በኩል የዴንማርክ የዓለም ዳኞች ኮሚቴ አባሎች ጥያቄ አቅርበው በአቶ መለስና በእነ ማህተመ ሰለሞን ጥያቄው ውድቅ ተደርጎ የዓለም ዳኞች ኮሚቴው አባላት መባረራቸው ይታወሳል።</p>

<p>በተመሳሳይ ዜና በምዕራብ ሸዋ የወያኔ ታጣቂዎች በግንደበረት (ከቺሲ) ተማሪዎችን ጨፍጭፈው አምስት ከገደሉ በኋላ ወደ 20 የሚጠጉትን ተማሪዎችና አራት መምህራን አስረው ትላንትና በአምቦ ከፍተኞ ፍ/ቤት ቀርበው ሁኔታውን ለመዘገብ አልቻልንም።</p>

<p>ወደ ፊት የሟች የተማሪዎቹን የስም ዝርዝር እንዳቀረብነው ሁሉ የታሰሩትንም ተማሪዎችና መምህራን የስም ዝርዝር ለመዘገብ እንድንችል ሕዝቡ የስም ዝርዝራቸውን እዲያሳውቀን እጠይቃለን።</p>

<p>አሁን በደረሰን ዜና መሠረት ተማሪዎቹና መምህራኑ ዋስ ተከልክለው እስከአሁን የታሰሩ ሲሆን ማናቸውም ከቤተሰብ ጋር የማይገናኙ (ኢንኮሚንካዶ) የሕሊና እስረኞች መሆናቸውን ታውቋል።</p>


<p class="align-center"><a href="/Gazettas/SeifeNebelbal/info/SeifeNebelbal.sera.html">ከሰይፈነበልባል ሰኔ 29 ቀን 1993</a></p>

</body>
</html>
