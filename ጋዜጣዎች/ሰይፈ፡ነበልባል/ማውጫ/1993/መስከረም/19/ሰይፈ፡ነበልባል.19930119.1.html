<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ሁለቱ አገሮች በሰላም አብሮ ከመኖር ውጭ ሌላ አማራጭ የላቸውም»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«ሁለቱ አገሮች በሰላም አብሮ ከመኖር ውጭ ሌላ አማራጭ የላቸውም»</h1>


<p>በሁለቱ አገሮች መካከል የተፈጠረውን ሁኔታ አስመልክቶ ቢቢሲ ከኤርትራው ፕሬዝዳንት ጋር ባደረገው ቃለ ምልልስ ሁለቱ አገሮች በሰላም አብረው ከመኖር ውጭ ሌላ አማራጭ እንደሌላቸው አቶ ኢሳያስ መግለፀቻውን ዘግቧል።</p>

<p>ቢቢሲ እንደዘገበው ሁለቱ አገሮች ከተዋጉአ ኢትዮጵያ ሰፊ የኤርትራንከተሞችና መሬት ከያዘች በኋላ የተኩስ አቁም ተፈርሞ የሚገኝ ቢሆንም ዘላቂ ሰላም ለማስጨበጥ ይቻል እንደሆነ ተጨባጭ እርምጃ እንዳልተወሰደ ጠይቋቸዋል።</p>

<p>በሁለቱ መካከል ብርቱ ጥርጣሬ በመኖሩ እንደገና ጦርነት ይገነፍላል ተብሎ እየተጠበቀ ይገኛል በማለት የቢቢሲ ተወካይ ማይክ ዶንኪን ፕሬዝዳንት ኢሳያስን የተመድ የሰላም ማስከበር እቅድ ይሳካለታል ወይ? ብሎ ሲጠይቅ ፕሬዝዳንቱ «ሁለታችንም ለሰላም ተልዕኮው ቆራጥ እስከሆንን ድረስና በተፈረመው ስምምነት መሠረት ፀንተን ከተገኘን ተልዕኮው ይሳካል» ብለዋል። አክለውም «እኛ በበኩላችን በዲሲፕሊን የታነፀ ሠራዊትና ሕዝብ ያለን በመሆናችን ይፀናል» ብለዋል። «መንግሥታችንም ኃላፊነት የሚሰማው ስለሆነ ለሰላም አስጠባቂው አስቸጋሪ ይሆናል ብለን አናምንም ትንኮሳዎችና ድንገተኛ ጥቃቶች ግን አስፈላጊ አይደሉም» ብለዋል።</p>

<p>ጋዜጠኛው በጦርነቱ ተሸንፋችሁ መሬት ተነጥቃችኋል? ብሎ ላቀረበው ጥያቄ ፕሬዝዳንቱ ሲመልሱ «የኢትዮጵያ ወረራ በሁሉም ሙከራዎቹ ግቦቹን አልመታም። አንድ መንግሥት ሌላውን ያሸነፈ ነው ብለህ ማመንህ ያንተ አመለካከት ሊሆን ይችላል ግን መሸነፍ በዚህ አይተረጓምም» ብለዋል። «ኢትዮጵያና የኤርትራን መንግሥት ማሸነፍ አትችልም» ሲሉም ጨምረው ተናግረዋል።</p>

<p>ጋዜጠኛው አያይዞ የተመድ ድንበር ማካለል አሁን በኢትዮጵያ ጦር የተያዘባችሁን መሬት ክልል ካልሰጣችሁ ትቀበላላችሁ? በሚል ላቀረበው ጥያቄ «መሬታችንን ማንም የመስጠት መብት የለውም እኛ የምንፈልገው ፍትሕ ነው። ሕጋዊ ዕውቅና ያለው የተደረው ዳር ድንበር ተመልሶ እንዲከበር ነው» ዓለም አቀፍ ዳር ድንበር ለሕጋዊ ባለቤቱ ተመልሶ የመስጠት መብት እንዲከበር እንፈልጋለን የተወሰደብንን መሬት ማንም መልሶ ይስጠን ማለት ሳይሆን የተወረረውና የተወሰድብን መሬት በፍትሕ ተጠብቆ ለሕጋዊ ባለቤቱ እንዲመለስ ነው» በማለት ቃለ መጠይቃቸውን አጠቃለዋል።</p>


<p class="align-center"><a href="/Gazettas/SeifeNebelbal/info/SeifeNebelbal.sera.html">ከሰይፈነበልባል መስከረም 19 ቀን 1993</a></p>

</body>
</html>	
