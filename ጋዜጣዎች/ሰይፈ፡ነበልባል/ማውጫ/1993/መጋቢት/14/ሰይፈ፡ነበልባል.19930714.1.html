<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በዋሽንግተን ዲሲ ኦሮሞዎች የተቃውሞ ሰልፍ አደረጉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በዋሽንግተን ዲሲ ኦሮሞዎች የተቃውሞ ሰልፍ አደረጉ</h1>


<p>በሰሜን አሜሪካና ካናዳ የሚገኙ የኦሮሞ ማህበረሰብ አባላት የአሜሪካ መንግሥት «አናሳ የሆነውን አምባገነን የኢትዮጵያ መንግሥት በገንዘብ መርዳታችሁን አቁሙ» በማለት በውጭ ጉዳይ መ/ቤት ፊት ለፊት በመውጣት መጋቢት 11 ቀን 1993 በሰላማዊ ሰልፍ መጠየቃቸው ተዘገበ።</p>

<p>ይህ በዩናይትድ ስቴትስ የውጭ ጉዳይ መ/ቤት በራፍ ላይ ተካሂዷል። ሕዝባዊ ወያኔ ሓርነት ትግራይ የሚመራው የኢትዮጵያ መንግሥት በኦሮሞ ሕዝብ ላይ ያደርሳል ያሉትን ልዩ ልዩ መፈክር ሰልፈኛው አስተጋብቷል።</p>

<p>«ከሰላምና ፍትህ» የተባለው የቅዳሜ ሰልፍ ዓላማ ምን እንደሆነ እዚህ ዋሽንግተን ዲሲ የሚገኘው የኦሮሞ ማህበረሰብ ሥራ አስኪያጅ አቶ መስፍን አብዲ አስረድተዋል። «የተቃውሞ ሰልፉ ዋና ዓላማ በመሰረቱ በመላ አገሪቱ በኢትዮጵያና በተለይም ደግሞ በኦሮሚያ ክልል በሕዝባችን ላይ እየደረሰ ያለውን የግፍ አገዛዝ ለመላው ዓላማ ለማሳወቅና በተለይም ደግሞ ለአሜሪካ መንግሥትና አስተዳደር በአገሪቱ በመላ የዘረጋው ፋሽስታዊ አገዛዝ ለደቡቡም ሕዝብ ለሰሜኑም ሕዝብ የማይበጅ መሆኑን በመገንዘብ የኦሮሞን ማህበረሰብ የሆኑ ከመላው ከአሜሪካና ከካናዳ የመጡ ሰላማዊ ሰልፍ ማድረጋቸውን ገልፀዋል።</p>

<p>ከመላው ዩናይትድ ስቴትስና ካናዳ የተሰባሰቡት የኦሮሞ ኮሚኒቲ አባሎች ለኮሊን ፖውል በጻፉት ደብዳቤ «ሰላምና ነጻነት ወዳድ ሕዝብ በተለይም የዩናይትድ ስተትስ መንግሥት በአፍሪቃ ቀንድ በሚሊዮን በሚቆጠሩ ሕዝቦች ላይ የሚደርሰውን ስቃይ ለማስቆም ተፅዕኖ እንዲያደርጉ ጠይቀዋል። ይህ ፕሮግራም እስከተጠናቀረበት ጊዜ ድረስ በቦታው 150 ያህል ሰልፈኞች ተካፋይ ሲሆኑ በውጭ ጉዳይ መ/ቤት አካባቢ ሌሎችም ወደሰልፉ ቦታ ሲሄዱ ታይተዋል።</p>


<p class="align-center"><a href="/Gazettas/SeifeNebelbal/info/SeifeNebelbal.sera.html">ከሰይፈነበልባል መጋቢት 14 ቀን 1993</a></p>

</body>
</html>	
