<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የፌዴራል ፖሊስ ባለሥልጣን እንዲታሰሩ ታዘዙ፤ የፍትህ ሚኒስቴሩ በዛሬው ዕለት ፍ/ቤት እንዲቀርቡ ታዘዘ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የፌዴራል ፖሊስ ባለሥልጣን እንዲታሰሩ ታዘዙ፤ የፍትህ ሚኒስቴሩ በዛሬው ዕለት ፍ/ቤት እንዲቀርቡ ታዘዘ</h2>


<p>የኢትዮጵያውያን ዴሞክራሲያዊ ፓርቲ (ኢዴፓ) አመራር አባላት አፍሰው ያሰሩት አካሎች ያሰሩበትን ቦታ ሳያሳውቁ በመቅረታቸውና ፍ/ቤት ሳይቀርቡም በሕገ መንግሥታዊ መብታቸው በመጣሱ በተወሰኑት አባላት ላይ ቤተሰቦቻቸው አካልን ነፃ በማውጣት (ሃቭየስ ኮርፐስ) በመጠቀም የፌዴራል ፖሊስ ኮሚሽን ከሰዋል።</p>

<p>በዚሁ መሰረት ትናንት በ10 ሰዓት የፌዴራሉ የመጀመሪያ ደረጃ ፍ/ቤት 3ኛ የፍትሐ ብሔር ችሎት በአቶ ታምራት ታረቀኝ አካልን ነፃ የማውጣት ክፍ ፋይል ላይ ውሳኔ ሰጥቷል። ከዚህም ሌላ በትናትናው ዕለት የፌዴራል ፖሊስ አስተአደርና ፋይናንስ ጠቅላላ አገልግሎት መምሪያ ኃላፊ አቶ ደጉ ማረውና የኢትዮጵያ ፖሊስ ኮሌጅ መመሪያ ተወካይ ሻምበል ይልማ ዘለቀ ኮሚሽነሩን የሚወክሉ መሆናቸውን እየታወቀ አንወክልም በሚል ፍ/ቤቱን ለማሳሳት በመሞከራቸው ዳኛው ባቀረቡት 11 ገጽ ሐተታ በአቶ ደጉ ማረው ላይ የ15 ቀን እስራት ፈርደውባቸዋል።</p>

<p>በመጨረሻም ፍ/ቤቱ በሰጠው ትዕዛዝ መሰረት 1. አቶ ታምራት ታረቀኝን የፍትህ ሚኒስቴር ሚኒስትር ለተከታዩ ቀጠሮ ይዘው እንዲቀርቡ፣ 2. አቶ ደጉ ማረው በወ/መሕ/ቁጥር 332/1 ሀ/ለ እንዲሁም 446/7 ባለው ሕግ ጥፋተኛ ሆኖ ፍ/ቤቱ ስላገኛቸው በወ/መሕ/ቁጥር 481 መሰረት በ15 ቀን እስራት እንዲቀጡ፣ 3. ሻ/ል ይልማ ዘለቀን ፍ/ቤቱ በጠራቸው ጊዜ በሕመም ላይ ለመሆናቸው የህክምና ማስረጃ በማቅረባቸው በነፃ አሰናብቷል። 4. የወረዳ 10 ፖሊስ ጣቢያ አዛዥ ሁለቱን ረዳት ኮሚሽነሮች አስሮ ባለማቅረቡና ይህንን ያላደረጉበትን ምክንያት መጥተው ባለማስረዳታቸው የአዲስ አበባ ፖሊስ አስሮ እንዲያቀርባቸው ወስኖ ለዛሬ ግንቦት 17 ቀን 1993 ዓ.ም ቀጠሮ ሰጥቷል።</p>

<p>ይህ በእንዲህ እንዳለ ሆኖ የ4ኛ የፍትሔ ብሔር ችሎትም አቶ ልደቱ አያሌውን በፍትሔ ሚኒስቴር ተጠሪ በኩል ለዛሬ ግንቦት 17 ቀን 1993 ዓ.ም ቀጠሮ መስጠቱ የሚታወስ ነው። በዚሁ ችሎትም የማዕከላዊ ኃላፊ ለ15 ቀን እስራት የተፈረደባቸው መሆኑ ይታወቃል። በሌላ በኩልም የሰብዓዊ መብት ተሟጋቹ ፕ/ር መስፍን ወ/ማርያምና ዶ/ር ብርሃኑ ነጋ በፌዴራሉ ከፍተኛ ፍ/ቤት 5ኛ ወንጀል ችሎት ዛሬ ከሰዓት በኋላ የሚቀርቡ መሆናቸው ታውቋል።</p>


<p class="align-center"><a href="/Gazettas/SeifeNebelbal/info/SeifeNebelbal.sera.html">ከሰይፈነበልባል ግንቦት 17 ቀን 1993</a></p>

</body>
</html>	
