<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአዳማ መምህራን ኮሌጅ ውዝግብ አልበረደም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የአዳማ መምህራን ኮሌጅ ውዝግብ አልበረደም</h1>


<p>በኦሮሚያ ትምህርት ቢሮ የአዳማ (ናዝሬት) መምህራን ኮሌጅ የምግብ ክፍል ኃላፊ ከተማሪዎቹ የምግብ አድማ ወዲህ ለ46 ቀናት ያለ ፍርድ ቤት ትዕዛዝ ታስረው ከተፈቱ በኋላ አሁንም ከሥራና ከደመወዝ እንደታገዱ መሆናቸው ታወቀ።</p>

<p>የኮሌጁ ተማሪዎች ከህዳር 7 ቀን 1993 ዓ.ም ጀምረው የምግብ ሁኔታ እንዲሻሻልላቸው ጠይቀው ባለመሟላቱኡ ችግሩ ከተከሰተ ወዲህ ረብሻ ተነስቶ የምሥራቅ ሸዋ አስተዳደር ጣልቃ ገብቶ ችግሩ መባባሱንና 7 ተማሪዎች መባረራቸው ይታወሳል።</p>

<p>ችግሩ ከተከሰተ በኋላ የምሥራቅ ሸዋ ረ/አስተዳዳሪ በኮሌጁ ተገኝተው የምግብ ክፍል ኃላፊው በተገኘበት ቦታ ስብሰባ ተደርጐ ኃላፊው አቶ ፈጥኖ ዑመር ኪሙ ተጠያቂ ተደርገው ታሥረው ከርመዋል። ኃላፊው ተጠያቂ የተደረጉ ተዛባ በተባለው የምግብ አሰራርና ችግርና የምስጢሩን ሁኔታ አሳልፎ ሰጥቷል ከሚል የተነሳ መሆኑን ከውስጥ አዋቂዎች የደረሰው ዜና ያስረዳል።</p>

<p>በም/አስተዳዳሪው የተመራው ቡድን ከኮሌጁ አስተዳደር ጋር ባደረገው ግምገማ የምግብ ክፍል ኃላፊው ቀደም ሲል ይሠራበት የነበረው ነጭ ጤፍ ቀርቶ ቀይ ጤፍ መገዛቱን ይህም የተደረገው በአስተዳደሩ ትዕዛዝ መሆኑን ቢያስረዳም ተቀባይነት ያላገኘ ሲሆን ምክንያቶቹን ሲዘረዝር ለተማሪዎቹ የሚያዳላ አስተዳደሩን የሚያስነቅፍ ሆኖ በመገኘቱ በም/አስተዳዳሪው ወዲያው «አንተ የተማሪዎች ደጋፊ ነህ» ተብሎ መታሰሩ ታውቋል።</p>

<p>በዚህ የአዳማ መምህራን ጥያቄ የተነሳ ትምህርት ቆሞ 7 ተማሪዎች የነገሩ ጠንሳሾች ናቸው ተብለው የተባረሩ ሲሆን አሁንም የታወቀው የምግብ ክፍል ኃላፊው የመንግሥት ሠራተኛ ሆኖ ከ15 ዓመታት በላይ ከአገለገለበት ሥራ ላይ ደመወዝ ታግደው እንደሚገኙ ነው።</p>

<p>የኮሌጁ ተማሪዎች ያቀረቡት ሕጋዊ የምግብ ይሻሻል ጥያቄ ወደሌላ አቅጣጫ ተገፍቶ ብዙ ሀብት የፈሰሰባቸው ተማሪዎች በቀላሉ ከትምህርት ገበታቸው እንዲባረሩ መደረጉ በነፃው ፕሬስ ብቻ ሳይሆን በመንግሥት መገናኛ ብዙሃን ዘንድም ደርሶ ቦታ እያጣበበ ይገኛል። እስካሁን ድረስ መንግሥት የአካባቢውንና የኮሌጁን አስተዳደር ውሳኔዎች በተመለከተ የወሰደው እርምጃ የለም።</p>


<p class="align-center"><a href="/Gazettas/SeifeNebelbal/info/SeifeNebelbal.sera.html">ከሰይፈ ነበልባል ጥር 25 ቀን 1993</a></p>

</body>
</html>	
