<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኦሮሚያን ዋና ከተማ ወደ አዳማ ለማዛወር ዝግጅቱ ተጧጡፏል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የኦሮሚያን ዋና ከተማ ወደ አዳማ ለማዛወር ዝግጅቱ ተጧጡፏል</h1>


<p>የኦሮሚያ ም/ቤእት የአዳማ ፕሮጀክቱን አንቀሳቅሶ ሥራ መጀመሩ ተገለፀ። የኦሮሚያ ክልላዊ መንግሥት የኦሮሚያን ዋና ከተማ ከፊንፊኔ ወደ አዳማ ለማዛወር ባወጣው ዕቅድ መሠረት የማስፈፀሚያ ዕቅዱን ተግባራዊ ለማድረግ በመንቀሳቀስ ላይ መሆኑን ያሳወቀው የኦሮሚያ ሥራና ከተማ ልማት ቢሮ ነው።</p>

<p>የኦሮሚያ ክልላዊ መንግሥት የኦሮሚያ ሥራና ከተማ ልማት ቢሮ በ27/4/93 ባሰራጨው መመሪያ መሠረት የኦሮሚያ የተለያዩ ቢሮዎች የአዳማ ከተማን ዕድሳት ለማድረግ የሚረዳ ፕላን ለማዘጋጀት ማንኛውም መረጃና የመንግስት ቢሮዎች የሚሰሩበትን ሥፍራ ለመምረጥ እንዲሁም የግንባታ ፕላን ለማዘጋጀት የሚረዳ ጥናት ለማድረግ የሚያስችል ማናቸውንም መረጃ እንዲያቀርቡ ጠይቋል። የተበተነው ደብዳቤ እንደሚያስረዳው የኦሮሚያን ዋና ከተማ በአዳማ ለማቋቋም በወጣው የአዳማ ከተማ ቢሮ ፕሮጀክት መመሪያ ቁጥር 1/93 ቀደም ብሎ መውጣቱን ገልጾ በምዕራፍ 3 በተሰጠው ሥልጣንና ተግባር መሠረት ሥራውን መጀመሩን አስታውቆ ድጋፍ ጠይቋል።</p>

<p>የኦሮሚያ ም/ቤት የኦሮሚያ ዋና ከተማ ፊንፊኔ መሆኑ ቀርቶ ወደአዳማ ተዛውሮ አዲስ ቢሮ ሠርቶ እንደሚገባ ከተገለፀበት ወቅት ጀምሮ በተለያዩ የኦሮሞ የልማትና የፖለቲካ ድርጅቶች ተቃውሞ እየቀረበበት ይገኛል። ተቃውሞ ካቀረቡት መካከል አንጋፋው የኦሮሞ ይ እልማት ማኅበር የሆነው መጫና ቱለማ የልማትና የመረዳጃ ማኅበር ዋናው ሲሆን ከዚያም ተቃዋሚ የኦሮሞ ፖለቲካ ኃይሎች፣ የዩኒቨርስቲና የተለያዩ የኦሮሚያ ትምህርት ቤት ተማሪዎች ይገኙበታል።</p>


<p class="align-center"><a href="/Gazettas/SeifeNebelbal/info/SeifeNebelbal.sera.html">ከሰይፈነበልባል ጥር 18 ቀን 1993</a></p>

</body>
</html>	
