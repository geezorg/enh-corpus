<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አሁንም መብቶቼ እየተጣሱና እየተረገጡ ነው ሲሉ ፕ/ት ነጋሶ ጊዳዳ አስታወቁ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">አሁንም መብቶቼ እየተጣሱና እየተረገጡ ነው ሲሉ ፕ/ት ነጋሶ ጊዳዳ አስታወቁ</h1>


<p>ፕ/ር ዶ/ር ነጋሶ ጊዳዳ አሁንም መብቶቼ እየተጣሱና እየተረገጡ ነው ሲሉ ገለፁ። የደብዳቤው ሙሉ ቃል እነሆ፦</p>

<p class="align-right">23/12/93</p>

<p>ለኦህዴድ ጽ/ቤት<br/>
አዲስ አበባ</p>

<p>ጉዳዩ፦<span class="underline"> አሁንም መብቶቼ እየተጣሱና እየተረገጡ መሆኑን ስለማስታወቅ</span></p>

<p>በመጀመሪያ ደረጃ በ9/12/93 አንድ በአማርኛና አንድ በኦርሚኛ የፃፍኳቸው ደብዳቤዎቼ በነሐሴ 14 ቀን 1993 ዓ.ም ታትሞ በተሰራጨው የ11ኛ ዓመት ቁጥር 179 የድርጅቱ ልሳን በሆነው በኦሮሚያ ጋዜጣ ገፅ 2 እና ገፅ 7 ላይ ታትመው ይፋ እንዲሆኑልኝ በመደረጉ በጣም አመሰግናለሁ።</p>

<p>በተጨማሪም በ9/12/93 ደብዳቤዬ (በገፅ 2 ላይ በታተመው መሠረት በኦሮሚኛ በ18/11/93 እና በ20/11/93 የፃፍኳቸው ደብዳቤዎቼ እስካሁን ታፍነው ቢቆዩም አሁን በ14/2/93ቱ የኦሮሚያ ጋዜጣ እትም በገፅ 7 ታትመው ይፋ መደረጋቸው በጣም አስደስቶኛል። ለዚሁም በጣም አመሰግናለሁ።</p>

<p>ከነዚህም ሌላ ታትመው ይፋ ይደረጉልኝ ብዬ ባልጠይቅም ለነኩማ በ9/12/93 የፃፍኩት ደብዳቤና በመ/ቤቴ ኦፌሴላዊ ፋክስ በኩል ደርሶኝ እንዳውቀው ኮፒ አስደርጌ ለአቶ ኩማ የላክሁትና እ.ኤ.አ በ12/07/2001 የኦነግ ደብዳቤ ከሌሎች ይፋ እንዲደረግሉኝ ሁለት ደብዳቤዎች ጋር በጋዜጣው ገፅ 7 ላይ ታትመው በማየቴ ደስ ብሎኛል። እዚህ ላይ ለመጠቆም የምፈልጋቸው ሁለት ነጥቦች አሉ። አንደኛው በገፅ 1 እና በገፅ 7 ላይ «የዶ/ር ነጋሶ የተሐድሶው ተቃውሞ» የሚል አስተያየት ከደብዳቤዎቹ ጋር በጋዜጣው ቀርቧል። ይህ አስተያየት ደብዳቤዎቹን በጥንቃቄ ካለማንበብ የመጣ ግድፈት መሰለኝ። ምክንያቱም በገፅ 7 ላይ በታተመው የ18/11/93 ደብዳቤዬ መጨረሻ ላይ በ1986 ዓ.ም ፕሮግራማችን ያስቀመጥናቸውን ዓላማዎች በቁርጠኝነት እንተገብር ዘንድ በድርጅታችን ውስጥ የሚካሄደውን ተሐድሶ ከልብ እንደምደግፍ አስታውቃለሁ የሚል አቋሜ አለና።</p>

<p>ሌላው ጉዳይ የኦነግን ደብዳቤ እኔ ከፃፍኳቸው ደብዳቤዎች ጋር በጋዜጣው ገፅ 7 ላይ ታትሞ መቅረቡ ነው። ይህ ለምን ይሆን? ከመቼ ጀምሮ ነው ድርጅታችን የኦነግድን ደብዳቤዎች በድርጅቱ ልሳን ማተም የጀመረው? ምን አልባት በ«ተሐድሶው» ማዕበል ዴሞክራሲያዊነት ስለተጠናከረ ነው? ወይም «ነጋሶ ከኦነግ ጋር ግንኙነት አለው ነጋሶ በኦነግ ነው የሚታዘዘው» ብሎ ለአባላት ለማስታወቅ ነው? ኦነግና የኦነግ ደጋፊዎችም የኦህዴድ አባላትና የኦህዴድ ደጋፊዎችም የኦሮሞም ሆነ ሌላው የኢትዮጵያ ህዝብና መላው ዓለም ነጋሶና ኦነግ ልክ ከዛሬ 20 ዓመት በፊት እ.ኤ.አ በ1981 ዓ.ም እንደተለያዩ ያውቃልና የአሁኑ «የኦህዴድ አመራር» ችግር ለምን እንደሆነ ግልፅ አልሆነልኝም። በነገራችን ላይ የኦነግ ፋክስ ገርሞኝ ያኔ «ታግዷል» ያልተባለው የድርጅታችን ሊቀመንበር ኩማ ደመቅሳ እንዲያውቀው ፎቶ ኮፒ እንዲደርሰውና እሱም በኦነጉ «ነጋሶ ሪዛይን አድርግ» «ትዕዛዝ» እንዲገረም የላክሁት እኔ ነኝ። ስለዚህ በመሰረቱ ኦነግ የላከልኝ ደብዳቤ ይፋ በመደረጉ ተቃውሞ ባይኖረኝም የአቀራረቡ ዓላማና ግብ ግልፅ እንዳልሆነ ለመጠቆም እወዳለሁ።</p>

<p>በሌላም በኩል ግን ከእነዚህ አሁን ይፋ ከሆኑ በድርጅት ልሳኖች በኩል ለአባላት ይፋ ይደረጉልኝ ብዬ መልሼ መላልሼ የጠየኳቸው የ17/10/93 እና የ19/10/93 ደብዳቤዎች እስካሁን ድረስ በኦሮሚያ ጋዜጣ አልታተሙልኝም። ይህም የእኔን የሀሳቤን የመግለፅና የአባላትን የማወቅ መብቶች ማፈን መሆኑን ጽ/ቤቱ የሚረዳው ይመስለኛል።</p>

<p>በሁለተኛ ደረጃ ለመግለፅ የምፈልገው ሌላ ጉዳይ አለ። ይኸውም ከሰኔ 28 ቀን ጀምሮ እስካሁን ተካሂደዋል በተባሉ የግምገማዎች መድረኮችና የድርጅት ኮንፍረንሶች የመሳተፍ እድል የተነፈገኝ መሆኑን አባላቱ እንዲያውቁት ለመግለፅ እወዳለሁ።</p>

<p>በሦስተኛ ደረጃ ደግሞ የማስታውቀው ሊካሄድ ነው እየተባለ ባለው ጉባዔ እንድሳተፍ እስከዛሬ ድረስ ጥሪ እንዳልደረሰኝ ነው። አባል እንደመሆኔ መጠን በጉባዔው የምሳተፍ ከሆነ አባላት በሚያደርጉት ዝግጅት ዓይነት ሁሉ እኔም ዝግጅት የማድረግ መብትና ግዴታ አለብኝ። ለዚህ እድል አልተሰጠኝም። በተጨማሪም እንደማንኛውም አባል በቀጥታ ወይም በሕዋሴ (ወይም በመሠረታዊ ድርጅት) በኩል በጉባዔ ላይ ለመሳተፍ የመመረጥ ወይም ወኪል የመምረጥ መብት አለኝ። ሆኖም ግን ለጉባዔው በሚደረገው በየትኛውም የዝግጅትና የምርጫ መድረክ ላይ እንድሳተፍ ስላልተደረገ በዚህም ተጨማሪም የአባልነት መብቴ መጣሱን ለማስታወቅ እወዳለሁ።</p>

<p class="align-right">ከሠላምታ ጋር<br/>
የማይነበብ ፊርማ አለው<br/>
ነጋሶ ጊዳዳ</p>

<p>
- ለኢፌዴሪ ጽ/ቤት<br/> 
የኦህዴድ ሕዋስ<br/>
-ለምርጫ ቦርድ<br/>
-ለሚዲያ <br/>
አዲስ አበባ</p>


<p class="align-center"><a href="/Gazettas/SeifeNebelbal/info/SeifeNebelbal.sera.html">ከሰይፈነበልባል ነሐሴ 25 ቀን 1993</a></p>

</body>
</html>	
