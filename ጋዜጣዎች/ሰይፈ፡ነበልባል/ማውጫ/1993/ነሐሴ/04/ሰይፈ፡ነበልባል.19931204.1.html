<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ሠራዊታችን ያለው በሶማሊያ ድንበር ነው ለአንጃዎቹ ድጋፍ ለማድረግ ድንበር ላይ መሆን አያስፈልግም»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«ሠራዊታችን ያለው በሶማሊያ ድንበር ነው ለአንጃዎቹ ድጋፍ ለማድረግ ድንበር ላይ መሆን አያስፈልግም»</h1>


<p>የኢትዮጵያ ሠራዊት ቁሳቁስና ድጋፍ ለሶማሊያ አናጃዎች ለማቅረብ ወደሶማሊያ ድንበር ያልገባ መሆኑን የውጭ ጉዳይ ሚኒስቴር ካቢኔ ሹም ቃል አቀባይ አቶ የማነ ኪዳኔ ለቢቢሲ አስታወቁ።</p>

<p>አቶ የማነ ኪዳኔ ሃሣን አሩኒ ለተባለው የቢቢሲ ጋዜጠኛ ዓርብ ነሐሴ 2 ቀን 1993 ዓ.ም በሰጡት ቃለ ምልልስ እንዳስታወቁት የኢትዮጵያ ሠራዊት ያለው በሶማሊያ ድንበር ላይ መሆኑን ይግለፁ እንጂ ሃሣን በሪሳ የተባለው የቢቢሲ ጋዜጠኛ ባስተላለፈው ዘገባ የኢትዮጵያ ጦር በባይዳዋ የተባለውን የሶማሊያ ግዛት ከተማ ተቆጣጥሮታል።</p>

<p>በዚህ ጉዳይ ላይ ጥያቄ የቀረበላቸው የውጭ ጉዳይ ሚኒስቴር የካቢኒ ሹም በመጀመሪያ የቀረበላቸውን ጥያቄ ሲመልሱ «እኛ በዚህ ጉዳይ ላይ ግልፅ ነን። ምንም ወደሶማሊያ አልገባንም። እኛ ያለውን በድንበራችን ላይ ነን» ብለዋል። ጋዜጣው ወደሶማሊያ አልገባችሁም? ብሎ ለአቀረበው ጥያቄ ሹሙ ሲመልሱ «በዚህ የውንጀላ ጉዳይ ላይ በጣም አዝናለሁ ምክንያቱም እኛ አልገባንም የስም ማጥፋት ውንጀላው ግን ለብዙ ጊዜ ቀጥሏል። የሚያሳዝንም በመሆኑ መልስ መስጠት አስፈላጊ አይይሆንም ውንጀላው ግን መሰረተ ቢስ ነው» ብለዋል።</p>

<p>አቶ የማነ ኪዳኔ በሶማሊያ ያለው መንግሥት እናንተ ጦራችሁን ወደተለያዩ ሥፍራዎች መላካችሁን ይናገራል። እንዲያውም በሦስት ስፍራዎች መባታችሁን ገልጿል። ብሎ ለጠየቀው የቢቢሲው ጋዜጠኛ በሰጡት መልስ «እኛ ወታደራዊ ኃይል መላክ አያስፈልገንም። የአንጃ መሪዎቹ ራሳቸው ከሶማሊያው መንግሥት የበለጠ ወታደራዊ ጉልበት ያላቸውን ናቸው እኛ ለምን እንልካለን» ብለዋል። በመቀጠልም «እነሱ ሱማሌዎች የፈለጉትን ለማድረግ ብቃቱ አላቸው። እኛ ቡድኖችን ለማስታረቅ እንፈልጋለን። እኛ በሽግግር መንግሥቱንና የሶማሊያ የእርቅና የመልሶ ማቋቋሚያ ኮሚሽኑን ለማስታረቅ እንፈልጋነ። እኛ ስለጦርነቱ ስለግጭቱ አያገባን። እኛ የአርታ ቡድንኑና አር አር ሲ ከተባሉ የአንጃ መሪዎች ጋር እንዲታረቁ እንፈልጋለን። ስለሚዛኑ ግን ግድ የለንም ስለጦርነቱ የኃይል ሚዛን ለማለት ነው።»</p>

<p>ኃይለኞች እንዲሆኑ አናጃዎቹን አግዛችኋል ማለት ነው? ለተባሉት ጥያቄም «ይህ ሕገ መንግስት አይባልም። የላም። ይህን ያህል አይደለ። በሞቃዲሾ አንዳንድ ክፍሎች አሉ። እራሱን ግን መንግሥት ብሎ ይጠራል። ዕርቅ ግን በመሀላቸውን ካልተደረገና ውይይት ተካሂዶ አንድ ዕርቅ ላይ መድረስ አለባቸው። አልበለዚያ አንድ መንግሥት ሊኖር አይችልም። አሁን የሽግግር መንግሥት ነኝ የሚለው መንግሥት አይደለም የአንጃዎቹም ቢሆን» ብለዋል።</p>


<p class="align-center"><a href="/Gazettas/SeifeNebelbal/info/SeifeNebelbal.sera.html">ከሰይፈነበልባል ነሐሴ 4 ቀን 1993</a></p>

</body>
</html>	
