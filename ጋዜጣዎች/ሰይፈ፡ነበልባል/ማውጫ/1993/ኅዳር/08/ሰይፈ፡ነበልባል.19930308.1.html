<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ኦነግ የተወለደውም የሚታገለውም ኦሮሚያ ውስጥ ነው»- የኦነግ መግለጫ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«ኦነግ የተወለደውም የሚታገለውም ኦሮሚያ ውስጥ ነው»- የኦነግ መግለጫ</h1>


<p>«እውነታውን ማጣመምና ማታለል የኢትዮጵያ አገዛዝ በሽታ» በሚል ርዕስ በኬንያ የኢትዮጵያ ኤምባሲ ከናይሮቢ ያወጣውን የኢትዮ- ኬንያ የድንበር ኮሚሽን 20ኛ ጉባዔ አስመልክቶ የተሰራጨውን ዜና በማስተባበል የኦሮሞ ነፃነት ግንባር በኢንተርኔት በኩል መግለጫ ሰጥቷል።</p>

<p>ኖቬምበር 8/2000 ተዘጋጅቶ ኖቬምበር 11 የተሰራጨው ይህ መግለጫ ሮይተርስ የተባለ የዜና አውታር ኖቬምበር 6 ከናይሮቢ የኢትዮጵያ ኤምባሲ ተሰጠ የተባልውን ዘገባ ያይዞ ሲሆን የተሰራጨው በኬንያ የኬቲኤን ቴሌቪዥን በኩል ሆኖ በቢቢሲ የተዘገበው ነው። የዜናው ርዕስ አንድ የኬንያ ባለሥልጣን ኬንያ የኢትዮጵያን የኦሮሞ ተዋጊጊዎች አትደብቅም ብለዋል የሚል ሲሆን በአጭሩ የሚከተለው ነበር።</p>

<p>በከፍተኛ ባለሥልጣናት መካከል በኬንያና በኢትዮጵያ የጋራ ድንበር ስብሰባ በሁለቱ አገሮች መካከል ለዓመታት የነበረውን አለመተማመን ለፍፃሜ ሳያደርስ ተጠናቋል። በጉባዔው ላይ የታዩት እርምጃዎች በክስና በእርስ በርስ መወነጃጀል ጥላ ሥር ቀርተዋል። የሰሜን ምሥራቅ ኬንያ ኮሚሽነር ማውሪስ ማክሃኑ የኬንያ ባለሥልጣናት መርተው በጉባዔው ተሳትፈው ከተመለሱ በኋላ ባለፈው ሰኔ ስለተጠለፈችው ወጣት ኬንያዊት ጉዳይ ለኢትዮጵያ የ10 ቀናት የቀን ገደብ ሰጥተዋል። ኮሚሽነሩ እንደሚሉት በኬንያውያን ዕቃ አመላላሾች ላይ በድንበር ላይ የሚደርሰው መዋረድ ካልተገታ ከሚመጣው ታህሳስ ጀምሮ የኢትዮጵያ ተሽከርካሪዎች ኬንያ እንዲገቡ አይፈቀድላቸውም።</p>

<p>ከዚህም ተያይዞ ያለው ደግሞ ኦነግ በጉዳዩ ላይ ያወጣውና በኢንተርኔት የተሰራጨው ነው። «ሮይተርስ ኖቬምበር 6/2000 ያሰራጨው ከናይሮቢ የኢትዮጵያ ኤምባሲ የተሰጠው የኬንያና የኢትዮጵያ የጋራ መግለጫ አሁን እንደከዚህ በፊቱ የቅጥፈት፣ የማይታመን በውሸት የተካኔ የወያኔ ፄባይ ምስክር ነው። በኢትዮጵያ የአናሳውን የትግራይ ገዥ ቡድን የወያኔን ፀባይና ማንነት ለማያውቅ ሁሉ በፈጠራ የተዘጋጀው መግለጫ እውነተኛ ሊመስል ይችላል። እነሱ ማንንም ከነሱ ጋር የሚሰራውን ድርጅት ይህን መንግሥት እምነት በማጉደል ቀና አስተሳሰቡን በክፋት የመለወጥ ልዩ ስጦታና ችሎታ አላቸው። የሌሎችን የተፈጥሮ ሀብት ለገዛ ጥማቸው ለማዋልና ሌሎችን ለማቆርቆዝ ሥልጣን ላይ ለብዙ ጊዜ ለመቆየት ማናቸውንም ሁኔታ በማዘጋጀት በውሸት በማታለል በሕዝቦች በመንሥታትና በድርጅቶች መካከል አለመተማመንና ግጭት እንዲኖር ለማድረግ ይጥራሉ። አሁን ወጣ የተባለው መግለጫ ወያኔ የሀገር ውስጥ ፖለቲካዊ ችግሮችን ለመደበቅና ሸፍኖ ሕዝብ ወደሌላ ያልተፍለገ አቅጣጫ እንዲመለከት ለማድረግ የተቀነባበረ ርካሽ የሕዝብ ግንኙነት ሥራ አካል ነው።</p>

<p>በአዋሳ የጋራ ድንበር ኮሚሽነሮችና አስተዳዳሪዎች ጉባዔ መካሄዱ ትክክልና ሁልጊዜ የሚደረግ መደበኛ ጉባዔ ነው። ዛሬ ግን ወያኔ ይህን ጉባዔ የኦሮሞና የኬንያ ሕዝብና የኦነግና የኬንያ መንግሥት መልካም ግንኙነት ለመጉዳት የተደበቀ አጀንዳውን ዒላማ አድርጐ ተጠቆሞበት ልሜሥራት ሞክሯል። የጉባዔውን ውጤት ተንተርሶ የኬንያ መንግሥት ኦነግን ለማጥፋት ከወያኔ ጋር የተስማማ አስመስሎ መግለጫ አውጥቷል። ይኼ ዲያብሎሲያዊ የውሸት መግለጫ ሦስት ዒላማዎች ያሉት ሆኖ ሦስት ስህተተና አስተያየቶች ለመፍጠር የታቀደ ነበር። የመጀመሪያው የኬንያ መንግሥት ኦነግን ለመዋጋት የተዘጋጀ አስመስሎ ለማቅረብ ተፈልጐ ነው። ኦነግ በኢትዮጵያ ውስጥ ብቻ ይንቀሳቀሳል። ሁለተኛው የኬንያ መንግሥት ኦነግ በአገሩ መኖሩን ያመነ ለማስመሰል የተቀነባእረ ነው። ሦስተኛው በኬንያ በኦነግ መካከል አምታቶ ጥርጣሬ ለማንገስ ታስቦ ነው።</p>

<p>እኛ ግልፅ ማድረግ የምንፈልገው ኦነግ ኦሮሚያ ውስጥ ተወልዶ የኦሮሞ ሕዝብ የራሱን ዕድል በራሱ የመወሰን መብቶቹ እንዲረጋገጥለት የሚሰራ ድርጅት መሆኑን ነው። ወያኔ ግንኙነቱን ለማፍረስ የመጨረሻውን መፍጨርጨር ቢያደርግም በኦሮሞ ሕዝብና በጐረቤት ሕዝቦችና መንግሥታት መካከል ያለው መልካም ግንኙነት ፀንቶ እንደሚቆይና እንደሚጠናከር እምነታችን ፅኑ ነው። ስለዚህ ወያኔ በውሸትና በማታለል በሕዝቦች መካከል ግንኙነት ለማደፍረስ የሚጠቀምበትን ተንኮል ትቶ የኬንያ መንግሥት የጐረቤት ሕዝቦችና ዓለም አቀፉ ህብረተሰብ ትኩረት ሰጥቶ በወያኔ የሚሰራጨውን ዜና ሁሉ በመተንተን እውነቱን እንዲረዳ እንጠይቃለን» በማለት መግለጫው ተጠናቋል።</p>


<p class="align-center"><a href="/Gazettas/SeifeNebelbal/info/SeifeNebelbal.sera.html">ከሰይፈነበልባል ህዳር 8 ቀን 1993</a></p>

</body>
</html>	
