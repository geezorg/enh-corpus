<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኦህዴድ ድርጅታዊ ጉባዔ 5ኛ ቀኑን ይዟል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የኦህዴድ ድርጅታዊ ጉባዔ 5ኛ ቀኑን ይዟል</h1>


<p>የነቀምቴው የኦሕዴድ የተሃድሶ ሁለተኛ ጉባዔ ዛሬ 5ኛ ቀኑን ይዞአል። ጉባዔው ሰኞ ነሐሴ 28 ቀን 1993 ዓምየተጀመረ ሲሆን በመጀመሪያው ዕለት በአቶ አበራ ኃይሉ የጉባዔው አዘጋጅ ኮሚቴ ሊቀመንበር የመክፈቻ ንግግር ጉባዔው ከተከፈተ በኋላ ጉባኤውን የሚመሩ የፕሬዚዲየም አባላት መርጧል። በዚህም መሠረት 3 የጉባኤ ፕሬዚዲየም አባላት ማለትም ጄ/ል አባዱላ ገመዳ ሚኒስትር ግርማ ብሩና የኦሕዴድ የፕሮፓጋንዳና የቅስቀሳ ሹም አቶ አለማየሁ አቶምሳ መመረጣቸው ተገልጿል።</p>

<p>ነቀምቴ ከወትሮው በተለየ ሁኔታ ጥበቃዋ የተጠናከረ ሲሆን በየግለሰቡም ቤት በራፍና ጣራ ላይ ሆቴሎች የከተማዋ ሁለገብ አዳራሽ የቀድሞው የአኢወማ ጽ/ቤት የነበረው ግቢ በሙሉ ከፍተኛ ጥበቃ እየተካሄደበት ይገኛል።</p>
 
<p>ጉባኤው በ3 ዐቢይ ቡድኖች ተከፍሎ አንደኛው ቡድን በአቶ ግርማ ብሩ ሌላኛው በጄ/ል አብዱላ ሦስተኛው በአቶ አለማየሁ መሪነት በአዲሱ የኦሕዴድ የመተዳደሪያ ደንብና ፕሮግራም እንዲሁም ባለፉት 10 ዓመታት የኦሕዴድ ግምገማና በመጪው አምስት ዓመት እቅድ ላይ መነጋገሩና በሁሉም መድረኮች ከፍተኛና ሞቅ ያለ ክርክር እየተደረገ መሆኑ ታውቋል።</p>

<p>ከፍተኛውን ውዝግብ ያሰነሳው የጄ/ል አባዱላ (ምናሴ ወ/ዩሐንስ) (አብደላ ገመዳ) ከስድስት ዓመት በኋላ ወደ ኦሕዴድ መድረክ መመለስና ኦሕዴድን መቆጣጠር እና አዲሱ የመተዳደሪያ ሕግ ወዘተ ናቸው። የኢሕአዴግ ጉባኤዎች አሁን በመቀሌ በነቀምቴ በባሕር ዳር በመካሄድ ላይ መሆናቸው የታወቀ ሲሆን የትግራይ የመቀሌውን ጉባኤ የሚመሩት የሕወሓት የመስፍን ኢንጂነሪንግ ኩባንያ ሥራ አስኪያጅ የነበሩት አሁን የትግራይን የመልሶ ማቋቋም ድርጅት (የኤፎርት) የቦርስ ሰብሳቢ የሆኑት አቶ አርከበ እቁባይ ናቸው።</p>

<p>በመቀሌው ጉባኤ ጠቅላይ ሚኒስትር መለስ ዜናዊ ተገኝተዋል። ባሕር ዳር ላይ የተጀመረው የብሔረ አማራ ዴሞክራሲያዊ ንቅናቄ ሥራውን የጀመረው ከኦሕዴድ 3 ቀናት ዘግይቶ ሲሆን ከአዲስ አበባ ለጉባኤው ወደ ባሕር ዳር የተላኩትን ለማዘጋጀትና ለመምረጥ ከነሐሴ 21-25 1993ዓም ከአሜሪካን ኤምባሲ በስተደቡብ በሚገኘው የጉባኤ አዳራሽ በአብዛኛው ከመገናኛ ብዙሃን ከጠቅላይ ሚኒስትር ጽ/ቤት እንዲሁም ከአማራው ክልል ጋዜጣ ማህቶትየተውጣጡ ሰዎች ተመርጠው ተልከዋል።</p>

<p>በዚህ መሠረት አቶ ከፍያለው አዘዘ ከኢትዮጵያ ፕሬስ ድርጅት አቶ አባይ ይመር ከአዲስ አበባ ዩኒቨርስቲ ደህንነት አቶ አዱኛ ፋንቴ ከደህንነት ወ/ሮ ብስራት ጠና ጋሻው የማስታወቂያና ባሕል ሚኒስቴር ም/ሚኒስትር ው/ት ፍሬሕይወት አያሌው ከማ ኋተት ጋዜጣ ጌታቸው ኋይሉ ከሬዲዩ ታምር ተሻገር የአቶ አዲሱ ለገሰ ባለቤት እና ኔታቸው ዘውዴ ተስፋዬ ፀጋዬ ከፍያለው ተሾመ በቀለ ከጠ/ሚኒስትር ጽ/ቤት ተካፋዩች ናቸው። በኦሕዴድ ጉባኤ ላይ ለመሳተፍ ደግሞ ከአዲስ አበባ ዞኖች አምስት ሰዎች በድምፅ ለመካፈል የተላኩ ሲሆን ከ10-15 የሚሆኑት ደግሞ በታዛቢነት ለመካፈል ተልከዋል።</p>

<p>ይህ በእንዲህ እያለ ከኦሕዴድ አባልነት ራሳቸውን በማግለል በነቀምቴው 2ኛ ጉባዔ ላይ ሳይካፈሉ የቀሩት ፕ/ት ዶ/ር ነጋሶ ጊዳዳ አሁንም በፕሬዝዳንትነት ሥልጣናቸው ላይ በብሔራዊ ቤተ መንግሥት ይገኛሉ። አሁን ባለው ሁኔታ ፕሬዝዳንቱ ለሁለተኛ ጊዜ የማይመረጡ መሆናቸው የሚታወቅ ሲሆን እርሳቸውም ሥልጣኑን የማይፈልጉት መሆኑ ይታወቃል።</p>


<p class="align-center"><a href="/Gazettas/SeifeNebelbal/info/SeifeNebelbal.sera.html">ከሰይፈነበልባል ጳጉሜን 2 ቀን 1993</a></p>

</body>
</html>	
