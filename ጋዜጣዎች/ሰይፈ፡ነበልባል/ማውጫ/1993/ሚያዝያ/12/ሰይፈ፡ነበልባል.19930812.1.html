<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ቤተ ክርስቲያን ግቢ የተጠለሉት ተማሪዎች ታፍነው እየተጫኑ ተወሰዱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ቤተ ክርስቲያን ግቢ የተጠለሉት ተማሪዎች ታፍነው እየተጫኑ ተወሰዱ</h1>


<p>የፖሊስ ኃይል በትምህርት ሚኒስትሯ ትዕዛዝ ወደ ዩኒቨርስቲው እንዲገባ ትዕዛዝ ከተቀበለ በኋላ የዩኒቨርስቲ ተማሪዎች በአካባቢው ወደሚገኙት አብያተክርስቲያናት ግቢ ገብተው ተጠልለዋል። ሕዝቡም ዳቦና ውሃ ሲያቀርብላቸው ያዩ ጥበቃዎች ተማሪዎቹን አግተው ዙሪያውን ሲጠብቁ ውለው ከምሽቱ 2 ሰዓት እስከ ሌሊቱ 8 ሰዓት ድረስ የቤተክርስቲያኒቷን ቀሳውስትና ባለሥልጣናት ልመና የማይሰሙ የጥበቃ ጓዶች በመጀመሪያ ሴት ተማሪዎችን ጫማ በማስወለቅ በትላልቅ ወታደራዊ መኪናዎች እየተጫኑ ወዳልታወቀ ስፍራ ሲወስዷቸው የተመለከቱ ታዛቢዎች ገልፀዋል።</p>

<p>በተለይም በቅድስተ ማርያም ተጠልለው የነበሩ ተማሪዎችን እንዲያስወጡ አቡነ ጳውሎስ ትዕዛዝ ማስተላለፋቸውም ተነግሯል። በኢትዮጵያ ባህል መሰረት ወደቤተክርስቲያን የሸሸን ማንኛውም ፍጡር ማንም ምድራዊ ባለሥልጣን የአብያተ ክርስቲያናት ግቢ ረግጦ የማይወስድ ወይም የማያስም መሆኑ እየታወቀ አሁን በመንግሥት ኃይሎች ከቤተርክስቲያኒቷ ውስጥ በተከሉ ውስጥ አዋቂ ሰዎች ጥቆማ በግቢው ማዕዘናት ውስጥ የተሸሸጉ ተማሪዎች ለፖሊስ ዱላና እስራት ተዳርገዋል። መኪኖቹ ሴቶቹን ጭነው ወስደው ካበቁ በኋላ በተመሳሳይ ሁኔታ እየጫኑ ወስደዋቸዋል።</p>

<p>ተማሪዎቹ እየተጫኑ ይወሰዱ እንጂ ወደዴት እንደወሰዷቸው የሚታወቅ ነገር የለም። በወሬ ደረጃ ኮልፌ ወታደራዊ ማሰልጠኛ እንደወስዷቸው ይወራል። ሌሎች ምንጮች ደግሞ ሰንዳፋ ተወስደው ወታደራዊ ቅጣት ይጠብቃቸዋል ይላሉ።</p>


<p class="align-center"><a href="/Gazettas/SeifeNebelbal/info/SeifeNebelbal.sera.html">ከሰይፈ ነበልባል ሚያዝያ 12 ቀን 1993</a></p>

</body>
</html>	
