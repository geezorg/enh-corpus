<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢሳያስ አፈወርቂ ኢትዮጵያ ከአሰብ ሌላ አማራጭ የላትም አሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢሳያስ አፈወርቂ ኢትዮጵያ ከአሰብ ሌላ አማራጭ የላትም አሉ</h1>


<p>የተመድ የኢትዮጵያ ኤርትራ ም/ተወካይ፣ ተጠባባቂ ኃላፊና የኤርትራው ፕሬዝዳንት ኢትዮጵያ በአሰብ ወደብ ለመጠቀም እንደምትችል በተናጠል አስታውቀዋል።</p>

<p>የአሜሪካ ድምፅ ጋዜጠኛ ስኮት ስተርን ወደአሰብ ተጉዞ ከወደቡ አስተዳዳሪ ከአቶ ዳዊት መንግሥቱ ጋር ባደረገው ውይይት ወደቡ ሥራ ያቆመ ቢሆንም ከየመን ጋር አናሳ የንግድ ልውውጥ በማድረግ ላይ መሆኑን አመልክቷል። የኤርትራ መንግሥት ጥቂት ሠራተኞች በራሱ ወጪ ከፍሎ ወደቡ ላይ እያሰራ መሆኑን ገልፆ አስፈላጊ ከሆነ ወደቡ በጥቂት ጊዜ ውስጥ ሥራ መጀመር እንደሚችል የተገለፀለት መሆኑን አስታውቋል።</p>

<p>ጋዜጠኛው ስለወደቡ አጠቃቀም ከተመድ ም/ተወካይ ጋር ባደረገው ቃለ ምልልስ ሚስተር ኢያን ማርቲን ወደቡ በአገልግሎት ላይ ከዋለ በጦርነቱ ለሁለት ዓመታት የተጐዳውን የሁለቱን አገሮች ኢኮኖሚ በጣም እንደሚያንሰራራ እንደሚያደርገው አስታውቋል። የኢትዮጵያ መንግሥት የዜጐቹ ዕቃ ጦርነቱ ከመጀመሩ በፊት ከወደብ ጠፍቶብኛል በሚል ምክንያት በወደቡ ለመጠቀም ዝግጁ አይመለኝም ያለው ዘጋቢ ምክንያቱም የንብረቱ ጉዳይ ገና በተመድ የካሣ ኮሚሽን የሚታይ በመሆኑ ነው ይላል።</p>

<p>ጋዜጠኛው ዘገባውን አያይዞ እንደገለፀው ከፕሬዝዳንት ኢሳያስ ጋር ባደረገው ቃለ ምልልስ ፕሬዝዳንቱ እንዳስረድቱ «ኢትዮጵያ በብስጭት ተነሳስታ ሞምባሳ፣ ሞቃዲሾ፣ ጅቡቲ፣ በርበራ፣ ፖርት ሱዳን እጠቀማለሁ ከማለት ከዚሁ ሁሉ በረጋ መንፈስ በወደባችን መጠቀሟ ከወጪ አንፅኣር በጣም ቀላል ከመሆኑ የተነሳ ምንም ሌላ አማራጭ የለም» ማለታቸው ተዘግቧል። ፕሬዝዳንቱ ስሜታዊ ሆእንው ውሳኔ ማሳለፍና የሁለቱም አገር ጥቅም መጉዳት አብቅቶ ተነጋግረን ብንሰራበት ይሻላል የሚል ሀሳብ አቅርበዋል። ፕ/ት ኢሳያስ በወደብ መጠቀም ኢኮኖሚያዊ ጉዳይ እንጂ ከፖለቲካ ጋር ማገናኘት አላስፈላጊ መሆኑን አስታውቀዋል።</p>

<p>ሁለቱ አገሮች አሁንም በዲፕሎማሲያዊ ጦርነት ላይ ናቸው የሚሉት የፖለቲካ ታዛቢዎች በቅርቡ የኤርትራው ኤምባሲ ቻርድ ዴ አፌር ታስሮብኝ ነበር በማለት ኤርትራ ያቀረበችው ስሞታ ይጠቅሳል። ኢትዮጵያ ጉዳዩ ሐሰት መሆኑን የገለፀች ቢሆንም ዲፕሎማቱ በጠብመንጃ ተገድጄ የመኪናዬ ጐማ በጥይት ተመቶ ተበስቷል እኔም እስከቤተ መንግሥት ተወስጄ ተለቅቄያለሁ በማለት መክሰሳቸው ይታወሳል።</p>


<p class="align-center"><a href="/Gazettas/SeifeNebelbal/info/SeifeNebelbal.sera.html">ከሰይፈ ነበልባል ሚያዝያ 5 ቀን 1993</a></p>

</body>
</html>	
