<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአቶ ዮናታን ዲቢሣ ባለቤት ሻለቃ ሁሉአገርሽ ታሰሩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የአቶ ዮናታን ዲቢሣ ባለቤት ሻለቃ ሁሉአገርሽ ታሰሩ</h1>


<p>በኦሮሚያ ክልላዊ መንግሥት ም/ቤት የአስተዳደር የፍትሕ ጉዳዮች ዘርፍ ኃላፊ የኦሮሞ ሕዝብ ዴሞክራሲያዊ ድርጅት የፖሊት ቢሮ አባልና የኢህአዴግ ሥራ አስፈፃሚ አባል የካቲት 13 ቀን 1993 ዓ.ም ለሥራ ጉዳይ ወደሞሪታኒያ ሲጓዙ ከድተው በርሊን ከገቡ በኋላ ለቢቢሲ፣ ለቪኦኤና ለድምፅ ሓፋሽ ኤርትራ መክዳታቸው ከታወቀ በኋላ በጦር ኃይሎች ሆስፒታል የአስተዳደር ኃላፊ የሆኑት የአቶ ዮናታን ዲቢሳ ባለቤት ሻለቃ ሁለአገርሽ የመኖሪያ ቤት ስልካቸው ተቋርጦ እሳቸውም ከየካቲት 19 ቀን 1993 ዓ.ም ጀምሮ የታሰሩ ሲሆን የት እንደታሰሩ አይታወቅም።</p>

<p>የአቶ ዮናታን መጥፋት በኦህዴድ አካባቢ እንደተሰማ አቶ ዱባሌ ጃሌና ወንድማቸው አቶ ተስፋዬ ከፍተኛ መሸበር የታየባቸው መሆኑን የሚጠቁሙ ዜናዎች በተመሳሳይ ሁኔታ በዘመድ አዝማድ ፖሊስ ኮሚሽን ውስጥ የተሰገሰጉት ግምገማ መቀመጣቸው ታውቋል።</p>

<p>አቶ ዮናታንድ ዲቢሳ የኦህዴድ የፕሮፓጋንዳ ክፍል ኃላፊ ሆነው እየሰሩ ተገምግመው ስለነበር ላለፉት 3 ዓመታት ችግር ነበረባቸው የሚለው የኦሮሚያ ፕሬዝዳንት የአቶ ኩማ ደመቅሳ ገለፃ በሰዎች ዘንድ ተቀባይነት ያላገኘው ከተገመገሙ እንዴት ከፍተኛው የአስተዳደርና ፍትሕ ዘርፍ ኃላፊ ሚኒስትር ሆኑ በማለት የሚጠይቁ ብዙዎች ናቸው።</p>

<p>አቶ ዮናታን ከአሥር ዓመታት በፊት ኦህዴድን ከመሰረቱት ስምንት ሰዎች ውስጥ አራተኛው ሰው እንደነበሩና በትግራይ ነፃ ምድር ውስጥ የኢህአዴግ ጉባዔ ሲካሄድ ከስምንቱ ጓዶቻቸው ጋር በሥፍራው የተገኙ ሲሆን እነሱም ኩማ ደመቅሳ፣ ኢብራሂም መልካ (የቁም እረኛ) አባዱላ ገመዳ (አሁን ሜ/ጄ/ል)፣ ዮናታን ዲቢሳ (አሁን ከድተዋል)፣ ባጫ ደበሌ አሁን ብ/ጄል፣ ቦዲ ዲማ ጉርሜሳ (አሁን ባሌ)፣ መድሃኔ ገዳ፣ ዱጋሳ ደበሌ ነበሩ።</p>

<p>በቅርቡ የኦሮሚያ ክልል ፕሬዝዳንት አቶ ኩማ ስለዚሁ ጉዳይ የኢትዮጵያ ሬዲዮ «በምርጫ ሂደት ካለፉት የምርጫ ዓመታት የክልሉ የሥራ አስፈጻሚ ኮሚቴ አባል የሆኑት አቶ ዮናታን ዲቢሳ በውጭ ሀገር ጥገኝነት የመጠየቃቸው ጉዳይ ከምን የመነጨ ነው?» በሚል ላቀረበላቸው ጥያቄ ሲመልሱ «በሂደት የተፈለገውም ነገር ቢፈጠር ለመክዳት ያደርሳል አያደርስም ሌላ ነገር ሆኖ ለመክዳት ያበቁታል ብለን ከምናምንባቸው ጉዳዮች አንዱ የራሱ ግላዊ ሁኔታ ከጊዜ ወደጊዜ በችግር ውስጥ እየገባ መምጣቱን ነው የምናየው። በይበልጥ ችግሩ የሚጀምረው በ1989 ዓ/ም ባደረግነው ድርጅታዊ ግምገማ ላይ በወቅቱ የምንገመግመው ተግባርን ነበር ተግባሩን በምንገመግበት ጊዜ በዛን ወቅት እሱ ተመድቦ የነበረው ፕሮፓጋንዳ ድርጅት ሥራ ላይ ነበር የፕሮፓጋንዳ ድርጅት ኃላፊም ነው የነበረው በዚህን ወቅት ለቦታው የማይበቃ መሆኑን ተግባሮቻቸው እራሳቸው ስላረጋገጡ ለዚያ ቦታ ብቃት እንደሌለው ታይቶ በዚያ ቦታ በተሻለ መንገድ ሊሰራ ይችላል የሚባል ሰው ተመደበ እሱ ወደሌላ ሥራ ተመደበ። በዚያ ግምገማ ላይ የታዘብነው ነገር ቢኖር ደስተኛ ያለመሆን ሁኔታ እንዳለ አይተናል። ከዚያ ቀጥሎ ያለውን ሂደት በሚመለከት በሥራው ደስተኛ ያለመሆን፣ የተደረገውን ግምገማና የተወሰደውን እርምጃ ከእምነት ያለመቀበል ሁኔታዎች እየተንፀባረቁ ነበር። ከጊዜ ወደጊዜ ደግሞ በተመደበበት ቦታ በሚሰራው ሥራ አመርቂ ውጤት የማስመዝገብ ሳይሆን የመቀነስ ሂደቶች ነበሩ ይታዩ የነበሩት» ብለዋል።</p>


<p class="align-center"><a href="/Gazettas/SeifeNebelbal/info/SeifeNebelbal.sera.html">ከሰይፈ ነበልባል የካቲት 23 ቀን 1993</a></p>

</body>
</html>	
