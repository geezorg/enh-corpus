<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"የኢትዮጵያ ሕልውና ሊቀጥል የሚችለው ብሔራዊ እርቅ ሲወርድ ነው" ፕ/ር መረራ ጉዲና</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">"የኢትዮጵያ ሕልውና ሊቀጥል የሚችለው ብሔራዊ እርቅ ሲወርድ ነው" ፕ/ር መረራ ጉዲና</h1>


<p>በኢትዮጵያ ሥልጣን ላይ ያለው መንግስት የአንድ ብሔር የበላይነቱን አስወግዶ ከብሔር ብሔረሰቦች ጋር እርቅ እና መግባባት ላይ ካልደረሰ ሀገሪቷ አደገኛ ሁኔታ ውስጥ እንደምትገኝ ፕ/ር መራራ ጉዱና በመመረቂያ ጽሁፋቸው አስገነዘቡ። በአዲስ አበባ ዩኒሸርስቲ የፓለቲካል ሳይንስ መምህር የሆኑት ፕ/ር መረራ ጉዲና ይህንን ያስገነዘቡት በአውሮፓ ኔዘርላንድ ዩኒቨርሲቲ ባጠናቀቁት የዶክትሬት ትምህርታቸው መመረቂያ "የብሔረርተኝነትና ዴሞክራሲ በኢትዮጵያ" በሚል ርዕስ ባዘጋጁት መጽሐፋቸው ነው።</p>

<p>የፕ/ር መረራ ጉዲና ይኸው መጽሐፍ ጥቅምት 19 ቀን 1994 በአዲስ አበባ ዩኑቨርስቲ በስድስት ኪሎ ካምፓስ ተመርቋል።</p>

<p>የጥናት መጽሐፉ ያተኮረው በሀገሪቷ መቶ አመት ያስቆጠረው የመንግስት አወቃቀር ላይ ሲሆን በሀገሪቷ ያሉት የብሔሮች ዕጣ ፈንታና በአሁኑ ሰዓት የኢሐዴግ መንግስት እከተለዋለሁ በሚለው ዴሞክራሲ ዙሪያ ነው።በፕ/ር መረራ ጉዲና በጥናታቸው ኢትዮጵያ በአሁኑ ሰዓት ከሞላ ጎደል በጣም አደገኛና መስቀለኛ መንገድ ላይ ናት። ሲሉ በሀገሪቷ ወቅታዊ ሁኔታላይ ማብራሪያ ሰጥተዋል።</p>

<p>ፕሮፊሰሩ ኢሕአዴግ በ11 ዓመታት አስገኝቻአለሁ የሚለው ዲሞክራሲያዊ ሥርአትን በጥልቀት የገመገሙ ሲሆኑ፤ ኢትዮጵያዊያን ዴሞክራሲያዊ ኃይሎች በኢትዮጵያ ዴሞክራሲያዊ ፓርቲ ለመፍጠር ያደረጉት ሙከራዎች ለምን ስኬታም እንዳልሆኑም ገምግመዋል። በዚሁም መሠረት የኢሕአዴግ መንግስት ህዝባዊ ዴሞክራሲያዊ ፓርቲ ሊያቋቁም አልቻልም።</p>

<p>ይሁንና ኢሕአዴግ ዴሞክራሲያዊ ሥርዓትን ለማስፈን ያደረጋቸው ሙከራዎችን እንዳልተሳኩለት አብራርተዋል። ለዚህም ምክንያት የሆኑት በኢሐዴግ የአንድ ብሄር የበላይነት በውስጡ ያለውን ችግር ለመፍታት እንኳን መቸገሩን ገልፀዋል።</p>

<p>ፕ/ር መረራ ጉዲና በወደፊት የኢትዮጵያ ዕጣ ፈንታ ላይ ግንዛቤ ሰጥተዋል በዚህም መሠረት "የኢትዮጵያ" ህልውና ሊቀጥል የሚችለው ብሔራዊ እርቅ ሰላም እና ዴሞክራሲ ሊያሰፍን የሚችል ስርዓት በህዝቦች ፍቃድ ሲመሰረት ብቻ ነው ሲሉ አስምረውበታል።</p>

<p>የፕ/ር መረራ ጉዲና ይኸው መጽሐፍ ባለ 250 ገፅ እና ሰባት ምዕራፍ ያለው ሲሆን ለአ/አ ዩኒቨርስቲ የጥናትና ምርምር ተበርክቷል።</p>


<p class="align-center"><a href="/Gazettas/SeifeNebelbal/info/SeifeNebelbal.sera.html">ከሰይፈ ነበልባል ጥቅምት 22 ቀን 1995</a></p>

</body>
</html>	














