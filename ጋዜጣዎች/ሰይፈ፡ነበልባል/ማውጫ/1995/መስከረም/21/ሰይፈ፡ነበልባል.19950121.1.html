<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የተማሪዎቹ ጥያቄ ወደ 1995 ዓ.ም እንዳይሸጋገር እየተሰራ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የተማሪዎቹ ጥያቄ ወደ 1995 ዓ.ም እንዳይሸጋገር እየተሰራ ነው</h1>


<p>በተለያዩ የኦሮሞ ዞኖች የሚገኙ የከፍተኛ ሁለተኛ ደረጃ ተማሪዎች የሁለተኛ ዙር የአብዮታዊ ዴሞክራሲ ስብሰባ ለመቀመጥ መገደዳቸውን ከየዞኖቹ የደረሱን የዜና ዘገባዎች አመለከቱ።</p>

<p>ይህ ሁለተኛ ዙር የተባለው በ"አብዮታዊ ዴሞክራሲ" ላይ የሚደረገው ስብሰባ ያስፈለገው በመጀመሪያ ዙር ስብሰባ በተለይ የኦሮሞ ተማሪዎች አብዮታዊ ዴሞክራሲን በጽኑ በመቃወማቸውና ትምህርቱንም በደንብ አልተቀበሉም በሚል ምክንያት መሆኑን የሚጠቁሙት የዜና ምንጮቻችን ስብሰባው ተማሪዎች ማንኛውንም ዓይነት ጥያቄ እንዳያነሱ ለማስጠንቀቅ ነው ይላሉ። ምንጮቻችን እንደሚጠቁሙት ከሆነ ከቅርብ ጊዜ ወዲህ ተጠናክሮ የቀጠለው የኦሮሞ ተማሪዎች የመብት ጥያቄ በስልጣን ላይ ያለውን የኢሕአዴግ መንግስትን ስጋት ውስጥ ከቶታል። በዚህም የተነሳ በ1995 የትምህርት ዘመን በተለይ በኦሮሚያ ዞኖች የሚገኙ የሁለተኛ ደረጃ ተማሪዎች ጥብቅ ክትትል እንዲደረግ መመሪያ መተላለፉንም ጠቁመው ይህ ሁለተኛ ዙር ስብሰባ ይህንን ለማንፀባረቅ ታስቦ መሆኑን ገልፀዋል።</p>

<p>በኦሮሚያ በተለያዩ ዞኖች ከ30ሺህ በላይ የሚገመቱ የኦሮሞ ተማሪዎች ባለፈው ፖለቲካዊ ጉባዔ መካፈላቸው ሊታወቅ አብዛኛዎቹ የመንግስትን የበላይነት በማንፀባረቅ ጉባዔውን ማጠናቀቃቸው በስፋት ተዘግቧል።</p>

<p>ይሁንና የኦሮሞ ተማሪዎች በተለይ በ1994 ዓ.ም. የትምህርት ዘመን በመላው ሀገሪቷ እንዲቀጣጠል ያደረጉት የመብት ጥያቄ በ1995 ተጠናክሮ ሊቀጥል ይችላል የሚለው ስጋት የመንግስት ባለሥልጣናትን ስጋት ውስጥ ጥሏል። በኦሮሚያ በአሁኑ ሰዓት የሚታየው የሕዝቡ ኑሮ መጐሳቆልና ለከፍተኛ ረሀብ መጋለጥም የተማሪዎቹ ጥያቄ በመሆኑ መፍትሔ ሳያገኝ መባባሱም በተለይ የኦሮሚያ ምክር ቤትን ትዝብት ውስጥ ከቶታል ተብሏል።</p>

<p>እንደ ምንጮቻችን ገለፃ በአሁኑ ሰዓት በሌሎች ስፍራዎች ትምህርት ተጀምሮ ባለበት ወቅት አብዛኛዎቹ የኦሮሚያ ትምህርት ቤቶች በስብሰባ ተወጥረው ይገኛሉ። ይህም በተማሪዎቹ የወደፊት የትምህርት ዕድል ላይ ችግር ሊፈጥር እንደሚችል ተመልክቷል።</p>


<p class="align-center"><a href="/Gazettas/SeifeNebelbal/info/SeifeNebelbal.sera.html">ከሰይፈ ነበልባል መስከረም 21 ቀን 1995</a></p>

</body>
</html>	














