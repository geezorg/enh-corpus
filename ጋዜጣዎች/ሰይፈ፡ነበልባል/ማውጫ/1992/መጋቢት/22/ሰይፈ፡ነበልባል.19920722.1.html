<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>6ሺ ኢትዮጵያውያን ስደተኞች ከደ/አፍሪካ ሊባረሩ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">6ሺ ኢትዮጵያውያን ስደተኞች ከደ/አፍሪካ ሊባረሩ ነው</h1>


<p>ደቡብ አፍሪካ ውስጥ በስደተኛነት የሚኖሩ የኢትዮጵያ ነፃ ፕሬስ ጋዜጠኞች ማኅበር /ኢነጋማ/ አባላት የመኖሪያ ፈቃድ ለማግኘት ጥያቄ ቢያቀርቡም በየሶስት ወሩ በሚታደስ «ሴክሽን 41» የሚባል ጊዜያዊ ወረቀት ሲገለገሉ መቆየታቸውንና ከጥቂት ሳምንታት ወዲህ ግን ደቡብ አፍሪካ በስደት ለሚኖሩ 6000 ያህል ኢትዮጵያውያን «ሃገራችሁ ሰላም በመሆኑ በ14 ቀናት ውስጥ ለቅቃችሁ እንድትወጡ» የሚል ማስጠንቀቂያ ደብዳቤ እየታደለ መሆኑን ከዚህም ባለፈ «ሊንዴላ» ተብሎ በሚጠራው «ዲፓርቴሽን ፕሪዝን» ከ15 የሚበልጡ ኢትዮጵያውያን ወደሃገራቸው እንዲጋዙ በእስር ላይ ሆነው እንደሚጠባበቁ ለኢነጋማ የተላከው ሪፖርት ያስረዳል። ይህ ያልተጠበቀና ድንገተኛ የደቡብ አፍሪካ ርምጃ በስደት ደቡብ አፍሪካ ውስጥ የሚገኙ ሰባት ያህል የነፃ ፕሬስ አባላት ላይ ያሳደረው ስጋትና የፈጠረው ከፍተኛ አለመረጋጋት በእጅጉ ያሳሰበው የኢትዮጵያ ነፃ ፕሬስ ጋዜጠኞች ማኅበር/ኢነጋማ/ አዲስ አበባ ለሚገኘው የደቡብ አፍሪካ ኤምባሲ የተማፅኖ መልዕክቱን አስተላልፏል።</p>

<p>ከሁሉም በላይ ዓለም አቀፍ የጋዜጠኞች ማኅበራት በመላው ዓለም የሚገኙ የሙያ ባልደረቦቻችን የተባበሩት መንግሥታትና የአፍሪካ አንድነት ድርጅት እንዲሁም የሰብዓዊ መብት ተሟጋች ድርጅቶችና ዴሞክራሲያዊ ተቋማት ሁሉ ከደቡብ አፍሪካ መንግስት ጋር እጅግ አፋጣኝ ግንኙነት በማድረግ ለአባሎቻችን የሕልውና ጥያቄና ወሳኝ ችግሮች መፍትሔ ያስገኙ ዘንድ እንማፀናለን ሲል ኢነጋማ በመግለጫው አስታውቋል።</p>

<p>የኢትዮጵያ ነፃ ፕሬስ ጋዜጠኞች ማኅበር /ኢነጋማ/ የደቡብ አፍሪካ ኮሚቴ ሰብሳቢ የነበረው ጋዜጠኛ ሳምሶን ሳህሌ የፖለቲካ ጥገኝነት ወዳገኘበት ኒዘርላንድ መጋቢት 19 ቀን 1992 ዓ.ም (ማርች 27/2000) ሄዷል።</p>


<p class="align-center"><a href="/Gazettas/SeifeNebelbal/info/SeifeNebelbal.sera.html">ከሰይፈነበልባል መጋቢት 22 ቀን 1992</a></p>

</body>
</html>	
