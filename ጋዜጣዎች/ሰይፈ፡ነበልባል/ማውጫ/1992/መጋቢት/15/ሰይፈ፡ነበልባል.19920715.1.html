<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በሱዳንና የኤርትራ ድንበር የሚካሄደው ውጊያ አሁንም ቀጥሏል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በሱዳንና የኤርትራ ድንበር የሚካሄደው ውጊያ አሁንም ቀጥሏል</h1>


<p>የሱዳን ውጭ ጉዳይ ሚኒስቴር ዶ/ር ሙስጠፋ ኢስማኤል ከትናንት ወዲያ ረቡዕ የአንድ ቀን የሥራ ጉብኝት ባደረጉበት ወቅት ስለሁለቱ አገሮች ግንኙነት ከኤርትራው ርዕሰ ብሔኤር ኢሳያስ አፈወርቂ ጋር ውይይት ማካሄዳቸው ተገልጧል። ከሱዳን ፕ/ት ዑመር አልበሽር የተላከውን መልዕክት ይዘው አስመራ የገቡት ሙስጠፋ ኢስማኤል በሁለቱ ሀገሮች ግንኙነት ላይ ያተኮረ መሆኑ ተመልክቷል። ባለፈው ሣምንት መጨረሻ ላይ ሱዳን ከኤርትራ በምትዋሰንበት ድንበር አካባቢ የሱዳን ተቃዋሚዎች በሱዳን መንግሥት ጦር ላይ ጥቃት መሰንዘራቸው ይታወቃል። ይህ የው/ጉዳይ ሚኒስትሩ የአሥመራ ጉብኝት በሁለቱ ሀገሮች ድንበር አካባቢ ያለውን የፀጥታ ሁኔታ ላይ የሚያተኩር መሆኑ ተዘግቧል።</p>

<p>ቀደም ሲል ሁለቱ ሀገሮች በጋራ የፀጥታና የደህንነት ጉዳዮች ላይ ለመተባበር የገቡትን ስምምነት እንደገና ለማየት እንደሆነም ታውቋል።</p>

<p>ማክሰኞ ዕለት የሁለቱ ሀገር መሪዎች በስልክ መነጋገራቸውን ያመለከተው ይህ ዘገባ በሱዳን መንግሥትና በተቃዋሚ ኃይሎች መሀከል በተደረገው ውጊያ በሱዳን ሰላም ለማስፈን በመንግሥቱና በተቃዋሚዎች መሀል የተደረገውን ጥረት ፍሬ አልባ መሆኑንያመለክታል። ጦርነቱ አሁንም እንደቀጠለ መሆኑን የሚያመልክቱ ዘገባዎች በዚህ ቀናትን ባስቆጠረው ውጊያ የሱዳን መንግሥት ጦር የውጪ ሀገር ዜግነት ያላቸውን ተዋጊዎች መማረኩ ተነግሯል።</p>

<p>በሱዳን ከሚታተሙት ጋዜጦች መሃል አንዱ የሆነውና አልጣውራ ተብሎ የሚታወቀው ሣምንታዊ ጋዜጣ በበኩሉ የተማረኩ ኤርትራውያን ወታደሮች ምስል አስደግፎ ትላንት ባሰራጨው የዜና ዘገባው ላይ በሁለቱም ቦታዎች በተደረገው ወታደራዊ ጥቃት ላይ የኤርትራ መንግስት ወታደሮች ቀጥተኛ ተሳትፎ ያለበት መሆኑን አረጋግጫለሁ ሲል ዘግቧል።</p>


<p class="align-center"><a href="/Gazettas/SeifeNebelbal/info/SeifeNebelbal.sera.html">ከሰይፈነበልባል መጋቢት 15 ቀን 1992</a></p>

</body>
</html>	
