<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የዓለም ባንክ ለኢትዮጵያ ተጨማሪ ብድር ከለከለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የዓለም ባንክ ለኢትዮጵያ ተጨማሪ ብድር ከለከለ</h1>


<p>የዓለም ባንክ ለኢትዮጵያ ተጨማሪ ብድር እንደማይሰጥ መግለፁ ተዘገበ። ባንኩ ለዚህ ውሳኔ የደረሰው በኢትዮጵያና በኤርትራ መሀከል በተከሰተው ጦርነት ምክንያት ነው የሚል ዘገባ የተሰራጨ ቢሆንም ተጨማሪ ምክንያትም ይኖራል ተብሎ ይገመታል።</p>

<p>በኢትዮጵያና ኤርትራ መካከል በሰላማዊ መንገድ መፍትሔ ያስገኛል የተባለው ሃሳብ ከወደቀ በኋላ ሁለቱ አገሮች እርስ በርስ ከመዋጋት ሕዝባቸውን ከረሃብና ከበሽታ ማላቀቅ አለባቸው ተብሏል። ሁለቱም አገሮች በየቀኑ ግማሽ ሚሊዮን ሠራዊታቸውን ለማንቀሳቀስ ከፍተኛ ገንዘብ እንደሚያወጡ የታወቀ ሲሆን ከበጀታቸው ውስጥ ከፍተኛ ድርሻ ያለው መከላከያ ነው።</p>

<p>የዓለም አበዳሪዎች ገንዘቦቻቸው ቀልጦ እንዳይቀር ካላቸው ስጋት ጭምር ብድር የሚሰጣቸው አገሮች በተከታታይ ለስድስት ዓመታት በዲሞክራታይዜሽን በነፃ ገበያ አደረጃጀት፣ በሰብዓዊ መብቶች አጠባበቅ፣ በመከላከያ ዘርፍ ወጪ በመቀነስ፣ ለሕዝብ በረሃብ በጤና በማኅበራዊ የትምህርት ዘፎች አሠራር ዕድገት ማሳየት ይጠበቅባቸዋል ከሚለው ዝርዝር ግዴታ አኳያ የሚታይ ነው።</p>

<p>ኢትዮጵያ ከ1991 እስከ 1996 በነበሩበት ዓመታት ለስድስት ዓመታት ማሻሻል አሳይታ የቆየች ሲሆን ያለፉት 3 ዓመታት ከዲሞክራሲያዊ መብቶች አጠባበቅ አኳያ ያለችበት ሁኔታ አሁን ብድር ለማግኘት ወሳኝ ሳይሆን እንደማይቀር የተገመተ ሲሆን ከዚህ በተጨማሪ ሁለቱ አገሮች በዝምድና ቆይተው ወደማይወጡት ጦርነት መዞራቸውና አሁን ኢትዮጵያ ወደ ኃይል እርምጃ ማዘንበሏ ጉዳዩን ሳያወሳስበው አልቀረም።</p>

<p>በዓለም ባንክ የአፍሪካ ጉዳዮች ም/ፕሬዝዳንት የሆኑት ካሊስቶ ማዳቮ «በሁለቱ አገሮች መሀል ላለፉት አስራስድስት ወራት የተደረገውን የድንበር ላይ ጦርነት ለማቆም ካልቻሉ አዲስ የገንዘብ እርዳታና ድጋፍ አይሠጣቸውም» ሲሉ ለጋዜጠኞች ተናግረዋል። «ሁለቱ አገሮች ወደ ጦርነት ቢገቡ እንኳ ሊዋጉት የሚገባቸው ብቸኛው ጦርነት ድህነትም ለማጥፋት የሚያደርጉት ብቻ መሆን አለበት እርስ በራሣቸው የሚያደርጉት ጦርነት ግን የህዝባቸውን የከፋ ድህነት ያባብሠዋል» ሲሉ ም/ፕሬዝዳንቱ በዛምቢያ ርዕሰ መዲና ሉሣካ ውስጥ ባደረጉት ንግግር ላይ አስታውቅዋል።</p>

<p>«ይኼ ኢትዮጵያንና ኤርትራን ወደ ጤናማ ግንኙነት ለመመለስ የታሰበ ቅድመ ዕቅድ ነው እኛ ለሁለቱም አገር መሪዎች ይህንን አላስፈላጊ ጦርነት ካላስቆሙ በስተቀር አዲስ የገንዘብ ድጐማ እንደማናደርግ ተናግረናል» ሲሉ ም/ፕሬዝዳንቱ ተናግረዋል።</p>

<p>ባንክ በመቶ ሚሊዮን ዶላር የሚጠጋ መዋዕለ ንዋይ ለማፍሰስ ቅድመ እቅድ ይዞ የነበረ ቢሆንም ሁለቱ አገሮች ጦርነቱን ካላቆሙ የገንዘብ ድጐማ እንደሚያደርግ ማስጠንቀቁ ሁለቱ አገሮች የሚያገኙትን ይኼንን ድጐማ እንደማያገኙ ታውቋል።</p>


<p class="align-center"><a href="/Gazettas/SeifeNebelbal/info/SeifeNebelbal.sera.html">ከሰይፈ ነበልባል መስከረም 6 ቀን 1992</a></p>

</body>
</html>	
