<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ዘጠኝ የኦነግ ከፍተኛ መኮንኖች ከሱማሊያ መውጣታቸው ተዘገበ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ዘጠኝ የኦነግ ከፍተኛ መኮንኖች ከሱማሊያ መውጣታቸው ተዘገበ</h1>


<p>የኦሮሞ ነፃነት ግንባር ከፍተኛ አመራር አባላት ናቸው የተባሉ ዘጠኝ ሰዎች በዚህ በያዝነው ሳምንት ሶማሊያን ለቀው መውጣታቸው ተዘገበ። ከሞቃዲሾ በስተሰሜን ምሥራቅ 90 ኪሎ ሜትር ሜትሮች ርቀት ላይ ከሚገኘው የባለደግሌ አውሮፕላን ማረፊያ በተዘጋጀላቸው ልዩ በረራ ሶማሊያን ለቀው ወጥተዋል በተባሉት ዘጠኝ የኦነግ ከፍተኛ ወታደራዊ መኮንኖች ውስጥ ገለሣ ዲልቦ የተካተቱ ሲሆን በተጨማሪም በደቡብ ሶማሊያ በኩል የኦነግ ወታደራዊ አዛዥ ዋቆ ጎዳ ይገኙበታል።</p>

<p>የመጀመሪያው ልዩ በረራ 9 የኦሮሞ መኮንኖቹን የወሰደው ሰዎቹ በመኖሪያነት ወደመረጡት ኤርትራ መሆኑን ገልጿል። የሰዎቹ መውጣት በኢትዮጵያና በሁሴን አይዲድ መካከል ከጥቂት ወራት በፊት በተደረገው ስምምነት መሠረት መሆኑ ከሁሴን አይዲድ ቅርብ የሆኑ ምንጮች ይናገራሉ። በምንጮቹ መሠረት እነሁሴን አይዲድ የራሳቸውን የስምምነት ድርሻቸውን መውጣታቸው ነው። ከነዚህም ሌላ 108 ሌሎች የኦነግ ተዋጊዎች በደቡብ ሶማሊያ ይገኛሉ። ይህ ስምምነት የተደረሰበት የሊቢያና የግብፅ አምባሳደሮች በተገኙበት በተደረገ ስምምነት መሰረት የጦር መሣሪያቸውን ከአወረዱ በኋላ ነው። አንዳንድ ዘገባዎች ሌሎች ቀደም ብለው ወደ ደቡብ ኢትዮጵያ ገብተዋል ሌሎች ደግሞ እዚያው ደቡብ ሶማሊያ በግላቸው በመሥራት ይኖራሉ።</p>

<p>በኢትዮጵያ መንግሥት ውጭ ጉዳይ ሚኒስቴር ውስጥ የሚሰሩ አንድ ከፍተኛ ባለሥልጣን ሁኔታውን አስመልክቶ ለተጠየቁት ጥያቄ ሲመልሱ የሁሴን አይዲድ አንጃ ኦነግን ከሞቃዲሾ ማስወጣቱ የሚደገፍ ተግባር መሆኑን ገልፆ አሁንም ግን እንደ አል-ኢትሃድ የመሳሰሉ አሸባሪ ቡድኖች በሶማሊያ ውስጥ የሚንቀሳቀስ መሆኑን አስታውቀዋል።</p>

<p>በአፈፃፀሙ ሂደት ላይ ሊቢያና ግብፅ በታዛቢነት የተገኙ መሆኑ ታውቋል።</p>


<p class="align-center"><a href="/Gazettas/SeifeNebelbal/info/SeifeNebelbal.sera.html">ከሰይፈነበልባል ታሕሣስ 7 ቀን 1992</a></p>

</body>
</html>	
