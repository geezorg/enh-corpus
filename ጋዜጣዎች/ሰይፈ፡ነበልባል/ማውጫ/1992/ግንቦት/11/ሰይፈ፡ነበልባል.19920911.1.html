<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሆልብሩክ በጅቡቲ የተከማቸውን እህል የሚያነሳው ጠፍቷል አሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ሆልብሩክ በጅቡቲ የተከማቸውን እህል የሚያነሳው ጠፍቷል አሉ</h1>


<p>በተባበሩት መንግሥታት የአሜሪካው አምባሳደር ሪቻርድ ሆል ብሩክ ለኢትዮጵያ ረሃብ ተጎጂዎች የተላከው የእርዳታ እህል የሚያነሳው ጠፍቶ ጅቡቲ ወደብ ላይ ተከምሯል ሲሉ ያሰሙትን ክስ የዓለም ምግብ ፕሮግራም የኢትዮጵያ ተወካይ አስተባበሉ።</p>

<p>ሆል ብሩክ ይህን አስተያየት የሰጡት ማክሰኞ ዕለት ፒ.ቢ.ኤስ በተባለ የአሜሪካን ቴሌቪዥን ጣቢያ ሲሆን ሁለቱ አገሮች ኤርትራና ኢትዮጵያ በጦርነት ስለተጠመዱ በጅቡቲ ወደብ ሆል ብሩክ እህሉ በኤርትራ ወደቦች እንዲገባም አልተፈቀደም ሲሉ ተናግረዋል።</p>

<p>በጅቡቲ የዓለም ምግብ ፕሮግራም የሎጅስቲክ ሰራተኞች ግን እንቅስቃሴው በተለመደው መልኩ ያለችግር እየተካሄደ መሆኑን ያስረዳሉ በቅርቡ በአፍሪካው ቀንድ የተላኩበትን ዲፕሎማሲያዊ ጥረት ፈፅመው የተመለሱት ሆል ብሩክ አሁን ባገረሸው ውጊያ ኢትዮጵያን ወንጅለዋል። ድርቅ ባስከተለው ረሃብ በሚሊዮኖች የሚቆጠር ህዝብ ሕይወት ስጋት ላይ በጣለበት ወቅት የሚካሄደውም ውጊያ ልብ ሰባሪና አሳዛኝ ነው ሲሉ ገልፀውታል።</p>

<p>ጦርነቱ ትርጉም የለሽ ነው የሚሉት ሆል ብሩክ እህል ጅቡቲ ላይ ተከምሯል ሲሉ የተናገሩትን ያስተባበሉት የዓለም የምግብ ፕሮግራም የኢትዮጵያ ጅቡቲ ወደብ ላይ ተመድበው የሚሰሩ የሎጅስቲክ አባሎቻችን የሚሉት ግን የተለየ ነው ይላሉ ጅዲት ሊዊስ። የዓለም የምግብ ፕሮግራም መርከብ የተለመደ ተግባሩ አልተቋረጠም በቀን እስከ 2500 ሜትሪክ ቶን እናራግፋለን። ይህም ድንቅ ነው። አሁን በወደቡ የቆሙ አንዳንድ መርከቦች የትራንስፖርት ችግር እንዳለባቸው እንረዳለን። ነገር ግን የምግብ እህል ወደቡ ላይ ተከምሯል ለሚሉት ጥቂት የተጋነነ ይመስላል ብለዋል።</p>

<p>ጦርነቱ የዓለም የምግብ ፕሮግራምን እንቅስቃሴ እንዳላገደው የገለፁት ጅዲት ሊዊስ ሌሎች ለጋሾች ግን እንደማያመለክት አስገንዝበዋል። ጉዳዩ ሌሎች ለጋሾችን እንደማያመልክት የተናገሩት ሊዊስ ሌሎች መርከቦች የእርዳታ እህሉን አራግፈው በቀጥታ ወደኢትዮጵያ ለመውሰድ በቂ የትራንስፖርት እጦት ችግር እንዳለባቸው በመጥቀስ የዓለም የምግብ ፕሮግራም ግን ተመሳሳይ ችግር እንዳይገጥመው ቀድሞውኑ ተገንዝቦ የተራገፈውን እህል ወደአቅራቢያው መጋዘኖች የሚያመላልሱ አነስተኛ ተሽከርካሪዎች ስላዘጋጀ ትላልቆቹ ካሚዮኖች ከኢትዮጵያ ሲመለሱ ከመጋዘኖቹ እያወጡ ጭነው ወደ ተፈለገው ቦታ ያደርሱልናል ብለዋል።</p>

<p>ዋና ጽ/ቤቱን በሮም ያደረገው የዓለም የምግብና የእርሻ ድርጅት በዋና ፀሐፊው ካትሪን ቤርቲኒ በኩል ባሰራጨው መግለጫ በጦርነቱ ሳቢያ በመቶ ሺህ የሚቆጠሩ ስደተኞች መግቢያና መውጫ እንዳጡ ገልጧል። ከጥቂት ቀናት በፊት 70 ሺህ ነበሩ ያሉትን ካትሪን ቤርቲኒ ዛሬ ተፈናቃዮች ቁጥራቸው ሁለት መቶ ሺህ መድረሳቸውን ገልጠዋል። በሰሜን ኢትዮጵያ ከጦርነቱ የሸሹትን ሰዎች ለመርዳት ለእርዳታ ለጋሾች ሁኔታው እንዳስቸገረ ይናገራሉ።</p>


<p class="align-center"><a href="/Gazettas/SeifeNebelbal/info/SeifeNebelbal.sera.html">ከሰይፈነበልባል ግንቦት 11 ቀን 1992</a></p>

</body>
</html>	
