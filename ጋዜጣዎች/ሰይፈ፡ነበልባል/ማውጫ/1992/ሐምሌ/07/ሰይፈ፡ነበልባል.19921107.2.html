<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አዳማ (ናዝሬት) የኦሮሚያ ዋና ከተማ ሆነች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">አዳማ (ናዝሬት) የኦሮሚያ ዋና ከተማ ሆነች</h1>


<p>የኦሮሚያ ብሔራዊ ክልላዊ መንግስት ጨፌ ዋና ከተማ አዳማ (ናዝሬት) እንዲሆን መወሰኑ ተገለፀ።</p>

<p>አዲስ አበባ ላለፉት ዘጠኝ ዓመታት ለኦሮሚያ ክልል መንግስት መዲና ሆና ስታገለግል የነበረች ሲሆን ከትናንት ወዲያ ማምሻውን የተጠናቀቀው የኦሮሚያ ምክር ቤት ዘጠነኛ መደበኛ ጉባዔ አዳማን የክልሉ መንግሥት ዋና ከተማ አድርጎ መምረጡን አስታውቋል።</p>

<p>አዲስ አበባን ለቆ መውጣቱን ያስታወቀው በመጀሪያው የኦሮሚያ ምክር ቤት ጉባዔ በክልሉ መቋቋሚያ ህገ መንግስት አንቀጽ 6 መሰረት አዲስ አበባ የኦሮሚያ ዋና ከተማ መሆኗን አውጆ ላለፉት ዓመታት መቆየቱ የሚታወቅ ነው። አዲስ አበባን ለቆ ለመውጣት ከም/ቤቱ የተሰጠው ምክንያት የኦሮሚን ህዝብ ቋንቋ፣ ባህልና ታሪክ ከማሳደግ አንፃር ችግር እንደነበር ማሳወቁ ተመልክቷል። ለኦሮሚያ ርዕሰ መዲናነት ለምርጫ ከቀረቡት ሰባት ከተሞች ነቀምቴ፣ አምቦ፣ ሞጆ፣ ዝዋይ፣ አሰላና ጅማ ሲሆኑ አዳማን የኦሮሚያ ዋና ከተማ አድርጎ ም/ቤቱ መርጧታል።</p>

<p>በሌላ በኩል የኦሮሚያ ም/ቤት በ1992 ዓ/ም ከተመደበለት በጀት ተመላሽ በሚሆነው 24 ሚሊዮን ብር 40 ኮብራ መኪናዎችን ለመግዛት ማሰቡ ብዙዎችን አስደንግጧል። የአንዱ መኪና ዋጋ 600ሺህ ብር ያህል ሲሆን ድርቅ፣ ረሀብ፣ መሃይምነትና በሽታ ክፉኛ ባጠቃት ኦሮሚያ ከብቱ ላለቀበት የቦረና ከብት አርቢ ገብሬ ስንት የውሃ ጉድጓድ ያስቆፍር ነበር? በእያንዳንዱ ሚሊዮን አንድ ት/ቤት ወይም ጤና ጣቢያ ወይም መንገድ ቢሰራ ኮብራ መኪኖች ለጥቂት ባለሥልጣናት ከሚሰጡት አገልግሎት ይልቅ ለኦሮሞ ህዝብ ጠቃሚ አገልግሎት ሊሰጡ የሚችሉ ተቋማት ሊገነቡበት በቻሉ ነበር።</p>


<p class="align-center"><a href="/Gazettas/SeifeNebelbal/info/SeifeNebelbal.sera.html">ከሰይፈነበልባል ሐምሌ 7 ቀን 1992</a></p>

</body>
</html>	
