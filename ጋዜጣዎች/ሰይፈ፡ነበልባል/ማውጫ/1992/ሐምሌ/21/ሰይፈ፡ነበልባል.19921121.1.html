<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኦሮሞ የፖለቲካ ድርጅቶች የሚያሰባስብ የአንድነት ግንባር ሊመሰረት ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የኦሮሞ የፖለቲካ ድርጅቶች የሚያሰባስብ የአንድነት ግንባር ሊመሰረት ነው</h1>


<p>የኦሮሞ ግንባሮችንና የፖለቲካ ድርጅቶችን በማሰባሰብ አንድ የጋራ የአንድነት ግንባር ምክር ቤት በአጭር ጊዜ ውስጥ እንዲያቋቁም ኃላፊነት የተቀበለ አስተባባሪ አካል መቋቋሙ ተገለጠ።</p>

<p>ይህን አስተባብሪ አካል ያቋቋሙ አራት የኦሮሞ የፖለቲካ ድርጅቶች የኦሮሞ ሕዝቦች አንድነት ነፃነት ግንባር፣ የኦሮሞ ነፃነት ግንባር፣ የኦሮሚያ ነፃነት እስላማዊ ግንባርና የኦሮሞ ነፃነት ምክር ቤት የጋራ ጉባዔ መሆናቸው ታውቋል።</p>

<p>ከሐምሌ 20-25 ዓ/ም በተደረገው በዚሁ ጉባዔ ላይ የኦሮሞ ሕዝብ ትግልዕድገት ጥንካሬና ደካማ ጎኖች ተገምግሟል ያለው መግለጫ በኦሮሞ ድርጅቶች መካከል ከፕሮፓጋንዳ ዘመቻ እስከ ትጥቅ ግጭት የደረሰ የርስ በርስ ቁርቋሶ መዝለቁንና ይህም ለኦሮሞ ህዝብ ትግል ታላቅ እንቅፋት እንደነበር አስምሮበታል።</p>

<p>መግለጫው አያይዞም የኦርሞ ህዝብ ትግል የወቅቱ ተጨባጭ ሁኔታ ድርጅቶች ያለፈውን ቁርሾ በመተው አንድ ላይ በመሆን ለነፃነት ትግላቸውን እንዲያስተባብሩ የሚጠይቅ ነው ይላል። በማያያዝም በትግል ላይ ያለነው በመካከላችን ያለውን ልዩነት ለማስወገድ ለጋራ ዓላማ በአንድነት ለመስራት ወስነናል በማለት የድርጅቶቹን ከስምምነት መድረስ ያመለከተው ይህ መግለጫ የውይይቱ ዓብይ ትኩረት የነበረው ጉዳይ ልዩነቶችን ለማረቅ በትጥቅ መፋለም ተገቢው መንገድ አለመሆኑን በማመን ስምምነት ላይ በደረሱት ኦነግና ኦነእግ በመሀከላቸው በተከሰቱት አለመግባባት የደረሰው ሰብዓዊና የማቴሪያል ውድመት ቀላል አለመሆኑን በመጥቀስ በኦሮሞ ህዝብ የነፃነት ትግል ላይ ያስከተለውን አሉታዊ ተፅዕኖ አመልክቷል።</p>

<p>መግለጫው አያይዞም ይህን ያለፈውን ጠባሳ ለታሪክ ፍርድ በመተው አለመግባባቶች ካለ አንዳች መጋጨት እንዲወገዱ አንዱ በሌላው ላይ አሉታዊ ፕሮፓጋንዳ መንዛቱን እንዲያቆም የፖለቲካና የትጥቅ ትግልን ማጠናከርና የትግል ጥረቶቹን ሁሉ የሚያስተባብር የኦርሞ ግንባሮችንና ድርጅቶችን የሚያሰባስብ አንድ የአንድነት ድርጅት መፍጠር አስፈላጊ መሆኑን ጉባዔው እንደወሰነ ይህ መግለጫ ያመለክታል።</p>

<p>መሰረታዊ የሆነውን የአንድነቱን ግንባር የሚመሰርተው ምክር ቤት እንዲቋቋም ይህን በአጭር ጊዜ ውስጥ እንዲያስፈጽም አንድ አስተባባሪ አካል በጉባዔው መሰየሙን መግለጫው አትቷል።</p>


<p class="align-center"><a href="/Gazettas/SeifeNebelbal/info/SeifeNebelbal.sera.html">ከሰይፈነበልባል ሐምሌ 21 ቀን 1992</a></p>

</body>
</html>	
