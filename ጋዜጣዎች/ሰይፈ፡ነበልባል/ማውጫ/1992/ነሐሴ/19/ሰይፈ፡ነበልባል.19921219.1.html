<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የመጫና ቱሉማ ም/ፕሬዝዳንት ታሰሩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የመጫና ቱሉማ ም/ፕሬዝዳንት ታሰሩ</h1>


<p>የመጫና ቱለማ ም/ፕሬዝዳንት የሆኑት ዶ/ር ሞጋ ፍሪሳ በመንግስት የፀጥታ ኃይሎች ተይዘው ታሰሩ። ባለፈው ሣምንት የሁለት ታዋቂ የኦሮሞ ምሁራንን ተይዞ መታሰር ይፋ ያደረገው የጋዜጣው ዘጋቢ በሽግግር ዘመኑ የውሐ ሀብት ልማት ኮሚሽን ኮሚሽነር የነበሩት አቶ አበራ አጉማም በመንግስቱ የፀጥታ ኃይሎች ተይዘው መታሰራቸውን ያብራራል።</p>

<p>ዶ/ር ሞጋ ፍሪሣ በሕክምናው የሙያ መስክ ረጅም ዓመታትን አገልግለው ከመንግስት ሥራ በጡረታ የተገለሉ ቢሆንም ባካበቱት የረዥም ዘመን የሕክምና ሞያ በግል የሚሰሩ መሆናቸው ይታወቃል።</p>

<p>የዶ/ር ሞጋ ፍሪሣንና የአቶ አበራ አጉማን የእስር ሁኔታ የተከታትለው የጋዜጣው ዘጋቢ እንዳመለከተው ዶ/ሩ የሕክምና ስራቸውን የሚያከናውኑበት ክሊኒክ የግል የህሙማን ማከሚያ ቢሯቸው በፀጥታ ኃይሎች መታሸጉን አመልክቷል። አቶ አበራን አጉማን የወሰዱት ደግሞ የግል ኮምፒውተሮቻቸውን ጭምር እንደወሰዱባቸው ያመለክታሉ።</p>

<p>በአሁኑ ሰዓት ዶ/ር ሞጋ ፍርሳና አቶ አበራ አጉማ በማዕከላዊ ምርመራ ድርጅት በእስር ላይ የምሚገኙ ሲሆን አሣሪው ክፍል ባለፈው ሣምንት የጊዜ ቀጠሮ ለመጠየቅ ፍ/ቤት ያቀረባቸው ሲሆን ችሎትም ጥያቄውን በመቀበል ነሐሴ 26 ቀን 1992 ዓ/ም በቀጠሮ እንዲቀርቡ አዞ ሁለቱም ወደእስር ቤታቸው ተመልሰዋል።</p>

<p>ከመጫና ቱለማ የልማትና መረዳጃ ማህበር መስራች አባላት መካከል አንዱ የሆኑት አዛውንቱ የህክምና ባለሙያ ዶ/ር ሞጋ ፍርሳ ማህበሩን በምክትል ፕሬዝዳንትነት የሚመሩ የዚህ አንጋፋ ማኅበር የአመራር ቦርድ አባልት ሲሆኑ በዘመነ ኃይለሥላሴ ከፍተኛ እንግልትና መከራ ከደረሰባቸው ዝነኛ ባለታሪኮች መሐል አንዱ ናቸው ሆኖም በዚህ የጡረታ ዘመናቸው ልለእስር ያበቃቸውና በአሳሪዎቹ የተሰጠው ምክንያት እስካሁን እግልፅ አልተመለከተም።</p>

<p>በ1930 ዓ/ም በአጋሮ የተወለዱት ዶ/ር ሞጋ ፍርሣ በመጀመሪያ በጎንደር ጤና ኮሌጅ እንደገናም በቀዳማዊ ኃይለሥላሴ ዩኒቨርስቲ በሜዲካል ዶክተርነት የተመረቁ ሲሆን ለሶስተኛ ጊዜ ወደዩኒቨርስቲው በመመለስ በቀዶ ጥገና ስፔሽያሊስትነት ተመርቀዋል።</p>

<p>ከ40 ዓመታት አገልግሎት በኋላ በጡረታ የተገለሉት እኚህ እውቅ የህክምና ባለሙያ በአፍሪካ ከፍተኛ ክሊኒክ ቁጥር 2 በሜዲካል ዳይሬክተርነት ሲሰሩ እንደነበር ለማወቅ ተችሏል።</p>


<p class="align-center"><a href="/Gazettas/SeifeNebelbal/info/SeifeNebelbal.sera.html">ከሰይፈነበልባል ነሐሴ 19 ቀን 1992</a></p>

</body>
</html>	
