<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የቢል ክሊንተን ልዩ ልዑክ ኤርትራን ጎበኙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የቢል ክሊንተን ልዩ ልዑክ ኤርትራን ጎበኙ</h1>


<p>የአሜሪካው ፕሬዝዳንት ቢል ክሊንተን የሱዳን ልዩ ልዑክ ሃሪ ጃንሰን አንድ ቡድን መርተው በአለፈው ጥቅምት 18 ቀን 1992 በአስመራ ጉብኝት አድርገው ከኤርትራው ኢሳያስ አፈወርቂና ከውጭ ጉዳይ ሚኒስትር ኃይሌ ወ/ተንሣይ ጋር መነጋገራቸው ተገለፀ። ዋና ትኩረታቸው የሱዳን ጉዳይ ነበር።</p>

<p>የልዩ ልዑካኑ ቡድን በሱዳን የሚገኘው የውስጥ ችግር እንዴት በአስቸኳይ ይፈታል በሚል ጉዳይ ላይ የተነጋገረ ሲሆን ዋና ትኩረቱ የኢጋድ አገሮች እንዴት ችግሩን መፍታት ይችላሉ የሚለው ጉዳይ ላይ እንደሆነ ያመለከተው ዘገባ ኤርትራ፣ ኢትዮጵያ፣ ኡጋንዳና ኬንያ በሚገኙበት የሱዳን ጉዳይ ኮሚቴ ኬንያ በሊቀመንበርነት እየመራቸው መሆኑን የተመለከተ ሲሆን ስለልዑኩ ጉዞ መግለጫ የሰጡት አቶ የማነ ገብረመስቀል መሆኑ ተመልክቷል። ዜናው ግን ሳምንት የዘገየበት ምክንያት አልተገለፀም።</p>

<p>ልዑካኑ የሱዳን ችግር ጉዳይ እልባት ማግኘት ያለበት በኢጋድ አገሮች በኩል መሆን እንዳለበት የሚያምኑ ናቸው የተባለ ሲሆን በ2 የኮሚቴው አባላት መሀከል ችግር መኖሩ ሌላ ጉዳይ ሆኖ ታይቷል። ኤርትራ ሱዳን ኤርትራና ኢትዮጵያ ችግር ውስጥ ናቸው። ኤርትራና ኢትዮጵያ የድንበር ጦርነት ይዘዋል። ሱዳን የነዳጅ ቧንቧዎቼን ያፈነዱት ሁለት ሰዎች ተይዘው ይሰጡኝ በማለት ላይ ስትገኝ ሁለቱ ሰዎች አብዱላዚዝ ካሊድ ኦስማን /ጄኔራል/ የብሔራዊ ዴሞክራሲያዊ ኅብረት የጦር አዛዥ አብዱራህማን ሰይድ የሱዳን የህብረት ኃይል (ጽኣፍ) ተዋጊ አንጃ መሪ መሆናቸው ተጠቅሶ እነዚህ ሰዎች በአሥመራ አመለካከት መሠረት የሱዳንን አክራሪ መንግስት ለመለወጥ የሚታገሉ ናቸው ብለዋቸዋል</p>

<p>በሰሜናዊ የሱዳን ከተማ አትባራ አጠገብ የፈነዳው የነዳጅ ዘይት ማመላለሻ ቧንቧ ከደቡብ ሱዳን ዘይት ወደ ቀይ ባሕር ፓርት ሳይድ ወደብ ከደቡ ሱዳን የሚያመላልስ ቧንቧ ነው።</p>

<p>የዘይት ጉድጓዶቹ ደቡብ ሱዳን የሚገኙ ሲሆን በቅርቡ የደቡብ ሱዳን ተከላካይ ሠራዊት የተባሉት እርስ በእርስ ተዋግተው ብዙ ሰው ማለቁ ይታወቃል።</p>

<p>ሱዳን በአሜሪካ አስተሳሰብና በተግባር ሽብር ደጋፊ አገር ነች በዚህም ክንያት በጥቁር መዝገብ ውስጥ ተይዛ ትገኛለች።</p>


<p class="align-center"><a href="/Gazettas/SeifeNebelbal/info/SeifeNebelbal.sera.html">ከሰይፈነበልባል ጥቅምት 25 ቀን 1992</a></p>

</body>
</html>	
