<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በአቶ ታምራት ላይኔ ላይ ከባህር ማዶ ተጨማሪ ማስረጃ ቀረበ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በአቶ ታምራት ላይኔ ላይ ከባህር ማዶ ተጨማሪ ማስረጃ ቀረበ</h1>


<p>ስለአቶ ታምራት ላይኔ የእስራትና ክስ ጉዳይ እየታየ ባለበት ጊዜ አዲስ ማስረጃ መገኘቱ ከባህር ማዶ ተገለፀ። የዓለም አቀፍ የንግድ ም/ቤት መዝገብ ውስጥ ተገኝቷል የተባለው መረጃ የአቃቤ ሕጉን ክስ ያለዝበዋል።</p>

<p>ለኢትዮጵያ ንግድ ኩባንያ (ኢትዮጵያን ትሬዲንግ ኩባንያ) በመሐመድ ሁሴን አላሙዲ በመንግሥት ስም እንዲከፈል ማድረጉና የገንዘቡ ግማሽ በተካሶሾቹ ስም በአንድ የስዊስ ባንክ ተገኝቷል የተባለው ሲሆን። አሁን አዲስ ተገኘ የተባለው መረጃ በትክክል የገንዘብ ጭቅጭቅ በኢትዮጵያ ትሬዲንግ ኩባንያና በመንግሥታዊ የብሔራዊ ጨርቃ ጨርቅ ኮርፖሬሽን መካከል መኖሩ ነው። ሁለቱን ኩባንያዎች ለማስማማት ብዙ ጊዜ ሙከራ ተደርጎ እስከ የካቲት 1984 ሳይቻል የቀረ ሲሆን በስምምነት ላይ በደረሱ ጊዜ ሁለቱ ኩባንያዎች በተስማሙት መሠረት የብሔራዊ ጨርቃ ጨርቅ ኩባንያ ከ1977 ጀምሮ ለኢትዮጵያን ትሬዲንግ ኩባንያ ማስረከብ የነበረበት ጨርቃ ጨርቅ ዋጋ 80 ሚሊዮን ዶላር የተገመተ እንደነበር ተገልጿል።</p>

<p>በኋላ ላይ ግን በ1984 በተደረገ የመግባቢያ ውል መሠረት ብሔራዊ ጨርቃ ጨርቅ በኢንዱስትሪ ሚኒስቴር ውስጥ በተደረገ ስምምነት ለኢትዮጵያ ትሬዲንግ ኩባንያ ሳይከፈለው የቀረው 15-17 ሚሊዮን ዶላር መሆኑንና ይህም በኢትዮጵያን ትሬዲንግ ኩባንያ ተቀባይነት አግኝቶ እንደነበር ያትታል።</p>

<p>በ1994 እ.ኤ.አ በታህሳስ የተመዘገበ የሚኒስትሩ መዝገብ መንግሥት በ15-17 ሚሊዮን ዶላር ዕዳ (የኢትዮጵያ ትሬዲንግ ኩባንያ) እንዳለበት ያሳያል። ስለዚሁ አላሙዲ የከፈሉት የ16 ሚሊዮን ዶላር የመንግሥት ዕዳ የተከፈለ ለመሆኑ ማረጋገጫ ነው የሚለው ይህ ዘገባ ከመንግሥት በኩል ድጋሚ ማረጋገጫ የቀረበበት ይሁን አይሁን አልተገለፀም።</p>

<p>ኢትዮጵያን ትሬዲንግ ኩባንያ አየርላንድ የተመዘገበ ሲሆን ሥራ አስኪያጁ አንቶኒዮ ቫሬና ሲሆን ከተጠርጣሪዎቹ አንዱ ሲሆን የኩባንያው ሼር ሆልደር ነው። ታሪኩ በ1977 ቢሪቪዮ የተባለ አንድ የኢጣሊያን ኩባንያ ከብሔራዊ ጨርቃ ጨርቅ ጋር የጨርቅ ውጤቶች ለመሸጥ የገባውና ኋላ ላይ መብቱ ለኢትዮጵያን ትሬዲንግ ኩባንያ የተላለፈ ጉዳይና ለብዙ ጊዜያት ሲንከባለል የመጣ ዕዳ ነው ይባላል።</p>


<p class="align-center"><a href="/Gazettas/SeifeNebelbal/info/SeifeNebelbal.sera.html">ከሰይፈነበልባል ጥቅምት 4 ቀን 1992</a></p>

</body>
</html>	
