<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በሱዳን ያሉ ስደተኞች የረሀብ አድማ እያካሄዱ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በሱዳን ያሉ ስደተኞች የረሀብ አድማ እያካሄዱ ነው</h1>


<p>በአምባገነኑ የደርግ አገዛዝ ዘመን ሀገራቸውን ጥለው ወደሌሎች ሀገሮች የኮበለሉ ኢትዮጵያውያን ስደተኞች ከትናንት ወዲያ ረቡዕ ጀምሮ የነበራቸውን የስደተኝነት መብት እንደሚያጡ ተገለጠ።</p>

<p>በተመሳሳይ ዜና በሱዳን የሚገኙና በብዙ ሺህ የሚቆጠሩ ኢትዮጵያውያን ስደተኞች ወደሀገራቸው እንዲመለሱ የተላለፈውን ውሳኔ በመቃወም ስደተኞቹ የረሀብ አድማ መምታታቸው ታውቋል። ይህንኑ የሱዳን መንግሥት እርምጃ በመቃወም በመላው ዓለም የሚገኙ ስደተኞች የተቃውሞ ድምፃቸውን አሰምተዋል።</p>

<p>በአውሮፓ ውስጥ በጀርመን የሚኖሩ ኢትዮጵያውያን ቦን ከሚገኘው የሱዳን ኤምባሲ ፊት በመሰብሰብ እርምጃውን ኮንነዋል። ሱዳን የሚገኙት ስደተኞች ወደሀገራቸው እንዲመለሱ የተወሰነው ያለፈቃዳቸው ነው በማለት እርምጃውን የኮነኑት ሰልፈኞች እርምጃው የስደተኞቹን ሰብዓዊ መብት የጣሰ ነው በማለት አውግዘዋል።</p>

<p>የተባበሩት መንግስታት በሰጠው በዚህ ውሳኔ ውስጥ የቪኦኤ ዘገባ እንደተመለከተው በአሁኑ ጊዜ በኢትዮጵያ ውስጥ የሰብዓዊ መብት አያያዝ ተሻሽሏል የሚል መሆኑን ገልጾ ሆኖም በተጨባጭ ለስደት የሚያበቃ ምክንያት ለማቅረብ የሚችሉ አሁንም የስደተኝነት ደረጃቸውን (ረፉገስ ስታቱስ) ለማስጠበቅ እንደሚችሉ አመልክቷል።</p>

<p>በአምባገነኑ የመንግሥቱ ኃ/ማሪያም ዘመን ሀገራቸውን ጥለው የሸሹት በርካታ ኢትዮጵያውያን ስደተኞች ከትናንት ወዲያ ረቡዕ ጀምሮ የስደተኛ መብታቸውን እንዳጡ የተባበሩት መንግሥታት የስደተኞች ኮሚሽን አስታውቋል።</p>

<p>የዚሁ የዩ ኤን ኤች ሲ አር ወኪል አክሎ እንዳመለከተው በሱዳንና በኬንያ የሚገኙና ቁጥራቸው 15.000 የሚሆኑ ኢትዮጵያውያንን ይመለከታል ሲል ይጠቅሳል።</p>

<p>የሆነው ሆኖ ግን አሁንም በሀገሪቷ የመሰደድ ስጋት አለ ብለው በተጨባጭ ፍርሃታቸውን የሚያቀርቡ ኢትዮጵያውያንን ይህ ሁኔታ አይመለከትም ሲል የተባበሩት መንግሥታት የስደተኞች ኮሚሽን ወኪል ይገልጣል።</p>


<p class="align-center"><a href="/Gazettas/SeifeNebelbal/info/SeifeNebelbal.sera.html">ከሰይፈ ነበልባል የካቲት 24 ቀን 1992</a></p>

</body>
</html>	
