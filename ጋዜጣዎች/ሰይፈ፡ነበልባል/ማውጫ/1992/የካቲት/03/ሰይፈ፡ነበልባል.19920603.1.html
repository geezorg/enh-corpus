<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአውሮጳ ሕብረት መልዕክተኛ በኢትዮ ኤርትራ የሚያደርጉትን ጉብኝት አጠናቀቁ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የአውሮጳ ሕብረት መልዕክተኛ በኢትዮ ኤርትራ የሚያደርጉትን ጉብኝት አጠናቀቁ</h2>


<p>የአፍሪካ አንድነት ድርጅት የቀረበው የሰላም ሃሳብ የማስፈፀሚያ ስልትና የቴክኒክ አፈፃፀም ተግባራዊ የሚሆንበት ጊዜ የአውሮጳ ሕብረት የፋይናንስና የሎጅስቲክ እርዳታውን እንደሚሰጥ ሴናተር ሪኖ ሴሪ ገለጡ።</p>

<p>የኢትዮ ኤርትራን ግጭት እንዲሸመግሉ በአውሮጳ ሕብረት መንግሥታት የተሰየሙት የኢጣሊያው ረዳት የውጪ ጉዳይ ሚኒስትር ሪኖ ሴሪ በኢትዮጵያ በኤርትራ ያካሔዱትን ጉብኝት ማጠናቀቃቸውን ሮይተርስ የዜና ወኪል ገለጠ።</p>

<p>ሪኖ ሴሪ በአዲስ አበባ ከጠቅላይ ሚኒስትር መለስ ዜናዊና ከውጭ ጉዳይ ሚኒስትር ስዩም መስፍን ጋር መወያየታቸውን ያመለከተው ዜና የኢትዮ ኤርትራን የድንበር ግጭት በተመለከተ ከአፍሪካ አንድነት ድርጅት ከቀረበው የማስማሚያ ሃሳብ ሌላ የአውሮጳ ሕብረት ያቀረበው የተለየ አዲስ ሃሳብ አለመኖሩን ጠቅሷል።</p>

<p>ይሁን እንጂ የኢትዮጵያ መንግስት ቃል አቀባይ ወ/ት ሰሎሜ ታደሰ በጠ/ሚኒስትር መለስ ዜናዊና በአውሮጳው ሕብረት ተወካይ መሐከል ስለተደረገው ውይይት አስተያየት ከመስጠት መቆጠባቸውን ይኼው የሮይተርስ ዜና ያመለክታል።</p>

<p>ይሁን እንጂ በአውሮጳው መንግስት ተወካይና በጠ/ሚኒስትር መለስ መሐከል በተደረገው ውይይት ላይ የኢጣሊያው መንግስት ዲፕሎማት እንዳሉት ጠ/ሚኒስትር መለስ የአውሮጳው ሕብረት ከአፍሪካ አንድነት ድርጅት ጋር በመተባበር ችግሩን በሰላም ለመፍታት እያደረገ ያለውን ጥረት እንደተቀበሉት መጥቀሳቸውን ከቫቲካን የተሰራጨው ዜና ያመለክታል።</p>

<p>የኢጣሊያ ዜና አገልግሎት ድርጅት በበኩሉ ሴናተር ሪኖ ሴሪን ጠቅሶ እንዳመለከተው የአፍሪካ አንድነት ድርጅት የሰላም ሂደት እንደቀጠለ በመሆኑ የሰላም ሂደቱ በጦርነት መቋረጥ እንደሌለበት የሁለቱም ሃገሮች መሪዎች ማሳሰባቸውን ገልጧል።</p>

<p>የአውሮጳው ሕብረት መንግስታት ልዩ ወኪል ሪኖ ሴሪ የአፍሪካ አንድነት ድርጅት ዋና ፀሐፊ ከሆኑት ሳሊም አህመድ ሳሊም ጋር በመገናኘት የሰላም ሂደቱ በደረሰበት ደረጃ ላይ ትኩረት የሰጠ ውይይት ማካሄዳቸው ተዘግቧል።</p>


<p class="align-center"><a href="/Gazettas/SeifeNebelbal/info/SeifeNebelbal.sera.html">ከሰይፈነበልባል የካቲት 3 ቀን 1992</a></p>

</body>
</html>	
