<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>እርዳታና ብድር ይቀራል እንጂ ሉዐላዊነታችን አይሸራረፍም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">እርዳታና ብድር ይቀራል እንጂ ሉዐላዊነታችን አይሸራረፍም</h1>


<p>በኢትዮጵያና በኤርትራ መሀከል የተፈጠረውን የድንበር ላይ ግጭት በሰላም ለመፍታት የተረቀቀው የማስፈፀሚያ ረቂቅ በወረራ የተያዘውን የኢትዮጵያ ግዛቶች መለቀቃቸውን እንደማያረጋግጥ የኢትዮጵያ ውጭ ጉዳይ ሚኒስቴር ም/ሚኒስትር አስታወቁ።</p>

<p>ም/ው/ጉዳይ ሚኒስትር ዶ/ር ተቀዳ ዓለሙ ለአንድ የውጪ ዜና ማሠራጫ ጣቢያ በሰጡት መግለጫ እንደተናገሩት ኢትዮጵያ የማስፈፀሚያውን ረቂቅ ስትፈልግ ትቀበል ሳትፈልግ ትተው የሚል አስገዳጅ ሁኔታ እንደቀረበላት የተናገሩት ዶ/ር ተቀዳ በዚህ ምክንያት የሰላም ሂደቱ አሁንም በነበረበት እንዳለ መሆኑን አስታውቀዋል።</p>

<p>ዶ/ር ተቀዳ ለጀርመን ድምፅ ራዲዮ በሰጡት መግለጫ ይሁንና ኢትዮጵያ አሁን ላቀረበችው ማብራሪያ የተሰጠው ምላሽ የተሻለ ሁኔታ አሳይቷል የሚሉት እኚሁ ባለሥልጣን የተጨበጠ ነገር አለ ብሎ ለማለት አያስደፍርም ማለታቸው ተዘግቧል።</p>

<p>በማያይዝም አንዳንድ ወገኖች የማደራደሩ ሥራ ከአፍሪካ አንድነት ድርጅት የወጣ ነው የሚሉትን ግምት ዶ/ር ተቀዳ ሲያስተባበሉ እንዲህ ዓይነቱ አባባል አግባብ አይደለም ማለታቸውን የዘገበው የራዲዮ ጣቢያው በጉዳዩ ቁርጥ ያለ ማስተባበያ አልተናገሩም ሲል ያመለክታል።</p>

<p>ድርጅቱ ለመርህ የቆመ ነው። ያሉት ው/ጉ/ሚኒስትሩ የድርጅቱ ጥረት የሆነ የማንም ድጋፍ የተነፈገው ተከታታይ ሁኔታዎችን ተቋቁሞ ነው። እዚህ የደረሰው በማለት ግን የዓለም ኃይል ሚዛን ተፅዕኖ ሊያደርግ እንደሚችል አመልክተዋል።</p>

<p>በኢትዮ ኤርትራ ግጭት ምክንያት በኢትዮጵያ ላይ ያለውን ዓለም አቀፍ ጫና አሁንም አለ ወደፊትም የሚቀጥልበት ሁኔታ ይኖራል በማለት ሥጋታቸውን ገልጠው ኢትዮጵያ የያዘችው አቋም ሀገራችን ያለችበትን ነባራዊ ሁኔታ ባገናዘበ መንገድ ነው። የተውናቸውና የምንተዋቸው መብት ጥያቄዎች አሉ። ያሉት ዶ/ር ተቀዳ ካሳ እንደመጠየቅ የመሳሰሉትንና ሌሎችንም የተኩስ አቁም ስምምነት ወራሪው ከመውጣቱ በፊትም አንቀበልም ብለን የተናገርነውን ሁሉ ትተናል ሲሉ ገልፀዋል።</p>

<p>ሆኖም ግን የኢትዮጵያን ሉዓላዊነት የመሸራረፍ ዋጋ እንድንከፍል ብንጠይቅ እርዳታውም ብድሩም ይቅር ብለን ቆርጠን የምንነሳበት ያው ያሉት ዶክተሩ የሀገር ክብር ያለዋጋ አይገኝም ሲሉ የመንግስታቸውን አቋም አብራርተዋል።</p>

<p>ይህ እንዳይሆን የዲፕሎማቲክ ዘመቻ የኢትዮጵያ ድህነት እርዳታ ፈላጊነትና ከዓለም ማኅበረሰብ የምትሻውን ትብብር ጠብቆ እንዲሐድ ነው ያለው እቅድ ብለዋል።</p>

<p>ፕሬዝዳንት ነጋሶ በቅርብ በአንድ ውይይት ላይ ከውጪ ኃይሎች የሚደረግብንን ተፅዕኖ በውል ማጤን አለባችሁ በዓለም አቀፍ ተሰሚነትና ትልቅነት በመነሳት ሊጫኑን በሚሹ፣ በኢኮኖሚና በዲፕሎማሲ ተፅዕኖ ሊያደርጉ በሚቃጡ ከዚያም አልፎ በጦር መሳሪያ ሊያስፈራሩንና ሊያንበረክኩን የሚፈልጉ የውጪ ጣልቃ ገብ ኃይሎች መኖራቸውን ቢያመለክቱም እነዚህ ኃይሎች እነማን እንደሆኑ በስም አልጠቀሱም።</p>

<p>ሆኖም ግን ከቅርብ ጊዜ ወዲህ በተደጋጋሚ የሚወጡ አንዳንድ ዘገባዎች ይ እሰላም አስከባሪ ወታደሮቿን የጦርነት ቀጠና በሆኑ የኢትዮጵያና የኤርትራ ድንበሮች አካባቢ ለማስፈር ያላቸው ፍላጎትና እንቅስቃሴዎችም መስተዋላቸው ይደመጣል።</p>

<p>ዓለም አቀፉ ማህበረሰብ ኢትዮጵያን ለመጫን እያንገራገረ ያለው በኢኮኖሚው መስክ ሲሆን የኢትዮጵያን የውጪ ምንዛሪ ምንጮችን ለመዝጋት የሚሰጠው ምክንያት ለመሳሪያ ግዢ እንዳይውል ነው ይባላል። ሆኖም በሁለቱም በኩል የጦርነት ዝግጅቱ ቀጥሏል።</p>


<p class="align-center"><a href="/Gazettas/SeifeNebelbal/info/SeifeNebelbal.sera.html">ከሰይፈነበልባል ኅዳር 9 ቀን 1992</a></p>

</body>
</html>	
