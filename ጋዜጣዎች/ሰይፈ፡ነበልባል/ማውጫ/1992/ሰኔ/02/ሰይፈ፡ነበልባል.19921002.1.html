<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ውጊያው ከአሰብ 10 ኪሎ ሜትር ላይ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«ውጊያው ከአሰብ 10 ኪሎ ሜትር ላይ ነው»</h1>


<p>ኢትዮጵያ የአሰብ ወደብን ለመያዝ ያላትን ዓላማ ለማሳከት ጦርነት ከፈተችብኝ ውጊያውም ከአሰብ 10 ኪ.ሜ ርቀት ላይ እየተካሄደ ነው ስትል ኤርትራ ገለፀች።</p>

<p>ኢትዮጵያ ጦርነት ማቆሟን ከገለፀች ከመጋቢት 23 ጀምሮ ከሳምንት በላይ ቢቆጠርም እስከያዝነው ሣምንት አጋማሽ ድረስ በተለያዩ የውጊያ አውደግንባሮች ቁርቋሶው እንደቀጠለ መሆኑን የሚያመለክቱ አብዛኛዎቹ ሪፖርተሮች በተለይም በቡሬ ግንባር ከአሰብ 75 ኪ.ሜ ርቀት ላይ ውጊያ መካሄዱን ያመለክታሉ።</p>

<p>ማክሰኞ ዕለት በቡሬ ግንባር በኢትዮጵያ መከላከያ ሠራዊት ላይ ጥቃት የከፈተው የኤርትራ ሰራዊት ላይ ከፍተኛ ጉዳት መድረሱን ያመለከተው የመንግስት ቃል አቀባይ ጽ/ቤት አያይዞም የኤርትራ ሰራዊት ትንኮሳ ማድረጉን እንዳላቆመና የኢትዮጵያ መከላከያ ሰራዊትም አስፈላጊውን እርምጃ በመውሰድ ላይ እንደሚገኝ ገልጧል።</p>

<p>እስካለፈው ሰኞ በሰንዓፌና በተሰነይ ውጊያ መካሄዱ የሚታወቅ ሲሆን ኤርትራ በዚህ ግንባር በኢትዮጵያ ሰራዊት ላይ ጉዳት አድረስኩ ማለቷም ተደምጧል። እንደኤርትራ መግለጫ ከሆነ ተሰነይን አስለቀቅን ከመባሉም ሌላ ከባሬንቱ በተንቀሳቀሰው አንድ ክፍለ ጦርና ሁለት ብርጌድ ላይም ከፍተኛ ጉዳት አድርሰናል በማለት ይገልፃሉ። ኢትዮጵያ ግን በበኩሏ በተሰነይ በኢትዮጵያ መከላከያ ሠራዊት ላይ ትንኮሳ ባደረሰው የኤርትራ ጦር ላይ ከፍተኛ ምት ማረፉ ተመልክቷል።</p>

<p>ከባሬንቱ ወደሁመራ እንዲያልፍ ትዕዛሽ በተሰጠው የኢትዮጵያ ሰራዊት ላይ ነው የርትራ ሰራዊት ተኩስ እንደከፈተበት የተነገረው ቀደም ሲል ኢትዮጵያ ከእነዚህ አካባቢዎች ጦሯን እንደምታስወጣ የተገለፀ ሲሆን ኤርትራ ድል መጎናፀፏን የምታመለክተውም በነዚህ በተለቀቁ ስፍራዎች ላይ መሆኑ ነው።</p>

<p>ይህንኑ አስመልክቶ የኢትዮጵያ መንግስት ቃል አቀባይ ጽ/ቤት እንደገለፀው የኤርትራ ሰራዊት የሚናገረው የሕዝቡንና የሰራዊቱን ሞራል ለመገንባት ከታለመ ሃሳባዊ ዓላማ ውጭ ተጨባጭነት የሌለው የፈጠራ ወሬ መሆኑን ነበር ያጋለጠው።</p>

<p>በቡሬ ግንባር ያለውን ውጊያ በማስመልከት የኤርትራ መንግስት በሰጠው መግለጫ የኢትዮጵያ ጦር አሰብን ለመያዝ ዓላማ ያለው መሆኑን በማመልከት ኢትዮጵያ ውጊያው ከአሰብ ወደብ 10 ኪ.ሜትር ላይ እያካሄደች እንደሆነ በመግለጽ ነበር ስሞታ ያሰማው።</p>

<p>ኤርትራ በዚህ በቡሬ ግንባር አሰብ አጠገብ እየተካሄደ ነው ባለችው ውጊያ ሰራዊቷ የበላይነት መያዙንም ስትገልፅ ኢትዮጵያ በበኩሏ የኢትዮጵያ ጦር እስካለበት ስፍራ ድረስ መጥተው ኤርትራውያኑ ትንኮሳ መፈፀማቸውንና በዚህም ከባድ ጉዳት በኤርትራ ሰራዊት ላይ መድረሱ ተገልጧል።</p>

<p>ከዛሬ ሣምንት ዓርብ ጀምሮ ተደጋጋሚ ውጊያዎችን ሲያስተናግድ የነበረው ይህ ግንባር እንደ አንዳንድ የዜና ተንታኞች ዘገባ ከሆነ የኢትዮጵያ ጦር ከኤርትራ አስለቅቆ የያዛትን ባዳን መልሶ ለመያዝ የተደረገ ሙከራ ሳይሆን እንዳልቀረ ተገልጿል።</p>

<p>በኤርትራ በኩል ኃይልን እያሰባሰበ የመልሶ ማጥቃት መሰንዘሩ ምናልባትም ባለፉት ሁለት ቀናት ጦርነቱ ጋብ ያለ ቢመስልም ይህ የጦርነቱ ጨርሶ መቆም ምልክት ላይሆን ይችላል የሚል ግምት አሳድሯል። ይህ አንድ ወር ያስቆጠረው የአየር ኃይልና የምድር ጦር ሜካናይዝድ ክፍሎች እያሳተፈ የሚገኘው ጦርነት እንደተባለው በቶሎ የሚጠናቀቅ እንዳልሆነ ያስረዳል።</p>

<p>አሰብ ወደብ ለኢትዮጵያ ቅርብ የባህር በር ቢሆንም በሌላ ሉዓላዊ አገር የሚገኝ ስፍራ በመሆኑ በጦር ኃይል ቢያዝም ይዞታው ከዓለም ፖለቲካ አኳያ ወታደራዊ ፖለቲካዊ ድጋፍ የሚያስገኝ አይሆንም።</p>


<p class="align-center"><a href="/Gazettas/SeifeNebelbal/info/SeifeNebelbal.sera.html">ከሰይፈነበልባል ሰኔ 2 ቀን 1992</a></p>

</body>
</html>	
