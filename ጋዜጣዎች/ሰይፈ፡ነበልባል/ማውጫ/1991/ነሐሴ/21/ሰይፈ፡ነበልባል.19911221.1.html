<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሳይንስቲቱ ቢሮዋቸው ዳጃፍ በጥይት ተደበደቡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ሳይንስቲቱ ቢሮዋቸው ዳጃፍ በጥይት ተደበደቡ</h1>


<p>በኢትዮጵያ ውስጥ አንዱና ብቸኛ በሆነው ብሔራዊ የጤና ምርምር ኢንሲቲቲዮት /ፓስተር/ የፓቶ ባዮኦሎጂ ዲፓርትመንት ኃላፊ የሆኑ ሳይንስቲስት ዶ/ር ፈለቀ ቦጂያ ቢሮዋቸው ደጃፍ በጥይት ተደበደቡ።</p>

<p>በብሔራዊ የጤና ምርምር ኢንሲቲቲዮት የላባራቶሪ ምርምር ትምህርት ቤት መምህር የሆኑት እኚሁ ሳይንቲስት የዚሁ ምርምር ክፍል ኃላፊ ናቸው።</p>

<p>የኢህአዴግ ሠራዊት አባል መሆኑ የተነገረለት ታጣቂ ግለሰብ በውትድርና ሙያ ላይ የተሰማራ መሆኑ ሲታወቅ ሣይንቲስቱን ባነገበው ክላንሽኮቭ ጠብመንጃ ተኩስ ሶስት ቦታ በጥይት እንደመታቸው የአካባቢውን የዓይን ምስክሮች በዋቢነት የጠቀሰው የሪፖርተራችን ዘገባ ይኼው ታጣቂ አደጋውን ይካደረሰ በኋላ ለማምለጥ ሲሞክር በአካባቢው ሕዝብ ትብብር ሊያዝ መቻሉ ይገልፃል።</p>

<p>ዶ/ር ፈለቀ ቦጂአ ላይ አደጋውን ያደረሰው ይህ የመንግሥት ታጣቂ በአንድ ወቅት በተፈጠረ የትራፊክ አደጋ ሣቢያ እንደሆነ የነገራል። ዶ/ሩ ቢሮአቸው ደጃፍ በጥይት እንደተመቱ በአካባቢ በነበሩት ሰዎች ድጋፍ ወደ ጳውሎስ ሆስፒታል ተወስደው የመጀመሪያ ደረጃ የሕክምና እርዳታ ከተደረገላቸው በኋላ ለከፍተኛ የቀዶ ጥገና ሕክምና በጥቁር አንበሣ ሆስፒታል የሐኪሞች እርዳታ እየተደረገላቸው የሚገኝ ሲሆን በአሁኑ ወቅት ምንም ለጤንነታቸው የማያሠጋ ነገር የሌለ ሲሆን በመልካም ሁኔታ ላይ የሚገኙ መሆኑን ይኼው የሪፖርተራችን ዘገባ ጨምሮ ገልጿል።</p>

<p>ዶ/ር ፈለቀ በጂኦ ምንም ከፖለቲካ ጋር የተገናኘ ምክንያት እንደሌላቸውና ይህ ጨርሶ ለደረሰባቸው አደጋ ምክንያት ነው ተብሎ እንደማይገመት የሚገልፁት ውስጥ አዋቂ ምንጮች የዶ/ሩ ታላቅ ወንድም የሆኑት አቶ ዘውገ በጂኦ የሜጫና ቱሉማ የልማትና የመረዳጃ ማኅበር በዘመነ ኃይለ ሥላሴ ከመሰረቱት ኦሮሞዎች አንዱ ሲሆኑ እኚህ ታዋቂ የኦሮሞ ብሔርተኛ በደርግ ዘመን ለመንግሥቱ ኃይለማርያም ወታደሮች እጃቸውን ላለመስጠት ተታኩሰው የወደቁ መሆናቸው የማህበሩን ታሪክ ከሚዘግበው መጽሔት ለመረዳት ተችሏል።</p>

<p>ይህ የኢህአዴግ ታጣቂ በሞተር ብስክሌት ሲሄድ ዶክተሩ ከሚያሽከረክሩት መኪና ጋር ተጋጭቶ አነስተኛ የመቁሰል አደጋ እንዳደረሱበትና ዶክተሩም የታጣቂውን ግለሰብ በማሣካመና በየጊዜው የተወሰነ ገንዘብ በመስጠት የሸኙት መሆኑን የሚናገሩ ግለሰቦች ይህ ሰው በየገዜው እየተመላለሰ ከፍተኛ ገንዘብ መጠየቁንና ዶክተሩም ይህን ሕጉ በሚፈቅደው መሠረት በፍ/ቤት እልባት ቢያገኝ ይሻላል ብለው ሲያሰናብቱት ቆይ ጠብቀኝ በማለት ከዛተ ከሦስት ቀን በኋላ በለበሰው ወታደራዊ ዩኒፎርም ላይ ቦምብና ክላሽንኮቭ ጠብመንጃ ታጥቆ በመምጣት ከእስክሪፕቶና ወረቀት በስተቀር ምንም የሌላቸውን ምሁር ቢሮዋቸው ደጃፍ በጥይት ደብድቦ ሊያመልጥ ሲል በሕዝብ ትብብር ተይዞ አሁን በወረዳ 8 ፖሊስ ጣቢያ ታስሮ ይገኛል።</p>

<p>ዶ/ር ፈለቀ ቦጂአ አሁን ጤንነታቸው በተሻለ ሁኔታ ላይ የሚገኝ ሲሆን የፖሊስ ምርመራውም የሚጀመር ሲሆን ወንጀሉ የተፈፀመበት ጠብመንጃ በኤግዚብትነት በፖሊስ እጅ ይገኛል።</p>


<p class="align-center"><a href="/Gazettas/SeifeNebelbal/info/SeifeNebelbal.sera.html">ከሰይፈነበልባል ነሐሴ 21 ቀን 1991</a></p>

</body>
</html>	
