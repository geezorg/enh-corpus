<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ብሩህ የሰላም ተስፋ መኖሩን አሜሪካ አስታወቀች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ብሩህ የሰላም ተስፋ መኖሩን አሜሪካ አስታወቀች</h1>


<p>በኢትዮጵያና በኤርትራ መሃከል ለ15 ወራት
የዘለቀውን ደም ያቃባ ግጭት የሚያስቆም ስምምነት ላይ ለመድረስ ያለው
አዝማሚያ አበረታች ነው ስትል ዩናይትድ ስቴትስ አስታወቀች።</p>

<p>ከዚህ ግምገማ ላይ የተደረሰው የኤርትራው
ፕሬዝዳንት ኢሣያስ አፈወርቂና የዩናይትድ ስቴትስ ውጭ ጉዳይ
ሚኒስትር ማድሊን ኦልብራይት ከተወያዩ በኋላ ነው።</p>

<p>ውጭ ጉዳይ ሚኒስትሯ ማድሊን
ኦልብራይትና ፕሬዝዳንት ኢሣያስ አፈወርቂ ያደረጉት ውይይት
ያተኮረው የአፍሪካ አንድነት ድርጅት ባቀረበው የሠላም
ንድፍ ላይ ሲሆን ሁለቱም ይዘቱም ተቀብለዋል ሆኖም ኢትዮጵያ
በቴክኒካዊ ይዘቱ ማብራሪያ ጠይቃለች።</p>

<p>ስምምነቱ ገቢራዊ እንዲሆን ከተፈለገ ሁለቱም
ቴክኒካዊ ቅንብሩን መቀበል ይኖርባቸዋል። የዩኤስ
አሜሪካ ውጭ ጉዳይ መስሪያ ቤት ቃል አቀባይ ጀምስ ሮቢን
የአፍሪቃ አንድነት ድርጅት ለነደፈው ቴክኒካዊ
ቅንብሩን መቀበል ይኖርባቸዋል።</p>

<p>የዩኤስ አሜሪካ ውጭ ጉዳይ መስሪያ
ቤት ቃል አቀባይ ጀምስ ሮቢን የአፍሪካ አንድነት ድርጅት
ለነደፈው ቴክኒካዊ ውሎች የኤርትራው
ፕሬዝዳንት እንደገና ድጋፋቸውን አረጋግጠዋል
ሲሉ ገልፀዋል።</p>

<p>ቃል አቀባዩ ጀምስ ሩቢን ሲናገሩ የሚቀጥለው ደረጃ
የስምምነቶቹን ሞዳሊቲዎች ያቀፈውን ኢትዮጵያና
ኤርትራ የሚፈርሙትን ሰነድ ማዘጋጀት ነው። ስምምነቱ በቶሎ
እንደሚፈረም ተስፋ አለን ብለዋል።</p>

<p>በኢትዮጵያና በኤርትራ መሃከል
የተካሄደው የ15 ወራቱ ግጭት እንዲቆም የዩናይትድ ስቴትስ ምን ያህል
ትኩረት እንደሰጠችው ማድሊን ኦልብራይት ለፕ/ት ኢሣያስ
እንዳስገነዘቡ ጀምስ ሩቢን ገልጠዋል።</p>

<p>በአፍሪካ አንድነት ድርጅት የሰላም ንድፍ
ላይ ዝርዝሩን ለማቀነባበር የቀድሞው ፕሬዝዳንት ክሊንተን
የብሔራዊ ፀጥታ አማካሪ አንቶኒ ሌክ አሁንም
በአልጄሪያ ይገኛሉ።</p>

<p>የሠላም ሂደቱ አበረታች ነው ሲሉ የውጭ
ጉዳይ መ/ቤት ባለሥልጣኖች ይናገራሉ። ዩናይትድ ስቴትስም ግጭቱ
እንዲቆም ጥረቷን እንደምትቀጥል ገልፀዋል።</p>

<p>የኤርትራው ፕሬዝዳንት ከአሜሪካ
የውጭ ጉዳይ መ/ቤት ባለሥልጣናት ጋር ባደረጉት የጋራ ግምገማ ወቅት በስቴት
ዲፓርትመንት የፖለቲካ ጉዳዮች ኃላፊ ሚ/ር ፒክ ሪንግና
የአፍሪካ ጉዳዮች ኃላፊ ሱዛን ራይስ
እንደተገኙ ታውቋል።</p>

<p>በተለይም የአፍሪካ ጉዳዮች ኃላፊ
በሆኑት ሱዛን ራይስ ከሚመራው ቡድን ጋር
በመገናኘት ስለኢትዮ ኤርትራ ግጭት እንዲሁም
በአፍሪካ ቀንድ ቀጠና ጉዳዮችና ሌሎች
የአካባቢና የቀጠና ጉዳዮች ሊያስከትሉ
ስለሚችሉ ግጭቶች ለማስወገድ ስለሚደረጉ ጥረቶችና
መፍትሔዎች ውይይት መካሄዱ ተዘግቧል።</p>

<p>ከዚህ በተጨማሪ ወደ ኤርትራና ኢትዮጵያ
ለሽምግልና ይላካሉ ተብለው የነበሩት የጥቁት አሜሪካዊው
የጄሲ ጃክሰን ጉብኝት መሠረዙ የሰላም ሂደቱ ባስገኘው
ስኬት መሆኑን የአሜሪካ ብሔራዊ ፀጥታ ጽ/ቤት
አስታውቋል።</p>

<p class="align-center"><a href="/Gazettas/SeifeNebelbal/info/SeifeNebelbal.sera.html">ከሰይፈነበልባል ነሐሴ 14 ቀን 1991</a></p>


</body>
</html>
