<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በፓሪስ የተቃውሞ ሰልፍ ተካሄደ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በፓሪስ የተቃውሞ ሰልፍ ተካሄደ</h1>


<p>በፈረንሣይ ዋና ከተማ ፓሪስ ውስጥ በሚገኘው የጅቡቲ ኤምባሲ ላይ ከፍተኛ ቁጥር ያላቸው የሰብዓዊ መብት ተሟጋች ድርጅት አባላት በተገኙበት ሰላማዊ ሰልፍ ተካሄዶ እንደነበር ተገለፀ።</p>

<p>ሰኞ መስከረም 25/1991 የተካሄደው ይህ ሰልፍ የጅቡቲ መንግሥት ተቃዋሚ ድርጅት (የፍሩድ) የኅብረትና የዲሞክራሲ ተሃድሶ ግንባር አባላት እንዲፈታ የሚጠይቅ ነበር ዜናው አያይዞ ሰዎቹ የአፋር ሕዝብ ማህበረሰብ አባላት መሆናቸውን ገልጾ፣ በጅቡቲ መንግሥት ላይ ተቃዋሚ ሆነው በምዕራባዊና ሰሜናዊ ጅቡቲ የትጥቅ ትግል እያካሄዱ በኢትዮጵያ ተጠልለው ከሚገኙበት በመንግሥት ኃይሎች ተይዘው ለጁቡቲ መንግሥት የተሰጡ መሆናቸው ተመልክቷል።</p>

<p>ሰዎቹ በኢትዮጵያ መንግሥት ተይዘው ለጅቡቲ መንግሥት የተሰጡት በአለፈው ዓመት መሆኑ ከመግለጫው ውጭ የተሰጠ ዝርዝር መግለጫ የለም።</p>

<p>ከአለፉት ዓመታት ዘገባዎች ለማወቅ እንደሚቻለው ግን በተመሳሳይ ሁኔታ ጅቡቲ ለኢትዮጵያ መንግሥት ያስረከበቻቸው የኢትዮጵያ የተቃዋሚ ፖለቲካ ድርጅቶች አባላት መኖራቸውን ነው። አንደኛው በአፋር ክልል ከኢትዮጵያ ጋር የሚዋጋው የአፋር አብዮታዊ ዲሞክራሲያዊ ግንባር (አርዱፍ) አባላት ለኢትዮጵያ ተይዘው ከተሰጡ በኋላ በአላማጣ ከተማ ታሥረው መቆየታቸው ሲሆን ከዚያ ወዲህ አፍቃሪ ኢህአዴግ የሆነው የአፋር የፖለቲካ ድርጅትና አርዱፍ ተዋህደዋል ተብሎ መግለጫ መሰጠቱ ነው። ሌላው ከዚህ ጋር ግንኙነት ሳይኖረው አይቀርም ተብሎ የሚታመነው የኦሮሞ ስደተኞች ከኦነግ ጋር ግንኙነት አላቸው ተብለው ከጅቡቲ ተይዘው ለኢትዮጵያ መሰጠታቸው ነው። በሁለቱም ጉዳዮች በወቅት ከአውሮፓ የሰብዓዊ መብት ድርጅቶች ተቃውሞ ማሰማታቸው ይታወቃል።</p>

<p>አሁን በፓሪስ የተደረገው የተቃውሞ ሰልፍ ላይ ስለ ኦሮሞ ስደተኞች የተነሣ ጉዳይ እንዳለ አልታወቀም።</p>


<p class="align-center"><a href="/Gazettas/SeifeNebelbal/info/SeifeNebelbal.sera.html">ከሰይፈ ነበልባል መስከረም 29 ቀን 1991</a></p>

</body>
</html>	
