<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ጠ/ሚ መለስ የግሉ ፕሬስ መልካም ጅማሬ ማሣየቱን ገለጡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ጠ/ሚ መለስ የግሉ ፕሬስ መልካም ጅማሬ ማሣየቱን ገለጡ</h2>


<p>ከቅርብ ጊዜ ወዲህ አብዛኛዎቹ የግሉ ፕሬሶች አበረታች ጅማሬዎች ስላሉ ደረጃ በደረጃ በመንግስት መግለጫዎች ላይ ለማሣተፍ የሚያስችል ዝግጅት መኖሩን ጠቅላይ ሚኒስትር መለስ ዜናዊ ገለጡ።</p>

<p>ነዋሪነታቸው በውጪ ሃገር የሆኑ ኢትዮጵያውያንን በመወከል ከመጡት ልዑካን ጋር የመጡትና ቤዛ ለተባለው ጋዜጣ አሳታሚ የሆነችው ወ/ሮ ገነት ለጠ/ሚኒስትሩ ላቀረበችው የግል ፕሬስን ለሚመለከተው ጥያቄ መልስ ሰጥተዋል።</p>

<p>ቀደም ሲል አብዛኛዎቹ የግሉ የፕሬስ ውጤቶች የመንግስት መግለጫዎችን አዛብተው የሚያቀርቡ ስለሆነ በመንግስት መድረኮች እንደማይሣተፉ ገልጠዋል።</p>

<p>ከቅርብ ጊዜ ወዲህ ግን አብዛኛው የግሉ ፕሬሶች እውነተኛውን ጉዳይ ለማቅረብ አበረታች ጅማሬዎችን እንዳሳዩና መንግስት ከእነዚህ ጋር አብሮ ለመስራት ያለውን ፍላጐት አብራርተዋል።</p>

<p>ጠ/ሚኒስትሩ በዚሁ የአሁኑ መግለጫቸው በአብዛኛው የግል ፕሬሶች አካባቡ የሙያ ብቃት እንደሚጐድል ቢያመላክቱም መንግስታቸው ለተቀጣሪ የመንግስት መገናኛ ብዙሃን የራሱ ጋዜጠኞች የሥልጠና የሞያ ብቃት ማዳበሪያዎችን በስፋት ከመዘርጋቱ ውጪ ለግል ፕሬስ ጋዜጠኞች የዘረጋው አንድም መርሐ ግብር ስለመኖሩ የጠቀሱት ነገር የለም። ላለፉት 8 የኢህአዴግ የሥልጣን አመታት የግሉ ፕሬስ ደካማ ጐን ንው የተባሉትን ሁኔታዎች ከማጉላት ውጪ የሃገሪቷን ዲሞክራሲያዊ ባህልና የሃሣብና የፕሬስ ነፃነትን ለማጐልበት የግሉ ፕሬስ ሚና ጠቃሚ ጐን ባይነሳም ይህ የአሁኑ የጠ/ሚኒስትሩ መግለጫ የመጀመሪያውና ከዚህ በፊት ጨርሶ ያልተደመጠ ጉዳይ በመሆኑ እንደብዙዎቹ ግምት ይህ የአሁኑ የመንግስት አስተያየት በኢትዮጵያ የፖለቲካ ህይወት ውስጥ አዲስ ምዕራፍና በጐ ጅምር እንደሆነ ተመልክቷል።</p>

<p>በተለይ በእስር ስለሚገኙት የፖለቲካ እሥረኞችን የመፍታት ጉዳይ ሲመልሱ ለጠ/ሚኒስትሩ እንደገለጡት የታሠሩት ህግ ስለጣሱ በመሆኑ እነዚህ ለብሔራዊ እርቅ ሲባል እንደማይፈቱ ቢገልጡም ይህንኑ ጉዳይ በይቅርታ አንፃር እንኳን ይቅርታ እንዲደረግለት ጥያቄ ያቀረቡ አለመኖሩና ጥያቄው ቢኖርም ደረጃ በደረጃ ለማየት እንደሚቻል በመግለጽ ይህም ስለተባለ ሁሉም ይፈታሉ ማለት እንዳልሆነ ገልጠዋል።</p>


<p class="align-center"><a href="/Gazettas/SeifeNebelbal/info/SeifeNebelbal.sera.html">ከሰይፈ ነበልባል መስከረም 15 ቀን 1991</a></p>

</body>
</html>	
