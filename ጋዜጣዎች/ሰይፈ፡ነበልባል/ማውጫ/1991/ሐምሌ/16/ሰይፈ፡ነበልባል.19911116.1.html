<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የቀድሞው ኦሮሚያ ም/ፕሬዝዳንት ቤት ተዘረፈ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የቀድሞው ኦሮሚያ ም/ፕሬዝዳንት ቤት ተዘረፈ</h1>


<p>የቀድሞው የኦሮሚያ ክልላዊ መንግሥት ም/ፕሬዝዳንት የሆኑት የአቶ ሃሰን ዓሊ መኖሪያ ቤት ተዘረፈ።</p>

<p>የኦህዴድ/ኢህአዴግ ማዕከላዊ ኮሚቴ አባል የሆኑት የቀድሞው የኦሮሚያ ም/ፕሬዝዳንት የአቶ ሐሰን ዓሊ ቤት የተዘረፈው ለጥበቃ በተመደቡ ግለሰቦች መሆኑ ታውቋል። የአቶ ሐሰን ዓሊ ቤት እንዲጠብቁ በኦሮሚያ ም/ቤት የተመደቡት የኦህዴድ ታጋዮች በግለሰቡ ቤት ውስጥ የነበሩትን ውድ ንብረቶች እያወጡ ይሸጡ እንደነበር በስፋት ይወራል።</p>

<p>ለቀድሞው ም/ፕሬዝዳንት የመኖሪያ ቤት ጥበቃ በኦሮሚያ ም/ቤት ትዕዛዝ የተመደቡት ሁለቱ የኦህዴድ ታጋዮች አንደኛ ከድር ሌላኛው ደግሞ ናስር የሚባሉ ሲሆን የኦሮሚያ ፖሊስ ኮሚሽን የወንጀል ምርመራ ክፍል እነዚህ ሁለት ጠባቂዎች በዘራፊነት ጥርጣሬ በቁጥጥር ስር ማዋሉ ታውቋል።</p>

<p>በቀድሞው የኦህዴድ ታጋይና ፕሬዝዳንት መኖሪያ ቤት ውስጥ የሚገኙትን ውድ ንብረቶችና የኤሌትሮኒክስ መሣሪያዎች እያወጡ ሲቸበችቡ የነበሩት ሁለቱ ታጋዮች ንብረቱን ለግል ጥቅማቸው ለማዋል የወሰዱትን ህገ ወጥ ተግባር «ንብረቱ የኦሮሞ ሕዝብ ነው» የሚል ምክንያት የሰጡ መሆኑ ታውቋል።</p>

<p>ለጥበቃ ከተመደቡበት የመንግሥት ባለሥልጣን ቤት ላይ ዘረፋ ያካሄዱትን እነዚህን ሁለት ግለሰቦች በቁጥጥር ሥር ያዋለው የኦሮሚያ ፖሊስ ኮሚሽን ከአቶ ሐሰን ቤት ተዘርፈው በተለያዩ አካባቢዎች የተገኙ ውድ ንብረቶችናን የኤሌትሮኒክስ ዕቃዎችን በኤግዚብትነት የያዘ ሲሆን ጉዳዩ ተጠናቆ ለፍርድ ቤት ለመቅረብ በዝግጅት ላይ ነው።</p>


<p class="align-center"><a href="/Gazettas/SeifeNebelbal/info/SeifeNebelbal.sera.html">ከሰይፈ ነበልባል ሐምሌ 16 ቀን 1991</a></p>

</body>
</html>	
