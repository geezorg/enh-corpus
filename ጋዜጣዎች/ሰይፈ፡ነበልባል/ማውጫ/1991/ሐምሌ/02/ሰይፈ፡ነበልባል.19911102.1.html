<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኦቦ ሐሰን አሊ በአሜሪካ ጥገኝነት ጠየቁ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኦቦ ሐሰን አሊ በአሜሪካ ጥገኝነት ጠየቁ</h1>


<p>የቀድሞው የኦሮሚያ ብሔራዊ ክልላዊ መንግሥት የመጀመሪያ ፕሬዝዳንት እና ከዚያም ምክትል ፕሬዝዳንት ኦቦ ሐሰን ዓሊ የአሜሪካ መንግሥት የፖለቲካ ጥገኝነት እንዲሠጣቸው ጥያቄ ማቅረባቸው ታወቀ።</p>

<p>አሁን በቅርቡ ግልጽ በሆነው በዚህ ኦቦ ሐሰን ዓሊ የፖለቲካ ጥገኝነት ለመጠየቅ ለአሜሪካን መንግሥት ባቀረቡት ደብዳቤ ላይ ጨርሶ ወደ ኢትዮጵያ መመለስ እንደማይችሉ ምክንያታቸውን በዝርዝር በማቅረብ ተማፅነዋል።</p>

<p>ኦቦ ሐሰን በዚህ የጥገኝነት ተማፅኖ ደብዳቤዎቻቸው በኢትዮጵያ ውስጥ የተዘረጋው የፌዴራል ስርዓት የይስሙላ መሆኑን አመልክተዋል። ኦቦ ሐሰን ዓሊ መጀመሪያ በፕሬዝዳንትነት ከአገለገሉ በኋላ በድጋሚ ሁለቴ የኦሮሚያ ም/ቤት ፕሬዝዳትነት ቢመረጡም በተሰጠው ትዕዛዝ ም/ፕሬዝዳንት እንዲሆኑ መደረጋቸውን በምሬት ገልጠዋል።</p>

<p>በብዙ ሺህ የሚቆጠሩ የኦህዴድ አባላት መባረራቸውን ቁጥራቸው ሁለት መቶ የሚሆነው ደግሞ በሕገ ወጥ መንገድ ለእስር መዳረጋቸውንም ለአሜሪካ መንግሥት በአቀረቡት የጥገኝነት ፍለጋ ጥያቄ ላይ አመልክተዋል። ኦቦ ሐሰን ዓሊ ባለፈው ዓመት ወደ አሜሪካን ከሔዱ በኋላ በዚያው እንደቀሩ መዘገቡ የሚታወቅ ሲሆን እኚህ የኦህዴድና የኢህአዴግ ማዕከላዊ ኮሚቴ አባል እንዲሁም የኦሮሚያ ፕሬዝዳንትና ም/ፕሬዝዳንት በመሆን በከፍተኛ ባለሥልጣንነታቸው የሚታወቁት ሐሰን ዓሊ በመሐላ ካረጋገጡት የፖለቲካ ጥገኝነት ደብዳቤያቸው ላይ በርካታ የመንግሥታቸውን ገመና የሚያጋልጥ ጉዳዮችን በማመልከቻቸው ውስጥ በመክተት በመሐላ አረጋግጠዋል። </p>


<p class="align-center"><a href="/Gazettas/SeifeNebelbal/info/SeifeNebelbal.sera.html">ከሰይፈ ነበልባል ሐምሌ 2 ቀን 1991</a></p>

</body>
</html>	
