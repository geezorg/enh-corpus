<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮ ኤርትራ የሃይማኖት መሪዎች የጋራ ጉባኤ በቀጠሮ ተለያየ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኢትዮ ኤርትራ የሃይማኖት መሪዎች የጋራ ጉባኤ በቀጠሮ ተለያየ</h2>


<p>የኢትዮጵያና የኤርትራ የፖለቲካና የሃይማኖት መሪዎች በኦጋድጉና በኦስሎ ያደረጉት ጉባኤ ያለውጤት የተበተነ ሲሆን በሁለቱም ሀገሮች ሰላም በሚሰፍንበት ዕቅድ ላይ መስማማታቸውን በቅርቡም ሌሎች ጉባኤዎች እንደሚካሄዱ ተመልክቷል። ጥቅምት 26 በኖርዌይ ኦስሎ የተጀመረው የሁለቱ አገሮች የሃይማኖት መሪዎች ጉባኤ ተጠናቆ መሪዎቹ ወደ ሀገር ውስጥ የተመለሱ ሲሆን በየፊናቸው የየሀገር መሪዎችን ጦርነቱ በሰላማዊ መንገድ እንዲጨርሱ የሚጠይቁ ብቻ መሆናቸው የተገለፀ ሲሆን የሃይማኖት አባቶች ከፍተኛ ተከታዮች ያላቸው ከሆነም ሁለቱም በመንግሥታቸው ዘንድ ያላቸው ተቀባይነት ይህን ያህል ከፍተኛ ነው የሚባል አለመሆኑን የሚናገሩ የሃይማኖት ሰዎች ብዙ ናቸው።</p>

<p>የኢትዮጵያው ኦርቶዶክስ ቤተክርስቲያን ሊቃነጳጳሳት አቡነ ጳውሎስ ኅዳር 3 ቀን 1991 ለቢቢሲ ጋዜጠኛ አዲስ አበባ ተመልሰው ሪቻርድ ሊ በሰጡት መግለጫ የሃይማኖት አባቶች ሥራ ሞራላዊና መንፈሳዊ ተማፅኖ ማድረግ ብቻ በመሆኑ የሁሉም ሃይማኖቶች ኦሮቶዶክስ፣ ካቶሊክ፣ ፕሮቴስታኖችም ፀሎት እንዲያደርጉ ማስታወቃቸውን ገልፀዋል። በሌላ በኩን ግን ቀደም ሲል የኢትዮጵያ የሃይማኖት መሪዎች ያሳለፉትን ውሳኔ በመድገም የኤርትራ ጦር በወረራ ከያዘው ቦታ ለቆ እንዲወጣ የሚለውን የሃይማኖት አባቶች ተሰብስበው ያስተላለፉትን ውሳኔ ለሃገር ውስጥ መገናኛ ብዙሃን በመድገምና በማጠናከር የገለፁ ሲሆን ለወደፊቱም መሪዎች በሰላም ግጭቱን ለመጨረስ እንዲስማሙ በፀሎት ብቻ ከመርዳት አልፈው የሚያደርጉት ተፅዕኖ የማይኖር መሆኑን አስረድተዋል። ሆኖም በሀገሪቷ የኦርቶዶክስ ሃይማኖት ተከታዮች 20 ሚሊዮን ይደርሳሉ ተብሎ እንደሚገመትና ተፅዕኖ ለመፍጠር የሚችል የሃይማኖት ክፍል መሆኑን ቢቢሲ ገልጾ ዘገባውን ደምድሟል።</p>


<p class="align-center"><a href="/Gazettas/SeifeNebelbal/info/SeifeNebelbal.sera.html">ከሰይፈ ነበልባል ኅዳር 4 ቀን 1991</a></p>

</body>
</html>	

