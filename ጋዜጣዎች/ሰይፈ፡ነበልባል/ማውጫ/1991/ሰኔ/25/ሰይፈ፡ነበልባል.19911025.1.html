<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኬንያ የጦር ኃይሏ በተጠንቀቅ እንዲቆም አዘዘች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኬንያ የጦር ኃይሏ በተጠንቀቅ እንዲቆም አዘዘች</h1>


<p>በኬንያ የሰሜን ምሥራቅ ግዛት ገረሳ አካባቢ የነበሩ 23 የኬንያ ወታደሮች በ400 የሶማሊያ ሚሊሺያዎች ተከበው ሁለት የጦር መኪና ዩኒፎርም የወታደሮች ምግቦችና የጦር መሣሪያ አስረክበው እርቃናቸውን መቅረታቸው ከተገለፀ በኋላ የኬንያ መንግሥት ወታደሮቹን በተጠንቀቅ እንዲቆም አዘዘ።</p>

<p>ከሶማሊያ አካባቢ የመጡት 400 የሶማሊያ ታጣቂዎች የጄኔራል ሄርሲ ሞርጋን ሚሊሺያዎች ወይም ከሌላ በኩል የመጡ መሆኑን በትክክል ማረጋገጥ ያልተቻለ ሲሆን የኬንያ መንግሥት የተወረሱ መሣሪያዎች እስከ ሰኔ 24 ቀን 1991 ዓ.ም ላይ ካልተመለሰ በማለት ያወጣውን ገደብ በመጣሱ የኬንያ ወታደሮች ሶማሌዎቹ ወደ ሄዱበት አካባቢ ማቅናታቸውን የቢቢሲ ጋዜጠኛ መሐመድ አደን ዘግቧል።</p>

<p>የኬንያ መንግሥት በሶማሊያ በኩል ወሰኑ የፀጥታ ሁኔታ አስጊ ደረጃ ላይ በመድረሱ ወታደሮቹን በተጠንቀቅ ማስቆሙ ታውቋል። በዘገባው መሠረት ዘ ኢስት አፍሪካን ስታንዳርድ የተባለው ጋዜጣ በሰጠው ዜና መሠረት ወታደሮቹን በተጠንቀቅ እንዲሆኑ ያደረገው ከኢትዮጵያ እስከ ሕንድ ውቅያኖስ ባለው የሁለት መቶ ኪሎ ሜትሮች ድንበር ላይ መሆኑን ጠቅሶ አሁን ስጋት የተፈጠረው ኪስማዩ የተባለው የሶማሊያ ቅርብ ወደብ በተቀናቃኝ የሁሴን አይዲድ ኃይሎች በመያዙ የአካባቢው ፀጥታ አደፍርሶ መገኘቱን ነው የገለፀው።</p>

<p>ከዚህ አካባቢ የኬንያ የሰሜን ምሥራቅ ግዛት ውስጥ ገረሳ የተባለው ከተማ ዙሪያ ከፍተኛ ግዛት ገብቶ ከተቆጣጠሩ ወዲህ ከፍተኛ ሥልጣን ያላቸው የሶማሊያ ስደተኞችና ከምዕራብ ሶማሊያ ከወረራው የሸሹ ሶማሌ ስደተኞች በከፍተኛ ቁጥር ወደ ኬንያ መግባታቸው ይታወቃል።</p>

<p>ከዚህ የተነሣ በገሪሳ አካባቢ ታጣቂዎች ሰዎች በመግደል በዝርፊያ ላይ በመሠማራት አስቸግረዋል በማለት የኬንያ መንግሥት ጩኸቱን ሲያሰማ ቆይቷል።</p>


<p class="align-center"><a href="/Gazettas/SeifeNebelbal/info/SeifeNebelbal.sera.html">ከሰይፈ ነበልባል ሰኔ 25 ቀን 1991</a></p>

</body>
</html>	
