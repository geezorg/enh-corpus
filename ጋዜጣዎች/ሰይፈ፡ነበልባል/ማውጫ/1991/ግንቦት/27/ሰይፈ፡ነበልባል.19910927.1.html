<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>5 ሚሊዮን ረሀብተኛ እርዳታ ይጠብቃል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">5 ሚሊዮን ረሀብተኛ እርዳታ ይጠብቃል</h1>


<p>በኢትዮጵያ በዝናም እጥረትና ሰው አመጣሽ ችግሮች የተነሣ ወደ 5 ሚሊዮን ሕዝብ ለረሃብ ተጋልጦ የውጭ ዕርዳታ እንደሚያስፈልገው በመንግሥት ተገለፀ።</p>

<p>ለተረጂው ሕዝብ እንደሚያስፈልገው የተገመተው እህልም ወደ 360 ሺህ ቶን እንደሚሆን እና የእህሉም ጥያቄ ለውጭ አገሮች የዕርዳታ ድርጅቶች መቅረቡን የዕርዳታ ኮሚሽን ይባል የነበረው የአሁኑ የአደጋ መከላከልና ዝግጅነት ኮሚሽን በተጨማሪ አስታውቋል።</p>

<p>በመግለጫው መሠረት አሁን ድርቅና ሠው ሸራሽ ችግሮች ረሀብ ያስከተሉባቸው ክልሎች ትግራይ ወሎ አማራ ኦሮሚያ ሶማሌ ደቡብ ሕዝቦች ናቸው። ከዚህ ውስጥ ትግራይ ከድርቁ በተጨማሪ በኢትዮጵያና ኤርትራ ጦርነት የተፈናቀሉ ሰዎች ያሉ ሲሆን ከዚያም በተጨማሪ በወሎ አካባቢ ድርቅ ያጠቃቸው ረሃብተኞች ከቤት ንብረታቸው እየተፈናቀሉ ወደ ከተሞችና ወደ መንገድ እየጎረፈ እንደሚገኙ ብዙ ዘገባዎች እየተስተጋቡ ናቸው።</p>

<p>የአንዳንዶቹ ዘገባ እንደሚጠቁመው ሰዎች ምግብ አጥተው ቅጠላቅጠሎች መመገብ ይዘዋል። በብዛትም እየሞቱ ናቸው ይባላል። የሌሎቹ ዘገባ ደግሞ በቦታው ጉብኝት ያደረጉት ዲፕሎማቶችና የዕርዳታ ሰጪ ድርጅቶች በሁኔታው መደናገጣቸውን ያመልክታል። ከዚህ በፊት በምሥራቅ ኦሮሚያና በኦጋዴን በዓለም ምግብ ፕሮግራም ትኩረት ከተሰጣቸው የረሃብ ሁኔታ ሌላ በደቡብ ህዝቦች ክልል ከፍተኛ ምርት ይገኝባቸው የነበሩት አካባቢዎች አሁን 250 ሺህ ሰዎች ዕርዳታ ፈላጊ ሆነው መገኘታቸው እጅግ አስደንጋጭ ሁኔታ ፈጥሯል በምሥራቁ የሀገሪቷ ክፍል ሌላው ችግር በከብት ሀብት ላይ እየደረሰ ያለው የውሃና የግጦሽ ችግር ሲሆን በደቡባዊ ኦሮሚያም ባሌና ሲዳሞ የከብት ሀብት ዋጋ እጅግ አሽቆልቁሎ ተገኝቷል።</p>

<p>ኢትዮጵያ ያቀረበችውን የዕርዳታ መጠን በተመለከተ ሪቻርድ ሊ የተባለ የቢቢሲ ጋዜጠኛ ከአዲስ አበባ ባስተላለፈው ዜና የዓለም የምግብ ፕሮግራም ከተጠየቀው ምግብ 30 በመቶ ለመሥጠት ቃል የገባ ሲሆን ጥያቄው ለሚቀጥሉት 7 ወራት ዕርዳታ ለሚያስፈልገው ከፍተኛ ቁጥር ያለው ሕዝብ አሳሳቢው ጉዳይ ምግቡን ከየት ማግኘት እንደሚቻል ነው።</p>

<p>ከዚህ በፊት እንደተገለፀው አሜሪካ ለተፈናቃይ ህዝብ ከመስከረም 1992 ጀምራ የምግብ ዕደላ ለማቅረብ ከአደጋ መከላከልና ዝግጁነት ኮሚሽን ጋር ውል መፈራረሟ የሚታወስ ሲሆን አሁን አዲስ ለተከሰተው አሳሳቢ ችግር ይደርስ እንደሆነ ገና የሚታወቅ ይሆናል።</p>


<p class="align-center"><a href="/Gazettas/SeifeNebelbal/info/SeifeNebelbal.sera.html">ከሰይፈነበልባል ግንቦት 27 ቀን 1991</a></p>

</body>
</html>	
