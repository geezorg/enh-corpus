<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በዝነኛው ፕሮፌሰር ስም ሽልማት እንዲሰጥ ሐርቫርድ ዩኒቨርስቲ ወሰነ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በዝነኛው ፕሮፌሰር ስም ሽልማት እንዲሰጥ ሐርቫርድ ዩኒቨርስቲ ወሰነ</h2>


<p>በዓለማችን ግንባር ቀደም የትምህርት ተቋም የሆነው የአሜሪካው ሐርቫርድ ዩኒቨርስቲ የቀድሞ የዩኒቨርስቲው ተማሪ በነበሩት ዝነኛ ፕሮፌሰር ስም በየዓመቱ የሚሠጥ ሽልማት እንዲሠየም ፈቀደ።</p>

<p>በሐርቫርድ ዩኒቨርስቲ ታሪክ የመጀመሪያ አፍሪካዊ ጥቁር የክብር ተመራቂ በመሆን በሚታወቅቱ የቀድሞው ተማሪውና ከዚያም በዚያው በሐርቫርድ ዩኒቨርስቲ የአፍሮ አሜሪካ ኢንስቲትዮት እንዲቋቋም የላቀ አስተዋፅኦ ባበረከቱት ፕሮፌሰር ኤፍሬም ይስሐቅ ስም የሚሰጥ የሐርቫርድ ዩኒቨርስቲ ዓመታዊ ሽልማት ተሰይሞ መፈቀዱን የዩኒቨርስቲው ባለስልጣን ናቸው ያስታወቁት።</p>

<p>እኝህ በነጭ የኢትዮጵያ እጀጠባብ ሱሪና የነጠላ አለባበሳቸው ዘወትር የሚታወቁት ፕሮፌሰር ኤፍሬም ይስሐቅ የተወለዱት በወለጋ ክ/ሃገር በግምቢ አውራጃ በነጆ ከተማ ውስጥ ነው።</p>

<p>ፕሮፌሰር ኤፍሬም ይስሐቅ ከኢትዮጵያ ብቻ ሣይሆን ከአፍሪካም የመጀመሪያው የዝነኛው ሐርቫርድ ዩኒቨርስቲ ሆነርስ ሊስት ውስጥ የተመዘገቡ ስመጥር ተማሪና የትምህርት ሰው ብቻ መሆናቸው ሣይሆን ወደ ስድስት የሚጠጉ የዓለማችንን ታላላቅ ቋንቋዎችን አጣርተው የሚናገሩ የሚፅፉና የሚያነቡ፤ በኢትዮጵያ ውስጥ ሠላም ፍትህና ዲሞክራሲ እንዲያብብ ያልተጓደለ ጥረት እያደረጉ ያሉ የክፍለ ዘመናችን ድንቅ ምሁር ናቸው።</p>

<p>ፕሮፌሰር ኤፍሬም ይስሐቅ በንጉሠ ነገሥቱ አገዛዝ ዘመን የሚሠሩት በውጪ ሃገር ቢሆንም የኢትዮጵያ ፊደል ሠራዊት ፕሬዝዳንት ሆነው በግል ገንዘባቸው እንደወላጅ አባት ሆነው የሚያስተምሯቸው እጅግ ብዙ ወላጅ አልባ ለሆኑ ልጆች አባት የነበሩ በወቅቱ ከነበረው ተፅዕኖ በማፈንገጥ ለትምህርት፣ ለጥናትና ለምርምር ከፍተኛ ትኩረት ይሠጡ የነበሩ ታላቅ ሰው መሆናቸውን ታሪካቸው ይመሠክራል።</p>


<p class="align-center"><a href="/Gazettas/SeifeNebelbal/info/SeifeNebelbal.sera.html">ከሰይፈነበልባል ግንቦት 20 ቀን 1991</a></p>

</body>
</html>	
