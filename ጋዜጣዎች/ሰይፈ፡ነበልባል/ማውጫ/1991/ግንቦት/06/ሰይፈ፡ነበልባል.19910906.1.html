<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«የኢትዮጵያ ሕዝብ ትግል የዳቦ ጥያቄ ነው»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«የኢትዮጵያ ሕዝብ ትግል የዳቦ ጥያቄ ነው»</h1>


<p>በአሜሪካን ሃገር እየተካሄደ ባለው የኢህአዴግ ተቃዋሚ ኃይሎች ጉባዔና የተቃውሞ ሰልፎች ላይ የተገኙት አቶ መረራ ጉዲና የኢትዮጵያ ህዝብ ጥያቄ ዲሞክራሲያዊ ስርዓትን በአገሪቷ ማስፈንና የዳቦ ጥያቄ ነው ሲሉ ተናገሩ።</p>

<p>በኢትዮጵያ ውስጥ የኢህአዴግን ሕጋዊ እውቅና አግኝቶ የሚንቀሳቀሰውን ድርጅታችውን በመወከል የኢህአዴግ ተቃዋሚ የፖለቲካ ድርጅቶች ባዘጋጁት ጉባዔ ላይ ለመገኘት ወደ ምድረ አሜሪካ የተጓዙት አቶ መረራ ድርጅታቸው የተቋቋመው የህዝቡን መብት ለማስከበር የተመሠረተ ነው ብለዋል።</p>

<p>በተለይም እኚሁ ግለሰብ ከቪኦኤ ጋር ባደረጉት ውይይት የኦሮሞ ህዝብ ለዲሞክራሲያዊ መብቶቹ ሊታገልበት የሚችልባቸው ክፍተቶች ይኖራሉ ወይ ተብለው ተጠይቀው በሰጡት መልስ ለምን ትታገላለህ በማለት መልሰዋል። የኦሮሞ ጥያቄ በአሁኑ ሰዓት ከሌሎቹ የኢትዮጵያ ሕዝቦች ጥያቄዎች በምን ይለያል በማለት ጋዜጠኛው ላቀረበላቸው ጥያቄ የሁሉም የኢትዮጵያ ሕዝቦች ጥያቄ የዳቦ ጥያቄ ነው በማለት የኦሮሞም ህዝብ ከዚህ የተለየ አይደለም ብለዋል። የኦሮሞ ሕዝብ ከራሱ ቁመት ጋር እንደብዛቱ እንደስፋቱና እንደሃብቱ ተከብሮ መኖር አልቻለም ያሉት እኚሁ ግለሰብ ከሌሎች የተለየ ጫና በኦሮሞ ህዝብ ላይ ነበር ሲሉ ገልጠዋል።</p>

<p>በተለይም የአሜሪካ ድምፅ ራድዮ ጋዜጠኛ የሰይፈነበልባል ጋዜጣን ጠቅሶ ጥያቄውን ሲያቀርብ፦ ሰይፈነበልባል የተሰኘው ጋዜጣ የእርስዎን ድርጅት የአቶ መረራ ድርጅት አፍቃሪ ጎበና የአፄ ምኒልክ ፓርቲ ይለዋል። ድርጅትዎ ራስ ጎበናንና የአፄ ምኒልክን ወደ ደቡብ መስፋፋት እንዴት ነው የሚያየው? ሲል ጠይቋል። መረራ ጉዲና ሲመለሱ አፄ ምኒልክም ሆነ ራስ ጎበና በነበሩበት ዘመን የተጫወቱት የታሪክ ሚና ተገቢ በሆነ የታሪክ ሚዛን ላይ ተቀምጦ የሰሯቸው ስህተቶች የሠሯቸው ጫናዎች የግፍ አገዛዝን ጭምር እንቃወማለን። ነገሩ ግን እኜ ሊገባቸው በሚችል ቋንቋ የነገርኩኝ ከጎበና ሙት መንፈስ ጋር መታገሉ የአፄ ምኒልክ ሐውልት ጋር መታገሉ ዛሬ ላለው የኦሮሞ ሕዝብ ትግል ወሳኝ አይደለም እና በተቻለ መጠን ዛሬ ባለው የኦሮሞ ሕዝብ ትግል ላይ ብናተኩር ይሻላል እነዚያ የተሠሩ ግፎች እንዳሉ ሆነው የሉም አላልኩም የኦሮሞ ሕዝብ ትግልን ወአደፊት መግፋት ይቻላል በሚልው ላይ አስተያየት ለምን ትሠጣለህ ነው እንዲዚያ ነው ያሉኝ። በኔ ግምት እንግዲህ በአጠቃላይ ፖለቲካ ሊገባቸው ስላልቻለና ስለማይገባቸው ነው የሚጽፉት እንጂ ከኦሮሞ ህዝብ ጥያቄ ጋር ይህን ያክል የተገናኘ አይደለም። የራሳቸው ጭንቀት ይመስለኛል በማለት ተናግረዋል።</p>

<p>ጋዜጠኛው በማያያዝም ጥሩ እርስዎ ቅድም እንዳሉት ድርጅትዎ ዲሞክራሲያዊ የሆነ የሠላማዊ ትግል ምርጫ አድርጓል፤ ሌሎች የኦሮሞ ድርጅቶች ደግሞ የትጥቅ ትግልን የመረጡ አሉ። መንግሥት በአሁኑ ሰዓት የኦሮሞ ነፃ አውጪ ግምባር አባልነት እየከሰሰ በመዲናይቱም ሆነ ከዚያ ውጪ የኦሮሞ ክልሎች ውስጥ የሚያስራቸው ኦሮሞዎች አሉ ይህ በድርጅትዎ ምርጫ ላይ ምን ያህል ተጽዕኖ ያደርጋል? በማለት ለጠየቀው አቶ መረራ ሲመልሱ ምናልባት ኢህአዴግና ኦነግ በተሻለ መንገድ ይተዋወቃሉ ያሉት አቶ መረራ ኢህአዴግ ኦነጎችን ለይቶ ስለሚያውቅ ነው ያሠራቸው በማለት ምስክርነታቸውን ሰጥተዋል። አያይዘውም ኢህአዴግንና የኢህአዴግ ካድሬዎች የሚፈጥሩት ጫናዎች የኦሮሞ ሕዝብን በኦነግ ስም እየከሰሱ የሚገፉ ግፎች ዞሮ ዞሮ የኦሮሞ ሕዝብ እየተጠቃበት ነው። እርሱን እንቃወማለን ብለዋል።</p>


<p class="align-center"><a href="/Gazettas/SeifeNebelbal/info/SeifeNebelbal.sera.html">ከሰይፈነበልባል ግንቦት 6 ቀን 1991</a></p>

</body>
</html>	
