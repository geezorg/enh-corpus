<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ጋብ ብሎ የነበረው ጦርነት አገረሸ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ጋብ ብሎ የነበረው ጦርነት አገረሸ</h1>


<p>ጋብ ብሎ የነበረው የኢትዮ ኤርትራ የድንበር ግጭት ድጋሚ ማገርሸቱን ያመለከተው ዘገባ የሻዕቢያ ኃይሎች ባደረሱት የመድፍ ድብደባ 9 ሰዎች ሞተው 23 መቁሰላቸውንና በዚሁ የሻዕቢያ ኃይሎች በካባድ መሳሪያ ድብደባ ሳቢያ በርካታ ዜጐች ከተማዋን እየለቀቁ በመሸሽ ላይ መሆናቸው ታውቋል።</p>

<p>ጥቅምት 25 ቀን 1991 በሰሜን ምዕራብ ትግራይ በጥንታዊነቷ ከምትታወቀው የአክሱም ከተማ የተላለፈ ዘገባ እንደሚያስረዳው ከሁለት ሳምንታት በፊት በኤርትራና በኢትዮጵያ ሠራዊት መካከል ባገረሸበት የከባድ መሳሪያ ግጭት ሺራሮ ከተማ ላይ በተተኮሰ መድፍ ሕዝቡ ከተማውን ጥሎ ለመሸሽ የተገደደ ሲሆን 9 ሰዎች ሞተው 23 ቆስለዋል። ከሁለት ሳምንታት በፊት በተካሄደው በዚህ ውጊያ ከከተማው የበለጠ የተጐዳው የአካባቢው ሕዝብና እንስሳት ናቸው።</p>

<p>ከዚህም ሌላ ጥቅምት 24 ቀን 1991 በሺራሮ፣ በዛላንበሳ፣ በቡሬ ለ2 ሰዓታት የቆየ የሁለቱ ወገኖች ባደረጉት የተኩስ ልውውጥ ምን ያህል ጉዳት እንደደረሰ አልተጠቀሰም እንጂ የመድፍ ውጊያ እንደነበረ ተገልጿል። በአሁኑ ወቅት በሳምንቱ መጨረሻ ላይ በኡጋድጉ የአፍሪካ መሪዎች አስታራቂ ሽማግሌዎች ከሚያደርጉት ንግግር በፊት የዚህ ዓይነት ግጭት መከሰቱ ለምን እንደሆነ የተጠየቀው ጋዜጠኛ ሕዝቡ ከንግግሩ ምንም የሚጠብቀው ነገር የለም። የአነጋገርኳቸው የጦር አባላትና የአካባቢው ሰዎች ያመረሩ፣ የተናደዱ በሰላሙ ንግግር ተስፋ የቆረጡ ናቸው ብሎ ሰዎቹ የሚፈልጉት የኤርትራ ጦር ቦታውን ለቆ እንዲወጣ ብቻ ነው ብሏል።</p>

<p>ጋዜጠኛ ሪቻርድ ሊ ከ5 ሳምንታት በፊት የታዘበው ያኔ ጦርነቱ ዛሬ ነገ ይጀምራል የሚል ሲሆን አሁን አሁን ግን የተረጋጋ ሁኔታና በሁኔታው የተናደዱ የጦር ሰዎች ማየቱን ጦርነቱም የቀረ የሚመስላቸው መሆኑን ተናግሯል።</p>

<p>ጦርነቱ ግን የወታደሩ በመድፍ መዋጋት እንጂ የቀጥታ ወታደራዊ ግጭት አለመሆኑን ጋዜጠኛው አልደበቀም።</p>

<p>ጋዜጠኛው የሕዝቡን አስተያየት እንዳመዘነው የሕዝቡ ፍላጐት መንግሥት አንድም ኢንች ወደ ኋላ እንዳያፈገፍግ እንዳይለሰል ነው። በመጨረሻም ጋዜጠኛ የአፍሪካ አንድነት ድርጅት የኦጋድጉ ድርድር ያው ሕዝቡ እንደሚፈልገው መፍትሔ ያላስገኘ ከሆነ አሁንም ጦርነቱ መቀጠሉ የግድ አስፈላጊ ይሆናል ብሏል።</p>


<p class="align-center"><a href="/Gazettas/SeifeNebelbal/info/SeifeNebelbal.sera.html">ከሰይፈነበልባል ጥቅምት 27 ቀን 1991</a></p>

</body>
</html>	
