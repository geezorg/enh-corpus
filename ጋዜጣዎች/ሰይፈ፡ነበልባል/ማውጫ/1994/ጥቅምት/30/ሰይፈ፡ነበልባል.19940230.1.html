<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በጥቅምት 94 በኢትዮጵያ ስምንት ጋዜጠኞች ፍርድ ቤት እንዲቀርቡ ታዘዙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በጥቅምት 94 በኢትዮጵያ ስምንት ጋዜጠኞች ፍርድ ቤት እንዲቀርቡ ታዘዙ</h1>


<p>የኢትዮጵያ ነፃ ፕሬስ ጋዜጠኞች ማህበር በቅርቡ በኢትዮጵያ ውስጥ 8 ጋዜጠኞች በፕሬስ ጉዳይ ፍ/ቤቱ እንደሚቀርቡ አስታውቋል።</p>

<p>ማህበሩ በቅርቡ የሀገሪቷ ጠ/ሚ/ር መለስ ዜናዊ ካደረጉት ንግግር በተቃራኒ በፊት ታሥረው በዋስ የተፈቱ ሰዎች ጉዳያቸው ወደ ፍ/ቤት እየተላከ እንደሚገኝና ጋዜጠኞቹም ተጠርተው ይኸው እየተነገራቸው እንደሆነ ተገልጿል።</p>

<p>በዚህም መሠረት 8 ጋዜጠኞች ከጥቅምት መጀመሪያ አንስቶ እየተጠሩ የትኛው ፍ/ቤት እንደሚቀርቡ የተነገራቸው፦<br/>
1ኛ. ዮሐንስ አበበ የጐሕና ሞረሽ ጋዜጣና መጽሔት አሳታሚና አዘጋጅ በ6 ፌዴራል ወንጀል ችሎት እንዲቀርብ ታዟል።<br/>
2ኛ. አረጋ ወ/ቂርቆስ የጦቢያ ም/አዘጋጅ የፕሬስ ክስ ቀርቦበት 3ኛ የፌዴራል ወንጀል ችሎት እንዲቀርብ ተነግሮታል።<br/>
3ኛ. ለይኩን እንግዳ የዳግም ወንጭፍ ጋዜጣ አሳታሚና ዋና አዘጋጅ የነበረ ማዕከላዊ ተጠርቶ በከፍተኛ ፍ/ቤት ፌዴራል 4ኛ ወንጀል ችሎት እንዲቀርብ ተነግሮታል።<br/>
4ኛ መለስ ሽኔ የኢትኦጵ ጋዜጣና መጽሔት ዋና አዘጋጅ 5ኛ ወንጀል ችሎት እንዲቀርብ ታዟል።<br/>
5ኛ. ጥላሁን በቀለ የነፀብራቅ ጋዜጣ ዋና አዘጋጅ በማዕከላዊ ምርመራ ለፖሊስ ቃሉን እንዲሰጥ ከተጠራ በኋላ ቃሉን ሰጥቷል።<br/>
6ኛ አዳነ ኃይሉ የነፀብራቅ ጋዜጣ ም/አዘጋጅ በማዕከላዊ ምርመራ ተጠርቶ ቃሉን ሰጥቷል። <br/>
7ኛ። ተሳሀለነ መንገሻ የመብረቅ ጋዜጣ ም/አዘጋጅ 3ኛ ወንጀል ችሎት ይቀርባል። በተጨማሪም ህዳር 3 ቀን 1994 ማዕከላዊ ቀርቦ ቃሉን እንዲሰጥም ተጠይቋል።<br/>
8ኛ። አብርሃም ገ/ኪዳን የፖሊቲካ ጋዜጣ ዋና አዘጋጅ ለፖሊስ ቃሉን ሰጥቶ በ2ሺህ ብር ወጥቷል።</p>

<p>ጋዜጠኞች አሁን በነዚህ ክሶችና በሌሎችም የመንግሥት ተጽዕኖ ሥር መግባታቸውን ለማህበሩ እያመለከቱ ናቸው። መግለጫው አያይዞ አሁን በጋዜጠኞች ላይ የሚደርሰው ጭቆና ያገረሸበት ይመስላል ካለ በኋላ፣ በአንዳንዶቹ ላይ እስከ ስድስት ክሶች በአንድ ጊዜ መቅረቡ አስጊ መሆኑን አስረድቷል። ከዚህ በፊት በኢትዮጵያ ነፃ ፕሬስ ጋዜጠኞች ላይ ይደርስ የነበረውን የዘፈቀደ እስራት፣ የረዥም ጊዜ ግዞት፣ ማንገላታትና ማገት መኖሩ የሚታወስ ሲሆን ይህም ለብዙ ጋዜጠኞች አገር ጥሎ መሰደድ ምክንያት ሆኗል።</p>

<p>በቅርቡ አቶ መለስ ዜናዊ ባደጉት ንግግር ውስጥ መንግሥታቸው የነፃ ፕሬስ ለልማት ለዲሞክራሲያዊ ሂደት ጠቃሚ መሆኑን የገለፁ ቢሆንም፣ አሁን የተንቀሳቀሰው የሕግ ሂደት ይህንን የሚቃረን መሆኑን ማህበሩ ገልጾ ይህ አሁን ጋዜጠኞችን ለማስፈራራትና ተገቢውን ዲሞክራሲያዊ መብታቸውን ተጠቅመው እንዳይሰሩ የሚያደርግ በመሆኑ ተደራጅተው ለሕብረተሰቡ የሚፈልገውን አገልግሎት መስጠት በተዘጋጁበት ወቅት የተደቀነውን ይህን አዲስ ደንቃራ በጽናት እንዲወጡ ማህበሩ ጠይቆ፣ የዓለም አቀፍ የአጋዥ የሙያ ማህበራትም ይህን አስቸኳይ ጉዳይ በተመለከተ ለአገሪቷ መሪዎች የተማጽኖ ደብዳቤ በማቅረብ እንዲተባበሩ አሳስቧል።</p>

<p>በመጨረሻም ይህ አሁን የታየው እጅግ አሳሳቢ አደጋ በኢትዮጵያ ሕዝብ ዲሞክራሲያዊ መብቶች ላይ የተጋረጠ አደጋ አስቸኳይ መፍትሔ እንዲያገኝ ማህበሩ ጠይቋል።</p>

<p>በዓለም አካበቢ የሚገኙ የሙያ ማህበራት ለኢትዮጵያ ከፍተኛ ባለሥልጣናት ዓለም አቀፍ የሰበዓዊ መብት ድርጅቶች፣ የዓለም ባንክ፣ የዓለም የገንዘብ ድርጅት ወዘተ... ድምፃቸውን በማሰማት አሁን በኢትዮጵያ በፕሬሱ ላይ የተደቀነውን አደጋ አውግዘው፣ የኢትዮጵያውያን ዲሞክራሲያዊ መብቶች እንዲከበሩ መንግሥት ለነፃ ፕሬስ ጋዜጣኞች አስፈላጊውን ትኩረትና እገዛ እንዲያደርግ እንዲያሳስቡ ማህበሩ ጠይቋል።</p>


<p class="align-center"><a href="/Gazettas/SeifeNebelbal/info/SeifeNebelbal.sera.html">ከሰይፈነበልባል ጥቅምት 30 ቀን 1994</a></p>

</body>
</html>	














