<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ዶ/ር ሞጋ ፍሪሳና አቶ አበራ አጉማ የዋስ መብት ተከልክለው ታሰሩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ዶ/ር ሞጋ ፍሪሳና አቶ አበራ አጉማ የዋስ መብት ተከልክለው ታሰሩ</h1>


<p>ከ1992 ነሐሴ ወር ጀምሮ ተከሰው ፍ/ቤት በመቅረብ በዋስ ተለቀው የነበሩት አዛውንቱ የመጫ ቱለማ ማህበር ም/ፕሬዚዳንት ዶ/ር ሞጋ ፍራሳና ኢንድጂነር አበራ አጉማ በድጋሚ ታሥረው ከሁለት ሳምንታት በኋላ ጥቅምት 28/1994 በከፍተኛ ፍ/ቤት ቀርበው ዳኛ በመጐደሉ ጉዳያቸው ሳይታይ ወደ እስር ቤት መመለሳቸው ታውቋል።</p>

<p>በ1992 የቀረበባቸው ክስ ከተቀዋሚ የኦሮሞ የፖለቲካ ኃይሎች ጋር ግንኙነት ፈጥራችሁ ሃሣብ ተለዋውጣችኋል የሚል አንድምታ ያለው ሲሆን፣ አሁንም የቀረበባቸው ክስ ተመሳሳይ ሆኖ ተሻሽሎ በመቅረቡ የዋስ መብት የማያሰጥ ፖለቲካዊ ይዘት እንዲኖረው የተደረገ መሆኑን የሚያመለክቱ ምንጮች አሉ። አሁን ለጥቅምት 30/1994 ለሦስተኛ ጊዜ ተቀጥረዋል።</p>

<p>በ1992 ቤታቸው በፀጣታ ኃይሎች ተፈትሾ ከፍተኛ ቁጥር ያላቸው ካሴቶች፣ የኮምፒውተር ዲስኬቶች፣ ልዩ ልዩ ዶክመንቶች መወሰዳቸው የሚታወቅ ሲሆን ምናልባት ከነዚሁ ጋር በተያያዘ አሁንም በአዲስ መልክ ክስ ቀርቦባቸው ሊሆን ይችላል የሚሉ ዘገባዎች ተሠራጭተዋል።</p>

<p>ዶ/ር ሞጋ አሁን በጡረታ ዘመናቸው በአፍሪካ ከፍተኛ ክሊኒክ ዳይሬክተር ሆነው በመሥራት ላይ መሆናቸውንና አሁን አቃቤ ሕግ የከሰሳቸው «በሽብር ፈጠራና ለኦነግ ገንዘብ በማሰባሰብ» በሚል መሆኑን የሚገልጹ ዘገባዎች፣ ዶ/ሩ በ1992 ለ 32 ቀናት በማዕከላዊ ምርመራ መታሠራቸውን ይገልፁና በወቅቱ የታሠሩት የኦሮምያ ዋና ከተማ ፊንፊኔ መሆን ቀርቶ አዳማ እንዲሆን የተላለፈውን ውሳኔ ማህበራቸው ተቃውሞ በሕገ-መንግሥቱ ኦሮሚያ በፊንፊኔ ላይ ይኖረዋል የሚለው ሕግ እንዲከበር ሰላማዊ ሰልፍ ለመጥራት ዝግጅት በማድረጉ መሆኑን ይናገራሉ።</p>

<p>ኢንጂነር አበራ አጉማ ቀደም ሲል በውሃ ሃብት ልማት ኮሚሽን ሆነው የሰሩ ሲሆን፣ በኋላ ላይ በአዲስ መልክ በተደራጀው የአዋሽ ኢንተርናሽናል ባንክ የዲሬክተሮች ቦርድ አባል ሆነው አገልግለው እንደነበር ይታወቃል።</p>

<p>በተመሳሳይ ሁኔታ 1989 60 የኦሮሞ ምሁራን፣ ሽማግሌዎች፣ ጋዜጠኞች ነጋዴዎች፣ ገበሬዎች ወዘተ... ሁኔታ ዋስ በሚከለክል «አሸባሪነት» በሚል የሐሰት ክስ ተመስርቶባቸው ለ3 ዓመታት ተኩል ከታሠሩ በኋላ ወደ 50 የሚጠጉት ከሦስት-ሦስት ዓመት ተኩል እንግልት በኋላ በነፃ ፍ/ቤት የለቀቃቸው መሆኑ ይታወቃል።</p>

<p>በዘንድሮም በተሃድሶ አብዮታዊ ዲሞክራሲ ኦሮሞ በጠባብነት የሚፈርጅ ፖሊሲ ላይ ተመስርቶ የተቀረፀ አመራር በስልጣን ላይ በመሆኑ የኦሮሞ ማህበር መሪንና ታዋቂ የሀገር ሽማግሌዎች ማሰርና ዋስ በሚያስከለክል አንቀጽ ክስ ለብዙ ዓመታት ማንገላታት ቢዳረጉ አዲስ ነገር እንደማይሆን ብዙ ታዛቢዎች ይናገራሉ።</p>

<p>ከዚህ በተጨማሪ በነዚህ አንቀጾች የተከሰሱ ብዙ ኦሮሞዎች በስምጥ ሸለቆው የዝዋይ እሰር ቤት ውስጥ ለአለፉት 10 ዓመታት ተሰቃይተው ይገኛሉ። በሌላ ዘገባዎች መሠረት ከ24 ሺህ በላይ የኦሮሞ ዜጐች በእስር ላይ ይገኛሉ።</p>


<p class="align-center"><a href="/Gazettas/SeifeNebelbal/info/SeifeNebelbal.sera.html">ከሰይፈነበልባል ጥቅምት 30 ቀን 1994</a></p>

</body>
</html>	














