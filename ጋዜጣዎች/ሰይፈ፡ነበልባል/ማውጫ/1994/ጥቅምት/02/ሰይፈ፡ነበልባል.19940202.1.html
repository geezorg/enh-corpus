<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በኢትዮጵያና በኤርትራ መካከል የቃላት ጦርነቱ ቀጥሏል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በኢትዮጵያና በኤርትራ መካከል የቃላት ጦርነቱ ቀጥሏል</h1>


<p>ሰሞኑን የኤርትራ መንግሥት 24 የኢትዮጵያውያን መከላከያ ሠራዊት (ምርኮኛ) መልቀቁን የቢቢሲ ሬዲዮ በትናትናው ዕለት ዘገበ።</p>

<p>እንደሬዲዮው ዘገባ ከሆነ በፆረና፣ በዛላንበሳ፣ በቡሬ፣ በአይጋ እና በተለያዩ አውደ ውጊያዎች ከተማረኩ 1000 የኢትዮጵያ ወታደሮች መሀከል 24ቱን በመረብ በኩል መልቀቁን ገልጿል።</p>

<p>የኢትዮጵያና የኤርትራ መንግሥት ሰሞኑን በቃላት መወራረፍ የጀመሩ ሲሆን ላለፈው ሳምንትም የሰላም አስጠባቂው ጦር አዛዥ ፓትሪክ ካሜራት «ሁለቱም ሃገራት ለሰላሙ ተገዢ» እንዳልሆኑ አስደምጠው ነበር። በምርኮኛ ልውውጥ ዙሪያ የኤርትራ መንግሥት ምንም እንኳን ሀሳቡን እቀበላለሁ ቢልም የኢትዮጵያ መንግሥት የተዋጊ ጄት አብራሪውን ኮ/ል በዛብህ ጴጥሮስ በቅድሚያ እንዲለቀቁላት ብትጠይቅም በኤርትራ መንግሥት እምቢተኝነት ግን ሊሳካ አልቻለም።</p>

<p>ሰሞኑን ደግሞ የኢትዮጵያ መንግሥት ውጭ ጉዳይ ሚኒስትር አቶ ስዩም መስፍን «ኤርትራ ጦሯን ወደድንበሩ እያስጠጋችና ለውጊያ ቅድመ ዝግጅት እያደረገች ነው» ያሉትን የቢቢሲ ሬዲዮ ዘጋቢ ኒታ ባላ የዘገበች ሲሆን የኤርትራ ሬዲዮ ደግሞ በተፃራሪ መልኩ የኢትዮጵያ መንግሥት ይህንን የሚለው ሆን ብሎ ለማሳሳት ነው። እንደውም ከልምድ አንፃር ሲታይ የወያኔ መንግሥት ጦርነት ሊጀምር ሲል ኤርትራ ላይ ማላከክ የተለመደ ነው ሲል ሬዲዮው ዘግቧል። ይሁን እንጂ በዚህ ዘገባ መሠረት እስካሁን ኢትዮጵያ 856 የኤርትራ ምርኮኛ የመለሰች ሲሆን ኢትዮጵያ በተመሳሳይ ሁኔታ 653 ምርኮኞች ከኤርትራ ተቀብላለች።</p>

<p>ይህ በእንዲህ እንዳለ የአውሮፓ ህብረት አገሮች ኤርትራ ውስጥ የሚገኙ የህብረቱ አምባሳደሮች ከየመንግሥታቶቻቸው ጋር ለመመካከር ወደሃገራቸው እንዲመለሱ መጠየቃቸውን ከዛው አካባቢ የተሰራጨው ዜና ያስረዳል። ይህንን መሰረት በማድረግ በኤርትራ የፈረንሳይ መንግሥት አምባሳደር ሉዊስ ኤቨርት ከትናንት ወዲያ ማምሻቸውን ከአስመራ ወደፓሪስ ማቅናታቸው አዣንስ ፍራንስ ፕሬስን ጠቅሶ የቫቲካን ሬዲዮ ዘግቧል።</p>

<p>የ15ቱ የአውሮፓ ህብረት ሀገራት የውጭ ጉዳይ ሚኒስትሮ ኤርትራ ውስጥ የሚገኙ የአውሮፓ ህብረት አባል አገራት አምባሳደራት ወደሀገራቸው እንዲመለሱ የተጠሩት ስለኤርትራ ወቅታዊ ሁኔታና እንቅስቃሴ ለመመካከር እንደሆነ የ15ቱ ሀገሮች የውጭ ጉዳይ ሚ/ሮች መግለጫ ጠቁሟል ሲል ቫቲካን ሬዲዮ ዘግቧል።</p>


<p class="align-center"><a href="/Gazettas/SeifeNebelbal/info/SeifeNebelbal.sera.html">ከሰይፈ ነበልባል ጥቅምት 2 ቀን 1994</a></p>

</body>
</html>	
