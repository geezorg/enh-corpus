<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አስቸኳይ ጉባዔ 600 ሺህ ብር ወጪ ታዟል!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">አስቸኳይ ጉባዔ 600 ሺህ ብር ወጪ ታዟል!</h1>


<p>በአዲሱ የኢሕአዴግ መራሹ መንግሥት የካቢኔ ሹም ሽረት መሠረት የኦሕዴድ ጄ/ል አባዱላ ገመዳ የመከላከያ ሚኒስትር በመሆን በ6ኛ ደሪጃ የፕሮቶኮል አቀማመጥ ተሹመዋል። ይህም ቀድሞውኑ «የመከላከያ አባል የፖለቲካ ቡድን አባል አይሆንም» የተባለውን ሕግ ያፈረሰ ሰለነበረ ውዝግብ አስነስቶ ነበር።</p>

<p>የመከላከያ ሚኒስቴር በሌላ ከፍተኛ ም/ቤት የሚመራ ሲሆን፣ ም/ቤቱ የኢትዮጵያ ብሔራዊ የደህንነት ም/ቤት ተብሎ በአዋጅ የተቋቋመ አካል ነው። የም/ቤቱ ስብሳቢ ጠቅላይ ሚኒስትሩ አቶ መለስ ዜናዊ እንደሚሆኑ መንግሥታዊው ጋዜጣ «አዲስ ዘመን» መስከረም 30 ቀን 1994 ገልጿል።</p>

<p>በመካላከያ ሚኒስትሩ ስር ይሁን በምክር ቤቱ ስር ሌሎች አዋጁን ተግባራዊ ለማድረግ የሚያስችሉ ኮሚቴዎች የሚመሰረቱ መሆናቸው ታውቋል። </p>

<p>በኦሕዴድ ጉዳይ ላይ የሕዝብና የከፍተኛ ካድሬዎች ድጋፍ ያላገኙት አቶ የተባሱት የቀድሞው የምድር ጦር አዛዥ አሁንም የኦሕዴድ ሊቀመንበር ሲሆኑ፣ ከጥቅምት 15-20 ቀን 1994 ዓ.ም የኦሮሚያን ክልላዊ መንግሥት ም/ቤት አስቸኳይ ስብሰባ እንደሚመሩ እየተጠበቀ ይገኛል። የኦሮሚያ ክልላዊ መንግሥት አዲስ የም/ቤት አባላት እንደሚሾምም እየተጠበቀ ነው። </p>

<p>ለጉባዔ ከ575 ሺህ ብር በላይ የተመደበ ሲሆን፣ ውጪው ከመጠባበቂያ በጀት ወጪ ሆኖ ለኦሮሚያ የፋይናንስ ቢሮ የተጠየቀ መሆኑንና የም/ቤቱ የአስተዳደርና የፋይናንስ አገልግሎትም ይኽንኑ እንዲያስፈጽም መታዘዙ ታውቋል።</p>

<p>ወጪው ለሆቴል ክፍያ፣ ለውሎ አበልና ለልዩ ስዩ ወጪዎች እንደሚውል ታውቋል። አበል የሚከፈላቸው ለም/ቤቱ አባላት፣ ለሠራተኞች፣ ለጥበቃ ሠራተኞች፣ ስሾፌሮችና ለኪነት ቡድን አባላት እንደሆነ ተመልክቷል። ስዚህም ጠቅላላ ወጪው ብር 575,435.54 እንደሆነ ተገልጿል። የወጪዎቹን ዝርዝር የሚያሳየው ሠንጠረዥ፣ ክፍያው የሚፈፀመው ከ7-10 ቀናት በተለያዩ ሁኔታዎች በስፍራው ለሚቆዩት ጭምር ስለሆነ ይህንኑ የሚያሳይ ነው።</p>

<p>በስብሰባው (በጉባዔው) ላይ እስከ 80 የሚገመቱ የም/ቤቱ ኃላፊዎችና ተሿሚዎች የሚገኙ መሆኑ የታወቀ ሲሆን፣ ከመቶ የሚበልጡት ደግሞ በአገልግሎት በኪነት ሙያ ላይ የሚሳተፉ ሰዎች ይኖራሉ።</p>

<p>በጉባዔው ጉዳይ ላይ አስተያየት የሰጡ ሰዎች እንደሚሉት አቶ ጁነዲ ሳዶ ፕሬዚዳንት ሆነው ሳይመረጡ አይቀርም ብለዋል።</p>


<p class="align-center"><a href="/Gazettas/SeifeNebelbal/info/SeifeNebelbal.sera.html">ከሰይፈነበልባል ጥቅምት 9 ቀን 1994</a></p>

</body>
</html>	














