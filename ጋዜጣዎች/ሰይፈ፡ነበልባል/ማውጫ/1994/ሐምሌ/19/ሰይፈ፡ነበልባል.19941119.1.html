<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አዲስ የተዘጋጀው የፕሬስ ሕግ ማስተካከያ እንዲደረግበት ተጠየቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">አዲስ የተዘጋጀው የፕሬስ ሕግ ማስተካከያ እንዲደረግበት ተጠየቀ</h2>


<p>ዓለም አቀፍ የጋዜጠኝነት መብት ተንከባካቢ ድርጅት (ጭጵጅ) የኢትዮጵያ መንግሥት በሀገሪቱ እስካሁን ያለውን የፕሬስ ሕግ ለመለወጥ ማቀዱን በመቃወም ጋዜጣዊ መግለጫ አወጣ።</p>

<p>ኢትዮጵያ ውስጥ ለአምስት ቀናት ቆይቶ ባደረገው ማጣራት ያገኘውን ውጤት በማሳወቅ "ሕጉ ጋዜጠኞች ላይ ክልከላ የሚጥል ነው" ያለው ይኸው ኮሚቴ ድርጊቱ አሥር ዓመታት ያስቆጠረውን የሀገሪቱን ነፃ ፕሬስ የመገደብ እንቅስቃሴ ነው ብሎታል።</p>

<p>የኮሚቴው አባላት ከማስታወቂያ ሚኒስትሩ ከአቶ በረከት ስምኦን ጋር ባደረግነው ውይይት አቶ በረከት የሚወጣው ሕግ "የገንቢነትና ኃላፊነት የመሰማት ጋዜጠኝነትን (ጮንስትራችቲቨ አንድ ረስፖንሲብለ ጆኡርናሊስም) የሚያበረታታ ነው" ቢልም በርካታ ጋዜጠኞች እንደገለፁት ሕጉ ሕልውናቸውን የሚያጡበት እና ብዙ ጋዜጦች ከገበያ የሚውጡበት እንደሆነ ገልፀዋል ብለዋል። በመሆኑም በአሁኑ ሰዓት ሦስት ጋዜጠኞች እስር ላይ ይገኛሉ።</p>

<p>አቶ በረከት ለኮሚቴው አባላት እንደገለፁት አዲስ የሚወጣው ሕግ ጋዜጦች አድርግ ወይም አታድርግ ለሚሉ ሁለት መሠረታዊ ድንጋጌዎች እንዲገዙ የሚያደርግ ሲሆን፤ "የሐሰት ዜና" ያሠራጨ ጋዜጠኛም በፕሬስ ሕግ ሳይሆን በወንጀለኛ መቅጫ ሕግ የሚጠየቅበት ሁኔታ ሲኖር የአሳታሚነት ፍቃዱንም እስከመነጠቅ ሊቀጣ ይችላል። አቶ በረከት አክለውም እሳቸው የሚመሩት የሚኒስቴር መሥሪያ ቤት ከፍትሕ ሚኒስቴር ጋር በመተባበር አዲሱን የፕሬስ ሕግ ረቂቅ ለተወካዮች ምክር ቤት እንደሚልኩትና እንደሚፀድቅ ለኮሚቴው ገልፀዋል።</p>

<p>የኮሚቴው አባል የሆኑት የሲፒጄ ከፍተኛ ኃላፊ "ሲ.ፒ.ጄ በስድስት ዓመት ጊዜ ውስጥ ኢትዮጵያን ሦስት ጊዜ ጐብኝቷል። ነገር ግን መንግሥት በተደጋጋሚ ለጋዜጠኞች አመቺ ሁኔታን ለመፍጠር የገባው ቃል ሊጠብቅ ባለመቻሉ በጣም እናዝናለን" ብለዋል።</p>

<p>ቡድኑ በኢትዮጵያ ባደረገው ቆይታ ከበረከት ስምኦን ሌላ ሌሎችንም የመንግሥት ከፍተኛ ባለሥልጣናት ያነጋገረ ሲሆን፤ "የሐሰት ዜና በማሠራጨትና በስም ማጥፋት" ወንጀል ተብለው በእስር ላይ የሚያገኙትን ቴዎድሮስ ካሣ፣ ሉባባ ሰይድን እና ዘገየ ኃይሌን ወሕኒ ቤት በመሄድ አነጋግሯል። ቡድኑ በተጨማሪም ከአፈ ጉባኤ ዳዊት ዮሐንስ ጋር ለመነጋገር እቅድ የያዘ ሲሆን፤ የተገኘውን ውጤት በመያዝም ከጠቅላይ ሚኒስትር መለስ ዜናዊ ጋር ይነጋገራል።</p>


<p class="align-center"><a href="/Gazettas/Seifenebelbal/info/Seifenebelbal.sera.html">ከሰይፈ ነበልባል ሐምሌ 19 ቀን 1994</a></p>

</body>
</html>	














