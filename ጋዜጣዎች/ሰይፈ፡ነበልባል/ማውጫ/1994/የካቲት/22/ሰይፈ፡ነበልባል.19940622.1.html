<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>~አንግ ኣፍኣኣኝ ኦርኦምኦኦ ~አምህ ከቀጣዩ ዓመት ጀምሮ በዲግሪ ፕሮግራም እንዲሰጥ ተወሰነ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኣፍኣኣኝ ኦርኦምኦኦ ከቀጣዩ ዓመት ጀምሮ በዲግሪ ፕሮግራም እንዲሰጥ ተወሰነ</h1>


<p>ከመጪው ዓመት የትምህርት ዘመን ጀምሮ የኦሮሚፋን ቋንቋ ትምህርት ወደ ድግሪ ለማሳደግ የኦሮሚያ ትምህርት ቢሮ የወሰነ ቢሆንም ከትምህርት ሚኒስቴር ጋር መርሐ ግብሩን ለማስረፀም የማረጋገጫ ስምምነት ላይ እንዳልተደረሰ ተዘገበ።</p>

<p>«ኦሮሚፋን ወደ ዲግሪ ደረጃ ለማሳደግ» በሚል ርዕሰ ከየካቲት 8-13 በአዳማ ከተማ በተካሄደው አውደ ጥናት ላይ የክልሉ የትምህርት ቢሮ ቋንቋውን ወደ ድግሪ ለማሳደግ መወሰኑን በስፋት በመንግሥት መገናኛ ብዙሃን መግለፁ ይታወቃል። ይሁንና አንዳንድ ውስጥ አዋቂ ምንጮች እንደሚገልፁት ከሆነ መርሃ ግብሩን ለማስፈፀም በኦሮሚያ ትምህርት ቢሮና በትምህርት ሚኒስቴር መሃከል መደረግ በሚገባው ሕጋዊ ስምምነት ላይ ተወያይተው መደምደሚያ ላይ እንዳልደረሱ ታውቋል።</p>

<p>ለአምስት ቀናት በተካሄደው በዚህ አውደ ጥናት ላይ የቋንቋና የማህበራዊ ሳይንስ ምሁራን ከተለያዩ ክልላት የተሳተፉበት ሲሆን፣ የፊንፊኔ ዩኒቨርሲቲ የአፋን ኦሮሞ ቋንቋ ጥናት ክፍል ቋንቋውን ወደ ዲግሪ እንዲያሳድግ ለኦሮሚያ ትምህርት ቢሮ አምስት ዓመት ሙሉ ጥያቄ ቢያቀርብለትም አዎንታዊ መልስ እንዳላገኘ ተገልጿል። ዘንድሮ በተካሄደው የክልሉ ትምህርት ቢሮ ዓመታዊ ስብሰባ ላይ በጉዳዩ ላይ ተወያይቶ ቋንቋው በኦሮሚያ ክልል በሚገኙት በጅማና በሀሮማያ ዩኒቨርሲቲዎች ቋንቋው ወደ ድግሪ እንዲያድግ መግለፁም ታውቋል። ይሁን እንጂ በውይይቱ ላይ ውሳኔውን ወደ ተግባር ለመለወጥ አሁንም በመስኩ የሰለጠነ የሰው ኃይል እንደሚያጥረው የተገለፀ ሲሆን፣ በአውደ ጥናቱ ላይ የተሳተፉት አንዳንድ የኦሮሞ ምሁራን የቀረበው ምክንያት የቋንቋው ዕድገት ላይ ጉልህ ተፅዕኖ እንደሌለውና ቋንቋውን ለማሳደግ ሙሉ ፍቃድ ከተሰጠ ለተገለፀው ምክንያት መፍትሄ ለማበጀት በቀጣይ መስራት እንደሚችሉ ቃል ገብተዋል። </p>

<p>በቅርቡ የኦሮሞ ተማሪዎች ለኦሮሚያ ክልላዊ መንግሥት ባቀረቡት ጥያቄ የኦሮምኛ ቋንቋ ወደ ድግሪ እንዲያድግ የሚለው ጥያቄ አንኳር ጥያቄ እንደነበር የሚታወስ ነው። ይሁንና አንዳንድ የኦሮማ ምሁራን ለዝግጅት ክፍላችን አስተያየታቸውን እንደሰነዘሩት ከሆነ የክልሉ መስተዳደር ከሕወሓት ሞግዚትነት ባለመላቀቁ ውሳኔውን ወደ ድርጊት ለመለወጥ አቅም ሊያንሰው ይችላል የሚል ስጋት እንዳላቸው ይገልፃሉ።</p>


<p class="align-center"><a href="/Gazettas/SeifeNebelbal/info/SeifeNebelbal.sera.html">ከሰይፈ ነበልባል የካቲት 22 ቀን 1994</a></p>

</body>
</html>	














