<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ዘጠኝ አትሌቶች ከዱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ዘጠኝ አትሌቶች ከዱ</h1>


<p>በመላው አፍሪካ በሚካሄደው የሻምፒዮና ውድድር ላይ ተካፋይ ለመሆን ወደ ቱኒዝያ ከተጓዙት የኢትዮጵያ የአትሌቲክስ ቡድን መሀከል ዘጠኙ ፍራንክፋርት ላይ ጠፍተው የጀርመንን መንግስት የፖለቲካ ጥገኝነት መጠየቃቸው ታወቀ።</p>

<p>ከስፍራው የሚገኙ ምንጮቻችን በተለይ "ለሰይፈ ነበልባል" ዝግጅት ክፍል እንደገለፁት ከሆነ ዘጠኙ አትሌቶች ወደ ኢትዮጵያ ለመመለስ ፍላጐት እንደሌላቸው አብሮአቸው ላሉት የኢትዮጵያ አትሌትክስ ፌዴሬሽን ቴክኒክ ክፍል ኃላፊ ለሆኑት ለአቶ እንዳልክ ቀለመወርቅ ሲገልፁ በመሃከላቸው በተከሰተው አለመግባባት ተጋጭተው እንደነበር ይጠቁማሉ።</p>

<p>የዘጠኙ ስፖርተኞች የአየር ቲኬትና ፓስፖርት ከአቶ እንዳልክ ቀለመወርቅ ዘንድ ስለነበረ አልሰጥም በማለታቸው የተነሳ ግጭት መቀስቀሱን የጠቆመው ዜና ለፖሊስ ምርመራ ለሁለት ቀን የአየር መንገድ ማረፊያ ከቆዩ በኋላ ስፖርተኞቹ ፓስፖርታቸውን ወስደው የጀርመንን መንግስት የፖለቲካ ጥገኝነት ወደ መጠየቁ ማምራታቸውን ለማወቅ ተችሏል።</p>

<p>እነዚህ የጀርመን መንግስት የፖለቲካ ጥገኝነት የጠየቁትን ዘጠን ስፖርተኞችን የስም ዝርዝር ለማግኘት ባደረግነው ጥረት ሁለት የኦሮሞ ተወላጅ፣ 5 ደቡብ ሕዝቦች፣ 1 ከትግራይ ተወላጅና አንድ ሌላ በይፋ ያልታወቀ ስፖርተኛም እንደሚገኝበት ሲታወቅ ከዚህም በተጨማሪ የስም ዝርዝራቸው ከዚህ እንደሚከተለው መሆናቸውን የደረሰን ዜና ያስረዳል።</p>

<p>እነዚህ ዘጠኝ አትሌቶች በአሁኑ ሰዓት ኢትዮጵያ ያለችበት የፖለቲካሁኔታ ለሕይወታቸው አስጊ ስለሆነ ወደ ሀገር መመለስ እንደማይችሉ ገልፀው የጀርመን መንግሥትን የፖለቲካ ጥገኝነት መጠየቃቸው የታወቀ ሲሆን፣ አሁን ያሉበት ሁኔታ አልታወቀም። ይሁንና ከኢትዮጵያ በተለያዩ ምክንያቶች ከሀገር ወጥተው የሚቀሩት የመንግሥት ባለሥልጣኖች ቁጥር ከፍ ባለበት በአሁኑ ሁኔታ ከሀገር ወጥተው አለመመለስ ሀገሪቱ ያለችበትን ችግር ያመለክታል ሲሉ የፖለቲካ ተንታኞች ይገልፃሉ።</p>


<p class="align-center"><a href="/Gazettas/SeifeNebelbal/info/SeifeNebelbal.sera.html">ከሰይፈ ነበልባል ነሐሴ 10 ቀን 1994</a></p>

</body>
</html>	














