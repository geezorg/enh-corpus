<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኦህዴድ በማዕከላዊ ኮሚቴው ብዙ አማሮች አስገብቷል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኦህዴድ በማዕከላዊ ኮሚቴው ብዙ አማሮች አስገብቷል</h1>


<p>ነቀምቴ ላይ ነሐሴ 28 ቀን 1993 ዓ.ም የተጀመረው የኦህዴድ የተሀድሶ ኮሚሽን በጄ/ል አባዱላ የተመራው ሁለተኛ ጉባዔ በከፍተኛ ቁጥር የሌሎች ብሔር ብሔረሰብ አባላት በማዕከላዊ ኮሚቴነት መምረጡ ታውቋል። ከቀድሞው የኦህዴድ የማዕከላዊ ኮሚቴ ውስጥ በነቀምቴ የተገኙት 8 ብቻ ናቸው። ስለዚህ የቀድሞውና የዛሬው ኦህዴድ የተለያዩ ነገሮች ሆነዋል።</p>

<p>ከዚህም በተጨማሪ ከፍተኛ ቁጥር ያላቸው የመንግሥት መገናኛ ብዙሃን ሠራተኞችና ኃላፊዎች በማዕከላዊ ኮሚቴ ውስጥ ተመርጠዋል። ከማዕከላዊ ኮሚቴና ሥራ አስፈፃሚ አሁን ሳይመረጡ የቀሩት አቶ ኢተፋ ቶላ፣ ወ/ሮ ሂሩት ቢረሣ አቶ ዱባለ ጃሌ ይገኙበታል።</p>

<p>ጉባዔው በድርጅቱ ላይ ከፍተኛና አደገኛ የተባለ ፀረ ዴሞክራሲያዊ አሰራር ለ10 ዓመት ተንሰራፍቶበት እንደነበረ አምኖ ለወደፊት እርምት እንደሚወስድ ጠይቋል። በተለይም ሁለት እጅግ አንገብጋቢ ጉዳዮች ማለትም የኦሮሚያን ድንበሮች በተመለከተ ያለፈውንም ሆነ የወደፊቱን ችግሮች ለመፍታት ማዕከላዊ ኮሚቴው አስፈላጊውን እርምት እንዲያደርግ የወሰነ ሲሆን፤ በኮሚቴው ውስጥ ኦሮሞ ያልሆኑ ግለሰቦች በመብዛታቸው ችግር ይፈጠራል ተብሎ እንደማይጠበቅ በጉባዔው የተላለፈና አዝማሚያውን ያልወደደ ግን ስማቸውን መግለጽ የሚፈሩ አባላት ገልፀዋል።</p>

<p>በሁለተኛ ደረጃ የድንበር ጉዳዮን የሚከታተል አንድ አካል ለመፍጠር የሚያስችለው መፍትሔ እንዲያቋቋም አዟል። በሌሎች ዘገባዎች መሠረት ኦህዴድ 23 ሚሊዮን ህዝብ ባላት ኦሮሚያና በሌሎች ክልሎች 100 ሺህ አባላት በአሥር ዓመት ማሰባሰቡ ከፍተኛው ውድቀት መሆኑ ተገልጿል። በአንፃሩ 3 ሚሊዮን ትግራይ ውስጥ ህወሓት 74 ሺህ አባላት እንዳለው ይነገራል። ቀድሞ 27 የነበረውን የማዕከላዊ ኮሚቴ የነቀምቴው ሁለተኛ ድርጅታዊ ጉባዔ ወደ51 ከፍ ያደረገ ሲሆን በምርጫው ወቅት ከፍተኛ ድምፅ ያገኙት አቶ ግርማ ብሩ ሲሆኑ ሊቀመንበር ሆነው የተመረጡት ግን ቀድሞ የደርግ ወታደር የነበሩ ተማርከው በህወሓት እጅ እስር ቤት ቆይተው ደራ ላይ ኦህዴድን ከመሰረቱት መካከል የነበሩትና የሠራዊቱ መሪ የነበሩት በበረሃ ስማቸው አባዱላ የሚባሉት ምናሴ ወልደ ዮሐንስ ናቸው።</p>


<p class="align-center"><a href="/Gazettas/SeifeNebelbal/info/SeifeNebelbal.sera.html">ከሰይፈነበልባል መስከረም 11 ቀን 1994</a></p>

</body>
</html>	
