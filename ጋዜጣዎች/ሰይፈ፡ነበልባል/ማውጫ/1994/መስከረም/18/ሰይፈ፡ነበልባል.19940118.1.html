<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>መለስ የፕሬዝዳንቱን ቦታ «ተክተው» እየሰሩ ነው፤ የፕሬዝዳንትነትን ሥልጣን በሚመለከት የዶ/ር ነጋሶ ጽ/ቤት ረቂቅ አዋጅ አዘጋጀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">መለስ የፕሬዝዳንቱን ቦታ «ተክተው» እየሰሩ ነው፤ የፕሬዝዳንትነትን ሥልጣን በሚመለከት የዶ/ር ነጋሶ ጽ/ቤት ረቂቅ አዋጅ አዘጋጀ</h2>


<p>የኢፌዴሪ መንግሥት ፕሬዝዳንትና የሀገሪቱ ርዕሰ ብሔር ሆነው ላለፉት ስድስት ዓመታት ሲያገለግሉ የቆዩት ዶ/ር ነጋሶ ጊዳዳ ከሥልጣናቸው ገና ሳይሰናበቱና ይኸው በኦፊሴል ሳይገለጽ የሥልጣን መገፋት እየደረሰባቸው መሆኑን ከአካባቢው ምንጮች የደረሰን ዜና ይገልጣል።</p>

<p>እንደምንጮቹ ከሆነ ፕሬዝዳንቱ ከዚህ ቀደም ያደርጓቸው የነበረውን እንግዶች የመቀበልና የመሸኘት ሥራዎች በጠቅላይ ሚኒስትር መለስ ዜናዊ እየተነጠቁ መሆኑ በተጨባጭ ታይቷል። ዶ/ር ነጋሶ ተሰናባቹን የአአድ ዋና ፀሐፊ ዶ/ር ሳሊም አህመድ ሳሊምን ማሰናበት ሲገባቸው እንዲሁም አዲሱን ዋና ፀሐፊ መቀበል ሲገባቸው ጠ/ሚ/ሩ ጣልቃ ገብተው ታይቷል።</p>

<p>ከሁሉም በላይ ደግሞ ሰሞኑን አዲስ አበባ የገቡትን የቀድሞውን የጋና ፕሬዝዳንት በአሁኑ ወቅት የተባበሩት መንግሥታት ድርጅት የበጐ ፈቃደኞች አምባሳደር የሆኑትን ጄሪ ሮውሊንግስን ተቀብለው ያነጋገሩት ጠ/ሚ/ር መለስ ዜናዊ መሆናቸው በአገሪቱ የመንግሥት ሥልጣን ውስጥ ምን ክፍተት እየተፈጠረ ነው የሚል ጥያቄ አስነስቷል። ጄሪ ሮውሊንግስ ወደአዲስ አበባ የመጡት በዓለም ላይ በአስከፊ ሁኔታ በመሰራጨት ላይ ስለሚገኘው የኤድስ በሽታ ጉዳይ ከሚመለከታቸው ወገኖች ጋር ለመነጋገር መሆኑ ታውቋል። እንደዜናው ዘገባ ከሆነ የቀድሞው የጋና ፕሬዝዳንት ማነጋገር የነበረባቸው ዶ/ር ነጋሶ ጊዳዳን ነበር። ምክንያቱም ፕሬዝዳንት ነጋሶ የብሔራዊ የኤድስ መከላከያ ምክር ቤት ሰብሳቢ ናቸውና።</p>

<p>በሌላ በኩል ፕሬዝዳንት ዶ/ር ነጋሶ ጊዳዳ በሕገ መንግሥቱ ውስጥ ፕሬዝዳንቱን በሚመለከት የተካተቱት ጉዳዮች በቂ ባለመሆናቸው ጽሕፈት ቤታቸው ችግሩን በባለሙያ አስጠንቶ አንድ ረቂቅ አዋጅ እንዲዘጋጅ ማድረጉን ለአፈጉባኤእ ዳዊት ዮሐንስ መስከረም 14 ቀን 1994 ዓ.ም በፃፉት ግልፅ ደብዳቤ ይፋ አድርገዋል።</p>

<p>ዶ/ር ነጋሶ ለአቶ ዳዊት ዮሐንስ በፃፉት ደብዳቤ «ፕሬዝዳንቱን በሚመለከት በሕገ መንግሥት ውስጥ የተካተቱ ጉዳዮች በቂ አለመሆናቸውን ለመረዳት ችለናል። እነዚህን ክፍተቶች ለማሟላት በማሰብ ጽ/ቤታችን ችግሩን በባለሙያ አስጠንቶ በጉዳዩ አንድ ረቂቅ አዋጅ እንዲዘጋጅ አድርጓል... በረቂቅ አዋጁ ከተካተቱ ነጥቦች ለፕሬዝዳንትነት የሚያበቁ መስፈርቶች፣ የፕሬዝዳንቱ አሰያየም፣ ቃለ መሃላ፣ የፕሬዝዳንት የሥራ ዘመን፣ የፕሬዝዳንቱ ሥልጣንና ተግባር፣ ገደቦች፣ ስለደሞዝና አበል፣ ያለመከሰስ መብት፣ የፕሬዝዳንቱ ሥልጣን ቀሪ የሚሆንባቸው ሁኔታዎች፣ የልዩ ኮሚቴ አባላት፣ ስለፕሬዝዳንቱ ከሥልጣን መነሳት፣ ተተኪ ፕሬዝዳንት ስለመሰየም፣ ለተሰናባች ፕሬዝዳንት የሚሰጡ ልዩ መብቶች፣ የመሸጋገሪያ ድንጋጌ የሚሉት ይገኙባቸዋል።» የሚል ተካቷል።</p>


<p class="align-center"><a href="/Gazettas/SeifeNebelbal/info/SeifeNebelbal.sera.html">ከሰይፈ ነበልባል መስከረም 18 ቀን 1994</a></p>

</body>
</html>	
