<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ችግሩን በሐይል ወደ መፍታት ተቃርበናል»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center"> የኢትዮጵያ የመጨረሻ ውሳኔ</h2>
<h1 class="align-center"> «ችግሩን በሐይል ወደ መፍታት ተቃርበናል»</h1>

 
<p>በጄኔራል መሐመድ ሣሞራ የኑስ የመከላከያ ሚኒስቴር ከፍተኛ ባለስልጣን የሚመራ ከፍተኛ የወታደራዊ አመራር ቡድን በኢትዮጵያ የኤርትራ ድንበር የሠፈረውን ሠራዊት የሚገኝባቸውን ብዛት ያላቸውን የጦር ሠፈር ተዘዋውረው የጦር ሠፈር ተዘዋውረው ጐብኝቶ መመለሳቸው ታወቀ። የኤርትራን ሠራዊት እንቅስቃሴ ለብዙ ወራት በመከታተል ላይ የቆየው የኢትዮጵያ ሠራዊት በሁለቱ አገሮች ድንበር ላይ ከሰሜናዊ ምዕራብ ትግራይ ከአዲ ኢሮብ በስተሰሜን እስከ የአፋር አካባቢ የራንዳኮማ ጠረፍ ድረስ ከፍተኛ ጦር መከማቸቱን ከዚሁ ጋር ተያይዞ ተገልጧል።</p>

<p>አይጋ መንኮሳይት፣ ባድመና ሺራሮ የተባሉት ቦታዎች ብዛት ያላቸው የኤርትራውያን የሚገኙ ሲሆን በኢትዮጵያ መንግሥት ኢትዮጵያዊ ዜግነት እንዲወስዱ የተጠየቁ መሆናቸው ለግጭቱ እንደ መንስኤ የተቆጠረ ሲሆን በትግራይ የሚገኙ የመቀሌና የአክሱም አለም አቀፍ አየር ማረፊያዎች ከፍተኛ እንቅስቃሴ እንደሚታይባቸው የተናገሩ መንገደኞች ከፍተኛ ቁጥር ያላቸው የወታደራዊና የሲቪል ማጓጓዣዎች ወታደሮችን በመጓጓዝ ላይ እንደሚገኙም ጨምረው አብራርተዋል። ዜጐቻቸው በብዛት በአካባቢው የሚገኙት እንደ ኢጣሊያና ሌሎች ኤምባሲዎች ኦፊሴላዊ ያልሆነ ምክክር በማድረግ ላይ መሆናቸውን ሌላ ምንጭ አብራርቶ ለግዳጅ የሚያስፈልጉ እንደ ነዳጅ ያሉ ጠቃሚ ቁሳቁሶች ለጣሩ ተፈላጊነታቸው በማየሉ ለሲቪል ሥራዎች እጥረት እንደአጋጠመ ተናግረዋል።</p>

<p>በሌላ በኩል ግንቦት 13 ቀን 1990 በአዲስ አበባና በደብረ ዘይት በረራ ማድረግ በመጀመራቸው የዝግጅቱ አካል መሆኑ ተስተውሎአል የዝግጅቱ አካል መሆኑ ተስተውሎአል። ቀደም ተብሎ በመገናኛና ትራንስፖርት በኩል ከተወሰዱት የትራንስፖርት ቅንጅቶች ሌላ ከጦሩ ክፍል የሚመደበው የጦር ኃይሎች ሆስፒታል የጦሩ ከፍተኛ የሕክምና ቡድን ወደ ትግራይ በዘመቻ እንዲላክ ተወስኖ ወደ ትግራይ ተንቀሳቅሷል። ከአገሪቷ ምስራቅና ምዕራባዊ ክፍልም በየብስ በአየር ከምዕራብ ወለጋ ወደ ጐንደር በ71 አውቶብሶችና ከፍተኛ እግረኛ ሠራዊት ክተት ከጀመረ ሳምንታት ተቆጥሮአል። ከወለጋ ወደ ጐጃም ጐንደር በእግር የተንቀሳቀሰው ወታደር ምናልባት በኤርትራ ላይ ለሚደረገው የመልሶ ማጥቃት ዘመቻ ከወዲሁ በቂ አካላዊ ብቃት እንዲኖረ ታስቦ ነው የሚሉ ወታደራዊ ጠበብቶች አጋጥመውናል።</p>

<p>ከመገናኛ ብዙሃን የጦር ኃይሎች ፕሮግራም የተሰማው ዜና እንዳረጋገጠው ኮልፌ አዲስ አበባና ባህር ዳር የሚገኙ ከሠራዊቱ የተሰናበቱ የሴት ተዋጊዎችና ወታደሮች ብቃት ያላቸው የሃገሪቷን ሉዓላዊነት ለማስጠበቅ ቁርጠኝነታቸውን መግለፃቸው የታወቀ ሲሆን የጦሩ አባላት የዕረፍ ጊዜያቸውን በነፃ አገልግሎት ለመሸፈንና በዘመቻ ለመሥራት መዘጋጀታቸው ተዘግቦአል።</p>

<p>ግንቦት 14 ቀን 1990 ወደ ደብረ ዘይት የአየር ኃይሉ ከፍተኛ እንቅስቃሴ በማድረግ ላይ እንደሚገኝ ያሳያል ያሉትን ሚግ ጄቶች በየ20 ደቂቃ እየተነሱ ተከታታይ በረራ ሲያደርጉ እንደነበሩና ሌሎችም ከፍተኛ የማጓጓዣ አውሮፕላኖችም በወቅቱ ተመላላሽ በረራዎች ማድረጋቸውን ከወታደራዊ እንቅስቃሴው ጋር ገጥሞ መገኘቱን አስረድተዋል።</p>

<p>ግንቦት 19 ቀን ምሽት ፕሬዝዳንት ነጋሦ ጊዳዳ የግንቦት 20ን በዓል ምክንያት በማድረግ ባደረጉት ንግግር መላው ሃገሩን ከወረራ ለመከላከል ተገቢውን ዝግጅት እንደሚያደርግ ጥሪያቸውን አቅርበዋል።</p>

<p>ኢህአዴግም ይህንኑ በዓል ምክንያት በማድረግ ባወጣው መግለጫ በወረራ ስር ውለን የምናድርባት እያንዳንዷ ቀን የሰላማዊ መፍትሔን እድል እያጠበበች ችግሩን በኃይል ወደ መፍታት ተቃርበናል በማለት ነገሩ በሙሉ ወደ ጦርነት መፍትሔ እየተቃረበ መሆኑን ገልጿል።</p>

<p>ይህ የኢህአዴግ መግለጫ አሉኝ ሲሉ ከነበራቸው ሁለት አማራጮች የመጀመሪያው ነው የተባለው ሠላማዊ አማራጭ ውጤት ባለማስመዘገቡ ወታደራዊ ዝግጅቱን በማጠናቀቅ ጦርነት ለመጀመር ከመጨረሻው ምዕራፍ ላይ መድረሱን ከዚሁ መግለጫ ለማወቅ ተችሏል።</p>


<p class="align-center"><a href="/Gazettas/SeifeNebelbal/info/SeifeNebelbal.sera.html">ከሰይፈ ነበልባል ግንቦት 21 ቀን 1990</a></p>




</body>
</html>