<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ጋዜጠኞች ከጦርነቱ አካባቢ እንዲርቁ ተጠየቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> ጋዜጠኞች ከጦርነቱ አካባቢ እንዲርቁ ተጠየቀ</h1>

 
<p>ግንቦት 5 ቀን 1990 ዓ.ም ባድመ በኤርትራ ኃይሎች እጅ ከወደቀችበት ጊዜ ጀምሮ እስካለፈው ቅዳሜ በሁለቱም ሃገሮች መሐከል የነበረው የቃላት ጦርነት ወደ ተግባር ከተለወጠ በኋላ በሁለቱ ሃገሮች ድንበሮች አካባቢ የተደረጉት ጦርነቶች ከፍተኛ ሥጋት ፈጥረዋል።</p>

<p>ወደ ድንበር አካባቢ ለወታደራዊ የግዳጅ ዘመቻ ከተንቀሳቀሱት የኢትዮጵያ ወታደሮች ጋር የተንቀሳቀሱት የመንግስት ጋዜጠኞች ቡድን መኖሩ ቢታወቅም በአካባቢው ስለተደረጉት ጦርነቶች እስካሁን ያቀረቡት የዜና ዘገባ የለም።</p>

<p>ባለፈው እሁድ ጦርነት መከፈቱን ለመጀመሪያ ጊዜ የዘገበችው የቪ.ኦ.ኤ ጋዜጠኛ ከዚህ የመጀመሪያ ዕለት የዜና ዘገባዋ በኋላ እሮብ ዕለት ስለተደረገው ውጊያ ቀድሞ የተሠማው ግን በኤርትራ ካለው የሮይተርስ ጋዜጠኛ ነው።</p>

<p>የቪ.ኦ.ኤዋ ጋዜጠኛ በትግራይ ክልል በኩል ባለው የውጊያ የግንባር መስመር አካባቢ መሆኗ ቢታወቅም ከመጀመሪያ ዘግባ ቀጥሎ ባሉት ጊዜያት ለምን ዝምታን እንደመረጠች አልታወቀም።</p>

<p>በአሊቴና፣ አይጋ፣ እንዳልገዳና ዛላአንበሳ አካባቢ ተከታታይ ውጊያዎች መደረጋቸውን ከኤርትራ ወታደሮች ጋር የሚንቀሳቀሱ ጋዜጠኞች ቢገልፁም የኢትዮጵያ መንግስት የጋዜጠኞች ቡድን ግን ከባድመና ከፊል ሽራሮ በሻዕቢያ ሠራዊት ተይዘው ስለተረሸኑት 3 ኢትዮጵያውያንና ከጦርነቱ አካባቢ ለተፈናቀሉት ዜጐች የሚደረገውን እርዳታና የትግራይ ክልል ባለሥልጣናትን መግለጫ ከማሰማት ያለፈ ተግባር ማከናወን ያለመቻላቸው ምናልባትም ፈቃድ መከልከላቸው ይሆናል የሚል ግምት አሣድሯል።</p>

<p>ረቡዕ ዕለት የዛላንበሳ ጦርነት ከተደረገ በኋላ የኢትዮጵያ ውጪ ጉዳይ ሚኒስቴር ባወጣው መግለጫው የውጪ ጋዜጠኞች ከእነዚህ አካባቢዎች እንዲርቁ አሣስቧል።</p>

<p>ይህ የኢትዮጵያ የውጪ ጉዳይ ሚኒስቴር መግለጫ ጋዜጠኞች ከአካባቢው እንዲርቁ የጠየቀበትን ምክንያት ሲገልጽ ሁኔታውን ለአለም አቀፍ ሸምጋዮች ላለማወሳሰብ ነው ሲል ያመለክታል።</p>

<p>ሆኖም ግን የጋዜጠኞች ሁኔታውን መከታተል የሽምግልናውን ጥረት በምን መልኩ ሊያወሳስበው እንደሚችል ምክንያቱ አልታወቀም።</p>

<p>በውጭ ጉዳይ ሚኒስቴር ረዳት ሚኒስትር ዶ/ር ተቀዳ ዓለሙ ግን ለጋዜጠኞች በሰጡት መግለጫ በአካባቢያችን ሰላምና መረጋጋት ተፈጥሮ የነበረ ቢሆንም አሁን በዚህ ወረራ ተጨናግፎአል በማለት ለአካባቢው የሰላምና ፀጥታ ጥረት መሠናክል ተጠያቂው የኤርትራ መንግስት ነው ማለታቸው የተገለፀ ሲሆን ግንቦት 27 ቀን 1990 ከጦር ግንባር ቃላቸውን የሰጡት የኤርትራ የደቡብ ምሥራቅ የጦር አዛዥ ተክሌ ኃ/ሥላሴ ደግም በሁለቱም በኩል ብዙ ሕይወት መጥፋቱን አምነው እነርሱ በራሳቸው የመከላከያ ወረዳ ውስጥ መሆናቸውን ቢናገሩም ከድምፃቸው በስተጀርባ የከባድ መሣሪያ ተኩስ ተደምጦአል። ኮማንደር ተክሌ ኃ/ሥላሴ የዛላ አንበሳ ከተማ ተቆጣጥሮአል የተባለው የኤርትራ ጦር አዛዥ መሆናቸው ያልተረጋገጠ ነው። ዶ/ር ተቀዳ የኤርትራ ጦር የያዘው ተጨማሪ መሬት የለም ጦራችን ተከላክሎ መልሶአቸዋል ብለዋል።</p>


<p class="align-center"><a href="/Gazettas/SeifeNeblbal/info/SeifeNeblbal.sera.html">ከሰይፈ ነበልባል ግንቦት 28 ቀን 1990</a></p>


</body>
</html>	
