<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሁለት አማራጭ አለን</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center"> ሁለት አማራጭ አለን</h1>
<h3 class="align-center"> ጠ/ሚ መለስ ዜናዊ</h3>

 
<p>ማንኛውንም የጦር መሣሪያ ይዞ ተንበርከኩ የሚለንን በትዕግስት ልንመለከተው ስለማንችል እራሳችንን ለመከላከል እንገደዳለን ሲሉ ጠ/ሚር መለስ ዜናዊ ገለጡ። የኤርትራ መንግሥት በወረራ የያዛት ባድመን የተባለችው አካባቢ በማንኛውም ጊዜ ለአንዲት ቀን እንኳ በኤርትራ መንግሥት ቁጥጥር ሥር ውላ አታውቅም ሲሉ አረጋግጠዋል። የኛ አቅጣጫ ልክ እንደጋሪ ፈረስ ወደ ልማት አተኩረን ያለን ሲሆን ከዚህ አቅጣጫችን ሊያዘናጋን የሚችለው ጠመንጃ ይዞ ተንበርከኩ የሚለን ብቻ ነው ሲሉ ተናግረዋል። ከኤርትራ በኩል ሊሰነዘር የሚችል የጦርነት ጥቃት እንዳለ አታውቁም ወይ ተብሎ ለቀረበላቸው ጥያቄ አልፎ አልፎ ግጭት ቢኖርም ግምት እንዳልነበራቸውና ጉዳዩ ዱብ እዳ እንደሆነባቸው ገልጠዋል።</p>

<p>ከኤርትራ ጋር ለምን ጊዜ ደረጃ ላይ እንደተደረሰ ተጠይቀው ይህ ነው የሚባል አጥጋቢ ምክንያት የለኝም በማለት ገልጠዋል። ነገሩን በሰላማዊ መንገድ ለመፍታት አንዳንድ መንግሥታት ያደረጉት የሰላማዊ ጥረት ፍሬ አለማፍራቱና መብታችንን ለማስጠበቅ በትዕግስትና በማስተዋል የተጣለብንን ኃላፊነት እንወጣዋለን ካሉ በኋላ መንግሥታቸው የሚፈጽሟቸውን ሁሉንም ተግባሮች ግልጽ ለማድረግ እንደማይፈልጉ በገለጡበት ሐረግ በጋዜጣ ላይ የሚነደፍ የልማትም ይሁን የጦርነት ስትራቴጂ የለም ሲሉ ሕዝብ የሰጠንን ኃላፊነት በአስፈፃሚው አካል በኩል በተገቢው መንገድ ይፈፀማል በማለት ወደ ዝርዝር ጉዳዩ ሳይገቡ አልፈዋል። እንደ ጠ/ሚሩ መግለጫ ኢትዮጵያ እራሷን ለመከላከል የምትወስደው አማራጭ ሁለት መሆኑንና ይሄም ሰላም ወይም ሉዓላዊነትን ማስከበር እንደሆነ አጠንክረው አስገንዝበዋል።</p>


<p class="align-center"><a href="/Gazettas/SeifeNebelbal/info/SeifeNebelbal.sera.html">ከሰይፈ ነበልባል ግንቦት 14 ቀን 1990</a></p>




</body>
</html>