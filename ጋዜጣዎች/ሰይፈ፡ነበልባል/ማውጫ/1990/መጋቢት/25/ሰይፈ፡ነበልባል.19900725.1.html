<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በአፍሪካ አህጉር የመጀመሪያው ፋብሪካ ሥራ ጀመረ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center"><span class="underline"> ሼክ መሐመድ አልአሙዲ የስዊድን ንጉሥ ሜዳሊያ ተሸለሙ</span></h2>
<h1 class="align-center"> በአፍሪካ አህጉር የመጀመሪያው ፋብሪካ ሥራ ጀመረ</h1>
<h2 class="align-center"><span class="underline"> የሆራው ቤተ መንግሥት ተሸጠ</span></h2>
 

<p>የሚድሮክ ኢትዮጵያ ሊ/መንበር የሆኑት ሼክ መሐመድ ሁሴን አል-አሙዲ በስዊድን ንጉሠ ነገስት መልካም ፈቃድ «ሮያል ኦርደር ዘ ፓላር ስታር» የተሠኘውን የክብር ሜዳሊያ መሸለማቸው ታወቀ።</p>

<p>ሚድሮክ ስካንዴኒቪያ ኤ.ቢ የተሰኘውና ስዊድን ውስጥ ባለው ከፍተኛ የኢንቨስትመንት እንቅስቃሴው ለሃገሪቷ ኢኮኖሚ የላቀ አስተዋፅኦ ያበረከተ መሆኑ የተነገረለት የሼክ አል አሙዲ ኩባንያ በዚያች አውሮፓዊት ሃገር ስድስት ሺህ ሠራተኞችን ቀጥሮ እያሠራ መሆኑ ተገልጧል።</p>

<p>ዲሴምበር 4/1997 በስዊድን ሀክሆልምስንድ ከተማ በተከናወነው የሽልማት አሠጣጡ ሥነ ሥርዓት ላይ የተበረከተላቸው ይኸው ሜዳሊያ በሃገሪቷ ኢኮኖሚ ውስጥ ጉልህ ሚና ላላቸውና ስዊድናዊ ላልሆኑ የውጪ ዜጐች የሚሰጥ መሆኑን ለማወቅ ተችሏል።</p>

<p>ሜዳሊያውን ስለሚሸለሙ ሰዎች ውሣኔ የሚሰጡት የስዊድን ንጉሠ ነገሥት መሆናቸው ሲጠቀስ ሼክ መሐመድ አል አሙዲን በአሁኑ ወቅት በስዊድን በከፍተኛነቱ የመጀመሪያውን ደረጃ የያዘውን ፕሪም ፔትሮሊየም ኤሲ፣ ስቬንካ ፔትሮሊየም ኤ.ቢ. እና ሚድሮክ ስካንዲኔቪያ የተባሉትን ግዙፍ ኩባንያዎች የሚያንቀሳቅሱ መሆናቸው ታውቋል።</p>

<p>እኚሁ ባለሐብት በኢትዮጵያ ውስጥ ባለፈው ወር ብቻ አራት ኩባንያዎችን መመሥረታቸው ሲታወቅ እነዚህም በኦሮሚያ ክልል የሚገኘውን ከኢትዮጵያ ፕራይቬይታይዜሽን ኤጀንሲ የተገዛው የለገደንቢ ወርቅ የሚያስተዳድር ሚድሮክ ለገ ደንቢ (ሚድሮክ ጐልድ) የተለያዩ የአግሮ ኢንዱስትሪ ተቋማትን የሚያስተዳድረው ኤልፎራ አግሮ ኢንዱስትሪ፣ ኢትዮ ቡናና ሻይ ተክል ልማትና ገበያ የህንፃ ማዕከሎችን ግንባታና ሂደት የሚከታተልና የሚያስተዳድረው ሁዳ ሪል ኢስቴት ኃ.የተ.የግል ኩባንያዎች በህግ ተቋቁመው ሥራ መጀመራቸው ታውቋል።</p>

<p>ከአዲስ አበባ 13 ኪ.ሜትር ርቀት ላይ የተቋቋመውና በአፍሪካ አህጉር የመጀመሪያው መሆኑ የተነገረለት ዘመናዊው የዴይ ላይት ኢንጂነሪንግ የምርት ውጤቶቹ የሆኑትን የኤሌትሪክ አምፑል እያመረተ ማቅረብ መጀመሩ በተጨማሪ ለማወቅ ተችሏል።</p>

<p>ሁዳ ሪል ኢስቴት የተባለው ይኸው የሚድሮክ ኢትዮጵያ ቡድን 35 እና 42 ፎቅ ያለው ህንፃ በመሐል አራዳ ለማስገንባት ከክልል 14 ለተረከበው 36.00 ስኩዌር ሜትር ቦታው ያለሊዝ ጨረታ የተሰጠ መሆኑን መንግስታዊ የሆነው የክልሉ ጋዜጣ «አዲስ ልሣን» ቢያሣውቅም ከሚድሮክ ኢትዮጵያ የተገኘው ዜና ግን ለቦታው 10.00.00 ብር የሊዝ ክፍያ መፈፀሙን በመግለጽ ዜናውን ያስተባብላል።</p>

<p>ሌላኛው ከመንግሥት በጨረታ የተገዙት የአግሮ ኢንዱስትሪ ተቋሞች 8 ሲሆኑ ለዚህም የ54.82.21 የአሜሪካን ዶላር ክፍያ በሚድሮክ የተፈፀመ ሲሆን እነዚህም የዶሮ ልማት ድርጅት፣ የኢትዮጵያ ሥጋ ንጥር ፋብሪካ፣ የሥጋ ከብት ገበያ ድርጅት፣ የድሬዳዋ ሥጋ ፋብሪካ፣ የጐንደር ሥጋ ፋብሪካ፣ የኮምቦልቻ ሥጋ ፋብሪካና ጫፋ የመንግሥት እርሻ ናቸው።</p>

<p>በተጨማሪም የአዋሽ ቆዳ ፋብሪካን ሽያጭ ውል ከኢትዮጵያ ፕራይቬይታይዜሽን ኤጀንሲ ጋር የተፈራረመው ሚድሮክ ኢትዮጵያ ለዚሁ ግዢ 1227.81.50 ሚሊዮን ብር በመክፈል ተረክቦታል።</p>

<p>በሆቴልና ቱሪዝም ዘርፍ በአፍሪካ አህጉር የመጀመሪያው የሆነውን የሸራተን አዲስን ግንባታ በማጠናቀቅ ያስመረቅው ሚድሮክ ኢትዮጵያ ቀድሞ የንጉሥ ኃይለ ሥላሴን የእረፍት ማሣለፊያ የነበረውን ቤተ መንግስት ማለትም በቢሾፍቱ ከተማ የሚገኘውን የሆራ ራስ ሆቴል በ8.00.00 በመግዛት ሆቴሉን በባለሙያ እያስጠና ያለው ይህ ግዙፍ ኩባንያ ደረጃውን ወደ ባለ አምስት ኮከብ ሆቴል ለማሣደግ እንቅስቃሴ መጀመሩ ይነገራል።</p>

<p>ጠቅለል ባለ መልኩ ኢትዮጵያ የሚያንቀሳቅሳቸውን ኩባንያዎች ለመዘርዘር ሚድሮክ ኮንስትራክሽን፣ ብሔራዊ ማዕድን ኮርፓሬሽን፣ አልፎራ አግሮ ኢንዱስትሪ፣ ማምኮ የወረቀት ውጤቶች፣ አቃቂ ዘመናዊ ቆዳ ፋብሪካ፣ ዴይላይት ኢንጂነሪግ፣ ዘመናዊ የህንፃ ኢንዱስትሪዎች፣ ሰላም የጤና ማዕከል፣ ሞሐ ለስላሳ መጠጦች ኢንዱስትሪ ኢትዮ ሌዘር ኢንዱስትሪ፣ ሁዳ ሪል እስቴት፣ ሸራተን አዲስ፣ ሚድሮክ እስካንዴኔቪያ የኢትዮጵያ ቅርንጫፍ፣ ኮምቦልቻ ብረታ ብረት ኢንዱስትሪ፣ ሚድሮክ ለገ-ደንቢ የወርቅ ማዕድን፣ ኢትዮ ቡናና ሻይ ተክልና ገበያ በሚድሮክ ኢትዮጵያ የሚንቀሳቀሱ የልማት ድርጅቶች ናቸው።</p>

<p>ከኢትዮጵያ ፕራይቬይታይዜሽን ኤጀንሲ የተገዙትን ድርጆችና ዋጋቸውን የሚያመለክትው ዝርዝር ደግሞ ብሔራዊ ማዕድን 27.97.70 ብር፣ የፔፕሲ ኮላ ፋብሪካዎችን 113.52.16 ብር፣ የኢትዮጵያ ቆዳ ማልፊያና ማለስለሻ ፋብሪካ 35.00.00 ብር፣ ዩኒቨርሳል የቆዳ እቃዎች አቅራቢ ፋብሪካ 16.05.00 ብር፣ አዋሽ ቆዳ ፋብሪካ 127.81.50 ብር፣ ለገ-ደንቢ የወርቅ ማዕድን 1.78.716.00 ብር፣ የሥጋና ልማት 8 ተቋማትን 370.95.26 ብር ሲሆን ሆራ ራስ ሆቴል ደግሞ በ8.00.00 ብር ገዝቷል።</p>

<p>ከዚህ ሁሉ የግዢ ጨረታ በኦሮሚያ ክልል በቦረና ዞን ሻኪሶ የሚገኘው የለገ-ደንቢ የወርቅ ማዕድንን ለመግዛት ሚድሮክ ያፈሠሠው ገንዘብ በቢሊዮን ብሮች የሚቆጠርና ተወዳዳሪ ያልተገኘለት ሲሆን በዚህ የጨረታ ሽያች ላይ ተካፍለው የነበሩትና በዓለም አቀፍ ደረጃ በወርቅ አሣሽነታቸው የሚታወቁት የደቡብ አፍሪቃና የካናዳ ኩባንያዎች ሣይቀናቸው ቀርቷል።</p>

<p>በጣም አስገራሚ የሚሆነው ደግሞ ደግሞ እነዚህ የኢትዮጵያ ፕራይቬይታይዜሽን ኤጀንሲ ለተገዙትና ከላይ የተጠቀሱትን በርካታ ድርጅቶች ሳይጨምር ከ3 ቢሊዮን ብር በላይ (500 ሚሊዮን ዶላር በላይ) ካፒታል የፈሰሰባቸውን የኢኮኖሚ ተቋማትን ሚድሮክ ኢትዮጵያ እያንቀሳቀሰ ነው።</p>

<p>ከአጠቃላዩ የውጪ ኢንቬስትመን 70% ይዞ ያለው ሚድሮክ ኢትዮጵያ ለ48.63 ዜጐች የሥራ እድል መፍጠሩ ሲነገር በመላው ዓለም ቅርንጫፎቹ በባለቤትነት የሚመራቸው ግዙፍ ኩባንያዎች ውጤታማነት አኳያ ሲታይ ለሃገሪቱ ኢኮኖሚ የላቅ ድርሻ ሊያበረክት የሚችል መሆኑ የማይጠረጠረው አብዛኛው የሚድሮክ ኢትዮጵያ እንቅስቃሴ ግዙፍና የረጅም ጊዜ አስተዋፅኦ ባላቸው ላይ እንጂ አጣዳፊና ትርፍ ሠጪ በሆኑ ፕሮጀክት ላይ የተሠማራ ባለመሆኑ ነው ሲሉ ባለሙያዎች ይገልፃሉ። </p>

<p>ሚድሮክ ለሚለው ምህፃረ ቃ ሲተነተን የኢንቬስተሩ ስምና ሥራ የሚገለጽበት ሲሆን ይህም «መሐመድ ኢንተርናሽናል ዴቬሎፕመንት ሪሰርች ኤይድ ኦርጋናይዜሽን ካምፓኒስ» የሚል ሆኖ ይተነተናል።</p>

<p>በሼክ መሐመድ ሁሴን አል አሙዲ ኢንቨስትመንት የሚመራው ሚድሮክ በመላው ዓለም በርካታ ቅርንጫፎች ያሉት ሲሆን እነዚህም በአፍሪቃ፣ በአውሮፓ፣ በአሜሪካ፣ በእንግሊዝና በመካከለኛው ምሥራቅ የሚገኙ ሲሆን በእነዚህም የምርት፣ የኮንስትራክሽን፣ የሥልጠና የምርመር ሥራዎችን የሚያከናውንንና የሚመራ ዓለም አቀፋዊ ይዘት ያለው ግዙፍ ተቋም ነው።</p>

<p>በተለይም በነዳጅ ፍለጋና ልማት ዘርፍ በስዊድን ከፍተኛውን የነዳጅ ተቋም ሪም ፔትሮሊየም ኤ.ቢና ስቬንስካ ፔትሮሊያም የሚገኙ ሲሆን ከአፍሪቃ በሞሮኮ በመካከለኛው ምሥራቅ ደግሞ በሳዑዲ አረቢያ ግዙፍ የነዳጅ ኩባንያዎችን ያጣመረ ነው።</p>

<p>ኰራል ፔትሮሊያም ሆልድንግስ በሚል ስያሜና መጠሪያ የሚታወቀው ሌላኛው የሚድሮክ ኩባንያዎች አካል የነዳጅ ፍለጋና ማጣራት እንዲሁም የምርትና ሽያጭ ሥራውን በሰሜን ባህር፣ በአንጐላ፣ በኖርዌይ፣ በሊቱዌኒያ፣ በቦልቲክ ባህርና በሶሪያ እንዲቀጥል ሠፊ እቅድ መኖሩ ታውቋል።</p>

<p>እስካሁን የነዳጅ ማጣራቱ ሥራ በስዊድንና በሞሮኮ በከፍተኛ ደረጃ እየተካሄደ ሲሆን የሽያጭና ሥርጭት ተግባር ደግሞ በስካንዴኔቪያ ሃአሮች፣ በፖላንድ በሳዑዲ ዓረቢያና በሞሮኮ ይከናወናል።</p>

<p>ኢትዮጵያ የትውልድ ሃገራቸው ከመሆኗም በላይ ከፍተኛ የሆነ መዋዕለ ንዋይ የፈሰሰባቸውንና በሁሉም የኢኮኖሚ ዘርፎች ላይ ተሳትፎ ያለውን ይህን እቅዳቸውን እ.ኤ.አ በ1993 በሸራተን አዲስ ግንባታ የጀመሩት ሼክ መሐመድ አል-አሙዲ በአንድ ወቅት የተናገሩትን የሚጠቅሰው የድርጅታቸው ዜና በኢትዮጵያ ውስት የጀመሩት ኢንቬስትመንት ትርፍ ለማግኘት የታቀደ ሳይሆን ወገንን ለመጥቀምና ሃገርን ለማሣደግ ነው ሲሉ መናገራቸውን ጠቅሶ እነኚህ ኢንቬስተር አላምጠው አላምጠው ወደ ኢትዮጵያ እንደሚወጡ ያሠምሩበታል።</p>

<p>በ1996 እ.ኤ.አ ህጋዊ ሰውነት አግኝቶ የተቋቋመው ሚድሮክ ኢትዮጵያ የገነባው ሸራተን አዲስ ሌግዠሪ ኰሌክሽን ሲመረቅ የሚድሮክ ኢትዮጵያ ምኞት ቢቻል በወር አንድ ፋብሪካ መክፈት መሆኑን የተናገሩት ሼክ መሐመድ አላሙዲ አዲስ አበባን ከአውሮፓ ከተሞች እንደ አንዱ ለማስዋብ ያላቸውንም ምኞት የገለጹበትን አጋጣሚ በመጥቀስ በሚድሮክ ኢትዮጵያ ላይ ያዘጋጀነውን ልዩ ዘገባ እንቋጫለን።</p>


<p class="align-center"><a href="/Gazettas/SeifeNeblbal/info/SeifeNeblbal.sera.html">ከሰይፈ ነበልባል መጋቢት 25 ቀን 1990</a></p>


</body>
</html>	
