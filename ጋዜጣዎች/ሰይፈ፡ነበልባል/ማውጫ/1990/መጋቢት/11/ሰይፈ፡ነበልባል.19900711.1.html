<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኦነግ አመራር ከአዲስ አበባ የወጡት በኢህአዴግ ግፊት መሆኑ ተገለጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2><span class="underline"> የሂውማን ራይትስ ዎች መግለጫና የአቶ ዲማ ኖጎ ምላሽ</span></h2>
<h1 class="align-center"> የኦነግ አመራር ከአዲስ አበባ የወጡት በኢህአዴግ ግፊት መሆኑ ተገለጠ</h1>

 
<p>በኢትዮጵያ የሰብአዊ መብቶች አሳሳቢ ሁኔታ አስመልክቶ ሂዩማን ራይትስ ዎች አፍሪካ ያዘጋጀው ዓመታዊ ሪፖርት የኢትዮጵያ መንግስት ያወጣውን የፌዴራል ሕገ መንግስትና የፈረመውን ሕገ መንግስትና የፈረመውን ዓለም አቀፋዊ ድንጋጌ እንዲያከብር ሲያሣሥብ ዓለም አቀፉ ሕብረተሰብ ደግሞ በሚሰጠው ኢኮኖሚያዊ ድጋፍ ተተቅሞ ተፅእኖ በማሳደር የሰብአዊ መብቶች አያያዝ እንዲሻሻል እንዲያደርግ ተጠይቆአል።</p>

<p>ሪፖርቱ በቅጽ 9 ቁ. በ54 ገጾች የተቀነባበረ ሲሆን ኤትሂኦፒአ ትሀ ጩርታኢልመንት ኦፍ ሪግህትስ በሚል ርዕስ የተቀናጀና በውስጡ 19 ያህል የሰብአዊ መብቶች የማሻሻያ ሃሣቦች ለኢትዮጵያ መንግስት ቀርበዋል።</p>

<p>ሪፖርቱ ያለፈውን የአውሮፓውያን ዓመት የሃገሪቷ የሰብአዊ መብቶች ይዞታ የገመገመ ሲሆን ያለፉትን 7 ዓመታት በማጤን አሁን ክተገባደደው ዓመት ጋር አያይዞ በስድስት አብይ ርእሶች ስር ከፍሎ ይተነትናል። ከ4ኛው እስከ 6ኛው ዓመታት የታሰሩት 2.46 የደርግ ባለሥልጣናትና 2.52 ገና የሚታሠሩና በሌሉበት የተከሰሱ ቢሆንም ሂደቱ በመጓተቱ ቀውስ ተፈጥሮአል።</p>

<p>የፖለቲካ እስራት በተመለከተ በሦስት ንዑስ ክፍሎች ለይቶ ያስቀመጠ ሲሆን በመጀመሪያ መንግስትን ለመገርሰስ የተነሱ ተዋጊ ቡድኖችን ይደግፋሉ ወይም ተሳትፎ አላቸው የተባሉትን፣ ሁለተኛ መንግስት የሲቪል ማህበራትን የፖለቲካ የሠራተኛና የሙያ የሚዲያ ድርጅቶች ለመቆጣጠር የወሰዳቸውን እርምጃዎች የተቃወሙና በመጨረሻ የራሱን የኢህአዴግ አባላት ሆነው በግምገማ በታማኝነት ጉድለት የታሠሩትን ይጨምራል።</p>

<p>እስራት፣ ግድያ፣ ያለ ፍርድ ውሳኔ ለብዙ አመታት ማገት፣ ግርፋት፣ የጭካኔ አያያዝ ወዘተ የድርግ እስረኞች ፍርድ መዘግየት ከዓለም አቀፍ ሕግ አኳያ ትንታኔ ተደርጐባቸዋል። የፖለቲካ እስራትን በተመለከተ በቤንሻንጉል ጉሙዝ 10 ከፍተኛ የክልሉ መሪዎች እና 120 የኢህአዴግ አባላት የነበሩ፣ በኦሮሚያ በታጠቅ የታሠሩ 250 ያህ የኦህዴድ ሰዎች እንኳን ተጠቅሰዋል።</p>

<p>የጅምላ እስራት፣ ማስሰቃየትና ያለ ህግን ማንገላታት በኦሮሚያ በአፋር፣ በሱማሌ ክልል ራሱ እንደ ባህል ተቆጥሮአል የሚለው ይህ ሪፖርት የፖለቲካ ተቃዋሚዎች ከሃገር ውስጥ ጀምሮ በጐረቤት ሃገር በዩጋንዳ፣ ኬንያ፣ ሶማሊ ላንድ፣ ጅቡቲ፣ ሱዳን ግድያና እስራት ወደ ሃገር ተግዘው መታሰር ይዘረዝራል።</p>

<p>በኬንያ የአቶ ዲማ ኖጐና 4 የኦሮሞ ስደተኞች እስራትና በሶማሌ ላንድና ጅቡቲ ታሥረው ለኢህአዴግ የተሰጡ ግለሰቦች ስም ዝርዝር በሙሉ ሰፍሮአል። በኬንያ ስለ እስራታቸው ቃለ መጠይቅ ከአፍሪካ ዎች የቀረበላቸው አቶ ዲማ ኖጐ ከ6 ዓመታት በፊት ኦነግ ከሽግግር መንግስት እንደተባረረ ገልፀዋል። ከመግለጫቸው ለማረጋገጥ እንደተቻለው አቶ ዲማ ከ4 የሚኒስትሮች እና 12 ከፍተኛ የኦሮሞ ነፃነት አባላት ከዚያ በኋላ ደህንነታቸው መጠበቅ ስለማይቻል ፓስፖርት ተሰጥቶአቸው ከአገር እንዲወጡ በያኔው ፕሬዝዳንት ጠቅላይ ሚኒስትር መለስ ዜናዊ የተነገራቸው በመሆኑ ከሃገር የወጡ መመለስ የማይችሉ መሆናቸውን በቴሌፎን የገለፁለት መሆኑን ለአፍሪካ ዎች ዘርዝሮ አቅርቧል።</p>

<p>ከሶማሊ ላንድ ተጉዘው ለኢህአዴግ የተሰጡት የኦጋዴን ብሔራዊ ነፃነት ግንባር አባላት እንደነበሩ ጠቅሶ በሎንደን የግንባሩ ተወካይ የሲራ ደላል እና የግንባሩ ዋናፀሐፊ የኢብራሂም አበላ ቤቶች ንብረቶች እንዲወድሙ ተደርገው ዘመዶቻቸው እንዲገደሉ እንዲታሠሩ መደረጋቸውን ሁለት ሺ የኢህአዴግ የትግራይ ጦር ከኦጋዴን እንዲወጣ ተደርጐ በኦሮሞ ሚሊሻዎች እንዲተኩ መደረጉ ሁሉ ተዘርዝሮ ተቀምጧል።</p>

<p>በአፍሪካ ዎች ዘገባ መሠረት ኦሮሚያ ኦጋዴን (ክልል አምስት) ደቡብ ህዝቦች ጨምሮ የግጭት ቀጠናዎችና ሰላማዊ ህዝብ ሰለባ በመሆናቸው ዓለም አቀፍ ቀይ መስቀል ኮሚቴ በኦጋዴን ጐዴ ከተማ ቅርንጫፍ ቢሮ ለመክፈት ተገዷል። ሆኖም የኢንተርናሽናል ቀይ መስቀል ኮሚቴ በወታደራዊ ባለሥልጣናት የተያዙትንና በወታደራዊ ሰፈሮች ካምፖች ውስጥ የታሠሩትን ሰዎች ለመጐብኘት ችግር እንደአጋጠመው ተመልክቷል።</p>

<p>በኦጋዴን የሰብአዊ መብቶች ጉዳይ የሚከታተል የኦጋዴን የሰብአዊ መብቶች ኮሚቴ የተባለ ድርጅት እስራትና ወከባ እንደደረሰበት ተገልጾአል።</p>



<p class="align-center"><a href="/Gazettas/SeifeNeblbal/info/SeifeNeblbal.sera.html">ከሰይፈ ነበልባል መጋቢት 11 ቀን 1990</a></p>


</body>
</html>	





