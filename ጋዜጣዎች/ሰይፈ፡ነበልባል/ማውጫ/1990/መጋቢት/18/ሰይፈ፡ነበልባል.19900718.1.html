<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያን የሰብዓዊ መብት በተመለከተ ለመንግስት የማሻሻያ ሃሣብ ቀረበለት</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> የኢትዮጵያን የሰብዓዊ መብት በተመለከተ ለመንግስት የማሻሻያ ሃሣብ ቀረበለት</h1>

 
<p>ዋና መ/ቤቱ ዋሽንግተን ዲሲ የሆነው ሂውማን ራይትስ ዎች አፍሪካ የተባለው የዓለም አቀፉ ሰብአዊ መብቶችና ለሕዝቦች ነፃነት ተከራካሪ ድርጅት የኢትዮጵያ መንግስት የገባውን ሕገ መንግስታዊና ዓለም አቀፋዊ የቪል እና የፖለቲካ መብቶች ቃለ መሃላ እንዲያከብርና እንዲያስከብር የሚረዳ 19 ነጥቦችን የያዘ ዝርዝር የማሻሻያ ሃሣቦችን አቀረበ።</p>

<p>በድርጅቱ የቀረቡ ጉዳዮች አብዛኛዎቹ የሚመለከታቸው የተረገጡና የተጣሉ የሰብዓዊ የሕዝቦች መብቶች የሚሻሻሉበት መንገዶችና ሊወሰዱ የሚገቡትን መንገዶች የሚጠቁሙ ናቸው። እነሱም በ32 አንቀጾች በኢትዮጵያ ፌዴራል ዴሞክራሲያዊ ሪፑብሊክ ሕገ መንግስት ውስጥ የተዘረዘሩ የሰብአዊ መብቶችን ለማስከበር እርምጃ በመውሰድ የታሠሩ ኢትዮጵያውያን የሰውነትና የሳይኮሎጂያዊ ክብር የማስጠበቅ ዋስትና እንዲረጋገጥና ያለ ሕግ የታሠሩት ሁሉ እንዲፈቱ፣ ያለሕግ ወይም በዘፈቀደ እስራት እንዲሁም የእስረኞች ማንገላታት ወይም ማሠቃየት እና ያለ ፍርድ ግድያ እንዲቆም፣ የፍርድ ቤቶች ሕገ መንግሥታዊና ዓለም አቀፋዊ ነፃነት ዋስትና እንዲኖረው፣ ፍትሕ በትክክል እንዲሰጥ የፍርድ አካላት የሚሰጡትን ውሳኔዎች የሚያከብሩ የፖሊስና የሌሎች ውሳኔዎችን የማያከብሩ ኃላፊዎች በሕግ ተጠያቂዎች እንዲደረጉ፣ የመደራጀት ነፃነት እንዲከበር ሕጋዊና ቢሮክራሲያዊ ማነቆዎች አባላት ወከባ እና እስራት እንዲያበቃ፣ ሕጋዊ ያልሆኑ ድርጅቶችን ማጥቃት እንዲቆም፣ ቢሮዎቻቸውን መውረር ፕሮጀክታቶቻቸውን ንብረቶችቸውን መውረስ የባንክ ገንዘቦቻቸውን እንዳይንቀሳቀስ ማገድ እንዲቀር፣ የመሰብሰብ ነፃነት ተከብሮ በፖለቲካዊና በሕዝባዊ ስብሰባዎች ላይ በተግባር የተደረጉ ሕጋዊ እቀባዎች ተነስተው ፖሊስ ስብሠባዎቹን ሰላማዊ ሰልፎችን የመበተን አድራጐት እንዲቆም እንዲደረግ፣ ሃሣብን በነፃነት የመግለጽ መብት እንዲከበር፣ በጹሑፍና በመገናኛ ብዙሃን ላይ የሚደረግ የዘፈቀደ ማእቀብ እንዲነሳ ጋዜጠኞች ሃሣባቸውን እንዳይገልጹ ማድረግ እንዲገታ፣ የአካዳሚያዊ (የቀለም ነፃነት) እንዲከበር፣ በፋክልቲና የተማሪዎች በነፃ መደራጀት መብት ላይ የሚደረግ ቁጥጥር እንዲነሳ፣ የኢትዮጵያውያን ነፃነት ከጥሰት ለመከላከል፣ ለመርመር፣ ሪፖርት ማድረግ የሰብአዊ መብቶች ረገጣዎች ማሻሻል እንዲቻል ለሰብአዊ መብቶች ድርጅቶች እውቅና እንዲሰጥ፣ ከአገር ውስጥ ከዓለም አቀፋዊ ድርጅቶች ጋር ተደራጅተው የሰብአዊ መብቶችን ለማስተማሩና ለማራመድ ለማስጠበቅ የሚያደርጉትን መፍጨርጨር መብቶቻቸው እንዲጠበቅ፣ ሕዝባዊ የሆነ በሕግ አሠራር አካሄድና በሰብአዊ መብቶች ደረጃዎችና ጥበቃ የሠለጠነ የተጠያቂነት ባህርይ የተላበሰ የፖሊስ ኃይል እንዲደራጅና እንዲቋቋም የሚከተሉት እርምጃዎች እንዲወሰዱ፦</p>

<p><li>የአቶ አሰፋ ማሩ ግድያ በነፃ መርማሪ ኮሚቴ እንዲጣራ፣</li></p></li>
<p>ደረሱ የተባሉት የእስረኞች መብት ረገጣዎች በሙሉ እንዲጣሩ፣</p>
<p>አጥፊዎች ለፍርድ እንዲቀርቡ፣</p>
<p><li>ለመንግስት ነፃ የሆነ ሥልጣን ያለው የሰብአዊ መብቶች ኮሚሽን ተቋቁሞ የኢትዮጵያ ሕግና ኢትዮጵያ የፈረመቻቸው ዓለም አቀፋዊ ሕጐችን በሥራ መተርጐማቸው ክትትል በማድረግ ሪፖርት በየጊዜው የሚያቀርብ እንዲደረግ፣</li></p></li>
<p><li>የራሱን የአሠራር ቅደም ተከተል በማውጣት በሕይወትና፣ በሰዎች ደህንነት ላይ ከመሠቃየት በዘፈቀደ ከመታሠር ከመታገት ነፃነትና የሰብአዊ መብቶች ረገጣዎች ላይ ምርመራ እንዲካሄድ፣</li></p></li>
<p><li>ምርመራው ለሕግ አካላት ቀርቦ በአጥፊዎች ላይ እርምጃ እንዲያስወስድ</li></p></li>
<p><li>የመብት ረገጣ የደረሰባቸውና ለምስክርነት የሚጠሩ ሁሉ በቂ የሚፈልግባቸው ወጪ ተሸፍኖላቸው፣ ለምስክሮቹ አስፈላጊው ጥበቃ ተደርጐላቸው ለተጠያቂዎች አስፈላጊው ካሣ እንዲሰጥና እንዲቋቋሙ፣</li></p></li>
<p>የሚጠይቁ ዝርዝር መከናወን ያለባቸው የድጋፍ ሃሣቦች የሚገኝባቸው ሲሆን ከዓለም አቀፍ ኅብረተሰብ አኳያ ኢትዮጵያ በምስራቅ አፍሪካ ካላት ቦታ የተነሳ በሰብአዊ መብቶች ጉዳይ የተነሳ ከሚደረግባት ግፊት መድኅን እየሆነች ያለች አገር መሆንዋም ተመልክቷል።</p>

<p>ለዚህም የተሰጠው ምክንያት የሰብአዊ መብቶች አያያዝ ወደ ጐን ተትቶ የአውሮፓው የጋራ ገበያና የአሜሪካ መንግስት በሶማሊያና በሱዳን የአክራሪ እስላሞች ለመዋጋት ከሚያሳየው ስልታዊ እቅድ አኳያ ከአፍሪካ አገሮች ኢትዮጵያ ሁለተኛ ደረጃ እርዳታ ተቀባይ አገር ሆና መገኘቷ ተጠቅሶአል። ወታደራዊ፣ ፖለቲካዊና ኢኮኖሚያዊ ድጋፍ እያገኘች ናት ብሎአል።</p>


<p class="align-center"><a href="/Gazettas/SeifeNebelbal/info/SeifeNeblbal.sera.html">ከሰይፈ ነበልባል መጋቢት 18 ቀን 1990</a></p>


</body>
</html>	





