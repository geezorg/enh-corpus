<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኦነግ በመጪው ምርጫ እንዲሳተፍ አሜሪካ ታግባባለች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኦነግ በመጪው ምርጫ እንዲሳተፍ አሜሪካ ታግባባለች</h1>
<h3 class="align-center">የአሜሪካው አምባሳደር ምክር አዘል ማስጠንቀቂያ</h3>
<h3 class="align-center">አቶ ሌንጮ ለታ በኦስሎ ኖርዌይ</h3>


<p>የኦሮሞ ነፃነት ግምባር የኃይል እርምጃን በማውገዝ የኢትዮጵያ ህገ-መንግስት ተቀብሎ እ.ኤ.አ በ2000 በሚደረገው ምርጫ እንዲሣተፍ ለመገፋፋት ዩ.ኤስ.አሜሪካ ጥረት በማድረግ ላይ መሆኗ ተመለከተ።</p>

<p>ዩ.ኤስ.አሜሪካ ከምትከተለው የውጪ ፖሊሲዋ መርህ አኳያ የኢትዮጵያ መንግሥትም በዚህ የ2000 ምርጫ ያለ ምንም ገደብ ተሣታፊ ይሆን ዘንድ ሙሉ ፈቃደንነቱን እንዲያሣይ እንደምትገፋፋ ይኼው ዘገባ ጠቅሷል።</p>

<p>በኢትዮጵያ ውስጥ የጅምላ የሰብዓዊ መብቶች ረገጣ እየተፈፀመ ነው በማለት ስለሚቀርበው ክስ በቂ ማስረጃ የለም በማለት ዩ.ኤስ.አሜሪካ ውድቅ እንደምታደርገው ያመለከተው ይህ ዘገባ አያይዞም ይሁንና ግን በአሜሪካ የውጪ ጉዳይ መ/ቤት ዓመታዊ የሰብዓዊ መብት ሪፖርቶች ላይ በተደጋጋሚ እንዳመለከተው ኢትዮጵያው ውስጥ የተናጠል ሰብዓዊ መብቶ ረገጣና የዲሞክራሲ ጉዳይ እንደሚያሳስበው አመልክቷል ሲል ይዘረዝራል።</p>

<p>አምነስቲ ኢንተርናሽናል፣ ሂውማን ራይት ዎችና የመሳሰሉት ግን ተጠርጣሪ የኦነግ ደጋፊዎች በመንግሥቱ ኃይሎች በዘፈቀደ በመታሠር፣ በመገረፍም በመሠወርና ከህግ ውጪ በመገደል የጥቃቱ ዒላማ ሆነው እንደሚገኙ ማመልከታቸውን የተነተነው ይህ ዘገባ ሌላው ቀርቶ የአሜሪካ መንግሥት ራሱ በአለፈው ዓመት የኢትዮጵያን የሰብዓዊ መብት አስመልከቶ ባቀረበው ሪፖርት ውስጥ በኦነግ ደጋፊነት የሚጠረጠሩ ሰዎች ያለ ህግ እንደሚታሠሩና እንደሚንገላቱ አምኖአል።</p>

<p>ዘገባው አያይዞም አሁን በኢትዮጵያ ውስጥ የሚገደሉ፣ የሚታሠሩ፣ የሚገረፉና የሚጉላሉት በአብዛኛው ቀደም ሲል ኦነግ በሽግግር መንግሥቱ ውስጥ በህጋዊ መንገድ በነበረበት ጊዜ የደገፉ ናቸው ካለ በኋላ በዚህ ምርጫ እንዲገባ መጋበዝ የኦሮሞን ህዝብ የራስን እኢድል በራስ የመወሰንን በሚደግፉት ወገኖች ደረት ላይ ዒላማ ውስጥ የሚገቡትን ምልክት ለመቀባት ካልሆነ በቀር ምንም ፋይዳ የለውም ሲል ይዘግባል። ቀጠል በማድረግም ኦነግን ጋብዞ እንደገና በዲሞክራሲው ምርጫ አልተካፈለም ወይም ለመካፈል አልፈለገም ብሎ ለጥቃት ለማመቻቸት ነው።</p>

<p>ይህ ዘገባ አያይዞም በኦነግ በኩል የታየውን ድክመት ሲያትት ኦነግ የገዢውን ፓርቲ ድከመቶች በግልጽ በማመልከት የኢትዮጵያ ህዝብ ከአስፈለገ በፌዴራል አለበለዚያም በፈለገው መንገድ የራሱን ዕድል በራሱ እንዲወስን በሚያስችል ምርጫ የሚገኝ አስተዳደር መረጋጋት እንደሚያመጣና ይህም የአሜሪካን ኢንቬስተሮች የሚፈልጉትን ሁኔታ ሊፈጥር የሚችል ብቸኛ መንገድ መሆኑን ለዩ.ኤስ.አሜሪካ ለማስረዳት አለመቻል ነው ብሎታል።</p>

<p>በኢትዮጵያ የአሜሪካው አምባሣደር ዴቪድ ኤች ሺን የተናገሩትን ሲጠቅስም «በአጠቃላይ ኢትዮጵያ እንደ ሃገር ለመኖር የሚያስችላት ቀጣይነት ያለው ኢኮኖሚያዊና ዲሞክራሲያዊ እድገት ያገኘች እንደሆነ ብቻ ነው» ሲሉ የሠጡትን መግለጫ እንደ ምሳሌ ያቀረበው ይህ ዘገባ አያይዞም «ማንኛውም ፖለቲካዊ፣ ምጣኔ ሀብታዊ፣ ማህበራዊና ሃይማኖታዊ አለመረጋጋት በአሜሪካም ይሁን በማንኛውም ሃገር ኢንቬስተመንት አጥፊ ተፅዕኖ አለው።</p>

<p>ተጨማሪ የውጪ እርዳታ ወይም ኢንቬስትመንት የሚፈልጉ የአፍሪካ ቀንድ ሃገሮች የፖለቲካ መረጋጋትና ከግጭት ነፃ መሆን አለባቸው። ኢትዮጵያም አለመረጋጋት ከታየባት ወይም በሃገር ውስጥና ከጐረቤት ሃገሮች ጋር የተራዘመ ግጭት ውስጥ ከገባች አዲስ የአሜሪካ ኢንቬስትመንት ለማግኘት አስቸጋሪ ይሆንባታል።</p>

<p>አለመረጋጋት የሰውን ልጅ ህይወት ወደሚቀጥፍ አደጋ ያመራል፣ ውድ የሃገር ሃብት በአላስፈላጊ የጦርነት ወጪ እንዲዘፈቅ ያደርጋል። የውጪ ኢንቬስትመንት ያስቀርና የቱሪዝም ገቢ ያደርቃል። የሃገር መሪ ምሁራንን ጉልበት በልቶ ይጨርሳል።</p>

<p>ኢትዮጵያ ከገባችበት ብዙ ተስፋዎች የተነሣ በውስጥና በውጪ ግጭቶች መቀመቅ ውስጥ ገብታ እንዳትዋጥ ይጠበቅባታል በማለት አምባሣደሩን ንግግር ያጠቃልላል።</p>

<p>አሜሪካ ከሽግግሩ ወቅት ጀምሮ ዲሞክራሲያዊ ሂደት እንዲኖር ተፅዕኖ አደርጋለሁ «ያለ ዲሞክራሲ ትብብር የለም» እያለች በኦነግ ላይ በፈጠረችው ጫና በርካታ የኦሮሞ ምሁራን፣ ተማሪዎች፣ ገበሬዎች፣ የኦነግ አባላትና የኦሮሞ ነፃነት ጦር አባላት አልቀዋል ሲል ዩ.ኤስ.አሜሪካ የገባችውን ቃልና ኃላፊነቷን በአግባቡ ባለመወጣቷ የደረሠውን ጉዳት በማተት ዘገባው ይወቅሳል።</p>

<p>አያይዞም ብዙዎች ዛሬም በእሥር ቤትና በስደት ላይ መሆናቸውን ጠቅሶ የብዙዎች ንብረት መውደሙንና ብዙዎች ደግሞ በሞትና በህይወት መካከል መሆናቸውን ዋቢ ሲያጣቅስ በኦሮሚያ ውስጥ የሰብዓዊ መብት ረገጣ ለመኖሩ በርካታ የዓለም አቀፍ የሰብዓዊ መብት ተሟጋች ድርጅቶችን ሪፖርት ማቅረብ እንደሚቻል ያሰምርበታል።</p>

<p>ይኼው ዘገባ በተጨማሪም ከቅርብ ጊዜ በፊት በስደት ላይ የሚገኙ ኦሮሞዎች በኢትዮጵያ እየደረሠ ያለ የሰብዓዊ መብቶች ረገጣ ዓለም-አቀፋዊ ትኩረት እንዲያገኝ በኦስሎ ኖርዌይና በሜልቦርን አውስትራሊያ ሴሜናሮችና መግለጫዎች መስጠታቸውን ያትታል።</p>

<p>በኖርዌይ የሚገኙ የኦሮሞ ኮሚኒቲ አባላት ባካሄዱት የአንድ ቀን ሴሜናር በኢትዮጵያ የሰብዓዊ መብቶች ላይ ልዩ ልዩ ድርጅቶች የአምነስቲ ተወካዮች የኦሮሚያ ስፖርት ግሩፕ፣ የኦሮሞ ኮሜንታሪ ዋና አዘጋጅና በአፕስላ ዩኒቨርስቲ ሌክቸረር የሆኑት አቶ መኩሪያ ቡልቻና አቶ ሌንጮ ለታ ንግግር አድርገዋል።</p>

<p>በንግግራቸውም የሴሜናሩ ተሳታፊዎች በጉዳዩ ላይ ከፍተኛ ግንዛቤ ያገኙ መሆናቸውን የገለፀው ይህ ዘገባ አያይዞም ይኼው ሴሜናር በኖርዌይ ጋዜጦችና የራዴዮ ጣቢያዎች ከፍተኛ የዜና ሽፋን የተሠጣቸው መሆኑን ጠቅሷል።</p>

<p>ይኼው ዘገባ በሜልቦርን አውስትራሊያ ለሦስት ቀናት የኦሮሞ ክርስቲያኖች ባደረጉት ኮንፈረንስ ላይ የኦሮሞ ታሪክና የሰብዓዊ መብቶችን በተመለከተ ሰፊ መግለጫ የአምነስቲ ኢንተርናሽናል በአውስትራሊያ የኦሮሞ ስደተኞች ምክር ቤት በኩል ለሴሜናሩ ተሣታፊዎች፣ ለቤተክርስቲያን አባላት፣ ለመንግስትና መንግስታዊ ላልሆኑ ድርጅቶች ተወካይ አባላት መሠጠቱን በዝርዝር አመልክቷል።</p>

<p>ይህ ዘገባ በመጨረሻም ከጥቂት ጊዜ በፊት የተካሄደውን የኦነግ 3ኛ ኮንፈረንስ አካሄድ ሲያትት በኦሮሞ ህዝብ ባህል መሠረት መሪዎችና በሠላማዊና ዲሞክራሲያዊ በሆነ መንገድ የመለወጥ መብቱን እንዳረጋገጠ ጠቅሷል።</p>

<p>አዲስ ብሔራዊ ምክር ቤት መቋቋሙን የገለጠው ይህ ዘገባ በግንባሩ ውስጥ የተደረጉት ለውጦች ለህዝብ እንደሚገለፁና የቅንብር ችግሮች እንደሚቃለሉ፣ የራስን ዕድል በራስ የመወሰን መብት በተረጋገጠባት ኦሮሚያ የኦሮሞና የሌሎች ኦሮሞ ያልሆኑ ዜጐች መብት በእኩልነት የተመሠረተና እንደሚከበር በመጥቀስ ከዚህ በተፃራሪ ግን በኢትዮጵያ ውስጥ ላለው የጅምላ የሰብዓዊ መብት ረጘጣ የዝሆን ጆሮ ይስጠኝ ያለችው አሜሪካ እ.ኤ.አ በ2000 ዓ.ም በሚደረገው ምርጫ ኦሮሞ ያለ ደንቃራ እንዲሳተፍ ትፈልጋለች የሚል ዜና እየተሠራጨ መሆኑን በማመልከት ዘገባውን ደምድሟል።</p>

<p>ይህ ዘገባ ያቀረበው በእንግሊዛዊው ዶ/ር ትሪቬር ትሩማን ሊ/መንበርነት ለንደን ውስጥ በእንግሊዘኛ ቋንቋ የሚታተመው መጽሔት ነው።</p>


<p class="align-center"><a href="/Gazettas/SeifeNebelbal/info/SeifeNebelbal.sera.html">ከሰይፈ ነበልባል ነሐሴ 15 ቀን 1990</a></p>

</body>
</html>	
