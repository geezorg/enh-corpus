<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢስላሚክ ጅሐድ ንቅናቄ ሻዕቢያን ህገ-ወጥ መንግስት ሲል ወረፈ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኢስላሚክ ጅሐድ ንቅናቄ ሻዕቢያን ህገ-ወጥ መንግስት ሲል ወረፈ</h2>
<h2 class="align-center"><span class="underline">በሱዳን መንግሥት እንደሚረዳ በግልጽ አመነ</span></h2>
<h2 class="align-center">በሰሜን ምዕራብ ኤርትራ የሻዕቢያን ምሽግ አወደምኩ ይላል</h2>


<p>ከአሥመራ ያለውን የፕ/ት ኢሣያስ አፈወርቂን መንግሥት ለመገልበጥ ከካርቱም ዕርዳታ የሚደረግለት መሆኑን አንድ የሻዕቢያ መንግሥት ተቃዋሚ ድርጅት ማስታወቁ ተዘገበ።</p>

<p>ይህን ያስታወቀው የኤርትራው ኢስላማዊ ጀሐድ መሪ ሼክ መሐመድ አሚር ዋና ጽ/ቤቱ ለንደን ለሆነውና አል-ሐያት ለተባለው የዐረብኛ ቋንቋ ጋዜጣ እንደተናገሩት ድርጅታቸው የአሥመራውን መንግሥት ለመጣል ለሚያደርገው ትግል የካርቱሙ የጄ/ል ዑመር አልበሽር መግንሥት ድጋፍ እንደሚደረግላቸው በግልጽ መናገራቸው ተዘግቧል።</p>

<p>ይኸው የዓረብኛ ቋንቋን ጋዜጣ ዘገባ ዋቢ አድርጐ የቀረበው ዜና እንደሚያመለክተው ፀረ-ሻዕቢያ የሆነው ይህ እስላማዊ ጀሐድ የተባለው ንቅናቄ መሪ የኤርትራን መንግሥት ለመጣል ከካርቱም የገንዘብና የማቴሪያል ድጋፍ እንደሚሠጠው በማመን ለመጀመሪያ ጊዜ የቀረበ ግልጽ ማረጋገጫ መሆኑን ጠቅሷል።</p>

<p>ሼክ ካሊል መሐመድ አሚሪ የኢስላማዊ ንቅናቄው ዋና ፀሐፊ ጨምረውም የአሥመራውን መንግሥት ለመጣል እርሳቸው የሚመሩት ንቅናቄ በውጊያ ላይ መሆኑን አረጋግጠዋል።</p>

<p>ሼክ አሚር አያይዘውም የኤርትራው መንግሥስት ህጋዊ እንዳልሆነ በመጥቀስ የአሥመራ መንግሥት ህጐችም ሆኑ ውሣኔዎች ውድቅ መሆናቸውን በመናገር ለዚሁ አል-ሐያት ለተባለው የዐረብኛ ቋንቋ ጋዜጣ ከመግለጣቸውም በተጨማሪ ይኼው ንቅናቄ ከጥቂት ቀናት በፊት ባወጣው ሌላ መግለጫ አንድ የኤርትራን መንግሥት ወታደራዊ ይዞታ መደምሰሱን አመልክቷል።</p>

<p>በወዲያኛው ሣምንት ደግሞ የአሜሪካ መንግሥት የካርቱምን መንግስት በመወንጀል ይፋ ባደረገው አቋሙ ሱዳን የጐረቤት ሃገሮችን ሰላም ለማናጋት ለተቃዋሚዎቻቸው ድጋፍ ትሰጣለች በማለት ባሠማው ክስ ለዚሁ የኤርትራ መንግሥት ተቃዋሚ ለሆነው የእስላማዊ ጅሃድ ንቅናቄ ድጋፍ እንደምትሰጥ ገልጾ ነበር።</p>

<p>ሆኖም ግን ሱዳንና ኤርትራ አንዱ መንግስት የሌላኛውን ተቃዋሚ በመርዳት ሲወነጃጀሉ ቢሰማም እስካሁን ስለ ጉዳዩ ቀድሞ የተሠማው ኤርትራ ለሱዳን ተቃዋሚ ወገኖች የምታደርገው ድጋፍ በ30 ዓመታቱ የትጥቅ ትግል የሱዳን ሕዝብ ላደረገው እርዳታ እየተከፈለ ያለ ውለታ መሆኑን በመጥቀስ ለተቃዋሚዎቹ ድጋፍ ማድረጓን በግልጽ ከተናገረች የቆየ ቢሆንም ሱዳን በበኩሏ የኤርትራን ተቃዋሚዎች እንደምትረዳ አላመለከተችም።</p>

<p>ምናልባትም ይህ ንቅናቄው መሪ ግልጽ መግለጫ አሜሪካ በካርቱሙ የመድሃኒት ፋብሪካ ላይ የሚሣኤል ድብደባ ካደረሰች በኋላና ቀደም ሲል ለተደመጠው የአሜሪካን ማስጠንቀቂያ በተዘዋዋሪ የተሰጠ ምላሽ ሣይሆን አይቀርም ተብሎ ይገመታል።</p>


<p class="align-center"><a href="/Gazettas/SeifeNebelbal/info/SeifeNebelbal.sera.html">ከሰይፈ ነበልባል ነሐሴ 29 ቀን 1990</a></p>

</body>
</html>	
