<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አዲሱን የሽምግልና ጥረት የሚመሩት የኮ/ል መንግስቱ ወዳጅ ናቸው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> አዲሱን የሽምግልና ጥረት የሚመሩት የኮ/ል መንግስቱ ወዳጅ ናቸው</h1>

 
<p>ከአንድ ወር በላይ ለተቀጣጠለው የኤርትራና የኢትዮጵያ ጦርነት ቀደም ብለው የአሜሪካና የሩዋንዳ መንግስታት ያንቀሳቀሱት የእርቅ ሥርወ ሃሣብ በቡርኪና ፋሶ የአፍሪካ አንድነት ድርጅት 34ኛው የመሪዎች ውይይት ቀርቦ ወደ ሁለቱ አገሮች ሽምግልና እንዲላክ ከተወሰነ ከጥቂት ሳምንታት ወዲህ አራት የአፍሪካ መሪዎችና የአ.አ.ድ ዋና ፀሐፊ የሚገኙበት ቡድን ሰኔ 11 ቀን 1990 እንቅስቃሴ ጀምሮ የኢትዮጵያን ጠቅላይ ሚኒስትር መለስ ዜናዊንና የኤርትራውን ፕሬዝዳንት ኢሳያስ አፈወርቂን በመመላለስ በማነጋገር ላይ መሆናቸው ተጠቅሶአል።</p>

<p>በዚሁ ሽምግልና የአፍሪካን አንድነት ድርጅት የወቅቱ ሊቀመንበር የቡርኪናፋሶው ብሌስ ካምፓዎሬ፣ የኢጋዱ መሪ የጅቡቲው ሃሰን ጉሌድ ኦፕቲዶን የሩዋንዳው ሁቱ ፕሬዝዳንት ፓስተር ቢዝሙንጉ፣ የዚምባቡዌው መሪ ሮበርት ሙጋቤ እና ሳሊም አሕመድ ሳሊም የሚገኙበት መሆኑ ሲታወቅ ከሽምግልናው የሚገኝ አዲስ ነገር እንደሌለ ከወዲሁ ለዜና ዘገባዎች አርዕስት እየሆነ ነው። ቀደም ሲል ኢትዮጵያ የሩዋንዳው ም/ፕሬዝዳንት ጄኔራል ፖል ጋካሜ ለአሜሪካዋ የውጭ ጉዳይ ረዳት ዶ/ር ሱዛን ራይስ ጋር ያዘጋጁት የዕርቅ መላ ኢትዮጵያ በቀጥታ የተቀበለች ሲሆን ምንም ሳይቆይ በሁለቱ አገሮች የአየር ጥቃት በመጀመሩና የኤርትራው ፕሬዝዳንት መሠረተ ሃሳቡን ተቀብለው በማጣጣላቸው ውድቅ ሆኖ ቆይትዋል።</p>

<p>ከዚያም ሁለቱም አገሮች የግጭቱ መነሻ የሆነው አካባቢ የኔ ነው የኔ ነው በሚል ቀደም ብለው የያዙትን ቦት ያልለቀቁ ኤርትራውያን ጉዳዩ በዓለም አቀፍ ሽምግልና ይቋጭ በሚል ፀንተው ውጊያ ባድመ ትቶ ዛላንበሳ ቡሬ መቀሌ አሥመራ አዲግራት ወዘተ ተዘምቶ በየድንበሮቹ ላይ ከፍተኛ ጦር መከማቸቱ የሚነገር ሲሆን አሁንም ባድመ ዛላአንበሳ በሻዕቢያ እጅ ናቸው።</p>

<p>የአ.አ.ድ ጉባኤ ሁለቱ አገሮች ጦርነቱን በሰላማዊ መንገድ ይፍቱ ማለቱ ከዚህ በፊት በታሪኩ ያልታየ ጉዳይ ሲሆን አሁን የሁለቱ ጦርነት ፋታ ያገኘው የአሜሪካው ፕሬዝዳንት ቢል ክሊንተን የቴሌፎን ጥሪ ብቻ መሆኑ ይታወቃል። አፍሪካ አንድነት ድርጅት ከቅኝ ግዛት ነፃ የሚሆኑ አገሮች ከቅኝ ገዥ የተቀበሉትን ድንበር መቀበል አለባቸው የሚለውን ሕግ ለማንቀሳቀስ ከሆነ እስከ አሁን ከኢትዮጵያ ጋር ኤርትራን ያጋጨው ጉዳይ የኢጣሊያ ቅኝ ገዢዎች ያወጡት ካርታ ነው የሚባል ከሆነ ራሱ ከውዝግቡ ያላመለጠና ኤርትራ ወደ ኋላ ትመለስ የሚለውን የሚያፋልስበት ነው።</p>

<p>በኤርትራ ፕሬዝዳንት ኢሣያስ አፈወርቂ አባባል ድንበር በችካል ያልተከለለ በመሆኑ ይኸው በአጭር ጊዜ ውስጥ ይፈጸምልንና ለዚህ ጉዳይ እርስ በእርስ ተገናኝተን እንነጋገር የሚል ሲሆን የውጭ ጉዳይ ሚኒስትር ስዩም መስፍን አቋም ኤርትራ ከያዘችው ቦታ ለቃ ካልወጣች አንደራደርም የሚል ሆኖ እየፀና መጥቷል።</p>

<p>በአፍሪካ አንድነት ድርጅት ጉዳይ ዋና መ/ቤቱ አዲስ አበባ ሆኖ 30 ዓመት ከኢትዮጵያ ጋር በመዋጋቷ ይህን ያህል ጆሮ የምትሰጠው ይሆናል ተብሎ አይጠበቅም። ምክንያቱም የሰላም ጉዳዩ ከተነሳ ወዲህ ሌሎች አውደ ውጊያዎች ከፍተው መክረማቸው ይህን የሚያረጋግጥ ሆኖ በመገኘቱ ነው።</p>

<p>በሌላ በኩል በእንግሊዝ ካርዱፍ ከተማ ሰኔ 9 እና 10 የተደረገው የከበርቴ አገሮች የአውሮፓው የጋራ ገበያ ኅብረት ኤርትራና ኢትዮጵያ ጦርነቱን በሰላማዊ መንገድ እንዲፈቱ የሚል ማዕቀብ ያላዘለ ማስጠንቀቂያ የሰጠ ሲሆን እንዴት ሁለቱ መንግስታት ሰላም እንደሚያወርዱ እቅድ አላቀረበም። ቀደም ብሎ የቀረበው የአሜሪካና የሩዋንዳ የሰላም ሃሣብ በአውሮፓውያኑ ኃይላን መንግስታት እንደተመከረበት ሲገመት ጐላ ተብሎ የተስተጋባው ግን በጦርነቱ የተፈናቀሉት 150.00 ሕዝብ የሚደረገው እርዳታና በአየር ድብደባው በአሜሪካ ማስጠንቀቂያ መቆም ብቻ ነው።</p>

<p>የዚምባቡዌው ፕሬዝዳንት ሮበርት ሙጋቤ ልዑካኑን መምራታቸው ሲታወቅ ሮበርት ሙጋቤ ኮ/ል መንግስቱ ኃይለ ማርያም ከዚምባቡዌ ነፃነት ጋር በመያያዝ ይደግፉና ከሥልጣን ሲባረሩም ያስጠጉ በመሆናቸው የኤርትራና የኢትዮጵያ መሪዎች ኢሳያስ አፈወርቂና መለስ ዜናዊ የሚኖራቸውን ከበሬታ በጥያቄ ውስጥ ይጥለዋል።</p>

<p>ሁለቱ የኤርትራና የኢትዮጵያ መንግስታት ኮለኔሉን ለመቀበልና ለፍርድ ለማቅረብ ከመጠየቃቸውን ሌላ በሕይወታቸው ላይ የተደረጉ የግድያ ሙከራዎች መከሰታቸውና ሰዎቹ ተይዘው ለፍርድ ቤት መቅረባቸው ይታወቃል።</p>



<p class="align-center"><a href="/Gazettas/SeifeNebelbal/info/SeifeNebelbal.sera.html">ከሰይፈ ነበልባል ሰኔ 12 ቀን 1990</a></p>

</body>
</html>	
