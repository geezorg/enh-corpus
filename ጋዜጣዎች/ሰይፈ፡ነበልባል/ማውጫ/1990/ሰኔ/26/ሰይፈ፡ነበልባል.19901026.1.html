<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የመንግሥታቱ የሰብአዊ መብት ኮሚሽን የኤርትራውያኑ መባረር አሳሰበው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center">የመንግሥታቱ የሰብአዊ መብት ኮሚሽን የኤርትራውያኑ መባረር አሳሰበው</h2>


<p>በኢትዮጵያና በኤርትራ ድንበር አካባቢ ግጭት ከተፈጠረ ወዲህ የኢትዮጵያ መንግሥት የወሰደው እርምጃ በእጅጉ እንዳሣሠበው የተባበሩት መንግሥታት ድርጅት የሰብዓዊ መብት ኰሚሽን ገለጠ።</p>

<p>በመንግሥታዊው ድርጅት የሰብዓዊ መብቶች ኮሚሽን መሪ የሆኑት ሮቢንሰን ኢትዮጵያ የኤርትራ ዜጐችን ለማስወጣት የወሠደችው እርምጃ እንዳሣሠባቸው በመግለጽ እርምጃው ዓለም አቀፉን ድንጋጌ የሚጥስ ነው ሲሉ ይከሳሉ።</p>

<p>በተለይም ኤርትራውያኑ ሁለተኛ እንዳይመለሱ አድርጋ በማስወጣቷ በእጅጉ አሣስቦኛል ያሉት እኚህ ባለሥልጣን የኢትዮጵያን መንግሥት ከዚያች ሃገር ለቀው ሊወጡ የሞከሩ ኤርትራውያን ፓስፖርቶቻቸውን ወርሷል በማለት በእጅጉ እንዳሰቡ ሮቢንሰን ይናገራሉ።</p>

<p>የኤርትራውያኑ ከኢትዮጵያ መባረር ኢትዮጵያ ያፀደቀችውን የሰብዓዊ መብቶች ከበሬታን የተመለከቱ ዓለም አቀፉ ስምምነቶችን የሚጥስ ድርጊት ነው ሲሉ የኮሚሽኑ ባለሥልጣን ይናገራሉ።</p>

<p>እኚህ የኮሚሽኑ ባለሥልጣን ኢትዮጵያ የኤርትራውያኑን መብቶች እንዲሁም ዓለም አቀፉን የሰብዓዊ መብቶች እንድታከብርም አሳስበዋል።</p>

<p>በኢትዮጵያ መንግሥት በኩል የተሠጠውን መግለጫ ግን በኢትዮጵያ ውስጥ ሆነው ለኤርትራ መንግሥት የወረራ ጦርነት የሚያግዝ ገንዘብ ያዋጡትን ሠላዮችና የወታደራዊ ሥልጠና ትምህርት የተሠጣቸውን ጥቂት ኤርትራውያን ከሃገር እንዲወጡ ማድርጓን ብቻ ገልጣለች።</p>

<p>በሌላ በኩል ግን ከደርግ መውደቅ ጀምሮ ንብረታቸውን ተቀምተው ከኤርትራ ስለሚባረሩ ኢትዮጵያውያን በኤርትራ መንግሥት እሥር ቤቶች አሠቃቂ ተግባር ስለተወሠደባቸው ኢትዮጵያውያን ጉዳይ አንድም ቃል ተንፍሶ የማያውቀው ይህ የመንግሥታቱ ድርጅት የሰብዓዊ መብት ኮሚሽን ከዓለም አቀፉ የስደተኞች አያያዝ ደንብ ውጪ ስደተኞችን አስገድደው ለኢትዮጵያ መንግሥት በማስረከብ የታወቁትን ጅቡቲንና ኬንያን በኢትዮጵያ ዜጐች ላይ በፈፀሙት ተግባር ትንፍሽ ብሎ የማያውቀው ይህ ዓለም አቀፉ የሰብዓዊ መብት ድርጅት ዛሬ ለኤርትራ ዜጐች የሠጠው ልዩ ግምት አስገራሚ ነው።</p>

<p>የኢትዮጵያን ዜጐች በማባረር ቀዳሚ የሆነችውና በኢሰብአዊ ተግባሯ ዛሬም ድረስ በቀዳሚነት የምትታወቀው የኤርትራ መንግሥት በብዙ ሺህ ኢትዮጵያውያን ላይ ላይ ዛሬም ድረሥ እያደረሠ ያለው ተግባር በአሠቃቂነቱ ወደር የሌለው መሆኑ እየታወቀና እየተዘገበ ባለበት ሰዓት ወደ ግማሽ ሚሊዮን ከሚጠጉትና በኢትዮጵያ ውስጥ ከሚኖሩት ኤርትራውያን መሐከል የጥቂት ወታደሮች በስለላ ሥራ ተሠማርተዋል የተባሉ ኤርትራውያን ወደ ሃገራቸው መመለሱ ያሣሰበው የመንግሥታቱ ድርጅት የሰብዓዊ መብት ኮሚሽን የምድራችንን ሰብዓዊ ፍጡር በመላ ሚዛናዊ በሆነ እኩል አመለካከት ማየት ካለበት ዓለም አቀፍ ሰብዓዊ ተልዕኮ አኳያ የሚጠበቅበት ነው።</p>


<p class="align-center"><a href="/Gazettas/SeifeNebelbal/info/SeifeNebelbal.sera.html">ከሰይፈ ነበልባል ሰኔ 26 ቀን 1990</a></p>

</body>
</html>
