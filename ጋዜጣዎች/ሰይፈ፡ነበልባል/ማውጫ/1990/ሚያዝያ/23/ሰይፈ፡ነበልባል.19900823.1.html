<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«አቡነ ጳውሎስ ከስልጣን ይውረዱ»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> «አቡነ ጳውሎስ ከስልጣን ይውረዱ»</h1>
<h2 class="align-center"><span class="underline"> የትግራይ ምዕመናን ተቃውሞ በመቀሌ</span></h2>
 
<p>በትግራይ ክልላዊ መንግስት የሚገኙት የኦርቶዶክስ ቤተ ክርስቲያን ምዕመናን የቤተ ክርስቲያኒቷን ፓትሪያርክ የብጹዕ ወቅዱስ አቡነ ጳውሎስን አመራር በመቃወምና ከሥልጣን እንዲወርዱ በመጠየቅ በርዕሠ ከተማይቷ መቀሌ የተቃውሞ ሠልፍ አደረጉ።</p>

<p>የፓትሪያርኩ አመራር አምባገነን መሆኑን ያመለከቱት እነዚህ ምዕመናን በቤተ ክርስቲያኒቱ ውስጥ የተከሠተውን የአሠራር ብልሽትና የፓትሪያርኩን አመራር ድክመት በተመለከተ እርምጃ እንዲወስድ በተደጋጋሚ የተደረገው ጥረት በቸልታ መታለፉን አመልክተዋል።</p>

<p>በቋንቋቸው የመሥራትና የመማርን መብት ህገ-መንግስቱ ያከበረላቸው መሆኑን ያመለከቱትና በመቀሌ የተቃውም ሠልፍ ያደረጉት የትግራይ ምዕመናን ቋንቋቸው ለአምልኰተ እግዚአብሔር አለመዋሉንና ይህን የትግራይ ኦርቶዶክስ ምዕመናን ጥያቄና አቤቱታ ችላ ያሉት አቡነ ጳውሎስ ምዕመናኑን ለመከፋፈል በየአውራጃው በየገዳማቱ ለመለያየት የወሰዱትን እርምጃ በመኰነን አገዛዛቸውን ከዘመነ መሣፍንቱ የአቢሲኒያ አስተዳደር ጋር በመፈረጅ ይኰንናሉ።</p>

<p>ብዙ አቤቱታዎችን ተቀባይነት አላገኙም፣ ለጥያቄዎቻችንም መልስ ተነፍገናል ያሉት እነዚሁ ምዕመናን በቤተ ክርስቲያኒቷ ውስጥ ለተፈጠረው መከፋፈልና የአስተዳደር በደል ፓትሪያርኩን ብጹእ ወቅዱስ አቡነ ጳውሎስን ተጠያቂ በማድረግ በቤተ ክርስቲያኒቷ ታሪክ ውስጥ ከዚህ በፊት ታይቶ ለማይታወቀው ለዚህ አስከፊ በደል በሐላፊነት የሚቀርቡት አቡነ ጳውሎስ በአስቸኳይ ከሥልጣን እንዲወርዱ ጠይቀዋል።</p>

<p>አባ ጳውሎስ የኢትዮጵያ አቡን ከሆኑ ወዲህ ከሁለት አቅጣጫ ከፍተኛ ተቃውሞ ደርሶባቸዋል። አንደኛ የበፊቱ አቡን በሕይወት እያሉ ከኢህአዴግ ሥልጣን መረከብ በኋላ ወደ ኦርቶዶክስ ቤተ ክርስቲያን መሪነት መውጣታቸውና በሁለተና ደረጃ የኢትዮጵያ ኦርቶዶክስ ተዋህዶ ቤተ ክርስቲያን ተሃድሶ በሚደግፉና ሐዋሪያዊ በተባሉ ዘመናዊና ወግ አጥባቂ ቡድን የመከፋፈል አዝማሚያ መከሰቱ ናቸው። በሌላም በኩል የሃይማኖቱ ተከታዮች ከሌሎች ሃይማኖት ተከታዮች ጋርም መቆራቆሳቸው በአሁኑ ወቅት እየበረከተ ነው።</p>


<p class="align-center"><a href="/Gazettas/SeifeNeblbal/info/SeifeNeblbal.sera.html">ከሰይፈ ነበልባል ሚያዝያ 23 ቀን 1990</a></p>




</body>
</html>