<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በኦሮምኛ የታተሙ የሃይማኖት መጻሕፍት ሃገር ውስጥ ገብተው ተያዙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> በኦሮምኛ የታተሙ የሃይማኖት መጻሕፍት ሃገር ውስጥ ገብተው ተያዙ</h1>

 
<p>በኦሮምኛ ተዘጋጅተው የታተሙ የሃይማኖት ቅዱሳን መጻሕግት ያለቀረጥ ወደ ሃገው ውስጥ እንዳይገቡ ስለተከለከለ ከፍተኛ ችግር መከሰቱ ተረጋገጠ።</p>

<p>እስከ አሁን ከተለያዩ ሁለት ሃገሮች ህትመታቸው ተጠናቆ ወደ ኢትዮጵይ የተላኩ የቅዱስ ቁርዓን እንደዚሁም መጽሐፍ ቅዱስ የተለያዩ መጻሕፍት በመንግስት ተይዘው ይገኛሉ።</p>

<p>ከእነዚህም ሌላ ሳውዲ ዐረቢያ ውስጥ በኦሮሚኛ ታትሞ ወደ ኢትዮጵያ የተላከው የኦሮምኛ የቁርአን ተስፊር በኢትዮጵያ ከፍተኛ የሙስሊም ጉዳይ ምክር ቤት በሃጂ አወል ረጃ ጊዜ የተላከ ሲሆን ካሴቱ ተሠርቶ የተላከው ለመላ ኢትዮጵያ ሙስሊሞች ነው እንጂ ለኦሮሞ ብቻ አይደለም በማለት ወደ ተለያዩ የኢትዮጵያ ክፍሎች ሰሜኑን ጨምሮ የተሠራጨ ሲሆን በአልተፈለገበት አካባቢ እንደተሠራጨና ለተፈለገበት አገልግሎች ሳይውል ቀርቶ በአዲስ አበባ ጭምር በየመንገዱ ዳር እየተሸጠ እንደነበር አይዘነጋም።</p>

<p>ከተለያዩ ምንጮች ለመረዳት እንደተቻለው በኦሮምኛ የተዘጋጀ የሙስሊሙን ህብረተሰብ የሚመለከቱ መጻሕፍትና በውጭ አገር በቁቤ የተዘጋጀ መጽሐፍ ቅዱስ ኢትዮጵያ ተልከው ከዚህ በፊት ይሠራበት በነበረው ደንብ ከቀረጥ ነፃ ወደ ሃገር ውስጥ መግባቱ ተቋርጦ ቀረጥ እንዲከፈልበት በመጠየቁ በአዲስ አበባ ቦሌ ኤርፖርት ተይዞ ስለሚገኝ በተቀባይ ድርጅቶችና በአስተላላፊው መ/ቤት መካከል ምክክር እየተካሄደ እንደሚገኝ ለማወቅ ተችሏል።</p>

<p>ሆኖም ቀረጥ እንዲጣልባቸው የተደረጉት በኦሮምኛ የቁርአንና የመጽሐፍ ቅዱስ ትርጉሞች ላይ ብቻ ይሆን? በሌሎችም ተመሣሣይ ሁኔታ ለመኖሩ ለማረጋገጥ አልተቻለም።</p>

<p>አንዳንዶቹ መጻሕፍት ለአንድ ዓመት ያህል ተይዘው እንደሚገኙ የገለፁ ምንጮች እንደሚሉት በኢትዮጵያ የሙስሊም ጉዳዮች ከፍተኛ ም/ቤት በኩል የኦሮምኛ የቁርአን ተስፊር ቋንቋው ወደማይነገርባቸው አካባቢዎች መላክ ሆነ ተብሎ ሥራውን ለማደናቀፍ መሆኑንና ለመጀመሪያ በኦሮምኛ ቁቤ የተዘጋጀውም ሙሉ የመጽሐፍ ቅዱስ ቅጽ እትም ወደ ሃገር እንዳይገባ መደረጉ በቋንቋው ላይ እየተደረገ ካለው ተጽእኖ አኳያ መሆኑን ይጠቁማሉ።</p>

<p>ዝርዝር ሁኔታውን ለማሳወቅ ለወደፊቱ የሚተባበር ሰው ከተገኘ ዝግጅት ክፍሉ ፍላጐት ያለው መሆኑን እየገለፀ የኦሮምኛ ቋንቋ ወደማይነገርባቸው ክልሎች ስለተላኩ የቁርአን ትርጉም የኦሮምኛ ካሴቶች ጉዳይ የሚያውቁና የሚተባበር ሰው እንደሚፈለግ ይገልፃል።</p>


<p class="align-center"><a href="/Gazettas/SeifeNeblbal/info/SeifeNeblbal.sera.html">ከሰይፈ ነበልባል ሚያዝያ 30 ቀን 1990</a></p>




</body>
</html>