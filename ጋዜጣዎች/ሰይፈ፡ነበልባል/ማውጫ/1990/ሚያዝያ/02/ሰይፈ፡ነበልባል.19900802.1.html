<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>መብራት ሐይል በሚያዝያ ታሪፍ ሊጨምር ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> መብራት ሐይል በሚያዝያ ታሪፍ ሊጨምር ነው</h1>
<h2> የዓለም ባንክ ብድር ለማግኘት የኤሌክትሪክ ዋጋ መጨመር</h2>
 
<p>የኢትዮጵያ መንግስት ለግልገል ጊቤ በውሃ የኤሌትሪክ ኃይል ማመንጫ ግድብ ማሠሪያ የዓለም ባንክ ተዛማጅ ከሆነው የዓለም አቀፍ የልማት ማኅበር የተበደረው 200 ሚሊዮን የአሜሪካ ዶላር ብዙ ቅድመ ሁኔታዎች ይዞ እንደመጣ አንድ ባህር ማዶ የሚታተም ዘገባ አጋለጠ።</p>

<p>በዚህ ዘገባ መሠረት የኢትዮጵያ መብራት ኃይል ኮርፖሬሽን በሚያዝያ 1990 በሚያስከፍለው በአንድ ኪሎ ዋት ሃወር 0.476 ሳንቲም ክፍያ ላይ ተጨማሪ ለማድረግ ቃል ገብቷል።</p>

<p>ከዚህም በተጨማሪ ድርጅቱ መዋቅሩን እንደገና ለማሻሻልና ለማስተካከል የኮርፖሬሽኑን ገቢ ለማሳደግና የሂሣብ አያያዝን ከማዕከላዊነት ወደ ተራቀቀ የአሠራር ለማስገባት እንደዚሁም ከ1990 ሐምሌ ጀምሮ የብርና የዶላር የገንዘብ ምንዛሪ ተከትሎ በየስድስት ወር እየተከተለ የሚስተካከል የዋጋ ግሽበት ላይ ተወስኖ ታሪፍ ማውጣት እንዳለበት ተመልክቷል።</p>

<p>በሦስተኛ ደረጃ ደግሞ እስከ ሚያዚያ 1990 ድረስ የውዝፍ የሃገር ውስጥ ዕዳውን አስከፍሎ ጨርሶ የመጨረሻው ዘገየ የሚባለው ሁለት ወር ብቻ እንዲሆን ተወስኖአል።</p>

<p>በመንግስትና በዓለም ባንክ መካከል በተካሄደው ውይይት ላይ እንደተደረሰበት ለ200 ሚሊዮኑ ዶላር በ0.5 በመቶ የወለድ ክፍያ ለውጭ ባለእዳዎች የሚከፈለውን ገንዘብ በተመለከተ ከገንዘብ ሚኒስቴር ጋር ያለውን አለመግባባት አስወግዶ የራሱን የካፒታል ወጪ ሼር ከፍ በማድረግ በራሱ ራሱን ችሎ ሊመራ መቻል አለበት። በዚህ መሠረት የዓለም አቀፉ የልማት ማህበር ሣይፈቅድ መንግስት ለመብራት ኮርፖሬሽን ገንዘብ መፍቀድ አይችልም። በ2000 ሺህ ዓ.ም የአዲስ አበባ የሂሣብ አያያዝ በነፃ የሚንቀሳቀስ ሆኖ የማስከፈያ ወረቀት በወቅቱ በማከፋፈል ገቢውን በወቅቱ ለመሰብሰብ እንዲያስችለው እቅድ ወጥቷል። እንደዚሁም በዚያው ዓመት የካፒታል ወጪውን 25 በመቶ መቻል ይጠበቅበታል።</p>

<p>በ1989 የተደረገው ጭማሪ ከ0.34 በኪሎዋት ሃወር ወደ 0.476 የነበረው 39 በመቶ ሲሆን አሁን የሚጀመረው አዲስ ታሪፍ ጭማሪ ስንት በመቶ እንደሆነ አልተመለከተም።</p>


<p class="align-center"><a href="/Gazettas/SeifeNeblbal/info/SeifeNeblabl.sera.html">ከሰይፈ ነበልባል ሚያዝያ 2 ቀን 1990</a></p>


</body>
</html>	
