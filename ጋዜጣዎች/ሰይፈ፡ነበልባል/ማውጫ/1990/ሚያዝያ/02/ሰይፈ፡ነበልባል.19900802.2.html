<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የካቶሊክ ቤተ ክርስቲያን በኦሮሚያ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2><span class="underline"> 130ኛ ዓመት፤</span></h2>
<h1 class="align-center"> የካቶሊክ ቤተ ክርስቲያን በኦሮሚያ</h1>

 
<p>ሮም ቫቲካን ለሁለት ሣምንታት በሰሜን ሸዋ የካቶሊክ ሃይማኖት እንዴት እንደተስፋፋ ተከታታይ ትምህርት የሰጠው የቫቲካን ሬዲዮ 130ኛ ዓመት ሃገረ ስብከት ሥራ ለማስታወስ እንደሆነ ጠቅሶ ታሪካዊ ዘገባዎች አስደምጧል።</p>

<p>በዘገባዎቹ መሠረት ከአፄ ምኒሊክ አባት ከሣህለ ሥላሴ ዘመን ጀምሮ በኦሮሞ አገር ከፍተኛ የወንጌል ሥራ እየተካሄደ የቆየው ከ130 ዓመታት በፊት መሆኑን ከአንኮበር የተነሣውም የወንጌል ማስተማር ሥራ ከተከናወነው በአብዛኛው በአባ ማቲያስ ወይም በአቡነ ያዕቆብ መሆኑን ጠቅሶ በወቅቱ 1868 ጀምሮ በአሁኑ አዲስ አበባ ያኔ ፊንፊኔ በተለይም ቢርቢርሳ በተባለው ሥፍራ የመጀመሪያውን የዘማናዊ የሃይማኖት ሥርዓት በማካሄድ ቤተ ፀሎት መገንባታቸው ተገልጾአል።</p>

<p>አባ ማቲያስ ከአንኮበር እየተነሡ በሰሜን ሸዋ በኩል ወደ ፊንፊኔ የኦሮሞ ባላባቶች ቤት እየተጠጉ በማግባባት ከሕዝቡ ጋር እየኖሩ ከ1830 ጀምሮ ሰፊ ዝግጅት በማድረግ በመጨረሻ ቤተ ክርስቲያን ለማነፅ መቻላቸውን ያስደመጠው ዘገባ በመጋቢት መጨረሻ ጀምሮ እስከ ሚያዚያ 2 ድረስ ፕሮግራሙ እንደሚቀጥል ገልፆ ሰፊ ማብራሪያ አክሎበታል።</p>

<p>በፊንፊኔ የኦሮሞ አገር ባላባቶችን በማግባባት በቢርቢርሳ የተጀመሩትን የቤተ ፀሎት ታሪካዊ አመሠራረት የሚተነትነው ይህ ፕሮግራም የቤተ ክርስቲያኒቷን 130ኛ ዓመት መታሰቢያ በሰሜን ሸዋና እንዴት ወደ ደቡብ ለማስፋፋት እንደተቻለ የገለፀ ቢሆንም በወቅቱ በሰሜን ሸዋ በንኮበር የኦሮሞ ባላባቶች መካከል የነበረውንም ጦርነት አስመልክቶ ብዙ ጉዳዮችን ጠቃቅሶ ተመልክቷል።</p>

<p>በወንጌል ሥራው ግንባር ቀደሙን ሚና የተጫወቱት አባ ማቲያስ በመጨረሻ የአባነት ማዕረግ ያግኙ እንጂ ለአካባቢው ሕብረተሰብ የዘመናዊ ጤና፣ ትምህርት እርሻ ወዘተ በተመለከተ ከፍተኛ አስተዋፅዖ ማድረጋቸውም ተመልክቷል።</p>

<p>የካቶሊክ አብያተ ክርስቲያናት በኦሮሞ አገር ሰፊ እንቅስቃሴ እንዳላቸው የሚታወቅ ቢሆንም ግን የቫቲካን ሬዲዮ ለኦሮሞ አድማጮቹ የኦሮምኛ ፕሮግራም የሌለው ቢሆንም በሌሎች ቋንቋዎች ግን የሥርጭት ፕሮግራም እንዳለው ይታወቃል።</p>

<p>ቤተ ክርስቲያኒቷ ግን ለአፍሪካ በቅርቡ ባወጣችው የወንጌል ማስፋፋት (ኤቨአንገሊዛቲኦን ኦፍ ኣፍሪቻ) ግቡን እንዲመታ ከተፈለገ በአለም አቀፋዊው የኦሮምኛ ቋንቋ ተገቢውን አገልግሎት መስጠት ይጠበቅባቸዋል። ከላይ የተጠቀሱት አባ ያዕቆብ በወቅቱ በሸዋ ኦሮሞዎች ዘንድ ተቀባይነት ለማግኘት የቻሉት ከዘመኑ አስተሳሰብ በማፈንገጥ የኦሮምኛ ቋንቋ ጽሑፍ በላቲን ፊደል በመጀመራቸውና በማስተማራቸው እንደነበረ ታሪካቸው ይመሠክራል። ለምሣሌ ከመጀመሪያዎቹ ጽሑፋቸው አንደኛው በተመለከተ ሰይፈ ነበልባል ከዚህ በፊት አንድ ታሪካዊ ዘገባ ማስነበቡ ይታወሳል።</p>

<p>በአንፃሩ በወቅቱ የአንኮበር ባላባት በኦሮሞ አገር ስለሚካሄደው የውጭ አገር ሰዎች ሥራ በእነ አቡነ ማቲያስና በሌላኛው ወንጌላዊ ሉዊዲክ ክራፍ ላይ የደረሰው መጉላላት ዛሬ ቋንቋው በየቤተ ክርስቲያኑ በአገልግሎት ላይ እንዳይውል ከሚደረገው ተፅእኖ ጋር ተመሣሣይነት ያለው መሆኑ ችግሩ ታሪካዊ ለመሆኑ ትልቅ ማስረጃ ነው።</p>


<p class="align-center"><a href="/Gazettas/SeifeNeblbal/info/SeifeNeblbal.sera.html">ከሰይፈ ነበልባል ሚያዝያ 2 ቀን 1990</a></p>


</body>
</html>	
