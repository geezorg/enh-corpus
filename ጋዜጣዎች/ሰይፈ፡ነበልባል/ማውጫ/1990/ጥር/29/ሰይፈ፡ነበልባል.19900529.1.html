<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በዜግነት የማጭበርበር ወንጀል ሆርን ኢንተርናሽናል ባንክ ተዘጋ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> በዜግነት የማጭበርበር ወንጀል ሆርን ኢንተርናሽናል ባንክ ተዘጋ</h1>

 
<p>ሆርን ኢንተርናሽናል በሚል ስያሜ አዲስ የተቋቋመው የግል ባንክ እንዲዘጋ መወሰኑን የኢትዮጵያ ብሔራዊ ባንክ አስታወቀ።</p>

<p>ሆርን ኢንተርናሽናል ባንክ እንዲዘጋ የኢትዮጵያ ብሔራዊ ባንክ የሠጠው ምክንያት ባይኖርም አንዳንድ የውጪ የዜና አውታሮች ባንኩ እንዲዘጋ መንግሥት ያዘዘው ባንክ ለማቋቋም የሚያስቸለውን የሃገሪቷን ደንብ ባለመከተሉ ነው የሚል ዘገባ አቅርበዋል።</p>

<p>በኢትዮጵያ መንግሥት ህግ መሠረት የግል ባንክ ማቋቋም የሚችሉት ኢትዮያዊያን ብቻ ቢሆኑም የሆርን ኢንተርናሽናል ውስጥ የሼር አክሲዮን የገዙት አንዳንድ ግለሰቦች የውጪ ሀገር ዜጎች ሆነው እያሉ ዜግነታቸውን በመደበቅ በኢትዮጵያዊያን ስም ገብተዋል በማለት ገልጠዋል።</p>

<p>ይህን የመሠለውና በኢትዮጵያዊ ዜግነት ስም የማጭበርበር ወንጀል የተፈፀመው በየትኛው ሃገር ዜጐች እንደሆነ የተገለጠና ከባንኩም ባለሥልጣናት የተሰጠ ማብራሪያ የለም።</p>

<p>እንደአንዳንድ ታዛቢዎች ግምት ግን በርካታ የባንኩ ባለ አክሲዮኖች እስከ አሁን በሀገሪቷ ውስጥ በኢትዮጵያውነትም ሆነ በኤርትራዊነት የመኖር እድል ያላቸው የአዲሲቷ ነፃ ሃገር የኤርትራ ዜጐች ሣይሆኑ እንዳልቀረ ከሚሠነዘረው ግምት ውጪ ከኢትዮጵያ ብሔራዊ ባንክ የየትኞቹ ሃገር ዜጐች ባንኩን በማቋቋምና አክሲዮኑን በመግዛት በኢትዮጵያ ዜግነት ስም ሲንቀሳቀሱ እንደተደረሰባቸው የተሠጠ ግልጽ መግለጫ የለም።</p>

እስካሁን በሃገሪቷ የግል ባለሀብቶች በሆኑ ኢትዮያውያን የተቋቋሙ አራት የግል ባንኮች አዋሽ ባንክ፣ አቢሲኒያ ባንክ፣ ዳሸን ባንክና በቅርቡ የተከፈተው ወጋጋን ባንክ ባንኮች ብቻ ሲሆኑ 5ኛው ባንክ ይኸው አሁን በዜግነት የማጭበርበር ወንጀል ተፈጽሞበታል ተብሎ የተዘጋው ሆርን ኢንተርናሽናል ባንክ ገና ከጅምሩ ስራውን እንዲያቆም ተደርጓል።


<p class="align-center"><a href="/Gazettas/SeifeNebelbal/info/SeifeNebelbal.sera.html">ከሰይፈ ነበልባል ጥር 29 ቀን 1990</a></p>


</body>
</html>	





