<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሼክ ሞሐመድ አላሙዲ ኩባንያ የኦሮሚያን የወርቅ ማዕድን በ172 ሚሊዮን ዶላር ገዛ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2><span class="underline"> ባለሬከርዱ የኢንቨስትመንት ሽያጭ</span></h2>
<h1 class="align-center"> የሼክ ሞሐመድ አላሙዲ ኩባንያ የኦሮሚያን የወርቅ ማዕድን በ172 ሚሊዮን ዶላር ገዛ</h1>

 
<p>እስካሁን ከተደረጉት የኢንቬስትመንት የሽያጭ ጨረታዎች ሁሉ ግዙፍ የሆነውንና በርካታ ዓለም እውቅናን ያተረፉ ኩባንያዎች ያልቻሉትን የኦሮሚያ የወርቅ ማዕድን ሽያጭ ናሽናል ማይኒንግ ኮርፓሬሽን የተባለው የሼክ ሞሐመድ ሐሰን አላሙዲ ኩባንያ ማሸነፉ ተገለፀ።</p>

<p>በደቡብ ኦሮሚያ በቦረና ዞን የሚገኘውን የኦዶ ሻኪሶን የለገደንቢ የወርቅ ማዕድን 172 ሚሊዮን የአሜሪካን ዶላር በመክፈል ጨረታውን እንዳሸነፈ የተገለጠው ናሽናል ማይኒንግ ኮርፖሬሽን ለሚቀጥሉት 20 ዓመታት በ88 ስኩዌር ሜትር ሥፍራ የወርቅ ማውጣትና የመፈለግ ተግባሩን በባለቤትነት እንደሚያክናውን ታውቋል።</p>

<p>በዚሁ የወርቅ ማዕድን የሽያጭ ጨረታ ላይ በመሣተፍ የማሸነፉ በለስ አልቀናቸውም የተባሉት ወርቅ አሣሽ ኩባንያዎች አሸንቲ ጐል ፊልፍ ካኒዮን ሪሶርስስ፣ ጄ.ሲ.አይ (ጅ.ጭ.እ) የተባለው የደቡብ አፍሪካ ኩባንያና ራንድ ጐልድ ኢክስሎሬሽን የተሠኘ በዓለም አቀፍ ደረጃ ዝናን ያተረፉ ኩባንያዎች ናቸው።</p>

<p>የኢትዮጵያ ፕራይቬታይዜሽን ኤጄንሲ ዋና ሥራ አስኪያጅ በሆኑት በሻህ አዝምተና የናሽናል ማይንንግ ኮርፖሬሽን የተሰኘውን ኩባንያዎች በመወከል ደግሞ ሼክ ሞሐመድ ሐሰን አላሙዲን የስምምነት ውሉን በፊሪማቸው አረጋግጠዋል።</p>

<p>በኢትዮጵያ መንግስት ይዞታ ስር ካሉት የወርቅ ማዕድን ማውጫዎች ሁሉ ግዙፉን የለገደንቢንን የወርቅ ማዕድን ለመግዛት የተፈፀመው የ172 ሚሊዮን የአሜሪካን ዶላር የፕራይቬታይዜሽን ሽያጭ እስከ አሁን ከተደረጉት ሁሉ እጅግ የሚልቅና ሪከርዱን የጨበጠ መሆኑ ተገልጧል።</p>

<p>ሆኖም ግን በወርቅ ፍለጋውና የማውጣቱ ተግባር ላይ የተሣተፈው ኩባንያ የሚጠበቅባቸው ኬሚካሎች በተፈጥሮ ሃብትና በአካባቢ ላይ ጉዳት ማስከተሉ ታውቋል።</p>

<p>በኦሮሚያ ክልላዊ መንግስት የቦረና ዞን የአካባቢና የተፈጥሮ ሃብት ጥበቃ መሥሪያ ቤት ሃላፊ ቀደም ሲል በሰጡት ጋዜጣዊ መግለጫ ለወርቅ ማውጣት ተግባር እንዲውል የተከማቸው ኬሚካል በአካባቢው ደንና ውሃ ላይ ባስከተለው ብክለት የተፈጠረውን ጉዳት በማስመልከት መግለፃቸው ይታወቃል።</p> 

<p>በ1997 የተደረገው ዓመታዊ የኦሮሞ ጥናት ጉባዔ ላይ የቀረበ የአንድ ባለሙያ ጥናት እንደሚያመልክተው ለውጪ ሃገር ኢንቨስተሮች በሚደረገው ተመሣሣይ የሆነ ሽያጭ ሣቢያ ለትርፍ እንጂ ለአካባቢ ተፈጥሮ ትኩረት ሊሠጠው ካልቻለ ሊመለስ የማይችል የተፈጥሮ ሃብት ውድመትና የአካባቢ ብክለት እንደሚከሰት ታቃውሞውን ያሠማው ለጊዜያው ጥቅም ሲባል የማይመለስ ጥፋት እንዳይደርስ በማስጠንቀቅ ከወዲሁ ሥጋቱን ይገልፃል።</p>


<p class="align-center"><a href="/Gazettas/SeifeNebelbal/info/SeifeNebelbal.sera.html">ከሰይፈ ነበልባል ጥር 22 ቀን 1990</a></p>


</body>
</html>	
