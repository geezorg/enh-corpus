<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የመጀመሪያው የግል አየር መንገድ ኩባንያ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> የመጀመሪያው የግል አየር መንገድ ኩባንያ</h1>

 
<p>ከደርግ መንግስት በኋላ በኢትዮጵያ የመጀመሪያ የግል አየር መንገድ ኩባንያ ድርጅት በመባል የሚታወቀውና በቀድሞው የትምህርት ሚኒስቴር ሠራተኛ የተቋቋመ መሆኑ ተዘገበ።</p>

<p>በዘመነ ኢህአዴግ ለመጀመሪያ ጊዜ በአንድ ኢትዮጵያዊ ግለሰብ የተመሠረተው የጐሽ አየር መንገድ የሃገሪቷ ጠ/ሚኒስቴር የትውልድ ከተማ በሆነችው አድዋ የተወለዱት አቶ ዳዊት ገ/እግዚአብሔር የመሠረቱት የግል ኩባንያ መሆኑ ታውቋል።</p>

<p>በዚህም የትግራይ ተወላጅና የኢህአዴግ ባለሥጣናት ባይኖሩበት የፈቃድ ማግኘት ችግር ይገጥመው ነበር የተባለው አየር መንገድ ፈቃድ በማግኘት ችግር ውስጥ የሚገኙ የሌሎች መንግስታዊ ያልሆኑ እንደ የሚሲዮን በራሪ (ምኣፍ) እና በተለያዩ ጊዜያት የኪራይ ሥራ የሚሠራው የኢትዮጵያ አየር ኃይል መሆናቸውን ገልጦ ምናልባት የግል አይሮፕላን ያላቸው ድርጅቶች እንደ ጐሽ የሕዝብ የበረራ ደረጃዎችን በሲቪል አቬዬሽን ድንብ እንዲያሟሉ ይጠየቁ ይሆናል።</p>

<p>አቶ ዳዊት ገብረ እግዚአብሔር ቀደም ሲል በትምህርት ሚኒስቴር ውስጥ ሠርተው ከኢትዮጵያ ወጥተው በአቡዳቢ የብሔራዊ ነዳጅ ኩባንያ ውስጥ ይሠሩ በነበሩበት ወቅት ከአሜሪካ የሕይወት ዋስትና ኩባንያ ጋር በግል በመሥራት የራሳቸውን ኩባንያ ለማቋቋም የቻሉና አሁን ጐሽ አየር መንገድ መሥርተው በአንድ ባለስድስት መቀመጫ አውሮፕላን እየሰሩ ሲሆን በቅርቡ ሁለት ተመሣሣይ አይሮፕላን በማስገባት የሥራ ፈቃድ ተሰጥቶአቸዋል።</p>

<p>ኩባንያው መጀመሪያ ሃንገር ከተባለ የጀርመን ኩባንያ ጋር ለመስራት ሁሴንና ሄኖክ ተፈራ የተባሉ የኢትዮጵያ አየር መንገድ ፓይለቶች የቀጠረ ሲሆን ከጀርመኑ ኩባንያ ጋር አልተግባቡም በስምምነቱ መሰረት ሃንገር አይሮፕላን ማቅረብ ሥራው ይሆን ነበር።</p>


<p class="align-center"><a href="/Gazettas/SeifeNeblbal/info/SeifeNeblbal.sera.html">ከሰይፈነበልባል የካቲት 20 ቀን 1990</a></p>


</body>
</html>	





