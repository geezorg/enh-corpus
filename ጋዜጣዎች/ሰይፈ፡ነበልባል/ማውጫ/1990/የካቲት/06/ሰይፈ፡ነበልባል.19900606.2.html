<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በደምቢዶሎ የተማሪዎች የተቃውሞ ሠልፍ በመንግስት ፀጥታ ሐይሎች ተከለከለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2><span class="underline"> 80 ተማሪዎች ታስረዋል</span></h2>
<h1 class="align-center"> በደምቢዶሎ የተማሪዎች የተቃውሞ ሠልፍ በመንግስት ፀጥታ ሐይሎች ተከለከለ</h1>

 
<p>ለዘንድሮው የገና በዓል ዋዜማ በፕሬዚዳንት ነጋሶ ጊዳዳ የምርጫ ጣቢያ በተዘጋጀው በዓል ላይ በመጀመሪያው የኪነት ዝግጅት ላይ ብዛት ያለው ተመልካች ባለመገኘቱ ያኮረፉ የአካባቢው ባለሥልጣናት ሕዝቡን በግዳጅ እንዲሳተፍ ማድረጋቸውና በቦታው ሳይገኙ የቀሩት ለዕሥራት ተዳርገው እንደነበር ታወቀ።</p>

<p>በልደተ ክርስቶስ አመካኝተው የአካባቢውን ሕዝብ በፖለቲካዊ ፕሮፓጋንዳ ለማግባባት የኢህአዴጉ ኦሕዴድ ተባባሪ ለማድረግ በባህላዊ በዘመናዊ ኪነት ለማስተባበር የተደረገው ሙከራ ሣይሳካ መቅረቱንና በቦታው የተገኙ የቴሌቪዥንና የኪነት የድራማ ቡድኖች ደስተኞች እንዳልነበሩ የታወቀ ሲሆን በቅስቀሳ ስራው ያልተባበሩ አስተማሪዎችና ተማሪዎች በመታሠራቸው ሌሎች ተማሪዎች ተቃውሞ አስነስተው ነበር።</p>

<p>በተማሪዎቹ ተቃውሞ የተደናገጡት የአካባቢው ፖሊሶች ወደ ታቀደው የሠልፍ ቦታ በመሄድ ተማሪዎቹን ለመበተን ሙከራ አድርገው ስላልተሳካላቸው የኢህአዴግን ወታደሮች እስከማሣለፍ ደርሰው እንደነበርና በወቅቱም ወደ 80 የሚጠጉ ተማሪዎች ታሥረው እንደነበርና እስከ አሁን ብዙዎቹ የተፈቱ ሲሆን የተቀሩት ግን ምን ሁኔታ ላይ እንዳሉ ለማወቅ ተችሏል።</p>

<p>ለተማርዎቹ መታሠር ምክንያት የሆነው የአስተማሪዎቻቸው ቀድሞ መታሠር ሲሆን ተማሪዎቹ የታሠሩት መምህሮቻቸው እንዲፈቱ ጠይቀው እንደነበርና እነርሱም ራሳቸው ተማሪዎቹ በኪነት ቡድኑ ዝግጅት ቀን የራሳችን የምናከብረው በዓል አለን በማለት ሳይካፈሉ በመቅረታቸው የመንግስት ሠራተኞች የቀበሌ ነዋሪዎች በማስፍራራት እንዲካፈሉ ማደረጋቸው በቦታውም የተገኙትም ቢሆኑ ለባህላዊ የተለመዱ ዘፈኞች ካልሆነ ድጋፍ ሳይሰጡ መቅረታቸውና ተጫዋቾቹን ለይተው በግዳጅ ከእስር ቤት ተወስዶ ባህላዊ ጌረርሳ /ቀረርቶ/ እንዲያሰማ የተደረገው እስረኛ ብቻ ከፍተኛ ተቀባይነት እንደነበረው ለማወቅ ተችሏል።</p>

<p>የአካባቢው ገበሬም በተመሣሣይ ሁኔታ ከፍተኛ ኩርፊያ እንዳለና ለኦሮሚያ ልማት ማህበር ገበሬው በነፍስ ወከፍ 12 ብር በየዓመቱ እንዲከፍል ተገዶ እያንዳንዱ ገበሬ መቆጣጠሪያ መታወቂያ ደብተር ተሰጥቶት ከቦታ ወደ ቦታ ሲዘዋወር በወታደሮች በፖሊሶች እንደሚጠየቅና አሟልቶ ያልከፈለ ገበሬ ከፍተኛ መጉላላት እየደረሰበት እንደሚገኝ ተመልክቷል።</p>

<p>በዶምቢዶሎ ከተማ ተዘጋጅቶ የቀረበውና ያኔ የፕሬዚዳንቱ እህት በሥነ ሥርዓቱ ላይ ተገኝተው ቃለ መጠይቅ የተደረገላቸው መሆኑ የተመለከተው ሕዝቡ በገዛ ፍላጐቱ እንደተገኘ ተደርጐ ነበር።</p>


<p class="align-center"><a href="/Gazettas/SeifeNeblbal/info/SeifeNebelbal.sera.html">ከሰይፈ ነበልባል ጥር 29 ቀን 1990</a></p>


</body>
</html>	





