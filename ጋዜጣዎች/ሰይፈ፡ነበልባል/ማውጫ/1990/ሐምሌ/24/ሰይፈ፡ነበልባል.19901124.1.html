<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ከአቶ ሌንጮ ለታ ጋር የተደረገ ቃለ መጠይቅ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ከአቶ ሌንጮ ለታ ጋር የተደረገ ቃለ መጠይቅ</h1>
<h2 class="align-center"><li>ኦነግ በአሥመራ ቢሮ ከፍቷል?</h1></li>
<h2 class="align-center"><li>የኦነግ ሻዕቢያ ግንኙነት ምን ነበር?</h1></li>
<h3 class="align-center"><li>የሻዕቢያ ኢህአዴግ ግጭት መንስኤው ምንድነው?</h1></li>
<h3 class="align-center"><li>አቶ ሌንጮ ከኦነግ ተለይተው ወዴት?</h1></li>


<p>ባለፈው ሣምንት ዝግጅታችን ኦሮሚያ አውትሉክ (ኦሮሚያ ኦኡትሎኦክ) የተባለንው የእንግሊዘኛ መጽሔት ላንድ ማርክ በሚለው ዓምድ ሥር ጭሃንገ ኢስ ወልቾመ በሚል ርዕስ የኦሮሞ ነፃነት ግንባር ም/ዋ/ፀሐፊ ከነበሩት አቶ ሌንጮ ለታ ጋር ያደረገውን የቃለ-ምልልስ ትርጉም ማቅረባችን ይታወሣል።</p>

<p>በዛሬው ክፍል ሁለት ዝግጅታችን ደግሞ የአሜሪካ ድምፅ ራዲዮ (ቪ.ኦ.ኤ) የአፍን ኦሮሞ ፕሮግራም ከአቶ ሌንጮ ለታ ጋር ያደረገውን የቃለ-ምልልሱን ትርጉም እናቀርባለን።</p>

<p>ለተከበሩት አንባቢያን በሙሉ ልናስታውስ የምንወደው አብዛኛው የቪኦኤ ጥያቄዎች ኦሮሚያ አውትሉክ የተሠኘው የእንግሊዘኛ መጽሔት ካቀረበው ጋር አንድ ዓይነት በመሆናቸው እነዚያን ጥያቄዎችና መልሶች አንደግምም።</p>

<p>የቪኦኤው የአፍን ኦሮሞ ፕሮግራም በሦስት ተከታታይ ዝግጅቶች ባቀረባቸው የአቶ ሌንጮ ቃለ-ምልልስ ቀጥታ ትርጉም እንደሚከተለው እናቀርባለን።</p>

<p>የቪኦኤው ጋዜጠኛ መጀመሪያ ወደ ጥያቄው የገባው በቅርቡ የተደረገው የኦሮሞ ነፃነት ግንባር 3ኛው መደበኛ ጠቅላላ ጉባኤ ስለወሠደው አንዳንድ የአመራር ለውጥ፣ በአቶ ሌንጮና በአቶ ገላሣ መሐከል አለ ስለሚባለው ልዩነት ማብራሪያ በመጠየቅ ነበር።</p>

<p>በተለይም የኦነግ ም/ዋ/ፀሐፊ ሆነው እያሉ በእርስዎና በአቶ ገላሣ መሐከል ልዩነት አለ ይባላል። እርስዎ ሠላማዊ የፖለቲካ መፍትሔዎችን እንደ አማራጭ ሲከተሉ አቶ ገላሣ ግን በትጥቅ ትግል ያምናሉ ብለው የሚያወሩ በርካታዎች ናቸውና ለዚህ ልዩነት ምን ምላሽ ይሠጡናል? የሚል ነበር።</p>

<p>አቶ ሌንጮም ሲመልሱ ለምን ይህን እንደሚያወሩ መጠየቅ ያለባቸው የወሬዎቹ ምንጮች መሆናቸውን ጠቅሰው የእኔ እምነት ሁለቱም ሣይነጣጠሉ አብረው መጓዝ እንዳለባቸው ነው ሲሉ አስምረውበታል።</p>

<dl>
 <dt><span class="bold">ቮኦኤ፦</span></dt>
 <dd><p>ወደፊት በድርጅቱ ውስጥ በምን መልኩ ነው ለመሣተፍ የሚፈልጉት?</p>

 <dt><span class="bold">ኦቦ ሌንጮ፦</span></dt>
 <dd><p>ቀደም ሲል ለድርጅቱ የአመራር አባላት በፃፍኩት ደብዳቤ ላይ የገለጽኩት ከኦነግ ጋር ለመሥራት ያለኝን ምርጫዬን በማመልከት ከአዲሱ የድርጅቱ አመራር ጋር ባለኝ አቅም እንደ አንድ ሰው በምክርና የተለያዩ ሃሣቦች በማቅረብ አስተዋጽኦዬን እያበረከትኩ መቆየት ነው እኔ የምፈልገው። ይህም ካልሆነ እንደ አንድ ሰው የኦሮሞን ህዝብ መፃኢ ዕድልና የአፍሪካን ቀንድ ሁኔታ በመከታተል የምችለውን ሁሉ ማድረግና ማከናወንን የማቋርጥ አይመስለኝም።</p>

 <dt><span class="bold">ቮኦኤ፦</span></dt>
 <dd><p>አሁን የማቀርብልዎት ጥያቄ የኢትዮ-ኤርትራን ግንኙነት የሚመለከት ሲሆን በሽግግር መንግሥቱ ውስጥ በነበራችሁበት ወቅትና ከዚያ በኋላ ከኤርትራ መንግሥት ባለሥልጣናት ጋር ጠንካራ ግንኙነት እንዳለዎ ይነገራል። እንዲያውም አሥመራ ቢሮ ለመክፈት መዘጋጀታችሁ ሁሉ ይወራልና ስለዚህ ምን ይላሉ?</p>

 <dt><span class="bold">ኦቦ ሌንጮ፦</span></dt>
 <dd><p>በኦሮሞ ህዝብ የነፃነት ትግልና በኤርትራ የነፃነት ትግል መሐከል የረዥም ዘመናት ግንኙነት ነበር። በመሆኑም በኤርትራውያኑ ነፃነት ትግል መሪዎችና በኦሮሞ ህዝብ የነፃነት ትግል አመራር መሐከል ያለውና የነበረው ግንኙነት እኔን ለብቻ የሚመለከት አልነበረም።</p>

<p>የነበረው ግንኙነት ከአመራሩ የጋራ ፍላጐትና ውሣኔ ላይ የተመሰረተ በመሆኑ በዚሁ አኳኋን ነበር ግንኙነታችን።</p>

<p>ቢሮ እዚያ ልትከፍቱ ነበር ስለሚባለውም እኔ ያኔ በ1992 በአሥመራ የሠላም ድርድር ስናደርግ በነበረበት ጊዜ ከሔድኩኝ በኋላ ሁለተኛ ወደዚያ አልተመለስኩም።</p>

<p>በእኔና በኤርትራ መንግሥት መሃከልም ሲደረግ የነበረና ስንለዋወጠው የነበረ መልዕክት አልነበረም።</p>

 <dt><span class="bold">ቮኦኤ፦</span></dt>
 <dd><p>በቅርቡ ያካሄዳችሁት ንግግር የለም ማለት ነው?</p>

 <dt><span class="bold">ኦቦ ሌንጮ፦</span></dt>
 <dd><p>ኦነግ የሚመለከት በእኔና በኤርትራ መንግሥት መሐከል የተካሔደ ንግግር የለም።</p>

 <dt><span class="bold">ቮኦኤ፦</span></dt>
 <dd><p>በኢትዮጵያና በኤርትራ መሀከል የተፈጠረውን ሁኔታ እንዴት ይመለከቱታል?</p>

 <dt><span class="bold">ኦቦ ሌንጮ፦</span></dt>
 <dd><p>የሁለቱ የአሁን ጦርነት በኦሮሞ ህዝብ ትግል ላይ የተፈፀመው ደባ አድጎ እዚህ ደረሠ የሚል እምነት አለኝ።</p>

<p>የደርግ ሥርዓት በወደቀበት ወቅት አብረን ተቀምጠን ስንመካከር የነበረውና የሚታየው ራዕይ የህዝቦቻችን መፃኢ ዕድሎች በተመለከተ አስበው የነበረው በህዝቦች መሃል ሠላም ከሠፈነ በሃገሮ መሀል ሠላም ይፈጠራል። ሠላም እንዲኖር ከተፈለገ ደግሞ የህዝቦች መብቶች መከበር እንደአለባቸውና የግለሰቦች መብቶችም መከበር አለባቸው። ከሁሉም በላይ ደግሞ የኦሮሞ ህዝብ መብት መረገጥና የጥቂቶች የበላይነት ተመልሶ ማቆጥቆጥ የሠላምን መሰረት ከሥሩ ያናጋው ሲሆን በኢትዮጵያ ውስጥ ከዘረጋው አምባገነናዊ መረብ ባሻገር ለመዘርጋት የሚያደርጋቸው ሩጫዎች መሠረታዊ የአለመግባባቱ መንስኤዎች ናቸው።</p>

 <dt><span class="bold">ቮኦኤ፦</span></dt>
 <dd><p>ለዚህ ጦርነት መንስኤው ምንድነው ይላሉ?</p>

 <dt><span class="bold">ኦቦ ሌንጮ፦</span></dt>
 <dd><p>እ.ኤ.ኤ በ1991 የተገባው ቃል ኪዳን /መሐላ/ በዓለም ማህበረሰብና በኢትዮጵያ ሕዝቦች ፊት የተገባው ሊከበር አለመቻሉ ነው። ያን ጊዜ የተገባው ቃል ኪዳን ህዝቦች የራሣቸውን ዕድል የመወሠን መብት ይኖራቸዋል፣ የሰው ልጆች መብቶች ይከበራሉ፣ በአገሮች መሐከል በዚህ ላይ በተመሠረተ በህዝቦች መሐከል የሠላም ግንኙነቶች ይኖራቸዋል፣ በጋራ የመፈላለግ ግንኙነቶች ይኖራቸዋል የሚል ነበር።</p>

<p>ይህ ይሆናል ተብሎ የተገባው ቃል ኪዳን አለመከበሩና መጣመሙ ዞሮ ዞሮ ሃገሪቷን ወደ ቀድሞው ሁኔታ መልሷታል።</p>

<p>የአፍሪካ ቀንድ በሽታ ኢትዮጵያ ናት። በኢትዮጵያ ውስጥ ላለው ችግር ደግሞ ዋነኛው የኦሮሞ ህዝብ ችግር ነው።</p>

<p>ኢትዮጵያ ኤምፓዬር ነች። ኤምፓዬር ደግሞ ወይ መስፋፋት አለበት ወይም ደግሞ መፍረስ አለበት። አሁን አንድ ቡድን ሥር የተዘረጋው የአዲሱ ኤምፓዬር አገዛዝ የራሱን ቀዬ ነፃ ካወጣ በኋላ ራሱን ወደ ውጪ እያወጣ ራሱን እየፈተሸ ያለ ይመስለኛል።</p>

 <dt><span class="bold">ቮኦኤ፦</span></dt>
 <dd><p>ይህ ጦርነት በሁለቱም ሃገር ሕዝቦች በተለይም በኦሮሞ ህዝብ ላይ የሚያሳድረው ተፅዕኖ ምን ይመስሎታል።</p>

 <dt><span class="bold">ኦቦ ሌንጮ፦</span></dt>
 <dd><p>ጦርነት በተለያየ መንገድ ችግር ያስከትላል። አንደኛ በሃገር ግንባታ ላይ ይውል የነበረ ሃብት የሰውን ህይወትና ሃብትን በማውደም ተግባር ላይ ይውላል። የነበረውን ጥላቻ ወደ ተሻለ የጠላትነት ደረጃ ያሣድገዋል እርስ በእርስ መጠራጠርን ያጐለምሳል። ይህም በኦሮሚያ ብቻ ሣይሆን ለአፍሪካ ቀንድ ችግርና አለመግባባት ምንጭ በመሆኑ በእጅጉ አሣሣቢ ነው።</p>

 <dt><span class="bold">ቮኦኤ፦</span></dt>
 <dd><p>እንደ እርስዎ አመለካከት ምን ዓይነት እርምጃ ቢወሰድ ነው ለዚህ ሥጋት ዘላቂ መፍትሔ የሚሆነው ብለው ያምናሉ?</p>

 <dt><span class="bold">ኦቦ ሌንጮ፦</span></dt>
 <dd><p>እኔን የሚታየኝ እ.ኤ.አ በ1991 ወደነበረው በመመለስ በአፍሪካ ቀንድ ሃገሮች ውስጥ ሠላም እንዲሠፍን፣ ሠላምን ለማስፈን ደግሞ የህዝቦች መብቶችና ሰብዓዊ መብቶች መከበር አለባቸው። በሃገሮች ውስጥ ይህ ካለ በመንግሥታቱ መሃከል ሠላም ይኖራል።</p>

<p>ወደዚያ በመመለስ እንዴት የበላይነት እንዳይሠፍን የሚያደርግ ለውጥ ይዘረጋል በማለት ካልተሠራና ይህን ለመወሠን እስከአልተቻለ በሁለት ሃገሮች መሃከል የተፈጠረ አለመግባባት አድርጐ በመታየት መፍትሔ መጣ ቢባል እንኳን ይህ መሠረታዊና ዘላቂ የሠላም መፍትሔ ሊሆን አይችልም።</p>

<p>መሠረቱና ዘላቂው መፍትሔ የችግሩ ማዕከላዊ የሆነውን አስኳሉን መቀየር ነው። ኢትዮጵያ ከኤምፓዬራዊ የአገዛዝ ሥርዓት ተላቃ፣ ውስጣዊ ሠላም የሠፈነባት ሃገር ለማድረግ፣ የኢትዮጵያን ውስጣዊ ሠላም ለማምጣት ደግሞ የህዝቦች መብት መከበር አለባቸው፤ ከህዝቦች መብቶች መሃከል ደግሞ ይበልጥ ወሳን የሆነው ደግሞ በተለያዩ ምክንያቶች የኦሮሞ በመሆኑ ይህን ተመልክቶ ማጤን ባይቻል እንኳን ለማስመሠል በሁለቱ ሃገሮች መሃከል የተፈጠረ አለመግባባት በማስመሠል መፍትሔ የማስገኘት ጥረት ቢደረግ እንኳን ከግቡ ሊደርስ አይችልም። ቢደርስም እንኳን የመጨረሻው ነው ብዬ አላምንም። አይሆንምም</p>
</dl>



<p class="align-center"><a href="/Gazettas/SeifeNebelbal/info/SeifeNebelbal.sera.html">ከሰይፈ ነበልባል ሐምሌ 24 ቀን 1990</a></p>

</body>
</html>	
