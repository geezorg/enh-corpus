<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ከአቶ ሌንጮ ለታ ጋር የተደረገ ቃለ መጠይቅ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center"><li>ከአቶ ሌንጮ ለታ ጋር የተደረገ ቃለ መጠይቅ</h2></li>
<h2 class="align-center"><li>ኦነግ ለሁለት ተከፈለ?</h2></li>
<h3 class="align-center"><li>አቶ ሌንጮ ለምን ከኦነግ አመራር ወጡ?</h2></li>
<h3 class="align-center"><li>በአቶ ሌንጮና በአቶ ገላሣ መሃከል የተፈጠረው ልዩነት</h2></li>
<h4 class="align-center"><li>ዲማ ኖጎና ጠሃ አብዲኢ ከአቶ ሌንጮ ጋር ያላቸው ግንኙነት</h2></li>

 
<p>ይህን ቃለ ምልልስ ከኦቦ ሌንጮ ለታ ጋር ያደረግኩት ከኦነግ የአመራር ሥልጣናቸው የመነሳታቸው ዜና በይፋ ከመነገሩ ጥቂት አስቀድሞ ነው። ኦቦ ሌንጮ አብዛኛውን ጊዜ የተለሣለሱ ፖለቲከኛ ነው የሚመስሉት፣ አሁን በዚህ ቃል ምልልስ ወቅት ግን የቀድሞውና በረዥሙ የትግል ዘመን የሚታወቁበት የፖለቲካ ስብዕና በውይይታችን ወቅት ጐልቶ ወጥቷል።</p>

<p>በውይይታችን ወቅት የንግግር ለዛ፣ በሳልና ጥንቁቅነታቸውን የተለሳለሱ ፖለቲከኛ ናቸው ለሚባለው ጨርሶ ምልክቱም አለመኖሩን ያጐላል። የሚያመጭትም ሃሣብ በርካታ የህይወት ዘመናትን የሰጣቸው ብዙ ሚሊዮን ሰዎችን የሚመለከትና በቀሪው የህይወት ዘመናቸውም አገልግሎቱን የመቀጠል ቆራጥነታቸው ይታያል።</p>

<p>በኦነግ አመራር ውስጥ የተደረገውን ለውጥ በማስመልከት ነው ወደ ቃለ ምልልሱ የገባሁት የሚለው ይህ ጋዜጠኛ ይህን ለውጥ ቀድሞ ያውቁ እንደሆነ ገና ቃለ ምልልሱን እንደጀመረ ያስነብባል፦</p>

<dl>
 <dt><span class="bold">ኦሮሚያ አውትሉክ፦</span></dt>
 <dd><p>ይህ አሁን በቅርቡ የተደረገው የኦነግ ጠቅላላ ጉብኤ እንደሚደረግ አስቀድመው ያውቃሉ ወይስ በተወሰኑ የአመራሩ አባላት ፍላጐትና በድንገት የተደረገ ነው?</p>

 <dt><span class="bold">ኦቦ ሌንጮ፦</span></dt>
 <dd><p>የጠቅላላ ጉባኤውን መደረግ አስፈላጊነት ቀደም ብሎ የታመነበትና በተያዘለት ጊዜም እንዲደረግ የተወሰነ ሲሆን በዚህም ዝግጅት እየተደረገ መሆኑንና ጉባኤውም እንደሚደረግ አስቀድሞ አውቅ ነበር።</p>

 <dt><span class="bold">ኦሮሚያ አውትሉክ፦</span></dt>
 <dd><p>እርዎ በዚህ የድርጅቱ ጠቅላላ ጉባኤ ላይ ተካፍለው ነበር?</p>

 <dt><span class="bold">ኦቦ ሌንጮ፦</span></dt>
 <dd><p>በአንዳንድ የግሌ የሆኑ ችግሮች በጉባኤው ላይ ለመካፈል አልቻልኩም።</p>

 <dt><span class="bold">ኦሮሚያ አውትሉክ፦</span></dt>
 <dd><p>እርስዎ ባልተገኙበት ድርጅቱ ጠ/ጉባኤውን በማካሄድ የአመራር ለውጥ አድርጓል ይህ መሆን ነበረበት?</p>

 <dt><span class="bold">ኦቦ ሌንጮ፦</span></dt>
 <dd><p>ለምን አይደረግም? ድርጅቱ አመራሩን መለወጥ በፈለገባቸው ማንኛውም ወቅት ለማድረግ መብት አለው። ደግሞም ድርጅቱ ይህን እንዳያደርግ ከፊት በመቆም ሊከለክለው የሚችል የለም።</p>

 <dt><span class="bold">ኦሮሚያ አውትሉክ፦</span></dt>
 <dd><p>እርስዎ በድርጅቱ ውስጥ ተራ ሰው (አባል) ሣይሆኑ የኦነግ 2ተኛ ሰው ነበሩ</p>

 <dt><span class="bold">ኦቦ ሌንጮ፦</span></dt>
 <dd><p>እርሱ ልክ ነው። አንተ የምትለው አሠራር ግን በኦነግ ውስጥ አልተለመደም። ሆኖም ግን ዋና ፀሐፊውና ሌሎች የድርጅቱ አመራር አካላት በጉዳዩ መሆን የግድ ካመኑበት እኔ ያንን ውሳኔ አከብራለሁ።</p>

 <dt><span class="bold">ኦሮሚያ አውትሉክ፦</span></dt>
 <dd><p>ማለትዎ ውሳኔውን ከመቀበል ውጪ ሌላ የሚወስዱት አማራጭና የተለየ እርምጃ የለም ማለት ነው?</p>

 <dt><span class="bold">ኦቦ ሌንጮ፦</span></dt>
 <dd><p>ጨርሶ አላደርግም፣ እኔ ኦነግ ውስጥ ያለሁትና የነበርኩት ለሌንጮ ለታ አይደለም። ራሴን ወክዬ፣ ለራሴ ፍላጐትና ስም አልነበረም። የትኛውንም ዓይነት የፖለቲካ ሥልጣን ጥም ለራሴ የለኝም። የተደረገውን የአመራር ውሣኔ እኔ እቀበላለሁ። አዲስን አመራር በምችላቸው መንገዶች ሁሉ እደግፋቸዋለሁ። አገልግሎቴን በሚፈልጉበት ስፍራ ሁሉ እተባበራቸዋለሁ።</p>

 <dt><span class="bold">ኦሮሚያ አውትሉክ፦</span></dt>
 <dd><p>ይህ አስተሳሰብ አስገራሚ ነው</p>

 <dt><span class="bold">ኦቦ ሌንጮ፦</span></dt>
 <dd><p>በኛ ዘንድ ግን ይህ በእርግጥ እውነት ነው። እኛም አሁን የነገርኩህን ነን ማለት ነው።</p>

 <dt><span class="bold">ኦሮሚያ አውትሉክ፦</span></dt>
 <dd><p>ለመሆኑ ከድርጅቱ የአመራር ሥልጣን ለመነሣትዎ ምክንያቱ ምንድነው?</p>

 <dt><span class="bold">ኦቦ ሌንጮ፦</span></dt>
 <dd><p>ባለፈው ጊዜ በተደረገው ጉባኤ (ከዚህኛው ጠ/ጉባኤ ቀደም ብሎ) ወደ ድርጅቱ አመራር ቦታዬ ሲመልሱን ከአመራሩ ጋር መቀጠል የምችለው ለተወሰነ ጊዜ ብቻ መሆኑን በማመልከት መሥራት የምችለው እስከሚቀጥለው ጠ/ጉባኤ ድረስ እንደሆነ ገልጬ ከዚህ ኃላፊነት ለመለወጥ በአጠቃላይ የእኔን በፈቃዴ ከአመራሩ መሠናበት እንዲደግፉ ጠይቄ ነበር።</p>

 <dt><span class="bold">ኦሮሚያ አውትሉክ፦</span></dt>
 <dd><p>ውስጥ ውስጡን ከኢትዮጵያ መንግሥት ባለሥልጣኖች ጋር እየተደራደራችሁ ነው ይባላል። በእርግጠኝነት ወሬውን የሚናገሩ ወገኖች ከሌሎች የኦነግ የፖሊት ቢሮ ዓባላት በተለይም ከኦቦ ዲማ ነገዎና ከኦቦ ጠሃ አብዲ (የቀድሞ አመራር) ጋር በመሆን ድርድሩ አልቆ ከስምምነት ላይ ደርሳችኋል ይባላል?</p>

 <dt><span class="bold">ኦቦ ሌንጮ፦</span></dt>
 <dd><p>ይህ ጨርሶ ውሸት ነው። የምትላቸው ሰዎች ጋር ከሌሎች የአመራር አባላት የተለየ ንግግር የለኝም። በስም ከተጠቀሱት ሁለቱ ሰዎች ጋር ለመጨረሻ ጊዜ የተገናኘነው ኦቦ ገላሣ ከኛ ጋር ባለበት ወቅት ነው። ከኢትዮጵያ መንግሥት ጋር የስምምነት ንግግሮች ተደርገዋል ለሚባለው ደግሞ ከሽግግር ወቅት ጀምሮ ብዙ ንግግሮች ተደርገዋል። እነዚህ የተደረጉ ግንኙነቶች በሙሉ በድርጅቱ ዋና ፀሐፊ ከፀደቁ በኋላ ነበር የተከናወኑት። ያኔ ታዲያ እኔ የተገኘሁባቸው የድርድር ሂደቶች ሁሉ በድርጅታችን በኦሮሞ ነፃነት ግምባር ስም ብቻ ነው።</p>

<p>በአንጃ ወይም በግል የሚደረጉ አልነበሩም። በእነዚህ በድርጅቱም ከተደረጉት ንግግሮች ውስጥ ተጨባጭ ስምምነቶች በሁለቱም መሃከል አልተደረሰም። በዚህ የድርድር ግንኙነት ላይ መቀጠል ወይም አለመቀጠል የሚወስነው በገላሣ ውሣኔ ብቻ ይህናል።</p>

<p>እኔ ኖርኩበት አልኖርኩበት አስፈላጊ ሆኖ ከተገኘ ንግግሩ ይቀጥላል ወይም እንዲቋረጥ ከተፈለገ ይቋረጣል ይህን ማድረግ የሚችለው ገላሣ ነው።</p>

 <dt><span class="bold">ኦሮሚያ አውትሉክ፦</span></dt>
 <dd><p>ለዚህ ተዛምቶ ለሚነገር ጭምጭምታ የግድ አንድ ምክንያት ሣይኖር እንዴት ይሆናል?</p>

 <dt><span class="bold">ኦቦ ሌንጮ፦</span></dt>
 <dd><p>እንግዲያውስ ከኢትዮጵያ መንግሥት ባለሥልጣናት ጋር አንዳችም ምስጢራዊ ግንኙነት በግል የለኝም ስል አሁን እንድታምነኝ ለማድረግ የምችልበትን መንገድ የለም።</p>

 <dt><span class="bold">ኦሮሚያ አውትሉክ፦</span></dt>
 <dd><p>እርስዎና ኦቦ ገላሣ በምትከተሉት የትግል ስልት ላይ ልዩነት አላቸው ይባላል። እርስዎ የፖለቲካ መፍትሔ ይገኛል የሚል ለዘብተኛ አቋም ሲይዙ እሱ ደግሞ አክራሪ ነው ይባላል። በትጥቅ ትግሉ ጐልብቶ መፋፋም ያምናል ተብሎም ስለሚጣራውና በሁለታችሁ መካከል አለ ስለሚባለው የአቋም ልዩነት ምን ይላሉ?</p>

 <dt><span class="bold">ኦቦ ሌንጮ፦</span></dt>
 <dd><p>እንዲህ ያለ ልዩነት የለም። ምንጊዜም በፖለቲካ አሠራርና በውጊያው የትጥቅ ትግል መሃከል ምርቱም የትግል ምርጫዎች ተቀነባብረው የድርጅቱ መጠቀሚያ ሆነው ቆይተዋል። አሁንም ናቸው።</p>

<p>አመራሩም በሁለቱም የትግል ስልቶች እየተጠቀመ ነበር። የኔ ሃሣብ ተቀባይነት አጥቶ ከሆነ ከድርጅቱ ውሣኔ ጋር እቀጥላለሁ። አንዳንዴ ሃሣቦች ተቀባይነት ሲያጡ ወይም ይቆይ ሲባል ላያስደስተኝ ይችላል። አሁን ከሥልጣን ከወጣሁ በአመራር ሥራ ላይ ሣይሆን ከዚህ ላቅ ባሉ ሚናዎች ላይ ለመሠማራት ጊዜ ይኖረኛል።</p>
</dl>


<p class="align-center"><a href="/ENH/Archives/SeifeNebelbal/info/SeifeNebelal.sera.html">ከሰይፈ ነበልባል ሐምሌ 17 ቀን 1990</a></p>


</body>
</html>	
