<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ለአንዳንድ አፍሪካ ሀገሮች የተሰየመው መንገድ ከሌሎች ተሰርዞ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ለአንዳንድ አፍሪካ ሀገሮች የተሰየመው መንገድ ከሌሎች ተሰርዞ ነው</h2>


<p>የአዲስ አበባ ከተማ መስተዳደር ለ52 የአፍሪካ አገሮች በመዲናዋ የስየመው ጐዳና ክዚህ በፊት ለታወቁ ግለሰቦችና አርበኞች ተሰጥቶ ከነበረው ስያሜ እየቀነሰ እና እየሰረዘ እንደሆነ ተነገረ።</p>

<p>ባለፈው ሳምንት እሁድ እለት የአዲስ አበባ ከተማ ከንቲባ አቶ አርከበ እቁባይ ለ52 የአፍሪካ አገሮች በስማቸው የተሰየሙ ጐዳና ፎቶ ግራፎችን ባስረከቡበት ወቅት እንደተናገሩት ሁሉም መንገዶች አስፋልትና ከዚህ በፊት ሌላ ስያሜ ያልተሰጣቸው ናቸው።</p>

<p>ይሁንና የህዝባዊ ዘጋቢ ባደረገው ማጣራት ቢያንስ 11 ጐዳናዎች ከዚህ በፊት የነበራቸው ስያሜ ሙሉ በሙሉ የተደመሰሰ ወይም የተቀነሰ መሆኑ ተረጋግጧል።</p>

<p>ለምሳሌ ያህል ከሜክሲኮ እስከ ቄራ ያለው ጐዳና ለደጃዝማች በየነ መርእድ በቀዳማዊ ኃይለ ስላሴ ጊዜ ተሰይሞ የነበረ ጐዳና ሲሆን አሁን ግን ከሜክሲኮ አደባባይ እስከ በግ ተራ ያለው ለሞዛምቢክ እንዲሁም ከቡልጋሪያ ማዞሪያ እስከ ቄራ ያለ ደግሞ ለታንዛኒያ ተሰጥቷል።</p>

<p>ከአብነት ሆቴል በርበሬ ተራ እስከ ተክለሃይማኖት የሚወስደው መንገድ፣ ለደጃዝማች ባልቻ አባነፍሶ ተሰይሞ የነበረው ተቀንሶ ለዩጋንዳ ተሰይሟል።</p>

<p>ከብሄራዊ ትያትር እስከ ለገሀር ያለው ሙሉውን ለቀድሞው የእንግሊዙ ጠቅላይ ሚኒስትር ዊንስተን ቸርችል የተሰየመው ሲቀነስ፣ ከሰባተኛ መብራት እስከ አውቶብስ ተራ ያለው በደጃዝማች መኮንን ደምሰው ስም ያለው ተቀንሶ ለማእከላዊ አፍሪካ ሪፐብሊክ ተሰጥቷል።</p>

<p>ከዚህ በተጨማሪ ከሜክሲኮ አደባባይ ወደ ልደታ የሚወስደው መንገድ «ስመትስ» በተባለ የእንግሊዝ መኮንን የተያዘው ተቀንሶ ለቻድ፣ ከቦሌ መንገድ በደሳለኝ ሆቴል በኩል እስከ አትላስ ሆቴል ያለው ጎዳና ከዚህ በፊት ጋምቤላ ውስጥ አውሮፕላናቸው ተከስክሶ ህይወታቸው ላለፈው የአሜሪካዊው ሴናተር ሚኪ ሊላንድ የተሰጠው ተቀንሶ ለኬፕቨርዴ ደሴቶች የተሰጠ መሆኑን የህዝባዊ ዘጋቢ ዘግቧል።</p>

<p>ከላይ የተሰጡት ስያሜዎች ከዚህ በፊት የኢትዮጵያ ካርታ ስራዎች ባለሥልጣን ካሳተመው ካርታ ላይ የተቀመጡ ናቸው።</p>


<p class="align-center"><a href="/Gazettas/Hzbawi/info/Hzbawi.sera.html">ከሕዝባዊ ሐምሌ 03 ቀን 1996</a></p>

</body>
</html>	
