<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሜጫ ቱለማ ማህበር እንዲፈርስ ተደረገ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የሜጫ ቱለማ ማህበር እንዲፈርስ ተደረገ</h2>


<p>አንጋፋው የኦሮሞ የመረዳጃና የልማት ማህበር ሜጫ ቱለማ በፍትህ ሚኒስቴር ትእዛዝ እንዲፈርስ ተወስኖበታል። የሜጫ ቱለማ ማሕበር ከተመሰረተ ከ40 ዓመታት በላይ ያስቆጠረ ሲሆን በአፄ ሃይለ ስላሴና በደርግ ዘመን ሳይቀር በህጋዊ መንገድ ሲንቀሳቀስ ቆይቷል። ማህበሩ ከወራት በፊት በነበረው የኦሮሞ የተማሪዎች እንቅስቃሴና በአዲስ አበባው ዩኒቨርስቲ የቦምብ ጥቃት እጁ አለበት ተብሎ በመንግሥት በተደጋጋሚ የተወገዘ ሲሆን የማህበሩ ፕሬዝዳንት አቶ ደሪቢ ደምሴና ሌሎች አመራሮቹም በቁጥጥር ሥር ውለዋል። በቅርቡ ደግሞ የፍትህ ሚኒስቴር የሜጫ ቱለማ የመረዳጃና የልማት ማህበር ከሰኔ 25 ቀን 1966 ዓ.ም ጀምሮ እንዲፈርስና የማህበሩ ሃብትና ንብረትም ለፌዴራል አደጋ መከላከያና ዝግጁነት ኮሚሽን እንዲዛወር መታዘዙን ገልጿል።</p>

<p>የሜጫ ቱለማ ማህበር ይከሰስበት የነበረ ተማሪዎችን ለዓመፅ መቀስቀስና በአዲስ አበባ ዩኒቨርስቲ የቦምብ ጥቃት ላይ እጁ አለበት የሚል ሲሆን አሁን የተፃፈው የማፍረሻ ውሳኔ ግን እነዚህ ጉዳዮች አልተጠቀሱም። ደብዳቤ የጠቀሰው ማህበሩ በህግ ከተሰጠው ሃላፊነት ውጭ በአዲስ አበባ ሰላማዊ ሰልፍ ለማድረግ መሞከሩን ነው። እንደሚታወሰው ሜጫ ቱለማ የጠራው ሰልፍ የተበተነው በቂ የፖሊስ ሃይል ስለሌለና ጥበቃ ለማድረግ ስላልተቻለ እንጂ ሰልፉ ህጋዊ አይደለም ከሚል የተነሳ አልነበረም።</p>

<p>አንዳንድ የኦሮሞ ተወላጆች ለጋዜጣችን በሰጡት አስተየያት መሰረት ፀረ ዲሞክራሲና ፋሽት የተባሉት የአፄ ሃይለ ስላሴና የደርግ ስርዓቶች እንኳ ያላፈረሱት ማህበር የዲሞክራሲ መብቶችን አረጋግጣለሁ የሚለው የኢህአዴግ መንግስት ማህበሩን ማፍረሱ እጅግ አሳዝኖናል ብለዋል። ማህበሩም የኦሮሞን ልማት ከማሳካት ውጭ ሌላ ዓላማ አልነበረውም ብለዋል።</p>


<p class="align-center"><a href="/Gazettas/Hzbawi/info/Hzbawi.sera.html">ከሕዝባዊ ሐምሌ 10 ቀን 1996</a></p>

</body>
</html>	
