<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>7.1 ሚሊዮን ለሚሆኑ ኢትዮጵያዊያን አስቸኳይ እርዳታ ተጠየቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">7. ሚሊዮን ለሚሆኑ ኢትዮጵያዊያን አስቸኳይ እርዳታ ተጠየቀ</h2>

 
<p>እስከ ሐምሌ መጀመሪያ ድረስ 7. ሚሊዮን ለሚሆኑ ኢትዮጵያውያን አስቸኳይ የምግብ እርዳታ እንደሚያስፈልግ በአሜሪካ አለም አቀፍ የእርዳታ ድርጅት የሚደገፈው የረሀብ ቅድመ ማስጠንቀቂያ ኔትዎርክ አስታወቁ።</p>

<p>በተለያዩ የአገሪቱ ክፍሎች የሚገኙ አርሶ አደሮች በመኸር ወቅት ያከማቹት የምግብ እህል በአብዛኛው ክረምት ላይ እንደሚሟጠጥ የተጠቀሰ ሲሆን በአሁኑ ሰኔ እና ሐምሌ ወራት ላይ 7. ሚሊዮን የሚሆኑ ኢትዮጵያዊያን በምግብ እጦት እየተሰቃዩ መሆኑ ተመልክቷል።</p>

<p>«በዚህ ዓመት የተከፋፈለው እርዳታ በርካታ ህይወትን የታደገ እንዲሁም የአርሶ አደሮችን መፈናቀል የተከላከለ ነው» ያለው የኔትወርኩ መግለጫ ይሁንና በአንዳንድ ቦታዎች በተፈጠረ የእርዳታ አሰጣጥ ችግር ረሃብንና መፈናቀልን ሙሉ በሙሉ ለማስቀረት አለመቻሉን ገልጾአል።</p>

<p>በተመሳሳይ ሁኔታ የግብርናና ገጠር ልማት ሚኒስትር ለአርሶ አደሮች የሚያከፈፍለው የዘር እጥረት እንዳጋጠመው የረሃብ ቅድሚያ ማስጠንቀቂያው አክሎ ገልጿል።</p>

<p>በተለይ በደቡብ ክልል እስከ አሁን 80 በመቶ የሚሆኑት አርሶ አደሮች ዘር እንዳላገኙ ተናግሯል። የሚኒስትር መስሪያ ቤቱ 16000 ሜትሪክ ቶን ምርጥ ዘር ለማከፋፈል እየተንቀሳቀሰ ቢሆንም የተከፋፈለው ዘር ግን ከግማሽ አይበልጥም።</p>

<p>አርሶ አደሮች የዘር ወቅት እያለፈባቸው በመሆኑ አስቸኳይ በሆነ ዘመቻ የምርጥ ዘር እደላው ካልተካሄደ በሚሊዮን የሚቆጠሩ ኢትዮጵያውያን በሚቀጥለው ዓመት ለረሃብ እንደሚጋለጡ ተፈርቷል።</p>

<p>በሶማሊያ ብሔራዊ ክልላዊ መስተዳድርም ከፍተኛ የውሃ እጥረት እና የረሃብ አደጋ ሊያጋጥም እንደሚችል የቅድሚያ ማስጠንቀቂያው ተንብዮአል። በሶማሌ ክልል በአካባቢው አጠራር «ጉ» ተብሎ የሚታወቀው የዝናብ ወቅት በሚያዝያ ወር በአግባቡ ጀምሮ የነበረ ቢሆንም መዝነብ የነበረበት ግንቦትን ባለመዝነቡ የውሃ እጥረት ተከስቷል።</p>

<p>ለአደጋው አመላካች የሆኑ ክስተቶች ማለትም የእንሰሳት ስደት፣ የተክሎች መጠውለግ እና የከብቶች መክሳት ከወዲሁ እንዳጋጠመ ተጠቁሟል።</p>


<p class="align-center"><a href="/Gazettas/Hzbawi/info/Hzbawi.sera.html">ከሕዝባዊ ሰኔ 19 ቀን 1996</a></p>

</body>
</html>	
