<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አወዛጋቢው የበጀት ቀመር በስራ ላይ እንዳይውል ተደረገ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">አወዛጋቢው የበጀት ቀመር በስራ ላይ እንዳይውል ተደረገ</h2>


<p>ባለፈው ወር የፌዴሬሽን ምክር ቤት ባደረገው ስብሰባ የክልሎችን የድጐማ ቀመር ወስኖ እንደነበር ይታወሳል። ይህ ሳይንሳዊና ከአውስትራሊያ ልምድ በመነሳት ተቀመረ የተባለው የበጀት ድልድል ከሚመጣው ሐምሌ 1996 ዓ.ም ጀምሮ ስራ ላይ እንዲውልም ታስቦ ነበር።</p>

<p>ይህ በፌዴሬሽን ም/ቤት የፀደቀው ቀመር የክልሎችን የልማት ደረጃ፣ የገቢ አሰባሰብ ብቃት፣ የበጀት አጠቃቀም ብቃትና የህዝብ ብዛት መሰረት ያደረገ ነበር ተብሏል። የፌዴሬሽን ምክር ቤት ከ1996 ዓ.ም በፊት ለህዝብ ብዛት የሰጠው ሚዛን 55 ከመቶ ነበር። ከፍተኛ የህዝብ ብዛት ያላቸው ሦስቱ ክልሎች (አማራ፣ ኦሮሚያና፣ ደቡብ) የሚደርሳቸው በጀት አናሳ በመሆኑና መሻሻል እንዳለበት ባቀረቡት ሀሳብ መሰረት ባለፈው ዓመት ወደ 65 ከመቶ ከፍ እንዲል ተደርጓል።</p>

<p>ዘንድሮ ደግሞ እነዚህ ክልሎች የበጀት ድጐማ በህዝቡ ነፍስ ወከፍ እንዲሰላ ሃሳብ በማቅረባቸው በፊት ከነበረው 65% እንደገና እንዲጨመርላቸው እና ስራ ላይ እንዲውል ተወስኖ ነበር። ይህ የቀመር ስሌት አናሳ ክልሎችን ይጐዳል በሚል የቤኒሻንጉል፣ አፋር፣ ትግራይ፣ የሶማሊያ ክልሎች ከፍተኛ ተቃውሞ አሰምተው ነበር። </p>

<p>ሆኖም ግን በድምፅ ብልጫ ተሸንፈው ዘንድሮ በአዲሱ ቀመር እንዲታቀፉ ተወስኖ ነበር።</p>

<p>የ1997 ዓ.ም ባጀት በዚህ መንገድ እንዲሰራ ተወስኖ ወደ ሚኒስትሮች ምክር ቤትና ወደ ፓርላማው ከተላከ በኋላ ውሳኔው እስከሚቀጥለው ስብሰባ ድረስ ታግዶ እንዲቆይ ተወስኗል። የፌዴሬሽን ምክር ቤት የሰጠው ምክንያትም ቀመሩን በአዲሱ በጀት አመት መተግበር አስቸጋሪ ነው በሚል ነው።</p>


<p class="align-center"><a href="/Gazettas/Hzbawi/info/Hzbawi.sera.html">ከሕዝባዊ ሰኔ 12 ቀን 1996</a></p>

</body>
</html>	
