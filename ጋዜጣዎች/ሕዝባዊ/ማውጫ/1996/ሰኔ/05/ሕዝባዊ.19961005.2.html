<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በትግራይ ዳኞችና ዓቃቤ ህጎች ነፃነታቸው እንዳልተጠበቀ ቅሬታቸውን አሰሙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በትግራይ ዳኞችና ዓቃቤ ህጎች ነፃነታቸው እንዳልተጠበቀ ቅሬታቸውን አሰሙ</h2>


<p>ከግንቦት 14 እስከ ግንቦት 20 ቀን 1996 ዓ.ም መቀሌ ላይ በተደረገው የፍትህና የአስተዳደር አካላት የአቅም ግንባታ ስብሰባ ከፍተኛ ንትርክ እንደተነሳ ምንጮቻችን ገለፁ።</p>

<p>የንትርኩ መነሻ ዳኞችና ዓቃብያን ህጎች ነፃነታቸው እንዳልተጠበቀና የኑሮ ሁኔታቸው ተገቢ ትኩረት እንዳልተሰጠው ባነሱት ጥያቄ ዙሪያ ላይ ነበር። እነዚህ የፍትህና የዓቃቤ ህግ አካላት እንደገለፁት ከሆነ ዓቃቤ ህጎች ከፖለቲካ አባልነት ነፃ እንዲሆኑ ተጠሪነታቸውም ለክልሉ ምክር ቤት ወይ ደግሞ ለክልሉ ካቢኔ እንዲሆን ሲጠይቁ አሁን ያለው አሰራር ግን ልከ እንደ አንድ መስሪያ ቤት ተጠሪነታቸው ለተመደበላቸው የስራ አስፈፃሚ አባል ነው።</p>

<p>ይህ አካሄድ የፍትህ ስራ ነፃነትን ስለማያረጋግጥ ለውጥ እንዲደረግ በተደጋጋሚ ሃሳባቸውን አቅርበዋል። ከዚህ በተጨማሪ ዳኞችም ሙሉ ነፃነት እንደሌላቸውና ይቅርና እንደ አንድ ራሱን የቻለ በሕገ መንግስት የተቋቋመ የመንግስት አካልና እንደ አንድ መስሪያ ቤትም እንደማይታዩ ገልፀዋል። እንደ አብነትም የስራ አስፈፃሚው ደሞዝ በከፍተኛ ደረጃ ሲሻሻል የዳኞች አስተዳደር ጉባኤ ያቀረበው የዳኞች ደመወዝ የማሻሻያ ሃሳብ ግን እስከ አሁን ድረስ መፍትሄ አለማግኘቱን ተቃውመዋል። ከዚህ የተነሳም ኑራቸው እጅግ የተጎሳቆለ መሆኑን ገልፀዋል። </p>

<p>በዚህ ስብሰባ የክልሉ ርእሰ መስተዳድር አቶ ፀጋዬ በርሄ፣ ምክትል አስተዳዳሪው አቶ አባዲ ዘሙና ሌሎች የካቢኔ አካላት ማለትም በፍትህና አስትዳደር አካልና በስራ አስፈፃሚው መካከል ከፍተኛ አለመግባባት እንደነበርም ምንጮቻችን ገልፀዋል። </p>


<p class="align-center"><a href="/Gazettas/Hzbawi/info/Hzbawi.sera.html">ከሕዝባዊ ሰኔ 05 ቀን 1996</a></p>

</body>
</html>	
