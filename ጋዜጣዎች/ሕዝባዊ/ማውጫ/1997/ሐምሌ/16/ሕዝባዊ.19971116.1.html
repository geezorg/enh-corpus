<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በኢትዮጵያ ላይ ማእቀብ እንዲጣል ተጠየቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በኢትዮጵያ ላይ ማእቀብ እንዲጣል ተጠየቀ</h2>


<p>የኢትዮ-ኤርትራ የድንበር ውዝግብ በሚመለከት የኤርትራው አምባሳደር ግርማ አስመሮም ሰሞኑን ከዋሽንግተን አካባቢ መግለጫ ሰጥተዋል። አምባሳደሩ ግርማ አስመሮም በኢምባሲው ውስጥ በሰጡት ቃለ ምልልስ።</p>

<p>«የመጨረሻው ማለት የመጨረሻን ገዥ ማለት እንደሆነ የታወቀ ነው። ኢትዮጵያ ካለምንም ተጨማሪ ውይይት ውሳኔውን (የሄግ ኮሚሽን ውሳኔ) መቀበል አለባት። የዓለም ማህበረሰብ ይህንን ማድረግዋን ማረጋገጥ አለበት» ብለዋል። በመቀጠልም «ማንም ሃገር የሌላ አገር መሬት የመቆጣጠር መብት የለውም» በማለት ተናግረዋል። አያይዘው ይህ ድርጊት የሚቀጥል ከሆነ ለሌላኛው ወገን የሚቀጥል ከሆነ ለሌላኛው ወገን የሚቀረው አማራጭ አንድ ብቻ አይደለም? በሚል ጥያቄ አዘል አስተያየት ሰንዝረዋል። ይህን የሰሙ የአሜሪካ ባለሥልጣን ይህ ያልተገለፀ አማራጭ ኃይል መሆኑ ነው እንዳሉም የዜናው ምንጭ አመልክቷል።</p>

<p>አምባሳደሩ ከላይ ያስቀመጧቸው ትንታኔዎች በማስረጃ ለማስደገፍ ሲሞክሩ ሁለት ንፅፅሮች አቅርበዋል። እነዚህም «ጠ/ሚ ኤርያል ሻሮን በጋዛ ያለው የአይሁዳውያን የሰፈራ መንደር ለማንሳት ሲወስኑ የሰፋሪዎቹ ጫና የነበረባቸው ቢሆንም በውሳኔያቸው መሰረት ተንቀሳቅሰዋል» «ለ30 ዓመት በሊባኖስ የቆየው የሶርያ ሠራዊት ከሊባኖስ እንዲነሳ በማዘዝ የዓለም ማህበረሰብ ጫናውን ለማሳፈፍ ሲወስን የሶርያ ሠራዊት ጓዙን ጠቅልሎ ወደ አገሩ ተጉዟል» የሚሉ እንደነበሩ ገልጿል።</p>

<p>ከዚህ ጋር በማያያዝ ኢትዮጵያ የተባበሩት መንግስታት አስታራቂ ውሳኔ የማትቀበል ከሆነ ማዕቀብ በመጣል መሪ እንዲሆን የተባበሩት መንግስታትን ጠይቀዋል።</p>

<p>ይህ በእንዲህ እያለ የኢትዮጵያ መንግስት በአሁኑ ጊዜ የድንበሩ ጉዳይ ፍፁም ከአጀንዳ ውጭ እንዲሆን ማድረጉ እያሳሰባቸው እንደሆነ ብዙዎች ለዝግጅት ክፍላችን እየገለጹ ነው።</p>


<p class="align-center"><a href="/Gazettas/Hzbawi/info/Hzbawi.sera.html">ከሕዝባዊ ሐምሌ 16 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ሕዝባዊ/ማውጫ/1997/ሐምሌ/16/ሕዝባዊ1.161197.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
