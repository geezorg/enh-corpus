<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በምስራቅ አባይ ተፋሰስ አገሮች ስብሰባ ኢትዮጵያ ተገቢ ጥያቄ አላቀረበችም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በምስራቅ አባይ ተፋሰስ አገሮች ስብሰባ ኢትዮጵያ ተገቢ ጥያቄ አላቀረበችም</h2>


<p>ባለፈው ሳምንት የምስራቅ ናይል ተፋሰስ አገሮች አዲስ አበባ ላይ ስብሰባቸውን እንዲያካሄዱ ይታወሳል። በዚሁ ስብሰባ ኢትዮጵያ፣ ሱዳንናግብፅ የተሳተፉ ሲሆን በስብሰባቸው በተፋሰሱ እየታየ ያለውን ከፍተኛ የአፈር መከላት ጉዳይ፣ የጐርፍ ቅድሚያ ማስጠንቀቂያ ጉዳይና የኤሌክትሪክ ኃይል የማመንጨት ጉዳይ አንስተው ሲነጋገሩ ኢትዮጵያ ወንዙን ለመስኖ የመጠቀሟ ጥያቄ ግን ሳይነሳ ቀርቷል። ኢትዮጵያ ውስጥ ዋና መስሪያ ቤቱን ያደረገው የምስራቅ ናይል ተፋሰስ አገሮች ፅሕፈት ቤት ከተቋቋመ ወዲህ ተደጋጋሚ ስብሰባዎች ቢካሄድም ኢትዮጵያ ወንዙን ለመስኖ ልማት የመጠቀም ያላትን መብት ግን ተነስቶ አያውቅም የግብጽ የውሃና የመስኖ ሚኒስቴር የሆኑት ዶክተር አቡ ዛይደ በስብሰባው የረኩ መሆናቸውና ለወደፊቱም የጋራ ትብብሩ እንደሚቀጥል ገልጸዋል። ዶክተር ዛይድ ኢትዮጵያ በወንዙ ላይ ያላትን የማልማት መብት ሳያነሱ የህዝብ ብዛት ጫና ድርቅና ረሃብ እያስከተለ ያሉትን ችግሮች ብቻ አውስተዋል። ኢትዮጵያ ዋናው አጀንዳዋ የሆነውን የናይል ወንዝን ለመስኖ ልማት ስራ የማዋል መብቷ በሚያደርጉት ስብሰባዎች ለምን እንደማታነሳ ብዙዎችን እያነጋገር ይገኛል። በሌላ በኩል የምዕራብ ናይል ተፋሰስ አገሮች የናይል ወንዝን ፍትሐዊ አጠቃቀም በተመለከተ በየጊዜው ጥያቄዎችን ያነሳሉ።</p>


<p class="align-center"><a href="/Gazettas/Hzbawi/info/Hzbawi.sera.html">ከሕዝባዊ ጥቅምት 6 ቀን 1997</a></p>

</body>
</html>	
