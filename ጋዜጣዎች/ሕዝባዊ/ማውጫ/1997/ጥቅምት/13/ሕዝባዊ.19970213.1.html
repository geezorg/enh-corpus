<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በ1995 በኢትዮጵያ በተከሰተው ድርቅ 200ሺ ሰዎች ሞተዋል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በ1995 በኢትዮጵያ በተከሰተው ድርቅ 200ሺ ሰዎች ሞተዋል</h2>


<p>የተባበሩት መንግሥታት ድርጅት ሰሞኑን ባወጣው መግለጫ በ1995 ዓ.ም ኢትዮጵያ ውስጥ በተከሰተው ድርቅ ሳቢያ 200ሺ ሰዎች መሞታቸውን ይፋ አድርጓል።</p>

<p>መግለጫው የተባበሩት መንግስታት ልዩ ልዑክ ሆነው በምስራቅ አፍሪካ ሰብአዊ ቀውሶችን ለመከታተል ኢትዮጵያን በመጐብኘት ላይ ያሉት የቀድሞው የፊንላንድ ፕሬዝዳንት ማርቲ አሕትሳሪ በተገኙበት ይፋ የሆነ ሲሆን ኢትዮጵያ ውስጥ ሰብአዊ ቀውሱ እየተባባሰ ያለው መንግስት እንደሚለው ድርቅ በተደጋጋሚ ስለሚከሰት ሳይሆን መንግስት ቀውሱን ለማቋቋም ስላልቻለ ነው ብሏል። እንደ ተባበሩት መንግስታት መግለጫ ከሆነ ኢትዮጵያ ውስጥ በወቅቱ ከ13 ሚሊዮን ህዝብ በላይ ለረሃብ የተጋለጠው መንግስት ከሚከተለው የመሬት ፖሊሲ፣ የህዝብ ብዛትና የመቆጣጠር ፖሊሲ፣ በዝቅተኛ ደረጃ ያለውን ኢኮኖሚ ለመለወጥ ያለው ብቃት፣ እየተባባሰ የሄደው የተፈጥሮ ሃብት መመናመን ለማስቆም ያለው ብቃት የተነሳ መሆኑን ግልፅ አድርጓል።</p>

<p>መግለጫው አክሎ ይፋ እንዳደረገው ከሆነ የኢትዮጵያ ህዝብ በየዓመቱ በ2 ሚሊዮን እየጨመረ በመሄዱ ላይ ሲሆን አማካይ የኢኮኖሚ ዕድገቱ ግን 3% ብቻ ነው። ኢትዮጵያ ግብርና ላይ የተመሰረተ ኢኮኖሚ ያላት ሲሆን ከጠቅላላው ምርት 40% የሚገኘው ከዚሁ ዘርፍ ነው ብሏል። ኢትዮጵያ ከፍተኛ ድርቅ በተከሰተበት ጊዜ 15 ሚሊዮን ኩንታል በዕርዳታ መልክ ያገኘች ሲሆን ሁኔታው በዚህ መቀጠል እንደሌለበትም ተገልጿል።</p>

<p>የተባበሩት መንግስታት መግለጫ በማከል ከድርቁ ጋር በተዛማጅ ከፍተኛ የወባ ወረርሽኝ ተነስቶ እንደነበርና ወረርሽኙ ለመቋቋም ከውጭ ለጋሾች የተላከው መድሐኒት ግን በጉምሩክ ቢሮክራሲያዊ አሰራር ምክንያት በጊዜው ሊደርስ እንዳልቻለ ግልጽ አድርጓል። መግለጫው በተጨማሪም መንግስት ያን ያህል ህዝብ ሲያልቅ ምንም ዓይነት መግለጫ እንዳልሰጠ ይፋ አድርጓል።</p>


<p class="align-center"><a href="/Gazettas/Hzbawi/info/Hzbawi.sera.html">ከሕዝባዊ ጥቅምት 13 ቀን 1997</a></p>

</body>
</html>	
