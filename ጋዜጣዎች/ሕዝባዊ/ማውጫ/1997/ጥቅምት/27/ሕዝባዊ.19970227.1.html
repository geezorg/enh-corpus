<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በአዲስ አበባ መምህራን ከፍተኛ ሰልፍ አካሄዱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በአዲስ አበባ መምህራን ከፍተኛ ሰልፍ አካሄዱ</h2>


<p>ባለፈው ሰኔ ላይ የኢትዮጵያ መምህራን ማህበር ለመንግስት የተለያዩ የመብት ጥያቄዎችን አቅርቦ እንደነበር ይታወሳል። የመምህራን ማህበሩ ያቀረባቸው ጥያቄዎች ካልተመለሱ ጥቅምት ላይ አገር አቀፍ ሰላማዊ ሰልፍ እንደሚደረግም በውሳኔው ተካቶ ነበር። መንግስት በተሰጠው የጊዜ ገደብ የመህራኑን የመብት ጥያቄ ለመመለስ ባለመቻሉ በውሳኔው መሰረት በተለያዩ አካባቢዎች ሰልፎች እየተካሄዱ ነው።</p>

<p>ቀደም ብለው በድሬዳዋ፣ በአርባ ምንጭና በአንዳንድ የአማራ ክልል ከተሞች ሰልፎች ተካሂደዋል። ባለፈው እሁድ ጥቅምት 21 ቀን 1997 ዓ.ም ከ5 ሺህ በላይ የአዲስ አበባ መምህራን ሰላማዊ ሰልፍ አካሂደዋል። መምህራኑ በአዲስ አበባ ዋና ዋና ጐዳናዎች እየተዘዋወሩ ድምፃቸውን ያሰሙ ሲሆን በመጨረሻም ጥያቄዎቻቸውን ከአዲስ አበባ ከንቲባ አቶ አርከበ ዕቁባይ አቅርበዋል። መምህራኑ ካቀረቡዋቸው ጥያቄዎች ውስጥም መምህራንን በተመለከተ የወጡት መመሪያዎችና ደንቦች ያለ ባለቤቶቹ እውቅንና ተሳትፎ ስለነበሩ ተሳትፏቸው እንዲረጋገጥ፣ የታገደው ዕድገትና የደሞወዝ ጭማሪ እንዲፈቀድላቸው፣ ልጆቻቸው ያለ ምንም ክፍያ ትምህርት እንዲያገኙ የሚሉ ይገኙባቸዋል። ከንቲባው ጥያቄዎቻቸውን ለስራ አስፈፃሚው እንደሚያቀርቡላቸው መንገር ሸኝተዋቸዋል።</p>

<p>ከቀናት በፊት መምህራኑ የሚያቀርቡት ጥያቄ ከጥገኝነትና ጠባቂነት እንደሚመነጭና የሚያደርጉት ሰልፍም ዓላማውን የሳተ መሆኑ የአቅም ግንባታ ሚኒስትሩ ተፈራ ዋልዋ መግለፃቸው ይታወሳል። እንዲሁም ይህን የተሳሳተ የመምህራኑ ዓላማ ለማኮላሸት በየክልሉ ስራ እንደተሰራ መናገራቸው ይታወሳል። ያም ሆኖም ግን በአማራ፣ ኦሮሚያና ደቡብ መምህራን መብቶቻቸውን ለማስጠበቅ ሰልፍ ለመውጣት እንዲፈቀድላቸው በመጠየቅ ላይ መሆናቸውን የተለያዩ ምንጮች ይገልፃሉ።</p>


<p class="align-center"><a href="/Gazettas/Hzbawi/info/Hzbawi.sera.html">ከሕዝባዊ ጥቅምት 27 ቀን 1997</a></p>

</body>
</html>	
