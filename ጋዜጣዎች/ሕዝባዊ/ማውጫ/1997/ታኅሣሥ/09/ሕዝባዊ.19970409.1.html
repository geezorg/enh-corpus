<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በትግራይ «አዲሱ የሰላም ሐሳብ» ከፍተኛ ተቃውሞ እየገጠመው ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በትግራይ «አዲሱ የሰላም ሐሳብ» ከፍተኛ ተቃውሞ እየገጠመው ነው</h2>


<p>ጠቅላይ ሚኒስትር መለስ ዜናዊ አዲስ የሰላም ሐሳብ ብለው ያቀረቡት የኢትዮጵያን ሉአላዊ መሬት ለኤርትራ አሳልፎ የሚሰጠውና ኤርትራ ዳግም እንድትቋቋም የሚያደርገው የክህደት ሰነድ በትግራይ ከፍተኛ ተቃውሞ እያጋጠመው ይገኛል።</p>

<p>የአቶ መለስ ጋሻ ጃግሬዎች የትግራይ ህዝብ ሐሳቡን ተቀብሎታል ለማለት ሰፊ የማሳመን ዘመቻ የቀጠሉ ቢሆንም የመንግስት ሰራተኞች ሳይቀሩ ሐሳቡን እየተቃወሙት ይገኛሉ። ማንነታቸውን ለመግለፅ ያልፈለጉ የመቀሌ ነዋሪዎች ለጋዜጣችን በሰጡት መረጃ መሰረት በክልሉ የከተማ ንግድና ኢንዱስትሪ ልማት ሰራተኞች ሳይቀሩ ሐሳቡን እየተቃወሙት ይገኛሉ። ማንነታቸውን ለመግለፅ ያልፈለጉ የመቀሌ ነዋሪዎች ለጋዜጣችን በሰጡት መረጃ መሰረት በክልሉ የከተማ ንግድና ኢንዱስትሪ ልማት ሰራተኞች በተደረገው ውይይት ሀሳቡን ጭራሽ ውድቅ እንዳደረጉት ነው። ይህ በቢሮው ሐላፊ አቶ ደብረ ፅዮን ገ/ሚካኤል አማካኝነት የተካሄደው ስብሰባ እንደተለመደው ጦርነት ወይስ ሰላምን ትሻላችሁ በሚል መልክ ውይይት የተካሄደ ሲሆን በመጨረሻ ከነበሩት 90 ተሰብሳቢዎች ውስጥ 60 ጦርነት እንፈልጋለን ሲሉ 20 ደግሞ ጦርነትን አንፈልግም ምሬታችንን ግን ለኤርትራ አሳልፈን አንሰጥም ብለዋል። የተቀሩት 10 ደግሞ መሬታችንን ለኤርትራ አሳልፈን በመስጠት ሰላምን እንመርጣለን ብለዋል። መረጃውን ያቀረቡልን ሰዎች እንደሚሉት ከሆነ 60ዎቹ ጦርነት እንፈልጋለን ያሉት መንግስት እንደሚለው ጦርነት ናፋቂዎች ሆነው ሳይሆን ሉአላዊ መሬትና የአገር ጥቅም አሳልፎ በመስጠት ሰላም ሊገኝ እንደማይችልና ለአገራቸው ጥቅም ሲሉ የሆነ መስዋእትነት ለመክፈት ዝግጁ መሆናቸውን ለመግለፅ ነው ብለዋል።</p>

<p>በሌላ በኩል ደግሞ በማይጨው የመንግስት ሰራተኞችና ተማሪዎች ይህን የሰላም ሐሳብ በጥብቅ መቃወማቸውን ከስፍራው የደረሰን መረጃ ያመለክታል። በተለይ ተማሪዎችን መሰብሰብ ስላቃታቸው ከየትምህርት ቤቱ በካሪኩለም ጉዳይ ላይ ትነጋገራላችሁ በሚል ስብሰባ ከጠሯቸው በኋላ የሰላም ሐሳቡን እንዲደግፉ ስለተጠየቋቸው በዚህ ጉዳይ ሳይወያዩ ተበትነዋል። መንግሥት ከህዝቡ ፍላጎት ውጭ የወሰነው ውሳኔ እንደገና ህዝቡ እንዲቀበለው ቢጥርም ከታማኝ አገልጋዮቹ ውጭ ተቀባይነት ማጣቱንና እነዚህ አገልጋዮች ቢሆኑም ከስብሰባ ውጭ ሲናገሩ ሐሳቡን እንደማይደግፉት እንደሚገልፁ ከስፍራው የደረሰን መረጃ ይገልፃል።</p>


<p class="align-center"><a href="/Gazettas/Hzbawi/info/Hzbawi.sera.html">ከሕዝባዊ ታኅሣሥ 09 ቀን 1997</a></p>

</body>
</html>	
