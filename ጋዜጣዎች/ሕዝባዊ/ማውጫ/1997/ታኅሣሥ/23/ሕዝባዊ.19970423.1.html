<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኤርትራ ካብኔ «የሰላም ሐሳቡን» እንደማይቀበል ገለፀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኤርትራ ካብኔ «የሰላም ሐሳቡን» እንደማይቀበል ገለፀ</h2>


<p>ከታህሳስ 12-20 ቀን 1997 ዓ.ም ምፅዋ ላይ ስብሰባ የተቀመጠው የኤርትራ ካብኔ አቶ መለስ ያቀረቡትን ባለአምስት ነጥብ የሰላም ሀሳብ እንደማይቀበል አስታውቋል።</p>

<p>ካብኔው ይህን በአቶ መለስ የቀረበውን የሰላም ሃሳብ አንስቶ በተወያየበት ወቅት ሰነዱን በትዕቢት የተወጠረ ጨዋታ ነው ብሎታል።በአቶ መለስ የቀረበውን የማታለያ ሰነድ በመመልከት ጊዜውን ማጥፋት እንደሌለበትና የሄጉ ኮሚሽን ያሳለፈውን ውሳኔ ተግባራዊ እስኪሆን ድረስ ምንም ዓይነት የሰላም ሐሳብ እንደማይቀበል በአፅንኦት ገልጿል።</p>

<p>ካብኔው የዓለም ሕብረተሰብ ይህን የማታለያ ሰነድ በመደገፍ ሰላም ይመጣል ብሎ ከመጣር ይልቅ የሄጉ ኮሚሽን በአፋጣኝ ተግባራዊ የሚሆንበት ሁኔታ እንዲፈጠር ጥረት ቢያደርግ እንደሚሻል አሳስቧል።</p>

<p>በሌላ በኩል ደግሞ የኤርትራ የውጭ ጉዳይ ሚኒስቴር ዓሊ ሰይድ ዓብደላ ሰሞኑን ጅቡቲን በመጉብኘት ከኤርትራ ጋር ግንኙነታቸውን የሚያጠናክሩበትና ከኢትዮጵያ ጋር ያለው የድንበር ክርክሩ መፍትሄ በሚያገኝበት ጉዳይ ላይ ተነጋግሯል። የዓሊ ሰይድ ዓብደላ የጅቡቲ ጉብኝት ኤርትራ በአፍሪካ የጀመረችው ዲፕሎማሲያዊ ዘመቻ አካል እንደሆነ ይነገራል። ሰሞኑን ካርቱም ላይ የተቀመጡት የየመን የሱዳንና የኢትዮጵያ መሪዎችም በፈጠሩት ሕብረት ውስጥ ኤርትራ እንድትካተት ተነጋግረዋል።</p>

<p>በዚህ ሕብረት ውስጥ ኤርትራ እንድትካተት ሐሳብ ያቀረቡት የየመኑ ፕሬዝዳንት ዓብደላ ሳላሕ ሲሆኑ አቶ መለስም ኤርትራ ያልተካተተችበት የአካባቢው የትብብር ሕብረት ውጤታማ ሊሆን እንደማይችል ሐሳባቸውን ሰጥተዋል። አቶ መለስ ኤርትራ ራሷ ያላነሳቸውን ጥያቄ በመደገፍ የሕብረቱ አባል እንድትሆን መደገፋቸው ብዙዎችን ያስገረመ ጉዳይ ሆኗል።</p>


<p class="align-center"><a href="/Gazettas/Hzbawi/info/Hzbawi.sera.html">ከሕዝባዊ ታኅሣሥ 23 ቀን 1997</a></p>

</body>
</html>	
