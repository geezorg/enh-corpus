<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ዘንድሮ ኢትዮጵያ ለተረጂዎች የሚታደል በቂ እህል እንዲቸራት ለዓለም ሕብረተሰብ ጥያቄ አላቀረበችም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ዘንድሮ ኢትዮጵያ ለተረጂዎች የሚታደል በቂ እህል እንዲቸራት ለዓለም ሕብረተሰብ ጥያቄ አላቀረበችም</h2>


<p>ባለፈው ሳምንት ኢትዮጵያን የጐበኙት በተባበሩት መንግስታት ድርጅት የምግብና የእርሻ ተቋም የአሜሪካ አምባሳደር ቶኒ ሆል ኢትዮጵያ ዘንድሮ ያለባትን የምግብ እጥረት ለማቃለል በቂ ጥያቄ እንዳላቀረበች ገለፁ። አምባሳደሩ ከጠቅላይ ሚኒስትር መለስና ከሌሎች ባለሥልጣኖች ጋር ያደረጉትን ውይይት ካጠቃለሉ በኋላ በሰጡት መግለጫ ኢትዮጵያ ዘንድሮ ያሉባት የተረጂዎች ቁጥር በእለት ደራሽ 2.2 ሚሊዮን ብቻ መሆኑን ስታስታውቅ በሴፍቲ ኔት የሚረዱትን ደግሞ 5.1 ሚሊዮን መሆናቸውን አስታውቃ ነበር። ታድያ የዓለም ሕብረተሰብ ትኩረት የሰጠው በኢትዮጵያ በድርቅ ምክንያት ለተጠቁትና በእለት ደራሽነት የተመዘገቡት 2.2 ሚሊዮን ብቻ ለመርዳት ስለተንቀሳቀሰ በቂ የምግብ እርዳታ ሊገኝ እንዳልተቻለና የብዙዎች ህይወት አደጋ ላይ እንዳለ አምባሳደሩ ገልፀዋል።</p>

<p>መንግስት ለፖለቲካ ፍጆታ ሲል በረሃብ የሚጠቁትን ወገኖች ሴፍቲኔትና የዕለት ደራሽ በሚል ስለከፈላቸውና በእለት ደራሽ እርዳታ የሚታወቁት እጅግ አነስተኛ በመሆናቸው የዓለም ሕብረተሰብ ትኩረት ሊያገኝ አልቻለም እያሉ ነው ታዛቢዎች። በመሆኑም በአገራችን ከፍተኛ እርዳታ እህል እጥረት ተከስቷል።በርካታ ታዛቢዎች መንግስት ይህን ያደረገው ኢኮኖሚው በተለይ የግብርና ዘርፍ ከፍተኛ መሻሻል ስላሳየ የተረጂው ቁጥር ቀንሷል በሚል የፖለቲካ ትፍር ለማግኘት እንደሆነ ሲናገሩ አምባሳደር ሆል ግን በዚህ እንደማይስማሙ ገልፀዋል።</p>

<p>በኢትዮጵያ በተጨባጭ ያለው በምግብ እጥረት የሚሰቃየው ህዝብ ብዛት 7.3 ሚሊዮን ሆኖ እያለ የዕለት ደራሽ ጠያቂው 2.2 ሚሊዮን ብቻ ነው በማለት የተሰጠው መግለጫ እርዳታ ሰጪዎችን ግራ ያጋባ እንደነበርና የዓለም ሕብረተሰብ ችሮታ እንዲቀንስ እንዳደረገውም በርካታ መንግስታዊ ያልሆኑ ድርጅቶች ይናገራሉ። በዚህ መሃል እየተጐዳ ያለውም በድርቅ የተጐዳው ወገናችን ነው።</p>


<p class="align-center"><a href="/Gazettas/Hzbawi/info/Hzbawi.sera.html">ከሕዝባዊ መጋቢት 17 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ሕዝባዊ/ማውጫ/1997/መጋቢት/17/ሕዝባዊ2.170797.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
