<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሻዕቢያ «አፈንጋጮች» ወደ ፖለቲካው እንዳይመለሱ አሳሰበ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ሻዕቢያ «አፈንጋጮች» ወደ ፖለቲካው እንዳይመለስ አሳሰበ</h2>


<p>የኢትዮ-ኤርትራ ግጭት ከተፈጠረ በኋላ በተፈጠረው ቀውስ አቶ መለስ የሚያራምዱትን ፖለቲካ በመቃወም ከኢህአዴግ አመራር የተለዩትና በተለምዶ «አፈንጋጮች» ተብለው የሚጠሩት የቀድሞ አመራር አባላት ላይ የሚደረገው የፕሮፖጋንዳ ዘመቻ በተጠናከረበት ወቅት ሻዕቢያም ውጭ አገር በሚኖሩት አባላቱና በቴሌቪዥንና ሬድዮው አማካኝነት ከፍተኛ «ፀረ አፈንጋጭ» ፕሮፖጋንዳ ቀስቅሷል።</p>

<p>ሻዕቢያ በተለይ ባለፈው ሳምንት እሁድ በቴሌቪዥንና በሬድዮ ባሰራጨው ሰፊ መግለጫ ላይ አፈንጋጮች ወደ መድረክ ብቅ እያሉ እንደሆኑና የኢትዮጵያ ህዝብ እነዚህን ቱባ ባለሥልጣናት ነበር እንዳይበላቸው አጥብቆ አሳስቧል።ሻዕቢያ በዚሁ መግለጫው ላይ አፈንጋጮች አሁን በስልጣን ላይ ካለው መንግስት የባሱ እንደሆኑና በኤርትራ ላይ ጥላቻን በመንዛት የሁለቱን አገሮች መልካም ግንኙነት ያበላሹ በመሆናቸው ፈፅሞ ሊቀበላቸው እንደማይገባ አበክሮ አሳስቧል።</p>

<p>ሻዕቢያ ዳግም በአፈንጋጮች ላይ ሰፊ ዘመቻ የጀመረው በቅርቡ አማራጭ ፕሮግራም ካሰራጩና መስቀል አደባባይ ላይ በተደረገው ህዝባዊ ስብሰባ ላይ ያላቸውን አቋም ከገለፁ በኋላ ነው።በቅርቡ በአፈንጋጮች ላይ የፕሮፖጋንዳ ዘመቻቸውን ማጧጧፍ የጀመሩት ሻዕቢያዎች ብቻ ሳይሆኑ የአቶ መለስ ቡድንና አንዳንድ በሁኔታው የተደናገጡ ግለሰቦች ጭምር ናቸው።</p>

<p>ሻዕቢያ አፈንጋጮችን አጥብቆ በማውገዝ ላይ ያለው በተለይ የአልጀርሱ ስምምነት ተሰርዞ በሌላ ስምምነት መተካት አለበት የሚለው አቋማቸው እጅግ ስላደናገጠው ነው።በሻዕቢያ አመለካከት የአልጀርሱ ስምምነት መሰረዝ ማለት የኤርትራን ነፃነትና ሉአላዊነት ያለመንን ያመለክታል በማለት ክሳቸውን እያሰሙ ይገኛሉ።ሻዕቢያ በአፈንጋጮች ላይ የሚያደርገው ፕሮፖጋንዳ አሁን ይበልጥ ይጠናከር እንጂ ከክፍፍሉ በፊትና በክፍፍሉ ወቅትም በነዚህ ግለሰቦች ላይ ተመሳሳይ ዘመቻ ያደርግ እንደነበር ይታወሳል።</p>


<p class="align-center"><a href="/Gazettas/Hzbawi/info/Hzbawi.sera.html">ከሕዝባዊ ጥር 14 ቀን 1997</a></p>

</body>
</html>	
