<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በአፋር ክልል ከባድ ድርቅ መከሰቱ ተገለፀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በአፋር ክልል ከባድ ድርቅ መከሰቱ ተገለፀ</h2>


<p>1. ሚሊዮን ህዝብ በሚኖርባት የአፋር ክልል ከባድ ድርቅ መከሰቱ ሰሞኑን ይፋ የሆነው ዘገባ ያመለክታል። የአፋር ክልል በተከታታይ የዝናብ ዕጥረት ምክንያት በድርቅ የሚመታ አካባቢ ሲሆን ዘንድሮም እንዲሁ ከባድ ድርቅ አጋጥሞታል።</p>

<p>በአካባቢው የሚንቀሳቀሰው «የአፋር አርብቶ አደሮች የልማት ማህበር» የሚባለው መንግስታዊ ያልሆነ ድርጅቶ ሐላፊ ወይዘሮ ሻክሪ ብራውኒንግ እንደገለጹት ከሆነ በአካባቢው እጅግ አስጊ የሆነ የውሃና የምግብ እጥረት ተከስቷል። በመሆኑም የህዝብና የእንሰሳት እልቂት ሊከሰት ይችላል ብለዋል። እንደ ሃላፊዋ መግለጫ ከሆነ በአንዳንድ መንደሮች የተከሰተው ድርቅ 80% የሚሆነውን የእንሰሳት ሃብት ለዕልቂት ዳርጓል። የእናቶችና የህፃናት መራብና መሟሸትም ይታያል ብለዋል።</p>

<p>ሌላው የአካባቢውን ሁኔታ በተመለከተ መግለጫ የሰጠው የአለም የምግብ ድርጅት ሰራተኛ ፓወል ተርንቡል ሲሆን በአካባቢው የከብቶች ዋና እንዳሽቆለቆለና የወተትና የእህል ዋጋ እንደጨመረ አስታውቋል። እንደ ተርንቡል መግለጫ ከሆነ ከአጠቃላዩ የአፋር ህዝብ 460 ሺ የሚሆነው በዚህ ከባድ ድርቅ ተጐድቷል። አፋሮች የዚህ ዓይነት ችግር ሲያጋጥማቸው ሳርና ውሃ ወደሚያገኙበት አካባቢ በመጓዥ መፍትሄ የሚያገኙ ሲሆን አሁን ግን አዋሽን ተሻግረው ለመንቀሳቀስ የማይችሉበት ሁኔታ ተፈጥሯል።</p>

<p>ይኸውም ባለፉት ዓመታት ከጐረቤት ኤሳዎች ጋር የተቀሰቀሱት ግጭቶች የተለመደውን እንቅስቃሴ እንዳያደርጉ አስቸግሯቸዋል።አዋሽን ለመሻገር ከሞከሩ ደግሞ ግጭቱ ሊቀሰቅስ ይቻላል። መንግስት በዚህ አካባቢ የተከሰተውን ረሃብ ለማስታገስ ምግብ ማጓጓዝ እንደጀመረም ዜናው አክሎ ገልጿል።</p>


<p class="align-center"><a href="/Gazettas/Hzbawi/info/Hzbawi.sera.html">ከሕዝባዊ ጥር 07 ቀን 1997</a></p>

</body>
</html>	
