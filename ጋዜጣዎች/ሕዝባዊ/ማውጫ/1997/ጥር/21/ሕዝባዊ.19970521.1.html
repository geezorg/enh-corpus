<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያ ውስጥ እህል ዋጋ እየናረ ነው ተባለ፣ ኤርትራ ውስጥ ደግሞ ጤፍ በገፍ እየተሸጠ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢትዮጵያ ውስጥ እህል ዋጋ እየናረ ነው ተባለ፣ ኤርትራ ውስጥ ደግሞ ጤፍ በገፍ እየተሸጠ ነው</h2>


<p>ዘንድሮ በአገራችን ከፍተኛ ምርት እንደሚገኝ ቢነገርም የእህል ዋጋ እያሻቀበ መሆኑን ግን ሰሞኑን የቀረቡ ጥናቶች ያመለክታሉ።</p>

<p>ኢትዮጵያ ውስጥ ዘንድሮ የእህል ምርት በ10% አድጓል በተባለበትና እንዲያውም በአንዳንድ እህል አምራች አካባቢዎች 50% አድጓል በተባለበት ዘመን የእህል ዋጋ እያሻቀበ መሄዱ ለብዙዎች እንቆቅልሽ ሆኗል። በተለምዶ የእህል ምርት በሚያድግበት ጊዜ ዋጋ እንደሚያሽቆለቁልና ሸማቹ ተጠቅሞ ገበሬው ይጐዳ ነበር ።</p>

<p>ዘንድሮ እየታየ ያለው ክስተት ከዚህ የተለየ መሆኑ ግን የምግብ አቅርቦት ቅድሚያ ማስጠንቀቂያ ቅንጅት የተባለው በአሜሪካኖች የሚረዳ ድርጅት አስታውቋል። እንዲሁም የተባበሩት መንግስታት የምግብና የግብርና ድርጅትና የዓለም ምግብ ድርጅት በጋራ ዘንድሮ ምርቱ በ10% እንዳደገና የእህል ዋጋ ግን በመኸር ሳይቀር እንዳሻቀበ ገልፀዋል። በነዚህ ድርጅቶች ገለፃ መሰረት በአሁኑ ጊዜ አንዱ ኩንታል በቆሎ 170 ብር እየተሸጠ የሚገኝ ሲሆን አምና በዚሁ ጊዜ የአንዱ ኩንታል ዋጋ 105 ብር ብቻ እንደነበር ነው።</p>

<p>ኢትዮጵያ ዘንድሮ ሴፍቲኔት በሚባለው መርሃ ግብርና በድርቅ ለተጐዱት 7 ሚሊዮን የሚሆኑ ዜጎቿ ከ3 ሚሊዮን ኩንታል እህል እርዳታ እንደጠየቀችና ከዚሁ ውስጥ የተወሰነው ከአገር ውስጥ እንደሚሸመት እየተገለፀ ነው። ይህ ከሆነ ደግሞ የእሕል ዋጋ በጋና ክረምት ላይ ሊያሻቅብ እንደሚችል ይነገራል። ይህ የእህል ዋጋ መናር ድሃውን የከተማ ኗሪ እንደሚጐዳም እየተነገረ ነው።በሌላ ዘገባ ደግሞ የኢትዮ-ኤርትራ ጦርነት ከተቀሰቀሰ በኋላ ኤርትራ ውስጥ ጤፍ ጠፍቶ እንደነበርና በኮንትሮባንድ የሚገባውም ለኩንታል እስከ 8ሺ ናቅፋ ይሸጥ እንደነበር ሲነገር በአሁኑ ወቅት ግን ኤርትራ ውስጥ ከፍተኛ የጤፍ አቅርቦት እንዳለ ይነገራል።በመሆኑም በተሰነይ አካባቢ የአንድ ኩንታል ጤፍ ዋጋ 800 ናቅፋ ሲሆን አስመራ ላይ ደግሞ 1600 ናቅፋ እየተሸጠ ነው።</p>


<p class="align-center"><a href="/Gazettas/Hzbawi/info/Hzbawi.sera.html">ከሕዝባዊ ጥር 21 ቀን 1997</a></p>

</body>
</html>	
