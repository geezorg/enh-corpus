<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ቶኒ ብሌር ለአፍሪካ ምን አዲስ የተለየ ነገር ይዘው መጡ?</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ቶኒ ብሌር ለአፍሪካ ምን አዲስ የተለየ ነገር ይዘው መጡ?</h2>


<p>የእንግሊዙ ጠቅላይ ሚኒስትር ቶኒ ብሌር ሰሞኑን በእሳቸው ተነሳሽነት የተመሰረተውን የአፍሪካ ኮሚሽን ለመሰብሰብና ለማነጋገር ወደ አገራችን ብቅ ብለዋል። ቶኒ ብሌር የእንግሊዝ የሰራተኛው ፓርቲን በመወከል አገሪቱን በመምራት ላይ ያሉ ጠቅላይ ሚኒስቴር ናቸው። በታሪክ የእግሊዝ የሰራተኛው ፓርቲ ስሙ እንደሚያመለክተው ለሰራተኛው ህዝብ ፍትሓዊ ጥያቄዎች ቆሚያለሁ በማለት የተነሳ ፓርቲ ነበር። </p>

<p>ጠ/ሚር ብሌር የኢራቅ ጦርነት ሲያራምዱ የዓለም ማህበረሰብ ፍላጎት በመፃረር ብቻ አልነበረም። የህዝባቸውም ጥያቄ በመፃረር ነበር። ባለፍቱ ጥቂት ዓመታት ታይቶ የማይታወቀውን የአንድ ሚሊዮን ህዝብ ሰላማዊ ሰልፍ በመሃል ለንደን ተካሂዷል። በሌሎች ትላልቅ የዓለም ከተሞችም ተመሳሳይ ትላልቅ ሰልፎች ተካሂደዋል። ብሌርና አጋሮቻቸው ግን ይህን የህዝብ ጥያቄ ከጉዳይ ባለመቁጠር የተሳሳተ ማስረጃ በማቅረብ የኢራቅንና የአገራቸውን ህዝብና ሃብት ጦርነት ውስጥ ማግደዋል። ጠቅላይ ሚኒስቴር ብሌር ቀደም ሲል ኢራቅ ጅምላ ጨራሽ መሳሪያ እንዳልነበራት አምነዋል። በቅርቡ ደግሞ አሜሪካኖች ኢራቅ ጅምላ ጨራሽ መሳሪያ እንዳልነበራትና ከአልቃይዳ ጋርም ግንኙነት እንዳልነበራት አምነዋል። ይህ ጉዳይ ከጦርነቱ በኋላ የታወቀ አይደለም። እንዲያውም ምንም ማስረጃ ሳይኖራቸው ማስረጃ አለን በማለት ጦርነት ውስጥ ገብተዋል። እንደሚታወሰውም ለህሊናቸው ተገዢ የሆኑና እውነትን ረግጠው ለመሄድ ያልፈለጉ የካቢኔና የምክር ቤት አባሎቻቸው ስራቸውን በወቅቱ ለቀዋል። እንደ አንዳንዶቹም ከጦርነቱ በኋላ ጠ/ሚር ብሌርን በመንቀፍ ስራቸውን ለቀዋል። ይህ የብሌር አቋም ቀላል ጉዳይ አይደለም ዓለም በረሃብና በድርቅ እየተሰቃየች ባለችበት ጊዜ በብሊዮኖች የሚገመት ገንዘብ የጦር መሳሪያ በመሸመት በህዝቦች ላይ እየፈሰሰ ነው። ያውም ቀደም ብሎ ለመግለፅ እንደሞከረው ምንም ፍትሓዊ ባልሆነው ጦርነት ላይ ቢልዮኖች ዶላሮች እና ሺዎች ዜጎች ወድሟል። ለልማት የቆመ ፓርቲና መሪ ይህን እንዴት ሊያስታርቀው ይችላል። ጠ/ሚር ብሌር በኢራቅ ያጠፉት ገንዘብ ለልማት ቢውል ኖሮ በእውነቱ የጎስቋላ አፍሪካና ለዓለማችን ድሆች ያስባሉ ሊባል ይችል ነበር። በጠቅላይ ሚኒስትር ብሌር በኩል የታየው ባህሪ ግን ይህ አልነበረም።</p>

<p>በዚህ ችግር የሚከሰሱት ጠ/ሚር ብሌርን አይደለም። ጠ/ሚር ብሌር የሆነውን መንገድ ተጠቅመው የአገራቸውን ባለፀጐች ለመጥቀም የቆሙ ሰው ናቸው። ጦርነትም ጭምር ተጠቅመው የመካከለኛው ምስራቅ የነዳጅ ጥማቸውን ለማርካት ቢሞክሩ ምን ትላቸዋለህ? በጣም የሚያሳፍሩትና የሚያስቀይሙት ግን የኛ የአፍሪካውያን መሪዎች ናቸው። የተወሰነ ብር ይዞ በመምጣት ይህን አደርጋለሁ ለሚለው ሁሉ እጅ በመንሳትና ጫማውን በመሳም ምስጋናቸውን ሲያዥጐደጉዱ ያስጠላሉ ያስቀይማሉ። ጠቅላይ ሚኒስቴር ብሌር ከሌሎች ከአሁን በፊት ተነጽፈዋል የተባሉት ፕሮግራሞች የተለየ ነገር ይዘው እንዳልመጡ ራሳቸው ጭምር የገለፁት ነው። መሪዎቻችን ግን ምንም አዲስ የሚባል ነገር በሌለበት ጉዳይ ላይ ህዝቡን ሊያታልሉ ይሞክራሉ። በውጭ ግንኙነት ረገድ ድል እያስመዘገቡ እንዳሉ ለማመልከት ሞክራሉ። ይህን ቂልነት አልለውም ብልጥነት ነው። እውነተኛ ለፍትህ የቆሙ መሪዎች ቢሆኑ ኖሮ እማ ህዝባቸውን፣ በማስተባበር፣ ያለምንም አሳማኝ ምክንያት የተካሄደውን የኢራቅ ጦርነት መቃወም ነበረባቸው፣ ነግበኔ ነውና ያን ያህል ድፍረት ባይኖራቸውም እንኳ ለጉብኝት መጥራት አልነበረባቸውም። ሁላችን እንደምናውቀው ጠ/ሚ/ር ብሌር በዓረቡ ዓለም ከፍተኛ ችግር ገጥሟቸዋል። አውሮፓ ውስጥም ከእንግሊዝ ህዝብ ሳይቀር ብዙ ተቃውሞ እየደረሰባቸው ነው። ከድሆች ጋር ሊቆሙ ቀርቶ ከጨዋ ሃብታሞች ጋርም ሊቆሙ አልቻሉም። ሰልፋቸው ጦርነት ከሚያራምዱትና ዓለም አቀፍ ህጎችን ከሚረገጡ ጎራ ሆኗል። እና በምንም መስፈርት ጠ/ሚር ቶኒ ብሌር ከድሆችና ካለበለፀጉት አገሮች ጐን ይሰለፋሉ ተብሎ አይጠበቅም። </p>

<p>ጠ/ሚር ቶኒ ብሌር ይበልጥ የአገራቸውን ህዝብ ቀልብ ለመሳብና እንዲሁም የዓለም ጐስቋሎችን ለማታለል ሲሉ በግምባር ቀደም ለፍትሕ የቆሙ መሪ መስለው ሊታዩ እየሞከሩ ነው። ለዚህ አጀንዳቸው ይረዳቸው ዘንድም ከሁሉም ቀድመን ካበደርነው ጠቅላላ ዕዳ 10 በመቶውን እንሰርዝ የሚል አጀንዳ ይዘዋል። ይህን ካደረግን ድህነት በእጅጉ ይቀረፋል እያሉ ነው። ለዚህ አጀንዳቸው የረዳቸው ዘንድም አሻንጉልቶችን አፈላልገው ኮሚሽን አቋቁመዋል። የዚህ ኮሚሽን አጀንዳዎችም በሌሎች ዓለም አቀፍ ተቋማት የሚነሱትን የዕዳ ቅነሳ፣ ፍትሐዊ መንገድ፣ የውጭ እርዳታን ግጭቶችን ማስቆም የሚሉ ናቸው። አዲስ ነገር አይታይባቸውም። ጠ/ሚር ብሌር የሚያነሱ አዲሱ ነገር 10 በመቶ እዳ እንቀንስ የሚለው ነው። የአፍሪካ ይሁን የሌሎች ድሆች አገሮች ችግር ግን እንኳንና በ10 በመቶ የእዳ ቅነሳና በ100% የእዳ ቅነሳም ሊፈታ የሚችል አይደለም። ለነገሩማ ለዚህ አሁን ያለንበት ድህነትና ጐስቋላ ኑሮ ተጠያቂዎች እነማን ሆኑና ነው፣ አሁን ስለድህነት ቅነሳ የሚናገሩት? ለአፍሪካ ድህነትና ኋላቀርነት ዋነኛ ምክንያቶች ከሆኑት አንዱ የቀኝ ገዥዎች የተፈጥሮ ሃብታችን ምዝበራና የሰው ሃይላችን ማራቆት እንደነበር አሁን በርካታ ምሁራን የሚስማሙበት ጉዳይ ሆኗል። ከነዚህ ቅኝ ገዥዎች አንዷም እንግሊዝ ነበረች፣ በእውነት ጠ/ሚር ብሌር ድህነትን ከአፍሪካ ገፅ ለማስወገድ የሚፈለጉ ከሆነ ይህን ድርጊት በማውገዝ እጅግ ከፍተኛ ሃብትና ቴክኖሎጂ ወደ አፍሪካ የሚፈስበት ሁኔታ መፍጠር ይጠይቃል። ጠ/ሚር የብሌር ዓላማና ፍላጎት ግን ይህ አይደለም። እውነተኛው ፍላጎታቸው በድሮዋ ቅኝ ግዛታቸው በኢራቅና በሌሎችም የገለፁት ነው። ብሌኖች ዶላሮችና በማፍሰስ ጦርነት ማራመድ ነው። የትላልቅ ኩባንያዎቻቸው ጥቅም ማራመድ ነው። ከዚህ ውጭ ያቀረቡት አዲስ ነገር የለም።</p>

<p>መሪዎቻችን ሰሞኑን ከሚደረጉት ስብሰባዎች በርካታ የውጭ ምንዛሬ እንደሚያገኙ ግልፅ ነው። ይህ ከስብሰባዎች የሚገኘው የውጭ ምንዛሪ ዳጐስ ያለው ነው። ከዚህ የተነሳ ቢፈነድቁና ራሳቸውን ቢያፅናኑ ተገቢ ነው እላለሁ። «የትም ፍጪው ዱቄቱን አምጪው» የሚለውን ፍልስፍና በመከተል ላይ ያሉት መንግስታት ግን የፍትህ፣ የዘላቂና አስተማማኝ ልማት፣ የመብትና የዲሞክራሲ ጉዳዮች ደንታ አይሰጡትም። ለጊዜው ጠቃሚ መስሎ የሚታየውን ሁሉ በማድረግ ስልጣኑን ማስጠበቅ የወቅቱ አንገብጋቢ ሁኔታ ነው። ጠቅላይ ሚኒስቴር ብሌር ዳረጐት መስጠታቸውም የማይቀር ነገር ነው። ለልማት ይሁን ሌላው ጉዳይ ግን ከጠ/ሚር ብሌር በስተጀርባ ያሉትን በርካታ የዓለማችን ጥያቄዎች ማንሳት ተገቢ ነው።</p>


<p class="align-center"><a href="/Gazettas/Hzbawi/info/Hzbawi.sera.html">ከሕዝባዊ መስከረም 29 ቀን 1997</a></p>

</body>
</html>	
