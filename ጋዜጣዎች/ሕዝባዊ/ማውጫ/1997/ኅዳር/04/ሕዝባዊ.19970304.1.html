<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ዶ/ር ነጋሶ የምርጫው ጊዜ እንዲራዘም ጠየቁ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ዶ/ር ነጋሶ የምርጫው ጊዜ እንዲራዘም ጠየቁ</h2>


<p>ዶ/ር ነጋሶ ጊዳዳ የቀድሞው የኢትዮጵያ ፌዴራላዊ ዲሞክራሲያዊ ሪፓብሊክ ፕሬዝዳንት ከፖለቲካ እንቅስቃሴ ያገለላቸውን ህግ በመቃወም ለፌዴሬሽን ምክር ቤት ደብዳቤ መፃፋቸውን ይታወሳል።</p>

<p>በዶ/ር ነጋሶ ደብዳቤ ላይ እንደተገለፀው መስከረም 28 ቀን 1997 ዓ.ም የወጣው አዋጅ ቁጥር 255/1994 ውስጥ ያሉ አንዳንድ ድንጋጌዎች ህገ መንግስቱን ስለሚፃረሩ ባፋጣኝ ታይተው ውሳኔ እንዲሰጣቸው ጠይቀዋል። በተለይ «ፕሬዝዳንቱ በስራ ዘመኑ ሆነ የስራ ዘመኑ ካበቃ በኋላ ወገንተኝነት ካላቸው የፖለቲካ እንቅስቃሴዎች የመገለል ሃላፊነት ይኖረዋል።» የሚለው በአዋጁ አንቀፅ 7 ላይ የተደነገገው ቶሎ እንዲሰረዝ መጠየቃቸው ይታወሳል።</p>

<p>ክቡር ዶ/ር ነጋሶ ጊዳዳ ሕዳር 1 ቀን 1997 ዓ.ም ደግሞ የ1997 ዓ.ም የብሄራዊ ምርጫ መርሃ ግብር የጊዜ ሰሌዳ እንዲራዘም የሚጠይቅ ደብዳቤ ፅፈዋል። ዶ/ር ነጋሶ በዚሁ ደብዳቤያቸው ላይ የሕገ መንግሥቱ አንቀፅ 9/1 «ሕገ መንግስቱ የበላይ ሕግ ነው። ማንኛውም ሕግ፣ ልማዳዊ አሰራር፣ እንዲሁም የመንግስት አካል ወይም ባለሥልጣን ውሳኔ ከዚህ ህገ መንግስት ጋር የሚቃረን ከሆነ ተፈፃሚነት አይኖረውም።» የሚለውን በመጥቀስ ከየካቲት 1995 ዓ.ም ጀምሮ ይህን ሕገ መንግስታዊ ድንጋጌ የሚቃወመውን አዋጅ 255/1994 ሲቃወሙ እንደቆዩ ገልፀዋል።</p>

<p>በቅርቡም ይህም በተመለከተ ለፌዴሬሽን ምክር ቤት አቤቱታ ማቅረባቸውን ገልፀዋል። እንዲሁም ይህ ኢ ሕገ መንግስታዊና ፀረ ዲሞክራሲ የሆነው አዋጅ እያለ የምርጫውን መርሃ ግብር በወጣው የጊዜ ሰሌዳ መሰረት ማካሄዱ ትክክልም ፍትሐዊም እንዳሆነ ገልፀዋል። ስለሆነም የምርጫ ቦርዱ ለ1997 ዓ.ም ብሔራዊ ምርጫ የወጣውን የግዜ ሰሌዳ የፌዴሬሽን ምክር ቤት ውሳኔ ለመስጠት የሚወስደውን የጊዜ ርዝመት ግንባዜ በመውሰድ በተመጣጣኝ የጊዜ ርዝመት እንዲራዘም በአክብሮት እጠይቃለሁ ብለዋል።</p>


<p class="align-center"><a href="/Gazettas/Hzbawi/info/Hzbawi.sera.html">ከሕዝባዊ ኅዳር 04 ቀን 1997</a></p>

</body>
</html>	
