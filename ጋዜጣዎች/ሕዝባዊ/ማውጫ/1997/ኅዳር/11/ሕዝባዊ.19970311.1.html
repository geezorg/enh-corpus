<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያ አፋኙን የፕሬስ አዋጅ እንድታሻሽል ዳግም በዓለም አቀፍ የፕሬስ ተቋም ተጠየቀች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢትዮጵያ አፋኙን የፕሬስ አዋጅ እንድታሻሽል ዳግም በዓለም አቀፍ የፕሬስ ተቋም ተጠየቀች</h2>


<p>ጠቅላይ ሚኒስትር መለስ ባለፈው ሳምንት ኦስትሪያን በጐበኙበት ወቅት አፋኙ የፕሬስ አዋጅ መሰረታዊ መሻሻል እንዲደረግበት ከዓለም አቀፍ የፕሬስ ተቋም ዳይሬክተር ጆሃን ፒ ፍሪዝ ጥያቄ ቀርቦላቸዋል። ጆሃን ፋሪዝ ኢትዮጵያ ያረቀቀችው የፕሬስ አዋጅ እጅግ አፋኝና ዓለም አቀፍ ደረጃን የጠበቀ ባለመሆኑ ለፓርላማ ቀርቦ ከመፅደቁ በፊት ከፍተኛ መሻሻል እንዲደረግበት በአፅንኦት ጠይቀዋል። ዳይሬክተሩ የኢትዮጵያ ረቂቅ ፕሬስ አዋጅ ሃሳብን በነፃ የመግለፅና ነፃነትን የሚገታ በመሆኑ መሻሻል ያለበት ነው ብለዋል። በተለይ ቅጣትን በተመለከተ ጋዜጠኞች ከባድ እስር እንዲታሰሩ የሚደነግግና ጋዜጠኛው የሚንቀሳቀስበት ክልል የወሰነ በመሆኑ ኢትዮጵያ ከፈረመችበት ዓለም አቀፍ የሰብዓዊ መብቶችና ነፃነቶች ቻርተርና የአፍሪካ ህብረት ከተስማማበት የሰዎች ሰብአዊና ፖለቲካዊ መብቶች ጋር የማይጣጣም በመሆኑ መለወጥ አለበት ብለዋል።</p>

<p>ዳይሬክተሩ በተጨማሪም ነፃና ግልፅ ሚድያ ዲሞክራሲን ለማስፈንና ነፃነትን ለማጐልበት የሚረዳ ስለሆነ ኢትዮጵያ እንድትተገብረው አሳስበዋል። በተለይ አፍሪካ ሕብረት መቀመጫ የሆነችው ኢትዮጵያ አፋኝ የፕሬስ ሕግ በማፅደቅ መጥፎ አብነት መሆን እንደሌለባትም አስገንዝበዋል። በመሆኑንም በተለይ ጋዜጠኞችን ለእስር የሚዳርገውን አንቀፅ ሙሉ በሙሉ መወገድ እንዳለበት በአንፅንኦት አሳስበዋል።</p>


<p class="align-center"><a href="/Gazettas/Hzbawi/info/Hzbawi.sera.html">ከሕዝባዊ ኅዳር 11 ቀን 1997</a></p>

</body>
</html>	
