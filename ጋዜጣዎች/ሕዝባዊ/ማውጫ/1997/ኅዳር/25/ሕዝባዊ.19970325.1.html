<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የዛላንምበሳ ነዋሪዎች ሉአላዊ መሬታችንን አሳልፎ የሚሰጠውን ውሳኔ ተቃወሙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የዛላንምበሳ ነዋሪዎች ሉአላዊ መሬታችንን አሳልፎ የሚሰጠውን ውሳኔ ተቃወሙ</h2>


<p>ሰሞኑን በአቶ መለስ የቀረበውና ፓርላማው ያፀደቀውን ባለ አምስት ነጥብ የሰላም ሐሳብ የዛላንምበሳ ነዋሪዎች እንደማይቀበሉት ገለፁ። በሻዕቢያ ጦር ሙሉ በሙሉ የወደመችውና አሁን በመገንባት ላይ ያለችው የዛላምበሳ ነዋሪዎች ለሮይተር በሰጡት አስተያየት ሰላምን እንደሚሹና መሬታቸውን ግን አሳልፈው ለመስጠት እንደማይሹ ገልፀዋል።</p>

<p>የሮይተር ዘጋቢ ካቲ ኑርግየን ነዋሪዎች በማነጋገር ህዳር 19 ቀን 1997 ዓ.ም እንደዘገበችው ከሆነ ነዋሪዎቹ ይህን የአገራችንን ሉአላዊ መረት ለኤርትራ አሳልፌ የሚሰጠውን ውሳኔ ጭራሽ እንደማይቀበሉት አረጋግጠዋል። በተለይ ከነዋሪዎቹ ውስጥ መምህር ሐጐስ የተባሉት በሰጡት አስተያየት ሰላምን እንፈልጋለን በሌላ በኩል ግን ለጠላት እጃችንን አሳልፈን አንሰጥም በማለት ገልፀዋል። መምህር ሐጐስ በዚሁ አስተያየታቸው ባድመና የኢሮብ መሬቶች ለዘመናት በኢትዮጵያ ስር ይተዳደሩ እንደነበሩ ይታወቃል። ይህ እየታወቀ እያለ ግን ይህን መሬታችንን ለኤርትራ አሳልፎ መስጠት ተገቢና ሰላምን የሚፈጥር ሊሆን አይችልም ብለዋል። ፍትሐዊ ነጋሽ የተባሉ ሌላዋ የዛላምበሳ ነዋሪም እንዲሁ ለሮይተርስ በሰጡት አስተያየት መሬታችን ለኤርትራ አሳልፎ ሰጥቶ ሰላም እናረጋግጣለን ማለት ከንቱ ህልም መሆኑን ገልፀዋል።</p>

<p>ሌሎች ከትግራይ የሚደርሱን አስተያየቶችም ከዚሁ ከዛላምበሳ ነዋሪዎች አስተያየት የተለዩ አይደሉም።</p>


<p class="align-center"><a href="/Gazettas/Hzbawi/info/Hzbawi.sera.html">ከሕዝባዊ ኅዳር 25 ቀን 1997</a></p>

</body>
</html>	
