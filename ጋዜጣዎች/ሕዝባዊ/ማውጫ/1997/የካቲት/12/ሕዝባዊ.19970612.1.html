<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አቶ መለስ ክሕደታቸው በአፈንጋጮች ላይ አላከኩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">አቶ መለስ ክሕደታቸው በአፈንጋጮች ላይ አላከኩ</h2>


<p>የህዝባዊ ወያኔ ሓርነት ትግራይ 30ኛ የልደት በዓል ምክንያት በማድረግ ሰሞኑን አቶ መለስ ከወይን ጋዜጣ ጋር ቃለ ምልልስ አድርገዋል። አቶ መለስ ቃለ ምልልስ በሁለት ዓበይት ጉዳዮች ላይ ያተኮረ ሲሆን አንደኛው በአፈንጋጮች ላይ ስላላቸው አመለካከት ሲሆን ሁለተኛው ደግሞ ባስመዘገቡት «ከፍተኛ» የኢኮኖሚ እድገት ላይ ያነጣጠረ ነበር።</p>

<p>አቶ መለስ ህወሓት ውስጥ የተፈጠረውን ልዩነትና ክፍፍል ካለፉት ድርጅቱችን ሸሽተው ይሄዱ ከነበሩት ጋር ያመሳሰሉት ሲሆን እንዲያውም የአሁኑ ክህደት ነው ብለውታል። አቶ መለስ ይህ ክህደት የሚለው ቃል በሳቸው ላይ የተነሳው ክስ መሆኑን እያወቁ ይህንን ቃል በአፈንጋጮች ላይ መለጠፋቸው ብዙዎችን አስገርሟል።</p>

<p>አቶ መለስ ሻዕቢያ ጦንርነት ከመክፈቱ በፊት ይሁን በጦርነቱ ወቅት ለኢትዮጵያ ሉዓላዊነት ጥቅም ሊቆሙ ባለመቻላቸው በአፈንጋጮች በኩል ከፍተኛ ትችትና ተቃውሞ ደርሶባቸዋል። ሻዕብያ በአገራችን «ሁለተኛ መንግስት» አቋቁሞ ሲመዘበረንና ሲፈነጭብን ሊያስቆሙ ያልቻሉትና እንዲያውም የድርጅቱ ይሁን የመንግት ከፍተኛ አመራር ሳያውቅ በቢልዮን የሚቆጠር ገንዘብ ለሻዕብያ መስጠታቸው ሲያስከስሳቸው የቆየ ነው። ይህ አልበቃ ብሏችው በጦርነቱ ሂደት ሉአላዊ መሬታችኝን ለዔርትራ አሳልፈው ለመስጠት ሞርከው የከሸፈባቸው ሲሆን በሄጉ ኮሚሽን ለኢትዮጵያ የተሰጠውን መሬት ለዔርትራ እንዲሰጥ ያደረጉ ናቸው።ፍርድ ቤቱ የኢትዮጵያ መረቶችን ለሻዕቢያ አሳልፎ መስጠቱ እያውቁም ለኛ ተበየኗል በማለት የኢትዮጵያን ህዝብ ሊያታልሉን የሞከሩ ናቸው። አሁን ደግሞ ዘላቂ ሰላም ለማስፈን በሚል ሽፋን የኢትዮጵያን ሉአላዊ ግዛቶች ለሻዕብያ አሳልፈው ለመስጠት የወሰኑ ናቸው። መሰረታዊው ባህሪያቸው ይህ ሆኖ እያለ ግን ክህደታቸውን የሚቃወም ሁሉ ጥገኛ፣ ትምክህተኛ እያሉ ሲያወግዙት ይታያሉ።</p>

<p>በቅርቡ በመስቀል አደባባይ የተደረገውንና የአቶ መለስን የክህደት ሰነድን የሚያጋልጠው ፅሁፍም በዚሁ ቃለ ምልልሳቸው በተመሳሳይ መንገድ የትምክህተኞችና የጥገኞች አጀንዳ ነው በማለት አጣጥለውታል።</p>

<p>አቶ መለስ የድርጅቱ አንድ አላማ የነበርውን የአገር ሉአላዊነት ማስከበር ብቻ ሳይሆን በአገሪቱ ዲሞክራሲ እንዲሰፍን የማድረግ አላማ በግል አምባግነንነት ረግጠው አኮላሽተውታል። ይህ ሌላው የአላማ ክህደታቸንው የሚያሳይ ነው። አቶ መለስ ራሳቸውና ደጋፊዎቻቸውን ስልጣን ላይ በማስቀመጥ የነገስታት ምስል ስልጣን ለማረጋገጥ እየጣሩ መሆናቸው ደግሞ ይበልጥ የድርጅቱን ዓላማ መካዳቸውን የሚያረጋግጥ ነው።</p>

<p>አቶ መለስ በተጨማሪም በቃለ ምልልሱ ይህን ክህደታቸውን ለመሸፈን ሲሉ ከተሃድሶው በኋላ ከፍተኛ የኢኮኖሚ እመርታ እንዳስመዘገቡ ይህም በአሃዝ የሚገለፅ ብቻ ሳይሆን የከተማውና የገጠሩ ህዝብ ማጀት ውስጥ ገብቶ ሊረጋገጥ የሚችል ነው ብለውታል።</p>


<p class="align-center"><a href="/Gazettas/Hzbawi/info/Hzbawi.sera.html">ከሕዝባዊ የካቲት 12 ቀን 1997</a></p>

</body>
</html>	
