<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በርካታ የህወሐት አመራር አባላት በምርጫው እየተወዳደሩ ያሉት ሕግ ከሚፈቅደው ውጭ ነው ተባለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በርካታ የህወሐት አመራር አባላት በምርጫው እየተወዳደሩ ያሉት ሕግ ከሚፈቅደው ውጭ ነው ተባለ</h2>


<p>ዘንድሮ ለአገር አቀፍ ምክር ቤት በሚደረገው የምርጫ ውድድር የኢህአዴግ ተወዳዳሪዎች ህግ ባልተከተለ መንገድ እየተንቀሳቀሱ መሆናቸውን በርካታ ክሶች ቀርበዋል። በተለይ አንድ እጩ ተወዳዳሪ በተወሰነ አካባቢ እጩ ሆኖ ለመቅረብ በአካባቢው የተወለደ ወይም ለሁለት ዓመታት የኖረ መሆን ይኖርበታል የሚለውን የምርጫ ሕግ እንደተላለፉ ክሶች ቀርበው ነበር።</p>

<p>በዚህ ህግ መተላለፍ ክስ ከቀረበባቸው አብዛኛዎቹ የብሄረ-አማራ ዴሞክራሲያዊ ንቅናቄ አባላት መካከል አቶ በረከት ስምኦንና አቶ አዲሱ ለገሰ ባልተወለዱበት ወይም ለሁለት ዓመታት ባልኖሩበት አካባቢ እየተወዳደሩ መሆናቸው ለምርጫ ስሞታ ቀርቦ እስከአሁን ድረስ መልስ አልተሰጠም። እንዲያውም ስሞታው የቀረበው የስሞታ ማቅረቢያ ጊዜ ካለፈ በኋላ ነው የሚል መልስ እንደተሰጣቸው ስሞታ ያቀረቡት ወገኖች ይናገራሉ።</p>

<p>በተመሳሳይ መንገድ በርካታ የህዝባዊ ወያኔ ሐርነት ትግራይ (ህወሓት) እጩ ተወዳዳሪዎች ትግራይ ውስጥ እየተወዳደሩ ያሉት ይህን ሕግ በመጣስ መሆኑ ከአካባቢው የደረሱን መረጃዎች ያመለክታሉ። ከነዚህ ህጉን በመተላለፍ እጩ ተወዳዳሪ ሆነው የቀረቡት መካከል 1ኛ/ በራማ ምርጫ ጣቢያ የሚወዳደሩት አቶ ስብሐት ነጋ 2ኛ/በውቅሮ ማራይ የምርጫ ጣቢያ እየተወዳደሩ ያሉት ወይዘሮ ነፃነት አስፋው 3ኛ/ በመደባይ ዛና የምርጫ ጣቢያ እየተወዳደሩ ያሉት አቶ አባይ ፀሃዬ 4ኛ/ በማሕበረ ዶጌ የምርጫ ጣቢያ እየተወዳደሩ ያሉት አቶ ሙሉጌታ አለምሰገድ ይገኙባቸዋል። የምርጫውን ሕግ በመተላለፍ ለውድድር የቀረቡትን እጩዎች ቅሬታ የሚሰማበት ጊዜ አልፏል በማለት መዝጋቱ ሕገ ወጥነትን ማስፋፋት መሆኑንና ለገዢው ፓርቲ ሲባል የተደረገ መሆኑን ታዛቢዎች ይገልፃሉ።</p>


<p class="align-center"><a href="/Gazettas/Hzbawi/info/Hzbawi.sera.html">ከሕዝባዊ ሚያዝያ 22 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ሕዝባዊ/ማውጫ/1997/ሚያዝያ/22/ሕዝባዊ2.220897.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
