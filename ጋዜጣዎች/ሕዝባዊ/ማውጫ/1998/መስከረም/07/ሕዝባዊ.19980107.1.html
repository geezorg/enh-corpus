<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ከእንግዲህ እርምጃ የምንወስድ ከሆነ በሚቀጣጠሉት ላይ ሳይሆን እሳቱን በሚያቀጣጥሉት ላይ ነው» ጠ/ሚ መለስ ዜናዊ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«ከእንግዲህ እርምጃ የምንወስድ ከሆነ በሚቀጣጠሉት ላይ ሳይሆን እሳቱን በሚያቀጣጥሉት ላይ ነው» ጠ/ሚ መለስ ዜናዊ</h2>


<p>ባለፈው ሳምንት ጠ/ሚ መለስ ዜናዊ የህወሐት ልሳን ከሆነው «ወይን መፅሄት»ጋር ሰፊ ቃለ ምልልስ አድርገዋል። በዚሁ ቃለ ምልልስ ከምርጫው በኋላ የተከሰተውን ቀውስ አስመልክተው ብዙ የተናገሩ ሲሆን በተለይ በተቃዋሚዎች ላይ ከፍተኛ ዛቻ ሰንዝረዋል። ጠቅላይ ሚኒስትሩ ከሰነዘሯቸው ዛቻዎች መካከል አንዱም እንዲህ ይላል። «ከእንግዲህ እርምጃ የሚወሰድ ከሆነ እሳት ሆነው በሚቀጣጠሉት ላይ ሳይሆን እሳቱን በሚያቀጣጥሉት ላይ ያነጣጠረ እንደሚሆን መገመት ይችላል።»</p>

<p>መንግስት የተቃዋሚዎችን እጆች ለማስታገስ የማያወላዳ እርምጃ መውሰድ እንዳለበት በመግለፅም «መንግስት በዚህ ረገድ አስፈላጊ እርምጃ ለመውሰድ የተቻለውን ያህል መረጃ በማሰባሰብና በሌላ መንገድ ዝግጅት እያደረገ ነው» ብለዋል።</p>

<p>ጠቅላይ ሚኒስትሩ እርምጃ ከመውሰድ ወደ ኋላ እንደማይሉ በአፅንኦት በመግለፅም ማንኛውም ሰው ጥርጣሬ ሊያድርበት እንደማይገባና ሰላሙን አደጋ ላይ ለመጣል የሚሞክር ድርጅት ህግ በሚፈቅደው መሰረት የማይዳግም እርምጃ ይወሰድበታል ብለዋል።</p>

<p>ይህ አባባላቸው ከንቱ ቃልና ማስፈራሪያ እንዳሆነም ገልጸዋል። ጠቅላይ ሚኒስቴር መለስ ብሔራዊ የእርቅ መንግስት ለመመስረት ያላቸውን ዝግጁነት በተመለከተ ጥያቄ ቀርቦላቸው ብሄራዊ የእርቅ መንግስት የሚባል እንደሌለና ሊኖር የሚችለው «ብሄራዊ የቀውስ መንግስት» ብቻ መሆኑን ገልጸዋል። ይህ ደግሞ ፍፁም ተቀባይነት እንደማይኖረው አስታውቀዋል። ጠቅላይ ሚኒስትሩ ተቃዋሚዎችን ከኦነግ ጋር በማሠልም የሚከተለውን ብለዋል። «ኦነግ በተጣደበት ምጣድ የተጣደ ሁሉ ከኦነግ የተለየ አጋጣሚ አይጠብቀውም» ብለዋል። ጠቅላይ ሚኒስትሩ የተቃዋሚዎች ማንነት በተመለከተ በሰጡት መግለጫ ዳግም «የተደራጀው የደርግ ክፍለ ሰራዊት ከተበታተነ በኋላ አንዱ ጋንታ (የመቶ) ፓርቲ፣ ሌላው ጋንታ የግል ሚዲያ ቀሪው ጋንታ ደግሞ የእርዳታ ድርጅት ሆኖ ተበታትኖ ደርግ ይሰራ የነበረውን ስራ እየሰራ ይገኛል» ብለውታል።</p>


<p class="align-center"><a href="/Gazettas/Hzbawi/info/Hzbawi.sera.html">ከሕዝባዊ መስከረም 7 ቀን 1998</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ሕዝባዊ/ማውጫ/1998/መስከረም/07/ሕዝባዊ1.070198.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
