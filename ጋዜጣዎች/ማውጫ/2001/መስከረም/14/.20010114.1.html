<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>አረና ትግራይ በዋሽንግተን ስብሰባ አካሄደ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">አረና ትግራይ በዋሽንግተን ስብሰባ አካሄደ</h2>


<p>በቀድሞው የሕውሀት የከፍተኛ አመራር አባላት ከአንድ አመት በፊት ተመስርቶ በሕጋዊ መንገድ እየተንቀሳቀሰ ያለው የአረና ትግራይ ለዴሞክራሲና ለሉአላዊነት ፓርቲ ባለፈው ቅዳሜ ዋሽንግተን ውስጥ ከሚገኙ ኢትዮጵያውን ጋር ውይይት አካሂዷል። በውይይቱ ወቅት ስፊ ንግግር ያቀረቡት የፓርቲው ሊቀመንበር አቶ ገብሩ አስራት ፤ «የአልጀርሱ ስምምነት በሻዕቢያ አማካኝነት ስለፈረሰ ፤ የኢትዮጵያ ሕዝብ የባህር በር ጥያቄውን ማንሳት አለበት» ሲሉ ለፓርቲው ደጋፊዎች ተናግረዋል።</p>

<p>«በእኛ እይታ የአልጀርሱ ስምምነት የኢትዮጵያን ጥቅምና ደህንነት የማያስጠብቅ በመሆኑ የምንቃወመው ቢሆንም ፤ በራሱ በሻእቢያ ምክንያት የፈረሰ ሰነድ ሆኖ እናገኘዋለን። ከእንግዲህ መነሳት ያለበት ጥያቄ የባድመና የሌሎች የወሰን ግዛቶች ይገባናል ብቻ መሆን የለበትም። ይህን ብቻ ማንሳት ላቅ ያለው ጥያቄአችንን እዳናነሳ ማዘናጋት ይሆናል። ስለሆነም የኢትዮጵያ ሕዝብ ማንሳት ያለብት የባህር በር ባለቤትነ የተመለከተ ጥያቄ መሆን ይኖርበታል። በሁለቱ አግሮች መካከል ዘላቂ የሆነ የሠላምና የመልካም ጉርብትና ጥያቄ መልስ የሚያገኝው ይህ (የባህር በር) ጥያቄ በተለይም በአሁኑ ጊዜ ለኢትዮጵያ የልማትና የፀጥታ ጥያቄ እጅግ አንገብጋቢ እየሆነ በመሄድ ላይ ነው» ብልዋል።</p>

<p>በሌላ በኩል የሀገሪቱ ወቅታዊ የፖለቲካ ሁኔታ እየጠበቀ መሄዱን የገለፁት አቶ ገብሩ ለዚህም ሙሉ በሙሉ ገዢው ፓርቲ ተጠያቂ እንደሆነም ገልፀዋል። ለዚህም አብይ ምክንያት «በሃገራችን ያለው የፖለቲካ ስር ዓት የተገነባበት የፖለቲካ አስተሳሰብ አብዮታዊ ዴሞክራሲ የሚል በመሆኑ ፤ የዚህ አስተሳሰብ ዋና መለያ ደግሞ ገዢው ፓርቲ እንደሚለው የአንድ ፓርቲ ስልጣን የበላይነት ወይም አምባገነንነት ነው» ሲሉ ተናግረዋል።</p>

<p>ኢሕአዴግ የአገዛዝ የበላይነት ለማረጋገጥ በሚያሰራጨቸው ጽሁፎቹ «ዴሞክራሲን የሚፃረሩ አስተሳሰቦችን ከመሰንዘር ወደ ኋላ አላለም» ያሉት አቶ ገብሩ ፤ በቅርቡ በ2000 ሰኔ ወር ላይ ኢሕአዴግ ባሰራጨው ጽሁፍ ገበሬውውን በየደረጃው ከፋፍሏል ብለዋል። በዚህም መሰረት ዋናው የአብዮቱ ምሰሶ ሀብታም ገበሬ እንደሆነና የስልጣን መሪነቱን መጨበጥ ያለበት ይህ ክፍል እንደሆነ ይፋ አድርጓል ብለዋል። «ቀሪው ገበሬ በተለይም ደሃው ወይም በኢሕአዴግ አገለለፅ መናጢው ገበሬ ፋይዳ እንደሌለውና የአብዮቱ መሪ ሊሆን እንደማይችልም ይፋ አድርጓል» ሲሉ ተናግረዋል።</p>

<p>ኢሕአዴግ በሰኔ ወር ላይ አሰራጭቶታል ባሉት ጽሁፍ ላይ በተጨማሪ «ወላዋይ በማለት የፈረጀውን ክፍተኛ ምሁር ለመቆጣጠር ተጨማሪ እርምጃዎችን እንደሚወስድና ይህም እርምጃ ተግባራዊ ይሆን ዘንድ ከእንግዲህ የማስተርስና የፒ ኤች ዲ ትምህርት የሚያገኙ ምሁራን ምልመላ በቀጥታ በኢሕአዴግ መሪነት እንዲካሄድ ወስኗል» ብለዋል።</p>

<p>ኢሕአዴግ መላውን ህብረተሰብ ለመቆጣጠርና ተቃዋሚዎችን ቦታ ለማሳጣት የሚጠቀመው ዘዴ አብዛኛውን ሕዝብ ከተቻለም ሁሉንም በአባልነት መመልመል ነው ያሉት አቶ ገብሩ ፤ በአሁኑጊዜ 4.5 ሚሊዮን ደጋፊዎች እንዳሉት በኩራት እየተናገረ ነው ሲሉ ጨምረው ገልፀዋል።</p>

<p>ኢሕአዴግ ከምርጫ 97 በኋላ የወሰዳቸው እርምጃዎች በአስተሳሰብና በፖሊሲ ዙሪያ ብቻ የታጠሩ አልነበሩም ሲል ያስታወሱት አቶ ገብሩ ፤ የፖለቲካ ምህዳሩን የሚያጠቡ የፖለቲካ ፓርቲዎች ምዝገባ አዋጅ ፤ የፕሬስ አዋጅና የሲቪል ማህበረሰብ አዋጆችን እንደምሳሌ አንስተዋል።</p>

<p>ኢሕአዴግ ሊቆጣጠራቸው የሚችለውን ተቋማት ፤ ማህበራት ፤ የፖለቲካ ድርጅቶች በመቆጣጠር ፤ ሊቆጣጠራቸው የማይችላቸውን ደግሞ ያሽመደመዳል ያሉት አቶ ገብሩ። በተጨማሪም የስልጣን እድሜው ለምን ያህል ጊዜ እንደሚሆን ማመልከት ጀምሯል ብለዋል። በማስረጃነት እያቀርበ ያለውም የጃፓን ሊብራል ፓርቲ በተናጠልና ጥምረት በመፍጠር ለ50 ዓመታት ስልጣን ላይ መቆየቱንና በስዊዲንም አንድ ገዢ ፓርቲ ለ40 ዓመታት ስልጣን ላይ መቆየቱን እየጠቀሰ እንደሆነም በንግግራቸው ላይ አብራርተዋል። ይህ አስተሳሰብ ደግሞ በመድበለ ፓርቲ ስርዓት ፓርቲዎች ተወዳድረው ስልጣን በመፈራረቅ የመጨበጥን መርህ ይፃረራል ብለዋል።</p>

<p>በሃገሪቱ የፖለቲካ ችግር ብቻ ሳይሆን የረሃብ ፤ የግሽበት ፤ የሙስና እና ሌሎች ችግሮች እየታዩ እንደሆነም አቶ ገብሩ ተናግረዋል። የኢትዮጵያ ጦር ወደ ሶማሊያ መግባቱንም ተችተዋል። የሱዳን ድንበርም ተዳፍኖ ሊቀር አይገባም ሲሉ በንግግራቸው ላይ ገልፀዋል። በመሆኑም ዓረና በይፋ ከተመሰረተ ጊዜ ጀምሮ በሃገራችን የተከሰተውን የፓርቲዎች የተናጥል ትግል የትም እንደማይደርስ በመገንዘብ መድረክ ለዴሞክራሲያዊ ውይይት በኢትዮጵያ ሊፈጠር እንደቻለ ገልፀው ፤ መድረኩ ከተሳካለት በ2001 ዓ.ም አጋማሽ አንድ አገራዊ አማራጭ ይኖራል ብለው እንደሚገምቱም በንግግራቸው ማብቂያ ላይ አመልክተዋል።</p>


<p class="align-center"><a href="/Gazettas/Sendeq/info/Sendeq.sera.html">ከ መስከረም 14 ቀን 2001</a></p>

</body>
</html>	
