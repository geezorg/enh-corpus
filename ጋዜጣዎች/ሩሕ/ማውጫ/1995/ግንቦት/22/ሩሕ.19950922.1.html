<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"ላለፉት 12 ዓመታት ጥፋቶች መንግስቴ ተጠያቂ ነው" ጠ/ሚ/ር መለስ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">"ላለፉት 12 ዓመታት ጥፋቶች መንግስቴ ተጠያቂ ነው" ጠ/ሚ/ር መለስ</h2>


<p>የኢትዮጵያ ህዝቦች አብዮታዊ ዲሞክራሲያዊ ግንባር (ኢህአዴግ) ከትናንት በስቲያ በጀመረው የከፍተኛ ባለሥልጣናት ስብሰባ ላይ በሀገር ደህንነትና በውጭ ግንኙነት ስትራቴጂ ዙሪያ እስከዛሬ ታይቶ የማይታወቅ ውይይት እያካሄደ መሆኑን የቅርብ ምንጮች አመለከቱ።</p>

<p>በአሁኑ ወቅት የአገራችን ህልውና አደጋ ላይ ያለ መሆኑን ጠ/ሚ/ር መለስ ዜናዊ በስብሰባው ላይ መናገራቸውን የገለፁት ምንጮች ካለንበት አስከፊ ድህነት ባስቸኳይ ካልወጣን ወደፊት ሊከሰት የሚችለው አደጋ የከፋ ነው ማለታቸው ተናግረዋል። በተለይ አለም እየተከተለች ባለችው ግሎባይላይዜሽን ጋር በመጣጣም አሁን ላለው ነባሪው እውነት ተገዥ መሆን ይገባናል ሲሉ ጠቅላይ ሚኒስትሩ መናገራቸውን ምንጮች ጨምረው አስረድተዋል።</p>

<p>የስብሰባው መወያያ ርዕስ የሆነው ይኸው ስትራቴጂ "ለህዝቡ ግልጽ ይሁን፤ አይሁን" የሚል የጦፈ ክርክር እንደተደረገበት የሚናገሩት እኝሁ ምንጮች "ስትራቴጂው ለህዝብ ግልፅ ከሆነ ላልተጠበቀ አደጋ ያጋልጠናል፤ የሚሉ የመንግሥት አካላት እንዲሁም ለህዝብ ይፋ መደረግ አለበት የሚሉ ሌሎች የመንግሥት አካላት የተለያየ አቋም ቢይዙም ስትራቴጂው ይፋ ቢሆን መንግስት አሁን እየተከተለ ያለውን ዲሞክራሲያዊ አካሄድ ያጠራዋል የሚሉ አቋሞች ተንፀባርቀዋል" ሲሉ ምንጮች ይገልፃሉ።</p>

<p>በዚሁ ውይይት ላይ ከተነሱት ሌሎች ሃሳቦች "በቀድሞው ታሪካችን ከመደገፍና ከመኩራት ይልቅ ለአዲስ የስራ መንፈስ መነሳት ይኖርብናል። ብሔራዊ ኩራታችንን ሳንዘነጋ ለውርደታችን ምክንያት የሆነውን ችግር በስራ ልንታገለው ይገባል" የሚል የፀና አቋም ተይዟል።</p>

<p>ይህ ውይይት በአይነቱ የመጀመሪያ እንደሆነና ተሳታፊው በንቃትና በከፍተኛ ስሜት የተከታተሉት መሆኑን ምንጮች አስረድተዋል።</p>

<p>በሌላ በኩል የደርግ ሥርዓት የወደቀበትን 12ኛ ዓመት በዓል ምክንያት በማድረግ ጠ/ሚ/ር መለስ ከውጭ መገናኛ ብዙሀን ጋር ባደረጉት ቃለ ምልልስ ባለፉት 12 ዓመታት በዚች አገር ለደረሰው ጥፋትና በደል መንግስት ተጠያቂ ነው ማለታቸው ተሰምቷል። በተለይ ረሀብና ድህነት በጊዜው እየተባባሰ መምጣቱ ክፉኛ እንዳሳዘናቸው የጠቀሱት ጠ/ሚ/ሩ፤ ከዚህ ችግር መውጣት የሚቻለው ጠንክሮ በመስራት ብቻ እንደሆነ ጠቅሰው መንግስታቸው አስፈላጊውንንና የተቻለውን ያህል ጥረት እያደረገ እንደሚገኝ አስታውቀዋል።</p>


<p class="align-center"><a href="/Gazettas/Ruh/info/Ruh.sera.html">ከሩሕ ግንቦት 22 ቀን 1995</a></p>

</body>
</html>	
