<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በኢትዮጵያ መንግስትና በአፍሪካ ልማት ባንክ የተፈረውመ የብድር ስምምነት ትናንት በፓርላማ ውዝግብ አስነሣ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በኢትዮጵያ መንግስትና በአፍሪካ ልማት ባንክ የተፈረውመ የብድር ስምምነት ትናንት በፓርላማ ውዝግብ አስነሣ</h2>


<p>ለሐረር ከተማ የንፁህ ውሃ አቅርቦት ፕሮጀክት ማስፈፀሚያ ተብሎ በኢትዮጵያ መንግስትና በአፍሪካ ልማት ባንክ መካከል የተፈረመውን የብድር ስምምነት አስመልክቶ የተዘጋጀው አዋጅ እንዲፀድቅ ትናንት ፓርላማ መቅረቡ ከፍተኛ ውዝግብ አስነሣ።</p>

<p>ውዝግቡ የተፈጠረው በስምምነቱ አንቀፅ 5.መ ላይ "ውሉ ከተፈረመበት 120 ቀናት በኋላ ጥቅም ላይ ባልዋለው የብድሩ ገንዘብ መጠን ላይ 0. በመቶ የግዴታ ክፍያ /ጮምሚትመንት ፈአ/" ይከፈላል" የሚል አንቀፅ በግልፅ ሰፍሮ ሳለ፤ ስምምነቱ ከተፈረመ 120 ቀን ሞልቶና እንደገና ሶስት ወር ቆይቶ ፓርላማ በመቅረቡ ነው።</p>

<p>"ባልበላነው ዕዳ እየከፈልን ነው፤ ባልጠጣነው ውሃ እየከፈልን ነው" በማለት አስተያየት መስጠት የጀመሩት አቶ በድሩ አደም፤ ስምምነቱ ከተፈረመ ከ120 ቀን በኋላ ወደ ሥራ ካልተገባ እዳ እንደሚጫንብን እየታወቀ ይህ አዋጅ ከ120 ቀናት በተጨማሪ ለሶስት ወር የተኛበት ምክንያት ይገለፅልን ብለዋል።</p>

<p>በእርግጥም ይህ የብድር ስምምነት በአገሮቹ መካከል የተፈረመው ኞቨምበር 8 ቀን ሲሆን፤ አዋጁ ለውይይት የቀረበው ግን ትናንት (ማይ 20) ነው። ስምምነቱ ከተፈረመ በ120 ቀን ውስጥ ሥራ ላይ ካልዋለ በተበዳሪው ላይ ተጨማሪ ቅጣት እንደሚጣልም ሰነዱ ያመለክታል።</p>

<p>"ይህ ቀላል ነገር መሟላት ባለመቻሉ መንግሥት አግባብ ላልሆነ ወጪ እየተዳረገ ነው" ያሉት ሌላው የፓርላማ አባል፤ በሌሎች ዘርፎችም በሚደረጉ የዕርዳታና የብድር ስምምነቶች ተመሣሣይ ችግር ሲያጋጥሙ እየታዩ አስፈፃሚው አካል ላይ እርምጃ ሊወሰድ አለመቻሉ በጣም ያሣዝናል ብለዋል።</p>

<p>"ጠቅላይ ሚኒስትር ጽ/ቤት ያሉት ባለሙያዎች ምን እንደሚሰሩ አይገባኝም" የሚሉት አቶ በድሩ በበኩላቸው "አገሩን እየገደሉ ወይስ እያዳኑ? እንዳሉ አልገባኝም" ብለዋል።</p>

<p>"እጅ ነስተን ወዲያው ሥራ ላይ ማዋል ያለብንን ገንዘብ መጠቀም አልቻልንም፤ ቤታችን ድረስ የመጣልንን ሲሳይ አሜን ብለን መጠቀም አልቻልንም፤" ያሉት አቶ በድሩ፤ በቅርቡም የ"ጪትይ ቶ ጪትይ አልሊአንቸ ፕሮግራም" ተጠቃሚ ለነበረችው አዲስ አበባ ተገኝተው የነበሩ አራት የሓቢታት ፕሮግራሞችን መጠቀም አቅቶን ተሰርዘውብናል ብለዋል።</p>

<p>ገንዘብ ተጠቅመህ ህዝብህን አድን የሚሉ ግፊቶች ከአበዳሪና ከለጋሽ ድርጅቶች ቢመጡም፤ መጠቀም ሣንችል ላልበላነው ዕዳ እንድንከፍል ተገደናል ያሉት አቶ በድሩ ለዚህ ችግር ፓርላማው አስቸኳይ መፍትሔ ያስቀምጥ ዘንድ አሳስበዋል። "ለዚህ ታላቅ በደል ተጠያቂው ማን ነው" በማለት አስተያየት መስጠት የጀመሩት ሻለቃ አድማሱ በበኩላቸው አዋጆቹን ስራ አስፈፃሚው ለምን እንደሚያስተኛቸው አይገባኝም ብለዋል። ይህ ፓርላማ የስራ አስፈፃሚው የበላይ እንደሆነ ቢገባኝም በተግባር የሚታየው ግን ይህን የሚያረጋግጥልኝ አልሆነም ያሉት ሻለቃ አድማሱ፤ ዘግይቷል የተባለው አዋጅ ዛሬ ቢፀድቅም እስካሁን ለዘገየበት ምክንያት ስራ አስፈፃሚው ቀርቦ እንዲጠየቅ ምክር ቤቱ ውሳኔ ማሳለፍ አለበት ብለዋል። ዶ/ር ቶፊቅ የተባሉ የፓርላማ አባል ግን ምክር ቤቱ ውዥንብር ውስጥ የገባው የአዋጁን መንፈስ ባለመረዳቱ ነው ብለዋል። "አበዳሪዎች ብድር የሚለቁልን የፕሮጀክግት አፈፃፀማችንን እየተከታተሉ እንጂ ዝም ብለው አይደለም" ያሉት ዶ/ር ቶፊቅ ገና በፓርላማ ባልፀደቀ አዋጅ በተባለው ጊዜ አልተጠቀማችሁምና ክፍሉ" የሚሉ አይመስለኝም ብለዋል። "ይህ ነገር የተነሳው የአበዳሪዎችን አሰራርና ባህሪ ካለማወቅ ይመስለኛል። ስለዚህ ውዝግቡን ትተን አዋጁን ወደ ማጽደቅ ብንሄድ" በማለት ዶ/ር ቶፊቅ ተናገሩ።</p>


<p>ዶ/ር ቶፊቅ ነገሩን ለማድበስበስ ፈለግዋል ያሉ በርካታ የፓርላማ አባልት ጐምጐምታ ሲያሰሙ ሻለቃ አድማሱ በኃይለ ቃል ተናገሩ፦</p>


<p>"ምንድነው እየተባለ ያለው? በግልፅ እኮ የያዝነው ሰነድ ላይ ስምምነቱ ከተፈረመ በ120 ቀናት ውስጥ የተግባር ሥራ ካልተጀመረ ተበዳሪው ተጨማሪ እዳ እንደሚከፍል ሰፍሯል ለምን ታደናግሩናላችሁ!" በማለት። አቶ በድሩ ቀጠሉ፦</p>

<p>"እኛ ትክክል ነን፤ ውዥንብር ባዩ ውዥንብር አመጣ እንጂ። ውዥንብር የፈጠረው ራሱ ውዥንብር ያለው ሰውዬ ነው። ክቡር ምክትል አፈ-ጉባኤም ስምምነቱ ቅጣት አይጥልም ማለትዎ ስህተት ነው።"</p>

<p>በዚህ ጊዜ የፓርላማ አባላት ሲስቁ ተዘለፍኩ ያሉት ዶ/ር ቶፊቅ እጃቸውን አወጡ ሆኖም ውይይቱ ወደ መዘላለፍ ማምራቱን የተመለከቱት የምክር ቤት አባላትና ምክትል አፈ ጉባኤው ዶ/ር ጴጥሮስ ኦላንጐ ስብሰባው በዚሁ እንዲቆም በማድረግ ስምምነቱን ወደ ማፅደቅ አመሩ።</p>

<p>በዚህ መልክ ስምምነቱ ፀድቆ የዕለቱ መደበኛ ስብሰባ ተዘጋ።</p>


<p class="align-center"><a href="/Gazettas/Ruh/info/Ruh.sera.html">ከሩሕ ግንቦት 15 ቀን 1995</a></p>

</body>
</html>	














