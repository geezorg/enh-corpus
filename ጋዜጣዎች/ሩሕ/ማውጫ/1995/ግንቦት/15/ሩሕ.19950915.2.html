<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢዴፓ የአዲስ አበባን ጊዜያዊ አስተዳደር ክፉኛ ተቃወመ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢዴፓ የአዲስ አበባን ጊዜያዊ አስተዳደር ክፉኛ ተቃወመ</h2>


<p>"ከህግ አግባብ ውጪ የከተማዋን አስተዳደር በጊዜያዊነት ስም ለሦስት ዓመታት የተረከበው አዲሱ ካቢኔ የሲቪል ሰርቪስ ሰራተኛውን ማፈናቀል የመጀመሪያ ተግባሩ አድርጓል ያለው ኢዴፓ፤ በቅርቡ በተደረገው የሰራተና ድልድል ምክንያት በሺ የሚቆጠሩ ሰራተኞች መባረራቸው እንዳስቆጣው ገለፀ።</p>

<p>"የአዲስ አበባ ከተማ ችግር ሰራተኞችን በማመሳቀልና በማባረር አይፈታም" በሚል ርዕስ የኢትዮጵያውያን ዲሞክራሲያዊ ፓርቲ /ኢዴፓ/ ትላንት ባወጣው መግለጫ "አስተዳደሩ ቁልፍ ቦታዎችን ለገዥው ፓርቲ ካድሬዎች ደልድሎ ከጨረሰ በኋላ የተቀሩትን የስራ መደቦች ለስርዓቱ ታማኝ ሰዎች ብቻ በመተው፤ የማይፈልጋቸውን ሰራተኞች ከደረጃቸው ዝቅ አድርጐ ከመመደቡም በላይ ከሺ በላይ የሚሆኑት ከስራ አባሯቸዋል።" ብሏል። </p>

<p>ለድልድልሉ እንደ መስፈርት የተወሰደው ትምህርት እና የስራ ብቃት መሆኑ በባለስልጣኖች ይነገር እንጂ በተግባር የታየው ግን የዚህ ተቃራኒ ነው ያለው ኢዴፓ፤ በቂ ትምህርትና እውቀት ሳይኖራቸው ለገዥው ፓርቲ ባላቸው ቀረቤታና ታማኝነት ብቻ ብዙዎች ከፍተኛ የኃላፊነት ቦታ ላይ ሲመደቡ፤ ሌሎቹ ግን እውቀቱና ልምዱ እያላቸው "እንዳያማህ ጥራው እንዳይበላ ግፋው" በሚመስል ዘዴ እና "ከፈለጉ ስራቸውን ይልቀቁ" በሚል ውሳኔ ውጤታማ በማይሆንበት ቦታ ተመድበዋል፤ ከፊሎቹ ደግሞ እስከነአካቴው ተባረዋል ብለዋል። እንደ ኢዴፓ መግለጫ ይህ ድልድል የሚያሳድረው ስነ ልቦናዊ፣ ማህበራዊና ኢኮኖሚያ ጉዳት በሰራተኞቹ ላይ ብቻ ተወስኖ የሚቀር ሳይሆን፤ የከተማዋን ስራ አጥ ቁጥር ከማበራከት ጀምሮ እስከ ቤተሰብ ድረስ የሚዘልቅ ቀውስን የሚያስከትል ነው።</p>

<p>"የጋራ አገርን እንደ ግል ሀብት በመቁጠር አንዱን ተጠቃሚ ሌላውን ተጐጅ የሚያደርግ አሰራር በዜጐች መካከል መርዛማ ቂም ይተክላል እንጂ ልማት አያመጣም።" ሲልም ኢዴፓ ድርጊቱን አጥብቆ ኮንኗል።</p>

<p>በሌላ በኩል "ኢህአዴግ በአሁኑ ጊዜ ምንም አይነት የድጋፍ መሰረት የለውም፤ በአየር ላይ ተንጠልጥሎ ነው የሚገኘው" ሲሉ የኢዴፓ ዋና ፀሐፊ ገልፀዋል። ዋና ፀሐፊው አቶ ልደት አያሌው ሰሞኑን ከሩሕ ጋዜጣ ጋር ባደረጉት ቃለ-ምልልስ የኢህአዴግ ከፍተኛ ባለስልጣናት ሳይቀሩ ለደሞዝና ለእንጀራ ብለው የሚሰሩ እንጂ አላማውን ተቀብለውት የሚንቀሳቀሱ እንዳልሆኑ ከራሳቸው አንደበት አረጋግጠናል ብለዋል።</p>

<p>"ተሃድሶ" ከተባለ በኋላም ኢህአዴግ ምንም አይነት ለውጥ አላመጣም ያሉት አቶ ልደቱ "ኢህአዴግ በአየር ላይ ነው ተንጠልጥሎ የቆመው፤ ተንጠልጥሎ የመቆሙ ምስጢር ሌላ ሳይሆን የእኛው ድክመት ብቻ ነው። ብለዋል።</p>


<p class="align-center"><a href="/Gazettas/Ruh/info/Ruh.sera.html">ከሩሕ ግንቦት 15 ቀን 1995</a></p>

</body>
</html>	














