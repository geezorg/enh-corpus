<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኤፈርትና አምባሰል ሊመረመሩ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኤፈርትና አምባሰል ሊመረመሩ ነው</h1>


<p>የኢሕአዴግ አባል ድርጅቶች ንብረት እንደሆኑ የሚበነገርላቸው ኤፈርትና አምባሰል የንግድ ድርጅቶች አሰራራቸው ሊመረመር እንደሆነ ተገለፀ።</p>

<p>እነዚሁ የልማት ተቋማት ከመንግስት የሚደረግላቸው ዓይን ያወጣ ድጋፍና የተለየ ማበረታቻ በግሉ ክፍለ ኢኮኖሚ ላይ ያሳደረው ተፅዕኖ ቀላል እንዳልሆነና በዚሁም ሳቢያ የተለያዩ የግል ንግድ ተቋማት ለከፍተኛ ኪሳራ እንደተዳረጉ አንዳንድ የአዲስ አበባ ንግድ ምክር ቤት አባላት ገልፀዋል።</p>

<p>የኢትዮጵያና የአዲስ አበባ ንግድ ምክር ቤቶች ፕሬዝዳንት አቶ ብርሃነ መዋ እንደገለፁት ከሆነ የግሉ ንግድ በነዚሁ የኢሕአዴግ አባል ድርጅቶች በባለንብረትነት የሚያስተዳድሯቸው ተቋማት ባሳደሩት ተፅዕኖ ክፉኛ የተጎዱ መሆኑን ጠቅሰው የንግድ ድርጅቶቹን ምንነት የሚያጣራ አጣሪ ቡድን እንዲቋቋም ጠይቀዋል።</p>

<p>የአዲስ አበባ ንግድ ምክር ቤት አባል የሆኑ አንዳንድ ግለሰብ ነጋዴዎች እንደሰጡት አስተያየት ከሆነ መንግስት ለእነዚህ ድርጅቶች የተለየ ድጋፍ መስጠቱ ግልፅ ሆኖ እያለ መንግስት ምንም አይነት ድጋፍ እንደማይሰጣቸው መናገሩ አሳፋሪ ነው ሲሉ በተጨማሪም የኮንትሮባንድ ንግድ ብዙዎችን ቀረጥ ከፋይ ነጋዴዎች ከገበያ ውድድር ማስወጣቱን ጠቅሰው በአሁኑ ሰዓትም በአለም አቀፍ ደረጃ በኮንትሮባንድ ንግድ ሀገራችን በሁለተኛ ደረጃ ላይ መገኝቷ በራሱ መንግስት የንግዱን ሕብረተሰብ ለመጠበቅ አለመቻሉን ያሳያል ሲሉ ተደምጠዋል።</p>

<p>አቶ ብርሃነ መዋ በበኩላቸው ከዚህ ቀደም በፕሬዝዳንትነት ይመሩት የነበረው የኢትዮጵያ የግል ኢንዱስትሪዎች ማሕበር ቢሮ በታጣቂዎች ተወሮ እንደወጣና ፅ/ቤቱ ለአምባሰል የንግድ ድርጅት የተሰጠበት ወቅት እንደነበር ተናገረዋል። አቶ ብርሃነ ታከለው እንደገለፁት ከሆነ ድርጅቶቹ ከእንቅስቃሴ ይታገዱ ሳይሆን ቅሬታቸው ከአመሰራረታቸው አንስቶ እስካሁን የሚሰጣቸው የተለየ ድጋፍ ላይ መሆኑን ገልፀዋል።</p>

<p>በማያያዝም እነዚሁ የአሕአዴግ አባል ድርጅቶች ንብረት የሆኑት የንግድ ተቋማት ምንነት የሚመረምርና በአሰራራቸው ላይም ጥናታዊ ፅሁፍ የሚያቀርብ ገለልተኛ ቡድን እንዲቋቋም በቀረበው ሀሳብ ላይ የኤፈርትና የአባሰል ድርጅት ተወካዮች አዎንታዊ ምላሽ ሰጥተዋል።</p>

<p>የአፈርት ተወካይ እንደገለፁት ከሆነ ሕወሐት አንዲት ሳንቲም እንኳ ብትሆን ለፖለቲካ ማራመጃ ከኤፈርት እንደማይወሰድ በመግለፅ ይህንኑ የሚያጣራ ገለልተኛ ቡድን እንዲቋቋም የቀረበው ሃሳብ መልካም መሆኑን ገልፀዋል።</p>

<p>በመጨረሻም በተደጋጋሚ ስለነዚሁ የንግድ ተቋማት በተለያዩ ጊዜያት የተጠየቁት ጠቅላይ ሚኒስትር መለስ ዜናዊ እነዚህ ድርጅቶች አደረሱት የሚባል በደል ካለ በገሀድ እንዲወጣ መጠየቃቸውንና ድርጅቶች ግን የፓርቲ ሳይሆኑ "ኢንዶውመንት" ናቸው ማለታቸው አይዘነጋም።</p>


<p class="align-center"><a href="/Gazettas/Ruh/info/Ruh.sera.html">ከ ሩህ ጥቅምት 29 ቀን 1995</a></p>

</body>
</html>	














