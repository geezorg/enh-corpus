<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>መለስ ለአውሮፓ ሕብረት በደቡብ ለደረሰው ጥፋት ተጠያቂ ነን አሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">መለስ ለአውሮፓ ሕብረት በደቡብ ለደረሰው ጥፋት ተጠያቂ ነን አሉ</h2>


<p>የኢትዮጵያው ጠቅላይ ሚኒስትር መለስ ዜናዊ በኢትዮጵያ የአውሮፓ ሕብረት ልዩ ልዑክ ከሆነ ያቬዝ ጋዝዞን ጋር ባደረጉት ውይይት በደቡብ ኢትዮጵያ ሕዝቦች ክልላዊ መስተዳድር በተለይም በአዋሳና በቴፕ የጎሣዎች ግጭት ሣቢያ ለደረሰው ጥፋት ተጠያቂነቱንና ኃላፊነቱን እንደሚወስዱ መናገራቸውን በኢትዮጵያ የአውሮፓ ሕብረት ልዩ ልዑካን ያቬዝ ጋአዞን ከተመድ ዜና ወኪል እሪን ጋር ባደረጉት ቃለ ምልልስ መግለፃቸው ታወቀ።</p>

<p>ጠቅላይ ሚኒስትር መለስ ዜናዊ የሀገሪቱ የፖሊስ ሰራዊት የሙያ ብቃት ስለሌለው እንዲሁም በአዋሳና በቴፒው የጎሣ ግጭት ወቅት ለደረሰው ጥቃት የፖሊስ ኃይሉ ሚና እንዳለ መታወቁን ገልፀው የአውሮፓ ሕብረት የሀገሪቱን የፖሊስ ኃይል ብቃት እንዲኖረው ለማስቻል የአውሮፓ ሕብረት ድጋፍ እንዲሰጣቸው መማፀኑን ሚስተር ያቬዝ ጋአዞን ከተመድ ዜና ወኪል ጋር ባደረጉት ቃለ ምልልስ ወቅት የተናገሩ ሲሆን እንደ አውሮፓ ሕብረት ልዩ ልዑክ ገለፁ።</p>

<p>በአዋሳውና በቴፒው ጉዳይ የአውሮፓ ሕብረት ክትትሉን እያደረገ መሆኑን ገልፀው ውጤቱን በቅርብ ለማወቅ በኢትዮጵያ መንግስት ላይ ግፊት ከማድረጋቸው በተጨማሪ የኢትዮጵያ መንግስት በወንጀል ፈፃሚዎቹ ላይ መንግስት የሚወስደው እርምጃን በቅርብ እየተከታተሉ መሆናቸውን አስታውቀዋል።</p>

<p>በአውሮፓ ሕብረት አባል ሀገሮች ዘንድ አባል ሀገሪቱ በኢትዮጵያ የሰባዊ እና የዲሞክራሲያዊ መብቶች ይከበሩ ዘንድ ለአገሪቱ በርካታ ገንዘብ እንደሚያፈሱ ነገር ግን ውጤቱ አመርቂ አለመሆኑን ገልፀው ወደፊት በሂደት እንደሚስተካከል ተስፋ እንደሚያደርጉ እምነታቸው መሆኑን አስታወቀው ጭፍጨፋውን አስመልክቶ በአውሮፓውያን ህብረትም ጭፍጭፋውን የውስጥ ችግር ሳይሆን የፓርቲ ችግር ነው ተብሎ በዝምታ ሊያልፈው እንደማይፈለግ ለኢፌድሪ ባለስልጣናት ማሳሰቡንም ገልፀዋል።</p>

<p>ይህ በንዲህ እንዳለ የደቡብ ክልል ጠቅላይ ፍርድ ቤት በአዋሳ ከተማ ከተፈጠረው ግጭት ጋር በተያያዘ በግድያ ወንጀል ተሣትፈዋል ተብለው የተጠረጠሩ የሶስት ፓሊሲ መኮንኖች ጉዳይ ተመልክቷል።</p>

<p>ተጠርጣሪዎቹ ፍርድ ቤት የቀረቡት ቀደም ሲል የሲዳማ ሕዝብ ዲሞክራሲያዊ ድርጅት ማህከላዊ ኮሚቴ አባላት ከነበሩት ከአቶ ፈጦላ ወጠሎ ገድጥያ ተሳትፈዋል በሚል ጥርጣሬ ነው።</p>


<p class="align-center"><a href="/Gazettas/Ruh/info/Ruh.sera.html">ከሩሕ ጥቅምት 22 ቀን 1995</a></p>

</body>
</html>	














