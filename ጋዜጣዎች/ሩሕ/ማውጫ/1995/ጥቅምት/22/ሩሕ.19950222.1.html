<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>መንግስት በደርግ የተወረሱ ቤቶች ለባለቤቶቻቸው እንዲመለስና የመሬት ባለቤትነት የግል ይዞታ እንዲሆን ተጠየቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">መንግስት በደርግ የተወረሱ ቤቶች ለባለቤቶቻቸው እንዲመለስና የመሬት ባለቤትነት የግል ይዞታ እንዲሆን ተጠየቀ</h2>


<p>የአዲስ አበባ መስተዳድር ምክር ቤትና እንደገና በአዲስ መልክ ለማዋቀር ያስችል ዘንድ በፌዴራል ጉዳዮች ሚኒስቴር በአቶ አባይ ፀሐዬ እንዲሁም በኢህአዴግ አመራሮች እየተካሄደ ያለውን ግምገማና ሹም ሽር ተከትሎ በርካታ የአዲስ አበባ ነዋሪዎች የተለያዩ አስተያየቶችን በመስጠት ላይ ሲገኙ በተለየ የአዲስ አበባ ችግሮች እንዲወገዱ እንዲቀሉ ከተፈለግ ሊወሰዱ በሚገባቸው ጉዳዮች ላይ ጥናት ያደረጉ ስማቸውን መግለፅ ያልፈለጉ የከተማ ልማት ባለሙያ ለጋዜጣው ሪፖርተር በሰጡት አሰተያየት የአፍሪካ አንድነት ድርጅት መዲና የሆነችው ከኒዩርክና ከአሁን ቀጥሎ በአለም ደረጃ በርካታ የዲፕሎማቲክ ኮሚኒቲ አባላት መቀመጫ የሆነችው አዲስ አበባ ውስብስብ ችግሮች ያለበት ሲሆን የችግሩ መባባስ ምክንያቱ ከደርግ ስርአት ጀምሮ ያሉት የከተማይቱ አስተዳደሮች በሚከተሉት ፖሊሲዎች ምክንያት እንደሆነና በተለይም ሐምሌ 19 ቀን 1967 የከተማ ቦታናየትርፍ ቤቶችን ለመንግስት ያደረገው አዋጁን ተከትሎ የከተማዋ እንደ ካሮት ቁልቁል ማደግ ምክንያት እንደሆነ ገልፀዋል።</p>

<p>እንደ ከተማ ልማት ባለሙያው ገለፃ ከሆነ በአዲስ አበባ እድገት ታስቦ የሚወሰዱ ካለው የፓሊሲ ለውጥ እንጂ የከተማይቱ አመራር ለውጥ ብቻ መፍትሄና ውጤት ሊያስገኝ እንደማይችል መገንዘብ ይኖርበታል። ያሉ ሲሆኑ በ5 ዓመት እድሜ ያስቆጠረችው አዲስ አበባ ለዕድሜ አቻዎችዋ እኩል እንድታድግ ከተፈለገ በደርግ ስርአት የተወረሱ ቤቶች ለባለቤቶቻቸው እንዲመለስ ወይንም መንግስት አሁን ለሚኖሩባቸው የቀበሌና የኪራይ ቤቶች አስተዳደር ድርጅት ስር ባሉ መኖሪያ ቤቶችን በረዥም ጊዜ ክፍያም ቢሆን መሽጥ አለበት ብለዋል።</p>

<p>ለአዲስ አበባ ከተማ እድገት ከፍተኛ ችግር የመሬት ባለቤትነት መብትን ኢሕአዴግና መንግስት በግል ባለቤትነት ስር እንዲቆይ ባለመፍቀዱና በየጊዜው የሚወጣው የሊዝ ዋጋ ተመን እጅግ ውድ በመሆኑ መሆኑን አስምረውበታል። በተለይም ከቅርብ ጊዜ ወዲህ እየተስፋፋ የመጣው ሕገወጥ ግንባታ ምክንያቱም የመኖሪያ ቤት ባለቤትነት መብትን ለማረጋገጥ የሚደረጉ እንቅሰቃሴዎች መንስኤ እንደሆመ ገልፀዋል።</p>

<p>መንግስት በተደጋጋሚ ከተለያዩ አለም አቀፍ ተቋማትና ድርጅቶች ጋር በተደረጉ ጥናቶች ለአብነት ያህል የጂቲዜድ ጥናት መጥቀሱ በቂ ነው ያሉት እኝሁ ምሁር በቀበሌዎች ስር የሚተዳደሩ አነስተኛ ቤቶች ከ1967 ወዲህ እድሳት በማጣት እየፈረሱ መንግስት ንብረቴ ነው የሚላቸው በባህር መዝግቡ ላይ ከመዘገባቸው ቤቶች መካከል በሺዎች የሚቆጠሩ ቤቶች ፈራርሰውና በሌሎች ቤቶች ተውጠው ለቁጥጥር እንኳን አዳጋች የሆነበት አሰራር እንዳለ ማመልከቱን አስታውሰው ስር ነቀል ለውጥ ማምጣት ከተፈለገ በመንግስት ባለቤትነት ስር ባሉ የተወረሱ በቁጥር 50.000 ቤቶች ላይ ወይንም ለባለቤቱ መመለስ ወይንም ሌላ አማራጭ በመከተል ለችግሩ እልባት ካልሰጠ በቀር የከተማይቱ እድገት የሚታሰብ አይደለም ብለዋል። </p>

<p>መንግስት ሌላው ሊያከናውነው የሚገባው ነገር ቢኖር ላለፉት በርካታ አመታት በአለም አቀፍ ድርጅቶች እንዲሁም በተለያዩ መንግስታት እንዲሁም በተቃዋሚ የፖለቲካ ድርጅቶች የቀረቡትን የግል ባለቤትነት መብትን ማረጋገጥ የግድ ነው ሲሉ አስምረውበታል።</p>

<p>ይህ ብቻ ሣይሆን የከተማይቱን ደረቅ ቆሻሻ ማንሣት እንዲሁም አመታዊ የመኪና ቦሎ ምርመራ ስራም ለግል ባለሀብቶች መስጠት ይኖርበታል ብለዋል።</p>



<p class="align-center"><a href="/Gazettas/Ruh/info/Ruh.sera.html">ከሩሕ ጥቅምት 22 ቀን 1995</a></p>

</body>
</html>	














