<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"በዓለማቀፍ መድረኮች አፍሪካ አንገቷን ትሰብራለች፤ ኢትዮጵያ የበለጠ ትደፋለች" ዶ/ር ጴጥሮስ ኦላንጐ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">"በዓለማቀፍ መድረኮች አፍሪካ አንገቷን ትሰብራለች፤ ኢትዮጵያ የበለጠ ትደፋለች" ዶ/ር ጴጥሮስ ኦላንጐ</h2>


<p>የአፍሪካ ህብረት የሰላምና የደህንነት ካውንስል ማቋቋሚያ ፕሮቶኮልን ለማጽደቅ ማክሰኞ ዕለት የፓርላማው የውጭ፣ የመከላከያና የደህነት ጉዳዮች ቋሚ ኮሚቴ ባቀረበው የውሣኔ ሀሳብ ላይ ልዩነቶች ታዩ።</p>

<p>ልዩነቶች የታዩት በአዋጁ ይዘት ላይ ሳይሆን "የአፍሪካ መለያ ባህሪ ግጭትና ያለመረጋጋት ነው" የሚለው ዐረፍተ ነገር ለምን በአዋጁ ተቀመጠ? በሚል ነው።</p>

<p>"ካውንስሉ የአፍሪካ ኅብረት አንድ አካል ሆኖ መቋቋሙ የአፍሪካ መለያ ባህሪ የሆኑትን ግጭትን፣ ያለመረጋጋትንና ድህነትን በመቀነስ ልማትና ዲሞክራሲን ያጠናክራል" የሚለው አማርኛ ከአዋጁ ውስጥ መውጣት አለበት በማለት ጥያቄ ያቀረቡት የፓርላማ አባል ዶ/ር ቶፊቅ፣ ይህን ነገር በአዋጅ ደረጃ ማስቀመጥ ራስን ዝቅ አድርጐ ማየት እንዳይሆን ያስፈራኛል ብለዋል። </p>

<p>ስለዚህ የአፍሪካ መለያ ባህሪይ ግጭትና አለመረጋጋት የሚለው ወጥቶ ካውንስሉ አፍሪካን ከድህነት በማላቀቅ ወደተሻለ ዲሞክራሲያዊ ስርዓት ያራምዳታል ቢባል የተሻለ ይመስለኛል ያሉት ዶ/ር ቶፊቅ፤ ምክንያቱም ግጭትና አለመረጋጋት በአፍሪካ ብቻ ሳይሆን በእስያና በላቲን አሜሪካም ጭምር ተንሰራፍቷል፤ ይህን የአፍሪካ ብቻ መለያ ባህሪ ማድረግም ትክክል አይመስለኝም" ብለዋል። ስብሰባውን ሲመሩ የነበሩት የህዝብ ተወካዮች ም/ቤት ም/አፈ ጉባዔ ዶ/ር ጴጥሮስ ኦላንጐ ግን ጥያቄውን እንደማይቀበሉት ነው የተናገሩት።</p>

<p>"በአለማቀፍ መድረኮች አፍሪካ አንገቷን ትሰብራለች፤ ኢትዮጵያ ደግሞ የበለጠ አንገቷን ትደፋለች። ይህ እውነት ነው። በዓለም ላይ አፍሪካውያን፤ የበለጠ ደግሞ ኢትዮጵያውያን ያለንን አሳፋሪ ኢሜጅ ማስተባበል አይቻልም" ያሉት ዶ/ር ጴጥሮስ አላንጐ፣ ይህ ሃሳብ ይውጣ ማለት ግጭትና ያለመረጋጋት የአፍሪካውያን ባህርይ አይደለም እንደማለት ነው ብለዋል።</p>

<p>በተለይም አሁን አሁን ይህ አባባል እየተለመደና እንደመዝገበ ቃላት ትርጉም እየተነበነበ መምጣቱ በጣም የሚያስቆጭ ነው ያሉት የምክር ቤቱ አባል፤ እንደው ሌላው ቢቀር እኛ ራሳችን "መለያ ባህርያችን ግጭት ነው" የምትለዋን ቃል በጽሁፍ እንኳ ላለማስቀመጥ እንሞክር ብለዋል።</p>

<p>አዋጁን በንባብ ያሰሙት የውጭ፣ የመከላከያና የደህነት ኮሚቴ ሊቀመንበር ግን ይህ ተቃውሞ የተነሳው የአዋጁን ጽንሰ-ሃሳብ በስፋት ካለማየት ነው በማለት ቅሬታውን አጣጥለውታል።</p>


<p class="align-center"><a href="/Gazettas/Ruh/info/Ruh.sera.html">ከሩሕ ሚያዚያ 24 ቀን 1995</a></p>

</body>
</html>	














