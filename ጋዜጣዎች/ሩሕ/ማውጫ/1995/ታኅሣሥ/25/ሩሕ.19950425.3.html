<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ዳግም ሹም ሽር በኦሮሚያ ምክር ቤት</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ዳግም ሹም ሽር በኦሮሚያ ምክር ቤት</h1>


<p>በኦሮሚያ ምክር ቤት ካለፈው ሰኔ ወር ወዲህ የምክር ቤት ካቢኔ አባላትን በተመለከተ በያዘነው ሳምንት ለመጀመሪያ ጊዜ የሹም ሽረት እርምጃ መውሰዱንና የዚህ እርምጃ ሰለባም የኦሮሚያ ስራና ከተማ ልማት ቢሮ ኃላፊ በመሆን ይሰሩ የነበሩት አቶ ሣሙኤል ገዳ ከኃላፊነታቸው መነሥታቸውን ከኦሮሚያ ምክር ቤት የወጡ ምንጮቻችን ገልፀዋል።</p>

<p>የኦሮሚያ ስራና ከተማ ልማት ቢሮ ኃላፊ የነበሩ አቶ ሳሙኤል ገዳ በአዲስ አበባ ዩኒቨርስቲ በሲቪል ኢንጂነሪንግ ትምህርት የመጀመሪያ ዲግሪያቸውን ከአገኙ በኋላ ወደ ጀርመን ሀገር በመሄድ የትራፊክ ኢንጂነሪንግ ትምህርት የተከታተሉ ሲሆን በግላቸውም አንድ ዘመናዊ የዲዛይኒንግና የፕላንና ስቱዲዩ ባለቤት ናቸው።</p>

<p>ተባራሪው የቢሮ ኃላፊ አቶ ሣሙኤል ገዳ ለኢንቨስትመንት ለግለሰብ ወደ ክልሉ ስራና ከተማ ልማት ቢሮ የሚመጡ ባለሀብቶች በውድ ዋጋ ለኢንቨስትመንት በተረከቡበት ቦታ የሚሰሩትን ሕንፃ ፕላንና ዲዛይን የራሣቸው ነው በሚባለው በዚህ ስቲዲዮ እንዲሰሩ በማድረግ የግል ጥቅማቸውን ሲያካብቱ እንደነበር ባለሀብቶች በተለያዩ ጊዜያት ብሶታቸውን ሲያሰሙ እንደነበር የገለጹት ምንጮቻችን የኦሮሚያ ምክር ቤት በጉዳዩ ላይ ክትትል ሲያደርግ የቆየ ሲሆን የኦሮሚያ ስራና ከተማ ልማት ቢሮ ኃላፊ አቶ ሣሙኤል ገዳ በቅርቡ ለሪፖርተር ጋዜጣ በሰጡት ቃለ ምልልስ ላይ ይኸው ዘመናዊ ስቱዲዮ የእርሶ ነው ይባላል ተብሎ ለቀረበላችው ጥያቄ የራሴ ስቱዲዮ የለኝም። የራሴ ሼር ቢኖረኝም ማንም አይከለክለኝም ብለው በሰጡት ምላሽ ተክትሎ ከኃላፊነት እንዲነሱ መወሰኑና ከኃላፊነት ስለመነሣታቸው የሚገልፅ ደብዳቤ እንደተፃፈላቸ ለማወቅ ተችሏል።</p>

<p>እንደ ምንጮቻችን ከሆነ ኦሮሚያ ስራና ከተማ ልማት ቢሮ ኃላፊ የነበሩት አቶ ሳሙኤል ገዳ ለአለፈው አመት ያለ ምክትል ኃላፊ ቢሮውን ያስተዳድሩ ሲሆን በተጨማሪም የኮንስትራክሽን መምሪያ ኃላፊ የሊዝ ቢሮ ኃላፊና የሁሉም መምሪያዎች ኃላፊ በመሆን በውክልና ሁሉንም ደርበው ይሰሩ እንደነበር ታውቋል። </p>


<p class="align-center"><a href="/Gazettas/Ruh/info/Ruh.sera.html">ከሩሕ ታህሳስ 25 ቀን 1995</a></p>

</body>
</html>	














