<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የእርዳታ ማከፋፈያ በዘርና በሐይማኖት ስበብ እየተደናቀፈ ነው ከአዲስ አበባ ረሀብተኞች ታፍሰዋል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የእርዳታ ማከፋፈያ በዘርና በሐይማኖት ስበብ እየተደናቀፈ ነው ከአዲስ አበባ ረሀብተኞች ታፍሰዋል</h2>


<p>በምዕራብ ሐረርጌ የተለያዩ ወረዳዎች ለተረጂዎች የሚደረገው የእርዳታ ክፍፍል በዘርና በሐይማኖት አድልኦ የተነሳ እየተደናቀፈ መምጣቱን ከአካባቢው ወደ አዲስ አበባ ለከፍተኛ ትምህርት የመጡ ተማሪዎች ለሩሕ ጋዜጣ ዝግጅት ክፍል አስታወቁ።</p>

<p>እነዚሁ ተማሪዎች እንደገለፁት ከሆነ በምዕራብ ሐረርጌ በተለይም በአሰብ ተፈሪ አዋሳኝ ወረዳዎች የሚደረገው የእርዳታ ማከፋፈል ተግባር ሀላፊዎች በሚከተሉት አድልኦ የተነሳ እንቅፋት ገጥሞታል። ይኸው በሀይማኖት ልዩነትና በዘረኝነት ላይ የተመሰረተ አካሄድ የሚከተሉት የክልሉባለስልጣናት ሲሆን በዚሁም የተነሳ አንዳንድ ቀበሌዎች እስካሁን ድረስ ምንም አይነት እርዳታ እንዳላገኙ ለማወቅ ተችሏል። በተለይም ሾላ የተባለው ቀበሌ ውስጥ የጓሮ አትክልት አላችሁ ከብት ታደልባላችሁ በመባል እርዳታ የተከለሉ ነዋሪዎች መኖራቸውን ገልፀዋል።</p>

<p>ተማሪዎቹ ጨምረው እንደገለፁት ከሆነ የእርዳታ ማከፋፈሉን ሥራ ገለልተኛ ወገኖች ማካሄ ሲገባቸው ለወረዳና ለዞን አመራሮች በመተው እንዲህ ዓይነቱ ተግባር ሊፈፀም ችሏል በማለት መንግስትም ሆነ የተለያዩ መንግስታዊ ያልሆኑ ድርጅቶች እርምጃ ሊወስዱ ይገባል በማለት ቅሬታቸውን ገልፀዋል።</p>

<p>በተያያዘ ዜና ከምዕራብ ሐረርጌና አንባቢዎች በረሃብ ሳቢያ ተሰድደው ወደ አዲስ አበባ የገቡ በርካታ ሰዎች በሌሊት ታፍሰው መወሰዳቸው ተገልጿል።</p>

<p>በአካባቢው የተከሰተው ድርቅ ከፍተኛ ደረጃ ላይ በመድረሱ ሕይወታቸውን ለማትረፍ ወደ አዲስ አበባ በመሰደድ በተለምዶ አዋሬ በሚባለው አካባቢ ስድስት ቀናት ያሳለፉ ሲሆን በዚሁም ጊዜ ከአካባቢው ነዋሪ ምግብና መጠለያ ሲያገኙ ነበር። ወደ አዲስ አበባ የገቡት 300 ያህል ረሃብተኞች ሲሆኑ በስድስተኛው ቀን ምሽት አንድ ሰዓት ላይ የመንግስት ታጣቂዎች አስገድደው ወደመጡበት እንዲመለሱ ማድረጋቸው ከእርምጃው አምልጠው አዲስ አበባ የቀሩ ሰዎች ተናግረዋል።</p>

<p>በዚሁ አካባቢ ነዋሪዎች እንደሚሉት ከሆነ ረሀብተኞቹ በመንገድ ብዛት የተጐሳቆሉ በመሆናቸውና ወገኖቻቸው የተወሰነ እርዳታ ሲለግሷቸው መቆየተቸውን ገልፀው መንግስት በዜጐቹ ላይ እንዲህ አይነቱን አሳዛኝ ድርጊት መፈፀሙ አግባብ አይደለም ሲሉ ተደምጠዋል።</p>

<p>በተጨማሪም በጅጅጋ ለ3000 በላይ ተማሪዎች በተከሰተው ድርቅ ሳቢያ ትምህርት ማቋረጣቸው ተገለፀ። 18 የአንደኛ ደረጃ ትምህርት ቤቶች የተዘጉ ሲሆን ትምህርት የተቋረጠባቸው የአቧሬ ቀብረበያህና የሀረንሽጊ ወረዳዎች ናቸው። ተማሪዎቹ ትምህርት ለማቋረጥ የተገደዱት ወላጆቻቸው እርዳታ ፍለጋ ቀያቸውን ለቀው በመሰደዳቸው መሆኑ ታውቋል።</p>


<p class="align-center"><a href="/Gazettas/Ruh/info/Ruh.sera.html">ከሩሕ ታህሳስ 11 ቀን 1995</a></p>

</body>
</html>	














