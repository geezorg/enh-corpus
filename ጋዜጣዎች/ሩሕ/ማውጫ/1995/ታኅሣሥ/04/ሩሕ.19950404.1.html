<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የቀኝ አዝማች ነቃጥበብ መዐሕድ ሕጋዊ ዕውቅና ተሰጠው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የቀኝ አዝማች ነቃጥበብ መዐሕድ ሕጋዊ ዕውቅና ተሰጠው</h2>


<p>የመላው አማራ ሕዝብ ድርጅት /መአህድ/ስም ለውጥ ማድረጉን ተከትሎ በቀድሞው የድርጅቱ ተጠባባቂ ሊቀመንበር ቀኝአዝማች ነቃጥበብ በቀለ የሚመራው የድርጅቱ አመራሮች አባላት ተቃውሟቸውን ሲያሰሙ የቆዩ ሲሆን ከታህሳስ 1 ቀን 1995 ዓ.ም ጀምሮ የቀድሞውን መዐሕድ በፖለቲካ ፖርቲነት በብሔራዊ የምርጫ ቦርድ እንደገና ተመዝግቦ እንዲንቀሳቀስ ፈቃድ ማግኘቱን በትላንትናው እለት በሰጠው መግለጫ አስታወቀ።</p>

<p>መዐሕድ በፖለቲካ ፓርቲዎች ምዝገባ አዋጅ መሠረት ሕጋዊ መስፈርቶቹን በማሟላት በሀገሪቱ የፖለቲካ ፓርቲነት ተመዝግቦ እስከ ነሐሴ 5 ቀን 1994 ድረስ ሲንቀሳቀስ ቆይቶ ከድርጅቱ መተዳደሪያ ደንብና ከመላው አባላቱ እውቅና ውጭ በጥቂት ግለሰቦች ድብቅ ፍላጐት ፈረሰ መባሉ ይታወሳልያለው የቀኝ አዝማች ነቃ ጥበብ በቀለ መግለጫ</p>

<p>የኢትዮጵያ የቁርጥ ቀን ልጁ ክቡር ፕሮፌሰር አሥራት ወልደየስ የለኮሡት የትግል ሻማ እንዳይጠፋ የድርጅቱ ብዙሃን አባላት የገቡትን ቃልኪዳን በማደስ በአጭር ጊዜ ውስጥ በመላው ኢትዮጵያ በሚገኙ ክልሎች በመንቀሳቀስ በብዙ ሺዎች የሚቆጠሩ የድጋፍ ፊርማ በማሰባሰብ ለድርጅቱ ምስረታ አስተማማኝ የሆነ ሕጋዊ ፖለቲካዊ መሠረት መጣሉን አስታውቀዋል። እንዲሁም በአውሮፓና በአሜሪካ የሚገኙ የድርጅታችን ድጋፍ ሰጪ ቢሮውችየበኩላቸውን ድጋፍ አበርክተዋል የሚለውና በቀኝ አዝማች ነቃ ጥበብ በቀለ ፊርማ የተሰራጨው መግለጫ በበሔራዊ ምርጫ ቦርድ የፖለቲካ ፓርቲዎች ምዝገባ ጽ/ቤት መአህድን በሀገር አቀፍ የፖለቲካ ፓርቲ መዝግቦ የሕጋዊ ሰውነት ማረጋገጫ ወረቀት ታህሳስ 1 ቀን 1995 ዓ.ም መስጠቱን ገልጿል።</p>

<p>ስለጉዳዩ ለሪፖርተራችን የመኢሐድ አመራር አባል ሻለቃ ጌታቸው መንግሥቴ በሰጡት አስተያየት ድርጊቱ ሕገወጥ መሆኑንና የብሔራዊ ምርጫ ጋርድም የወያኔ ጉዳይ ፈፃሚ መሆኑን ገሃድ ያወጣ ነው ብለዋል። አያይዘውም ድርጅታቸው ጉዳይን በተመለከተ በአስፈላጊው መድረክ ለፍርድ ዝግጁ መሆኑን ገልጸዋል።</p>


<p class="align-center"><a href="/Gazettas/Ruh/info/Ruh.sera.html">ከሕሩህ ታህሳስ 4 ቀን 1995</a></p>

</body>
</html>	














