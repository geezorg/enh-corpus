<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የዛላንበሳ እጣፈንታ እያነጋገረ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የዛላንበሳ እጣፈንታ እያነጋገረ ነው </h1>


<p>በተባበሩት መንግስታት የኢትዮ ኤርትራ የድንበር ውዝግብ ለአንዴና ለመጨረሻ ጊዜ ለመፍታት ያስችል ዘንድስ በተወሰደው የድንበር ማካለል እርምጃ ለኤርትራ ሳትሰጥ እንዳልቀረች የሚነገርላት የዛላንበሳ ከተማ መፃኢ እጣ ፈንታን በተመለከተ የአካባቢው ነዋሪ ውዥንብር ውስጥ መሆኑን ከሰፈራው የአገኘነው ዜና አስረዳ። </p>

<p>እንደምንጮቻችን ገለፃ ከሆነ ካለፈው ሕዳር ወር ጀምሮ የድንበር ኮሚሽኑ የቶፓግራፊ ፎቶ ለማንሣት በአነስተኛ አውሮፕላን በአካባቢው በመብረር የድንበር ማካለሉን የመጨረሻውን ምዕራፍ መጀመሪያን በማከናወን ላይ ያለ ሲሆን የዛላንበሳን ከተማ መልሶ ለመገንባት መንግስት አንዳችምእንቅስቃሴ እንደማያደርግና ነዋሪውም በጦርነቱ ወቅት የፈረሱ መኖሪያ ቤቶቹንና ተቋማትን ለመገንባት የሚያቀርበው ጥያቄን "ቆዩ" እያለ ምላሽ እንደሚሰጥ ያስገነዝባል።</p>

<p>ከስፍራው የተገኘው ዜና እንደሚያስረዳው በሚዳማው የዛላንበሳ ከተማ ማዶ ያለው የኢትዮ ኤርትራ የድንበር አካባቢ ላይ ከብቶቻቸውን ለግጦሽ አብረው የሚያስማሩት የኢትዮጵያና የኤርትራ ነዋሪዎች መካከልም ከቅርብ ጊዜ ወዲህ የከብቶች ዝርሪያ መጧጧፉንም ይገልፃል።</p>

<p>በዛላንበሳ አካባቢ ያለው አነጋጋሪ ሁኔታ በተመለከተ የቀመድ የሰላም አስከባሪ ጦር በቀን ሁለት ጊዜ በሚያደርገው የሄሊኮፕተር አሠሣ ውጭ ምንም ተግባራት ሲያከናውን እንደማይታይና በከብት ዝርፊያ ላይ የተሰማሩ ኤርትራዊ ዜጐች ላይ በተለይ ሻዕቢያም ሆነ አንሚ ምንም አይነት እርምጃ ሲወስዱ እንደማይታዩ የገለፁት ምንጮቻችን</p>

<p>ከአሰብ ወደብ በስድሳ ኪሎ ሜትር ርቀት ላይ የምትገኘው አሁን በአሜሪካውያን እርዳታ እየተቆረቆረች ባለችው ዶሆ ፋሲል በሚል መጠሪያ የምትታወቀው የጠረፍ ከተማ የኢትዮጵያ መንግስት በዛላንበሳ ከተማ ምትክ እየገነባ እንደሆነና ይኸውም ግንባታ በአሜሪካ መንግስት ሙሉ ድጋር የሚከናወን እንደሆነ በመግለፅ ዛላንበሳ ከተማ ሙሉ በሙሉ በድንበር ውሳኔው መሰረት ለኤርትራ ሳትሰጥ እንዳልቀረች የሚያመለክት ሌላ ፍንጭ ነው ይላሉ።</p>

<p>በዛላንበሳ ያሉ ነባር ነዋሪዎች ያነጋገረው ዘጋቢያችን በዛላንበሳ ያለው ነዋሪ ይህን መሰሉ የተመድን ውሳኔ እንደማይቀበል ኢትዮጵያዊነቱን ማንም ሊቀይረው የአካባቢውንም የኢትዮጵያ ግዛትነት ሊለወጥ የሚችል ሀይል እንደሌለ በመግለፅ መጪው ጊዜ ምን ይዞ እንደሚመጣ ለማወቅ በተጠንቀቅ በመሆን እያንዳንዷን እንቅስቃሴ እየተመለከቱ መሆኑን እንደገለፁት አስታውቋል። በአካባቢው በተለያዩ የመሰረተ ልማት ግንባታ ፕሮጀክቶች በኢትዮጵያ መንግስት በኩል እየተከናወኑ መሁኑን የሚያወሱት እነዚህ የአካባቢው ነዋሪዎች የፕሮጀክቶቹን በባለቤትን የሚያስተናግደው መከላከያ ሚኒስቴር መሆኑ ደግሞ ሌላ አነጋጋሪ ጉዳይ እንደሆነ ያመለክታሉ።</p>

<p>በ1990 ዓ.ም ግንቦት ወር ላይ ተቀስቅሶ ለሁለት ዓመት በዘለቀው የኢትይኦ-ኤርትራ ድንበር ውዝግብ ሳቢያ ቢያንስ ከ70 ሺህ ህዝብ በላይ ለሞት የተዳረገ እንደሆነ የሚያወሱ ዘገባዎች ያሉ ሲሆን ተመድ የድንበር ውዝግቡን ለአንዴና ለመጨረሻ ጊዜ ለመፍታት እየወሰደ ያለው የድንበር ማካለል እርምጃም ወደ ጦር መማዘዝ እንዳያመራ በአካባቢው የሚንቀሳቀሱ የምግባረ ሰናይ ድርጅት ሰራተኞች ያላቸውን ስጋት ለዘጋቢያችን ገልፀውለታል።</p>


<p class="align-center"><a href="/Gazettas/Rhu/info/Ruh.sera.html">ከሩሕ ጥር 9 ቀን 1995</a></p>

</body>
</html>	
