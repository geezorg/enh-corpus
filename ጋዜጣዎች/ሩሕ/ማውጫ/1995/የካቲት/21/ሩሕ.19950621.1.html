<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የተቋረጠው የእስራኤል በረራ ሊጀመር ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የተቋረጠው የእስራኤል በረራ ሊጀመር ነው</h1>


<p>ባለፈው ዓርብ የኢትዮጵያ ምክትል የውጭ ጉዳይ ሚኒስትር ዶ/ር ተቀዳ አለሙና በኢትዮጵያ የእስራኤል አምባሳደር ዶርአን ግሮስማን ለበርካታሳምንታት በኢትዮጵያና በእስራኤል የዲፕሎማቲክ ኮሚኒቲ አባላት መካከል ሲካሄድ የነበሩ ድርድሮች ማጠቃለያ የሆነ ስብሰባ አካሂደው ከስምምነት ላይ መድረሳቸው ተገለፀ።</p>

<p>በኢትዮጵያ የእስራኤል አምባሳደር ዶርአን ግሮስማን ለኢትዮጵያው የውጭ ጉዳይ ሚኒስቴር መስሪያ ቤት በፃፉት ደብዳቤ የኢትዮጵያ አየር መንገድ ወደ እስራኤል በሳምንት ሁለት ጊዜ የሚያደርገውን በረራ እንደገና የሚቀጥልበትን ሁኔታ የኢትዮጵያ መንግስት እንዲያመቻች ጠይቀዋል።</p>

<p>በተመሣሣይም የእስራኤል የሲቪል አቪየሽን ባለስልጣን ዋና ኃላፊ የሆኑት ሚስተር አሞስ አማርም ለኢትዮጵያ አየር መንገድና ሲቪል አቪየሽን ባለሥልጣን በላኩት ደብዳቤ ከዲሰምበር 2002 ጀምሮ የተቋረጠውን የኢትዮጵያ አየር መንገድ ወደ እስራኤል የሚያደርገው የነበረውን በረራ እንደገና እንዲጀምር የጠየቁ ሲሆን፤ የእስራኤል አቪየሽን ሰራተኞችም የበረራውን መጀመር በጉጉት እንደሚጠብቁ በፃፉት ደብዳቤ አመልክተዋል።</p>

<p>ባለፈው ዓርብ በኢትዮጵያ ውጭ ጉዳይ ምክትል ሚኒስትር በዶ/ር ተቀዳ አለሙ የተመራው የኢትዮጵያ መንግስት ልዑክ ከእስራኤል አምባሳደር ዶርአን ግሮስማንና ከሌሎች የኤምባሲው የዲፕሎማቲክ ሚሽን አባላት ጋር በአደረገው ድርድር የኢትዮጵያ አየር መንገድ ወደ እስራኤል የሚያደርገውን በረራ እንደገና በሚጀምርበት ሁኔታ ላይ ከስምምነት ላይ ሳይደርሱ እዳልቀሩ ምንጮቻችን ገልፀዋል።</p>


<p class="align-center"><a href="/Gazettas/Ruh/info/Ruh.sera.html">ከሩህ የካቲት 21 ቀን 1995</a></p>

</body>
</html>	














