<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢሕአዴግ ሥራ አስፈፃሚ ጉባኤ ሰኞ ይጀመራል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኢሕአዴግ ሥራ አስፈፃሚ ጉባኤ ሰኞ ይጀመራል</h2>


<p>ሰኞ መጋቢት 1/1995 የሚጀመረው የኢሕአዴግ ሥራ አስፈፃሚ ማዕከላዊ ምክር ቤት ጉባኤ ላይ ዋና አጀንዳ ሆኖ የሚነሣው የደኢህዴግ /የደቡብ ኢትዮጵያ ሕዝቦች ዴሞክራሲያዊ ግንባር ውስጥ ከመጋቢት 1993 ጀምሮ የተፈጠረው መከፋፈልና ውጥንቅጡ የወጣ ፖለቲካ አካሄድና የዶ/ር ካሱ ኢላላ የሥራ አፈፃፀምና ፖለቲካዊ አካሄድ ሊሆን እንደሚችል ውስጥ አዋቂ ምንጮች ግምታቸውን እየሰነዘሩ ይገኛሉ።</p>

<p>በዶ/ር ካሱ ኢላላ የሚመራው የደቡብ ኢትዮጵያ ዲሞክራሲያዊ ግንባር /ደኢሕዴግ/ ዳግም ሊበወዝ እንደሚችልና ከፕሬዝዳንቱ ጨምሮ በየደረጃው የሚገኙ ባለስልጣናት ላይ የከረረ ግምገማና ሂስ ሊሰነዘር እንደሚችል ምንጮቹ አስታውቀዋል።</p>

<p>ከሶስት ወራት በፊት የአመቱን የመጀመሪያ ሩብ አመት የግምባሩን የሥራ እንቅስቃሴ እንዲመረምር በተጠራው ስብሰባ ላይም "ዳግም ተሀድሶ" እንዲካሄድ ተወስኖ ከአመራር እስከ ታችኛው የግምባሩ አባላት ድረስ በግምገማ ሲታመስ እንደነበር ይታወሳል። ደኢሕአዴግ ራሴን አፅድቻለሁ ለለውጥ ተዘጋጅቻለሁ ቢልም በማዕከላዊው መንግስት ዘንድ ተቀባይነት ካለማግኘቱም በተጨማሪ በአሁኑ ወቅት በደቡብ የሀገሪቱ ክፍል የሰፈነው ረሀብና ድርቅ ለተጐዱ ወገኖች ይደርስ ዘንድ ወደ አካባቢው የሚላከው የእረዳት እህልና ቁሳቁስ የፓርቲው የበታች ባለስልጣናትና ካድሬዎች ለግል ጥቅማቸው ያውላሉ የሚለው ጉዳይ ለግምባሩ አለመታመን ተጠቃሽ ናቸው።</p>

<p>የኢሕአዴግ ሥራ አስፈፃሚ ማዕከላዊ ምክር ቤት በሚያካሄደው በዚሁ ጉባኤ ላይ በአቶ አርከበ እቁባይ የሚመራው የአዲስ አበባ የሽግግር መስተዳድር የሥራ እንቅስቃሴ አንዱ ሲሆን በሽግግር መስተዳድሩ ምስረታ ጊዜ አራቱ የኢሕአዴግ አባል ድርጅቶች አስር አስር ሰው እንዲያዋጡ ተወስኖ ደኢሕዴግ "ሰው የለኝም" በሚል ሳይልክ በመቅረቱ የተያዘለት ኮታ መባከኑንና ግምባሩ ለራሱም በችግር ውስጥ አልወጣሁም ማለቱ አመራሩ ለምክር ቤቱ ማብራሪያ እንዲሰጡ ሳይጠየቁ አይቀሩም። </p>


<p class="align-center"><a href="/Gazettas/Ruh/info/Ruh.sera.html">ከሩህ የካቲት 28 ቀን 1995</a></p>

</body>
</html>	














