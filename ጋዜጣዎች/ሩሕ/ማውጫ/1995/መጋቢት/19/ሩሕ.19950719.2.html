<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በኢትዮ-ኤርትራ ድንበር ላይ የሰፈረው የተመድ ሰላም አስከባሪ ጦር ከአሜሪካ ጦር ጋር በዘመቻው ሊሣተፉ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በኢትዮ-ኤርትራ ድንበር ላይ የሰፈረው የተመድ ሰላም አስከባሪ ጦር ከአሜሪካ ጦር ጋር በዘመቻው ሊሣተፉ ነው</h2>


<p>ጄኔራል ስሊተር ጄኔራል ጐርደን ለምክክር ተቀምጠዋል። በኢትዮ ኤርትራ ድንበር ላይ የሰፈረው የተመድ ሰላም አስከባሪ ሰራዊት እንዲሁም በጂቡቲ ያለው አሜሪካ መራሹ ፀረ ሽብርተኝነትን የሚዋጋው ሰራዊት በጋራ በአፍሪካ ቀንድ፣ በቀይ ባህርና በኤደን ባህረ ሰላጤ ዙሪያ ለሚካሄደው ፀረ ሽብርተኝነት እንቅስቃሴ የሚተባበርበትን መንገድ ላይ ለመምከር በሁለቱ ኃይሎች አዛዦች የተመራ የምክክር ስብሰባ ተካሄደ።</p>

<p>በዩኤን ሚሊተሪ ሚሽን ኢን ኤርትራ ኢትዮጵያ የሰላም አስከባሪ ጦር ዋና አዛዥ ሜጀር ጄኔራል ሮበርት ጐርደንና እንዲሁም በጅቡቲ ያለው የአሜሪካ ጦር ኃይል አዛዥ ሜጀር ጄኔራል ጆን ኤፋ ስላተር በጉዳዩ ላይ ለመምከር በኤደን ባህረ ሰላጤ መሐለለቅዋን በጣለችው ዩኤስ ኤስ ማውንት ዊትኒ የጦር መርከብ ላይ ሲሆን ዋና ማዘዣ ጣቢያውን በጅቡቲ ያደረገው አሜሪካ መራሹ የፀረ ሽብርተኝነት ዘመቻ አስተባባሪ ግብረ ሃይሉ የወደፊት እንቅስቃሴና የተመድ ሰላም አስከባሪ ጦር ድጋፍ ላይ ተሣትፎ ዙሪያ ተወያይተዋል።</p>

<p>ስብሰባው ከተካሄደ በኋላ ይፋ በሆነ የአሜሪካ መንግስት መግለጫ ስለውይይቱ እንዳስታወቀው ሁለቱም ኃይሎች በአካባቢው የተሰማሩበት የሰላምና ፀጥታን የማስከበር ዘመቻ ላይ ያጋጠሙ ችግሮች ዙሪያ ሊወሰዱ ስለሚገባቸው የሁለትዬሽ ተግባራት ዙሪያ ከስምምነት ላይ ደርሰዋል።</p>

<p>ሁለቱ ሃይሎች በአካባቢው ዘላቂ ሰላምና መረጋጋት የሚመጣበትን መንገድ እንዲሁም የአሸባሪዎችን ጥቃት ለመከላከል በሚወሰዱ እርምጃዎች ላይ የሚመክር ቡድን ያዋቀሩ መሆናቸውንም የአሜሪካ መንግስት መግለጫ አስታውቆአል።</p>

<p>ስብሰባው የመሩት ሜጀር ጄኔራል ጆን ኦፍ ስላተር በአካባቢው ሰፍሮ የሚገኘው 1700 ጠንካራ የአሜሪካ ጦር አዛዥና የምስራቅ አፍሪካ የፀረ አሸባሪነት ዘመቻ የሚያስተባብር ኃይል መሪ ናቸው።</p>

<p>የእንግሊዝ አቻቸውና የኢትዮ-ኤርትራ የሰላም አስከባሪ ጦር አዛዥ የሆኑትና 4200 የተመድ ጦር አዛዥ በሁለቱ አገራት የጦር አዛዦች ጋርም በጉዳዩ ላይ በጅቡቲ ያደረጉትን ውይይት ላይ የተደረሰውን ስምምነት አስረግጠው አስገንዝበዋል።</p>


<p class="align-center"><a href="/Gazettas/Ruh/info/Ruh.sera.html">ከሩሕ መጋቢት 19 ቀን 1995</a></p>

</body>
</html>	














