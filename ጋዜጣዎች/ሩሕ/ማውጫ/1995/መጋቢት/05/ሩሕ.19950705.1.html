<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሕወሐት አንጃ እንደገና ተሰነጠቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የሕወሐት አንጃ እንደገና ተሰነጠቀ</h2>


<p>በሕወሐት ውስጥ መከፋፈል ከተጀመረ በኋላ ከድርጅቱ የተባበሩት 12 የሕወሐት አመራሮች መካከል የሐሳብ ልዩነት እየተፈጠረ መሆኑን ተከትሎ የሕወሐት አንጃ እንደገና ለሁለት መሰንጠቁና በነአቶ ተወልደ ወልደማርያም ከሚመራው ከዚሁ ቡድን ውስጥ ሰለሞን ተስፋዬ፣ አብረሃ ካሕሳይ ራሣቸውን ማግለላቸው በስፋት እየተነገረ ነው።</p>

<p>በአንጃው ውስጥ ይህን መሰሉ መከፋፈል የተፈጠረበት ምክንያትን በተመለከተ የሚናገሩ አስተያየት ሰጪዎች እንደሚሉት በአንጃው መካከል የሚነሱ የኃሳብ ልዩነቶች በሰከነ መልኩ ለመፍታት አለመቻልና እጀረዥሙ በአቶ መለስ የሚመራው የቤተመንግስት ቡድን ከአንጃው አባላት መካከል ከፊሎቹን ውስጥ ለውስጥ በሚያደርገው የማግባባት ዘመቻ እንደገና ከዚህኛውም አንጃ እንዲገለሉ ማድረጉ ነው ሲሉ ያሳምሩበታል።</p>

<p>እነዚህ ለጉዳዩ ቅርብ የሆኑ ውስጥ አዋቂ ምንጮች በኤርትራ የኢትዮጵያ አምባሣደር የነበሩት የአምባሣደር አውዓሎም ወልዱ ሁኔታ አቋም ባይለይለትም የሁለቱ ግለሰቦች ሰለሞን ተስፋዬ፣ አብረሃ ካሕሳይ ከአንጃው ራሣቸውን ማግለላቸውን ገልፀው አቶ ሰለሞን ተስፋዬ ቀደም ሲል ከአንጃው ጋር የተቀላቀለው በአቶ ተወልደ ወ/ማርያም ከፍተኛ እምነት ስለነበረው እንደነበረና ይሕ እምነቱ በመሸርሸሩ ራሱን ከአንጃው ለማግለል እንደበቃ ታውቋል።</p>

<p>ይህን አስተያየት የሚያጠናክሩ ሌሎች ምንጮች በበኩላቸው ባለፈው ሣምንት በነስዬ አብርሃ ላይ የፀረ ሙስና ኮሚሽን በመሰረተው ክስ ምስክር ሆነው የቀረቡት ከንቲባ አርከበ እቁባይ ምስክርነት ሲሰጡ ችሎቱን ለመታደም ተወልደ ወልደማርያምና አለምሰገድ ገብረ አምላክ አውሎም ወልዱ በችሎቱ አለመገኘት የዳግም መሰንጠቁ ማስረጃ ነው ይላሉ።</p>


<p class="align-center"><a href="/Gazettas/Ruh/info/Ruh.sera.html">ከሩህ መጋቢት 5 ቀን 1995</a></p>

</body>
</html>	














