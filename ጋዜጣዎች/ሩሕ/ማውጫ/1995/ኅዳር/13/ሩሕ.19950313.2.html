<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያ ኦሎምፒክ ቡድን ነገ ከሱዳን ጋር ይፋለማል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኢትዮጵያ ኦሎምፒክ ቡድን ነገ ከሱዳን ጋር ይፋለማል</h2>


<p>እ.ኤ.አ በ2004 ዓ.ም በግሪክ ለሚደረገው የአቴንስ ኦሎምፒክ አፍሪካን በእግር ኳስ ለመወከል የሚደረገው የማጣሪያ የመልስ ጨዋታ በሳምንቱ መጨረሻ በአህጉሪቱ የተለያዩ ከተሞች ቀጥሎ ሲውል የኢትዮጵያ ኦሎምፒክ ቡድን ከሱዳን አቻው ጋር ነገ በካርቱም የመልስ ጨዋታውን ያደርጋል።</p>

<p>ከሁለት ሳምንት በፊት በአዲስ አበባ ስታዲየም የተደረገው የመጀመሪያ ጨዋታ ከብዙ ውጣ ውረድ በኋላ 21 በሆነ ጠባብ ውጤት ያሸነፈው የኢትዮጵያ ኦሎምፒክ ቡድን ላለፉት 10 ቀናት ጠንካራ ዝግጅቱን ሲያደርግ መቆየቱ የተገለጸ ቢሆንም የቡድኑን ዋነኛ ችግር እንደሆነ በታመነበት በኢንተርናሽናል ጨዋታዎች ላይ ያለበትን ግብ የማስቆጠር ችግር ለመቅረፍ ኢንተርናሽናል የወዳጅነት ጨዋታ ለማድረግ ያቀረበው ጥያቄ ምላሽ ሊያገኝባለመቻሉ ከሀገር ውስጥ ክለቦች ጋር ብቻ ለመጫወት ተገልጿል።</p>

<p>ቡድኑ በመጀመሪያው ጨዋታ በተለይ በማጥቃት እንቅስቃሴው ወቅት ከፍተኛ ክፍተት ይታይበት የነበረ ሲሆን በሰፋ የግብ ልዩነት ማሸነፍ ይቻል የነበረውን ጨዋታ ከአቅም በላይ በሆነ ምክንያት 2 ለ1 ብቻ ለማሸነፍ ተገልጿል። ከአጥቂው ክፍል በተጨማሪ ተከላካዮቹም ቢሆኑ ሱዳን አጥቂዎች በመልሶ ማጥቃት እንቅስቃሴ ግብ እንዲያስቆጥሩ የተመቻቹ ከመሆናቸውምበተጨማሪ በርካታ ስህተቶች ሲፈጽሙ ተስተውለዋል። በመሆኑም ነገ በሚደረገው የመልስ ጨዋታ ሱዳኖች አሸንፈው ወደቀጣዩ ዙር ለማለፍ የግድ ማሸነፍ ስለሚጠበቅባቸው በጥቂቱም ቢሆን በአዲስ አበባ ስታዲየም ያሳዩትን አስደንጋጭ የማጥቃት እንቅስቃሴ እንደሚደግሙት ይጠበቃልና ተከላካዮቹ ፍፁም መዘናጋት እንደሌለባቸው አንዳንድ ወገኖች ሲናገሩ ተደምጧል። </p>

<p>ሱዳን ወደ ቀጣዩ ዙር ለማለፍ ነገ ኢትዮጵያን 1ለ0 እና ከዛ በላይ ማሸነፍ ሲጠበቅባት ለኢትዮጵያ አቻ ውጤት በቂ ነው።</p>


<p class="align-center"><a href="/Gazettas/Ruh/info/Ruh.sera.html">ከሩሕ ኅዳር 13 ቀን1995</a></p>

</body>
</html>	














