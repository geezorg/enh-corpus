<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢሕአዴግ አገሪቱን ለማስተዳደር እንዳቃተው እውነታው ከመቼውም ጊዜ በላይ ፈጦ ወጥቷል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢሕአዴግ አገሪቱን ለማስተዳደር እንዳቃተው እውነታው ከመቼውም ጊዜ በላይ ፈጦ ወጥቷል</h2>


<p>ሀገራችንበዚህ ወቅት በከባድ ችግር ውስጥ ናት። ብዙ ሚሊዮን ሕዝብ ተርቧል ኢኮኖሚያችን በሁሉም መስክ አደጋ ላይ ወድቋል። መንግስት አገሪቷን ለማስተዳደር እንዳቃተው እውነታው ከመቼውም ጊዜ በላይ ፈጦ ወጥቷል። ስለዚህ ሕዝባችን ከመቼውም ጊዜ በላይ ትግሉን አጠናክሮ መቀጠልና ይህችን ሀገር ከውድቀት የሚያድን የራሱን እውነተኛ መንግስት መፍጠር መቻል አለበት ሲል የኢትዮጵያውያን ዴሞክራሲያዊ ፓርቲ ዋና ፀሐፊ ልደቱ አያሌው በተለይ ከሩህ ጋዜጣ ጋር ባደረጉት ቃለ ምልልስ ገለፁ።</p>

<p>የኢዴፓ (የኢትዮጵያውያን ዴሞክራሲያዊ ፓርቲ) ዋና ፀሐፊ በቃለ ምልልሱ ለአዲስ አበባ ከተማ ያለን ራዕይ እንደማንኛውም መልካም ምኞት ያለው ሕዝብ ፅኑ ስልጡንና ሰላማዊ አዲስ አበባ ተፈጥራ ማየት ነው። በዋናነት የአዲስ አበባ ችግር ሊፈታ የሚችለው በመጀመሪያ ለአጠቃላይ የሀገርና ሕዝብ ደህንነት የሚበጅ አስተሳሰብ ያለው መንግስት በሀገራችን ሲፈጥር ነው። የዚህ አይነት መንግስት በሌለበት ሁኔታ የአዲስ አበባ ችግር ደሴት ሆኖ የሚፈታበት መንገድ የለም ብለዋል።</p>

<p>የዚህ አይነት መንግስት ካገኘን ግን ሕዝብ የራሱን መሪዎችና መተዳደሪያዎች የመምረጥና የማፅደቅ መብት ስለሚያገኝ እንደማንኛውም የሀገሪቱ ክፍል የአዲስ አበባም ችግር መፍትሄ ያገኛል ያሉት አቶ ልደቱ አያሌው በሰሜን አሜሪካ የኢዴፓ አመራር አባላት በአደረጉት የሥራ ጉብኝት በሰሜን አሜሪካ የሚገኘው የፖለቲካ ድርጅቶች ጉባኤ አዘጋጅ ኮሚቴን ላቀረበለት ግብዣ ምላሽ የሰጠው የሰሜን አሜሪካ የሚካሄደውን የፀረ ኢዴፓ ፕሮፓጋንዳ ለማርገብ እንጂ አምኖበት አይደለም ይባላል ይህንን እንዴት ያዩታል? ተብለው ተጠይቀው ሲመልሱ ለእንዲህ አይነቱ ግምታዊ ክስ ምን አይነት መልስ መስጠት ይቻላል። እኛ በዚያ ጉባኤ እንድንሣተፍ ለመጀመሪያ ጊዜ ከ2 ወር በፊት ተጋበዘን። እኛም እንደምንሣተፍ ተገቢ መልስ ሰጠን። ከዚህ በላይ ምን ልናደርግ እንችላለን? በኛ ላይ የሚካሄደውን ፕሮፓጋንዳ በዚህ አይነት ተራ አስተሣሰብ ማብረድም አይቻልም። ፀረ-ኢዴፓ ፕሮፓጋንዳው የሚበርደው ኢዴፓ ወደፊት በትግሉ ሂደት እያስመዘገበ በሚሄደው የትግል ውጤት ብቻ ነው። ከዚያ ውጭ ፀረ-ኢዴፓ ፕሮፖጋንዳን ለማብረድ ብለን የምናጠፋው ጉልበትና ጊዜ የለም። አስጨንቆንም አስፈርቶንም አያውቅም። ይልቁንም በኛ ላይ ፀረ-ኢዴፓ ፕሮፖጋንዳ በዘመቻ መልክ መጀመሩ የጠንካራ ስራችን ውጤት እንደሆነ ስለምናምንበት ከያዝነው መስመር ፈቀቅ ልንል አንችልም።</p>

<p>እንዲሁም በአሁኑ ወቅት በሀገራችን የደረሰው የድርቅ አደጋ በ15 ሚሊዮን ሕዝብ ለረሀብ መዳረጉን በተመለከተ የፓርቲው አቋም ምን እንደሆነ ተጠይቀው የኢህአዴግ የኢኮኖሚ ፖሊሲ ሀገራችንን ከረሀብና ከድህነት ሊያወጣት እንዳልቻለና እንዲያውም ወደባሰ ችግር እየከተታት መሆኑን በተደጋጋሚ መግለጽ ተገቢ ነው። ይህን ማድረግ ካልቻልን ወደ ፊት ለችግሩ ዘላቂ መፍትሄ ማግኘት አንችልም። ነገር ግን በአሁኑ ወቅት ሁላችንም የቅድሚያ ትኩረት ልንሰጥ የሚገባን በሞት አፋፍ ላይ ያለውን ህዝብ ህይወት ማትረፍ ላይ ነው። በቅድሚያ የወገናችን ህይወት ይትረፍና ከዚያ በኋላ ደግሞ በዘላቂነት ሀገራችን ከረሀብ የምትላቀቅበትን ትግል አጠናክረን መቀጠል ይኖርብናል። ለተከሰተው ድርቅና በዚህም ለሚጠፋው የሠው ህይወት የኢህአዴግ ተጠያቂነት መኖሩን ግን ለአፍታ መዘንጋት የለብንም። በቀዳሚነት ግን ህይወት እናትርፍ። ለዚህም ነው ኢዴፓ ሰሞኑን ከድሀ አባላቱ መዋጮ አስባሰቦ 5000 የኢትዮጵያ ብር በመርዳት የአርአያነት ሚናውን ለማሣየት የሞከረው። በረሀቡ ዙሪያ ወደፊት የበለጠ አስተዋፅኦ ለማበርከት እየተዘጋጀንም ነው። ሰፊ የሆነ ማብራሪያና ምላሽ ሰጥተዋል። </p>


<p class="align-center"><a href="/Gazettas/Ruh/info/Ruh.sera.html">ከሩሕ ኅዳር 13 ቀን 1995</a></p>

</body>
</html>	














