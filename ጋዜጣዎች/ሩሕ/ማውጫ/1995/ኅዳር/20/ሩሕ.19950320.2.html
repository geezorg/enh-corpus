<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሦስቱ ተቃዋሚ የፖለቲካ ድርጅቶች ለኢዴፓ ጥሪ ምላሽ ሰጡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ሦስቱ ተቃዋሚ የፖለቲካ ድርጅቶች ለኢዴፓ ጥሪ ምላሽ ሰጡ</h2>


<p>ሶስቱ የኢትዮጵያ ተቃዋሚ የፖለቲካ ድርጅቶች የመላው ኢትዮጵያ አንድነት ድርጅት (መኢአድ) የኦሮሞ ብሔራዊ ኮንግረስ (አብኮ) የኢትዮጵያ የሰላምን ዴሞክራሲያዊ አማራጭ ኃይሎች ምክር ቤት (ኢስዴአኃ) ለኢትዮጵያውን ዴሞክራሲያዊ ፓርቲ (ኤዴፓ) ሕዳር 29 ቀን 1995 በመስቀል አደባባይ ሊያካሄድ ባሰበው ሕዝባዊ ስብሰባ ላይ በጋራ ለማዘጋጀት ያስችል ዘንድ ላቀረበው ጥያቄ ከትላንት በስቲያ ምላሽ መስጠታቸውን ለሩሕ ጋዜጣ ገለፁ።</p>

<p>ሶስቱ የተቃዋሚ የፖለቲካ ፓርቲዎች ለኢትዮጵያውያን ዲሞክራሲያዊ ፓርቲ ኢዴፓ በሰጡት ምላሽ በቁጥር 7/0395/ ሕዳር 12 ቀን 1995 ለፃፈላቸው ደብዳቤ በሰጡት ምላሽ ሕዳር 6 ቀን 1995 በኢየሩሳለም ሆቴል ለሀገር ውስጥና ለውጭ ሀገር ጋዜጠኞች ዲፕሎማቶች ጥሪ ለተደረገላቸው እንግዶችና ለመላው የኢትዮጵያ ሕዝብ መልዕክት ማስተላለፋቸው ይታወሳል። በተሰጠው ጋዜጣዊ መግለጫም ከቀጣይ ስራዎቻቸው አንዱ ሕዝቡ ሰላማዊ ሰልፍ ማስወጣት መሆኑን መግለፃችን ይታወቃል ሲሉ በገለፁት በዚሁ ደብዳቤያቸው።</p>

<p>ሕዳር 29 ቀንም 1995 በቀኑ ሊካሄድ በታሰበው የሰላማዊ ሰልፍ በምን መልኩ እንደምንሰራ ለመውሰን ተገናኝተን መወያየት እንዳሰብን ያመንበት መሆኑን እንገልፃለን ሲሉ በኢዴፓ የቀረበላቸውን ጥሪ ምላሽ መስጠታቸውን አስታውቀዋል።</p>

<p>ባለፈው ሳምንት የኢዴፓ ዋና ፀሐፊ አቶ ልደቱ አያሌው ከሩሕ ጋዜጣ ጋር በተቃዋሚ ፓርቲዎች በሕብረት መንቀሳቀስን በተመለከተ ተጠይቀው በሰጡት ምላሽ ከሶስቱ ድርጅቶች ጋር ሕብረት ለመፍጠር የሚያስችል ድርድር በሶስተኛ ወገን አማካይነት ከስድት ወር በፊት ተጀምሯል ድርድሩ ጥሩ ውጤት ላይ ደርሶ የጋራ የአቋም ሰነድም እስከማዘጋጀት ደርሰን ነበር። ነገር ግን በክረምቱ ምክንታት ድርድሩ ስለተቋረጠ የተቋረጠው ድርድር እንዲቀጥል በእኛ በኩል እየተጐተጐትን እንገኛለን በኢርግጥ ፈጣን መልስአጥተን ተቸግረናል።</p>

<p>ባለፈው ሕዳር 6 ቀን 1995 ሶስቱ ድርጅቶች ጋዜጣዊ መግለጫ የሰጡበት ጉዳይ እኛንም የሚመለከት ሆኖ እያለ መግለጫውን በሰጡበት ዕለት ሕዳር 6 ቀን እኛን በተሣታፊነት ሣይሆን በእንግድነት ሲጋበዙን በማየታችን በጣም አዝነናል። እንዲህ አይነቱ አካሄድም ሕዝባችን እየጠየቀው ላለው የሕብረት ጥያቄ ተገቢ አይመስለንም ሲሉ ምላሽ መስጠታቸው ይታወሳል።</p>

<p>ይህ በእንዲህ እንዳለ ባለፈው ቅዳሜ በመብራት ሀይል የመሰብሰቢያ አዳራሽ ባካሄደው ስብሰባ ላይ ኢዴፓ በሀገራችን ሰፍኖ ያለውን ውስብስብና ዘርፈ ብዙ ችግሮች በአንድ ወይንም በጥቂት ቡድኖች ብቻ ዘላቂና በቂ መፍትሄ ያገኛል ብሎ እንደማያምን ገልጿል በበኩሉ በትግል ጉዳና ብቻውን የመሮጥ ፍላጐት እንደሌለው በማስታወቅ ተቃዋሚ ኃይሎች መዋሀድ የሚችሉበት መተባበር የሚገባቸውን እየተባበሩ ትግላቸውን ማጠናከር እንዳለባቸው የኢዴፓ ሊቀመንበር ዶክተር አድማሱ ገበያሁ ማሳሰባቸው አይዘነጋም።</p>


<p class="align-center"><a href="/Gazettas/Ruh/info/Ruh.sera.html">ከሩሕ ኅዳር 20 ቀን 1995</a></p>

</body>
</html>	

