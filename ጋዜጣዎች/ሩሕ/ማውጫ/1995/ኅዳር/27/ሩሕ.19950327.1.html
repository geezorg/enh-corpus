<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በመልካ ጀብዱ አወዳየ በቢኬ በሀርቴሼክ ቤት ለቤት አሠሣና ብርበራ ጀመረ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በመልካ ጀብዱ አወዳየ በቢኬ በሀርቴሼክ ቤት ለቤት አሠሣና ብርበራ ጀመረ</h2>


<p>በቅርቡ ተጠናክሮ እየተካሄደ ያለው የፀረ ኮንትሮባንድ የንግድ እንቅስቃሴን ለመቆጣጠር በሚል የመከላከያ ሠራዊቱ በመልካ ጀብዱ አውዳይ በቢኬና በገዳማይቱ በመኖሪያ ቤቶች በመደብሮች እንዲሁም በመጋዘኖች ያሉ ቀረጥ ያልተከፈለባቸው ቁሳቁሶችን ለመያዝና ቀረጥ ለመጣል በሚል ሰበብ ቤት ለቤት አሰሣና ብርበራ በመከላከያ ሠራዊቱና በጉምሩክ ሰራተኞች እየተካሄደ መሆኑን ከስፍራው የደረሰን ዜና አስረዳ።</p>

<p>የሩህ ጋዜጣ ዘጋቢ እንደዘገበው ባለፈው ወር መጀመሪያ ላይ በታንክ በመታገዝ የኢትዮጵያ መንግስት ሁኔታውን በቁጥጥሩ ስር ለማዋል ይህን መጠነ ሰፊ እርምጃ ሊወስድ የተገደደው በመስከረም ወር መጀመሪያ አንስቶ በተለያዩ የምስራቅ ሀረርጌ ከተሞች በአውዳይ በጅጅጋ በሐረር አካባቢ በመጠኑም ሆነ በዘመናዊነታቸው የሚታወቁ የጦር መሣሪያዎች በገፍ ወደ መሐል ሀገር ለማግባት በኮንትሮባንድ ሥራ ላይ የተሰማሩ ነጋዴዎች የሚያካሂዱት ንግድ ለማገት በማሰብ እንደተወሰደ ተደርጎ ቢታይም እርምጃው ለሕጋዊ ነጋዴውም ጠቀሜታ እየሰጠ በመሆኑ በአብዛኛው በንግዱ ማኅበረሰብ ዘንድ ተቀባይነትን እየሰጠ በመሆኑ በአብዛኛው በንግዱ ማኅበረሰብ ዘንድ ተቀባይነትን እንዳገኘም በድሬደዋ እንዲሁም በሌሎች ከተሞች ያሉ ነጋዴዎች ለጋዜጣው ሪፖርተር ገልፀዋል።</p>

<p>ከሕዳር/22/ቀን 1995 እስከ ታህሳስ 25 ቀን 1995 ለአንድ ወር ያህል እንዲካሄድ በመአከላዊ መንግስት እቅድ የተያዘለት ይኸው የቤት ለቤት አሠሣና ብርበራ ሕገወጥ የጦር መሣሪያዎችን ለመያዝ የሚወስድ እርምጃ ጋር የኮንትሮባን ሸቀጦች ምዝገባና ቀረጥ ክፍያ በአንዳንድ ወገኖች ዘንድ ሕብረተሰቡ በሕገመንግስቱ የተሰጠውን የግለሰብ ነፃነት የሚጥስ ከመሆኑ በላይ ያለፍርድ ቤት ማዘዣ የመኖሪያ ቤትን የመበርበር መብት ለፈታሹና ለቀረጥ ለሚጥልው ግብረሃይል ስልጣን መሰጠቱ መንግስት በሕጋዊነት አስከብራለሁ በግል ሕገወጥ ተግባርን እንዲፈጽም ያደርገ እርምጃ ነው ሲሉ አንዳንድ አስተያየት ሰጪዎች ድርጊቱን ኮንነውታል። </p>

<p>በጅጅጋ የሩሕ ጋዜጣ ዘጋቢ በላከልን በዚሁ ዘገባ የምስራቅ ቀጠና ጉምሩክ በተጠናከረ መልኩ በመንቀሳቀስ በየግለሰቦች መኖሪያ ቤትና መደብሮች ተከማችተው የሚገኙ የተለያይ መድኃኒቶችን በመውረስ በእሣት የማቃጠል ስልጣንም እንደተሰጠው የገለፁት አስተያየት ሰጪዎች እነዚህ ሕጋዊቀረጥ ባይከፈልባቸው በብዙ ሚሊዮን ብር ውጭ የተገዙ ቁሣቁሶች እንዲወድሙ የተደረስወ የውሳኔ ሐሣብ በብዙዎች ነዋሪዎች ዘንድ ተቃውሞ እንዳጋጠመው ገልፀው ለባለንብረቶቹ ማካካሸ ባለመካፈሉ ብዙዎች መንግስት በሚወስደው እርምጃ ላይ ቅሬታ እንዳላቸው ሲገልፁ መስተዋላችውን የደረሰን ዜና ያስረዳል።</p>


<p class="align-center"><a href="/Gazettas/Ruh/info/Ruh.sera.html">ከሩሕ ኅዳር 27 ቀን 1995</a></p>

</body>
</html>	














