<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ቅዱስ ጊዮርጊስ ተጫዋቾቹን ሸለመ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ቅዱስ ጊዮርጊስ ተጫዋቾቹን ሸለመ</h1>


<p>በ1994 ዓ.ም የኢትዮጵያ ፕሪምየር ሊግ ሻምፒዮን በመሆን የውድድር ዘመኑን የፈፀመው የቅዱስ ጊዮርጊስ ቡድን ባለፈው ማክሰኞ በክለቡ ፅ/ቤት ለተጫዋቾቹ የገንዘብ ሽልማት አበርክቷል።</p>

<p>በኢትዮጵያ እግር ኳስ ታሪክ በክለብ ደረጃ ከፍተኛ ገንዘብ በተጫዋቾች ሲሰጥ የመጀመሪያው በሆነው በዚህ የሽልማት ስነስርዓት ላይ ለብሔራዊ ቡድን ከተመረጡ ተጫዋቾች በስተቀር ሁሉም የቅዱስ ጊዮርጊስ ተጫዋቾች የተገኙ ሲሆን ከ22 ሺ እስከ 8 ሺህ ብር በየደረጃው ለተጫዋቾቹ ተሰጥትዋል ከፍተኛው የገንዘብ ሽልማት የተበረከተላቸው ሦስት ግለሰቦች ሲሆኑ እነሱም በአመት ውስጥ ለቅዱስ ጊዮርጊስ ቡድን ውጤታማነት ይበልጥ የጐላ አስተዋፆ ማበርከታቸው በሽልማት ስነስርዓቱ ላይ ተገልጿል። እነሱም አሰልጣኙ ስዩም ከበደ እና የመሀል ተጫዋቾቹ ሙሉ ዓለም ረጋሳ እና ቴድሮስ በቀለ ናቸው።</p>

<p>ከእነዚህ ውጪ ሁሉም በየደረጃው የገንዘብ ሽልማት የተሰጣቸው ሲሆን ባለፈው ዓመት ከሁለተኛ ቡድን ወደ ዋናው ቡድን የተቀላቀሉና በተቀያሪነት አልፎ አልፎ የተሰለፉ ተጫዋቾች ዝቅተኛውን የ8 ሺ ብር ሽልማት አግኝተዋል።</p>

<p>ለ24ኛው የአፍሪካ ዋንጫ ማጣሪያ የመጀመሪያ ጨዋታውን ከኒጀር ብሔራዊ ቡድን ጋር አድርጐ 3ለ1 በተሸነፈው የኢትዮጵያ ብሔራዊ ቡድን ውስጥ ያሉ ተጫዋቾች ግን ምንም እንኳን ቡድኑ ማክሰኞ ምሽት አዲስ አበባ ቢገባም በሽልማት ስነስርዓቱ ላይ ሊገኙ ባለመቻላቸው ለብቻቸው እንዲሰጥ ተወስኗል።</p>

<p>ባለፈው ሳምንት ቅዳሜ ከኒጀር ብሔራዊ ቡድን ጋር የተጫወተው የኢትዮጵያ ብሔራዊ ቡድን ላይቤሪያ፣ ጊኒና ኒጀር ከሚገኙበት ምድብ ሁለት ያለምንም ነጥብ በሦስተኛ ደረጃ ላይ የተቀመጠ ሲሆን ላይቤሪያ 3ለ0 ያሸነፈው የጊኒ ብሔራዊ ቡድን ከኒጀር በግብ ክፍያ ተሽሎ በሦስት ነጥብ ምድቡን እየመራ ይገኛል። የኢትዮጵያ ብሔራዊ ቡድን የ24ኛው የአፍሪካ ዋንጫ ቀጣይ የማጣሪያ ጨዋታውን የፊታችን ጥቅምት 13 ቀን 1995 በአዲስ አበባ የሚያደርግ ሲሆን ተጋጣሚው የጊኒ ብሔራዊ ቡድን እንደሆነ ለማወቅ ተችሏል።</p>


<p class="align-center"><a href="/Gazettas/Ruh/info/Ruh.sera.html">ከሩሕ መስከረም 3 ቀን 1995</a></p>

</body>
</html>	














