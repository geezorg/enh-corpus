<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የቦንብ ፍንዳታ በትግራይ ሆቴል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የቦንብ ፍንዳታ በትግራይ ሆቴል</h1>


<p>መስከረም 1 ቀን 1995 ምሽት በግምት ከምሽቱ 3፡10 ሲሆን አዲስ አበባ ፒያሳ አካባቢ የሚገኘው በትግራይ ሆቴል የቦንብ ፍንዳታ ደርሶ እስከ አሁን በፍንዳታው አደጋ ምን ያህል ሰው እንደሞተና እንደቆሰለ ለማወቅ እንዳልተቻለና የአዲስ አበባ ፖሊስ ኮሚሽንም ጉዳዩ ከተጣራ በኋላ አስፈላጊውን መረጃ እንደሚሰጥና አሁን ግን የማጣራቱ ስራ እንዳልተጠናቀቀ አስታውቋል።</p>

<p>በትግራይ ሆቴል የደረሰው የቦንብ ፍንዳታን ተከትሎ የተከሰተውን የእሣት ቃጠሎ በቁጥጥር ስር ለማዋል የአዲስ አበአ የእሣት አደጋ ብርጌድ 60 ሰራተኞቹን አሰማርቶ የነበረ ሲሆን እሣቱን ለመቆጣጠር ባረገው ከፍተኛ ርብርብ እሣቱ ወደሌሎች አጐራባች ሕንፃዎች ሳይዛመት ሊነጋጋ ሲል ከንጋቱ አስራ አንድ ሰአት ላይ ሙሉ ለሙሉ ለመጥፋት መቻሉን የደረሰን ዜና ያስረዳል።</p>

<p>አንዳንድ ወገኖች ለጋዜጣው ሪፖርተር በሰጡት አስተያየት ይህን መሰሉ የሽብር ተግባርን ሊፈፅሙ የሚችሉ ወገኖችን ፖሊስና ሕዝቡ ተረባርቦ ለፍርድ ማቅረብ እንደሚገባቸው አሳስበው ይህን መሰሉ የሽብር ተግባር አውግዘዋል።</p>

<p>ይህ በእንዲህ እንዳለ የአዲስ አበባ ፖሊስ ኮሚሽን እንዳስታወቀው ባለፈው ሰኞ ጳጉሜ 4 ቀን 1994 በመላዋ አዲስ አበባ በተደረገ ድንገተኛ ፍተሻ በርካታ ሕገወጥ የጦር መሣሪያዎችና ሽጉጦች እንዲሁም ገጀራዎችና የተለያዩ አይነት ጩቤዎችና በርካታ መጠን ያለው አደንዛዥ እፅ መያዙን ገልጿል።</p>

<p>ከትላንት በስቲያ ምሽት የቦንብ ፍንዳታ በደረሰበት በትግራይ ሆቴል ይህን መሰል አደጋ ሲደርስ ለሁለተኛ ጊዜ እንደሆነ የገለፁት አንዳንድ አስተያየት ሰጪዎች ይህን መሰል አደጋ በመፍጠር በአዲስ አበባ ሰላም የለም ለማለት የፖለቲካ ጥቅም ለማግኘት አንዳንድ የፀረ ሰላም ኃይሎች የወሰዱት ሕገወጥ እርምጃ ነው ሲሉ ኮንነውታል።</p>

<p>አንዳንድ ወገኖች በበኩላቸው በፍንዳታው በርካታ ሰዎች ሳይሞቱና ሳይቆስሉ እንዳልቀሩ ቢገልፁም የጋዜጣው ሪፖርተርም ምን ያህል ጉዳት እንደደረሰ ለማወቅ ወደተለያዩ ሆስፒታሎች በመሄድና በመደወል ጉዳዩን ለማጣራት ያደረገው ሙከራ ሳይሳካለት ቀርቷል።</p>


<p class="align-center"><a href="/Gazettas/Ruh/info/Ruh.sera.html">ከሩሕ መስከረም 3 ቀን 1995</a></p>

</body>
</html>	














