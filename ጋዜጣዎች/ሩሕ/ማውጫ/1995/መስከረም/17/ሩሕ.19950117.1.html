<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በአዋሳ ሹም ሽሩ ተጠናክሮ ቀጥሏል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በአዋሳ ሹም ሽሩ ተጠናክሮ ቀጥሏል</h1>


<p>የበርካታ ዞን ኃላፊዎች ከስልጣናቸው ይባረራሉ። በአዋሳ መካሄድ ከጀመረ አንድ ሣምንት ባስቆጠረው በደቡብ ኢትዮጵያ ሕዝቦች ዴሞክራሲያዊ ግንባር (ደኢህዴግ) የዳግም ተሃድሶ ግምገማ ላይ በክልሉ ያሉ የበርካታ ዞኖች አስተዳዳሪዎችና የሥራ ኃላፊዎች ከኃላፊነታቸው እንደሚነሱ ሲታወቅ ሹም ሹር በስራ አስፈፃሚ ኮሚቴ ውስጥም በመካሄዱ ሁለት በኢህአዴግ ምክር ቤት ውስጥ አባል የነበሩ የግንባሩ ሥራ አስፈፃሚ ኮሚቴ አባላትንም ከኃላፊነት ማባረሩም ታውቋል።</p>

<p>በደኢህዴግ ውስጥ ያለው ችግር የሚታረም ባለመሆኑ በአጠቃላይ ድርጅቱ ቢፈርስ የተሻለ ነው የሚል አቋም በኢህአዴግ ውስጥ እንዳለ ሆኖም ግን እነዶክተር ካሱ ኢላላ በግለሰብ ደረጃ ጠንክራ የሆነ የሂስና መድረክ በማዘጋጀት ችግሩን ለማስወገድ እንሞክራለን በማለታቸው ይህ በቪዲዮ ጭምር በተቀረፁ መረጃዎች በተጠናከረ ደረጃ በሚካሄደው ግምገማ በክልል ደረጃ ባሉ ቢሮዎች በኃላፊነት ቦታ ላይ ያሉ ባለሥልጣናትም ከኃላፊነት ከመነሣታቸው በተጨማሪ ከድርጅቱ እንደሚባረሩም በሰፊው እየተነገረ ነው። </p>


<p>በዞን ደረጃ በአስተዳዳሪነትና በሊቀመንበርነት ቦታ ላይ ያሉ የግንባሩ አባል ድርጅቶች ለግል ጥቅምና ለውጥ ለማምጣት የሚንቀሳቀሱ ቢኖሩም ለግል ጥቅማቸው ማስጠበቂያ መሿሿሚያ ከሌላ ዜጋ ውጭ ጥቅም ማስከበሪያ አድርገው የሚጠቀሙና በለየለት የጥገኝነት ጐራ ውስጥ የሚገኙ መኖራቸውን ማረጋገጡ ከግንባሩ አካባቢ የተገኘ ዜና ያስረዳል።</p>

<p>እነኝህ ጥገኛ ኃይሎች ለግል ጥቅም ካላቸው ስግብግብነት በመነሣት ትናንሽ ልዩ ቀበሌ ልዩ ወረዳ ዞን ይመስረትልን የሚል ጥያቄዎች በማንሣት ተግባር ላይ መሰማራታቸው መጋለጡ ታውቋል።</p>

<p>የኢህአዴግ አባል ድርጅቱ ደአሕዴግ በክልሉ የሚገኘው ብሔረሰቦች አንድ አይነት ቋንቋ ባህልና ስለልቦና ያላቸውን የሕብረተሰብ አካላት በተለያየ የብሔረሰብ ስም የመለያየት ተግባርን ለስልጣን ጥማቸው ማርኪያ አድርገው የሚንቀሳቀሱ አመራሮች እንደሚገኙበትም መደረሱ መታወቁ ታውቋል።</p>

<p>ይህ በእንዲህ እንዳለ በዚሁ መሰረት የዳግም ተሐድሶውን ሂደት ግለ ሂስ አድርገው የገዥውን ፓርቲ ጥቅም ሊያስጠብቁ አይችሉም ያላቸውን የክልሉን የማስታወቂያ ቢሮና የግንባሩ የፕሮፖጋንዳ ሀላፊ በመሆን ሲሰሩ የቆዩትን አቶ አማኑኤል ኦቶሮ እንዲሁም የክልሉ የገጠር ልማት ማስተባበሪያ ቢሮ ሀላፊ አቶ አኬሚዳና በግንባሩ ካላቸው ሀላፊነት አንጻር ቅን የሆነ ግለሂስ ባለማካሄዳቸው ከስራ አስፈጻሚ ኮሚቴ አባልነት አስወግዷቸዋል።</p>

<p>ኢህአዴግ በአብዮታዊ ዲሞክራሲያዊ መስመር ውስጥ የተንሰራፋው ጠባብነትና የአስተሳሰብ ብዥታ ችግር ለማጥራት እነዚህን እርምጃዎች መውሰድ የጀመረ ሲሆን እንደ ክልሉ ነዋሪዎች አስተያየት ከሆነ ብዙ የክልል ባለስልጣናት ከሃላፊነት እንደሚነሱ ምልክቶች እየታዩ መሆናቸውን ገልፀው። በተደረገው እረዥምና አጨቃጫቂ ግምገማ ወቅት የስላ ሂስና ትችት ከተሰነዘረባቸው ባለስልጣናት ውስጥ በዋናነት የሚጠቀሱት ዶ/ር ካሱ ኢላላ ሆነው ሳለ ኢህአዴግ በክልሉ ያለውን ውጥረት ለማርገብ ይሁን ዶክተሩ ለገዥው መንግስት ያላቸውን ቀረቤታ ከግምት ውስጥ አስገብቶ ሳያባርራቸው መቅረቱ ብዙዎችን አስገርሟል።</p>

<p>በመንግስት በኩል በደቡብ የተሃድሶ ሂደቱ መክሸፍና ከዚሁ ጋር ተያይዞ የተፈጠረው ሙስና እንዲሁም ፀረ መንግስት የሆነ አስተሳሰብ እያሳሰበው በመምጣቱ ከሌሎች ክልሎች በተለየ ሁኔታ በደቡብ ክልል ከፍተኛ የሆነ የማጥራት ዘመቻ ለማካሄድ እየተንቀሳቀሰ መሆኑን የሚያመለክቱ የተለያዩ ሹም ሹሮች እያደረገ ይገኛል።</p>

<p>ባለፈው ጊዜ በአዋሳና በተለያዩ የክልሉ አካባቢዎች በተደረጉ የግድያ ወንጀሎች አቀነባብረዋል በማለት የተያዙትን ግለሰቦች በተመለከተ ተጠርጣሪ ተከሳሾቹ የተከሰሱበት ወንጀል ውስብስብና አስቸጋሪ በመሆኑ የዋስትና መብት ጥያቄያቸውን አልተቀበለውም። ተጠርጣሪ ግለሰቦቹ ግድያው ለማቀነባበር የተሰበሰቡባቸውን ቦታዎች ለፖሊስ ከማሳየታቸውም ሌላ ሌሎች የሰነድና የቴክኒክ ማስረጃዎችን እያሰባሰበ እንደሚገኝ ፖሊስ ያስታወቀ ሲሆን የክልሉ ፖለቲካ የሚከታተሉ ተንታኞች እንደሚሉት ከሆነ መንግስት ይህንን በክልሉ የተፈጠረውን የተቃውሞ መንፈስ ለመስበር በማሰብ ከጉዳዩ ጋር ግንኙነት የሌላቸውን የመንግስት ተቃዋሚ ይሆናሉ በማለት የጠረጠራቸውን ግለሰቦች በማሰርና በማጐላላት የራሱን የስልጣን ዘመን ካለ ተቃዋሚ ለማራዘም እየተንቀሳቀሰ ሳይሆን እንደማይቀር ያላቸውን ጥርጣሬ ገልፀዋል።</p>


<p class="align-center"><a href="/Gazettas/Ruh/info/Ruh.sera.html">ከሩሕ መስከረም 17 ቀን 1995</a></p>

</body>
</html>	














