<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በኦነግ አመራር ውስጥ ውዝግቡ ተካሯል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በኦነግ አመራር ውስጥ ውዝግቡ ተካሯል</h1>


<p>በኦሮሞ ነፃነት ግንባር (ኦነግ) አመራር ውስጥ የተከሰተው ውዝግብ ወደሰራዊቱ መዛመቱንና ሁኔታዎችም እየተባባሱ መምጣታቸው ሲታወቅ ግንባሩ ይንቀሣቀስባቸዋል በተባሉ በየመን፣ በጅቡቲ፣ በኬኒያ በሱዳን በተለያዩ ዘዴዎች ለግንባሩ ተዋጊነት የተመለመሉ ወገኖች የሰራዊቱ አባላትን ወደሀገር ቤት በሰላማዊ መንገድ የሚመለሱበትን መንገድ በተመለከተ የኢትዮጵያ መንግስት እየተንቀሳቀሰ መሆኑን ከተለያዩ ቦታዎች የሚደርሱን ዜና ዘገባዎች ያስረዳሉ።</p>

<p>በቅርቡ በአቶ ግርማ ብሩ የተመራ የኢትዮጵያ መንግስት ልዑካን ቡድን በየመን በጅቡቲ አድርጓቸው በነበሩ የሥራ ጉብኝቶች ወቅት በጉዳዩ ላይ ከየመንግስታቱ ከፍተኛ ባለስልጣናት ጋር መነጋገራቸውንና በተመሣሣይም ከኬንያና በሱዳን መንግስት ባለስልጣናት ጋርም ሌላ የኢትዮጵያ መንግስት ከፍተኛ የልዑካን ቡድን ተገናኝቶ መነጋገሩን የገለጹት የዜና ምንጮች እንደሚሉት ከሆነ ኦነግን በተመለከተ አራቱ መንግስታት ለኢትዮጵያ መንግስት መረጃዎችን ለመስጠት መስማማታቸውን የገለጹት።</p>

<p>በነሐሴ ወር መጨረሻ ላይ በኦሮሞ ነፃነት ግንባር ጦር ውስጥ የተፈጠረውን መከፋፈል ተከትሎ የእርስ በእርስ የተኩስ ልውውጥ ወደ አርባ የሚጠጉ የኦነግ ተዋጊዎች በሰራዊቱ ውስጥ በተካሄደው የተኩስ ልውውጥ ከተገደሉ ወዲህ መሣሪያ ይዞ የሚኮበልለው የኦነግ ተዋጊ ቁጥር መጨመሩን ገልፀው። አንዳንዶችም ስንቅ ስለሌላቸው ከዘላኑ የድንበር አካባቢ ነዋሪ ከብቶች በመሣሪያ በማስገደድ በመዝረፍ ተግባር ላይ ተሰማርተው መታየታቸውን የሚያሳዩ መረጃዎች በኢትዮ ኬኒያ ድንበር አካባቢ እየተስተዋለ እንዳለ አንዳንድ ወገኖች ገልፀው፤ በቅርቡ በኢትዮ ኬኒያ ድንበር ላይ በተፈጠረው የከብት ዝርፊያ ተከትሎ በተፈፀመ የኬኒያ ወታደሮችና ቡርረሶች ግድያ ተግባር ላይ እነዚሁ የኦነግ ታጣቂዎች ተሣትፎ ሣይኖር እንዳለቀረ ብዙዎች እንደሚስማሙበት ከስፍራው የተገኘው ዜና ያስረዳል።</p>

<p>ኢትዮጵያና ኬኒያ በድንበር አካባቢ ያለውን የፀጥታ ሁኔታ በጋራ ለመቆጣጠር ከወሰኑ አንዳንድ እርምጃዎች ከወሰዱ ወዲህ ጋብ ብሎ የነበረው ግጭት ሰሞኑን የመቀስቀሱ ነገር የኦነግ ሰራዊት መከፋፈል ጋር የሚያያዙት በርካታ አስተያየት ሰጭዎች ናቸው።</p>

<p>የሩሕ ጋዜጣ ዘጋቢዎች ከዋሽንግተንና ከለንደን በላኩት ዜና ዘገባ መሰረት በኦነግ ውስጥ የተከሰተው ውዝግብ እየተባባሰ መምጣትን የሚያመለክቱ በርካታ ምልክቶች እንዳሉና የኦነግ ከፍተኛ አመራሮችም በተለያዩ የአውሮፓና የአሜሪካ ሀገሮች የሚኖሩ ኦሮሞዎችን ድጋፍ ለማግኘት የቅስቀሣና የፕሮፖጋንዳ ስራ እየሰሩ መሆኑን ገልፀዋል።</p>

<p>የኦሮሞ ነፃነት ግንባር ምክር ቤት በሚል በአለፈው አመት ተቋቁሞ የነበረው የጋራ ግንባር ውስጥ ሌንጮ ለታና ዲማ ነጐ ራሣቸውን ካገለሉ ወዲህ ይኸው ተመሰረተ የሚባለው ምክር ቤት ሕልውና ጥያቄ ውስጥ እንደሚገኝና ምክር ቤቱን ስብሰባ ለመጥራት የሚያስችል ማንዴት ለማግኘት የግድ በአመራሩ ውስጥ የነበሩትን የእነሌንጮ ለታንና ዲማ ነጐን ድምፅ ማግኘት እንዳለባቸው ለግንባሩ ቅርብ የሆኑ ወገኖች ገልፀው ውዝግቡ ወደከባድ ደረጃ መሸጋገሩን ያሣያል ይላሉ።</p>

<p>ከድርጅቱ በመለየት የተለየ አቋም የያዙት እነሌንጮ ለታ አቋማችን የአለምና የካባቢያችንን ሁኔታ ሊያገናዝብ ግድ ነው ለኦሮሞ ሕዝብ ብዛትና ሀብት የሚመጥን መብትና ቦታ ለኦሮሞ ሕዝብ ከተሰጠ ቀሪውን ከኢትዮጵያ ሕዝብ ጋር መኖር የማይቻልበት ምክንያት የለም በማለት ከኢትዮጵያዊያን ዲሞክራሲያዊ ኃይሎች ጋር ወደመቀረረቡ ያዘነበለ አቋም እያራመዱ ሲሆን፤ ሌላው ቡድን ደግሞ ከኤርትራ መንግስት በሎጀስቲክ ድጋፍ የሚያገኝና በሊቢያ መንግስት የገንዘብ ድጋፍ ያገኛል የሚባለው በነሌንጮ ባቲ ሊቾ ቡኩራ አባቢያ ሌሎችም የሚገኙበት ሲሆን "ከነፃ ኦሮሚያ በመለስ ድርድር ውስጥ በመግባት ለአበሻና ለኢትዮጵያውያን መንበርከክና ማደር ነው" በሚል አላማ ስር በአንድ ወገን ተሰልፈዋል እነዚህ ወገኖች ኦነግ ከሌሎች የኢትዮጵያ ተቃዋሚ ኃይሎች ጋር እንዳይሰራና ስብሰባ እንኳን እንዳይሳተፍ በማድረግ ተግባር ላይ ተጣምረው ሲንቀሳቀሱ እንደሚታዩም ምንጩቻችን ገልፀዋል።</p>

<p>ጥሔ ኤጥሕእኦጵእኣኝ ጽጥኣጤ ኣጥ ጥሔ ጭርኦጽጽ ርኦኣዽ በሚል ርዕስ ሌንጮ ለታ ባለፈው አመት መባቻ ላይ ባሣተሙት መፅሐፋቸው በኢትዮጵያ በሰላማዊ መንገድ የስልጣን ሽግሽግ በማድረግ ያልተለመደ መሆኑን በስፋት በመግለፅ መንግስትና ጉዳዩ የሚመለከታቸው ወገኖች ሁሉ ሊለወጥ ይሰሩ ዘንድ ማመልከታቸው አይዘነጋም።</p>


<p class="align-center"><a href="/Gazettas/Ruh/info/Ruh.sera.html">ከሩሕ መስከረም 10 ቀን 1995</a></p>

</body>
</html>	














