<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢዴፓ ከፍተኛ አመራሮቹ አቶ ልደቱ አያሌውን ጨምሮ ከ40 በላይ አባሎቼ ታሰሩብኝ አለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢዴፓ ከፍተኛ አመራሮቹ አቶ ልደቱ አያሌውን ጨምሮ ከ40 በላይ አባሎቼ ታሰሩብኝ አለ</h1>


<p>ትላንት ከተማዋ ውስጥ ፖሊስ ከፌዴራል መንግሥት የተሰጠውን ትዕዛዝ መሰረት በማድረግ ከውድመቱ ጋር በተያያዘ የጠረጠራቸውን በርካታ ሰዎችን ከመንገድና ከመኖሪያ ቤት እየወሰደ በልዩ ልዩ ጣቢያዎች አስሯል።</p>

<p>የኢዴፓ ዋና ፀሐፊ አቶ ልደቱ አያሌው ትላንት ረፋዱ ላይ በሰሜን ሆቴል ጋዜጣዊ መግለጫ ከሰጡ በኋላ ከሰዓት ከቢሮዋቸው ሲቪል በለበሱ የደህንነት አባላት የተያዙ ሲሆን የፓርቲው የድርጅት ጉዳይ ኃላፊ የሆኑትንና ከመኖሪያ ቤታቸው ከተገኙበት ትላንት ጠዋት አቶ ታምራት ታረቀኝን ጨምሮ ከ40 በላይ የኢዴፓ አባላት ተይዘው ታስረዋል።</p>

<p>ከታሰሩት የኢዴፓ አባላት መካከል የክልል 14 የም/ቤት አባል የሆኑት አቶ ታደለ አሸብር እና የድርጅቱ የማዕከላዊ ኮሚቴ አባል አቶ ታዲዎስ ታንቱም ትላንት ረፋዱ ላይ ከተያዙት መካከል ይገኙበታል።</p>

<p>ኢዴፓ ትላንት ከየቤታቸው በመስተዳደር አካላት በፀጥታ ኃይሎች ታሰሩ ካላቸው አባላቱ መሀከል የወረዳ 24 ቀበሌ 11 ያለፈው ምርጫ ዕጩ የነበረው ዳንኤል ደምሴ ከወረዳ 17 ቀበሌ 19 አዳሙ ለታ ከወረዳ 13 ቀበሌ 03 መስፍን ታደለ ከወረዳ 18 ቀበሌ 38፣ ተስፋዬ ብርሃኑ ከወረዳ 1 ቀበሌ 07 ከር የምርጫ ታዛቢዎቹ ጋር ኃብተ ማርያም ከወረዳ 17 ቀበሌ 17 አምስት የኢዴፓ አባሎች ከወረዳ 13 ቀበሌ 15 አቶ አለማየሁ ዘለቀ እና ሰለሞን አርጋው ቤታቸው ከተፈተሸባቸው ሁለቱ ይገኙበታል።</p>

<p>የመላው ዐማራ ሕዝብ ድርጅት አባላትም እየተያዙ መሆናቸውን ከአካባቢው የደረሰን መረጃ የሚያመለክት ሲሆን የድርጅቱ የአዲስ አበባና አካባቢዋ እንዲሁም የወጣቶች ኮሚቴ «የንጹሓን ዜጐች ደም ከንቱ መፍሰስ የለበትም» በሚል ርዕስ ባወጡት መግለጫ መንግሥት ለተማሪዎች ሰላማዊ ጥያቄ የሰጠው እብሪት የተሞላበት አሳዛኝ መልስ ሚያዝያ 9 እና 10 አዲስ አበባ ከተማ ውስጥ በተማሪዎች ላይ በመንግሥት ታጣቂ ኃይሎች በተኩስ የተደገፈ መጤነ ሰፊ ጥቃት ሕዝብን ወደግልጽ ተቃውሞ እንዲሄድ እያስገደደው ነው ሲል መግለጫው ይጠቅሳል።</p>


<p class="align-center"><a href="/Gazettas/Ruh/info/Ruh.sera.html">ከሩሕ ሚያዝያ 12 ቀን 1993</a></p>

</body>
</html>	
