<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>እስከትላንት ምሽት 39 ሰዎች ሞተዋል፣ ከ250 በላይ ቁስለኛ በየሆስፒታሎቹ ይገኛል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">እስከትላንት ምሽት 39 ሰዎች ሞተዋል፣ ከ250 በላይ ቁስለኛ በየሆስፒታሎቹ ይገኛል</h1>


<p>በማክሰኞ ምሽትና በረቡዕ ዕለት በተከሰተ ግጭት ሳቢያና ፖሊስ በወሰደው ከመጠን ባለፈ እርምጃ ከ38 ሰዎች በላይ ሞተዋል ከ250 በላይ ቁስለኛ ሆነዋል ሲል ሮይተርስ ዘግቧል። ይህም ቁጥር ከሆስፒታሎች ብቻ የተገኘ ሲሆን በየክሊኒኩና በየመንደሩ የተጐዱትን ሰዎች የማይጨምር አኃዝ መሆኑ ታውቋል።</p>

<p>በጥቁር አንበሳ ሆስፒታል 8 ሰዎች ሲሞቱ 96ቱ ቆስለዋል። በዳግማዊ ምኒልክ 23 ሲሞቱ 64 ቆስለዋል፤ በራስ ደስታ ሆስፒታልም ከሞቱት 4 ሰዎች መካከል አንዱ አቶ ቆፊቅ ሳሌ መሸንጐ የተባሉ የኢዴፓ አባል ድርጅት መሆኑን ድርጅቱ በሰጠው መግለጫ ጠቅሷል። በተጨማሪም በየመንገዱና በየቤቱ ደጃፍ የቤት እመቤቶችና የኔቢጤዎች በተባባሪ ጥይት ሕይወታቸው አልፏል።</p>

<p>ከሕይወት መጥፋት በተጨማሪ በየአካባቢው ንብረት የወደመ ሲሆን በተለይም በአዲስ ከተማ አካባቢ ወጣቶች ከአጠገባቸው ያለውን የቴሌን ዘበኛ መግደላቸውንና አውቶብስና ቴሌኮሚኒኬሽን መስሪያ ቤትን ወጋጋን ባንክ ላይም ከፍተኛ ጉዳት አድርሰዋል፣ አቃጥለዋል፣ ንብረት ዘርፈዋል፣ አውድመዋል። ይህን ጉዳይ በተመለከተ የቴሌኮሚኒኬሽን የመርካቶ ቅርንጫፍ እንደገለፀው ከ45-50.000 የሚገመት ስልክ ከጥቅም ውጭ ሆኗል። የአንበሳ አውቶብስ ድርጅት 3 አውቶብሶች እንደተቃጠሉበትና 11 አውቶብስቾ እንደተሰባበሩበት በዚህም ከ3 ሚሊዮን ብር በላይ እንደከሰረና በትላትናው ዕለት ማግኘት የሚገባውን 150 ሺህ ብር ማጣቱን ተናግሯል።</p>

<p>ፒያሳ ከሀገር ፍቅር አካባቢ ከአራት ኪሎና ከአድዋ ጐዳና የመጡት ተቀላቅለው በየአካባቢው የአገኙትን በድንጋይ ደብድበዋል። ዘርፈዋል። ከእነዚህ መካከል ዓሊ ሽቶ ቤት፣ ሚኒ ባር፣ ሶል ሲቲ ኤሌክትሮ፣ ናይስ ወርቅ ቤት፣ ሞዝቦልድ፣ የስጦታ ዕቃ መሸጫ፣ ግሮሰሪዎች ዘረፋ ከተካሄደባቸው መሀከል በግንባር ቀደምትነት ይገኛሉ።</p>

<p>በፒያሳ አካባቢ ሌሎች በርካታ የንግድ ቤቶች ማስታወቂያዎችና የፓርኮ ሜትር፣ የግለሰቦች ተሽከርካሪ የተሰባበረ ሲሆን ዳርማር አንበሳ ጫማ ቤት ሙሉ ለሙሉ ሲዘረፍ አትክልት ተራ አካባቢ የሼል የነዳጅ ማደያ በዱርዬዎች ተሰባብሯል። አንዳንዶችም በቀላሉ ሊተኩት የማይችሉት ጉዳት ደርሶባቸዋል።</p>

<p>የአዲስ አበባ በአራት ኪሎ የፈተናዎች ድርጅት ማክሰኞ ምሽት የተቃጠሉትን ከ6 በላይ ተሽከርካሪዎችን ጨምሮ በአራት ኪሎ ባሻ ወልዴ ችሎት አንድ የመከላከያ ዋዝ መርካቶ የአንበሳ አውቶብስ ከተቃጠሉ ተሽከርካሪዎች መሀከል ሲገኙ ሜጋ አምፊቴአትር አጠገብ የመንግሥት ሰሌዳ የለጠፈ ሚትሲቡሺ ከተገለበጡት መሀከል ይገኙበታል።</p>

<p>ይህ በዚህ እንዳለ የተቃውሞ ሰልፍ በተለያዩ ከተሞችም ተነስቶ ነበር። ትናንት ጠዋት በናዝሬት አፄ ገላውዴዎስ የሚገኙ ተማሪዎች ከጠዋቱ 3 ሰዓት አካባቢ በት/ቤቱ ግቢ እንዳሉ ተቃውሞ ሲያሰሙ ፖሊስ በሰልፍ አስወጥቶ ወደየቤታቸው እንዲሄዱ አድርጓል በሰውም ሆነ በንብረት ላይ የደረሰ ጉዳት አልነበረም። እንዲሁም በሐረር የልዑል መኮንን እና መድኃኒዓለም ት/ቤት ተማሪዎች የአዲስ አበባ ዩኒቨርስቲ ተማሪዎችን በመደገፍ ሰልፍ የወጡ ሲሆን ፖሊስ ሰልፉን በትኗል። እዚህም በንብረት ላይ የደረሰ ጉዳት አለመኖሩን የደረሰን መረጃ ያመለክታል። በተጨማሪ በአሰበ ተፈሪ በሚገኙ ት/ቤት የሚማሩ ተማሪዎች ከየት/ቤታቸው በመውጣት ተቃውሞ ያሰሙ ሲሆን ፖሊስ በትኗቸዋል። በንብረት ላይ የደረሰ ጉዳት ባይኖርም ከአካባቢው ፖሊስ አቅም በላይ በመሆኑ የመከላከያ ሠራዊት ከሐረር በሄሊኮፕተር መጓጓዙን የቪኦኤ ሪፖርተር ዘግቧል።</p>

<p>በያዩ ከተማ ተማሪዎች ተቃውሞ ጀምረው ፖሊስ በትኖ ትምህርት ላልተወሰነ ጊዜ አቁሟል። ጐሬም ትምህርት መቆሙ ሲነገር በመቱም የፖሊሶች እንቅስቃሴ ከመጠናከሩ በተጨማሪ የጐላ ነገር አለመታየቱን እንዲሁም በጉደርና በአምቦም ያልተረጋጋ ሁኔታ እንደነበር የየአካባቢዎቹ ምንጮች ይጠቅሳሉ።</p>

<p>በአዋሳ የሚገኙ የዩኒቨርስቲ ተማሪዎች የረሀብ አድማ መተዋል። ፖሊስ አካባቢውን ከቧል የሚለውን ጥቆማ ለማጣራት ወደክልሉ መንግሥት ስልክ ብንሞክርም ስልኩ ውጥረት ነበረበት።</p>


<p class="align-center"><a href="/Gazettas/Ruh/info/Ruh.sera.html">ከሩሕ ሚያዝያ 12 ቀን 1993</a></p>

</body>
</html>	
