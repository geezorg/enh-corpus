<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ከአሁን በኋላ ወደኋላ ከመመለስ ወደፊት መሄድ አማራጭ የለውም»- የዩኒቨርስቲ ተማሪዎች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«ከአሁን በኋላ ወደኋላ ከመመለስ ወደፊት መሄድ አማራጭ የለውም»- የዩኒቨርስቲ ተማሪዎች</h1>


<p>የአዲስ አበባ ዩኒቨርስቲ ተማሪዎች የታሰሩት ሳይፈቱና ጥያቄያቸው ሳይመለስ እንደማይማሩ ገልፀው ግቢውን ለቀው በመውጣት ላይ በመሆናቸውና የአዲስ አበባ ህዝብ ለክፍለ ሀገር ተማሪዎች መጠለያና ምግብ በመስጠት እንዲተባበራቸው የተማሪዎቹ አስተባባሪዎች ገልፀው ተማሪዎቹ በበኩላቸው ትላንት ባወጡት አዲስ መግለጫ «ከአሁን በኋላ ወደኋላ ከመመለስ ይልቅ ወደፊት መሄድ አማራጭ የሌለው አማራጭ ነው» የሚል ርዕስ ለመግለጫቸው ሰጥተውታል። በዚሁ መግለጫ ላይ በዘርና በፖለቲካ ልዩነት ሕብረታቸው እንደማይዳከም ገልፀዋል።</p>

<p>የአዲስ አበባ ዩኒቨርስቲ ተማሪዎች ከመንግስት ጋር በጠረጴዛ ዙሪያ ተነጋግረን ሕገ መግንስታዊ መብት ለሆነው ጥያቄያችን መልስ ካልተሰጠንና በእስር ላይ የሚገኙ በመቶ የሚቆጠሩ ተማሪዎች ካልተፈቱ ትምህርት የማንጀምር መሆኑን እናስታውቃለን ሲሉ ገልጸዋል።</p>

<p>ዩኒቨርስቲው በበኩሉ ከትላንት በስቲያ ለተማሪዎችና ለመምህራን ጽፎ በለጠፈው ማስታወቂያ ተማሪዎቹ በአስቸኳይ ወደትምርህት ገበታቸው እንዲመለሱና ሴኔቱም ችግራቸውን የሚፈታላቸው መሆኑን ጠቅሶ በአፋጣኝ ትምህርት እንዲጀምሩ አዟል። የአራት ኪሎ ዩኒቨርስቲ ተማሪዎችን የሰበሰቡ ኃላፊዎች ተማሪዎች «ሳይማሩ ካፌ መብላት ስለሌለ ግቢ ለቃችሁ ውጡ» መማር የምትፈግሉ ነገ ትምህርታችሁን እንድትጀምሩ ያለ ቢሆንም ውጤቱ የዩኒቨርስቲው ኃላፊዎች እንደጠበቁት እንዳልሆነ አንዳንድ ተማሪዎች ገልጸዋል።</p>

<p>ይህ በእንዲህ እንዳለ የኦሮሚያ ም/ቤት በአዲስ አበባ ዩኒቨርስቲ የኦሮሞ ተወላጅ ተማሪዎች በላከው ደብዳቤ ላይ የኦሮሞ ተማሪዎች በተማሪዎቹ እንቅስቃሴ ባለመሳተፋቸው አመስግኖ ወደፊትም ትምርህት እንዲቀጥሉ ቢጠይቅም በስብሰባው ላይ የተገኙ የኦሮሞ ተወላጆች ግን ሁኔታው ያስቆጣቸው መሆኑና ደብዳቤውም እነሱን እንደማይወክል ትላንትም ሆነ ዛሬ ከተማሪዎች ጎን መሆናችን ይታወሳል ሲሉ ገልጸዋል። እነዚህ ተማሪዎች አያይዘውም የኦሮሚያ ም/ቤት ፖሊሶች በዩኒቨርስቲው ገብተው ከዚህ ቀደም ስንደበደብ የት ነበር ሲሉ ጠይቀዋል።</p>

<p>የአዲስ አበባ ዩኒቨርስቲ ተማሪዎች ከትናትን በስቲያ «የመጨረሻ ማስጠንቀቂያ» በሚል ርዕስ ባወጡት መግለጫ «ነጻነቱን ለዳቦ ሲል የሚሸጥ በስተመጨረሻ ሁለቱንም ያጣቸዋል» የሚለውን የማርቲን ሉተር ኪንግ ጥቅስን ፖለቲካዊ ይዘት በሌለው መልኩ ጠቅሷል።</p>

<p>ተማሪዎቹ በዚሁ መግለጫቸው በእስር ቤት የሚጓኙ ጓደኞቻችን ያለአንዳች ቅድመ ሁኔታ እንዲለቀቁ የሕብረቱ መመስረት እንደገና እንዲረጋገጥ፣ መንግሥት በጠረጴዛ ዝሪያ እንዲያነጋግረን በመንግሥት መገናኛ ብዙሃን የሚሰጠው ማንኛውም ፕሮፓጋንዳ ተቀባይነት እንደሌለውና ፍትሐዊ ጥያቄዎቻቸውም እስካልተመለሰ ድረስ እና ነፃነታቸው ካልተከበረ ወደትምህርት ለመመለስ እንደማይፈልጉና ይኼንንም እንዲያወግዙ ገልጿል።</p>


<p class="align-center"><a href="/Gazettas/Ruh/info/Ruh.sera.html">ከሩሕ ሚያዝያ 26 ቀን 1993</a></p>

</body>
</html>	
