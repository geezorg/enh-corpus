<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያ የጋራ ወታደራዊ ማስተባበሪያ ኮሚሽን ስብሰባን ሰረዘች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢትዮጵያ የጋራ ወታደራዊ ማስተባበሪያ ኮሚሽን ስብሰባን ሰረዘች</h1>


<p>የሰላም ስምምነቱን ለመተግበርና ዘለቄታዊ የድንበር ውሳኔ ለማስገኘት የተቋቋመው የወታደራዊ ጉዳዮች አስተባባሪ ኮሚሽን የመጀመሪያ ስብሰባን ኢትዮጵያ መሰረዟን ተገለፀ።</p>

<p>በሰላም ማስከበሩ ሂደት ቁልፍ ሚና ይኖረዋል የተባለው የመጀመሪያው የወታደራዊ ጉዳዮች አስተባባሪ ኮሚሽን ትናንት በኬንያ ናይሮቢ ይካሄዳል ተብሎ የጊዜ ሰሌዳ የተያዘለት እንደነበር ከተመድ የተገኘው መረጃ ያመለክታል። ትናንት በናይሮቢ ሊካሄድ የነበረውን ስብሰባ የሚመሩት የተባበሩት መንግሥታት ድርጅት የኢትዮ ኤርትራ ኮሚሽን ወታደራዊ አዛዥ ሜጄር ጄኔራል ፓትሪክ ታመንት ሲሆኑ ስብሰባው በኢትዮጵያ ምክንያት የነገ ሳምንት በኬንያ ሊካሄድ ቀነ ቀጠሮ ተይዟል።</p>

<p>ሜጄር ጄኔራል ታመንት እንደገለፁት በስምምነቱ መሰረት በሁለቱ አገሮች መካከል የሚነሱ አለመግባባቶችን በማስወገድ መፍትሄ ያስገኛል የተባለው ይኸው ስብሰባ የተመድ፣ የአአድ የኢትዮጵያና የኤርትራ ተወካዮች እንዲሁም በአፍሪካ አንድነት ድርጅት የሁለቱ አገሮች ጉዳይ ወኪልን ያካተተ ነው። የአፍሪካ አንድነት ድርጅት በኢትዮጵያ ምክንያት በተሰረዘው የኮሚሽኑ ስብሰባ ላይ የሚገኙ ተወካዮን ከትናንት በስቲያ የሾመ ሲሆን ቁልፍ ሚና ይኖራቸዋል በማለት በሳሊም አህመድ ሳሊም የተሾሙት ጋናዊው የ53 ዓመቱ ብርጋዴር ጄኔራል ፒተር አውገስቲን ናቸው።</p>

<p>በተያያዘ ዜና አዲሱ የኮፊ አናን ልዩ ልዑክ ሚስተር ሌጊዋላ ከፊታችን ማክሰኝኦ ጀምሮ በአዲኳላና አዲቀይህ ድንበር አካባቢዎች የተመድ ኃይል ተልዕኮውን ሊያግዝ የሚችል የመሬት ላይ ዝውውሮችን ይጀምራል ብለዋል። ይህ የመሬት ላይ ግንኙነት በሰላም አስከባሪው ኃይሎች መካከል ለመጀመሪያ ጊዜ የተፈቀደ የሰላም ቀጠና ዝውውር ነው ሲሉ ሚስተር ሌጊዋላ ጨምረው ገልፀዋል።</p>

<p>በድንበሩ አካብቢ የሰላም አስከባሪው ወታደራዊ ኃይል ቁሳቁስና ወታደሮችን የሚያጓጉዙ ሄሊኮፕተሮችን በተመለከተ የአየር ላይ ግንኙነት ፈቃድ የሚያገኘው የነገ ሣምንት በሚካሄደው የናይሮቢው ጉባዔ ላይ ነው። የድንበር አካባቢው የመሬት ላይ ግንኙነት ቀድሞ ሲጀመር የአየር ላይ ግንኙነትን በተመለከተ መዘግየቱን ሚስተር ሌጊዋላ ሲናገሩ አከራካሪው ድንበር በ1000 ኪሎ ሜትር ስፋት የሰላም ቀጠና ተብሎ የተከለለ መሆኑን አውስተው የአየር ግንኙነቱ ግን በወታደራዊ ጉዳዮች አስተባባሪ ኮሚሽን የሚወሰን ነው።</p>


<p class="align-center"><a href="/Gazettas/Ruh/info/Ruh.sera.html">ከሩሕ ህዳር 15 ቀን 1993</a></p>

</body>
</html>	
