<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አምባሳደር ብርሃነ እንዲነሱ ጥያቄ ቀረበ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">አምባሳደር ብርሃነ እንዲነሱ ጥያቄ ቀረበ</h1>


<p>በአሜሪካ የኢትዮጵያ አምባሳደር የሆኑት ብርሃነ ገ/ክርስቶስ በቦታቸው ላይ ከሚገባቸው አራት ዓመታት በላይ በሥልጣን በመቆየታቸውና ከዚህም በላይ የሚፈፅሟቸው አሳፋሪ ተግባራት በአሜሪካ የሚኖሩ ኢትዮጵያውያንን እያሳዘነ በመሆኑ ከሥልጣን እንዲነሱልን ሲሉ በአሜሪካ የሚኖሩ ኢትዮጵያዊ ጠየቁ።</p>

<p>አምባሳደሩ በጉቦና በዝሙት ተግባር የራሳቸውንና የአገርን ስም እያጎደፉ ነው ያሉት እነኚህ ቅሬታ አቅራቢዎች እንደገለፁት በኤምባሲ ውስት የምሲእሩትንና ከውጭ የሚያገኗቸውን ቆነጃጅት በተለያዩ ውድ ሆቴሎችና አፓርትመንቶች በእቁባትነት አስቀምጠዋል። በዚህ ሳቢያ ከባለቤታቸው ጋር ተወዛግበው ከቤት አባረዋቸዋል። የተባረሩት ሚስት ቢከሱም በዲፕሎማቶች ጉዳይ እኛ አንገባም በአገራችሁ ተዳኙ መባላቸውንና ለልጆች ማሳደጊያ ካለው 14 ሚሊዮን ዶላር ግማሹ ይሰጠኝ ብለው መጠየቃቸውን በአሜሪካ ሬዲዮ በአማርኛው አገልግሎት እንደተጠቀሰ በደብዳቤው ላይ ሰፍሯል።</p>

<p>አንድ የአፍሪካ አምባሳደር በየጊዜው እንደአቶ ብርሃኔ ለመዝናኛ የሚሆነውን ገቢ ያገኛል ወይ? ሲሉ የጠየቁት ቅሬታ አቅራቢዎች አክለውም በቀድሞው ጠቅላይ ሚኒስትር ታምራት ላይኔ ላይ እርምጃ የወሰደው መንግሥት አምባሳደሩ ይህንን ያህል ብር ከየት አመጡ ብሎ አለመጠየቁ ከምን የመነጨ ነው? በማለት የአገር ስም ሲጠፋ ዝም መባሉ እንዳስቆጫቸው ተናግረዋል። በመጨረሻም ለእያንዳንዱ ድርጊት በተለይም አምባሳደሩ በቨርጂኒያ ውድ ሆቴሎችን ለተለያዩ እቁባቶቻቸው መከራየታቸውንና ድርጊታቸውን የሚያሳይ የፎቶግራፍ ማስረጃ እንዳላቸው ገልፀው የኢትዮጵያ መንግሥት እርምጃ የማይወስድ ከሆነ ሁኔታውን ለዓለም ህብረተሰብ በአቤቱታ መልክ የሚያቀርቡ መሆናቸውን አሳውቀዋል።</p>

<p>በያዝነው ሳምንት ኢትዮጵያውያኑ ደብዳቤያቸውን ያቀረቡት ለፕሬዝዳንት ዶ/ር ነጋሶ ጊዳዳ፣ ለጠ/ሚር መለስ ዜናዊ፣ ለውጭ ጉዳይ ሚኒስትር ስዩም መስፍንና ለረዳት ሚኒስትር ዶ/ር ተቀባ፣ ለትግራይ ክልል ቢሮ፣ ለህወሓት ቢሮና ለአቶ ስብሃት ነጋ፣ ለፓርላማና በአሜሪካ ላለው የኢትዮጵያ ኤምባሲ ጉዳዩ ለሚመለከተው ሁሉ መሆኑ ታውቋል።</p>


<p class="align-center"><a href="/Gazettas/Ruh/info/Ruh.sera.html">ከሩሕ ሐምሌ 13 ቀን 1993</a></p>

</body>
</html>	
