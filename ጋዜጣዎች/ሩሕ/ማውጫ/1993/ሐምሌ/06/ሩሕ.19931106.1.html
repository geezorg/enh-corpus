<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኩማ ደመቅሳ ከስልጣናቸው ታግደው እንዲቆዩ ተወሰነ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኩማ ደመቅሳ ከስልጣናቸው ታግደው እንዲቆዩ ተወሰነ</h1>


<p>የኦሮምያው ፕሬዝዳንት አቶ ኩማ ደመቅሳ ከሥልጣንና ከኃላፊነታቸው እንዲታገዱና በምትካቸው ሥራው በኮሚቴ እየተሰራ መሆኑን ውስጥ አዋቂ ምንጮች ገለፁ።</p>

<p>ሰሞኑን ኦህዴድ ራሱን ያጥራ በሚል በተጀመረው ስብሰባ በኢህአዴግ ም/ቤት ግለ ሒስ በማድረግ በሥልጣን ላይ ይቆያሉ የተባላቸው አቶ ኩማ ያልጠበቁት ፈተና እንደገጠማቸውና መታገዳቸውን ምንጮቹ አብራርተዋል።</p>

<p>ከሰኔ 28 1993 ዓ.ም ጀምሮ ከኢህአዴግ ም/ቤት የታገዱት የኦህዴድ ማዕከላዊ ኮሚቴ አባላትና ድርጅቱ በአቶ መለስ ትዕዛዝ ራሳቸውን እንዲያጠሩ ስብሰባ ላይ ቢሆኑም አቶ ኩማ የክልሉ ፕሬዝዳንት ሆነው እንዳይቀጥሉ ታግደው ሥራው በኮሚቴ በመሰራት ላይ መሆኑን ምንጮቹ ጠቅሰዋል። የኦርሞ ህዝቦች ዴሞክራሲያዊ ድርጅት (ኦህዴድ) በአዲስ አበባ ውስጥ ራሱን መልሶ ለማጠናከር በሚል በጀመረው ስብሰባ የድርጅቱ ካድሬዎች የማዕከላዊ ኮሚቴ አባላቱን አይወክሉንም በማለታቸው በአቶ ግርማ ብሩ የሚመራው አደራጅ ኮሚሽን ስብሰባውን ይመራል ቢባልም በመምራት ላይ ያሉት ግን የብአዴኑ (የብሔረ አማራ ዴሞክራሲያዊ ንቅናቄ) አቶ በረከት ስምዖን መሆናቸውን ውስጥ አዋቂ ምንጮች ገልፀዋል።</p>

<p>ከትናንት በስቲያ አመሻሹ ላይ አይወክሉንም ከተባሉት የኦህዴድ ማዕከላዊ ኮሚቴ አባላት መሀከል የክልሉ ርዕሰ መስተዳድርና የድርጅቱ ሊቀመንበር አቶ ኩማ ደመቅሳ ታግደዋል ቆይቶም ተሰናብተዋል የሚል ወሬ በመሰራጨቱ ጉዳዩን ለማጣራት በ510455 ወደ ኦሮሚያ ም/ቤት የደወልን ሲሆን የአቶ ኩማን ፀሐፊ ለማነጋገር ጠይቀን ፀሐፊዋ ታመዋል አልገቡም የምናውቀው ነገር የለም በሚል መልሰውልናል። በተጨማሪ በአቶ ኩማ ቀጥታ የቢሮ ስልካቸው ደውለን ስልኩ አይነሳም። ስለዚህም ማጣራት አልቻልንም።</p>

<p>የኦህዴድ ማዕከላዊ ኮሚቴ ከድርጅቱ ካድሬዎች ያልጠበቀውንና የጠነከረ ተቃውሞ ስለገጠመው ካድሬው አትወክሉንም በማለቱ ስብሰባውንና የማዕከላዊ ኮሚቴ አባላቱን የመገምገሙን ሂደት ለመምራት በአቶ ግርማ ብሩ የሚመራ አደራጅ ኮሚቴ ቢቋቋምም ባለፈው የማዕከላዊ ኮሚቴው ሲበሰሰብ በነበሩት የህወሓት ባለሥልጣናት ምትክ በአሁኑ ወቅት የብአዴን ማዕከላዊ ኮሚቴ አባል አቶ በረከት ስምዖን እየመሩ መሆናቸውንም ካድሬው እንዳልተቀበለውና እንደሚቃወመውም እነዚሁ ምንጮች ይናገራሉ።</p>

<p>ባለፈው ሰኔ 15 ቀን 1993 ዓ.ም ከኢህአዴግ ም/ቤት ስብሰባ ዶ/ር ነጋሶ ጊዳዳ ረግጠው ከወጡ በኋላ የማዕከላዊ ኮሚቴ አባላቱ በዶክተሩ ላይ የሰጡት አስተያየት ካድሬዎችን እንዳስቆጣቸውና ተናጋሪዎቹ ከጠ/ሚ/ር መለስ ጐን በመቆም የኦሮሞን ሕዝብ ጥቅም አሳልፈው ሰጥተዋል በሚል እንዳስወነጀላቸው ተጠቁሟል።</p>

<p>የኢህአዴግ ም/ቤት ሰኔ 28 ቀን 1993 ዓ.ም የጀመረውን ስብሰባ አቋርጦ ኦህዴድ ተጠናክሮ እስኪመጣ ከም/ቤት አባልነቱ ታግዷል ብሎ ከተበተነ ወዲህ በሙሉ ኃይሉ ኦህዴድ ውስጥ ያጣውን የህወሓትንም ሆነ የሌሎቹን ባለሥልጣናት ተሰሚነት ለማግኘት በመጣር ላይ መሆናቸውን የዜና ምንጮቻችን ይገልጻሉ። የኦሮሚያ ክልል ም/ፕሬዝዳንት ሱፊያን አህመድ ኩማን ለጊዜውም ቢሆን ይተካሉ ተብሎ ቢወራም እሳቸውም በካድሬው አይወክሉንም ከተባሉት ውስጥ ይገኙበታል። ኦህዴድ ተከፋፍሏል የሚሉት ውስጥ አዋቂዎች አዲስ ኦህዴድ ለመፍጠር እየተሞከረ ካልሆነ አሁን ያሉት የማዕከላዊ ኮሚቴ አባላት ተቀባይነት ማጣት ዛሬ የተጀመረ አለመሆኑን ይገልፃሉ።</p>

<p>የኢህአዴግ ም/ቤት ከመሰብሰቡ አስቀድሞ የኦሮሚያ ክልል ም/ቤት አባላትም ዛሬ ካድሬዎቹ ያነሱትን ጥያቄ በማንሳት ከስምምነት ላይ ሳይደርሱ ስብሰባው ላልተወሰነ ጊዜ ተበትኖ እስከዛሬም አለመሰብሰቡን ምንጮቹ ጠቅሰው የሰሞኑ የኦህዴድ አደራጅ ኮሚቴ አብይ ተልዕኮ በኢህአዴግ ም/ቤት በግልጽ ከመለስ ጐን የቆሙ ዝቅተኛ ኃላፊነት የነበራቸውን በማሰባሰብ ዕጩ የማዕከላዊ ኮሚቴ አባላትን እስከ ጉባዔው ድረስ ውስጥ ለውስጥ ማስመረጥና ኦህዴድን በአዲስ መልክ ማዋቀር መሆኑን ምንጮቹ ጠቅሰዋል።</p>

<p>አደራጅ ኮሚቴውን ካድሬውን ለመከፋፈልና አቋሙን ለማለዘብ ኃላፊነት እንደተጣለበት ከስብሰባው አካባቢ ያገኘነው መረጃ ያመለክታል።</p>


<p class="align-center"><a href="/Gazettas/Ruh/info/Ruh.sera.html">ከሩሕ ሐምሌ 6 ቀን 1993</a></p>

</body>
</html>	
