<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በሱዳን ያሉ ኢትዮጵያውያን ስደተኞች በመመለስ ላይ ናቸው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በሱዳን ያሉ ኢትዮጵያውያን ስደተኞች በመመለስ ላይ ናቸው</h1>


<p>በሱዳን የሚገኙ ኢትዮጵያውያን ስደተኞች ከትላንት በስቲአ በተባበሩት መንግስታት የስደተኞች ጉዳይ ኮሚሽን ትብብር ወደአገራቸው መመለስ መጀመራቸው ታወቀ።</p>

<p>ስደተኞቹን በፍቃደኝነት ወደአገራቸው መመለስ የተጀመረው ከተባበሩት መንግስታት ስደተኞች ከፍተኛ ኮሚሽን ከሱዳን የስደተኞች ኮሚሽንና ከኢትዮጵያ ስደተኞች ኮሚሽን ልዑካን የተወጣጣ ቡድን ባሳለፈው ውሳኔ መሆኑን አምዱርማን የተሰኘው የሱዳን ሬዲዮ በአረብኛ ቋንቋ ባሰራጨው ዜና ጠቅሷል።</p>

<p>በሱዳን የሚገኙ ኢትዮጵያውያን ስደተኞች እ.ኤ.አ እስከ መጪው ህዳር 15 ቀን 200 ድረስ ተጠቃለው ከሱዳን እንደሚለቁ የጉዞ አቀናባሪውን ቡድን ጠቅሶ ሬዲዮው ዘግቧል። ሰሞኑን የተጀመረው ስደተኞችን ከሱዳን የማስወጣቱ ዘመቻ እስከመጭው ታህሣሥ መጨረሻ ድረስ ወደአገሩ ያልተመለሰ ማንኛውም የኢትዮጵያ ስደተኛ የስደተኝነት መብቱን እንደሚያጣ ሶስቱ የጉዞ አቀናባሪ ቡድኖች ከስምምነት ላይ መድረሳቸውንና የተስማሙበትም ሰነድ መኖሩን ሬዲዮ አምዱርማን በዚሁ ዘገባው ገልጿል።</p>

<p>ስደተኞችን ለመመለስ እየተደረገ ያለው ዘመቻና የምዝገባ ሂደት በቅደም ተከተል እየተካሄደ እና ምዝገባውም የካርቱም የገዳሪፍ የከሰላና የፖርት ሱዳን ከተሞችን የሚያጠቃልል መሆኑ ተጠቁሟል።</p>

<p>ይህ በእንዲህ እንዳለ በሱዳን የሚገኙ ኢትዮጵያውያን ስደተኞች ከሱዳን ይወጣሉ ተብሎ ከወራት በፊት የተላለፈውን ውሳኔ በመቃወም የካቲት 25 ቀን 2000 በጀርመን የሚገኙ ኢትዮጵያውያን ስደተኞች ተቃውሞ ማሰማታቸው የሚታወስ ሲሆን በወቅቱ በቦን የሱዳን ኤምባሲ ፊት ለፊት በመገኘት «በሱዳን የሚገኙ ወገኖቻችን ችግር በየትም የዓለም ዙሪያ የምንኖረው ኢትዮጵያውያን ሊሰማን ይገባል» ሲሉ ተቃውሞአቸውን ገልፀው ነበር።</p>


<p class="align-center"><a href="/Gazettas/Ruh/info/Ruh.sera.html">ከሩሕ ጥቅምት 17 ቀን 1993</a></p>

</body>
</html>	
