<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ሻዕቢያ በእስር የሚያሰቃያቸውን ኢትዮጵያውያን ይመልስ»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«ሻዕቢያ በእስር የሚያሰቃያቸውን ኢትዮጵያውያን ይመልስ»</h1>

<p class="align-right">የው/ጉ/ሚ/ር ስዩም መስፍን</p>


<p>ሻዕቢያ ኤርትራ ውስጥ ወደ30 በሚጠጉ የጦር ካምፖችና እስር ቤቶች የሚያሰቃያቸውን ኢትዮጵያውያን በዓለም አቀፍ ቀይ መስቀል አማካይነት ወደአገራቸው እንዲመለሱ ማድረግ ይገባዋል ሲሉ አቶ ስዩም መስፍን አስታወቁ።</p>

<p>የውጭ ጉዳይ ሚኒስትሩ ያለውጤት ያበቃውን የአልጀርሱን ውይይት አጠናቀው በተመለሱበት ወቅት እንደገለፁት ኢትዮጵያ ከመጀመሪያው በግጭት ማስወገጃ ስምምነት ወዲህ በሁለተኛው ዙር የስምምነት አጀንዳዋ ያቀረበችው ዋናው ጥያቄና በድርድሩም የተነሳው ሻዕቢያ ኢትዮጵያውያኑ ወደሀገራቸው እንዲመለሱ ያድርግ የሚል ነው።</p>

<p>ከ30ሺህ በላይ ኢትዮጵያውያን በኤርትራ ውስጥ በሚገኙ እስር ቤቶች በመሰቃየት ላይ መሆናቸውን አቶ ስዩም ጠቅሰው ወደኢትዮጵያ እንዲመለሱ የማድረግ ኃላፊነት ያለበት ሻዕቢያ በድርድሩ ወቅት አሻፈረኝ ማለቱን አስረድተዋል።</p>

<p>የአልጀርሱን ውይይትን ካደናቀፉት የሻዕቢያ ተቀባይነት ምክንያቶች ውስጥ የኢትዮጵያውያኑ ወደሀገራቸው እንዲመለሱ የማድረጉ ጉዳይ አንዱ መሆኑንም ተናግረዋል። ይህንኑ ተግባራዊ ለማድረግ ሻዕቢያ ዝግጁ አለመሆኑን ለአደራዳሪዎቹ በውይይቱ ወቅት ማሳወቁን ምክንያቶች ሻዕቢያ አደናቅፏል ብለዋል።</p>

<p>በድንበር ማካለል ረገድ በሁለቱ ውገኖች ፈቃድ በሚመረጡ ዳኞችና ፕሬዝዳንት በሚኖረው የዓለም አቀፍ ጊዜያዊ ፍርድ ቤት መሆን እንዳለበት ኢትዮጵያ ያቀረበችውን ሀሳብ ሻዕቢያ የህጋዊ ፍርድ ቤቱን ውሳኔ በመፍራት በተባበሩት መግንሥታት ገላጋይነት ብቻ እንዲያልቅ ማለቱም ሌላው የአልጀርሱ ውይይት የተደናቀፈበት ምክንያት ነው ሲሉ አቶ ስዩም ገልፀዋል።</p>

<p>የድንበር ማካለሉን በሚመለከት የሚቀርቡ ማስረጃዎች የጦርነቱ የጉዳት ካሣና የሻዕቢያ አሁንም ለጦር ግንባታ የሚያደርገው ሩጫ እንዲሁም ሌሎች ጉዳዮች በድርድሩ ወቅት መነሳታቸውን የጠቀሱት አቶ ስዩም ኢትዮጵያ አግባብነት ያላቸውን የህግ ውሎች መሰረት በማድረግ የጀመረችውን መንገድ እንደምትቀጥል አስታውቀዋል።</p> 


<p class="align-center"><a href="/Gazettas/Ruh/info/Ruh.sera.html">ከሩሕ ጥቅምት 24 ቀን 1993</a></p>

</body>
</html>	
