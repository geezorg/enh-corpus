<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ኢትዮጵያ በአፍሪካ ቀንድ ሰላምና መረጋጋት እንዲኖር አትሻም»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«ኢትዮጵያ በአፍሪካ ቀንድ ሰላምና መረጋጋት እንዲኖር አትሻም»</h1>

<p class="align-right">የሱማሊያ ጠ/ሚ/ር</p>


<p>ቢቢሲ፦ ኢትዮጵያ በአፍሪካ ቀንድ ባሉ ጐረቤት አገሮች ውስጥ ሰላምና መረጋጋት እንዲኖር የማትሻ መሆኑን የሱማሊያ አዲሱ የሽግግር መግንሥት ጠቅላይ ሚኒስትር አሌ ካሊፍ ጋላይር ገለፁ። ጠቅላይ ሚኒስትሩ ይህን የገለፁት በቅርቡ በአገሪቱ ደቡባዊ ምስራቅ በምትገኘው ቡሎሀዊ የድንበር ከተማ በኢትዮጵያ በሚረዱ ሚሊሺያዎችና በሞቃዲሾ መንግሥት ደጋፊዎች መሀል ውጊያ ከተደረገና በሞቃዲሾ አሥር የእርዳታ ሠራተኞች በታጣቂዎች ከታገዱ በኋላ ሞቃዲሾ በሚገኝ ራማዳን በተሰኘ አንድ ሆቴል ለጋዜጠኞች በሰጡት ጋዜጣዊ መግለጫ ላይ መሆኑ ከቢቢሲ የተገኘ ዜና ይጠቁማል። (በነገራችን ላይ የኢትዮጵያ መንግሥት አዲሱን የሶማሊያ መንግሥት «የሆቴሉ መንግሥት» እያለ ነው የሚጠራው)</p>

<p>ውጊያው የተካሄደው በኢትዮጵያ የጦር ኃይል በሚታገዘው በኮሎኔል አብዱረዛቅ ቢኒ እና በአዲሱ የሶማሊያ መንግሥት ደጋፊ በሆነው በአህመድ ሺክ ቡያሉ ጦር መካከል ሲሆን ውጊያውን ለአንድ ሰዓት ያህል የቆየ መሆኑን የቢቢሲ ዜና ያመለክታል። በውጊያውም ሰላላ ሶሥት ሰዎች የሞቱ ሲሆን ከእነዚህም ውስጥ ስምንቱ ሰላማዊ ነዋሪዎች ሲሆኑ ከሟቾቹም መካከል ታዋቂ ዶክተርና የንግድ ሰዎች ይገኙበታል። ከሟቾቹ በተጨማሪ ሃምሳ ያህል ሰዎች ከፍተኛ የመቁሰል አደጋ ደርሶባቸዋል።</p>

<p>አሥሩ የእርዳታ ሰራተኞች የታገቱት የአገሪቱ መንግሥትን በሚቃወሙና በታጠቁ ሰዎች ሲሆን እስካሁን ባለው መረጃ ስምንቱ የተለቀቁ ሲሆን ሁለቱ ግን በአንጋቾቻቸው እጅ ይገኛሉ። ጠቅላይ ሚኒስትሩ ጋዜጣዊ መግለጫ መንግሥታቸው ቀሪዎቹን የእርዳታ ሠራተኞች ለማስለቀቅ በመጣር ላይ መሆኑን ገልፀዋል።</p>

<p>ጠቅላይ ሚኒስትሩ በዚሁ ጋዜጣዊ መግለጫቻቸው አክለው እንደገለፁት አሁን በእርዳታ ሠራተኞቹ ላይ የደረሰው እገታም ሆነ ውጊያ ኢትዮጵያ የሱማሊያ መንግሥት እንዳይረጋጋ ከምትጠቀምባቸው ስልቶች መሀል አንዱ ነው ብለዋል። የኢትዮጵያ በሱማሌ የውስጥ ጉዳይ ጣልቃ መግባት አዲስ ባይሆንም ይህን መሰሉ ጣልቃ ገብነትና ችግር ፈጣሪነት በሱማሊያ ብቻ የሚወሰን ሳይሆን እንደኤርትራ፣ ጅቡቲ፣ ሱዳንና ኬንያ በመሰሉ ጐረቤት ሀገሮች ላይ እያደረሰ ያለው ችግር መሆኑን ጠቅላይ ሚኒስትሩ በመግለጫቸው ላይ አክለው ገልፀዋል።</p>

<p>የአዲሱ የሱማሊያ መንግሥት ደጋፊ የሆኑትና የድንበሩን ውጊያ የመሩት ሚስተርም አህመድ ሼክ ቡላሊ ኢትዮጵያ በሱማሊያ ጌዶ ክልል በተከታታይ የምትፈጥራቸውን ግጭቶች በተመለከተ ያላቸውን ተቃውሞ ገልፀዋል።</p>


<p class="align-center"><a href="/Gazettas/Ruh/info/Ruh.sera.html">ከሩሕ መጋቢት 28 ቀን 1993</a></p>

</body>
</html>	
