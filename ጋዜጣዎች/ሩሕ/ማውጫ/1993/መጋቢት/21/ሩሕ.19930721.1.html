<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«እነመለስ የወሰዱት እርምጃ መፈንቅለ መንግሥትን የማክሸፍ ዓይነት ባህርይ ነበረው»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«እነመለስ የወሰዱት እርምጃ መፈንቅለ መንግሥትን የማክሸፍ ዓይነት ባህርይ ነበረው»</h1>


<p>ከአንዳንድ ምንጮች መረዳት እንደተቻለው እነመለስ የወሰዱት እርምጃ መፈንቅለ መንግሥትን የማክሸፍ ዓይነት ባህሪይ የነበረው ጉዳይ ነው። እነስዬ አብርሃ እነመለስን በኃይል በማስወገድ ከጥር ወር በፊት ዝግጅት ጀምረው ነበር። ለእዚህም እንደማስረጃ የሚሆነው በአለፈው ዓርብ መጋቢት 7/ 1993 ዓ.ም ጀምሮ በአዲስ አበባና በሌሎችም ቦታዎች የሚገኙ የጦር አባላቶችና የሕወሓት ኮማንዶ ጦር አባላት በተኩስ ልውውጥ ጭምር ትጥቃቸውን እንዲፈቱና በቁጥጥር ሥር እንዲውሉ ተደርገዋል ተብሏል። ለጊዜው ስማቸውን ማግኘት ባይቻልም ከላይ በተጠቀሰው ቀን የተኩስ ልውውጥ በየቦታው በወታደሮች መካከል እንደነበር ከታማኝ ምንጮች ለማወቅ ተችሏል። በእዚህ ዕለትም ነው መለስ በመቀሌ የካድሬዎችን ስብሰባ እየመራ እያለ የነስዬ ቡድን በካድሬዎቹ ላይ ላለመገኘት አፈንግጦ የወጣው። በእዚሁ ዕለትም ነው አዲስ አበባ የሚገኘው የእነዓለም ሰገድ ገብረአምላክና የሌሎችም የተቃዋሚዎች ጽ/ቤት እንዲዘጋ የተደረገው መለስ መቀሌ ሆኖ የሰጠውን ይህንኑ አስቸኳይ ትዕዛዝ ከአንዳንድ የደህንነት ባለሥልጣናት ጋር በመሆን ያስፈጽም የነበረው በረከት ስምዖን ነው።</p>

<p>ከበረከት ሌላ ከመለስ ጋር እጅና ጓንት በመሆን ሴራውን በማክሸፍ የተባበረው ቴዎድሮስ ሐጎስ የሚባለው የሕወሓት ማዕከላዊ ኮሚቴ አባል ነው። እነዚህ ኤርትራውያን ናቸው በመባል የሚታወቁት በረከት ስምዖንና ቴዎድሮስ በይፋ ከመለስ ጎን መቆም በተለይም በመቀሌ ወጣቶች ዘንድ ግልጽ አቋም እንዲንጸባረቅ አድርጓል። የመቀሌ ወጣቶች እነመለስ በኤርትራዊነት ቫይረስ የተለከፉ ህመምተኞች ናቸው ለማለት ER-positive የሚል የስላቅ መጠሪያ ሰጥተዋቸዋል።</p>

<p>አንዳንድ ወገኖች በቅርቡ የተከሰተውን የሕወሓት መሰንጠቅ የቀበሌነት ስሜት አድርገው ይወስዳሉ። ይህ ግን በተግባር የሚታመንበት ነገር አይደለም። ከአፈንጋጮቹ መሀከል የሕወሓት የፖሊት ቢሮ አባል ዓለምሰገድ ገብረአምላክ የአድዋ ልጅ ነው። በእዚያኛው ወገን ደግሞ መለስ ዜናዊ፣ ስብሐት ነጋ አድዋ ናቸው። በመለስ ወገን ደግሞ ስዩም መስፍን አዲግራት ነው። ተወልደ ወልደማርያምና አባይ ፀሐዬ የአክሱም ልጆች ናቸው። ስዬ አብርሃ የተምቤን ልጅ ሲሆን ገብሩ አሥራት ከመቀሌ የተገኘ የድሀ ልጅ ነው። ከእዚህ በመነሳት ልዩነቱ የጎጥ ሳይሆን የአመለካከትና የጥቅም ጉዳይ መሆኑ ያዘነብላል።</p>

<p>ይህ በእንዲህ እንዳለ የሕወሓት ማዕከላዊ ኮሚቴ ስብሰባ በተቀመጠበት ዕለት ከፍተኛ የጦር ጄኔራሎችም ስብሰባ ተቀምጠው ነበር። እነዚህ ጄኔራሎችና ኮሎኔሎች ከአንድም ሦስት መኪና የተሰጣቸው ናቸው። ከእዚህም ሌላ በጠቅላይ ሚኒስትሩ ትዕዛዝ ለኑሮ ማስተካከያ፣ ለመኖሪያ ቤት መግለጫ እየተባለ ልዩ ጥቅሞችን የተቀበሉ ከፍተኛ መኮንኖች ናቸው። እንደቅርብ ምንጮች አባባል እነዚህ ከፍተኛ መኮንኖች ለእነመለስ ቡድን ልዩ ድጋፍ ያላቸውና በአጋጣሚም አደገኛ ሁኔታ ቢፈጠር ሠራዊቱን በማስተባበር እርምጃ ለመውሰድ የማይመለሱ ናቸው። ይህ የአሁኑ ውዝግብ ይፋ ከመውጣቱ በፊት መለስ ዜናዊና ጄኔራል ሳሞራ የኑስ በግል በተደጋጋሚ ይገናኙ እንደነበርም ታማኝ ምንጮች ይናገራሉ። ይህም መለስ በጓደኞቹ ላይ እርምጃውን በሚወስድበት ጊዜ እነሳሞራ ሠራዊቱን ከመለስ ጎን እንዲያቆሙለት ወይንም ተቃውሞ እንዳያነሱበት ለማግባባት ሊሆንም ይችላል የሚል ግምት ፈጥሯል።</p>

<p>በእርግጥ በአሁኑ ወቅት የመለስ ቡድን መንግሥታዊ ስልጣኑን በመጠቀም በተቀናቃኞቹ ላይ የበላይነት የአገኘ ቢመስልም ለቀውሱ ጅማሬ እንጂ ፍጻሜ እንዳልሆነ መገንዘብ ይችላል። ዋናው የቀውስ ሥፍራ በትግራይ ውስጥና በሰራዊቱ ውስጥ ሊሆን ይችላል ተብሎ ቢገመትም በሌሎች የኢህአዴግ አባል ድርጅቶች ውስጥም ሊፈነዳ እንደሚችል የሚያመለክቱ ፍንጮች አሉ።</p>

<p>ለእነ መለስ ቡድን ድጋፋቸውን ከሰጡት የክልል መንግሥታት መካከል አንዱ የኦሮሚያ ክልል ወይንም የክልሉ ገዥ ፓርቲ የኦሮሞ ሕዝቦች ዴሞክራሲያዊ ድርጅት /ኦህዴድ/ ነው። የእዚህ ቡድን ድጋፍ የተረጋገጠው 80 በመቶ ነው። በድርጅት ውስጥ የነቁና ለምን ብለው ለመጠየቅ ድፍረቱ ከአላቸው መካከል እነግርማ ብሩ ቸኩለው አቋም ለመውሰድ አልወሰኑም ተብሏል። ምንም እንኳ እነግርማ ብሩ የሕወሓት መሰረታዊ ጥፋት ባይፈልጉትም አፈንግጠው የወጡት የሕወሓት ማዕከላዊ ኮሚቴ አባላት የሚያነሷቸው ጥያቄዎች ተደማጭነት እንዲኖራቸው በጉዳዩ ላይ ሕዝቡ ወይም አጠቃላይ የድርጅቱ አባላት በይፋ እንዲነጋገሩበት የሚጠይቅ ሃሳብ አቅርበዋል ነው የሚባለው።</p>

<p>ይህን የወያኔ ለሁለት መከፈል ተከትሎ የሚመጣው ቀውስ በመካለከያ ኃይሉ ውስጥ ሊሆን እንደሚችል ይገመታል። የመከላከያ ጠቅላይ ኤታማዦር ሹም ሌተናል ጄኔራል ፃድቃን ገብረተንሳይ ከሁለቱም ቡድን ውጭ ሲሆኑ የአየር ኃይል አዛዥ ጄኔራል አበበ ተክለሃይማኖት በግል እምነታቸው ሙሉ በምሉ ከእነዓለም ሰገድ ገበረአምላክ ጋር ቢሆንም በአየር ኃይል አዛዥነታቸውም ገለልተኛ የሆነ አቋም እንደያዙ ከቅርብ ቤተሰቡ ከተገኘ መረጃ ለማወቅ ተችሏል። ከእዚህ በተረፈ በግንባር ያለው ሠራዊት በተለይ በበታች ክፍል ውስጥ የሚገኙት የትግራይ ተወላጆች በቀበሌ በመለያየት በነገር የመጎሻሸም አዝማሚያ እያሳዩ ናቸው። እስካሁን ድረስ የሰራዊቱ አባል የሆኑት የትግራይ ልጆች እየተከፋፈሉ ያሉት በአድዋ ልጅነትና በመቀሌ ልጅነት እንደሆነ ቀውሱ ከተፈጠረ ወዲህ ወደመሀል አገር እየተጓዙ ያሉ አንዳንድ የሠራዊቱ አባላት ለእዚህ ዘገባ አጠናቃሪ ገልጸውለታል።</p>


<p class="align-center"><a href="/Gazettas/Ruh/info/Ruh.sera.html">ከሩሕ መጋቢት 21 ቀን 1993</a></p>

</body>
</html>	
