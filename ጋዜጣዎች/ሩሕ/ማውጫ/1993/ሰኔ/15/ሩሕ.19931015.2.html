<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢህአዴግ ም/ቤት በተባረሩት ምትክ በሐምሌ ጉባዔው የሚመረጡትን ይዞ ስብሰባውን ቀጥሏል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኢህአዴግ ም/ቤት በተባረሩት ምትክ በሐምሌ ጉባዔው የሚመረጡትን ይዞ ስብሰባውን ቀጥሏል</h2>


<p>የኢትዮጵያ ህዝቦች አብዮታዊ ዴሞክራሲያዊ ግንባር (ኢህአዴግ) ከህወሓት፣ ከደህዴግ፣ እና ከኦህዴድ በተባረሩትና በከዱ የሥራ አስፈጻሚ ክሚቴ አባላትና ከየድርጅቶቹ ማዕከላዊ ኮሚቴ በተገለሉ አባላት ምትክ ታሳቢ ዕጩዎችን ይዞ የጀመረውን ስብሰባው መቀጠሉን ውስጥ አዋቂ ምንጮች ገለጹ።</p>

<p>እነዚሁ ምንጮች እንደጠቀሱት አራቱም የኢህአዴግ አባል ድርጅቶች የተወሰኑ ዕጩ አባላትን ይዘው ገብተዋል። ህወሓት በሞት የተለዩትን አቶ ክንፈን ጨምሮ በውህዳኑ ምትክ 11 አባላትን ብአዴን ምንም አባላት ባይጐልበትም 5 አባላትን ደህዴድ እና ኦህዴድ እያንዳንዳቸው 11 አባላትን ይዘው መግባታቸውን ጠቅሰዋል።</p>

<p>በሐምሌ ወር አራቱም የኢህአዴግ አባል ድርጅቶች ለሚያካሂዱት ድርጅታዊ ጉባኤእ አጀንዳ በመቅረጽና በአብዮታዊ ዴሞክራሲያዊ መስመር መመሪያ በመስጠት ላይ በዋነኛነት የም/ቤቱ አባላት እንደሚወያዩ ምንጮቹ ጠቅሰዋል። የኢህአዴግ ሊቀመንበር አቶ መለስ ዜናዊና ምክትላቸው አዲሱ ለገሰ በሚመሩት በዚሁ የኢህአዴግ የም/ቤት ስብሰባ ላይ ህወሓት በሐምሌ ጉባዔው ለማዕከላዊ ኮሚቴነት አጭቷቸዋል ከሚባሉት መሀከል ዶ/ር ገበረ ዓብ በርናባስ እና ተክለ ወይኒ አሰፋ እንደሚገኙ ምንጮቹ ጠቅሰው ከኦህዴድ ማዕከላዊ ኮሚቴ በእነ አቶ ሀሰን ዓሊና ዮናታን ዴቢሳ ብቻ ሳይሆን በስልጣን ላይ ካሉትም የተወሰኑትን ለመተካት መታሰቡን ውስጥ አዋቂዎቹ ገልፀዋል።</p>

<p>ብአዴን በኢህአዴግ ም/ቤት ካሉት አባላት አንድም ባይጐልበትም ይዟቸው ከገቡት ካድሬዎች መካከል «አማራው ወያኔ» የሚባለው ወንድወሰን ከበደ እና ደመቀ መኮንን እንደሚገኙበት አመልክተዋል።</p>

<p>በመጪው ሐምሌ በሚደረገው የህወሓት፣ የብአዴን፣ የኦህዴድና የደህዴግ ድርጅታዊ ጉባዔ ላይ የተገለሉ የድርጅቶቹን የማዕከላዊ ኮሚቴ አባላትንም ሆነ በሚለወጡት ምትክል ለሚመረጡት በእጩነት ከወዲሁ የታሰቡ የየድርጅቶቹ አባላት እንዲገቡ የተወሰነው ልምድ እንዲቀስሙ ተብሎ ነው የሚሉ ወገኖች መኖራቸውን እነዚሁ ምንጮች ጠቅሰዋል።</p>


<p class="align-center"><a href="/Gazettas/Ruh/info/Ruh.sera.html">ከሩሕ ሰኔ 15 ቀን 1993</a></p>

</body>
</html>	
