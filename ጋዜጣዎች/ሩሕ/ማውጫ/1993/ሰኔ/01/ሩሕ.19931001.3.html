<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አዲሱ የዩኒቨርስቲ ፕሬዝዳንት ትናንት ከተማሪዎች ጋር ውይይት አደረጉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">አዲሱ የዩኒቨርስቲ ፕሬዝዳንት ትናንት ከተማሪዎች ጋር ውይይት አደረጉ</h1>


<p>አዲሱ የአአዩ ፕሬዝዳንት ፕሮፌሰር እሸቱ ወንጫቆ ትናንት በአአዩ ልደት አዳራሽ ተማሪዎችን ሰብስበው ተማሪዎቹ ስላለባቸው ችግርና ትምህርት መቀጠል ስለሚቻልበት ሁኔታ ያወያዩ ሲሆን ረቡዕ ከሴኔቱና ከመንግሥት ባለሥልጣናት ጋር ባደረጉት ውይይት 15 ቀን ተጨምሮ የዚህ ዓመት ትምህርት እንዲጠናቀቅ መወሰኑን ለተማሪዎቹ ገለጹ።</p>

<p>ፕሬዝዳንቱ ወደአዳራሹ ሲገቡ ተማሪዎቹ ሞቅ ባለ ጭብጨባ የተቀበሏቸው ሲሆን ለዚሁ ምስጋና አቅርበው ችግራችሁን አድምጬ ወደፊት ከእናንተ ጋር መስራት እፈልጋለሁ በማለት ከተማሪዎቹ ለቀረቡላቸው ጥያቄዎች ምላሽ ሰጥተዋል። ፕሬዝዳንቱ ያቀረቡትን ትምህርት መቀጠል በሚመለከት ሁለት ወር የተቋረጠውን በ15 ቀን ለማጠናቀቅ መታሰቡ ተገቢ አይደለም በሚል ተማሪዎቹ ሀሳቡን መቃወማቸውን በጩኸት ጭምር የገለጹ ሲሆን ሐምሌና ነሐሴን አሊያም የሚቀጥለው ዓመት በሦስት ሴሚስተር ተከፍሎ እንዲማሩ እንዲደረግላቸው ጠይቀዋል። ፕሬዝዳንቱም ውሳኔያችሁን ከጓደኞቼ ጋር በመነጋገር በቅርቡ ምላሽ እሰጣለሁ ሲሉ ተናግረዋል።</p>

<p>ቀደም ሲል ያነሳናቸው ጥያቄዎች ምላሽ የሚያገኙት እንዴት ነው? ዋስትናስ አለን ወይ? በሚል ላነሱት ፕሬዝዳንቱ ማንም ተማሪ ወደ ትምህርት ገበታው ይመለሳል በዚህ ስጋት አይግባችሁ ካሉ በኋላ ማንኛውንም ነገር አብሬያችሁ በመመካከር እንሰራለን እናንተም ተደራጅታችሁ መንቀሳቀስ ትችላላችሁ ብለዋል።</p>


<p class="align-center"><a href="/Gazettas/Ruh/info/Ruh.sera.html">ከሩሕ ሰኔ 1 ቀን 1993</a></p>

</body>
</html>	
