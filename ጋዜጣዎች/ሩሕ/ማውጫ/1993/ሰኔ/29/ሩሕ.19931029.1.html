<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ፕ/ት ነጋሦ ከኢሀኣዴግ ም/ቤት ረግጠው የወጡት በመለስ መንገድ መቀጠል ስላልፈለጉ ነው»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">«ፕ/ት ነጋሦ ከኢሀኣዴግ ም/ቤት ረግጠው የወጡት በመለስ መንገድ መቀጠል ስላልፈለጉ ነው»</h1>


<p>ፕ/ት ነጋሶ ጊዳዳ ያለ ፍርሃት በተደጋጋሚ በኦህዴድ ላይ የሚደረገውን ተጽዕኖ በኦህዴአ ሥራ አስፈጻሚ በኦህዴድ ማዕከላዊ ኮሚቴም በተደጋጋሚ ያለ ፍርሃት የሚናገሩ ስለነበሩ በቅርቡ ከኢኦዴግ ም/ቤት ረግጠው የወጡት በመለስ መንገድ ህሊናቸውን እየሽነገሉ መቀጠል ስላልፈለጉ ነው ሲሉ አቶ ዮናታን ዴቢሳ አስታወቁ።</p>

<p>«ህሊናዬን በውሸት እያስገዛሁ አልኖርም በማለት ነው የለቀቁት» ሲሉ አቶ ዮናታን ስለ ፕሬዝዳንት ነጋሶ ከመናገራቸውም በተጨማሪ ኦህዴድ በሙስና ራሱን አልገመገመም በሚል ከኢህኣዴግ ም/ቤት ስብሰባ ጎን ለጎን ማታማታ ይሔን ይገምግም መባሉን አስታውሰው ፕሬዝዳንቱ የሚገመገመው ድርጅት ደሃ በሆነበት ሁኔታ በዚያ ግምገማ አልሳተፍም ማለታቸውን ያላቸው መረጃ እንደሚያመለክት አቶ ዮናታን ከጀርመን ለኤርትራ ድምጽ በስልክገልጸዋል።</p>

<p>በፕ/ት ነጋሶ ላይ መለስን ከሚቀናቀኑት ጋር ወግኗል መታረምን አይፍፈልግም በሚል ኦህዴድ ያወጣው መግለጫ በትዕዛዝ የተደረገ ነው ያሉት አቶ ዮናታን ዕውነተኛ ኦህዴዶች መክረውበት ያወጡት አለመሆኑንና «ፕሬዝዳንቱን ለመምታት ቀድሞውኑ የታለመ ነው» ሲሉ አብራርተዋል።</p>

<p>አሁን ባለው ተጨባጭ ሁኔታ በፕ/ት ነጋሶ ላይ በኢህኣዴግ ም/ቤት ተቃውሞ ሲያቀርቡ የነበሩ የኦህዴድ አባላት ከመለስ ቡድን ጋር መኖር የሚችሉት ይሔን ሲያደርጉ መሆኑን ጠቅሰው ባላቸው ችሎታ የፕሬዝዳንቱን ቦታ አንዳቸውም እንደማያገኙት ጠቁመዋል።</p>

<p>«እነዚህ የኦህዴድ አባላት ህሊናቸውን ሸጠው በአደርባይነት ተሰልፈዋል። ኦሮሞን ለባርነት ለመዳረግ ተነስተዋል» የሚሉት አቶ ዮናታን በኦህዴድ ውስጥ ቁጥራቸው ጥቂት መሆኑንና አብዛኛው ግን ከእነሱ የተለየ አቋም እንዳለው ገልጸዋል።</p>


<p class="align-center"><a href="/Gazettas/Ruh/info/Ruh.sera.html">ከሩሕ ሰኔ 29 ቀን 1993</a></p>

</body>
</html>
