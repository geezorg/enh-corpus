<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>መለስ የኦህዴድን አቋም በኢህአዴግ ም/ቤት አስለወጡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">መለስ የኦህዴድን አቋም በኢህአዴግ ም/ቤት አስለወጡ</h1>


<p>መለስ የያዙትን አቋም ባለመቀበል ጠንክሮባቸው የነበረውን የኦህዴድ ማዕከላዊ ኮሚቴ በኢህአዴግ ም/ቤት አሳምነው ፕ/ር ዶ/ር ነጋሶ ጊዳዳ ረግጠው ከወጡ በኋላ ኦህዴድ እንደሚፈልጉት መስመር እየያዘ መምጣቱን ውስጥ አዋቂ ምንጮች ገለፁ።</p>

<p>ከነጋሶ ቀጥሎ ከኦህዴድ ሊባረሩ ዕቅድ ከተያዘላቸው ውስጥ የኦሮሚያው ፕ/ት ኩማ ደመቅሳ በተደጋጋሚ ግለ ሂስ በማድረግ ከመለስ ጐን በመቆም በሥልጣን ላይ እንደሚቆዩ ምልክት እየታየ መሆኑን እነዚሁ ምንጮች ጠቁመዋል።</p>

<p>መለስ በአንድ በኩል የኢህአዴግ ምክር ቤት ስብሰባን እየመሩ ጐን ለጐን የኦህዴድን ማዕከላዊ ኮሚቴ ስብሰባ ላይ በመሳተፍ ደጋፊዎቻቸው የሆኑትን እነአቶ ግርማ ብሩን በማጠናከርና የኦሮሚያ የዞን ኃላፊዎችን በመያዝ በነዶ/ር ነጋሶ ላይ በኢህአዴግ ምክር ቤት የተጀመሩት ኦህዴድን የማንበርከክ ትግል በተለይ ከዶ/ር ነጋሶ መልቀቅ በኋላ የበለጠ ቢሳካላቸውም መጀመሪያም ከኦህዴድ እንዲባረሩ የታቀደላቸው አቶ ሽፈራው ጃርሶ አሁንም በአቋማቸው በመጽናታቸው በመጪው ሐምሌ በኦህዴድ ጉባዔ እንዳይመረጡ እንደሚያደርግ ምንጮቹ ገልፀዋል።</p>

<p>ኦህዴድ እየተጠናከረ በአቶ መለስ ላይ እንዲነሳባቸው ያደረጉት ዶ/ር ነጋሶ መሆናቸውን መለስ በመረዳታቸው የኦህዴድ ማ/ኮ ስብሰባ እስኪያልቅ ባለመጠበቅ በኢህአዴግ ምክር ቤት በእነ ዶ/ር ነጋሶ ላይ የሰላ ሂስ እንዲሰነዘር በማድረግ ነጋሶን ከኢህአዴግ ሥራ አስፈጻሚና ከኢህአዴግ ም/ቤት ለመገለል እንዲወስኑ መገፋፋታቸውንና የቀሩትም የኦህዴድ አባላት የመለስን ሃሳብ በተቃወሙት ላይ እንዲነሱ በማድረግ ከአቶ ሽፈራው ጃርሶ በስተቀር ሁሉም ወደሚፈልጉበት መስመር እንዲሄዱላቸው ማድረጋቸውን እነዚሁ ምንጮች አብራርተዋል።</p>

<p>በኦህዴድ ማ/ኮ ያላገኙትን ድል በኢህአዴግ ም/ቤት መለስ በማግኘትና የበታች የኦህዴድ አመራሮችን በማደፋፈር ሙሉ ለሙሉ ኦህዴድን በአሁኑ ወቅት እሳቸው በሚፈልጉት መስመር እንዲራመድ በማድረግ ላይ መሆናቸውን ውስጥ አዋቂ ምንጮቹ ገልፀዋል።</p>


<p class="align-center"><a href="/Gazettas/Ruh/info/Ruh.sera.html">ከሩሕ ሰኔ 22 ቀን 1993</a></p>

</body>
</html>	
