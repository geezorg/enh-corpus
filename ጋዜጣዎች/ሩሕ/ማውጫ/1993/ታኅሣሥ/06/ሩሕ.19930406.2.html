<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ገበሬዎች ተቃዋሚን ትደግፍላችሁ በሚል እየታሰሩና ማዳበሪያ እየተከለከሉ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ገበሬዎች ተቃዋሚን ትደግፍላችሁ በሚል እየታሰሩና ማዳበሪያ እየተከለከሉ ነው</h2>


<p>ገበሬዎች በምዕራብ ሸዋና በአርሲ ዞን የኦሮሞ ብሔራዊ ኮንግረንስ አባላትና ደጋፊዎች በመሆናቸው ማዳበሪያ እየተከለከሉና እየታሰሩ መሆናቸውን ከየአካባቢዎቹ የደረሱን ጥቆማዎች አመለከቱ።</p>

<p>በምዕራብ ሸዋ ጀልዱ ወረዳ የኦቦኮ አባላትና ደጋፊዎች ለተባልቱ ምዳበሪያ እንዳይሰጥ የተከለሉ ሲሆን የወረዳው የኦህዴድ ተጠሪ አቶ አጀማ ቤጊ በግንቦቱ ምርጫ የተሳተፈውን አቶ በጂጋ ጂማን እንዲታሰሩ ማድረጋቸውን የአካባቢው ምንጮች የጠቀሱ ሲሆን እኚሁ ባለሥልጣን አቶ በጂጋ ጋጂሳ የተባሉትን ሌላ ግለሰብ በማንኛውም ሕዝባዊ ስብሰባ እንዳይሳተፉ መከልከላችውን ጨምረው ገልጸዋል።</p>

<p>«የኦህዴድ አባላት የቱለማ ወገን ናቸው። ኦብኮዎች መጫናቸው ቀድሞ እንደወጉን ዛሬም ሊወጉን ነው» በሚል የወረዳው የኦህዴድ ተጠሪ ሕዝቡን እርስ በእርስ ለማጋጨት እየቀሰቀሱ መሆናቸውንና መ/አ ጉደታ በደዳ በተባሉት የኦብኮ አባል ላይ በተገኙበት እንዲገደሉ ትዕዛዝ ማስተላለፋቸውን የደረሱን ጥቆማዎች ያመለክታሉ። በአቶ ከተማ ገደፋ በጀልዱ ወረዳ ኤረር ቀበሌ ገ/ማህበር ነዋሪ በቀበሌው ሊቀመንበር በአቶ ቱፋ ደበሌ በሕዝብ ፊት ማስፈራሪያ እንደተሰጠው እኚሁ ግለሰብም በተደጋጋሚ በህዝቡ ላይ ዛቻ ይፈፅማሉ ብለዋል።</p>

<p>በአርሲ ዞን ሙኔሳ ወረዳ በአሁኑ ወቅት የኦብኮ አባላትን ታደራጃላችሁ በሚል ያለ ወንጀላቸው አቶ ከበደ ኡርጌ፣ ብርሃኑ ብሩ፣ ታምሩ ብሩ፣ ገመዳ ቱላ፣ ከበደ ኤብሶ እና ቶለሳ ሁምዳ የተባሉት 6 ግለሰቦች በእስር ላይ የሚገኙ ሲሆን በመጪው ይ እካቲት ድርጅቱ በወረዳና በቀበሌ ምርጫ እንዳይሳተፍ እንቅፋት እየተፈጠረበት መሆኑን የአካባቢው ምንጮች ይ ናገራሉ። በተመሳሳይ ሁኔታ በምዕራብ ሸዋ ሜታሮቢ ወረዳ ከህዳር 28 ቀን 1993 ዓ.ም ጀምሮ ከዚህ ቀደም የሚደረገው ጫና ሳይበቃ አዲስ የማስፈራራት የዛቻ ቃላቶች እየተሰነዘረባቸው መሆኑን የደረሰን ዘገባ ያመለክታል።</p>

<p>ባለፈው ሐሙስ በአቶ ጉተማ ሰቦቃ መኖሪያ ቤት ላይ ፍተሻ መደረጉና አቶ ግርማ ሜታ የተባሉት ግለሰብም ህዳር 30 ቀን 1993 ዓ.ም ያለወንጀል ለ1 ቀን ታስረው በ1 ሺህ ብር ዋስ መለቀቃቸውን እና ኦብኮን ወክሎ በመጪው ምርጫ የሚወዳደረው አቶ ቱጄማ ደበላ ከህዳር 4 ጀምሮ የዋስ መብቱ ሳይጠበቅለት በእስር ላይ የሚገኝ መሆኑን የጠቀሱት የአካባቢው ምንጮች አያይዘውም በወረዳው የኦብኮ አባላትና ደጋፊዎች ናችሁ በሚል የእርዳታ እህል መከልከላቸውን ገልፀዋል።</p>

<p>ይህ በእንዲህ እንዳለ በአማራ ክልል በምዕራብ ጎጃም ይልማና ዴንሳ ወረዳ 18 ገበሬዎች የኢትዮጵያ ዴሞክራቲክ ህብረት ፓርቲ አባላት ናችሁ በሚል ማዳበሪያ በገንዘባቸው ገዝተው እንዳይጠቀሙ መከልከላቸውንና አባላቱ ላይ ማስፈራራት መድረሱን ኢዴሕፓ ሰሞኑን ባወጣው መግለጫ መጥቀሱ ይታወሳል።</p>


<p class="align-center"><a href="/Gazettas/Ruh/info/Ruh.sera.html">ከሩሕ ታህሣሥ 6 ቀን 1993</a></p>

</body>
</html>	
