<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኤርትራው ባንክ ገዥ ኢትዮጵያ በቢሊዮን ለሚቆጠር ብር ባለዕዳ ነች አሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የኤርትራው ባንክ ገዥ ኢትዮጵያ በቢሊዮን ለሚቆጠር ብር ባለዕዳ ነች አሉ</h1>


<p>ኢትዮጵያና ኤርትራ ወደድንበሩ ጦርነት ከመግባታቸው በፊት ሁለቱ አገሮች በጋራ ሲጠቀሙበት የነበረው የኢትዮጵያ ብር በኤርትራ ባንኮች ውስጥ ታሽጎ ተመጣጣኝ ክፍያ እየተጠባበቀ መሆኑ ተገለፀ።</p>

<p>የኤርትራው ባንክ ገዥ አቶ ተክኤ በየነ ሰሞኑን ለአሜሪካ ድምፅ እንደገለጹት በኢትዮጵያና ኤርትራ በቀድሞው ብር ኤርትራ በጋራ ሲጠቀሙ የቆዩ ሲሆን ኤርትራን ነፃ መውጣት ተከትሎ የመጣው የናቅፋ ቅያሬ በቢሊዮን የሚቆጠር የኢትዮጵያ ብር በኤርትራ ባንኮች እንዲቀመጥ አድርጓል። አቶ ተክኤ ክፍያውን እየተጠባበቁ ያለበትን ሕጋዊ ምክንያት ሲያራሩም በዓለም አቀፍ የኢኮኖሚ ህግ መሰረት አንዲት ሀገር ብሔራዊ ባንኳ የሚያትመውና ለገበያ የሚያውለው ገንዘብ ባለቤት በመሆኗ ላምጭው እንድትከፍል ህጉ ስለሚያስገድዳት የገንዘቡ ባለዕዳ ሀገሪቱ ነች በማለት ኢትዮጵያ በብር ለተቀመጠው ገንዘብ ተመጣጣኝ ክፍያ ልትከፍለን ይገባል።</p>

<p>በወቅቱ ጠቅላይ ሚኒስትር መለስ በጉዳዩ ላይ የዓለም አቀፍ የገንዘብ ድርጅት አስተያየቱን እንዲሰጥበት በመጠየቃቸው ድርጅቱ «ብር የኢትዮጵያ ገንዘብ ስለሆነ የሀገሪቱ ብሔራዊ ባንክ ዕዳ ነው» በማለት በባንኩ የሚገኘውን ሰነድ ዋቢ አድርጎ በሁለቱ ሀገሮች ተወካዮች ፊት ወስኗል ሲሉ አስረድተዋል።</p>

<p>ይህንኑ የገንዘብ ድርጅቱን ውሳኔ የዓለም ባንክ ተመልክቶ የሚቀነስም የሚጨምርም ጉዳይየለም በማለት በውሳኔው መስማማቱን ጠቁመው ሆኖም በጉዳዩ ላይ ሀሳብ የሚሰጡ ጠበብቶች ከፈለጋችሁ ምረጡ በማለት የስም ዝርዝር ቀርቦ ኤርትራ አራት ባለሙያዎችን ስትመርጥ ኢትዮጵያ ግን ጉዳዩን በቸልታ ተመልክታዋለች ብለዋል። ስለገንዘቡ አከፋፈል ሁለቱ መንግሥታቶች ተነጋግረው ይወስናሉ የሚል ሀሳብ በስምምነት ሰነድ ላይ ሰፍሮ እንደሚገኝ ጠቅሰው ከጦርነቱ በፊት ሌሎች ውሎችንም የያዘው ይኸው ሰነድ አስመራ ውስጥ ፕሬዝዳንት ኢሳያስ ለጠቅላይ ሚኒስትር መለስ የሰጧቸው መሆኑንም አስታውሰዋል።</p>

<p>በወቅቱ የኤርትራ ባንክ የውጭ ምንዛሪ ተመንን በምትቆጣጠረው ኢትዮጵያ ላይ የጎላ ሊሆን እንደሚችል የጠቀሱት አቶ ተክኤ ከሁለት ሺህ ብር በላይ የሚኖረው የንግድ ልውውጥ በዶላር እንዲሆን የኢትዮጵያ መልዕክተኞች መናገራቸውን ገልፀዋል። በመጨረሻም ህዳር 8 ቀን 1997 (እ.ኤ.አ) በኤርትራና በኢትዮጵያ ናቅፋና አዲሱ የኢትዮጵያ ብር ገበያ ላይ ውለው በኤርትራ የሚገኘው ብር ተሰብስቦ ብዙም ሳይቆይ ጦርነቱ መነሳቱን አብራርተዋል።</p>


<p class="align-center"><a href="/Gazettas/Ruh/info/Ruh.sera.html">ከሩሕ ታህሣሥ 20 ቀን 1993</a></p>

</body>
</html>	
