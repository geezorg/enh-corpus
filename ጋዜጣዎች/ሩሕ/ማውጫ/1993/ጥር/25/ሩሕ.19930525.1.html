<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የተመድ የኢትዮ ሶማሊያን ውዝግብ ለማርገብ ሊንቀሳቀስ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የተመድ የኢትዮ ሶማሊያን ውዝግብ ለማርገብ ሊንቀሳቀስ ነው</h1>


<p>የተባበሩት መንግሥታት ድርጅት በኢትዮ ሶማሊያ መካከል የተነሳውን ውዝግብ ለማርገብ እንቅስቃሴ ሊጀምር መሆኑን የሶማሊያ ጋዜጣ ዘገበ።</p>

<p>የመንግሥታቱ ድርጅት ልዑክ በሚቀጥሉት ጥቂት ቀናት ሞቃዲሾ ይገባሉ ያለው የሶማሊያው አሃ ማሃ የተሰኘው ጋዜጣ ኢትዮጵያ በሶማሊያ አደረገች ያለውን ወታደራዊ ጫና የተባበሩት መንግሥታት ድርጅትን ጨምሮ በርካታ አገሮች በመቃወም ላይ ናቸው ሲል ጽፏል።</p>

<p>የተመድ ልዑካን ከሞቃዲሾ መልስ አዲስ አበባ ውስጥ ከኢትዮጵያ መንግሥት ጋር እንደሚነጋገሩ ጋዜጣው ጠቅሶ ኢትዮጵያ ሁለት ጠንካራ ወታደራዊ ብርጌዶቿን ማክሰኞ ጐዴ ከተማ አስፍራለች ብሏል። «ሁኔታው የሰሜን ሶማሊያን ክልል ለመቆጣጠር የሚደረግ እንቅስቃሴ ነው ሲል ዘግቧል» የአዲሱ የሶማሊያ መንግሥት ጠቅላይ ሚ/ር ዓሊ ካልፊ በበኩላቸው እንዳስታወቅቱ የኢትዮጵያ መንግሥት በማንኛውም መልኩ ቢሆን በሶማሊያ ወደብም ሆነ የአውሮፕላን ማረፊያ ለመጠቀም እያደፈረሰው ያለውን ግንኙነት ማደስና እንደሚጠበቅበት ገልጸው በሶማሊያ ሉዓላዊነት ላይ የሚቃጣ ማናቸውም ወረራን እንደሚቃወሙና ከኢትዮጵያ መንግሥስት ባለሥልጣናት ጋር ለመነጋገር ዝግጁ እንደሆኑ መግለጻቸውን የፈረንሳዩ የዜና አገልግሎት ኤ.ኤፍ.ፒ ከሞቃዲሾ ዘግቧል።</p>

<p>የኢትዮጵያ መንግሥት ስለጉዳዩ የሰጠው ይፋ ምላሽ ባይኖርም አንዳንድ ውስጣዊ ምንጮች የሶምላኢያ መንግሥት የራሱን ውስጣዊ ችግር እንደሚናገር ገልጸዋል።</p>

<p>ይህ በዚህ እንዳለ ኤርትራ ለአዲሱ የሶማሊያ መንግሥት ሙሉ እውቅና መስጠቷን ኤሶግ-ኦጋል የተሰኘው የሶማሊያ ጋዜጣ ዘግቧል። የኤርትራ የውጭ ጉዳይ ሚኒስትር አሊ ሰይድ አብደላህ ለጋዜጣው እንደገለጹት መንግሥታቸው ለአዲሱ የሶማሊያ መንግሥት ሙሉ እውቅና ሰጥቷል።</p>

<p>የኤርትራ መንግሥት በአዲሱ የሶማሊያ ፕሬዝዳንታዊ ምርጫ ሥነ ሥርዓት ላይ በጅቡቲ ተገኝቶ እንደነበር ጋዜጣው ገልጾ በወቅቱ ለአዲሱ የሶማሊያ መንግሥት አስተዳደር እውቅና እንደሚሰጥ መግለጹን አስታውሰዋል። «አንዳንድ መንግሥታት በሶማሊያ መንግሥት ላይ ደባ ይፈጽማሉ» ያሉት የኤርትራ የው/ጉ/ሚ/ር ብዙ አገሮች የሶማሊያን መንግሥት ከመርዳት መታቀባቸውን ገልጸዋል።</p>


<p class="align-center"><a href="/Gazettas/Ruh/info/Ruh.sera.html">ከሩሕ ጥር 25 ቀን 1993</a></p>

</body>
</html>	
