<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>መንግሥት በከፍተኛ ትምህርት ተቋማት ላይ እያደረሰ ያለው በደል መወገዝ አለበት ተባለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">መንግሥት በከፍተኛ ትምህርት ተቋማት ላይ እያደረሰ ያለው በደል መወገዝ አለበት ተባለ</h2>


<p>በደቡብ ዩኒቨርስቲ በአዋሣ ግብርና ኮሌጅ የሚማሩ የኦሮሞ ተወላጆች መንግሥት ኢትዮጵያ ውስጥ እየፈጸመ ያለው የጭቆናና የግፍ ተግባር ካለፉት መግንሥታት ሁሉ የከፋ ነው በማለት ተቃውሞአቸውን አሰሙ።</p>

<p>ተማሪዎቹ በሀገራችን ወቅታዊ ጉዳይ ላይ ተሰባስበው ባወጡት መግለጫ በኢትዮጵያ ውስት የኦሮሞንና የሌሎች ጭቁን ሕዝቦችን በጠመንጃ አፈሙዝ እያስገደዱ መግዛቱ አሳስቦናል ብለዋል። አክለውም በህግ የተቀመጠው ግን ተግባራዊ መሆን ያቃተው የኢህአዴግ ሕገ መንግሥት እየተጣሰ ለሚፈጠሩ ችግሮች ሁሉ መፍትሔ የሚሰጠው በጠመንጃ አፈሙዝ በመሆኑ የዜጐች ደም በከንቱ ሲፈስና በእስር መንገላታት ሲደርስ ይታያል።</p>

<p>ባልታወቀ አካል በኦሮሚያ ክልል በሺዎች የሚቆጠር ሄክታር ደን መቃጠሉ፣ የኦሮሚያ ምክር ቤት ፊንፊኔን ከኦሮሚያ የሚነጥል አዋጅ ጥር 5 ቀን 1992 ዓ.ም ያለሕዝብ ውሳኔ በአካዳሚና በጂማ ትምህርት ቤቶች ተማሪዎች ያነሱት የመብት ጥያቄ በኃይል እንዲታፈን መደረጉ በቅርብ ጊዜያት ብቻ መንግስት የሚፈጽመውን የኃይል እርምጃ ዋቢ ያደርጋል ሲሉ ጠቁመዋል።</p>

<p>በአዋሳ ከተማም በመምህራን ማሰልጠኛ ኮሌጅ ተማሪዎች ለመኖር የሚያስፈልጓቸውን መሰረታዊ ነገሮች መጠየቃቸው እንደወንጀል ተቆጥሮ የኃይል እርምጃ በመንግስት ታጣቂዎች ሲወሰድ በዓይናችን ተመልክተናል ሲሉ ድርጊቱን አማረዋል።</p>

<p>ይህ ሁሉ በአንድ ሀገር ዜጐች ላይ የተፈጸመው ግፍ ከአሳዛኝነቱም በላይ የሚያስመርር መሆኑን የጠቆሙት እነዚሁ ተማሪዎች የጥቃቱ አሰነዛዘር በድንገተኛ ግጭት ሳቢያ ሳይሆን በጥናት የተቀነባበረና በስልት የተመራ ነው ብለዋል።</p>

<p>ከውይይቱ በኋላ ተማሪዎቹ ባለአምስት ነጥብ የአቋም መግለጫ አውጥተዋል። በግልባጭም ለዓለም አቀፍ ቀይ መስቀል ኮሚቴ፣ ለኢትዮጵያ ሰብዓዊ መብት ጉባዔ አስተላልፈዋል።</p>


<p class="align-center"><a href="/Gazettas/Ruh/info/Ruh.sera.html">ከሩሕ ጥር 11 ቀን 1993</a></p>

</body>
</html>	
