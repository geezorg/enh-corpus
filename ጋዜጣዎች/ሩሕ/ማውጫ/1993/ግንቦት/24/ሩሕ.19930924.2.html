<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የእነስዬና አብረዋቸው የተያዙ ባለሀብቶች ንብረት እየታገደ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የእነስዬና አብረዋቸው የተያዙ ባለሀብቶች ንብረት እየታገደ ነው</h1>


<p>በህዝብ ተወካዮች ም/ቤት ግንቦት 16 ቀን የህግ ጉዳይ ቋሚ ኮሚቴ ማሻሸያ አቅርቦበት የፀደቀው የፀረ ሙስና አዋጅ ረቂቅ መሰረት የቀድሞው መከላከያ ሚ/ር ስዬ አብርሃን ጨምሮ አብረዋቸው በሙስና ተጠርጥረው የተያዙ ባለሥልጣናት የመስሪያ ቤት ኃላፊዎችና ባለሀብቶች ንብረትና ቢሮዎች በጥበቃ ሥር እየዋሉ በመታገድ ላይ መሆናቸውን ውስጥ አዋቂ ምንጮች ይናገራሉ።</p>

<p>በም/ቤቱ በፀደቀው አዋጅ ላይ እግድን በተመለከተ የሚቀርብ ማመልከቻ ክስ ከተመሰረተ በኋላ ወይም የወንጀል ክስ ከመመስረቱ በፊት ሊቀርብ እንደሚችል በሚጠቀመው መሰረት ስልጣናቸውን ለሙስና መጠቀሚያ አድርገዋል ከባለስልጣናት ጋር ተሻርከው ዘርፈዋል አለአግባብ ከመንግሥት ብድር ሰጥተዋል በሚል የተያዙት የልዩ ልዩ የግልና የመንግሥት ድርጅቶችን በበላይነት የሚያስተዳድሩ ሰዎችን ከክልልና ከአዲስ አበባ በመያዝ ላይ መሆናቸውን እነዚህ ምንጮች ገልፀዋል።</p>

<p>የጠ/ሚ/ር ጽ/ቤትና የፌዴራል ፖሊስ እያካሄዱት ባለው ፀረ ሙስና ዘመቻ ከአዲስ አበባ ብቻ ሳይሆን ከወንጂ መተሐራና ከፊንጫ ጭምር ሰዎች በቁጥጥር ስር እየዋሉ መሆናቸውን እነዚሁ ምንጮች የገለፁ ሲሆን ፖሊስ አጠቃላይ የታሳሪዎቹን ቁጥር በተመለከተ የሰጠው መግለጫ የለም።</p>

<p>አቶ ስዬ አብርሃን ጨምሮ በሰሞኑ ፀረ ሙስና ዘመቻ ወደ95 የሚጠጉ ሰዎች ከልዩ ልዩ መንግሥታዊና መንግሥታዊ ካልሆኑ ድርጅቶች ከጉዳዩ ጋር ቅርበት አላቸው በሚል እየተያዙ ሲሆን ፖሊስ በበኩሉ ግንቦት 11 ቀን 1993 ዓ.ም መረጃ ለመሰባሰብ የሰጠውን አድራሻ ለውጦ አዲስ የክልል ቁጥሮችና የፋክስ ቁጥሩን ገልፆ ከህብረተሰቡም መረጃ እየመጣለት መሆኑን ጠቁሟል።</p>

<p>በሙስና ወንጀል ተጠርጥረው ከተያዙት በርካታ ሰዎች ጋር በተያያዘ ይሁን በሌላ ብዙ ነጋዴዎችና ከሥርዓቱ ጋር ቅርበት ያላቸው ሰዎች ከአገር ለመውጣት በመጣደፍ ላይ መሆናቸውን አንዳንድ መረጃዎች ያመለክታሉ።</p>


<p class="align-center"><a href="/Gazettas/Ruh/info/Ruh.sera.html">ከሩሕ ግንቦት 24 ቀን 1993</a></p>

</body>
</html>	
