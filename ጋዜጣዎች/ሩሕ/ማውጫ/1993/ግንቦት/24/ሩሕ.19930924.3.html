<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአ.አ ዩኒቨርስቲ ተማሪዎች ትምህርት የማቋረጥ ፎርም እየሞሉ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የአ.አ ዩኒቨርስቲ ተማሪዎች ትምህርት የማቋረጥ ፎርም እየሞሉ ነው</h1>


<p>በርካታ የአዲስ አበባ ዩኒቨርስቲ (6 ኪሎ) ተማሪዎች ካለፈው ማክሰኞ ጀምሮ ትምርህት ለማቋረጥ የሚያስችላቸውን መረጃ ወረቀት ለማውጣት (ክሊራንስ) መሙላት ጀምረዋል። ተማሪዎቹ አሁን ባለው የግቢው ያልተረጋጋ ሁኔታ ውስጥ ከመቆየት የዚህን ዓመት ትምርህት ለማቋረጥ መገደዳቸውን ገልፀዋል።</p>

<p>ይህ በእንዲህ ባለፈው ሳምንት በፖሊት መታወቂያቸውን ተቀምተው ከግቢ የተባረሩ 145 ተማሪዎች ባለፈው ረቡዕ ጀምሮ መታወቂያቸው የተመለሰላቸው ሲሆን ከመካከላቸውም የ25 ተማሪዎች ለብቻ ተለይቶ እንዳልተመለሰላቸው ታውቋል። እነኝህ ስም ዝርዝራቸው ተለይቶ ከተቀመጡ 25 ተማሪዎች መካከል ወረቀት በትናችኋል፤ ትምህርት ተከታትላችሁ አታውቁም፣ ተማሪውን ታሳድማላችሁ በሚል ከየማደሪያ ስፍራቸው የተቀሙ ይገኙበታል።</p>

<p>በአሁኑ ሰዓት ፖሊሶች የሚፈጽሙብንን በደል ዩኒቨርስቲው የሚያውቀው አይመስለንም፤ በማለት በርካታ ተማሪዎች የሚናገሩ ሲሆን የፖሊሶቹ ኃላፊ ሻምበል ያሬድ በግቢው አድራጊ ፈጣሪ በመሆን በፖሊሶች እያስፈራራንና እያስደበደበን ይገኛል ብለዋል። መታወቂያ ተቀምተው ለአንድ ሳምንት በውጭ ከከረሙት ውስጥ አዲስ አበባ ዘመድ ያልነበራቸው ተማሪዎች በየመጠለያውና በየቤ/ክርስቲያናቱ ሲጉላሉ መክረማቸውን አንዳንዶች ገልፀዋል።</p>

<p>የተማሪዎቹ ጉዳይ እንዲያጣራ በተወካዮች ም/ቤት የተሰየመው የተወካዮች ም/በት የማህበራዊና ህግ ጉዳዮች ቋሚ ኮሚቴ በትናትናው ዕለት የደረሰበትን ውሳኔ ለምክር ቤቱ አቅርብውል። ኮሚቴው ባቀረበው ባለ3 ነጥብ ውሳኔ በአሁኑ ሰዓት በዩኒቨርስቲው የተረጋጋ ሁኔታ ስላለ ተማሪዎች በት/ገበታቸው ላይ እንዲገኙና ወላጆችም ልጆቻቸውን እንዲልኩ፣ የተማሪዎቹ በፖሊስ የተወሰደው አሻራና መታወቂያ እንዲመለስ፣ ተማሪዎቹ በትምህርት ላይ እያሉ ተወካዮቻቸውን በመምረጥ በህጋዊ መንገድ ከዩኒቨርስቲው ሴኔትና አስተዳደር ጋር እንዲሰሩ ያሳሰበ ሲሆን ከአሁኑ በኋላ ለሚፈጠረው እንቅስቃሴ ተማሪው ራሱ ተጠያቂ ነው በማለት የውሳኔ ሃሳቡን ለምክር ቤቱ አሰምቷል።</p>


<p class="align-center"><a href="/Gazettas/Ruh/info/Ruh.sera.html">ከሩሕ ግንቦት 24 ቀን 1993</a></p>

</body>
</html>	
