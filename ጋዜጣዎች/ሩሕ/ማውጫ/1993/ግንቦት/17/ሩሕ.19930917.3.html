<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«የእነ ፕ/ር መስፍንን ጉዳይ የሚያዩት የቀኝ ዳኛ ኢህአዴግን ወክለው ተወዳድረዋል»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«የእነ ፕ/ር መስፍንን ጉዳይ የሚያዩት የቀኝ ዳኛ ኢህአዴግን ወክለው ተወዳድረዋል»</h2>


<p>የሕዝብ ተወካዮች ምክር ቤት 1ኛ ዓመት የሥራ ዘመን 26ኛ መደበኛ ስብሰባ ባደረገበት በትላንትናው ዕለት የፍትሔ ሚኒስቴሩ በፍርድ ቤት ጉዳይ ላይ የፖለቲካ እጅ የሌለበት ምን ያህል ነው? በሚል ባቀረቡት ጥያቄ ላይ በሰጡት ማብራሪያ የእነ ፕ/ር መስፍንን ጉዳይ የሚያዩት የቀኝ ዳኛ ኢህአዴግን ወክለው መወዳደራቸውን ገልፀዋል።</p>

<p>ተወካዩ እንዳሉት በፕ/ር መስፍን ወ/ማርያምና ዶ/ር ብርሃኑ ነጋ በተከሰሱበት ጉዳይ ተመልካችና ውሳኔ ሰጪ የሆኑት ዳኛ አቶ ልዑል ገ/ማርያም ከዚህ ቀደም በወረዳ 24 በመብራት ኃይል አዳራሽ ስለኢህአዴግ የኢህአዴግ ካድሬ ሆነው ማብራሪያና ትምህርት መስጠታቸውን እንደሚያውቁ ጠቁመው እንደዚህ ያሉ ሰዎች በፍርድ ላይ ተቀምጠው ፍትህ ምን ያህል ከፖለቲካው ነፃ ሆኗል ብለን እንናገራለን ሲሉ የፍትህ ሚኒስትሩን አቶ ወረደ ወልድ ወልዴን ጠይቀዋል።</p>

<p>ዶ/ር በየነ ጴጥሮስ በበኩላቸው ለሚ/ሩ ባቀረቡት ጥያቄ በሕገ መንግሥቱ የተደነገጉት ብዙ መሰረታዊ መብቶች በብዙ መልኩ እንደሚጣስ ጠቁመው በደቡብ በሀዲያ በከምባታ አላባ ጠምባሮ በሕዝብ ላይ የተፈፀሙ ግድያዎችንና የሰብዓዊ መብት ረገጣዎችንና እስራትን አስመልክተው ጥያቄ አቅርበዋል።</p>

<p>ይህ በእንዲህ እንዳለ ፕ/ር መስፍን ወልደማርያምና ዶ/ር ብርሃኑ ነጋ ዛሬ ለ3ኛ ጊዜ ፍ/ቤት ሲቀርቡ ፖሊስ ተጨማሪ የጊዜ ቀጠሮ ይሰጠኝ ብሎ ከጠየቀና አቃቤ ሕግም የዋስትና መብታቸው እንዲከበር ያቀረበለትን ጥያቄ ከተቃወሙ የምሁራኑ ጠበቆች ጉዳዩን እንደሚቃወሙ ሲታወቅ በእስርና በረሀብ አድማ የተንገላቱት ፕ/ር መስፍን ወ/ማርያም እና ዶ/ር ብርሃኑ ነጋ ዛሬ በዋስ ካልተፈቱ ሕይወታቸው የበለጠ አደጋ ላይ እንደሚወድቅ ግምታቸውን ሰጥተዋል።</p>


<p class="align-center"><a href="/Gazettas/Ruh/info/Ruh.sera.html">ከሩሕ ግንቦት 17 ቀን 1993</a></p>

</body>
</html>	
