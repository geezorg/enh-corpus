<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ፖሊስ የዩኒቨርስቲ ተማሪዎችን ማሳደዱን ቀጥሏል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ፖሊስ የዩኒቨርስቲ ተማሪዎችን ማሳደዱን ቀጥሏል</h1>


<p>ከትናንት በስቲያ ረፋዱ ላይ የብረት ቆብ ያጠለቁና ቆመጥ የያዙ በርካታ ፖሊሶች በአአዩ /6 ኪሎ/ ተማሪዎችን ሲያስፈራሩና ሲያባርሩ እንደነበር ከስፍራው የደረሰን መረጃ ለመረዳት ተችሏል።</p>

<p>በርካታ ተማሪዎች እስከ ግንቦት 15/93 ዓ.ም የሚመለከተው አካል ያነሳናቸው ጥያቄዎች ተግባራዊምላሽ በሚያገኙበት ሁኔታ ላይ ያወያየን አሊይም የራሳችንን ውሳኔ እንወስዳለን በሚል ከሳምንት በፊት ወስነው ነበር። ረቡዕ በቀጠሮው መሰረት ተማሪዎች በሙሉ ከጠዋት ጀምሮ ግቢ ተገኝተው ነበር። በዚህ ወቅት ተማሪዎቹ ተሰብስበው እንዳይነጋገሩ ለማድረግ በርካታ ፖሊሶግ በግቢው ሰፈሩ። ፖሊሶቹ ማንኛውም ተማሪ በቡድን ቆሞ እንዳያወራ ሲከለክሉ የቆዩ ሲሆን እረፋዱ ላይ ተማሪዎች ከየአቅጣጫው በፖሊሶች ላይ ባሰሙት ጩኸት ሳቢያ ፖሊሶቹ ምግብ ቤት ድረስ በመግባት ጮኻችኋል በሚል ከበርካታ ተማሪዎች ላይ መታወቂያ ቀምተዋል።</p>

<p>በሁኔታው የተደናገጡ ሌሎች ተማሪዎች ወደማደሪያ ክፍሎችና ወደውጭ በር ሮጠው ለማምለጥ የሞከሩ ሲሆን ለመውጣት ወደበር ያመሩ በሙሉ በር አካባቢ ሲደርሱ መታወቂያቸውን በፖሊሶች እየተነጠቁ እንዲወጡ ተደርጓል። በዚህ ሳቢያ በርካታ መሄጃ የሌላቸው ተማሪዎች መታወቂያቸው ተመልሶላቸው ወደግቢ ለመግባት ቢጠይቁም በር ላይ የሚገኙት ፖሊሶች እኛ አናውቅም የሚል ምላሽ ስለሰጧቸው ተማሪዎቹ በዩኒቨርስቲው ዙሪያ ሲንከራተቱ ይታያሉ።</p>

<p>በአለፈው ሳምንት ከግማሽ በታች የሚገመቱ ተማሪዎች በክፍል ተገኝተው የነበረ ቢሆንም ከቀን ወደቀን ወደመማሪያ ክፍሎች የሚገቡት ቁጥር እየቀነሰ መጥቷል። ለዚህ ምክንያቱ የአብዛኛው ተማሪ ያለመማር ሲሆን ፖሊስ በግቢው እንደልብ የመነጋገርና በር አካባቢ የመቆም ነፃነታቸውን ማገዱ ዩኒቨርስቲውን ከመማሪያ ተቋምነት ይልቅ እንደማስፈራሪያና ማሸማቀቂያ ስፍራ እንዲቆጥሩት ያደረጋቸው መሆኑን ከተማሪዎቹ ለመረዳት ተችሏል።</p>


<p class="align-center"><a href="/Gazettas/Ruh/info/Ruh.sera.html">ከሩሕ ግንቦት 17 ቀን 1993</a></p>

</body>
</html>	
