<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢዴፓ 110 አባሎቻችን በፖሊስ ተይዘዋል አለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢዴፓ 110 አባሎቻችን በፖሊስ ተይዘዋል አለ</h1>


<p>ኢዴፓ 110 አባሎቻችን በፖሊስ ተይዘዋ፤ ከነዚህም ውስጥ 6ቱ ከፍተኛ የአመራር አካላት ናቸው፣ አባላቱ እስካሁን ድረስ ለፍርድ ሊቀርቡ ቀርቶ የት እንዳሉ እንኳን አይታወቅም ሲሉ አንድ የኢዴፓ አመራር አካል ለሩሕ ጋዜጣ ገለጹ።</p>

<p>አመራሩ አያይዘውም «እኛ ድሮውንም እዚህ ወያኔ/ኢህአዴግ አፍንጫ ስር ኢዴፓን ስንመሰርት ሁሉ ነገር ተስተካክሏል፣ ሁሉ ነገር አልጋ በአልጋ ይሆናል ብለን ሳይሆን በዋናነት የኢትዮጵያን የጦርነት ባህል ለመቀየርና ሳንገል እየሞትን ለዚህ ሕዝብ አዲስ ተስፋ፣ አዲስ የሰላም ጐህ እንዲቀድ ለማድረግ ነበር» ብለዋል።</p>

<p>ከአዲስ አበባ ዩኒቨርስቲ ተማሪዎች ጋር በተያያዘ የተነሳውን አመጽ በተመለከተም አመራሩ ሁኔታውን በድርጅታችን ላይ ለማላከክ ተሞክሯል። ይህ የማላከክ ዘመቻ ዛሬ የምናውቀው ነገር አይደለም። ድሮ እንደሚያደርጉት እናውቃለን፤ ነገም እንደሚያደርጉት እናውቃለን፤ አሁንም እያደረጉት ያለ ነገር ነው። ኢህአዴግ ጠንካራ የተቃዋሚ ፓርቲ አጣሁ እያለ በየጊዜው ሲለፍፍ እንዳልነበር ዛሬ ኢዴፓ ጠንካራ ተቃዋሚ ፓርቲ ሆኖ ሲወጣ በሰበብ አስባብ ድርጅቱን ከመኮርኮም አልፎ ለማፈራረስ እየተሞከረ ነው ሲሉ አስታውቀዋል።</p>

<p>እኚሁ የኢዴፓ የአመራር አባል በፕሮፌሰር መስፍን ወልደማርያምና በዶ/ር ብርሃኑ ነጋ ላይ የተመሰረተውን ክስ በተመለከተም «በእኛ ላይ እየደረሰ ያለው የወያኔ ድራማ በሌሎችም ላይ እንደሚደርስ ሀቅ ነው። ምናልባት የወያኔ ድራማ የማይሰራባቸው ካሉ የወያኔን ጉድፍ የማያሳዩና ለኢትዮጵያ ሕዝብ ይፋ የማያወጡ ከሆነው ነው» ብለዋል። አመራሩ አክለውም አሁን እየተያዙ ያሉት ሰዎች ለራሳቸው በማቴሪያል ደረጃ የገንዘብ ወይንም የሌላ ችግር ኖሮባቸው ሳይሆን ለዚህች አገር አንድ ነገር ሰርተን እንለፍ ብለው በየፊናቸው የሚሯሯጡ ሰዎች ናቸው ካሉ በኋላ በነዚህም ላይ የተደረገው ኢ-ፍትሐዊ ድርጊት መሆኑን ገልፀዋል።</p>

<p>ኢዴፓ አሁን ሊቀጥልበት ስላሰበው የትግል ስልት አመራሩ ተጠይቀው «እኛ አሁን እንደ ሃይማኖት ይዘን የምንሰብከው ለኢትዮጵያ መድህን ሊሆን የሚችለው በኛ እምነት ከዚህ በኋላም ሰላማዊ ትግል ነው ያ ሰላማዊ ትግል ደግሞ የፈጀውን ጊዜ ይፍጅ፤ እነሱም የቻሉትን ያህል አመጽ በእኛ ላይ ይፈጽሙብን በዚህ በጀመርነው ሰላማዊ ትግል እንገፋበታለን» በማለት አጠቃለዋል።</p>


<p class="align-center"><a href="/Gazettas/Ruh/info/Ruh.sera.html">ከሩሕ ግንቦት 3 ቀን 1993</a></p>

</body>
</html>	
