<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኤርትራ መንግሥት ኢትዮጵያ ለጦርነት እየተዘጋጀች ነው ሲል ስሞታ አቀረበ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የኤርትራ መንግሥት ኢትዮጵያ ለጦርነት እየተዘጋጀች ነው ሲል ስሞታ አቀረበ</h1>


<p>ከአንድ ዓመት በፊት በተኩስ ማቆም ሥምምነቱ መሰረት የኢትዮ ኤርትራ ጦርነት የቆመ ቢሆንም ስምምነቱን ኢትዮጵያ ተግባራዊ አላደረገችም ለጦርነትም እየተዘጋጀች ነው ሲሉ የሻዕቢያ የፖለቲካ ኃላፊ የማነ ገ/አብ መግለፃቸውን የኤርትራ ህዝብ ድምፅ ሬዲዮ ዘገበ።</p>

<p>የሻዕቢያን የፖለቲካ ኃላፊ ክስ አስመልክቶ የኢትዮጵያ መንግሥት እስካሁን የሰጠው መግለጫ ባይኖርም «በስምምነቱ መሰረት ወያኔ የቀበራቸውን ፈንጂዎች የሚያሳይ ካርታ ለሰላም አስከባሪው አላስረከበም» ሲሉ አቶ የማነ በኢትዮጵያ ላይ ክስ አቅርበዋል።</p>

<p>አንሚ በይፋ የኢትዮ ኤርትራ መንግሥታት ፈንጂ የቀበሩባቸውን ቦታዎች የሚያሳይ ካርታ እንደሰጡት ከመጠየቅ ውጭ የኢትዮጵያ መንግሥት የተጠየቀውን ካርታ ለመስጠት ፈቃደኝነት ያሳይ አያሳይ የገለፀው ነገር የለም። የኢትዮጵያ ወታደሮች ሙሉ ለሙሉ ከግዛታችን አልወጡም ቀደም ሲል ካስወጧቸውም አካባቢዎች መልሰው እንዲገቡ እየተደረጉ ነው ሲሉ የሻዕቢያ ባለሥልጣን ከመናገራቸውም በተጨማሪ በካርታ የተደገፈ የፈንጂ ቀበራ ሥራ አናካሂድም በሚል የወያኔ መንግሥት የሰላሙን ሂደት የሚያስተጓጉለው ወደፊት በኤርትራ ላይ ለመሰንዘር ለሚሻው የማጥቃት እርምጃ ሊገለገልበት ይፈልጋል ሲሉ ከሰዋል።</p>

<p>አንዳንድ ዲፕሎማቲክ ምንጮች እንደሚሉት የኤርትራ መንግሥት በተደጋጋሚ ወታደራዊ ትንኮሳ ለማድረግ ሲዘጋጅ አስቀድሞ ኢትዮጵያ ልትወረኝ ነው የሚል ክስ እንደሚያሰራጭ ጠቅሰው በጉዳዩ ላይ የኢትዮጵያ መንግሥት ትኩረት ሊሰጥ እንደሚገባ ገልፀዋል።</p>


<p class="align-center"><a href="/Gazettas/Ruh/info/Ruh.sera.html">ከሩሕ ዓርብ ነሐሴ 17 ቀን 1993</a></p>

</body>
</html>	
