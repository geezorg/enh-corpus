<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሰባት ተቃዋሚ የፖለቲካ ፓርቲዎች ራሳቸውን ከቀበሌ ምርጫ ውድድር አገለሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ሰባት ተቃዋሚ የፖለቲካ ፓርቲዎች ራሳቸውን ከቀበሌ ምርጫ ውድድር አገለሉ</h1>


<p>በወረዳ ምርጫ ወቅት የደረሰባቸውን ጫና ምክንያት በማድረግ ሰባት የተቃዋሚ የፖለቲካ ፓርቲዎች በመጪው እሁድ በሚደረገው የቀበሌ ምርጫ ላለመሳተፍ ከምርጫው ራሳቸውን ማግለላቸውን አስታወቁ።</p>

<p>የጋራ የፖለቲካ መድረክ አባላት የሆኑት 6ቱ የተቃዋሚ የፖለቲካ ድርጅቶች እና ጉሕዴግ ከምርጫ ራሳቸውን ለማግለል የተገደዱት ባለፈው እሁድ የተካሄደው የወረዳ ም/ቤቶች ምርጫ ሕግን ያልተከተለ ስለነበረ ነው ሲሉ ትላንት ከሰዓት በኋላ በሰሜን ሆቴል በሰጡት ጋዜጣዊ መግለጫ አስታውቀዋል።</p>

<p>በወረዳ ም/ቤቶች ምርጫ የኢህአዴግ አባላት በምርጫ ቦርድ ሠራተኞችና በወረዳና በቀበሌ መስተዳድር ሠራተኞች ሕገ ወጥ ድርጊት ምክንያትምርጫው ዲሞክራሲያዊ ሂደትን ያልተከተለ እንደነበረ ጠቅሰው በአንዳንድ ቦታዎች ህዝብ እየሰበሰቡ የሕዝብን የመምረጥ መብት የሚጋፉ ድርጊቶች መፈጸማቸውን ገልጸዋል። በመግለጫውም የተቃዋሚ የፖለቲካ ፓርቲዎቹ ከምርጫው በፊት የነበረውን ጫናና መራጩን ሕዝብ ለማሳሳት የተወሰደውን እርምጃ ጠቅሰው ከአሁን በኋላ በሚደረገው የቀበሌ ምርጫ መሳተፍ ውጤት አልባ ነው ብለዋል።</p>

<p>ከእሁዱ የቀበሌ ምርጫ ራሳቸውን ያገለሉ 6ቱ የተቃዋሚ የፖለቲካ ፓርቲዎች የመላው ዐማራ ህዝብ ድርጅት (መዐሕድ)፣ የኢትዮጵያ ዴሞክራሲያዊ ፓርቲ (ኢዴፓ)፣ የኦሮሞ ብሔራዊ ኮንግረስ (ኦብኮ)፣ የኢትዮጵያ ዴሞክራሲያዊ ሕብረት ፓርቲ (ኢዴሕፓ)፣ ብሔራዊ ዴሞክራሲያዊ ሕብረት (ብዴሕ)፣ እና የጋራ ፖለቲካ ሕብረት መድረክ (ጋፖመ) ናቸው።</p>


<p class="align-center"><a href="/Gazettas/Ruh/info/Ruh.sera.html">ከሩሕ የካቲት 23 ቀን 1993</a></p>

</body>
</html>	
