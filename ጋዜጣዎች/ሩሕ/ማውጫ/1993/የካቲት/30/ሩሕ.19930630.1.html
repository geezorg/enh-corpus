<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«በወለጋ በአማራዎች ላይ የደረሰው ጉዳት ወያኔን በዘር ማጥፋት ወንጀል ያስጠይቀዋል»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«በወለጋ በአማራዎች ላይ የደረሰው ጉዳት ወያኔን በዘር ማጥፋት ወንጀል ያስጠይቀዋል»</h1>


<p>በወለጋ በአማራና በኦሮሞ ሕዝብ መሀከል ለተነሳው አምባጓሮና መፈናቀል ምክንያቱ ሥልጣን ላይ ያለው የወያኔ መንግሥት ፖሊሲ በመሆኑ በዓለም አቀፍ ፍርድ ቤት በዘር ማጥፋት ወንጀል ያስጠይቀዋል ሲሉ ዶ/ር ያዕቆብ ኃ/ማርያም አስታወቁ።</p>

<p>በተባበሩት መንግሥታት ድርጅት የሩዋንዳን እልቅቲ ጭፍጨፋ ለማጣራት የተቋቋመ ፍርድ ቤት ኃላፊ የሆኑት ዶ/ር ያዕቆብ ሰሞኑን በሰጡት መግለጫ «ይህ ድርጊት በእውነት በኢትዮጵያዊነት ቅንጣት እምነት ያህል ያለው ማንኛውም ኢትዮጵያዊ የሚያናድድና የሚቃጥል ድርጊት ነው» ካሉ በኋላ «ምናልባት እዚህ ላይ አጥብቀን መገንዘብ ያለብን ይኼን አሰቃቂ ድርጊት የቀሰቀሱት እንደተገለጸው የመንግሥት ባለሥልጣናት እንጂ የአካባቢው የኦሮሞ ሕዝብ አይደለም የሚባለው። ለማንኛውም በኢትዮጵያ ውስጥ ይህ የተለመደ ነው። ከዚህ በፊት ማንኛውም የብሔረሰብ ግጭት በተደረገ ጊዜ አነሳሹና ቀስቃሹ የፖለቲካ ድርጅቶች የፖለቲካ ሰዎች ተማርን የሚሉ ሰዎች ካልሆኑ በስተቀር ማንም የኢትዮጵያ ብሔረሰብ አንዱ በሌላው የተነሳበት ጊዜ የለም» ብለዋል።</p>

<p>በመቀጠልም «አንድ መንግሥት ነኝ የሚል የራሱ ሕገ መንግሥት ሲጣስ ወይንም ራሱ ሆነ ብሎ ሲያስጥስ በእውነት መንግሥት ነኝ ብሎ ሊመጻደቅ አይችልም። ይኼ ደግሞ በእዚህ በኢህአዴግ ሕገ መንግሥት አንቀጽ 32 ላይ ማንም ኢትዮጵያዊ በየትም አካባቢ የመኖር መብቱ የተጠበቀው ነው ይላል። ሕገ መንግሥት ማክበር ማለት የሚያስተዳድረውን አገር ሕልውና ጠብቆ ሕዝቡን በእኩልነት ሲያስተዳድር ነው። ... ምናልባት ከፍተኛ የመንግሥት ባለሥልጣናት እንኳን በጉዳዩ ባይሳተፉበት ይኼ ደባ መፈጸሙን የሚያውቁ ከሆነ ወይንም ደግሞ ማወቅም የሚገባቸው ከነበረ ከኃላፊነት የሚድኑበት ሁኔታ አይደለም። ለነገሩ በኢትዮጵያ ወንጀለኛ መቅጫ 281 መሰረትም ተጠቅሷል። ምንም ኢትዮጵያዊ ከአለበት ቦታ አፈናቅሎ ማስወጣት በከፋ ጊዜ በሞት ድረስ ሊያስቀጣ የሚችል መሆኑን በእዚህ በወንጀለኛ መቅጫ ሕግ ተደንግጓል»</p>

<p>«እንግዲህ መቼም ይህ ድርጊት ሰው የአወቀው ጉዳይ ነው። በስውር የሆነ ነገር አይደለም። እርግጠኛ ነኝ መንግሥትም አውቆታል። ምናልባት የቅድሚያ እውቀትም ይኖረው ይሆናል። ስለዚህ ከኃላፊነት የሚድንበት ሁኔታ የለም። ከላይ አንስቶ እስከታች ድረስ በዚያ አሰቃቂና የከፋ ወንጀል ከኃላፊነት የሚድኑበት ሁኔታ የለም። ምናልባት ጊዜ መጥቶ ኃላፊነት የሚወራረድበት ጊዜ ሲደርስ ተጠያቂነቱ ያኔ ይሆናል» በማለት ሀሳባቸውን አጠቃለዋል።</p>


<p class="align-center"><a href="/Gazettas/Ruh/info/Ruh.sera.html">ከሩሕ የካቲት 30 ቀን 1993</a></p>

</body>
</html>	
