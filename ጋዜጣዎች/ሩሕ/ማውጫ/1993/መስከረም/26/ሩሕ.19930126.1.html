<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አትሌቶቻችን በድል ተመለሱ ወደጀርመን ይጓዟሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">አትሌቶቻችን በድል ተመለሱ ወደጀርመን ይጓዟሉ</h1>


<p>ሀገራችንን ኢትዮጵያ በመወከል በሲዲኒ ኦሎምፒክ ላይ ተካፍለው አኩሪ ውጤት ያስመዘገቡት አትሌቶቻችን በድል ወደአገራቸው ሲመለሱ ደማቅ የሆነ አቀባበል ተደረገላቸው።</p>

<p>አትሌቶቻችን በቦሌ አየር ማረፊያ እንደደረሱ ከጠዋቱ 12:30 ጀምሮ በብዙ ሺህ የሚቆጠር የአዲስ አበባና የአካባቢው ነዋሪ በደስታ የተቀበላቸው ሲሆን የተወካዮች ምክር ቤት አፈ ጉባዔ አቶ ዳዊት ዮሐንስ የእንኳን ደህና መጣችሁ አቀባበል አድርገውላቸዋል።</p>

<p>በዚህ የአቀባበል ሥነ ሥርዓት ላይ የኢትዮጵያ አየር ኃይል አውሮፕላኖች አትሌቶቻችንን የያዘው አውሮፕላን ወደኢትዮጵያ ድንበር ከገባ ጀምሮ ያጀቡት ሲሆን እንደዚሁም የአየር ኃይል ሄሊኮፕተሮች ለሥነ ሥርዓቱ ድምቀት ለመስጠት የእንኳን ደህና መጣችሁ ወረቀቶች በትነዋል።</p>

<p>ሜዳሊያ ያመጡት ስምንቱ አትሌቶች ከቤተ መንግሥት በተዘጋጀላቸው ልዩ ተሽከርካሪ ሆነው በየጎዳናው የተዘዋወሩ ሲሆን ሌሎቹ አትሌቶች ደግሞ በግልፅ ተሽከርካሪ ላይ ሆነው ለህዝቡ ደስታቸውን ገልፀዋል። አትሌቶቹን በመስቀል አደባባይ በሚሊዮን የሚቆጠር የአዲስ አበባና የአካባቢዋ ነዋሪ ተቀብሏቸዋል። አትሌቶቹም ተራ በተራ ለሕዝቡ ንግግር በማድረግ ደስታቸውን ገልፀዋል።</p>

<p>አትሌቶቹ ከመስቀል አደባባይ የአቀባበል ሥነ ሥርዓት በኋላ ዛሬ ከቀኑ 12:30 ላይ በቤተመንግሥት የእራት ግብዣ እንደተደረገላቸው ለማወቅ ተችሏል። በተጨማሪም የመንግሥት ባለሥልጣናት እንደገለፁት በመጪው ሰኞ በሚደረገው የአዲሱ የተወካዮች ም/ቤት የመክፈቻ ሥነ ሥርዓት ላይ በክብር እንግድነት እንዲገኙ የተጠሩ ሲሆን ከዚህም በላይ የኢትዮጵያ መንግሥት ሙሉ ወጪውን ችሎ በጀርመን እየተካሄደ በሚገኘው የሃኖቨር ኤክስፖን አትሌቶቹ እንዲጎበኙ ሁኔታዎችን እንዳመቻቸ ተገልጿል።</p>

<p>ለአትሌቶቹ የደስታ መግለጫ መልዕክትና የሽልማት ቃል ኪዳን መተላለፉ አሁንም እንደቀጠለ ነው። ለአትሌቶቹ የደስታ መግለጫ የሚሆን መዝሙር በታዋቂ አርቲስቶች ትብብር እንደተዘጋጀም ታውቋል።</p>


<p class="align-center"><a href="/Gazettas/Ruh/info/Ruh.sera.html">ከሩሕ መስከረም 26 ቀን 1993</a></p>

</body>
</html>	
