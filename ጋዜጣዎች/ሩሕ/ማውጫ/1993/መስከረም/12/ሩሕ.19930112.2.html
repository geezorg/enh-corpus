<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ኢትዮጵያ ለአራተኛ ዙር ጦርነት እየተዘጋጀች ነው»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«ኢትዮጵያ ለአራተኛ ዙር ጦርነት እየተዘጋጀች ነው»</h1>

<p class="align-right">ፕ/ት ኢሳያስ አፈወርቂ</p>


<p>ፕሬዝዳንት ኢሳያስ አፈወርቂ መንግሥታቸው ኢትዮጵያ ከኤርትራ ጋር የተፈጠረውን ግጭት ለመፍታት ከፖለቲካዊ ይልቅ ወታደራዊ ምርጫ በመያዟ ኤርትራን ለማንበርከክ የነበረው ተልዕኮ ቢከሽፍም ዛሬም ኢትዮጵያ ይህንን ዓላማዬ ብላ የያዘችውን ግብ ለማስፈፀም ለአራተኛ ዙር ጦርነት እየተዘጋጀት መሆኑን ገለፁ።</p>

<p>ፕሬዝዳንቱ ከሰፊው የኤርትራ ሕዝብ ድምፅና ከኤርትራ ቴሌቪዥን ጋር ባደረጉት ቃለ ምልልስ ላይ «ሶስተኛ ዙር» ብለው በሚጠሩት በኢትዮጵያና በኤርትራ መካከል በተደረገው ጦርነት ከፍተኛ የሕዝብ መፈናቀል ማስከተሉን፣ የልማት አውታሮች መፈራረሳቸውንና እኤርትራ ስልታዊ ማፈግፈግ ከማድረጓ በስተቀር የከፋ ጉዳት እንዳልደረሰ አስታውቀዋል። ነገር ግን ኢትዮጵያ ከጠበቀችው በላይ በጦርነቱ ኪሣራ እንደደረሰባትና «በወያኔው አባባል ላይ ተመርኩዘን በሶስተኛ ዙር የወያኔ ጭፍራ አገኘዋለሁ ከአለውና የጠበቀውን እንዳጣና ወረራው ከአበቃም በኋላ በወያኔ ላይ የደረሰበት ኪሳራ ሲነፃፀር የተለየ ሆኖ ተገኝቷል። በዚህ መሠረት በወያኔ ላይ የደረሰውን ኪሳራ ክብደት ለመገመት አያዳግትም» ሲሉም ተደምጠዋል።</p>

<p>የተኩስ አቁም ሥምምነትም ሊፈረም የተቻለው «ወያኔ» በወታደራዊ መስክ ከጠበቀው በላይ ከባድ ኪሳራ ስለደረሰበት መሆኑንም አክለው ገልፀዋል።</p>

<p>የኤርትራው ፕሬዝዳንት በዚህ ቃለምልልሳቸው ወቅት እንዳስታወቁት አስመራ በሚገኙ ኢትዮጵያውያን ላይ የሰብዓዊ መብት ረገጣ አለመደረጉን ጠቅሰው ኢትዮጵያ ዜጐቼ ተንገላተዋል እያለች የምታቀርበው ውንጀላ ዜጐቿን ነፃ አወጣለሁ በሚል ጦርነት ለመክፈት እንዲያመችት ነው ሲሉ ለሀገራቸው ሬድዮና ተሌቪዥን አስረድተዋል።</p>


<p class="align-center"><a href="/Gazettas/Ruh/info/Ruh.sera.html">ከሩሕ መስከረም 12 ቀን 1993</a></p>

</body>
</html>	
