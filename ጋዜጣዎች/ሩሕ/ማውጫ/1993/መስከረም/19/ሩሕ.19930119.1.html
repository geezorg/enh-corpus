<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የመንግሥታቱ ወታደሮች መጠለያ ማግኘት አልቻሉም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የመንግሥታቱ ወታደሮች መጠለያ ማግኘት አልቻሉም</h1>


<p>ለሁለት ዓመታት ያህል ዛላንበሳን ተቆጣጥሮ የነበረው የኤርትራ ኃይል በኢትዮጵያ ተሸንፎ በወጣበት ወቅት በከተማዋ የነበሩትን ህንፃና መኖሪያ ቤቶች እንዳለ በቡልዶዘር በማፈራረሱ የተኩስ አቁም ስምምነቱን ለማስከበር ወደቦታው ለሚላኩ የመንግሥታት ወታደሮች ቦታ ለማመቻቸት አለመቻሉን የእንግሊዝ የዜና ማሰራጫ /ቢቢሲ/ ወኪል ኒታ ባሃላ አስታወቀች።</p>

<p>ከተማውን ተዘዋውራ የጎበኘችውና ወደአዲስ አበባ የተመለሰችው ኒታ ባላ በዛላንበሳ የመንግሥታቱ ተጠሪ የሆኑትን የዛምቢያ ተወላጅ ኮሎኔል ክርስቶፎር ታቦይን ስለሁኔታው ባነጋገረችበት ወቅት ኮሎኔሉ «ሙሉ በሙሉ ወድሟል። እኔ ራሴ የት ቦታ ሆኜ ስራዬን እንደምሰራ አላውቅም» ማለታቸውን ከቢቢሲ በሚተላለፈው «ፎከስ ኦን አፍሪካ ፕሮግራም» ላይ አስደምጧል።</p>

<p>የመንግሥታቱ ቡድን በቅድሚያ ከሲቪል አስተዳደሩ ጋርና ከኢትዮጵያ ሠራዊት ጋር በመሆን የተባበሩት መንግሥታት የሰላም አስጠባቂው ኃይል ወደስፍራው ከመላኩ በፊት ወታደሮች የሚሰፍሩበትን ቦታ ለማደራጀት እንቅስቃሴ መጀመሩን ዜና ዘጋቢዋ ኒታ ባላ አክላ ገልፃለች።</p>

<p>ከጦርነቱ በፊት በዛላንበሳ ይኖር የነበረው የህዝብ ብዛት ከ50.000 በላይ መሆኑ ቢታወቅም በአሁኑ ጊዜ ነዋሪዎቹ ከሁለትና ከሦስት መቶ እንደማይበልጡ በዘገባው ላይ ተመልክቷል። ሸሽተው የነበሩ ነዋሪዎች በአካባቢው የተቀበረው የፈንጂ ጠረጋ ስራ ሳይጠናቀቅ መመለስ መጀመራቸው የሰው ህይወት ሊጠፋ ይችላል የሚል ስጋት ማሳደሩንም ጠቁሟል።</p>

<p>በሌላም በኩል ምንም እንኳን የመንገዱ መበላሸትና የአካባቢውን ተራራማነት ለስራቸው መሳካት ተጨማሪ እንቅፋት ቢፈጥርም ከዚህ ቀደም በአንዳንድ የአፍሪካ ገሮች ውስጥ ከገጠማቸው ችግር አንፃር ተልዕኳቸው የተሻለ ስኬታማ እንደሚሆን የመንግሥታቱ ቡድን ለዜና አቀባዩ ገልፀዋል።</p>


<p class="align-center"><a href="/Gazettas/Ruh/info/Ruh.sera.html">ከሩሕ መስከረም 19 ቀን 1993</a></p>

</body>
</html>	
