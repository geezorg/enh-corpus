<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ዶ/ር ሙላቱ ተሾመ አዲሱ የኢፌዲሪ ፕሬዝዳንት ይሆናሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ዶ/ር ሙላቱ ተሾመ አዲሱ የኢፌዲሪ ፕሬዝዳንት ይሆናሉ</h1>


<p>የኢኮኖሚና ልማት ትብብር ሚ/ር ዶ/ር ሙላቱ ተሾመ በኢህአዴግ አማካይነት ሰኞ በፓርላማው ፊት ቀርበው የኢፌዴሪ ፕሬዝዳንት ሆነው እንደሚመረጡ ውስጥ አዋቂ ምንጮች ገለጹ።</p>

<p>የፊታችን ሰኞ መስከረም 29 ቀን 1994 ዓ.ም ከእረፍት መልስ ሥራውን የሚጀምረው ፓርላማ ዶ/ር ሙላቱን በፕሬዝዳንትነት ይመርጣል፤ የአዲሱን ፕሬዝዳንት ንግግርም ያዳምጣል ተብሎ የሚጠበቅ መሆኑን ተነግሯል።</p>

<p>ውስጥ አዋቂዎቹ በዕለቱ ምሽት ላይ ለአዲሱ ፕሬዝዳንት የእንኳን ደህና መጡ ግብዣ በብሔራዊ ቤተመንግሥት እንደሚደረግ እነዚሁ ምንጮች ገልፀዋል።</p>

<p>በፓርላማው መክፈቻ የህዝብ ተወካዮች ከፍተኛ የመንግሥት ባለሥልጣናት፣ ዲፕሎማቶችና ሌሎች ጥሪ የተደረገላቸው እንግዶች የሚገኙ ሲሆን ከእነዚህ ውስጥ የምሽቱ የግብዣ ጥሪ የደረሳቸው በብሔራዊ ቤተመንግሥት እንደሚገኙና ለሚቀጥሉት ስድስት ዓመታት ፕሬዝዳንቱን ማለትም አዲሱን ርዕሰ ብሔር እንኳን ደስ ያለዎት እንደሚሉ ምንጮች ጠቅሰዋል።</p>

<p>በሰኞው የፓርላማ ስብሰባ የካቢኔ ሹመትም ተከትሎ ይካሄዳል ተብሎ የሚጠበቅ ሲሆን ሊዘገይም ይችላል የሚሉ ወገኖች ለዜና ክፍላችን ጥቆማቸውን ሰጥተዋል። የውጭ ጉዳይ ሚ/ር ስዩም መስፍን ከኃላፊነታቸው ይነሳሉ ተብሎ ከዚህ ቀደም በስፋት ሲነገር እንደነበር ነገር ግን በኃላፊነታቸው ሊቆዩ እንደሚችሉ ምንጮቻችን አመልክተዋል።</p>

<p>ሰኞ የኢፌዴሪ ፕሬዝዳንነታቸው በይፋ የሚረጋገጠው ዶ/ር ሙላቱ ተሾመ የኦህዴድ ማዕከላዊ ኮሚቴ አባል ሲሆኑ ባለፈው ከኢህአዴግ ም/ቤት ስብሰባ ዶ/ር ነጋሶ ጊዳዳ በሊቀመንበሩ አቶ መለስ ዜናዊ በተደረገባቸው ተፅዕኖ ረግጠው ሲወጡ ዶ/ር ሙላቱ «እሱ ሁልጊዜ የራሱ ሀሳብ የለውም» ሲሉ መናገራቸው አይዘነጋም። ኦህዴድን መልሶ ለማዋቀር በተደረገው ርብርብ የአቶ መለስ ደጋፊዎች ናቸው ከተባለላቸው ከእነ ግርማ ብሩ ጋር ዶ/ር ሙላቱም የሚደመሩ እንደነበር ይጠቀሳል።</p>


<p class="align-center"><a href="/Gazettas/Ruh/info/Ruh.sera.html">ከሩሕ መስከረም 25 ቀን 1994</a></p>

</body>
</html>	
