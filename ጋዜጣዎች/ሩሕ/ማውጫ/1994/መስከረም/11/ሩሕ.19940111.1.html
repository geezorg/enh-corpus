<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያ ከሶማሊያ የሚያዋስናትን ድንበር ዘጋች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢትዮጵያ ከሶማሊያ የሚያዋስናትን ድንበር ዘጋች</h1>


<p>የሽብርተኞች መመላለሻና መሰባሰቢያ ሆናለች በሚል ኢትዮጵያ ከሶማሊያ ጋር የሚያዋስናትን ድንበር መዝጋቷን ቢቢሶ ሞቃዲሾ ታይምስን ጠቅሶ ሰሞኑን ዘገበ።</p>

<p>ጠ/ሚ/ር መለስ ዜናዊ ድንበሩን የመዝጋት ውሳኔውን አስመልክተው እንደጠቀሱት ሽብርተኞች ከሶማሊያ ወደኢትዮጵያ ሰርገው በመግባት በሃገሪቱ ላይ ተደጋጋሚ ችግር ሲፈጥሩ ቆይተዋል። በተጨማሪም በኬንያና በታንዛኒያ ጥቃት ያደረሱት አሸባሪዎች ከሶማሊያ አቋርጠው የመጡ ሳይሆኑ እንደማይቀር ተናግረዋል።</p>

<p>እንደ ጠ/ሚ/ሩ ገለጻ በሶማሊያ ያለው ሁኔታ አፋጣኝ እርምጃ ካልተወሰደበት ሶማሊያ ሌላዋ አፍጋኒስታን በመሆን ሽብርተኞችን እያስተናገደች ነው። ለዚህም ኢትዮጵያ የራሷን እርምጃ ወስዳለች ብለዋል።</p>

<p>በርካታ ሰዎች እንደሚናገሩት ደግሞ ጠ/ሚ/ሩ የወሰዱት አቋም ባለፈው ሳምንት የሽብር ጥቃት ከደርሰባት አሜሪካ የገንዘብ ድጋፍ ለማግኘትና ሶማሊያን ከመላው ዓለም ለመነጠል የነደፉት እስትራቴጂ ነው ሲሉ መናገራቸውን ከቢቢሲ የተገኘው መረጃ ያመለክታል።</p>

<p>በሶማሊያ ቋሚ መንግሥት ባለመኖሩ በርካታ ከእስልምና ንቅናቄ ጋር ግንኙነት ያላቸው መንግሥታዊ ግብረ ሰናይ ድርጅቶች ሱዳናውያን ፓኪስታውያንም መኖራቸው እውነት ሲሆን ብዙ ሶማሊያውያንም አሜሪካን የሚጠሉ ቢሆንም ለደረሰው ጥቃት ኃላፊነት የለባቸውም ሲሉ ሶማሊያ የሚገኙ አንድ ምሁር አስታውቀዋል። ሮናልድ ማርሻል የተባሉት ምሁር ከራዲዮ ፍራንስ ጋር ያደረጉትን ቃለ ምልልስ ቢቢሲ ጠቅሶ እንደዘገበው አንዳንድ የእስልምና አማፂያን በሱማሊያ እንቅስቃሴ ሊያደርጉ የሚችሉበት ዕድል ቢኖርም አሜሪካ በተፈጸመባት የሽብር ጥቃት ሶማሊያ የእስልምና ትከታይ በመሆኗ ብቻ ያለማስረጃ ለጥቃቱ ኃላፊነት እንዳለባት አድርጋ ማቅረብ እንደማይገባ አስገንዝበዋል።</p>


<p class="align-center"><a href="/Gazettas/Ruh/info/Ruh.sera.html">ከሩሕ መስከረም 11 ቀን 1994</a></p>

</body>
</html>	
