<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያ አረባዊት ሀገር እንድትሆን ተጠየቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢትዮጵያ አረባዊት ሀገር እንድትሆን ተጠየቀ</h1>


<p>የኢትዮ አረብ የባህል ሳምንትን ምክንያት በማድረግ ባለፈው ሰኞ አዲስ አበባ ውስጥ በተካሄደ ኮንፈረንስ ላይ ተቀማጭነቱ ካርቱም የሆነው ኢኒስቲትዩት ኦፍ አፍሪካ ዳይሬክተር ዶክተር ሐሰን መኪ ኢትዮጵያ አረባዊ ከሆኑ ጐረቤቶችዋ ጋር ያላትን ግንኙነት ማጠናከር እንዳለባትና የአረብ ሊግ አባል የሚያደርጋትን ፊርማ መፈረም ይገባታል ማለታቸው ተገለፀ።</p>

<p>ዳይሬክተሩ ዶክተር ሐሰን ኢትዮጵያና ሱዳን በጋራ የአህጉሩን 20 ፐርሰት የሚጠጋ ሕዝብ የሚኖርባቸው ሲሆን በክፍለ አህጉሩ ያለውን ድህነትና ግጭቶችን ለዘለቄታው ለማስወገድ በጋራ መንቀሣቀስ እንደሚኖርባቸውና ለአዲስቱ አፍሪካ እንደሞዴል የሚያገለግል የተሣካ ውህደት በሱዳንና በኢትዮጵያ መካከል ለምን አይካሄድም ሲሉ ጠይቀዋል።</p>

<p>ተቀማጭነቱ ካርቱም የሆነው ኢንስቲትዩት ኦፍ አፍሪካ ዳይሬክተር የሆኑት ዶክተር ሐሰን ጅቡቲና ሱማሊያ የአረብ ሊግ አባላት ናቸው ኢትዮጵያስ የዚህ እድል ተጠቃሚ የማትሆንበት ምክንያቱ ምንድን ነው ሲሉ ጠይቀዋል።</p>

<p>ኮንፈረንሱን የመሩት የኢትዮጵያ አለም አቀፍ የሰላምና የልማት ተቋም ፕሬዝዳንት ዶክተር ክንፈ አብርሃ በበኩላቸው በኢትዮጵያና በአረቡ አለም መካከል ያለውን ታሪካዊ ግንኙነት አውስተው በአረቡ አለምና በኢትዮጵያ መካከል ያለው ትስስር ታሪካዊ በመሆኑ ልንስተው አይገባም ብለዋል።</p>

<p>ዶክተር ክንፈ አብርሃ ንግግራቸውን በመቀጠል ሱዳን ኢትዮጵያና ግብፅ በጋራ ያላትን ታሪካዊ ግንኙነት የበለጠ የሚያጠናክር ነው ሲሉ ተደምጠዋል።</p>

<p>በዛሬው እለት ይጠናቀቃል ተብሎ በሚጠበቀው የኢትዮ አረብ የባህል ሳምንት ምክንያት በአደረገው ኮንፈረንስ ላይ ኢትዮጵያ የአረብ ሊግ አባል እንድትሆን ስትጠየቅ ከሣምንት በፊት በኩዌት የሥራ ጉብኝት ሲያደርጉ የነበሩት የኤርትራው ፕሬዝዳንት ኢሣያስ አፈወርቂ በበኩላቸው ከአልጀዚራ ቴሌቪዥን ጋራ በአደረጉት ቃለ ምልልስ የአረብ ሊግ የሚባል ድርጅት እንደሌለና ኤርትራም የዚህ የአረብ ሊግ አባል መሆን እንደማትፈልግ መግለፃቸውና የአረብ ሊግ እንደገና ጠንካራ የሆነ አህጉራዊ ድርጅት ለመሆን ዋና ፀሐፊው ኢሳት አብዱል መጂድ ብዙ መስራት እንደሚጠበቅባቸው መግለፃቸው አይዘነጋም።</p>

<p>ኢትዮጵያ የአረብ ሊግ አባል እንድትሆን የቀረበው ጥያቄን በተመለከተ ለሩሕ ሪፖርተር አስተያየታቸውን የሰጡ የጂኦ ፖለቲካ ምሁር ሲናገሩ ይህን መሰሉ ጥያቄ ለኢትዮጵያ ሲቀርብ አረቡ አለም በኢትዮጵያ ላይ ያለውን አመለካከት መቀየሩን የሚያሳይ ማስረጃ ነው ቀደም ሲል በነበሩ ሃምሳ እና ከዚያም በላይ አመታት ኢትዮጵያ ከእስራኤል ጋር እንደወገነች ተደርጐ ፅዬናዊት አቋም የምታራምድ ተደርጋ በመላው የአረቡ አለም እንደጠላት የምትታይ እንደነበረች አስታውሰው አሁን ግን ከአረቡ አለም ዘንድ የአመለካከት ለውጥ መከሰቱን በመረዳት ኢትዮጵያ ተጠቃሚ ልትሆን ግድ ነው ይላሉ።</p>

<p>ለአመታት ለኤርትራ ነፃነት ለሚታገሉ የሽምቅ ተዋጊዎች እንዲሁም አሁን በስልጣን ላይ ላለው የሻዕቢያ መንግስት ከፍተኛ እርዳታ ሲያደርጉ የነበሩ የአረቡ አለም መንግስታት ከኢሣያስ አፈወርቂ መንግስት ጋራ ያላቸው ግንኙነት እየሻከረ ከመምጣቱ ጋር ተያይዞ ለኢትዮጵያ የአረብ ሊግ አባል እንድትሆን የቀረበው ጥያቄ ከጉዳቱ ይልቅ ጠቀሜታው እንደሚያመዝን ቢገለፅም ይህን መሰሉ ውሳኔን ኢትዮጵያ ተቀብላ የአረብ ሊግ አባል ብትሆን ከእስራኤልና ከሌሎች ሀገሮች ጋራ ባላት ግንኙነት ላይ ሊፈጠሩ የሚችሉ ክፍተቶች ይኖራሉ ወይ ብላ መመርመርም ይኖርባታል ብለዋል አስተያየት ሰጭው።</p>

<p>የኤርትራ መንግስት የአረብ ሊግ የለም የሳዳም ሁሴን ኢራቅ በአሜሪካ የጦር ኃይል ይሰነዝርባታል ተብሎ ለሚገመተው ወታደራዊ ጥቃት ወደቦቹን ለጦር ኃይል ማስፈሪያ ለመስጠት እየወተወተ ያለው ኢሣያስ አፈወርቂ የሚከተለው ዲፕሎማሲ ትርጉሙ ምን እንደሆነ የማይታወቅና ጉዳቱ ቆይቶ የሚታወቅ ሲሆን የኢትዮጵያ መንግስት ግን ከአረብ ሊግ አባል ሀገሮች ጋር ያለውን ግንኙነት ቢያጠናክር ተጠቃሚ እንጂ ተጐጂ እንደማይሆን በመገንዘቡ ከቅርብ ጊዜ ወዲህ ከሱዳን፣ ከሞሮኮ ከቱኒዚያና ከአልጀሪያ ጋር እያደረገው ያለው ግንኙነት የሁለትዮሽ ስምምነት ሀገሪቱ የአረቡ አለምን ትኩረት እንድትስብ ያደርጋል ሲሉ አስተያየት ሰጥተውበታል።</p>


<p class="align-center"><a href="/Gazettas/Ruh/info/Ruh.sera.html">ከሩሕ ሰኔ 7 ቀን 1994</a></p>

</body>
</html>	














