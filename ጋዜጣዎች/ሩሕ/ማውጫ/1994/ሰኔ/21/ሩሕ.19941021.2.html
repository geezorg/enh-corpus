<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ባለፈው ዓርብ በጋምቤላ የመንግሥት ወታደሮች ከሽምቅ ተዋጊዎች ጋር መጋጨታቸው ተገለጸ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ባለፈው ዓርብ በጋምቤላ የመንግሥት ወታደሮች ከሽምቅ ተዋጊዎች ጋር መጋጨታቸው ተገለጸ</h2>


<p>ከናይሮቢ ሮይተር ዜና ወኪል እንደዘገበው የባለፈው አርብ ሰኔ 14 ቀን በጋምቤላ ከተማ አካባቢ ለኢትዮጵያ መንግሥት ወታደሮች ማንነታቸው እስከ አሁን ባልታወቁ የሽምቅ ተዋጊዎች ጋር በስፍራው የሚገኙ የምግባረ ሰናይ ድርጅት ሠራተኞች አዲስ አበባ ለሚገኘው ለሮይተር ዘጋቢው በስልክ መግለጻቸው ተገለጸ።</p>

<p>ባለፈው አርብ ከመንግሥት ወታደሮች ጋር ውጊያ የገጠሙት ሽምቅ ተዋጊዎች የኦሮሞ ነጻነት ግንባር ወይንም የኢትዮጵያ አርበኞች ግንባር ተዋጊዎች የትኞቹ እንደሆኑ ማወቅ አልተቻለም። በግጭቱ ወቅት ምን ያህል ጉዳት እንደደረሰ ማረጋገጥ እንዳልተቻለ ዜናው ገልጿል።</p>

<p>የኢትዮጵያ መንግስት ከ1998-2000 ከኤርትራ ጋር ባካሄደው የድንበር ውዝግብ ተያይዞ የኤርትራ መንግሥት እነዚህን ሽምቅ ተዋጊዎች ይረዳል ሲል ይከሳል።</p>

<p>እንደ ሮይተር ዘገባ የኦሮሞ ነጻነት ግንባር ሽምቅ ተዋጊዎች ከኢትዮጵያ በብዛቱ አንደኛ የሆነው የኦሮሞ ብሔረሰብን የያዘውን የሀገሪቱን ክፍል በመገንጠል ነጻ መንግሥት ለማቋቋም እንደሚንቀሳቀሱ የሚገልጽ ሲሆን በቅርቡም በጋምቤላ ከተማ አካባቢ ባካሄዱት ውጊያ በርካታ የመንግሥት ወታደሮችን መግደላቸውንና ማቁሰላቸውን በመግለጽ ወታደራዊ መግለጫ አውጥተው እንደነበርና በጉዳዩ ላይ የኢትዮጵያ መንግሥት አስተያየትም ሆነ ማስተባበያ ከመስጠት መቆጠቡ የሮይተር ዘገባ ዜና ያስረዳል።</p>

<p>ይህ በእንዲህ እንዳለ በኦቶአ ካናዳ ባለፈው ሰኞ በርካታ ራሳቸውን የኡጋዴን ተወላጆች ሶማሌያውያን የተካፈሉበት ታላቅ የተቃውሞ ትእይንተ ሕዝብ መካሄዱን ከካናዳ የደረሰን ዜና ያስረዳል።</p>

<p>ሰልፈኞቹ በጠ/ሚ/ር የሚመራውን የኢትዮጵያ መንግሥትን የሰብዓዊ መብት ረገጣ የሚከሱ ሲሆን የካናዳ መንግሥት ለኢትዮጵያ የሚያደርገውን እርዳታ በምን ላይ እንደሚያውለው መከታተል እንዳለበት ገልጸዋል።</p>

<p>ካናዳ ለኢትዮጵያ እርዳታ ከሚለግሱ መንግሥታት መካከል በመጀመሪያው ረድፍ የምትገኝ ሲሆን ባለፈው አመት ብቻ 42 ሚሊዮን ዶላር እርዳታ እንደሰጠች ሰልፈኞቹ አስታውሰው ጠ/ሚ/ር መለስ ዜናዊ ለግሩፕ ኤይት መሪዎች ስብሰባ ላይ ለመገኘት ካናስኪ ካናዳ ይመጣሉ በሚል ተቃውሟቸውን ለማሰማት በመፈለግ ሰላማዊ ሰልፉን እንዳካሄዱ የደረሰን ዜና አስታውቋል።</p>


<p class="align-center"><a href="/Gazettas/Ruh/info/Ruh.sera.html">ከሩሕ ሰኔ 21 ቀን 1994</a></p>

</body>
</html>	














