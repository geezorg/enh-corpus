<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ከቅኝ ግዛትና ኮሚኒዝም ውድቀት ወዲህ አንድን ሕዝብ የለያየ አዲስ ውሣኔ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ከቅኝ ግዛትና ኮሚኒዝም ውድቀት ወዲህ አንድን ሕዝብ የለያየ አዲስ ውሣኔ</h1>


<p>ኢትዮጵያ ትቅደም የተባለው የአፋር ንቅናቄ ከቅኝ ግዛትና ኮሚኒዝም ውድቀት በኋላ አንድን ሕዝብና በዚህ ሕዝብ ውስጥ የሚገኙ ቤተሰቦችን ለፖለቲካ ጥቅም ሲባል ለሁለቱ የከፈለ ውሣኔ ነው። ኢትዮጵያንና ሕዝቦቿን ማዳን ይገባናል በማለት በመላው አለምና በአገር ውስጥ ለሚገኙ ኢትዮጵያዊያንና የኢትዮጵያ ወዳጆች የልመና ጥሪውን ማቅረቡ የንቅናቄው ድምጽ በመረጃ መረቡ ባሰራጨው ጽሁፍ ገለፀ።</p>

<p>ንቅናቄው ባሰራጨው በዚሁ ጽሁፍ መላው የአፋር ሕዝብ ኢትዮጵያዊነቱን ለማስጠበቅ በሚዳርገው ሰላማዊ ትግል ሌሎች ኢትዮጵያዊያን ወገኖች እንደከዚህ በፊቱ ሁሉ አብረውት እንዲቆሙና እንዲታገሉ በአጽንኦት ጠይቋል።</p>

<p>በዓለም ያሉ የዲሞክራሲ ኃይላት ሁሉ ጥያቄያችንን እንዲረዱልኝ የምናሰማውን ጩኸት አብራችሁ በመጮህ ትብብር አድርጉልኝ ያለው የንቅናቄው ጥሪ በድንበር ኮሚሽኑ በተሰጠው ውሣኔ ከማንም በላይ ተጠቂ የሚሆኑት በድንበሩ አካባቢ ያሉ የአፋር ተወላጆች መሆናቸውን አስታውቋል።</p>

<p>አገራችን ኢትዮጵያ በዓለምና በአፍሪካ የነፃነት ምሳሌ ተብላ የቆየችና ይህም ስሟና ዝናዋ ሳይቋረጥ እንዲቀጥልና ከዚሁም በተጨማሪ የአፋር ህዝቦች ማንነታቸው እንዳይለወጥ በሚያደርጉት ትግል ውጤታማ ለመሆን እንዲችሉ መላው የኢትዮጵያ ሕዝብ አብሯቸው መቆም እንዳለበት ጥሪ አቅርበዋል።</p>

<p>የንቅናቄው ጥሪ እንዳስነበበው ይህ ውሳኔ በእውነት ተግባራዊ የሚሆን ከሆነ በአካባቢው ከፍተኛ የሆነ የሕዝብ መፈናቀል እንደሚደርስና በዚህም መፈናቀል የሚሰደሱ ሰዎች አገርና መንግሥት አልባ ሆነው እንደሚቀሩ አሳስቧል። ኮሚሽኑ ውሣኔውን ተግባራዊ አድርጐ የድንበር ማካለሉን ተግባር መሬት ላይ የሚያሰፍርበት እለት ለበርካታ አፋሮችና ኩናማዎች ኢትዮጵያዊነታቸውን የሚነፈጉበት ዕለት እንደምትሆንና በኤርትራ ባለስልጣናት ከአሁኑ ከፍተኛ በደል እየደረሰባቸው ላሉት የኢሮብ ተወላጆችም የወደፊት ተስፋ እንደሚጨልም አስታውቋል።</p>

<p>የእኛ እጣ ፋንታ በፈጣሪያችንና በአንዳንድ ሰዎች እጅ እንደሆነ ብናምንም የመለስ ዜናዊ መንግስት የሚፈጽምብንን በደል ለማስቀረት የጀመርነውን ሰላማዊና በዲሞክራሲያዊ ትግል አጠናክረን እንቀጥልበታለን። በጦርነትና በአመጽ የሚመጣ መፍትሄ እንደሌለው ቀደም ብለን ተረድተናል። ጦርነት የሚያስከትለው ችግርን ብቻ ነው። ስለዚህ ትግላችን በሰላማዊና ዲሞክራሲያዊ መንገድ ነው በማለት የገለጸው የኢትዮጵያ ትቅደም ንቅናቄ ትግሉን እስከመጨረሻ ድረስ እንደሚገፋበት አስታውቋል።</p>


<p class="align-center"><a href="/Gazettas/Ruh/info/Ruh.sera.html">ከሩሕ ሚያዝያ 18 ቀን 1994</a></p>

</body>
</html>	














