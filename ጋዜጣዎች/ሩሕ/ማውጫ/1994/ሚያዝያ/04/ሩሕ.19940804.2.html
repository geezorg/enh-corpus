<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢነጋማ ከባድ አደጋ አንዣቦበታል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢነጋማ ከባድ አደጋ አንዣቦበታል</h1>


<p>የኢትዮጵያ ነፃ ፕሬስ ጋዜጠኞች ማኅበር/ኢነጋማ ፕሬሱን በተመለከተ ሚያዚያ 2 ከመንግስት የተሰጠውን መግለጫ አስመልክቶ "ከየትኛውም አቅጣጫ የሚሰነዘር ማስፈራሪያ ሙያዊ ግዴታችንን ከመወጣት አያግደንም" ሲል አቋሙን ገለፀ።</p>

<p>ኢነጋማ ነፃው ፕሬስ ለአገር አንድነትና ደህንነት፤ የህዝብን የንግግር ነፃነት አክብሮ በሚሰራበት ወቅት መንግስት ፕሬሱን በአፍቅሮተ ሻዕቢያና በሻዕቢያ አላማ አራማጅነት መፈረጅ ከእውነት የራቀ መሆኑን አስገንዝቧል። ኢነጋማ ከፀረ-ሕዝብ፣ ከሻዕቢያ፣ ከከሀዲና ከተቃዋሚ ሀይሎች ጐራ መፈረጁን አውግዞ የዜጐች ሀሣብን በነፃነት የመግለፅ መብት በመፃረር የማስፈራሪያና የማደናገሪያ መግለጫ መውጣቱን ኮንኗል።</p>

<p>በዚሁ መግለጫ ላይ ነፃውን ፕሬስ በፀረ ሕዝባዊነትና አፍራሽ ጐራ መፈረጁ የሚያሳዝን ቢሆንም እውነታውን ግን ጉዳዩን በቅርብ ለሚያውቀውለመላው የኢትዮጵያ ሕዝብ የህሊና የፍርዱን እንተዋለን ብሏል። መግለጫው አያይዞም መንግስት ፕሬሱን ለማፈን የሚያደርገውን ግልፅና ስውር ደባ እንዲያቆም በመጠየቅ የምንጊዜም አጋራችንና አለኝታችን የሆነው የኢትዮጵያ ህዝብና ኢነጋማ አባል የሆነባቸው አለም አቅፍ የፕሬስ ተቋማት እንዲሁም አለም አቀፍ የፕሬስ ወዳጆች በነፃው ፕሬስ ላይ የተጋረጠውን ከባድ አደጋ እንድትከታተሉና ድምፃችሁን እንድታሰሙ እንጠይቃለን ሲል ጥሪውን አስተላልፏል።</p>

<p>በጉዳዩ ላይ ያነጋገርናቸው የኢነጋማ ፕሬዚዳንት አቶ ክፍሌ ሙላት በመንግስት የተያዘው አፍራሽ ፕሮፖጋንዳ የኢትዮጵያ ፕሬስ ጨርሶ ለማጥፋት ምልክቶች በጉልህ እየታዩ መሆኑን ገልፀው የምንሰራው ለህዝብ ስለሆነ ፈርተን አንቆምም፤ ሙያዊ ግዴታችንንም እንቀጥላለን ብለዋል።</p>

<p>በተያያዘ ዜና መቀመጫው በፈረንሳይ ፓሪስ የሆነውና ሚዲያ ዋችዶግ የተሰኘው ድንበር የለሽ የሪፖርተሮች ተቋም በኢትዮጵያ ጋዜጠኞች ላይ የሚደርሰው ጥቃት እንዲቆምና በእስር ቤት ያሉት ሦስት ጋዜጠኞችም እንዲፈቱ ለጠቅላይ ሚኒስትር መለስ ዜናዊ ደብዳቤ መጻፉን ቢቢሲ ዘገበ።</p>

<p>ባለፈው ወር በሰብዓዊ መብት ተሟጋች ድርጅቶች ጥረት በኢትዮጵያ እስር ቤቶች የታሰረ አንድም ጋዜጠኛ የለም በተባለ በሳምንት ጊዜ ውስጥ በጋዜጠኞች ላይ እየደረሰ ያለው እስር እና እንግልት ማህበሩን ያሳሰበው መሆኑን የማህበሩ ዋና ፀሐፊ ሮበርት ሜንአርድ በደብዳቤያቸው ገልጸዋል። እንዲሁም የጋዜጠኞችን እንቅስቃሴ እንቅፋት የሆነውና በህልውናቸውም ላይ አደገኛ ሁኔታ እየፈጠረ ያለው የፕሬሱ ሕግ እንዲሰረዝና የወንጀለኛ መቅጫ ሕጉም ላይ ያሉ የነፃ ፕሬስ ጋዜጠኞች ሁሉ እንዲስተካከሉጥሪውን አስተላልፏል።</p>

<p>በአሁኑ ጊዜ ሉባባ ሰአዳ የታሪክ ጋዜጣ አዘጋጅ የአንድ ዓመት እስር ተፈርዶበት በእስር ላይ መሆኗኗ መለስ ሽኔ የኢትዮጵ ጋዜጣ አዘጋጅና ግዛው ታዬ ወርዶፋ የላምሮት ጋዜጣ አዘጋጅ በእስር ቤት እንዳለ ደብዳቤው ጨምሮ ገልጿል።</p>


<p class="align-center"><a href="/Gazettas/Ruh/info/Ruh.sera.html">ከሩሕ ሚያዚያ 4 ቀን 1994</a></p>

</body>
</html>	














