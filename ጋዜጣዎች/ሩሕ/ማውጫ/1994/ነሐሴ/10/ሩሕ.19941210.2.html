<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በአውሮፓና በአሜሪካ ገብሩ አስራት አለምሰገድ ሰለሞን መዝገቡ ፀረ ሕወሐት ዘመቻ እያካሄዱ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በአውሮፓና በአሜሪካ ገብሩ አስራት አለምሰገድ ሰለሞን መዝገቡ ፀረ ሕወሐት ዘመቻ እያካሄዱ ነው</h2>


<p>በአለፈው አመት አጋማሽ ላይ ይፋ የሆነው የሕወሐት ክፍፍልን ተከትሎ ከሕወሐት ማዕከላዊ ኮሚቴ ከኢህአዴግ የተባረሩት የትግራይ ክልል መስተዳደር ፕሬዝዳንት የነበሩት አቶ ገብሩ አስራት፣ የጠቅላይ ሚኒስትር መለስ ዜናዊ የፖለቲካ አማካሪ የነበሩት አቶ አለምሰገድ ገብረአምላክ እንዲሁም የትግራይ ልማት ማኅበር ሊቀመንበር አቶ ሰለሞን መዝገቡ በአውሮፓና በአሜሪካ (የቤተ መንግስት ቡድን) የሚሉትን የጠቅላይ ሚኒስትር መለስ ዜናዊ መንግስት ላይ የሰላ ሂስ በመሰንዘር ፀረ ሕወሐት ዘመቻ እያካሄዱ መሆናቸው ከተለያዩ ሥፍራዎች የሚደርሱን ዜናዎች አስረዱ።</p>

<p>የቀድሞው የትግራይ ልማት ማህበር ሊቀመንበር አቶ ሰለሞን መዝገቡ በፍራንክፈርት ጀርመን በአካሄዱትና ከተለያዩ የአውሮፓ ሀገሮች የተገኙና በኢትዮጵያ ተጨባጭ ሁኔታ ላይ በቀድሞው የትልማ ሊቀመንበር የተደረገውን ገለፃ የተከታተሉ ወገኖች እንዳሉት የአቶ ሰለሞን መዝገቡ በሕወሐት መከፋፈልና ይህንን ተከትሎ በኢትዮጵያ ፖለቲካዊ ሕላዊ ውስጥ የተከተለውን ክፍተት በተመለከተ እንዲሁም በተለያዩ አጀንዳዎች ላይ ጥልቅ ትንታኔ እንደሰጡ ለጋዜጠኞች በሰጡት ቃል ያስታወቁት። </p>

<p>የቀድሞው የትልማ ሊቀመንበር ሰለሞን መዝገቡ በተገኙበት የኢትዮጵያውያን ስብሰባ ላይ ከሲዊዲን የመጡት ዶክተር መኮንን ተስፋሁነኝ እንዲሁም ከጀርመን የመጡት ዶክተር ግህዳነ አሰፋ ተገኝተው ሰፊ የሆነ ገለፃ አድርገዋል። በዚሁ የፍራንክፈርቱ ስብሰባ ላይ የኢትዮጵያውያን በተለይም የትግራይ ተወላጆች የተገኙ ሲሆኑ ኢትዮጵያውያን ለሰላም፣ ለፍትህና ለዲሞክራሲ የሚደረገው ትግል ላይ በመሣተፍ የበኩላቸውን አስተዋፆ ያደርጉ ዘንድ ጥሪ ቀርቧል።</p>

<p>ይህ በእንዲህ እንዳለ እሁድ ነሐሴ 5 ቀን በለንደን በላንቤት ኮሚኒት መሰብሰቢያ አዳራሽ ውስጥ ለኢትዮጵያውያን ለተጠራው ስብሰባ ገለፃ የሰጡት የሕወሀት ኢህአዴግ ስራ አስፈፃሚ ኮሚቴ አባል የሆኑት አቶ ገብሩ አስራት ኢትዮጵያ የባህር በር የማግኘት ህጋዊና ጂኦ ፖለቲካዊ መብት እንዳላት በመግለፅ በሕወሐት በተለይም አሁን ተሃድሶ እያካሄድኩኝ ነው በሚለው የቤተመንግስት ቡድን እየተፈፀመ ያለውን ኢ-ዲሞክራሲያዊ ተግባራት በመዘርዘር ገለፃ ያደረጉ ሲሆን፣ በስልጣን ላይ በነበሩ ወቅት በቡድንም ሆነ በግለሰብ ደረጃ ተፈፅመዋል ለተባሉ ለሚያስጠይቃቸው ጥፋቶች ሁሉ በሃላፊነት እንደሚጠየቁ በመግለፃቸው ትግላቸውን ከዲሞክራሲያዊ ሀይሎች ጋር እንደሚያስተባብሩ አስታውቀዋል።</p>

<p>በተያያዘ ዜና አቶ አለምሰገድ ገብረአምላክ በአሜሪካ በተለያዩ ከተሞች በመዘዋወር ፀረ ሕወሐት ኢህአዴግ ዘመቻቸውን የቀጠሉ ሲሆን በሲያትል 250 ኢትዮጵያውያን በተገኙበት ስለኢትዮጵያ ተጨባጭ ሁኔታና ስለአቶ መለስ ዜናዊ አመራር ከተሰብሳቢዎቹ ለቀረበላቸው ጥያቄ ሰፊ ምላሽና ማብራሪያ ሰጥተዋል።</p>


<p class="align-center"><a href="/Gazettas/Ruh/info/Ruh.sera.html">ከሩሕ ነሐሴ 10 ቀን 1994</a></p>

</body>
</html>	














