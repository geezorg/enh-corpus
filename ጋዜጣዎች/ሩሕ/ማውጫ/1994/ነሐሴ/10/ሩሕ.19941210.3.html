<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>22፣000 ፈላሽ ሞራዎች ወደ እስራኤል ሊጓዙ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">22,00 ፈላሽ ሞራዎች ወደ እስራኤል ሊጓዙ ነው</h1>


<p>የቫ መንፈሳዊ መሪ ራቢ ኦቫደያ ዮሴፍ በሺዎች የሚቆጠሩ የቤተ እስራእል ዝርያ ያላቸው ፈላሽ ሞራዎች ከኢትዮጵያ ወደ ተስፋይቱ ምድር እስራኤል የሚጓዙበት መንገድ እያመቻቹ መሆኑን ተገለፀ። ፕላኑ የተዘጋጀው የራቢ ዮሴፍ የቅርብ ወዳጅና የቴል አቪቭ የራቢ ዋና አለቃ በሆኑት ራቢ ቫሎም አማር እንደሆነ የታወቀ ሲሆን እነዚሁ ከጥቂት ወራት በፊት ወደ /አ/አ በሚስጥር በመምጣት ወደ 22,00 ለሚጠጉ ፈላሻ ሞራዎችን በአዲስ አበባና በጐንደር በሚገኝ ጣቢያ በመገኘት ያነጋገሯቸው መሆኑ ተጨምሮ ተገልጿል። እነዚህ ሰዎች በኢትዮጵያ ለረጅም ጊዜ የኖሩ ከመሆናቸው በተጨማሪ አብዛኞቹ የክርስትና እምነት በመቀበል የኖሩ ናቸው። አሁን ወደ እስራኤል ለመግባት የአይሁድ እምነትን ጠብቆ ማወቅና መረዳት ስለሚኖርባቸው ባሉበት አዲስ አበባ ይህንኑ ትምህርት ተከታትለው ወደ እስራኤል የመጓዝ ጊዜያቸውን የሚጠባበቁ ናቸው። አንዳንዶቹ በአዲስ አበባና በጐንደር ከሦስት አመት በላይ የቆዩ እንደሆኑ ታውቋል። በተነደፈው ፕላን መሰረት በራቢ የሱፍ የሰለጠኑ ኢትዮጵያውያን ራቢዎች በአዲስ አበባና በጐንደር የሀይማኖት ተቋሞችን አቋቁመዋል።</p>

<p>ፕሮግራሙ በእነዚሁ በክርስትና እምነት ለረዥም ጊዜ ያሣለፉ ቤተእስራኤላውያን ፈላሻ ሞራዎች የአይሁድ እምነትን በአዕምሯቸው ለማተምና የአይሁድ ቅዱስ መፅሐፍ የሆነውን የቶራን ፅንሰ-ሀሳብ ለማስጨበጥ የታሰበ እንደሆነ ይነገራል።</p>

<p>ራቢ አማአር ከፈላሸ ሞራሞቹ ጋር በአዲሰ አበባና በጐንደር የተወሰኑቀናትን ካሳለፉ በኋላ በፈላሻ ሞራዎች አኗኗር ክፉኛ የደነገጡ መሆናቸው ታውቋል። ምክንያቱም አብዛኛዎቹ በከፋ የድህነት አረንቋ ውስጥ የሚገኙ አሳዛኝ ሰዎች እንደሆኑ ይታወቃል።</p>

<p>እነዚህ ፈላሻ ሞራዎች የአይሁድ ቤተሰቦች ለመሆናቸው ማረጋጋጫ እስካልተገኘ ድረስ ወደ ተስፋይቱ ምድር መግባት የለባቸውም በማለት ለረዥም ጊዜ ሲከራከሩ የቆዩ አይሁድ አክራሪዎች ረገብ ያሉ ሲሆን እኝሁ ራቢ ለኢትዮጵያ ማኅበረሰብ አባላት ባደረጉት ንግግር በኢትዮጵያ ያሉ ፈላሻሞራዎች ከድህነትና ከጐስቆልና ወጥተው የተሻለ ህይወት ያገኙ ዘንድ የተቻላቸውን ሁሉ እንደሚያደርጉ ተናግረዋል። እንደሚታወቅው በቀድሞውየእስራኤል ጠቅላይ ሚኒስትር በቤንጃሚን ናታኒያሁ የስልጣን ጊዜ ፈላሻሞራዎችን የማጓጓዙ ጉዳይ በመግታት የጠበቅ የምርመራ ስራ ይካሄድ እንደነበር ይታወቃል። በጠ/ሚኒስትር ናታኒያሁ ፖሊሲ መሰረት ወደ እስራኤል ለመግባት የእስራኤል ከስደት ተመላሾች ህግና ወደ እስራኤል የመንግባት ህግ የሚያሟሉ የአይሁድ እምነት ተከታዮች ብቻ ናቸው ወደ እስራኤል መግባት ያለባቸው የሚል እንደነበር ይታወሳል። ይህንኑ ጉዳይ ለማጣራት ከሁለት አመታት በፊት የውስጥ ጉዳይ ሚኒስትር የመጡ ሲሆን እሳቸው የጠ/ሚኒስትሩን ሀሳብ መደገፋቸው ይታወቃል። ነገር ግን አብዛኛው ቤተሰባቻቸው እስራኤል እየኖሩ የተረፉት አዲስ አባባ መኖራቸው አስቸጋሪ መሆኑን እየወተወቱ ያሉ ስደተኞች የእስራኤል መንግስት ጉዳያቸውን እንደገና እንዲመረምር ሳያደርጉ እንዳልቀሩ ለማወቅ ተችሏል።</p>


<p class="align-center"><a href="/Gazettas/Ruh/info/Ruh.sera.html">ከሩህ ነሔሴ 10 ቀን 1994</a></p>

</body>
</html>	














