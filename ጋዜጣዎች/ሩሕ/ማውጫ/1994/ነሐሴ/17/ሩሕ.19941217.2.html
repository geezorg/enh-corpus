<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በሲዳማ ዞን ከፍተኛ የመንግስት ባለስልጣናት በቁጥጥር ስር ዋሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በሲዳማ ዞን ከፍተኛ የመንግስት ባለስልጣናት በቁጥጥር ስር ዋሉ</h2>


<p>የፀጥታ መደፍረስና ተደጋጋሚ ግጭቶች በማነሳሳት በደቡብ ሕዝቦች መስተዳድር የተጠራጠሩ እየታደኑ ነው።</p>

<p>በአዋሳ፣ በአርባ ምንጭ፣ በቴፔና በደራሼ በሾኮ መዥንገር በተደጋጋሚ ለሚቀሳቀሱ ግጭቶች እንዲሁም የፀጥታ መደፍረስ በማነሣሣት የተጠራጠሩና በቁጥጥር ስር እንዲውሉ የተወሰነባቸው በመቶዎች የሚቆጠሩ ተጠርጣሪዎች በመታደን ላይ ሲገኙ፤ ቁጥራቸው ከ90 በላይ የሚሆኑ በደቡብ ኢትዮጵያ ሕዝቦች ክልላዊ መስተዳድር የተለያዩ ዞኖች በከፍተኛ የኃላፊነት ቦታ ላይ ተሾመው ይሰሩ የነበሩ የክልሉ ባለስልጣናት በቁጥጥር ስር መዋላቸውን ከስፍራው የደረሰን ዘገባ አስረዳ።</p>

<p>በተለይም በሸኮ መዥንገር የተቀሰቀሰውና ከ128 ሰዎች በላይ የሞቱበትና ከ2000 በላይ ሰዎች ከሰላማዊ ኑሮዋቸው የተፈናቀሉበት ግጭት ጠንስሰዋል። ከቀበሌ መስተዳድር ደረጃ በጦር መሣሪያ በመታገዝ ግድያ ዝርፊያ ፈፅመዋል የተባሉ የዞኑ የወረዳ ባለስልጣናት በሙሉ በቁጥጥር ስር መዋላቸውን በትላንትናው እለት የደረሰን ዜና ያስረዳል።</p>

<p>ባለፈው ሣምንት አምስተኛ መደበኛ ስብሰባው ያካሄደው የደቡብ ኢትዮ ሕዝቦች ክልላዊ መስተዳድር ምክር ቤት ፊት በመቅረብ የስራ ሪፖርት ያቀረቡት የክልሉ ፕሬዝዳንት አቶ ኃይለማርያም ደሳለኝ በተለያዩ ጊዜያት በተከሰቱ ግጭቶች የበርካታ ንፁሀን ዜጐች ሕይወት መጥፋቱን ገልፀው ለግጭቱ መንስኤና ለፀጥታ መደፍረሱ ሰበብ የሆኑት በፍትህና በፀጥታ መዋቅር ውስጥ የሚሰሩ ወገኖችና በአስፈፃሚዎች በሚታዩት ቸልተኝነት መሆኑን በመግለፅ በጉዳዩ ላይ ልዩ ትኩረት ሰጥተው ይንቀሳቀሱ ዘንድ አሳስበዋል።</p>

<p>እንደ አቶ ኃይለማርያም ደሳለኝ ሪፖርት ከሆነ በአንዳንድ አካባቢዎች የክልሉ ምክር ቤት አባላትና ከፍተኛ የሕዝብና የመንግስት ኃላፊነት የያዙ ግለሰቦች ለክልሉ ሰላም ጠንቅ ከሆኑ ወገኖች ጋር በማበር በፀረ ዲሞክራሲው እንቅስቃሴ ተሣታፊ መሆናቸውን አስምረውበታል። በቁጥጥር ስር ካዋሉት ውስጥ 41 ፓሊሲ ኃይል 11 አስተዳደር ሹማምንት እንዲሁም 39 የአካባቢ ሚሊሻዎች እንደሚገኙበት ገልፀዋል።</p>


<p class="align-center"><a href="/Gazettas/Ruh/info/Ruh.sera.html">ከሩሕ ነሐሴ 17 ቀን 1994</a></p>

</body>
</html>	














