<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያና ኬኒያ የአልኢትሀድና የኦነግ ታጣቂዎችን በጋራ ሊያጠቁ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢትዮጵያና ኬኒያ የአልኢትሀድና የኦነግ ታጣቂዎችን በጋራ ሊያጠቁ ነው</h2>


<p>የኢትዮጵያና የኬኒያ መንግስታት ከፍተኛ ባለስልጣናት ተካፋይ የሆኑበት በኢትዮጵያ በባህር ዳር ከተማ በተካሄደ ሶስት ቀን በዘለቀው ስብሰባ ድንበር ዘለል ጥቃት የሚፈፅሙ የአልኢትሀድና የኦነግ ታጣቂዎችን በጋራ ለማጥቃት ከስምምነት ላይ መድረሳቸውን ለዚህም ይረዳ ዘንድ ዘመናዊ የሬዲዮ መገናኛ አውታሮችን በመዘርጋት በሁለቱ መንግስታት ጦር ኃይሎች መካከል የመረጃ ልውውጥ ለማድረግ ከስምምነት ላይ መድረሳቸው ከስብሰባው ቅርብ ምንጮች በተለይ ለሩሕ ገልጿል።</p>

<p>በኬኒያ የሰሜን ምስራቅ ክፍለ ሀገር ኮሚሽነር ሚስተር መሀሙድ ሳላህ የተመራው የኬኒያ መንግስት የልዑካን ቡድን አባላት በሁለቱ ሀገሮች አዋሳኝ የጋራ ድንበሮች አካባቢ የሚካሄደው የአንዳንድ ሕገወጥ ታጣቂዎች እንዲሁም ቡድኖች ዝውውርን ለመግታት በተወሰዱ እርምጃዎችን በኬኒያ ፖሊሲ ቁጥጥር ስር የነበሩ እስረኞች ለኢትዮጵያ መንግስት እንደተሰጡ በድንበር አካባቢ የሚታየው የጐሣ ግጭት የቀንድ ከብቶች ዝርፊያም በተወሰነ ደረጃ መቀነሱን መግለፃቸው ታውቋል።</p>

<p>በሁለቱ ሀገሮች የሚዋሰኑዋት ሱማሊያን እንደ መንደርደሪያነት በመጠቀም የሚንቀሣቀሱ እንደ አልኢትሀድ እንዲሁም የኦነግ ታጣቂዎችን እንቅስቃሴ ለመግታት ያስችል ዘንድ በንዑስ ኮሚቴ ደረጃ ከሁለቱ ሀገሮች የጋራ ኮሚሽን የተውጣጣ ቡድን እንዲዋቀር የገለፁት የዜና ምንጮቹ በሁለቱ መንግስታት መካከል በተደረሰው ስምምነት መሰረት ከአለፈው አመት ጀምሮ በመንቀሳቀሳቸው በአለፈው ግንቦት ሚያዚያ ወራት በሰሜን ምዕራብ ኢትዮጵያ የሱዳን ጠረፍ በመጣስ ወደ ኢትዮጵያ ዘልቆ የገባውን ኦነግ ታጣቂን አይነት የሽምቅ ተዋጊዎች እንቅስቃሴ በኢትዮ ኬኒያ ድንበር ላይ እንዳልተስተዋለ በሁለቱ ሀገር ልዑካን ዘንድ ከስምምነት ላይ የተደረሰበት ጉዳይ ነው። </p>

<p>በባህር ዳር ለተከታታይ ሶስት ቀናት የተካሄደው የሁለቱ ሀገሮች የጋራ ኮሚሽን ስብሰባ በኢትዮጵያ በኩል በኢምግሬሽንና የዜግነት ጉዳይ መምሪያ ኃላፊ መሪነት በተመራ ቡድን ተወክሏል።</p>


<p class="align-center"><a href="/Gazettas/Ruh/info/Ruh.sera.html">ከሩሕ ነሐሴ 17 ቀን 1994</a></p>

</body>
</html>	














