<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያ ወጣት ቡድን ነገ ይጫወታል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የኢትዮጵያ ወጣት ቡድን ነገ ይጫወታል</h1>


<p>በመጪው ዓመት በቡርኪናፋሲ አስተናጋጅነት ለሚደረገው 13ኛው የአፍሪካ ወጣቶች ዋንጫ የመጀመሪያ ማጣሪያ ጨዋታውን ከዛምቢያ ወጣት ቡድን ጋር ያደረገው የኢትዮጵያ ወጣት ቡድን ነገ በሉሳካ የመልስ ጨዋታውን ያደርጋል።</p>

<p>ከሦስት ሳምንት በፊት በድሬዳዋ ላይ ተደርጐ በነበረው የሁለት ወጣት ቡድኖች የመጀመሪያ ጨዋታ የኢትዮጵያ ወጣት ቡድን በኳስ ቁጥጥር ረገድ የተሻለ የበላይነት የነበረው ቢሆንም በአጠቃላይ እንቅስቃሴው ግን በተለይም በማጥቃት የተጋጣሚ በር ለማስከፈት ያደርግ የነበረው ጥረት ደካማ ስለነበር ጨዋታውን ያለግብ 0ለ0 ለመፈጸም ተገዶ ነበር።</p>

<p>በዚህም ሕዝቡ በቡድኑ ላይ ያለውን ተቃውሞ በከፍተኛ ደረጃ የገለጸ ሲሆን በወጣት ቡድን ደረጃ ሀገራችን የነበራትን አቋም ያወረደ ስለመሆኑ በርካቶች እየመሰከሩ ናቸው።</p>

<p>በተለይ ባለፈው ዓመት እዚህ አዲስ አበባ ላይ ተዘጋጅቶ በነበረው 12ኛው የአፍሪካ ወጣቶች ሻምፒዮና ላይ የኢትዮጵያ ወጣት ቡድን ከነበረው አቋም የአሁኑ በእጅጉ በመውረዱ በወቅቱ የቡድኑ አሰልጣኝ የነበሩት ፈረንሳዊው ዲያጐ ጋርዚያቶ ለሰሩት ሥራ ያላቸውን ከበሬታ በዚህ አጋጣሚ ለመግለጽ የወቅቱ አሰልጣኝ አቶ ጌታሁን ገ/ጊዮርጊስ እንዲነሱ ጥያቄ እያቀረቡ ናቸው።</p>

<p>አሰልጣኝ ጌታሁን ግን የአሁኑ የኢትዮጵያ ወጣት ቡድን ህዝቡ እንደሚያስበውና የተለያዩ የመገናኛ ብዙኃን እንደዘገቡት በጣም ደካማ እንዳልነበር የተናገሩ ሲሆን በመጀመሪያው ጨዋታ ከዛምቢያ ጋር አቻ የተለያዩት በተፈጠሩ ጥቃቅን ስህተቶች መሆኑ አስገንዝበዋል።</p>

<p>ነገ የሚደረገውን የመለሱን ጨዋታ አስመልክቶ እንደተናገሩት የኢትዮጵያ ቡድን ተጫዋቾች ለረዥም ጊዜ ጠንካራ ልምምድ ሲያደርጉ የቆዩ ከመሆናቸው በተጨማሪ ኳስን እንዴት መጫወት እንዳለባቸው የሚያውቁ በመሆኑ ነገ ከዛምቢያ ጋር በሚደረገው የመልስ ጨዋታ ምንም እንኳን ቡድኑ ከሀገሩ ውጪ የሚጫወት ቢሆንም የማለፍ ተስፋው ሙሉ ለሙሉ አልሞተም ብለዋል።</p>

<p>ይህ በእንዲህ እንዳለ መጪው ጳጉሜ ወር ከኒጀር ብሔራዊ ቡድን ጋር የ24ኛው የአፍሪካ ዋንጫ የማጣሪያ ጨዋታውን የሚያደርገውን የኢትዮጵያ ብሔራዊ ቡድን ከግብጽ እግር ኳስ ፌዴሬሽን በደረሰው ጥሪ መሠረት ትናንት ከግብጽ ብሔራዊ ቡድን ጋር የወዳጅነት ጨዋታውን በካይሮ ያደረገ ሲሆን ለሕትመት በመግባታችን ውጤቱ አልደረሰንም።</p>


<p class="align-center"><a href="/Gazettas/Ruh/info/Ruh.sera.html">ከሩሕ ነሐሴ 3 ቀን 1994</a></p>

</body>
</html>	














