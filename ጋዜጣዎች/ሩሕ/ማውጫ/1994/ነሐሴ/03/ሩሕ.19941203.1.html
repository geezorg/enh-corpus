<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ስዩም መስፍን በአሜሪካ ሚስጥራዊ ጉብኝት እያደረጉ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ስዩም መስፍን በአሜሪካ ሚስጥራዊ ጉብኝት እያደረጉ ነው</h1>


<p>የኢትዮጵያ ውጭ ጉዳይ ሚኒስትር፣ ስዩም መስፍን በአሜሪካ ሚስጥራዊ የሥራ ጉብኝት እያደረጉ ነው። የጉብኝቱ ምክንያት ባይታወቅም በቅርብ ይፋ የሆነው የአሜሪካ መንግሥት ባግዳድን ለማጥቃት የአሠብ ወደብን እንደመንደርደሪያነት ይጠቀምበታል የሚለው ጉዳይ ላይ የአሜሪካ መንግሥትን አቋም ለማወቅ እንዲሁም፤ ከአንዳንድ ኢትዮጵያዊ የተቃዋሚ የፖለቲካ ፓርቲዎች አመራር ጋር ለመነጋገር እንደሆነ ከዩናይትድ ስቴትስ አሜሪካ የሚገኙ ምንጮች አስታወቁ።</p>

<p>የዩናይትድ ስቴትስ መንግሥት በኢራቅ ላይ የኃይል እርምጃ ለመውሰድ እያራመደ ያለውን አቋም በተመለከተ በርካታ ሴናተሮች የተቃውሞ ድምጻቸውን እየሰሙ ባለበት በአሁኑ ወቅት፤ የውጭ ጉዳይ ሚኒስቴሩ የስዩም መስፍን ጉብኝት መደረጉ በእርግጥም የአሜሪካ ጦር የአሰብ ወደብን ለወታደራዊ ኃይሉ መቀመጫነትና መንደርደሪያነት ለመጠቀም መወሰኑን ወይንም አለመወሰኑን ለማወቅ የተደረገ ነው የሚሉ በርካቶች ናቸው።</p>

<p>የሴኔቱ የውጭ ጉዳይ ኮሚቴ ሊቀመንበር ቹኪ ሄግልስ እንዲሁም የሴኔቱ አርምድ ሰርቪስ ኮሚቴ ካርል ሌቪን ባለፈው ሣምንት በኢራቅ ላይ ለመውሰድ ስለታሰበው ጥቃት የተለያየ አስተያየታቸውን ለተለያዩ የቴሌቪዥን ጣቢያዎች በአደረጉት ቃለ ምልልስ ወቅትም የተንጸባረቀ እንደሆነና በዩናይትድ ስቴትስ ውጭ ጉዳይ መስሪያ ቤትም ባለስልጣናት መካከልም ሰፊ የሆነ የልዩነት ድባብ መንገሱን ዋሽንግተን የሚገኙ ምንጮች ዘግበዋል።</p>

<p>የሴኔቱ የውጭ ግንኙነት ኮሚቴ ሊቀመንበር ጆሴፍ ቤደን የሪፐብሊካን ፓርቲ ከፍተኛ አመራር በበኩላቸው ሳዳም ከጅምላ ጨራሽ መሣሪያዎች የማምረት ተግባር መታቀብ አለባቸው ወይንም ከስልጣን መወገድ ይኖርባቸዋል። ይህን መሰሉን አመለካከት በአሜሪካ ሕዝብ ዘንድ በግልጽ ለማስቀመጥ ያስችል ዘንድ ብዙ መስራት እንዳለባቸው ለተግባራዊነቱም ኮንግረሱ አቋሙን በድምጽ ብልጫ መግለጽ እንዳለበት አስምረውበታል።</p>

<p>የኢትዮጵያ ውጭ ጉዳይ ሚኒስትር የስዩም መስፍን ጉብኝት አንድ አካል ነው የተባለው በአሜሪካ መንግሥት በተለይም በስቴት ዲፓርትመንት በኩል የምስራቅ አፍሪካን ወቅታዊ ሁኔታን እንዲሁም የአሜሪካን መንግሥት አቋም ምን እንደሆነ ለማወቅ እንደሆነ የገለጹት የዜና ምንጮች በአቶ ስዩም የተመራው የኢትዮጵያ የልዑካን ቡድን በአሜሪካ ካሉ አንዳንድ የተቃዋሚ ኃይሎች አመራር ጋር ግንኙነት እንደሚያደርግ ተገልጿል።</p>

<p>በዋሽንግተን በውጭ ጉዳይ ሚኒስትሩ ከሚመራው የልዑካን ቡድን ጋር ይነጋገራሉ ተብሎ ከሚጠበቁ ወገኖች መካከል በቅርቡ ዋናው ሊቀ መንበር ወደ ሀገር ቤት የተመለሰው የአርዱፍ አመራርና፣ አመራሮች እንደሚገኙበት እነዚሁ የዜና ምንጮች ገልጸዋል።</p>

<p>የአሜሪካ መንግሥት በዓለም አቀፍ የፀረ ሽብር ዘመቻ በተመለከተ በኤርትራ የጦር ኃይሉን ማስፈርም ሆነ እንደ መንደርደሪያ ይጠቀም ዘንድ አቋም እንዲይዝ በኤርትራውያን ዲፕሎማቶችና በኢሣያስ አፈወርቂ መንግሥት በኩል ከፍተኛ የሆነ ግፊት እየተደረገ እንደሆነ የሚወጡ ዘገባዎች ያስረዳሉ።</p>

<p>በስዩም መስፍን የተመራው የኢትዮጵያ መንግስት የልዑካን ቡድን በዋሽንግተን እያካሄደ ያለውን የሥራ ጉብኝት በተመለከተ ከትናንት በስቲያ ምሽት የተላለፈው የፍኖተ ዲሞክራሲ የሬዲዩ ጣቢያም ባስተላለፈው ዜና ቢገልጽም በመንግሥት በኩል ግን የተሰጠ ማረጋገጫም ሆነ ማስተካከያ ይህ ዜና እስከተዘገበ ድረስ ያለመኖሩ ታውቋል።</p>


<p class="align-center"><a href="/Gazettas/Ruh/info/Ruh.sera.html">ከሩሕ ነሐሴ 3 ቀን 1994</a></p>

</body>
</html>	














