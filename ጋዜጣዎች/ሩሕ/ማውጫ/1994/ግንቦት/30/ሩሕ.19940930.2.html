<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኬንያ መንግስት የውጭ ዜጐችን እያሰረ ነው ኢትዮጵያውንና ሶማሌያውያን ላይ የተለየ ትኩረት ተደርጓል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኬንያ መንግስት የውጭ ዜጐችን እያሰረ ነው ኢትዮጵያንና ሶማሌያውያን ላይ የተለየ ትኩረት ተደርጓል</h2>


<p>ወደ 800 የሚጠጉ ስደተኞች ህገወጥ ናቸው በማለት ናይሮቢ ውስጥ መታሰራቸ ተገለፀ።</p>

<p>ስደተኞቹ በተለይም ኢትዮጵያውያና ሶማሌያውያን ለማሰር ከመደበኛው የኬንያ ፖሊስ በተጨማሪ የአስተዳደር አካላቱና ልዩ ሀይሎች ተሳትፈዋል።</p>

<p>ድንገተኛው አፈና አንድ ጢያራ ኬኒያ ውስጥ አርፎ ወደ 21 የሚጠጉ ስደተኞችን አራግፎ ሳይታወቅ ከበረረ ከሳምንት በኋላ በመሆኑ የኬንያ መንግስት የስደተኞች ጉዳይ ይበልጥ እያሳሰበው መምጣቱን ያመለክታል።</p>

<p>አንዳንዶቹ ስደተኞች ከተያዙ በኋላ ለፍርድ ቀርበዋል። አራት ሰዓት የፈጀውን ኦፕሬሽን የመሩት ሚስተር ስምኦን ኮፒኩ እንደገለፁት ስደተኞቹ ከፍተኛ ሀይል ያላቸው ኤሌክትሮኒክስ የመገናኛ መሣሪያዎች በመጠቀም የፖሊስና የሬዲዮና የመገናኛ ሲግናል ለመስበር ሞክረዋል። በተጨማሪም ስደተኞቹ መሣሪያዎቹን ከኬንያ ውጭ ለግንኙነት ተጠቅመውበታል የሚል ጥርጣሬ አላቸው።</p>

<p>በአብዛኛው አፈሳው የተካሄደው ከፍተኛ የህዝብ ብዛት የሚገኝበት መንደር ውስጥ የሚገኙ አምስት አዋሳኝ ህንፃዎች ውስጥ ነው። የመንደሪቱ ነዋሪዎች እንደገለፁት ከሆነ አራት ሰዓት በፈጀው አሰሳ ፖሊሶች ጭካኔ በተሞላበት መንገድ ሴቶች ደፍረዋል ገንዘብና ጌጣጌጥ ዘርፈዋል ሲል ይከሷቸዋል።</p>

<p>ሚስተር አህመድ ረሽድ የተባሉ የመንደሪቱ ነዋሪ እንደገለፁት ፖሊስ መንደሪቱን በወረረበት ጊዜ ነዋሪው ህይወቱን ለማትረፍ ከፎቆች በመዝለል ለማምለጥ ሙከራ ሲያደርጉ እንደነበር ገልፀው እራሣቸውም ከሶስተኛ ፎቅ ላይ ለመዝለል ባደረጉት ሙከራ ከፍተኛ የሆነ የመቁሰል አደጋ እንደደረሰባቸው ገልፀዋል።</p>

<p>በተጨማሪም ፖሊሶች ሊዘርፉአቸው ባልቻሉ የነዋሪዎቹ ንብረቶች ላይ የመሰባበር አደጋ እንደደረሰ የተሰባበሩ ቴሌቪዥኖች ሬዲዮኖችና የተለያዩ ቁሳቁሶችን ነዋሪዎቹ በማስረጃነት አቅርበዋል።</p>


<p class="align-center"><a href="/Gazettas/Ruh/info/Ruh.sera.html"> ከሩህ ግንቦት 30 ቀን 1994</a></p>

</body>
</html>	














