<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአውሮፓ ሕብረት ኢህአዴግ ከተቃዋሚዎች ጋራ እንዲደራደር ግፊት እያደረገ ነው!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የአውሮፓ ሕብረት ኢህአዴግ ከተቃዋሚዎች ጋራ እንዲደራደር ግፊት እያደረገነው!</h1>


<p>በስልጣን ላይ ያለው የኢትዮጵያ መንግስት ከተቃዋሚዎች ጋር በሚስጢር እየተደራደረ የመሆኑ ሚስጥር ከተደመጠ በኋላ መንግስት ከተቃዋሚዎች ጋራ እንዲደራደር ግፊት በማድረግ ላይ ያለው የአውሮፓ ሕብረት መሆኑናከትላንት በስቲያ ወደቤልጀም ብራሰልስ የተጓዙት ጠቅላይ ሚኒስትር መለስ ዜናዊ በጉዳዩ ላይ ከአውሮፓ ሕብረት አመራር አካላት ጋር በጉዳዩ ላይ ይወያያሉ ሲሉ ውስጥ አዋቂ ምንጮች ገለፁ።</p>

<p>በተደጋጋሚ በኢትዮጵያ መንግስት ላይ እየተደረገ ያለው ግፊት በመቀበል በኦፊሴል ሳይሆን በድብቅ ከተቃዋሚዎች ጋራ ለመደራደር እንደተስማማ የሚነገረው የኢህአዴግ አመራር እንቅስቃሴውን በሀገር ውስጥ ባሉ ተቃዋሚ የፖለቲካ ድርጅቶች ጋር ለማድረግ አንዳንድ እንቅስቃሴዎችን እያደረገ መሆኑ ቢነገርም በሀገር ውስጥ የሚንቀሳቀሱት ሶስቱ ፓርቲዎች መአህድ አዴፓአ በኢትዮጵያ ሰላምና ዲሞክራሲ ኃይሎች ምክር ቤት ስለፍርዱ የሚያውቁት ነገር እንደሌለ በመግለፅ ዜናውን አስተባብለውታል።</p>

<p>በአለፈው አመት መጨረሻ ላይ በኖርዌይ የተለያዩ የኢትዮጵያ ተቃዋሚ ፓርቲ አመራሮች በተናጥል ከኖርዌይ መንግስት ባለስልጣናት ጋር በአደረጉት ግንኙነት ወቅት ከኢህአዴግ ጋራ ለመደራደር ጥያቄ ቀርቦላቸዋል በጉዳዩ ምንም ውጤት ሳይገኝ እንደቀረና በጀርመን መንግስት በኩልም ከኦነግ ጋር ለመደራደር የተደረገ ሙከራ እንዳለ ቢገለፅም ስለዚሁ ጉዳይ በጊዜው የተሰጠ ምንም አይነት መግለጫ አልነበረም።</p>

<p>የኢዴፓ ዋና ፀሐፊ አቶ ልደቱ አያሌው ለሩህ ጋዜጣ በሰጡት ቃለ ምልልስ ይህን መሰሉ ድርድር ካለው የመንግስት ባህሪ አንፃር የማይጠበቅ እንደሆነና ከየትኛውም ተቃዋሚ ኃይል ጋር እኛ እስከምናውቀው ይህን መሰል ግንኙነት እንደሌለ በመግለጽ አንዳንድ ተቃዋሚ ኃይሎች ግን ገና ለገና እኛን ያላካተተ ድርድር ሊካሄድ ይችላል በሚል ስጋት የመነጨ የሚያስወሩት ወሬ እንደሆነም ገልፀዋል።</p>


<p class="align-center"><a href="/Gazettas/Ruh/info/Ruh.sera.html">ከሩህ ግንቦት 30 ቀን 1994</a></p>

</body>
</html>	














