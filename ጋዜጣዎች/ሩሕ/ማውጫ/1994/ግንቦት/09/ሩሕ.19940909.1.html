<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ፕሬዚዳንት አልበሽር አዲስ አበባ ይገባሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ፕሬዚዳንት አልበሽር አዲስ አበባ ይገባሉ</h1>


<p>የሱዳኑ ፕሬዝዳንት ኡመር ሐሰን አልበሽር ሰኞ ግንቦት 12 ቀን 1994 ለሁለት ቀናት ይፋዊ የስራ ጉብኝት አዲስ አበባ ይገባሉ።</p>

<p>በኢትዮጵያ የሱዳን አምባሳደር አታህማን አልሰይድ በሰጡት መግለጫ በአዲስ አበባ የሚካሄደው የኮሜሣ አባል ሀገሮች ስብሰባ ላይም ፕሬዝዳንት አልበሽር እንደሚገኙ የገለፁ ሲሆን በኢትዮጵያና በሱዳን መካከል ስላለው የሁለትዮሽ ግንኙነትና በአካባቢ ጉዳዮች ለመነጋገር የሚያስችሉ አጀንዳዎችን ለማርቀቅ የሁለቱ መንግስታት የጋራ ኮሚሽን ስብሰባም ከትላንት ጀምሮ በካርቱም በመካሄድ ላይ እንዳለ አምባሳደር አታህማን አልበሳይድ ኦታህማን አልሳይድ ለአርቢክ ኒውስ ገልፀዋል።</p>

<p>ይህ በእንዲህ እንዳለ የሱዳኑ ፕሬዚዳንት ኡመር ሀሰን አለበሽር ሱዳንን በመጐብኘት ላይ ካሉት የኢትዮጵያው ውጭ ጉዳይ ሚኒስትር ስዩም መስፍን ጋር ተገኛኝተው መነጋገራቸውና ከኢትዮጵያ መንግስት ጋር በምክትልፕሬዝዳንት አሊ ኡትማን መሐመድ በሃ የሱዳን መንግስት በመወከል በሁሉት አገሮች መካከል የተለያዩ የትብብር ስምምነቶችን መፈራረማቸው ታውቋል።</p>

<p>ሁለቱ መንግስታት በእርሻ በኢንቨስትመት በባህል በቱሪዝም መስኰች ስምምነቶችን ተፈራርመዋል። በውጭ ጉዳይ ሚኒስቴር ስዩም መስፍን የተመራው የኢትዮጵያ የልዑካን ቡድን ከሱዳን የውጭ ግንኙነት ሚኒስትር ከዶክተር ሙስጠፋ አትሚን እስማኤል ጋራና የአል ገዳርፍ ጠቅላይ ግዛት ገዥ ከፕሮፌሰር ስል አሚን ዳፈ አነህ ጋር በመሆን ሁለቱ ሀገሮች የሚያዋስነውን የድንበር አካባቢዎች የጐበኙ መሆናቸው ተገልጿል።</p>

<p>አንዳንድ ምንጮች ይፋ እንዳደረጉት ውጭ ጉዳይ ሚኒስትር ስዩም መስፍን የድንበር አካባቢዎችን ባለስልጣናት ጋር በመሆን ድንበር ዘለል ጥቃት ለመፈፀም የሚንቀሳቀሱ የሁለቱም መንግስት ተቃዋሚዎች እንቅስቃሴን ለመቆጣጠር አስፈላጊውን ሁሉ ማድረግ እንደሚጠበቅባቸው አስገንዝበዋል። እንዲሁም በዚህ አጋጣሚ የአል ኮላባት አልመተማ በሚል ሁለቱ ሀገራትያገናኛል ተብሎ እየተሰራ ግንባታው በመጠናቀቅ ላይ ያለው ድልድይ ጐብኝተዋል።</p>

<p>ከዚህ በተጨማሪ የኢትዮጵያ መንግስት የሱዳን ወደቦችን የገቢና የወጪ እቃዎችን የሚያስገባበትን ነፃ የንግድ ቀጠናና የኢትዮጵያ መንግስትእየተገለገለበት ያለውን ወደብ መጐብኘቱን ከኡምዱሩማን የተገኙ የዜና ምንጮች ዘገባ ያስረዳል።</p>


<p class="align-center"><a href="/Gazettas/Ruh/info/Ruh.sera.html">ከሩህ ግንቦት 9 ቀን 1994</a></p>

</body>
</html>	














