<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያ ቴሌቪዥን የኢዴፓን ማስታወቂያ አግዷል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የኢትዮጵያ ቴሌቪዥን የኢዴፓን ማስታወቂያ አግ ዷል</h1>


<p>የኢትዮጵያውያን ዲሞክራሲያዊ ፓርቲ (ኢዴፓ) የኢትዮጵያውያን ብሄራዊ ጥቅሞች ለሌላ አሣልፎ የሚሰጥ ነው ያለውን የሄጉን ውሳኔ በመቃወም በመጪው እሁድ የጠራውን ትዕይንተ ህዝብ የኢትዮጵያ ቴሌቪዥን ማስታወቂያውን አላስተላልፍም ማለቱ ታወቀ።</p>

<p>ኢዴፓ ባለፈው ማክሰኞ የስብሰባ ማስታወቂያውን ለኢትዮጵያ ቴሌቪዥንበመስጠት ተገቢውን ክፍያ መፈፀሙ ሲታወቅ ቴሌቪዥን ጣቢያው "ይኼንን ማስታወቂያ አላስተላልፍም፣ እነዚህን ነጥቦች ከማስታወቂያው ላይ አውጡ" በማለት እርማት መስጠቱ ተገልጿል። ፓርቲው በበኩሉ የኢትዮጵያ ቴሌቪዥን ይውጡ ያላቸው ሀሳቦች የኢዴፓ አቋሞችና ፓርቲው የሚያራምዳቸው እምነቶች መሆኑን ቢገልፅም ማስታወቂያውን ማስተላለፍ አንችልም ተብሏል። በመሆኑን ኢዴፓ የተባሉትን ነጥቦች ያለውዴታ አስወግዶ ለቴሌቪዥንጣቢያው ቢያቀርብም እስከዛሬ ድረስ ማስታወቂያው እንዳልተላለፈለት ታውቋል። ሁኔታውም የቴሌቪዥን ጣቢያው የኢትዮጵያ ህዝብ ሳይሆን የኢህአዴግ ንብረት ሆኗል የሚል ጥያቄን አስነስቷል።</p>

<p>በተያያዘ ዜና ኢዴፓ የሚጠራቸውን ህዝባዊ ስብሰባዎች እንዳይሳኩ ለማድረግ በመገናኛ ብዙሃን የሚነዙት ቅስቀሣዎች ከበፊቱ መሻሻል ታይቷል ሲሉ አቶ ልደቱ አያሌው ገልፀዋል። አቶ ልደቱ ለሩህ ጋዜጣ እንዳብራሩት ከሬዲዮ ፋና በስተቀር የኢትዮጵያ ሬዲዮ እንደከዚህ ቀደሙ አፍራሽ ፕሮፖጋንዳ አለመንዛቱን ጠቁመው ሬዲዮ ፋና ግን ትዕይነት ሕዝቡን ህገወጥ ነው፣ የጦርነት ቅስቀሣ ነው፣ የሌላ ሰው መሬት እንቀማ ይላሉ የሚል የሀሰት ዘገባ እያቀረበ መሆኑን አውስተዋል።</p>

<p>ይህ በእንዲህ እንዳለ በመጪው ሰኞ በለንደን ከፍተኛ የሆነ የተቃውሞሰልፍ እንደሚካሄድ ታውቋል። ሰልፉን ያስተባበሩት የተለያዩ ሲቪል ማህበራትና የፖለቲካ ፓርቲዎች ናቸው። በለንደን የሚገኘው የኢዴፓ ቅርንጫፍም በሰላማዊ ተቃውሞው ተሣታፊ ሲሆን በለንደን የኢትዮጵያ ኤምባሲ ስብሰባውን ለማደናቀፍ ሌላ ስብሰባ የጠራ መሆኑም ተመልክቷል።</p>

<p>በደቡብ አፍሪካ ነዋሪ የሆኑ ኢትዮጵያውያን በበኩላቸው የሄጉን ውሳኔና ሆሊውድ ያዘጋጀውን የኢትዮጵያን የረሀብ ገፅታ የሚያሣየውን ፊልምበመቃወም በቢልድድንግስ ቤተመንግስት የኢትዮጵያ ኮሚኒቲ ከፍተኛ የተቃውሞ ሰልፍ መጥራቱ ታውቋል።</p>


<p class="align-center"><a href="/Gazettas/Ruh/info/Ruh.sera.html">ከሩህ ግንቦት 9 ቀን 1994</a></p>

</body>
</html>	














