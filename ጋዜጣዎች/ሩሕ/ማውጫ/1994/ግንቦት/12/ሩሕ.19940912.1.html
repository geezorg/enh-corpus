<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በኢትዮ ኤርትራ ድንበር አካባቢ ለሚኖሩ ዜጐች የዜግነት ምርጫ ይካሄዳል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በኢትዮ ኤርትራ ድንበር አካባቢ ለሚኖሩ ዜጐች የዜግነት ምርጫ ይካሄዳል</h2>


<p>ለሁለት ዓመታት የተካሄደው የድንበር ውዝግብና ጦርነት ከአበቃ በኋላ በኢትዮጵያና በኤርትራ አዋሳኝ የድንበር አካባቢዎች የሚኖሩ ነዋሪዎች በተመድ የሚከናወነው የድንበር ማካለል ከተከናወነው በኋላ የዜግነት ምርጫ እንደሚያካሂዱ በኢትዮ-ኤርትራ የተመድ ዋና ፀሀፊ ልዩ አምባሣደር ሊጉዌላ ጆሴፍ ሉጉዌላ ለአለም አቀፍ የቤተክርስትያናት ምክር ቤት አመራሮች ገለፁ።</p>

<p>በሁለቱ ሀገሮች አዋሳኝ ድንበር አካባቢ ያሉና በተመድ በኩል የድንበር ማካለል ሲከናወን የቀድሞ ዜግነታቸው ጥያቄ ውስጥ ይወድቃል ተብሎ የሚገመተው 10000 ቤተሰቦች በራሣቸው በጐ ፈቃደኝነት ላይ የተመሰረት ወይ ኢትዮጵያዊ ወይ ኤርትራዊ ዜግነትን እንዲመርጡ እድል እንደሚያገኙ ሉጉዌላ አስታውቀዋል።</p>

<p>ቄስ ዶክተር ከናርድ ራይዘር በቅርቡ በኢትዮጵያ በአደረጉት የስራ ጉብኝት ከተመድ ልዩ ወኪል ከአምባሣደር ሉጉዌላ ጋር በአደረጉት ቆይታ ወቅት አምባሣደሩ እንደገለፁት ተመድ በኢትዮጵያና በኤርትራ በእስር ላይያሉ የጦር ምርኮኞችና የፖለቲካ እስረኞች እንዲፈቱ የበኩሉን ያላሰለሰጥረት እንደሚያደርግ ገልፀዋል።</p>

<p>እንደ ጆሴፍ ሊጌዋላ ገለፃ በአሁኑ ወቅት በኢትዮጵያ መንግስት ቁጥጥር ስር የሚገኙ 1400 ኤርትራውያን እስረኞች እንዳሉ ተመድ እንደሚያውቅና በኤርትራ መንግስትም ቁጥጥር ስር የሚገኙ 260 ኢትዮጵያውያን እስረኞች እንደሚገኙና እነርሱን ለማስፈታት ተመድ እየተንቀሣቀሰ መሆኑን ለአለም አብያተ ክርስቲያናት ምክር ቤት ዋና ፀሐፊ ለዶክተር ራቨራንድ ኮናርድ ራይዘር ገልፀውላቸዋል። አምባሳደር ሊጊዌላ በአለም አብያተ ክርስትያናት ምክር ቤት ዋና ፀሐፊ ለተመራው የልዑካን ቡድን ባደረጉት ገለፃየሃይማኖት መሪዎች ንቁ ተሣትፎ በነዚህ በሁለቱ ሀገሮች መካከል ያለውን ግንኙነት መልሶ ለማደስና አስተማማኝ ሰላም ለማምጣት አስፈላጊ ነው ብለዋል። ሲል የአፍሪካ ቸርች ኢንፎርሜሽን ሰርቪስ ዘግቧል።</p>


<p class="align-center"><a href="/Gazettas/Ruh/info/Ruh.sera.html">ከሩሕ ሐምሌ 12 ቀን 1994</a></p>

</body>
</html>	














