<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በአዋሳ የተከሰተው እልቂት እንዳስፋፋ ተሰግቷል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በአዋሳ የተከሰተው እልቂት እንዳስፋፋ ተሰግቷል</h1>


<p>ባለፈው ሣምንት አርብ ግንቦት 16 ቀን 1994 በመንግስት የፀጥታ አሰከባሪዎችና የተቃውሞ ሰልፍ በወጡ የአዋሳና የአካባቢው ነዋሪዎች መካከልበተፈጠረ ግጭት እስከአሁን ድረስ በነፃ ምንጭ ባይረጋገጥም የሟቾቹ ቁጥር እየጨመረ መሆኑን እስከማክሰኞ ምሽት ድረስ ቁጥሩ ሠላሣ ስምንት መድረሱ ታውቋል።</p>

<p>የአዋሳ ከተማ በፌዴራል ጉዳዮች ሚኒስቴር ስር እንድትተዳደር የተላለፈውን ውሳኔ የተቃወሙ የሲዳማ ገበሬዎች ሌሎች የህብረተሰብ ክፍሎች የሲዳማ ዞን ዋና ከተማ የክልሉ ርዕሰ መዲና በመሆን በጋራ የምታገለግለው አዋሳን በፌዴራል ጉዳዮች ሚኒስቴር ስር በማድረግ የሲዳማ ዞን ዋና ከተማን ወደ ይርጋአለም እነዲዞር የሚደረገው ውሳኔና ግፊት በአንዳንዶች ዘንድ ቀደም ሲል የነበረውን ቅሬታ ያበረታ ከመሆኑም ባሻገር እርምጃው አዋሳንና ሲዳማዎችን ለመለየት የተወሰደ እርምጃ መሆኑን በመግለፅ ተቃውሞ መሰንዘር ከጀመር የቆየ መሆኑንና ይህንኑ ተቃውሞ የክልሉ መንግስት ሰምቶ እንዳልሰማ በማለፈ ይህንኑ የፌዴራል ጉዳዮች ሚኒስቴር ስር የአዋሳ ከተማ እንድትተዳደር የተወሰነውን ውሳኔ በመቃወም ሰላማዊሰልፍ ለማካሄድ ጥያቄ ቢቀርብም የክልሉ መንግስት ጥያቄው ሣይቀበለው በመቀረቱ ሕዝቡ ሕገ መንግስታዊ መብቱን በመጠቀም በሺዎች የሚቆጠሩ የአዋሳ አካባቢ ያሉ ገበሬዎች ሌሎች የሲዳማ ተወላጆች የኢትዮጵያ ባንዲራን በማውለብለብ የተቃውሞ ሰልፉን ማካሄድ ይጀምራሉ።</p>

<p>አንዳንድ ወገኖች ለዜና ሰዎች በሰጡት ቃል የክልሉ መንግስት ሰልፈኛውን ለመበተን ተጨማሪ የወታደር ኃይል ከአዳሚ ቱሉና ከአሩሲ ወደ አዋሳአስገብቶ የነበረ ሲሆን ሰልፈኛው ወደ አዋሳ በማምራት ላይ እንዳለ ሎቋበተባለ ስፍራ ሰልፈኛውና የፀጥታ አስከባሪው ታጣቂ ኃይል ተጋጭቶ ለበርካቶች መቁሰልና ሞት ምክንያት የሆነ ክስተት ተፈጥሯል።</p>

<p>መንግስት ቅዳሜ እለት ስለግጭቱ የክልሉ ፖሊስ ኮሚሽንን በመጥቀስ ይፋ እንዳደረገው ሁለት ፖሊሶችን ጨምሮ 15 ሰዎች መሞታቸውን አንድ ፖሊስን ጨምሮ 25 ሰዎች መቁሰላቸውን ቢያስታወቅም መንግስት የሰጠው መረጃ እጅግ ያነሰ መሆኑን በመግለጽ ጉዳዩን የሚከታተሉ ታዛቢዎች የመንግስትን መግለጫ ያጣጥሎታል።</p>

<p>ከአርብ እለት ጀምሮ የክልሉ መንግስት የፌዴራል ፖሊስ የተሰማው ፖሊሶች በቀጥታም ሆነ በተዘዋዋሪ ሰልፉን አስተባብራችኋል በሚል ሰዎችን እየሰበሰቡ በማሰር ላይ እንደሚገኙና ወደሃያ የሚጠጉ ሰዎችንም በቁጥጥር ስር ሳይውሉ እንዳልቀሩ ከአዋሳ የሚወጡ መረጃዎች ያስረዳሉ።</p>

<p>በአለፈው አርብ የተከሰተው ግጭት ከመፈጠሩ አስቀድሞ አመራሩ በኤርትራ እንደሚገኝ የሚታወቀው የሲዳማ አርነት ግንባር የተባለ እንቅስቃሴየአዋሳ ከተማን በተመለከተ የተሰጠውን ውሳኔ በመቃወም መግለጫ አውጥቶእንደነበርና ይህንንም መግለጫ በሰፊ ኤርትራ ድምፅ ሬዲዮ ተሰምቶ እንደነበር በመግለጽ የኢትዮጵያ መንግስት የኤርትራ መንግስት በኦሮሚያና በአንዳንድ ክልሎች ያለመረጋጋትን ለመፍጠር በኤርትራ የሰለጠኑት የኦነግ ታጣቂዎች ድንበር ዘልቀው መግባታቸውን እንደደረሰበት በመግለፅ በንፁኋን ዜጐች ለሞት ለመቁሰል የዳረገው ግጭት ይፈጠር ዘንድ ያደረጉ ኃይሎች ተለይተው ለፍርድ ሊቀርቡ ይገባልየሚል አስተያየት እንዳላቸው ከክልሉ ምክር ቤት አካባቢ የተገኘ ዘገባ ያስረዳል።</p>

<p>ይህው ባለፈው ሣምንት የተፈጠረው ግጭት ወደታች ወደ ብላቴ ተሰፋፍቶከአዋሳ አምስት ኪሎ ሜትር ርቀት ላይ በሲዳማና በወላይታ ድንበር አካባቢም ግጭት መከሰቱንም ወደ አምስት የሚጠጉ ሰዎች መሞታቸውን ለመረጃት ተችሏል።</p>

<p>በተያያዘ ዜና የሲዳማ አርነት ግንባር ሊቀመንበር አቶ ገልፋቶ ፈቃ ዱሜ በኤርትራ ሬዲዮ ግንቦት 20 ቀን በሰጡት መግለጫ ወያኔ የአዋሳንና የአካባቢውን ነዋሪዎች በጠመንጃ እያስፈራራና በዱላ እየደበደበ እጅግ ብዛት ያላቸውን ወጣቶችን ከማሰሩም በላይ የአድማው ቀንደኛ መሪዎች ናቸው ያላቸውን አባወራዎች ወደ ሻሸመኔና ወደ ሌላ አካባቢ ወስደዋቸዋል።</p>

<p>በሎቄ ከተማ በአንድ አዳራሽ ውስጥ ያከማቻቸውን የሲዳማና የአካባቢው ነዋሪ የሆኑ በግጭቱ ሰለባ የሆኑ ሟቾች አስከሬን ዘመድ አዝማድ እየለየ እንዲወስድ እንዲቀበር ኢህአዴግ ማዘዙንም የሲአግ ሊቀመንበር ገልፀዋል።</p>

<p>የኢትዮጵያ መንግስት ባለፈው አርብ የተፈጠረው ብጥብጥ ምክንያት ናቸው ያላቸውን ተጠርጥሪዎች በቁጥጥር ስር እንዳዋለ ቢገልፅም በግምትወደ አራት ሚሊዮን የሚጠጉ ሲዳማዎች የአዋሳን ከተማ ቻርተር ከተማ ሆናበፌዴራል ጉዳዮች ሚኒስቴር ስር መተደርዋን እንደማይፈልጉ አሁንም አመጽ ሊቀሰቀስ ይችላል ተብሎ እንደሚሰጋ ተገልጿል።</p>

<p>የአማራጭ ኃይሎች ምክር ቤት ሊቀመንበር ዶክተር በየነ ጴጥሮስ ለቢቢሲ በሰጡት ቃል በተቃውሞ ሰልፍ ላይ የተካፈሉ ሲዳማዎች በአብዛኛው ከአዋሳ ዙሪያ ካሉ ገጠር ከተሞች የመጡ ገበሬዎች መሆናቸውንና ተቃውሞአቸውን በሰላማዊ መንገድ በማቅረብ ላይ እንዳሉ ከፀጥታ ኃይሎች ተኩስ ስለተከፈተባቸው እንደሆነ ግጭቱ የተቀሰቀሰው ተናግረዋል።</p>

<p>ለቢቢሲ ቃላቸውን የሰጡት የማስታወቂያ ምክትል ሚኒስትር ወ/ሮ ነፃነት አስፋው በግጭቱ ወቅት የሞቱት ሁለት ፖሊሶች ግድያ ሰላማዊ ሰልፈኞቹየታጠቁና የጦር መሣሪያ የያዙ በመሆናቸውና ሁኔታውን ለመቆጣጠር ከመከረ የፀጥታ ኃይል ጋር ተኩስ በመክፈታቸው የተፈጠር ግጭት እንደሆነ ጠቅሰው። በአብዛኛው ሕዝብ የአዋሳ ከተማን ከፌዴራል ጉድዮች ሚኒስቴር ስር ማድረጉን ውሳኔ የደገፈ ሲሆን ጥቂት ወገኖች ግን ውሳኔውን አለመቀበል ከስራ አጥ ከሆኑ ወጣቶችን በማነሣሣት ይህንን መሰሉ ችግር እንዲፈጠር ምክንያት ሆነዋል ብለዋል።</p>

<p>አንዳንድ የፖለቲካ ተንታኞች ለቢቢሲ በሰጡት ቃል ይህን መሰሉ ውጥረት በሲዳማና በክልሉ በብዛት ሁለተኛ ከሆነው የወላይታ ብሔር ጋር ግጭትን ሊያስከትል ይችላል ሲሉ አስተያየታቸውን ሰጥተዋል።</p>

<p>ይህ በእንዲህ እንዳለ የኢትዮጵያ ዴሞክራሲያዊ ፓርቲ (ኤዴፓ) ይህንኑ ችግር አስመልክቶ በአወጣው መግለጫ የሕወሐት ኢህአዴግ የጐሣ ፖለቲካ የዘራውን እያጨደ ነው ሕወሐት ኢህአዴግ በስልጣን ላይ እስከአለ ድረስ በሕዝብ ላይ የሚፈፀመው እልቂት አይቆምም በሚል ርዕስ በአወጣው መግለጫ የኢትዮጵያ አንድነት አብሮነትና ተቻችሎ የመኖር ትስስር ድብቅ አጀንዳቸውን ለማሣካት እንደማያስችለው የተገነዘበው ሕወሐት ኢህአዴግለራሱ ስልጣን እድሜ ማራዘሚያ ሊጠቅመው የሚችል የጐሣ ፖለቲካ የሃገራችን ተግባርዊ ለማድረግ ሲጀምር ዜጎች በትናጠልም ሆነ በተደራጀ መልክ አሰምተው ነበር ሲል ገልጿል።</p>



<p class="align-center"><a href="/Gazettas/Ruh/info/Ruh.sera.html"> ከሩህ ግንቦት 23 ቀን 1994</a></p>

</body>
</html>	














