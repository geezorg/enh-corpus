<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በአሰብ ጉዳይ ላይ ወደ 100 ሺህ የሚጠጋ ፊርማ ተሠባሠበ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በአሰብ ጉዳይ ላይ ወደ 100 ሺህ የሚጠጋ ፊርማ ተሠባሠበ</h1>


<p>በአሰብ ይገባኛል ጥያቄ ላይ ኢዴፓ የሚያሠባስበው ፊርማ ከፍተኛ የህዝብ ድጋፍ ማግኘቱንና ወደ መቶ ሺህ የሚጠጋ ፊርማ የተሠበሠበ መሆኑን የፓርቲው ፀሃፊ አቶ ልደቱ አያሌው ለዝግጅት ክፍላችን ገለፁ።</p>

<p>ፊርማቸውን እያኖሩ ካሉት መካከል የገዥው ፓርቲ አባላትና የትግራይ ተወላጆች ከፍተኛውን ደርጃ መያዛቸውንም አያይዘው ገልፀዋል።</p>

<p>ከትናንት ጀምሮ ድርጅቱ ባሠማራቸው ሠራተኞቹ በመታገዝ በተመረጡ ዘጠኝ ከተሞች የፊርማ ማሠባሠብ ሂደቱ ቀጥሎ በቅርቡ የተጣራ 100ሺህ ፊርማ ተፈርሞ እንደሚጠናቀቅ የገለፁት አቶ ልደቱ በእስከ አሁኑ እንቅስቃሴ የፈራሚ ችግር እንደሌለና በርካታ ሠዎች ቢሮአቸው ድረስ እየሄዱ እንደሚፈርሙም አመልክተዋል።</p>

<p>ለህዝቡ ዕድሉን በሠፊው ለማቅረብ የፋይናንስና ሌሎች ችግሮች ተፅዕኖ በማድረጋቸው በስፋት ለማዳረስ ባይቻልም ከክልሎች ጭምር ብዛት ያለው ስልክ እየተደወለ ጥያቄው እየቀረበ መሆኑን አቶ ልደቱ አስረድተው የጊዜ ችግር ባይኖር በሚሊዮን የሚቆጠር ፊርማ ማሰባሰብ ይቻላል ብለዋል።</p>

<p>የዝግጅት ክፍላችን የፊርማ ማሠባሰብ የሚያመጣው ለውጥ ይኖር እንደሆነ ላቀረበላቸው ጥያቄ ምንም እንኳን በህግ የሠፈረ ነገር ባይኖርም ባልተወሠነ ነገር ላይ ይቅርና ውሳኔ የተላለፈበትንም የተባበሩት መንግሥትት ውሳኔውን ዳግም የሚያጤንበት የተለመደ አሠራር ስላለ ለውጥ ይኖራል ብለን እናምናለን ሲሉ መልሰውልናል።</p>

<p>የኢትዮጵያ ዲሞክራቲክ ህብረት ፓርት /ኢዲዩ/ በበኩሉ ከጀመረው የፊርማ ሂደት ጋር ድርጅታቸው የሚያገኘው ነገር ስለመኖሩ ላነሳንላቸ ጥያቄም ድርጅቱ /ኢዲዩ/ የካቲት 3 በጠራው ስብሰባ ላይ ሃሳባቸውን ገልፀው ከተነጋገሩ በኋላ በህብረት እንደሚሠሩና የሚካሄደው የፊርማ ሠነድም አንድ ላይ እንደሆነና አንድ ሠው ሁለት ቦታ ላይ መፈረም የማይችልበት ሁኔታ የተዘጋጀ መሆኑን እንዲሁም ድርጅቱ በትግራይና በገጠሪቱ ጎንደር በከፍተኛ ደረጃ እየተንቀሳቀሰ እንደሚገኝ አስረድተዋል።</p>

<p>በተያያዘ ዜና ኢዴፓ በጉዳዩ ላይ የሚያወያይ ስብሰባ ቢያንስ በየአስራ አምስት ቀኑ አንዴ በእያንዳንዱ ክልል ለማድረግ ሃሳብ እንዳለውና ከነገ በስቲያ በዚሁ ጉዳይ ላይ ናዝሬት ላይ ስብሰባ እንደሚያካሂድ ለማወቅ ተችሏል።</p>


<p class="align-center"><a href="/Gazettas/Ruh/info/Ruh.sera.html">ከሩህ መጋቢት 6 ቀን 1994</a></p>

</body>
</html>	














