<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አሜሪካ በመለስ አስተዳደር ላይ ጠንካራ ትችት አቀረበች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">አሜሪካ በመለስ አስተዳደር ላይ ጠንካራ ትችት አቀረበች</h1>


<p>የአሜሪካ የአገር ውስጥ አስተዳድር ሚ/ር የዲሞክራሲ፣ ሰብዓዊ መብትና ሠራተኛ ጉዳይ ቢሮ የተለያዩ አገሮች የሠብዓዊ መብቶች አያያዝ በሚመለከት ያጠናቀረውን የ2001-02 ዓ.ም እ.ኤ.አ ሪፖርት ይፋ አድርጓል። ቢሮው ኢትዮጵያን በሚመለከት ሰሞኑን 35 ገፅ ያለው ሪፖርት ያቀረበ ሲሆን በሪፖርቱ የመለስ አስተዳደርን በሰብዓዊ መብት አያያዙ በሠፊው ተችቷል።</p>

<p>ሪፖርቱ በሚከተለው አኳኃን እንዲያጥር ተደርጐ ቀርቧል። በኢትዮጵያ ክልሎች ብሔር ብሔረሰብን መሠረት አድርገው የተከፋፈሉና በየራሳቸው የበጀት አስተዳደር ዘዴና የፖለቲካ አመራር የሚተዳደሩ መሆናቸው ተደንግጓል። ነገር ግን በማዕከላዊ መንግስትና በክልል ባለልስጣናት መካከል እንዲሁም ባለስልጣናት የሚወስዱት እርምጃ ከፌዴራል ፖሊሲው ጋር ሲጋጭ የሚታይ ሲሆን በከፍተኛ ደረጃ የተማከለ ሥልጣን፣ ድህነት፣ የእርስ በርስ ግጭት እና በዲሞክራሲያዊ ሥርዓት ጋር አለመለማመድ ተደማምረው የፌደራል ሥራዓቱን አወሳስበውታል። በተለይ የስልጣን እርከኑ ወደታች በወረደ ቁጥር የፌዴራል መንግስታት ህገ መንግስታዊ መብቶችን ለማስጠበቅ ያላቸው ብቃት ውስንና ያልተመጣጠነ መሆኑን ያስገነዘባል።</p>

<p>በኢትዮጵያ በመላው ክልል በወረዳ ደረጃ ያለው የአስተዳደርና የፍትህ አያያዝ ደካማ ነው። አንዳንድ ባለስልጣናት የስብዓዊ መብት ረገጣ ይፈፅማሉ። የመለስ አስተዳደር የሰብዓዊ መብት አያያዝ ችግር የበዛበትነው። የደህንነት ኃይሎች ከፍተኛ ቁጥር ያላቸው ግድያዎችንና ድብደባዎችን አድርሰዋል። የእስረኞች አያያዝ የዘቀጠ ነው። በሺዎች የሚቆጠሩ ያለፍርድ ታስረዋል። የፍርድ አሠጣጥ ሂደቱ በሠለጠነ የሠው ኃይል እጥረት ተስተጓጉሏል።</p>

<p>ምንም እንኳ የፍትሕ ስርዓቱ ከቀድሞ የተወሰነ ለውጥ ቢታይበትም በጥርጣሬ የታሠሩ ግለሰቦችን በሃቤስ ኮርፐስ መሰረት ዳኞች ሲፈቱ የፍትሕ አስትዳደር ካውንስሉ የዲሲፕሊን እርምጃ ይወስድባቸዋል። የግለሰቦች መብት ይገፈፋል። በተለይ የዋስትና መብት በስፋት አይጠበቅም። በደቡብ ብሔር ብሔረሰቦች፣ በኦሮሚያ፣ በሶማሌያ በሐረሪና በአዲስ አበባ ብዛት ያላቸው ዜጐች በመንግስት ፍትህ ሲሰፍን አልታየም።</p>

<p>በተለያዩ ክልሎች ዜጐች ድብደባና እክል ይደርስባቸውል። የአገሪቱ የወንጀልና የሲቪል ኮድ አግባብ ያልሆነ እስራትን ቢከላከልም በተለይ ክልሎች ከተቀመጠው ሕግ ውጭ እስራቶች ሲያከናውኑ ይታያል። ህጉ ህጋዊ ምርመራዎች በቂ ዋስትና ያላቸው እንደሆኑ የሚጠይቅ ቢሆንም በሕግ አስፈጻሚ አካላት በራሳቸው ህጉ ሲተላለፍ ይታያል። ህጉ አሁንም የመፃፍና የምራገር መብት በይፋ ይደነግጋል። ሆኖም ግን የተለያዩ ዜደዎችንል በመጠቀም እኝህ መብቶች ታፍነዋል።</p>

<p>በጥቅሉ ሪፖርቱ ድክመቶቹን በስፋት የተቸ ቢሆንም ኢኮኖሚውን የሃይማኖት እኩልነትን፣ ጐጂ ባህሎችንና ሎሎች ጉዳዮችን በተመለከተ መሻሻል መታየታቸውን ገልጿል ሪፖርርቱ ሠፊና በዛ ባለ ርዕስ ጉዳዮች ላይ የተጠናቀሩትን እውነታዎች በስፋት አቅርቧል።</p>


<p class="align-center"><a href="/Gazettas/Ruh/info/Ruh.sera.html">ከሩህ መጋቢት 13 ቀን 1994</a></p>

</body>
</html>	














