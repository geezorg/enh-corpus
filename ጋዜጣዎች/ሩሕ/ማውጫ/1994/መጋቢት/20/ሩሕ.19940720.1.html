<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢዴፓ ያሰባሰበው 136፣000 ፊርማ ለኮፊ አናን ደረሰ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢዴፓ ያሰባሰበው 136,00 ፊርማ ለኮፊ አናን ደረሰ</h1>


<p>ዓለም አቀፉ የድንበር ጉዳይ ኮሚሽን የአስብ ጉዳይን እንዲያጤነው ለመጠየቅ ኢዴፓ 136,00 የሚሆኑ ፊርማዎችን አሰባስቦ ለኮፊ አናን መላኩን ገለፀ። ከተለያዩ ክልሎች የተሰበሰበው የዚህ ፊርማ ሰነድ ግልባጭ ለአፍሪካ አንድነት ድርጅት የተመለከተ ሲሆን ለፀጥታው ምክር ቤትና ለአምስቱ አባል አገራት እንዲህም ለአውሮፓ ህብርት እንደተላከም ተገልጿል።</p>

<p>ኢዴፓ በእስካሁን እንቅስቃሴው 135,42 ፊርማዎችን ያሰባሰና የላከ ሲሆን አሁንም በተለያዩ ክልሎች ያልተሰበሰቡ የፊርማ ወረቀቶች መኖራቸውንና ወደፊት ተሰባስበው እንደሚላኩም ተገልጿል።</p>

<p>ለዋና ፀሃፊው ከተላኩት ፊርማዎች ውስጥ አስራ አምስቱ ዓለም አቀፍ ዕውቅና ያላቸው አትሌቶች፣ አንጋፋ ወጣት አርቲስቶች፣ ታዋቂ ምሁራንና የሃይማኖት መሪዎች ዝርዝር በተለየ ሁኔታ ሰፍሯል።</p>

<p>በተያያዘ ዜና የወደብ ባለቤትነት ጥያቄን በማስመልከት ኢዴፓ አሁንም የህዝብ ፊርማ በማሰባሰብ ላይ ይገኛል። ፓርቲው በተለያዩ ክልሎች ያሰባሰበውን ከ133ሺ በላይ የህዝብ ፊርማ የያዘውን ሰነድ ለተባበሩት መንግስታት ድርጅት መላኩን ከትናንት በስቲያ መላኩ ታውቋል።</p>

<p>ከልምድ እንደታየው የመንግስታቱ ድርጅት ጉዳዩን ይመለከተው ዘንድ የቀረበው ፊርማ በቂ እንደሆነ ኢዴፓ አመልክቶ ከልምዱ በመነሳት እንዲሁም የፋይናንስና ሌሎች ችግርች ባይወስኑት በፊርማ ማሰባሰቡ ዘመቻ በሚሊዮን የሚቆጠር ፊርማ ማሰባሰብ እንደሚቻል ገልጿል።</p>

<p>በፊርማ ማሰባሰቡ ሂደት አንዳንድ የመንግስት ካድሬዎችና ታላላቅ ምሁራን እንዲሁም ታዋቂ ሰዎች መሳተፋቸውም ተያይዞ ተገልጿል። ኢዴፓ በተለያዩ ከተሞች ቢያንስ በየ15 ቀኑ ጉዳዩን በሚመለከት ውይይት እንደሚያደርግ የገለፀ ሲሆን በእስከ አሁኑ ዕቅዱ በናዝሬት ከተማ በተሳካ ሁኔታ ውይይቱን አካሂዷል። በሚቀጥሉት ቀናትም በባህርዳርና በደሴ ከተማ ተመሳሳይ ዝግጅት ያደርጋል።</p>

<p>በተመሳሳይ ዜና ኔዘርላንድ ሄግ የሚገኘው ዓለም አቀፉ የድንበር አመልካች ሚያዚያ 5 የሚሰጠው ውሳኔ ሰላም ማስፈኑንና የኢትዮጵያን ጥቅም የሚያስከብር መሆኑን አብዛኛው የኢትዮጵያ ህዝብ በመጠራጠር ላይ ይገኛል።</p>

<p>ይህንኑ ስጋት ተከትሎ አገር ውስጥ በውጭ የሚገኙ የተቃዋሚ ድርጅቶች፣ የሲቪል ማህበረሰብ ተማሪዎች፣ የሃይማኖት መሪዎችና ምሁራን ተቃውሞና ተማፅኖ በማቅረብ ላይ ይገኛሉ።</p>


<p class="align-center"><a href="/Gazettas/Ruh/info/Ruh.sera.html">ከሩህ መጋቢት 20 ቀን 1994</a></p>

</body>
</html>	














