<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሽልማቱ አሰጣጥ ጥያቄ አስነስቷል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የሽልማቱ አሰጣጥ ጥያቄ አስነስቷል</h1>


<p>የኢትዮጵያ የስነ ጥበብና የመገናኛ ብዙሃን ሽልማት ድርጅት ባለፈው ቅዳሜ ለ1994 ያዘጋጀውን ሽልማት በሸራተን አዲስ ከሸለመ ከሰዓታት በኋላ በሽልማት አሰጣጡ ላይ ቅሬታ መሰማት ጀምሯል። ከነዚህም ቅሬታዎች ዋነኛው በዘንድሮም ሆነ ባለፈው ሽልማት በትያትር ዘርፍ ሽልማት ያገኙት አርቲስቶች ከብሔራዊ ቲያትር ቤት እንደሆነና ይህም በአሰራሩ ላይ አድሎ እንዳለ ያሳያል የሚል ነው።</p>

<p>በዚሁ ጉዳይ አስተያየታቸውን እንዲሰጡን ያነጋገርናቸው የሽልማት ድርጅቱ የባለአደራ ቦርድ ሰብሳቢ አቶ አቦነህ አሻግሬ እንዳሉት በሁለቱም የሽልማት ጊዜዎች በቲያትር ዘርፍ ሽልማት ያገኙት የብሔራዊ ቲያትር ቤት ተዋንያን መሆናቸው ትክክል እንደሆነና ከዚህም በኋላ ቢሆን ተሸላሚዎቹ ከዚሁ ቲያትር ቤት ብቻ ሊሆኑ እንደሚችል አስረድተዋል። እንደ ሰብሳቢው አገላለፅ ይኼ የሚሆንበት ምክንያት አንዳንድ ወገኖች እንደሚያስቡት በአሰራሩ አድሎ በመኖሩ ሳይሆን ቲያትር ቤቱ ለባለሙያዎቹ በሚሰጠው የተሻለ የደሞዝ ክፍያና የተሻለ መድረክ በርካታ ችሎታ ያላቸው ትያትረኞች፣ ፀሀፊያንና አዘጋጆች ወደዚያ በመሄዳቸው ነው ብለዋል። ለዚህም እንደምሳሌ ሲያቀርቡ አርቲስት ፈቃዱ ተክለማርያም ለበርካታ ዘመናት ያገለገለው በማዘጋጃ ቤት እንደሆነና ህዝቡም የሚያውቀው በዚያው ቲያትር ቤት ተዋናይነቱ ሲሆን ከጥቂት አመታት ወዲህ ወደ ብሔራዊ ቲያትር ሊዛወርና ሊሸለም በቅቷል ብለዋል። </p>

<p>በሌላ በኩል የሽልማት ድርጅቱ ሽልማት የሰጠው በሶስት የተለያዩ ክፍል ሲሆን በነዚህም ክፍሎች አምስት የሙያ ዘርፎች ማለትም በቲያትር፣ በሙዚቃ፣ በስነፅሁፍ፣ በጋዜጠኝነትና በሥነ ጥበብ እንደሆነ ይታወቃል። ነገር ግን በነዚህ አምስት የሙያ ዘርፎች ሽልማቱ በትክክል የተሰጠው በአንደኛው ክፍል ማለትም በህይወት ዘመን ክፍል ብቻ ነው። በተቀሩት በሁለቱ ክፍሎች በተሟላ መልኩ አልተሰጠም በተለይም በወቅታዊ ተሸላሚዎች ምድብ ሁለቱ ተሸላሚዎች በጋዜጠኝነት የተሰማሩ ናቸው። ይህም የሽልማት ድርጅቱ አንድ ወጥ አሰራር የሌለውና ችግር ያለበት መሆኑን ያሳያልየሚሉ ወገኖች አሉ።</p>

<p>ከዚህ ሌላ የዘንድሮ የሽልማት ስነ ስርዓት ለበርካታ ወጣት የጥበብ ሰዎችና የግል ጋዜጦች ክፍት መሆኑ እንዲሁም በግል ጋዜጣ የተሰማሩ ጋዜጠኞች ለውድድር እንዲቀርቡ መደረጉ ከታዩት በጐ ጅምሮች የሚጠቀሱ መሆናቸውን ተጠቁሟል።</p>


<p class="align-center"><a href="/Gazettas/Ruh/info/Ruh.sera.html">ከሩህ መጋቢት 27 ቀን 1994</a></p>

</body>
</html>	














