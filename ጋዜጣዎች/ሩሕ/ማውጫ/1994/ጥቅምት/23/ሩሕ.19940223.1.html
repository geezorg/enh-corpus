<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የጠ/ሚ/ሩ መለስ ባለቤት የሥራ ምደባ ፍጥጫ አስከትሏል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የጠ/ሚ/ሩ መለስ ባለቤት የሥራ ምደባ ፍጥጫ አስከትሏል</h1>


<p>ባለፈው የ1993 ዓ.ም ክረምት ከሲቪል ኮሌጅ በዲግሪ የተመረቁት ወ/ሮ አዜብ ጐላ ለሜጋ አሣታሚ ድርጅት ሥራ አስኪያጅ ሆነው ተመድበዋል። ወ/ሮ አዜብ ቀደም ሲል በዚሁ በሜጋ አሳታሚ ድርጅት ባልደረባ የነበሩ ሲሆን ወደ ት/ቤት ገብተው ትምህርተቸው እንዲከታተሉ ያደረጉቸው የወቅቱ ስራ አስሚያጅ የነበሩት አቶ ብረሃን ረዳኢ ናቸው። </p>

<p>በአሁኑ ወቅት የወ/ሮ አዜብ ሹመት የሜጋ አሳታሚ ድርጅት ከፍተኛ የአመራር አካላትን እያጨቃጨቀ መሆኑን ውስጥ አዋቃ ምንጮች ለወጋህታ ገልፀዋል።</p>

<p>ውስጥ አዋቂ ምንጮች እንደሚሉት ወ/ሮ አዜብን በስራ አስኪያጅነት እንዲመደቡ ጠ/ሚር መለስ ለአቶ ስምዖን በስልክ ትዕዛዝ ያስተላልፉሉ። አቶ ስምዖን ደግሞ የስራ አመራር አካል ለሆኑት ለአቶ ነጋሲ ትዕዛዝ ያስተላልፉሉ አቶ ነጋሲ ደግሞ የበፊቱን ስራ አስኪያጅ አቶ ብርሃነ ረዲኢን ም/ስራ አስኪያጅ አድርገው በታዘዙት መሰረት ወ/ሮ አዜብን ዋና ሥራ አስኪያጅ አድርገው ይሾማሉ አቶ ብረሃነ ረዲኢም አስራሩ ትክክል አይደለም በማለት ቅሬታቸውን በየደረጃው እየገለፁ ቆይተው በመጨረሻም ለከፍተኛው የሥራ አመራር አካላት ዋነኛ የመሰብሰቢያ አጀንዳ መነጋገሪያ ርዕስ እስከመሆን ይደርስል።</p>

<p>የከፍተኛው የሥራ አመራር አካላትም በስብሰባው ላይ በስፋት ተንጋግረውበታል። ይህንን አትነቱን ፀረ-ዲሞክራሲ አስራር ቀደም ባሉት ወራት ስናወግዝና ስንኮንን ከርመን በርካት የአገሪቱ ከፍተኛ ባለስልጣናትም እስከ መባረርና መታሰር የደረሱበት መሆኑ እየታወቀ እንዴት በስልክ መለስና ስምዖን በሰው ላይ ሰው ይመድባሉ? እንዴትስ ይህ ይደረጋል? ወደፊትስ በፀረ-ዲሞክራሲና ከሙስና የፀዳ አሰራር ስለመሠራታቸው ምን ማረጋገጫ ይኖራል? ወዘተ በማለት ተነጋግረውበታል። </p>

<p>አቶ ቴዎድሮስ ሐጐስም ጉዳዩን ለማድበስበስና አባላቱን ለማሳመን ለረጅም ሰዓት ንግግር ቢያደርጉም ሊሳካላቸው አልቻለም በመሆኑም ጉዳዩን አጣርተን ለሌላ ጊዜ እናቀርበዋለን በማለት ለጊዜው ያለምንም እልባት በእንጥልጥል እንደሆነ ከውስጥ አዋቂ ምንጮች ለወጋህታ የተላለፈው ዘገባ ይገልፃል።</p>


<p class="align-center"><a href="/Gazettas/Rhu/info/Ruh.sera.html">ከሩሕ ጥቅምት 23 ቀን 1994</a></p>

</body>
</html>	














