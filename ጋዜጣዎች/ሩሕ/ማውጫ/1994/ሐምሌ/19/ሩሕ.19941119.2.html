<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ተመድ የትግራይ መስተዳድር ሠፈራ እንዲያቆም ጠየቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ተመድ የትግራይ መስተዳድር ሠፈራ እንዲያቆም ጠየቀ</h1>


<p>ኢትዮጵያ በኤርትራ አዋሳኝ አካባቢ ሰፈራ ማድረግ አትችልም።</p>

<p>ኮሚሽኑ እንደገለፀው ከሆነ በቅርቡ ኢትዮጵያ ድርጊቱን መፈፀሟን የሚያረጋግጥ መረጃ አለው። ይኸውም 90 የሚደርሱ ሰዎችን የኢትዮጵያ መንግስት ደንቢ መንጉል በሚባል አካባቢ በድንኳን ውስጥ ማስፈሩን አመልክቷል። ይህ ቦታ በኤፕሪል 13 ዘ ሄግ ላይ በተሰየመው ፍርድ ቤት ከተወሰነው ድንበር በስተምዕራብ 0. ኪ.ሜ ላይ ይገኛል።</p>

<p>ኮሚሽኑ ማስጠንቀቂያውን የሰጠው የኤርትራ መንግስት ኢትዮጵያ እየፈፀመች ያለችውን ህገ ወጥ ተግባር እንዲያስቆም ካመለከተ በኋላ መሆኑ ታውቋል። እንደ ኮሚሽኑ ገለፃ ከሆነ ሁለቱም ሀገሮች በድንበር መስመሩ አካባቢ ምንም አይነት የህዝብ ሰፈራ ማካሄድ አይችሉም።</p>

<p>ይህንኑ ተከተሎ የተመድ ዋና ፀሐፊ ኮፊ አናን እንዳስታወቁት ከሆነ ይህ አይነቱ ትክክል ያልሆነ አካሄድ በሁለቱ ሀገሮች ስምምነት የተደረሰውን ሰላም የሚያናጋና ለማንኛውም አካል ጥቅም የማያስገኝ መሆኑን አመልክተዋል። በድርድር የተደረሰበት ሰላም እንዲሰፍንና በመሬት ላይ የድንበር ማካለሉ ስራ በአስቸኳይ ተጀምሮ ከግቡ እንዲደርስ ሁለቱ ሀገራት ከኮሚሽኑ ጋር በመተባበር መስራት እንደሚጠበቅባቸውም ተገልጿል።</p>

<p>በተያያዘ ዜና ኮፊ አናን ለፀጥታው ምክር ቤት ባቀረቡት ሪፖርት ላይ በኢትዮ-ኤርትራ ድንበር ላይ ሰፍሮ የሚገኘው የተባበሩት መንግስታት የሰላም አስከባሪ ሰራዊት ከፀጥታ ማስከበሩ በተጨማሪ ለድንበር አካላይ ኮሚሽኑ ትብብር እንዲያደርግ ጠይቀዋል። ይኸው ትብብር የድንበር አካባቢውን ከተቀበሩ ፈንጂዎች ማፅዳት አስተዳደራዊ ድጋፍ ለኮሚሽኑ ማድረግ ይጠቀልለዋል ብለዋል።</p>

<p>የተመድ ልዩ መልዕክተኛ ጆሴፍ ሊገዋላ ጆሴፍ እንደገለፁት ደግሞ በአሁኑ ሰዓት በድንበር አካባቢ የተቀበሩ ፈንጂዎችን ለማፅዳቱም ሆነ ድንበር ለማካለል እንቅስቃሴ በፋይናንስ በኩል አለም አቀፍ ማህበረሰብ የእርዳታ እጆን ለመዘርጋት ፈቃደኛ መሆኑን ጨምረው ገልፀዋል። ይህ በእንዲህ እንዳለ የተባበሩት መንግስታት ድርጅት ስደተኞችና ከስደት ተመላሾች እራሣቸውን ከተቀበሩ ፈንጂዎች እንዲጠብቁ አሳሰበ። በኢትዮ-ኤርትራ ጦርነት ወቅት በሚሊዮን የሚቆጠሩ ፈንጂዎች በአካባቢው መቀበራቸው የሚታወቅ ሲሆን ከአንዱ ቦታ ወደ ሌላው የሚደረግ እንቅስቃሴ በዚሁ ሰበብ በከፍተኛ አደጋ ላይ መውደቁን አመልክቷል።</p>

<p>በኤርትራ ውስጥ እየተካሄደ ባለው የብሔራዊ ውትድርና አገልግሎት ምክንያት በፈንጂ ማምከን ሙያ የሰለጠኑ ሰዎች በመጠራታቸው ሌሎች ሰዎችን ለማሰልጠን እንደተገደደ ይህንኑ ተግባር የሚያካሂደው የዴንማርክ ቤተክርስቲያን የእርዳታ ድርጅት አስታወቀ። በዚህም የተነሳ 26 የሚሆኑ ሙያተኞች ከሚያገለግሉባቸው 52 ቡድኖች ውስጥ መፈናቀላቸውና ለብሔራዊ ውትድርና በመጠራታቸው የፈንጂ ማምከን ሥራው እንደገና ወደኋላ መመለሱየግድ ይሆናል። በተለይም በጣም አስከፊ የሆነ ጦርነት የተካሄደበት የምዕራብ ኤርትራ ክፍል በጣም አስቸጋሪ መሆኑ ተገልጿል። ይህ አካባቢ በአሁኑ ሰዓት ከሱዳን ወደ ኤርትራ የሚመለሱ ስደተኞች የሚተላለፉበት መሆኑ ደግሞ ጉዳዩን ይበልጥ አሳሳቢ አድርጐታል።</p>


<p class="align-center"><a href="/Gazettas/Ruh/info/Ruh.sera.html">ከሩሕ ሐምሌ 19 ቀን 1994</a></p>

</body>
</html>	














