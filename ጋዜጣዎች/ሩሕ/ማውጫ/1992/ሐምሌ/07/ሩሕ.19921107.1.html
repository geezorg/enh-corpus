<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ተመድ ወደኢትዮጵያና ኤርትራ ወታደራዊ አገናኝ መኮንኖች ሊልክ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ተመድ ወደኢትዮጵያና ኤርትራ ወታደራዊ አገናኝ መኮንኖች ሊልክ ነው</h1>


<p>የተባበሩት መንግሥታት ድርጅት በሚቀጥለው ሳምትን ወደኢትዮጵያና ኤርትራ ወታደራዊ አገናኝ መኮንኖች እንደሚልክ አስታወቀ። ተግባራቸውም ለዓለም አቀፍ የሰላም አስከባሪዎች ስምሪት ዝግጅት ለማድረግ መሆኑ ተገልጿል።</p>

<p>መግለጫውን ይፋ ያደረጉት የተባበሩት መንግሥታት ቃኝ ቡድን የሚመሩት ሜጄር ጄኔራል ቲሞቲ ፎርድ ሲሆኑ ተፋላጊ አገሮች የተኩስ አቁም ከደረሱ በኋላ ከኢትዮጵያና ከኤርትራ ባለሥልጣናት ጋር ሲገናኙ ቆይተዋል። የዓለም አቀፍ ሰላም አስከባሪ ኃይል ስምሪቱ ወራት ሊወስድ እንደሚችል ሜጄር ጄኔራል ፎርድ ገልጸዋል።</p>

<p>የተባበሩት መግንሥታት ቡድን የሚፈልገው የኢትዮጵያና የኤርትራ ጦር ኃይሎች ለሚለየው ቀጠና ምንያህል የሰላም አስከባሪዎች እንደሚያስፈልጉ ማወቅ ነው። የአፍሪካ አንድነት ድርጅትም ሆነ የተባበሩት መንግሥታት ድርጅት የሰላም አስከባሪዎቹን በአፋጣኝ ለማሰማራት አስፈላጊነት እየገለፁ ነው።</p>

<p>የተባበሩት መንግሥታት የሰላም ጥበቃ ክፍል እንደገለፀው ከስምሪቱ በፊት ግን የሰላም አስከባሪዎቹ ከየት አገሮች እንደሚወጣጡ ኢትዮጵያና ኤርትራ መስማማት አለባቸው።</p>

<p>በሌላ ዜና ኢትዮጵያና ኤርትራ በተኩስ አቁም መተግበር ላይ ለሰብዓዊ መብቶች ጥበቃ ቅድሚያ እንዲሰጡ ዋናው ቢሮ ለንደን የሆነው የሰብዓዊ መብት ቡድን ጥሪ ማስተላለፉን የተባበሩት መንግሥታት የዜና ወኪል ገልጿል። ሁለት የምስራቅ አፍሪካ አገሮች የሰብዓዊ መብት ቡድን ጥሪ ማስተላለፉን የተባበሩት መግንሥታት የዜና ወኪል ገልጿል።</p>

<p>ሁለቱ የምስራቅ አፍሪካ አገሮች የሰብዓዊ መብት መርሆዎቾንና ሰብዓዊ ሕግጋትን እንደሚከተሉ ተማፅኖውን ያሰማው አምነስቲ ኢንተርናሽናል መሆኑን የተባበሩት መንግሥታ ገልጿል።</p>

<p>ኢትዮጵያ የጄኔቫ ኮንቬንሽን የፈረመችና ቀይ መስቀል የኤርትራን ምርኮኞች እንዲጎበኙ የፈቀደች አገር መሆኗን ድርጅቱ አስታውቋል። ኤርትራ ግን ለጄኔቫ ኮንቬንሽን እድገት እገዛ እንዲሁም የዓለም አቀፍ ቀይ መስቀል ሠራተኞች የኢትዮጵያን ምርኮኞቹን እንዲጎበኙት ፈቃድ ትሰጥ ዘንድ አምነስቲ ኢንተርናሽናል ጫና እያደረገ መሆኑን ገልጿል።</p>

<p>በሌላ ዜና ከግንቦት ወር ወዲህ ወደሱዳን የሸሹትን 90 ሺህ የኤርትራ ስደተኞች ወደአገራቸው በመመለስ ዕቅድ ላይ ለመወያየት የተባበሩት መንግሥታት የስደተኞች ወኪል ከኤርትራና ከሱዳን ባለሥልጣናት ጋር በዚህ ሳምንት ይገናኛል ተብሏል።</p>

<p>የኢትዮጵያ ኃይሎች ከአንዳንድ ግዛት በመውጣታቸው እንዲሁም ከሰኔው የተኩስ አቁም ስምምነት ማግስት ስደተኞቹ ቀስ በቀስ ወደመኖሪያቸው እየተንጠባጠቡ መመለሳቸውን ወኪሉ ገልጾ አብዛኞቹ ግን አሁንም የድንበር ጦርነቱ ዳግም ያገረሻል በሚል ስጋት ከመጠን በላይ የተጨናነቀውን የካምፕ መጠለያ ለመልቀቅ ፈቃደኛ አለመሆናቸውን የተባበሩት መግንሥታት ተናግሯል።</p>


<p class="align-center"><a href="/Gazettas/Ruh/info/Ruh.sera.html">ከሩሕ ሐምሌ 7 ቀን 1992</a></p>

</body>
</html>	
