<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢሰመጉ የተማሪዎችንና ሰላማዊ ሰዎችን መብት የረገጡት ለሕግ እንዲቀርቡ ጠየቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢሰመጉ የተማሪዎችንና ሰላማዊ ሰዎችን መብት የረገጡት ለሕግ እንዲቀርቡ ጠየቀ</h2>


<p>«ሀሳብን በነፃ የመግለፅ መብት ተደጋግሞ ሲረገጥ» በሚል የኢሰመጉ 33ኛ ልዩ መግለጫ በነቀምትና በጊምቢ ተከስተዋል የተባሉትን የሰብዓዊ መብት ረገጣዎች በማስመልከት ሰፋ ያለ ማብራሪያ አውጥቷል።</p>

<p>ኢሰመጉ በዚሁ መግለጫው ላይ እንደጠቀሰው ከመጋቢት ወር ጀምሮ በነቀምትና በሌሎች ከተሞች ውስጥ በመካሄድ ላይ ያለው የመብት ረገጣ ለዚህ ህገወጥ ተግባር እየቀጠለ መምጣትና መንግስትም ይህንን አሳሳቢ ጉዳይ ችላ ለማለቱ በቂ ማስረጃ ሊሆን እንደሚችል አመልክቷል።</p>

<p>እንደ ኢሰመጉ መግለጫ ከሆነ በነቀምት ከተማ ውስጥ በክልሉ ባለሥልጣንት በተወሰደ ህገወጥ እርምጃ ሁለት ተማሪዎች በጥይት ቆስለዋል፣ ሁለት መምህራንና ሶስት ተማሪዎች እንዲሁም አንድ የመንግስት ሰራተኛን ጨምሮ በከፍተኛ ሁኔታ ተደብድበዋል፣ አርባ አራት ተማሪዎች፣ አራት መምህራንና የት/ቤቱ ሠራተኞች ታስረዋል፣ ሁለት ተማሪዎች በእስር ላይ እንዳሉ ከፍተኛ የሆነ ስቃይ ደርሶባቸዋል።</p>

<p>በጊምቢ አጠቃላይ ሁለተኛ ደረጃ ትምህርት ቤት ተማሪዎች ላይም ተመሳሳይ የመብት ረገጣዎች እንደተፈፀሙና እስካሁንም ድረስ 15 ተማሪዎች ጊምቢ ወህኒ ቤት ታስረው እንደሚገኙ ይህ የኢሰመጉ መግለጫ ያስረዳል።</p>

<p>በተማሪዎቹ ላይ ተኩስ ከፍቶ ማቁሰል አረመኔያዊ እርምጃ መሆኑንና እንዲሁም ተማሪዎችንና ሌሎች ሰላማዊ ሰዎችን መደብደብና ማሰቃየት የሀገሪቷን ሕገመንግሥትም ሆነ ዓለም አቀፍ የሰብዓዊ መብት ድንጋጌዎችን የጣሰ መሆኑን አበክሮ አስገንዝቧል። በነቀምትና በጊምቢ ተማሪዎች መምህራንና ሌሎችም ሰላማዊ ሰዎች ላይ ህገወጥ ድርጊቱን የፈፀሙትን ሰዎች መንግስት ይዞ ለህግ እንዲያቀርባቸው ኢሰመጉ በመግለጫው ላይ ጠይቋል።</p>


<p class="align-center"><a href="/Gazettas/Ruh/info/Ruh.sera.html">ከሩሕ ነሐሴ 12 ቀን 1992</a></p>

</body>
</html>	
