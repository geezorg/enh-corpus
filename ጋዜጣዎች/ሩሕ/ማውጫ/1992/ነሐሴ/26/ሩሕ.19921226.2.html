<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በሶማሌ ክልል ለምርጫ ከቀረቡት አንዱ በፈንጂ አደጋ ሞቱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በሶማሌ ክልል ለምርጫ ከቀረቡት አንዱ በፈንጂ አደጋ ሞቱ</h1>


<p>በሶማሌ ክልላዊ መስተዳድር ትላንት በተደረገው ምርጫ ለሕዝብ ተወካዮች ም/ቤት ተቃዋሚ የሆነውን የሶማሌ ዴሞክራሲያዊ ግንባር ወክለው ለምርጫ የቀረቡት አቶ አብዲ ፈታህ ሞርሼል ማክሰኞ ቀትር ላይ ቀብሪ ደሀር ከተማ መኪና ውስጥ እንዳሉ በፈንጂ አደጋ መሞታቸውን ከስፍራው የደረሰን ዘገባ አስታውቋል።</p>

<p>አደጋው በደረሰበት ወቅት ለምርጫ በዕጩነት ከቀረቡት አቶ አብዲ ፈታህ ጋር በመኪና ውስጥ ከነበሩት ሰባት ሰዎች መሀከል ጋቢና ተቀምጤው የነበሩት 2 ሰዎች ሲሞቱ ከኋላ የነበሩት 4 ሰዎች ከባድ የመቁሰል አደጋ የደረሰባቸው መሆኑ ሲታወቅ አደጋውን ያደረሰው ወገን እስካሁን ያልታወቀ መሆኑን ምንጮቹ ጠቅሰዋል።</p>

<p>ትላንት በሶማሌ ክልል ለምርጫ ከቀረቡት 3 የፖለቲካ ድርጅቶች ውስጥ የመንግስት ደጋፊ መሆኑ የሚነገርለት የሶማሌ ሕዝብ ዴሞክራሲያዊ ፓርቲና ተቃዋሚ ኃይሎች ከሆኑት ውስጥ ደግሞ የሶማሌ ዴሞክራሲያዊ ኃይሎች ቅንጅትና የምዕራብ ሶማሌ ዴሞክራሲያዊ ድርጅት መሆናቸው ታውቋል።</p>

<p>የምርጫው ሂደቱን አስመልክቶ ከምርጫው በፊት በተደጋጋሚ ከቀረቡት ቅሬታ መሃከል ምዝገባ ያልተካሄደባቸው ጣቢያዎች መኖራቸውን ታዛቢዎቻቸውን ለመላክ መቸገራቸውን የምርጫ አስፈጻሚዎች ገለልተኛ አለመሆናቸውንና የምርጫ ካርድ መሸጡን መጥቀሳቸው አይዘነጋም።</p>

<p>የክልሉ ምርጫ ቦርድ ኃላፊ አቶ በሽር አህመድ ምርጫ ለሚሰጥብቸው 1ሺህ ጣቢያዎች አስፈላጊው የምርጫ ቁሳቁስ የተላከ መሆኑን ጠቅሰው በመረጃ ለተደገፉ ቅሬታዎችም መፍትሔ እየሰጡ መሆናቸውን ገልፀዋል። ለመራጭነት 1 ሚሊዮን 150 ሺህ መራጭ መመዝገቡን የክልሉ ምርጫ ቦርድ ገልጾ በፓርቲ ለምርጫ የቀረቡት እጩዎች በድምር 400 ሲሆኑ 312 ለክልል 79 ለተወካዮች ም/ቤት ቀርበዋል። በክልልቱ ከትላንት ጀምሮ እየተካሄደ ባለው ምርጫ ላይ ፖሊስና የመከላከያ ሠራዊት አባላት ለጥበቃ የተሳተፉ ሲሆን ከአንድ ጊዜ በላይ ለመምረጥ የሞከሩ ግለሰቦች መኖራቸውን የዜና ምንጮች እስከ እኩለ ቀን ድረስ በላኩልን ዘገባ ጠቅሰዋል።</p>


<p class="align-center"><a href="/Gazettas/Ruh/info/Ruh.sera.html">ከሩሕ ነሐሴ 26 ቀን 1992</a></p>

</body>
</html>	
