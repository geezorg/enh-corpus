<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ውይይቱ እንዳይሳካ በሁለቱ አዕምሮ የሚያቃጭለው ድምፅ ተፅዕኖ አሳድሯል»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«ውይይቱ እንዳይሳካ በሁለቱ አዕምሮ የሚያቃጭለው ድምፅ ተፅዕኖ አሳድሯል»- ቢቢሲ</h2>


<p>በየግንባሩ እንደገና ያገረሸው የኢትዮ ኤርትራ ጦርነት በሁለቱ አገሮች መካከል በአልጄሪያ ሲካሄድ የነበረውን የሰላም ውይይትን አጨልሞታል። ሁለቱም አገሮች አመርቂ ውጤት ላይ አልደረሱም።</p>

<p>የቢቢሲው ዘጋቢ መሀመድ አረስኪመር ከስፍራው የዘገበውን በመመርኮዝ ጣቢያው እንዳሰራጨው የአፍሪካ አንድነቱ ሸምጋይ አህመድ ኦሃያ አዲስና አስቸጋሪ ፈተና ከፊታቸው ተጋርጦባችዋል። እንደገና የተጠናውን የሰላሙን ሀሳብ ለሁለቱም አገሮች ልዑካን አቅርበዋል። ሁለቱም አገሮች አርብ ዕለት አሰብ ላይ በተንቀሳቀሰው ጦርነት ቀልባቸው ተወስዷል።</p>

<p>ያገረሸውን ጦርነት ግምት በማሳነስ እሳቸው እስከሚገባቸው ድረስ ጦርነቱ የቆመ መሆኑን ባለፈው ቅዳሜ በሰጡት ጋዜጣዊ መግለጫ ላይ ሚስተር ኦሀያ ተናግረዋል። እንደተናገሩትም የተኩስ አቁም እስካልተደረገ ድረስ አንዳንድ ግጭቶች መኖራቸው አይቀርም ቢሆንም ሁለቱም ወገኖች ከጦርነት እንዲታቀቡ ጥሪ አቅርበውላቸዋል።</p>

<p>በአልጀርስ የሚገኙትን የኢትዮጵያንና የኤርትራን ልዑካን በመቻቻል በፀጥታ እንዲያሳልፉት በመማፀን እንደዚህ ያለ ሁኔታ ካልተፈጠረ በስተቀር የተኩስ አቁም ስምምነት ውሳኔ ላይ ለመድረስ ያስቸግረዋል ብለዋል። ሚስተር ኦሀያም ከግንቦት 1998 (እ.ኤ.አ) በፊት ወደነበሩበት ቦታ ሁለቱም ሰራዊታቸውን ካስወጡ በኋላ ብቻ ነው የድንበር ክለላው ሊካሄድ የሚችለው ብለዋል።</p>

<p>ሚስተር ኦሀያ በአሰብ በኩል ያገረሸውን ጦርነት የሚያሳድረውን ተፅዕኖ በማሳነስ ሰላማዊ መፍትሔ የሚገኝበትን መንገድ ስለመፈለግ ይናገራሉ። ነገር ግን በአልጀርስ የሚገኙት የሁለቱም ልዑካን አዕምሮ ውስጥ የጥይት ድምፁ በስሜት ስለሚያቃጭልባቸው የሰላም ውይይቱ እንዳይረጋጋ ተፅዕኖ አሳድሮበታል።</p>


<p class="align-center"><a href="/Gazettas/Ruh/info/Ruh.sera.html">ከሩሕ ሰኔ 2 ቀን 1992</a></p>

</body>
</html>	
