<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ኢሳያስን ዘውዳዊ ንጉሣቸው አድርገው ማንገሥ ከፈለጉ የራሳቸው ጉዳይ ነው»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«ኢሳያስን ዘውዳዊ ንጉሣቸው አድርገው ማንገሥ ከፈለጉ የራሳቸው ጉዳይ ነው»</h1>

<p class="align-right">ስዩም መስፍን</p>


<p>በአልጀርሱ የተቀመጥንበት ጉዳይ ወረራውን መቀልበስ ነበር፣ እሱንም ያሳካን ሲሆን ኤርትራ አስመራ ውስጥ ስለሚመራው አካል ማንነት የኤርትራውያንና የኤርትራ የብቻቸው ጉዳይ በመሆኑ የኤርትራ ህዝብ ኢሳያስን ዘውዳዊ ንጉሣቸው እንዲሆኑ አድርገው ማንገሥ ከፈለጉ የራሳቸው ጉዳይ ነው ሲሉ የውጭ ጉዳይ ሚኒስትሩ ገለፁ።</p>

<p>ሚኒስትር ስዩም መስፍን ከትናንት በስቲያ ለውጭ ሀገር ጋዜጠኞች የሰጡት መግለጫ እኛ የተቀመጥንበት ጉዳይ ወረራውን ለመቀልበስ ነበር እሱንም አሳክተነዋል የኢትዮጵያ ሠራዊት የኤርትራን ሠራዊት ተከትሎ በመንቀሳቀስ ላይ ነው ያለው ብለዋል ሲል ዘግቧል። በመሆኑም የኤርትራ መንግስት ሠራዊት ሰላም ቢሰጡን ሰላም እንሰጣቸዋለን ሰላም ሲነሱን ሰላም እንነሳቸዋለን እንጂ በኤርትራ ውስጥ ምንም የተደበቀ ፖለቲካዊ አጀንዳ የለንም ብለው ተናግረዋል።</p>

<p>የአልጀርሱ የሰላም ሃሳብ በአንድ ነጥብ ላይ ያተኮረና ይኸውም የጠላትና የፀብ ሁኔታ ስለማስቆም እንደሆነ የጠቀሱት አቶ ስዩም ሌሎች እንደድንበር መካለል የጠቡ መነሻና ጠንቅ ስለመርመር ስለካሳ ጥያቄና ስለሌሎች ዘላቂ ሰላምን ስለማምጣት በቀጣዩ ምዕራፍ የሚታዩ ይሆናሉ ብለዋል።</p>

<p>በመሆኑም መጠኑንና ምንጩ በአፍሪካ አንድነት ድርጅትና በተባበሩት መንግሥታት የፀጥታው ም/ቤት የሚወሰን የሰላም ጠባቂ አካል በድንበር መስመር ትይዩ በኤርትራ ግዛቶች በ5 ኪሎ ሜትር የፀጥታ ቀጠና እንዲመሰረት የሚጠይቅ መሆኑን በመጥቀስ የኢትዮጵያ ወታደሮች ይህ አካል ገብቶ እስኪረከባቸው ድረስ በኤርትራ ግዛት ውስጥ አሁንም ባሉበት ሁኔታ ይቆያሉ ሲሉ አቶ ስዩም ገልፀዋል።</p>


<p class="align-center"><a href="/Gazettas//info/.sera.html">ከሩሕ ሰኔ 9 ቀን 1992</a></p>

</body>
</html>	
