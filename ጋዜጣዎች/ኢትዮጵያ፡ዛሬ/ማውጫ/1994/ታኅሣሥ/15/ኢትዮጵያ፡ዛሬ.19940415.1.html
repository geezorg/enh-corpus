<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኤርትራ በፖለቲካ ውጥረት ተቀስፋለች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኤርትራ በፖለቲካ ውጥረት ተቀስፋለች</h1>


<p>በያዝነው ወር ሊካሄድ ተቅዶ የነበረው የኤርትራ ፓርላመንታዊ ምርጫ አስፈላጊ የሆኑ ቅድመ ዝግጅቶች እየተካሄዱ ባለመሆኑ ምርጫው የመካሄዱ ጉዳይ አጠራጣሪ እንደሆነ የምስራቅ አፍሪካ ተንታኞችና የመንግስታ ባለስልጣናት ባለፈው ረብዕ አስታውቀዋል።</p>

<p>ይህ የትንተና ቡድን፣ የኢኮኖሚ ጥናት ክፍል (ኤቾኖሚስት ኢንተልሊገንቸ ኡኒት) ምርጫው አሁን ባለው የፖለቲካ አለመረጋጋት ሊዘገይ የሚችል መሆኑንና ነገር ግን አ.ኤ.አ እስከ 2002 ዓ.ም አጋማሽ ሊካሄድ እንደሚችል ተንብየዋል። በያዝነው ዓመት መጀመሪያ አካባቢ ፕሬዚዳንት ኢሳያስ አፈወርቂ ከፍተኛ የኤርትራ ነፃ አውጪ ግንባር ባለስልጣናትን በማሰራቸው ምክንያት በኤርትራ ከፍተኛ የፖለቲካ ቀውስ ተፈጥሮ እንደነበርና በዚሁ ወቅት ፕሬዚዳንቱ የነፃውን ፕሬስ ማገዳቸው የሚታወሱ ክስተቶች ናቸው።</p>

<p>ኢ.አይ.ዩ (ኤእጭ) በቅርቡ ባወጣው የአገራት ግምገማ ላይ በኤርትራ ውስጥ ምርጫው ይካሄድ ሲባል እንኳ በመንግሥት ላይ በተፈጠረው የተቃውሞ ክፍፍል ሳቢያ ምርጫው በአለም አቀፉ ማህበረሰብ እንደሕጋዊ የመታየት እድሉ እጅግ አናሳ እንደሆነ አስታውቋል። ይህ ምርጫ ኤርትራ እ.ኤ.አ ከ1993 ከኢትዮጵያ ከተነጠለች ወዲህ ለመጀመሪያ ጊዜ የሚደረግ ሲሆን በዚሁ ምርጫ አዳዲስ የፓርላማ አባላት ከመመልመላቸው ባሻገር አዲስ ፕሬዚዳንትም የሚመርጡበት እንደሚሆን ይታወቃል። እንደ ኦ..አይ.ዩ አገላለፅ «በድጋሚ የሚመረጡት ፕሬዚዳንት ራሳቸው ኢሳያስ የዴሞክራሲና የፍትሕ ግንባር የተባለው ፓርቲ በሥልጣን ላይ እንደሚቀጥል አያጠራጥርም» ብለዋል።</p>

<p>ምንም እንኳን መንግሥት በዚሁ ጉዳይ ላይ ይፋ የሆነ መግለጫ ባይሰጥም በናይሮቢ የኤርትራ ምክትል አምባሳደር እንደ ተወልደ መድህን ተ/ማሪያም ማብራሪያ በአሁን ወቅት ያሉት ነባራዊ ሁኔታዎችም ሆነ ለምርጫ ሂደት የሚያገለግሉ ተቋማት አለመደራጀት የምርጫውን ሂደት እውን ለማድረግ እንደማይበቁ ለኢሪን (እርእኝ) ገልፀዋል። እንደ ምክትል አምባሳደሩ ማብራሪያ ምርጫን ለማካሄድ የረቀቁ ሕጐችና ስለፓርቲዎች የወጡ ሕጐች በቅድሚያ መሻሻል እንዳለባቸው ይጠቁማሉ። ከዚህ ባሻገር በአሁኑ ጊዜ የኤርትራ ሕዝብና መንግሥት አትኩሮት ምርጫ በማካሄድ ላይ እንዳልሆነ አክለዋል።</p>

<p>«በአሁኑ ጊዜ አንገብጋቢ ችግራችን ከኢትዮጵያ ጋር ለሁለት ዓመት ሲደረግ የነበረውን ጦርነት ተከትሎ የመጣው የሠላም ሂደት ወሳኝ ደረጃ ላይ መድረሱ ነው» ሲሉ አቶ ተወልደ መድህን ተናግረዋል። በፌብርዋሪ ላይ የመጨረሻውን የድንበር ማካለል ውሳኔ ከማሳለፉ በፊት በሄግ በሚገኘው አለም አቀፍ ፍርድ ቤት ውስጥ የድንበር አካላዩ ኮሚሽን የሁለቱንም ሀገራት ጉዳዮች በመስማት ላይ ይገኛል። የሠላም ሂደቱ በዝግታ እየተጓዘ በሚገኝበት በዚህ ሰዓት ምርጫ ቅድሚያ ጉዳይ ሊሆን እንደማይችል አስገንዝበዋል።</p>

<p>ምርጫ ሊካሄድ የሚችለው በክልሉ በይበልጥ ከኢትዮጵያ ጋር ሠላም ሲፈጠርና የሀገር ውስጥ መረጋጋት ላይ ሲደርስ ብቻ ነው። እንደ ምክትል አምባሳደር ተወልደ መድህን በኤርትራ ውስጥ ያሉት አብዛኛዎቹ አምራች ኃይሎች አሁንም ድረስ ከኢትዮጵያ ጋር በተፈጠረው ግጭት ተሰልፎ በነበረው ሠራዊት ውስጥ ተከማችቶ ይገኛል ብለዋል። እናም በአሁኑ ሰዓት የሚደረግ ምርጫ በጐ ውጤት ሲያስገኝ አይችለም። ከዚህ ጋር በተያያዘ ከ70ቹ000 በላይ የሚገመቱ ሕዝቦች እዚያው ኤርትራ ውስጥ ከመኖሪያቸው የተፈናቀሉ ሲሆን ቀደም ብለው ወደሱዳን ተሰደው የነበሩ 160ቹ000 ኤርትራውያን ስደተኞች በመጠበቅ ላይ ናቸው። እናም እንደ ምክትል አምባሳደሩ ማብራሪያ መንግሥት አትኩሮቱን የተቀሱትን እንከኖች ወደጐን በመተው ምርጫ ላይ ካተኮረ ዋናውን ጉዳይ እንደመዝለል ሊቆጠር ይችላል።</p>


<p class="align-center"><a href="/Gazettas/EthiopiaZare/info/EthiopiaZare.sera.html">ከኢትዮጵያ ዛሬ ታህሣሥ 15 ቀን 1994</a></p>

</body>
</html>	














