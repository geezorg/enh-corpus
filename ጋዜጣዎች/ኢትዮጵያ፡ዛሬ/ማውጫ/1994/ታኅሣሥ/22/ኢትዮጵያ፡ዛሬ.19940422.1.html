<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ሻዕቢያን ማባባል ውጤቱ ጦርነት መሆኑን እናውቃለን»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«ሻዕቢያን ማባባል ውጤቱ ጦርነት መሆኑን እናውቃለን»</h1>


<p>የኤርትራ መንግሥት በሰሜናዊው የደህንነት ቀጠና የሚፈጥራቸው እንቅፋቶች እንዳሉ አንሚ አያውቅም ሲሉ የውጪ ጉዳይ ሚኒስትር ስዩም መስፍን ከወይን ጋዜጣ ጋር ባደረጉት ቃለ ምልልስ አስታወቁ።</p>

<p>አንሚ በአሁኑ ወቅት ምን እያደረገ እንዳለ ስዩም መስፍን ተጠይቀው በሰጡት ምላሽ የሰላም አስከባሪው ኃይል በነፃ ተንቀሳቅሶ በአካባቢ ያለውን የኤርትራን ጦር የኃይል እንቅስቃሴ ሊመሰክር በማይችልባቸው አካባቢዎች የኢትዮጵያ መንግሥት መረጃዎች እንደሚያመለክቱ ጠቁመው አንሚ በዚህ የሰሜናዊ የደህንነት ቀጠና ምን እንዳለ አያውቅም ብለዋል።</p>

<p>በግልፅ የሚታየው ሐቅ ከላይ የተገለፀው ሆኖ እያለ አንሚ ማለት የሚገባውን ለማለት አልቻለም። ጥፋተኛውን ወገን ለይቶ ለሚመለከተው መልዕክት ማስተላለፍ ሲገባው በደፈናው «ሁለቱም ወገኖች ከአንሚ ጋር እንዲተባበሩ ስምምነቱን እንዲያከብሩ» የሚለው አባባሉ ለሕግ አልገዛም የሚለውን ወገን የሚያበታታ ነው ብለዋል።</p>

<p>ሻዕቢያን እንደ ሕፃን ልጅ እያባበሉ መሄድ ውጤቱ ጦርነት እንደሆነ ካለፈው ተሞክሮአችን እናውቃለን ያሉት ስዩም መስፍን ስለዚህ የአንሚ ባለሥልጣኖች ጉዳይ የሠላምና የጦርነት መሆኑን አውቀው ትክክለኛ አቋማቸውን ሊያንፀባርቁ ይገባል ብለዋል።</p>

<p>ይሁን እንጂ አሁምን የአንሚ ባለሥልጣኖች ሐቅን ማንፀባረቅ አልቻሉም ያሉት ስዩም መስፍን አንሚ «ቀጠናው የተረጋጋና ሠላም ነው» እያለ እንደሆነ ተናግረዋል። ከዚህ ጋር አያይዘውም የኢትዮጵያ መንግሥት ቀጠናው የተረጋጋ አይደለም፤ ሠላም የለውም የሚል አቋም ሙሉ በሙሉ ባይወስድም በሆነ ሰዓት ግን ጦርነት ሊቀሰቀሱ የሚያስችሉ ሁኔታዎች ቀስ በቀስ በኤርትራ መንግሥት እየተመቻቹ መሆኑን ገልፀዋል።</p>


<p class="align-center"><a href="/Gazettas/EthiopiaZare/info/EthiopiaZare.sera.html">ከኢትዮጵያ ዛሬ ታህሣሥ 22 ቀን 1994</a></p>

</body>
</html>	














