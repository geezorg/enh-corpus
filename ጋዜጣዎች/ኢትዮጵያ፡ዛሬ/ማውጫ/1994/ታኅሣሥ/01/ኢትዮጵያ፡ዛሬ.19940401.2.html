<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>20ሺህ የመንግሥት ቤቶች ለሽያጭ ሊቀርቡ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">20ሺህ የመንግሥት ቤቶች ለሽያጭ ሊቀርቡ ነው</h1>


<p>በአዲስ አበባና በድሬዳዋ ካውንስል የሚገኙ የመንግስት ቤቶች መካከል የተመረጡ 20,00 ቤቶችን ለሺያጭ ሊቀርቡ መሆኑን ከመንግሥት ቤቶች ሺያጭ አስፈፃሚ ፅ/ቤት የተገኘ መረጃ አመለከተ።</p>

<p>የመንግስት ቤቶችን እንዲሸጥ ስልጣን ከተሰጠው ከአስፈፃሚ ፅ/ቤቱ እንደተገኘው መረጃ ከሆነ በአዲስ አበባ ብቻ 18,00 ያህል ቤቶችን ለመሸጥ የሚረዱ ቅድመ ሁኔታዎች ተጠናቀው የበላይ አካላትን ውሳኔ በመጠባባቅ ላይ ናቸው።</p>

<p>በተመሳሳይ በድሬዳዋ ካውንስል 2,00 ያህል ቤቶችን የሺያጩ ውሳኔ እንደሚመለከታቸው የተገኘው መረጃ ጠቅሶ ብዙሃን የዜና አገልግሎት ዘግቧል።</p>

<p>እንደዘገባው ከሆነ እንዲሸጡ የተወሰነባቸው ቤቶች ለአሁኑ ውሳኔ የበቁት ለበርካታ ዓመታት ጥንቃቄ የተሞላበት ጥናት ተደረጐባቸው አንደሆነ ያመለከተው ይኸው መረጃ በጥናቱ መሰረትም የመኖሪያ፤ አፓርታማዎች፣ የንግድ ቤቶች ቪላዎች በቀረቡት አማሪጮች ላይ ተመስርቶ ሺያጫቸው ይከናወናል።</p>

<p>ጥናቱም ባካሄደው አካል ውሳኔ መሰረት የቤቶቹን ሽያጭ ለማከናወን የተለያዩ አማራጮች መቅረባቸውንና የአጠቃላይ ሚኒስቴር ጽ/ቤት የተሻለ የሚለው አማራጭ ተግባራዊ እንዲሆን በሚያስተላልፈው መመሪያ መሰረት ሺያጩ ተፈጻሚ ይሆናል።</p>

<p>በአሁኑ ወቅት ወደ ተግባራዊ የስራ እንቅስቃሴ ለመግባት የአጠቃላይ የሚኒስትሩ ቢሮ ውሳኔ በመጠበቅ ላይ ነው ያለው። ይኸው ውሳኔ በአንድ ወር ጊዜ ቢሰጥ ተጠናቆ ተግባራዊ እንቅስቃሴ እንደሚጀምር የብዜአ ዘገባ አመልክቷል። መረጃው እንደሚያመለክተው ከሆነ የመንግስት ቤቶች ሽያጭ አስፈጻሚ ጽ/ቤት የሽያጩን ሁኔታ ሙሉ በሙሉ አጠናቆ ለጠቅላይ ሚኒስቴር ጽ/ቤት ካቀረበ እረዘም ያለ ጊዜ ማለፉን ገልጾ ውሳኔ ባለማግኘቱም ሽያጩን ፈጥኖ ለማከናወን አልቻለም።</p>

<p>በመንግሥት ውሳኔ መሰረት የቤቶች ሽያጭ ሲጀመር በወጣው ሽያጭ ቅደም ተከተል መሠረት ተግባራዊ መሆን እንደሚጀምር የጠቆመው የጽ/ቤቱ መረጃ እስከ ዛሬ የመንግስት ቤቶችን በበላይነት ሲመራ የቆየው የኪራይ ቤቶች አስተዳደር እጣ ፈንታ ምን እንደሚሆን የታወቀ ነገር የለም።</p>

<p>እንደተገኘው መረጃ ከሆነ ከኪራይ ቤቶች አስተዳደር ከሚያከራያቸው ቤቶች በየአመቱ 120 ሚሊዮን እሚሰበስብ ቢሆንም የረባ ትርፍ እንደማያገኝ መረጃው አመልክቷል።</p>

<p>ባሁኑ ወቅት ይሸጣሉ በተባሉት ቤቶች ውስጥ ሃያ ሺ ተከራይ አባወራዎች መኖሪያ እንዲሁም የንግድ ቤቶች እንዳሉ የሚገመት ሲሆን የነዚህ ተከራዮች እጣ ፋንታ ምን ሊሆን እንደሚችል መረጃው አላመለከተም።</p>


<p class="align-center"><a href="/Gazettas/EthiopiaZare/info/EthiopiaZare.sera.html">ከኢትዮጵያ ዛሬ ታህሣሥ 1 ቀን 1994</a></p>

</body>
</html>	














