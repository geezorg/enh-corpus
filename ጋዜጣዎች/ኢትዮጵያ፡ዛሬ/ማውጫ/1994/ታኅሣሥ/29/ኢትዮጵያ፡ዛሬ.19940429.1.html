<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«በዘመናዊ ትራንስፖርት የሚጠቀመው 20 በመቶው ኢትዮጵያዊ ብቻ ነው»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«በዘመናዊ ትራንስፖርት የሚጠቀመው 20 በመቶው ኢትዮጵያዊ ብቻ ነው»</h1>


<p>በኢትዮጵያ ከሚገኘው የሕዝብ ቁጥር 20 በመቶው የዘመናዊ ትራንስፖርት ተጠቃሚ እንደሆነ የኢትዮጵያ የመንገዶች ባለስልጣን አስታወቀ።</p>

<p>በባለሥልጣኑ የኢንፎርሜሽንና የሕዝብ ግንኙነት አገልግሎት ኃላፊ አቶ ሳምሶን ወንዱሙን በመጥቀስ የብዙሃን ዜና አገልግሎት የላከው ዘገባ እንደሚያመለክተው 60 ሚሊዮን ከሚገመተው የኢትዮጵያ ሕዝብ ውስጥ 80 በመቶ ያህሉ በእንስሳት ጉልበትና በእግር ዕለታዊ ሥራውን ያከናውናል። </p>

<p>የባለስልጣኑ ገልፃ እንዳረጋገጠው የመንገዶች በብዛት አለመዘርጋትና ወደ ገጠሩ የአገሪቷ ክፍል የሚዘልቁ መንገዶች ውሱን መሆን እንዲሁም አብዛኛው ሕዝብ የኢኮኖሚ አቅሙ ዝቅተኛ መሆኑ በዘመናዊ ተሽከርካሪዎች እንዳይጠቀም ያገዱት ምክንያቶች ሆነው ተገኛተዋል።</p>

<p>በተያዘው እቅድ መሠረት የመንገዶችን ግንባታ ለማጠናከርና የተሽከርካሪዎችን አጠቃቀም ለማጐልበት በተለይ የኢትዮጵያ መንገዶች ፈቃድ ባለስልጣን ከፍተኛ ጥረት በማድረግ ላይ እንደሚገኝ የኃላፊው ማብራሪያ አመልክቷል።</p>

<p>የኢትዮጵያ መንገዶች ፈቃድ በተሰጠው ኃላፊነት መሠረት ለመንገዶች ጥገናና ግንባታ የሚውለውን ገቢ ከነዳጅ ታክስ እንደሚያገኝ ያመለከቱት የባለስልጣኑ ስራ አስኪያጅ ከዚሁ የነዳጅ ታክስ ከአንድ ቢሊዮን ብር በላይ ለመሰብሰብ እንደተቻለ አስረድተዋል።</p>

<p>ዘጠና ከመቶ የሚሆነው የመንገድ ፈቃድ ገቢ ከነዳጅ ታክስ እንደሚገኝ ያመለክቱት ዋና ስራ አስኪያጁ ፈንዱ ከተሽከርካሪ ፈቃድ እድሳትና ትርፍ ከሚጭኑ ተሽከርካሪዎች ከሚገኝ ቅጣት፣ ቀሪውን 10 በመቶ ገቢ ለመሰብሰብ ጥናት በመካሄድ ላይ እንደሚገኝ ገልፀዋል።</p>

<p>ባለስልጣኑ ከነዳጅ ታክስ ከሰበሰበው አንድ ቢሊዮን ብር ገቢ ውስጥ 830 ሚሊዮን ለመንገድ ጥገና ሥራ መልቀቁን ያመለከተው የሥራ አስኪያጁ ማብራሪያ አስራ አንድ ያህል የተመረጡ የአገሪቱ ከተሞች ከዚሁ ገንዘብ ላይ እንዲጠቀሙ መፈቀዱን በገለፃቸው አመልክተዋል።</p>

<p>በአሁኑ ወቅት በኢትዮጵያ ውስጥ ከሚገኙት መንገዶች 25 በመቶ ብቻ የሚሆኑት በደህና ይዞና ላይ እንደሚገኙ ያመለከተው የሥራ አስኪያጁ ማብራሪያ ይሁናና የመንገዶችን ይዞታ ለማሻሻል በተደረገው ርብርብ የሚበላሹና ከአገልግሎት ውጪ ሆነው የነበሩት መንገዶች ብልሽታቸውን ባለበት ለማቆም የተቻለበተ ሁኔታ ላይ እንደተደረሰ ገልጿል። ይህንኑ ጥረት በማጠናከር 20 ከመቶ ብቻ የሆነውን የትራንስፖርት ተገልጋይ ቁጥር በከፍተኛ ደረጃ የማሻሻል ዕቅድ መያዙን ከሥራ አስኪያጁ ገለፃ ለመረዳት ተችሏል።</p>

<p></p>


<p class="align-center"><a href="/Gazettas/EthiopiaZare/info/EthiopiaZare.sera.html">ከኢትዮጵያ ዛሬ ታህሳስ 29 ቀን 1994</a></p>

</body>
</html>	














