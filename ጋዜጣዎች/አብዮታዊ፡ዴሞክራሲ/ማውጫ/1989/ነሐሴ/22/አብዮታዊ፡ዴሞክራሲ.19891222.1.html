<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኮርፖሬሽኑ ከተማከለ አሰራር መላቀቁ ውጤታማ አድርጎታል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

 
<h1 class="align-center">ኮርፖሬሽኑ ከተማከለ አሰራር መላቀቁ ውጤታማ አድርጎታል</h1>


<p>የኢትዮጵያ ቴሌኮሚኒኬሽን ኮርፖሬሽን ውጤታማ ሊሆን የቻለው መወቅሩ ከተማከለ ቢሮክራሳዊ አሰራር ተላቆ ደንበኞቹን በቅርብ በተሟላ ሁኔታ ለማገልገል የሚያስችል አስራር በመዘርጋቱ ነው ሲሉ ዋና ስራ አስኪያጁ አስታወቁ።</p>

<p>ዋና ስራ አስኪያጁ አቶ መስፍን ሃይሌ ከጋዜጣው ዝግጅት ክፍል ለቀረቡላቸው ጥያቄዎች በሰጡት ምላሽ ኮርፖሬሽኑ መዋቅሩንና አሰራሩን አሻሽሎ ውጤት በማስመዝገብ ላይ መሆኑን አመልክተው በ1989 ዓ.ም 114 ሚሊዮን የትርፍ ታክስ ከፍሎ 212 ሚሊዮን ብር የተጣራ ትርፍ ማግኘቱንና ይህም ከ1988 ዓ.ም በ24 ሚሊዮን ብር ብልጫ እንዳለው ገልጸዋል።</p>

<p>የኮርፖሬሽኑ የ1990 ዓ.ም ዋነኛ ትኩረት በገጠርና በዋና ዋና ከተሞች የተፋጠነ የልማት ፕሮግራም ማከናወን መሆኑን የጠቆሙት ዋና ስራ አስኪያጅ ለክልል ከተሞች በሙሉ የአውቶማቲክ ዲጂታል ማዞሪያ ማስገባት፣በዲጂታል ሬዲዮ ቴሌፎን አማካኝነት በዘጠኝ ቤዝ ስቴሽን ለ153 የገጠር ከተሞች አግልግሎት ለመስጠት ተከላ መጀመርና በአነስተኛ የሳተላይት መገናኛ መሳሪያ /ቪሳት-ቭጽኣጥ/ ለአርባ ከተሞች አገልግሎት መስጠት ከአመቱ ተግባራት ዋነኞቹ መሆናቸውን አስረድተዋል።</p>

<p>በኦሮሚያ በአማራና በደቡብ ህዝቦች ክልሎች በማይክሮዊቭ ትራንስሚሽን ከፍተኛ ስራ እንደሚከናወን ያስረዱት አቶ መስፍን በአዲስ አበባም የትራንሲት ማዞሪያዎች በስድስት የኮርፖሮሽኑ ዞን ጽ/ቤቶች ዘመናዊ የዲጂያል ማዞሪያዎች ማስፋፋት ስራ ይጠናቀቃል ብለዋል።</p>

<p>የህዝብ ቴሌፎን በአሁኑ ጊዜ በተማከለ ቦታ ባለመሰራቱ መሳሪያዎቹን የቆዩ በመሆናቸው እንደዚሁም መለዋወጫ ባለመኖሩና ተጨማሪ ባለመገዛታቸው በህዝብ ላይ ከፍተኛ ችግር እንዳስከተሉ መስሪያ ቤቱ በጥናት ተረድቶታል ብለዋል። ኮርፖሬሽኑ በ1990 ዓ.ም የህዝብ ቴሌፎን መሳሪያዎችን ከእጥፍ በላይ በመጨመር ብቻ ሳይወሰን አወቃቀሩንም በማሻሻል በአዲስ አበባ በ6 ዞኖች ስራውን በመከፋፈል ተጨማሪ መገልገያ ቦታዎች እንደሚቋቋሙ ጠቁመዋል።</p>

<p>የኢንተርኔት አገልግሎትንም በተመለከተ በክልሎች በዞኖችና በአዲስ አበባ በተለያዩ ቦታዎች የአገልግሎት ማዕከሎችን ለማቋቋም መታቀዱንም አብራርተዋል።</p>

<p>ኮርፖሬሽኑ በከፍተኛ ደረጃ በሙያቸው የሰለጠኑ ትጉህ፣ታታሪና ስራ ወዳድ ሰራተኞች ስላሉት ከ1990-1992ዓ.ም አዲስ የተዘረጋውን ስትራቴጂካዊ የልማት አቅጣጫ የተሳካ ያደርጉታል ሲሉም ገልጸዋል።</p>
<p class="align-center"><a href="/Gazettas/AlbyotawiDemocracy/info/AlbyotawiDemocracy.sera.html">ከአብዮታዊ ዴሞክራሲ ነሐሴ 22-28 ቁጥር 217 ቀን 1989</a></p>


</body>
</html>	
