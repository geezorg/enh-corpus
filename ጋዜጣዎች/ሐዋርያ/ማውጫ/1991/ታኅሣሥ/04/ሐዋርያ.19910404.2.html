<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአባ ጳውሎስ ስም በማንኛውም የጸሎት ሥነ ሥርዓት እንዳይጠራ አቋም ተወሰደ!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h3 class="align-center">የአባ ጳውሎስ ስም በማንኛውም የጸሎት ሥነ ሥርዓት እንዳይጠራ አቋም ተወሰደ!</h3>


<p>በርዕሰ ከተማችን አዲስ አበባ ከሚገኙት አድባራት መካከል በገነተ ኢየሱስ ቤተ ክርስቲያን የፓትርያርኩ ስም በቅዳሴ ሥነ ሥርዓትና በማንኛውም የፀሎት አገልግሎት እንዳይጠራ ሰሞኑን አቋም መወሰዱን ከአካባቢው የደረሱን የዜና ምንጮች ገለጹ።</p>

<p>የአባ ጳውሎስ ስም እንዳይጠራ አቋም ከወሰደ ዓመታትን ያስቆጠረው የአንቀፀ ምህረት ቅዱስ ሚካኤል ቤተ ክርስቲያን አጎራባች የሆነው የገነተ ኢየሱስ ቤተ ክርስቲያን በፓትርያርኩ ትዕዛዝና ፊርማ የተላኩትን አስተዳዳሪ አልቀበልም ብሎ ከመለሰ ወራትን ያስቆጠረና በአሁኑ ሰዓትም ከቤተ ክህነት የተላከ አስተዳዳሪ ደብሩን የማይመራው መሆኑን ምንጮቹ አስረድተዋል።</>

<p>አሁን ያሉት ፓትርያርክ ከተሾሙበት ማግስት ጀምሮ ንትርክና ውዝግብ የሰፈነባቸው የአንቀፀ ምህረትና የገነተ ኢየሱስ አድባራት ቀደም ሲል በአንድ ሰበካ ጉባኤ ሲመሩ የነበሩ ሲሆን ከጊዜ ወዲህ ግን እልባት የሚሰጥ እውነተኛ መንፈሳዊ አባት ከማጣታቸው የተነሳ የእርስ በርስ መናቆር ተስፋፍቶ የቤተ ክህነቱ ኃላፊዎች ዛሬ ለአንዱ ወገን ነገ ለሌላው ወገን በሚሰጡት የተዘበራረቀ ዳኝነት ሁለቱ አድባራት ሆድና ጀርባ ሆነው እንደሚገኙ ምንጮቹ ይፋ አድርገዋል።</p>

<p>ከዚህ ቅጥ ያጣ ዳኝነት በመነሳት የአንቀጸ ምህረት ደብርና የፓትርያርኩ ስም ከተረሳሱ ዓመታት ያለፉ ሲሆን የገነተ ኢየሱስ ደብር ደግሞ ከቅርብ ጊዜ ጀምሮ የአባ ጳውሎስን ስም በቤተ ክርስቲያን ውስጥ በሚካሄዱት ልዩ ልዩ መንፈሳዊ አገልግሎቶች ላለመጥራት አቋም መውሰዱ የታወቀው በዚሁ ሰሞን ነው።</p>

<p>ገነተ ኢየሱሶች የፓትርያርኩ ስም እንዳይጠራ አቋም ከመውሰዳቸው በፊት እውነተኛ ፍትህ ለማግኘት ሲሉ ከአምስት ዓመታት በላይ ወደ ፓትርያርኩ ጽ/ቤት በመመላለስ የቆዩና ጥያቄያቸው ሰሚ አጥቶ መንፈሳዊ አባት ያሉዋቸውም እየዋለሉ ቃላቸውን ሲለዋውጡባቸው አይተው ቤተክርስቲያናችንን እራሳችን በራሳችን እናስተዳድራለን እንመራለን፣ ከፓትርያርኩ አስተዳደር ነፃ ማውጣት አለብን ስማቸው እንዳይጠራ የሚለውን በአማራጭነት መጠቀማቸውን ምንጮቹ አመልክተዋል።</p>

ይህ በእንዲህ እንዳለ በገነተ ኢየሱስ ደብር ተፈጠረ የተባለውን ውጥረት ለማርገብ ታህሣስ 4 ቀን 1991 ዓ.ም በአዲስ አበባ ሃገረ ስብከት በኩል በቤተ ክርስቲያኑ ግቢ ልዩ ፕሮግራም የተያዘለት መሆኑን ለማወቅ ተችሏል። ነገር ግን ታዛቢዎች እንደሚሉት በዚህ አካሄድ ችግሩ ሊባባስ ካልሆነ በስተቀር መፍትሄ ሊያስገኝ እንደማይችል አስተያየቶች እየተሰነዘሩ ነው።


<p class="align-center"><a href="/Gazettas/Hawarya/info/Hawarya.sera.html">ከሐዋርያ ታኅሣስ 3 ቀን 1991</a></p>

</body>
</html>	
