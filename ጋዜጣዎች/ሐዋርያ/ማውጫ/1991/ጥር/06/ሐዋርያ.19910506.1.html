<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ፓትርያርኩ ባለ 42 ሺህ ብር አልጋ ማስገዛታቸው ተገለፀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ፓትርያርኩ ባለ 42 ሺህ ብር አልጋ ማስገዛታቸው ተገለፀ</h1>


<p>የኢ/ኦ/ተ/ቤ/ክ ክርስቲያን ሊቃውንትና የአብነት መምህራን ተመልካችና አስተዋሽ አጥተው ሕይወታቸውን በአስከፊ የጉስቁልና ኑሮ በመግፋት ላይ በሚገኙበትና በብዙ ሺህ የሚቆጠሩ አብያተ ክርስቲያናት ለመቀደሻ ከጧፍ፣ እጣንና ዘቢብ አቅም አጥተው በችግር ላይ ባሉበት፣ ከሁሉም በላይ ደግሞ ምዕመናን ትምህርተ ወንጌል ጥማት ሊያረኩ የሚችሉ ሰባኪያን ለዓይን እንኳ ማየት ባልተቻልበት በአሁኑ ጊዜ ለሕንፃ መንበረ ፓትርያርክ ተብሎ በሚሊዮን የሚቆጠር ብር አውጥቶ ለምድራዊ ግንባታ ቅድሚያ መስጠት ተገቢ እንዳልነበረ በብዙ የቤተ ክርስቲያኒቱ ዓባላት አንደበት ሲገለጽ መቆየቱ አይዘነጋም።</p>

<p>ይህ በእንዲህ እንዳለ ከሰሞኑ ለዝግጅት ክፍላችን አንድ አስገራሚ ዜና ደርሷል። ይኸውም በፓትርያርኩ ትእዛዝ በብር 42 ሺህ ሁለት አልጋዎች የመገዛታቸው ጉዳይ የሚመለከት ነው። ለሁለት አልጋ ብቻ ወጣ የተባለው 42 ሺህ ብር ላጡና ለነጡ አብያተ ክርስቲያናት ቢሰጥ ኑሮ እግዚአብሔር ይመሰገንበት፣ ምዕመናን ይገለገሉበት አገልጋይ ካህናት ይደጎሙበት፣ እንዲሁም በችግር የጠወለገው የመምህራን ተክለ ሰውነት የሚያገግምበት ሊሆን ይችል እንደነበር ዜናው ያስረዳል።</p>

<p>ውስጥ አዋቂ ምንጮችን መሠረት ያደረገው ዜና አክሎ እንደገለፀው ከፍተኛ ግምት ያለው የቤተክርስቲያኒቱ ገንዘብ ገቢና ወጪ ከፋይናንስ ደንብና ሥርዓት ውጪ በዘፈቀደ የሚመራ በመሆኑ በተለይ በሐዋሪያዊ ጉዞ ስም በየጊዜው በአገር ውስጥና በውጭ ዓለም በሚደረግ የሽርሽር ጉዞ የሚባክነው ገንዘብ ስፍር ቁጥር የሌለውና በማን አለብኝነት የሚፈፀም የግፍ ግፍ ነው ሲል አመልክቷል።</p>


<p class="align-center"><a href="/Gazettas/Hawarya/info/Hawarya.sera.html">ከሐዋርያ ጥር 6 ቀን 1991</a></p>

</body>
</html>	
