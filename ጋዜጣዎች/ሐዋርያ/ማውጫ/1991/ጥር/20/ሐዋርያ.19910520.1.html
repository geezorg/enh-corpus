<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ባህታዊ ገ/መስቀል የውጭ አገር ጉዟቸውን አጠናቀው ተመለሱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ባህታዊ ገ/መስቀል የውጭ አገር ጉዟቸውን አጠናቀው ተመለሱ</h1>


<p>ለአምስት ወራት ያህል በውጭው ክፍለ ዓለማት ሲዘዋውሩ የቆዩት ባሕታዊው ገ/መስቀል ኃ/መስቀል ጉብኝታቸውን አጠናቀው ከትናንት በስቲያ በሰላም ወደ ሃገራቸው ተመልሰዋል።</p>

<p>በአሜሪካ፣ በእንግሊዝ፣ በካናዳ፣ በጀርመን ወዘተ በመሳሰሉ በርካታ ክፍለ ዓለማት ሲዘዋወሩ የነበሩት ባህታዊ ገ/መስቀል ከትናንት በስቲያ ወደ ሀገራቸው ሲገቡ ተከታዮቻቸው በድምቀት እንደተቀበሉዋቸው ከቦታው የደረሰን ዜና ያስረዳል። ተከታዮቻቸው በእልልታና በመዝሙር ሞቅ ባለ አቀባበል እንደተቀበሏቸው ዜናው ገልጿል።</p>

<p>ይህ በእንዲህ እንዳለ የአጣሪ ኮሚሽኑ ሪፖርት ፓትርያርኩን በሕግ እንደሚያስጠይቃቸው አስተያየቶች እየተሰጡ ነው። ከሕዳር 2 ቀን 1991 ዓም ጀምሮ የተቋቋመውና በቤተክርስቲያኗ ውስጥ ተፈጥሯል የተባለውን ችግር በማጣራት ላይ የሚገኘውን የአጣሪ ኮሚሽኑን ክፍል አንድ እና ክፍል ሁለት ሪፖርት የተመለከቱ በርካታ የሕግ ባለሙያዎች ሪፖርቱ ፓትርያርኩን በሕግ እንደሚያስጠይቃቸው አስተያየታቸውን ሰጥተዋል።</p>

<p>ሰሞኑን ለዝግጅት ክፍላችን በጹሑፍ የደረሰን የአንድ ተመልካች የሕግ ባለሙያ አስተያየትም የኮሚሽኑ ሪፖርት እንደሚያመልክተው ለጥፋቱ ኃላፊና ተጠያቂ ናቸው የተባሉት ፓትርያርኩና ግብረአበሮቻቸው ለመዘበሩት ንብረትና ገንዘብ ተጠያቂ መሆናቸውንና ሲኖዶሱም በአስቸኳይ ተሰብስቦ ከአጣሪ ኮሚሽኑ በቀረቡት ሪፖርቶች ላይ ተነጋግሮበት በተከሳሾቹ ላይ ሕጋዊ ክስ መመሥረት እንዳለበት አስተያየታቸውን አቅርበዋል።</p>


<p class="align-center"><a href="/Gazettas/Hawarya/info/Hawarya.sera.html">ከሐዋሪያ ጥር 20 ቀን 1991</a></p>

</body>
</html>	
