<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>እኛ ካህናት ለጦርነቱ ከደም እስከ ሕይወት መስዋዕትነት መክፈል አለብን</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">እኛ ካህናት ለጦርነቱ ከደም እስከ ሕይወት መስዋዕትነት መክፈል አለብን</h2>

<p class="align-right">አባ ጳውሎስ</p> 


<p>የኢትዮጵያ ኦሮቶዶክስ ተዋህዶ ቤተክርስቲያን ፓትርያርክ የሆኑት ብፁዕ ወቅዱስ አቡነ ጳውሎስ ሁሉም ካህናት ለጦርነቱ ከደም እስከ ሕይወት መስዋዕትነት መክፈል እንዳለባቸው ጥሪ ማቅረባቸው ከሥፍራው የደረሰን ዘገባ ያመለክታል።</p>

<p>በአዲስ አበባ የሚገኙ 72 አድባራትና ገዳማት ሊቃነ መናብርትና ምክትል ሊቃነ መናብርት የካቲት 1 ቀን በቤተክህነቱ የመሰብሰቢያ አዳራሽ ተሰብሰበው በነበሩበት ወቅት ብፁዕነታቸው ባቀረቡት የመክፈቻ ንግግር ሃገሪቱ የተቃጣባትን ወረራ ለመመከት ሰፊው የኢትዮጵያ ሕዝብ ከግንባር እስከ ደጀን በመሠለፍ ለመከላከያ ሠራዊቱ ድጋፉን እየገለፀ ባለበት ወቅት የእኛስ ድርሻ ምን ሊሆነ ይገባል» ለሚለው ለዚሁ ጥያቄያቸው ራሳቸው ሲመልሱ ማንኛውም ካህን ከመከላከያ ሠራዊቱ ጐን ተሰልፎ ከደም እስከ ሕይወት መስዋዕትነት መክፈል እንዳለበት መናገራቸው ታውቋል።</p>

<p>በዚሁ ስብሰባ ወቅት እያንዳንዱ ደብር በየአጥቢያ ቤተክርስቲያኑ ሙዳየ ምፅዋት በማስቀመጥ ሕዝቡ እንዲረዳ እንዲቀሰቅሱ መወሰኑም ተገልጿል። ይህንኑ የአቡነ ጳውሎስ ንግግር በመንተራስ አንዳንድ ወገኖች «እሳቸው የሃይማኖት አባትና መንፈሳዊ ሰው እንደመሆናቸው በሃገራችን ላይ የተነሣው ጦርነት እንዲበርድ እንፀልይ፣ እንጹም እንጂ እንዝመት እንዋጋ የሚል ቃል አይጠበቅባቸውም» ሲሉ ሲተችዋቸው ተደምጠዋል።</p>

<p>በችግር ወቅት «የቤተክርስቲያን ተግባር በግልም ሆነ በማኅበር ጾም ፀሎት ተይዞ በምህላና በሱባኤ ወደ ፈጣሪ መጮህና ማልቀስ እንዲሁም ለመሪዎች ገር ልቦና እንዲሠጣቸው መለመን እንጂ «እሾህን በእሾህ» እንዲሉ ፀብን በፀብ ተወጡት ብሎ መስበኩ አግባብ አይደለም» ሲሉ ብዙዎች ሲናገሩ ተደምጠዋል።</p>


<p class="align-center"><a href="/Gazettas/Hawarya/info/Hawarya.sera.html">ከሐዋሪያ የካቲት 4 ቀን 1991</a></p>

</body>
</html>	
