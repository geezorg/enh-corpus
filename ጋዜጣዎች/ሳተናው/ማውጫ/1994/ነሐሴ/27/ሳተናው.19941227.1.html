<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአክሱም ሐውልት የሚመለስበትን ሁኔታ ለመነጋገር ልዑኮች ወደሮም ሄዱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የአክሱም ሐውልት የሚመለስበትን ሁኔታ ለመነጋገር ልዑኮች ወደሮም ሄዱ</h2>


<p>ጠቅላይ ሚኒስትር መለስ ዜናዊና የውጭ ጉዳይ ሚኒስትር ሥዩም መስፍን በጣሊያን መንግሥት ላይ ባደረጉት ከፍተኛ ዲፕሎማሲያዊ ግፊት፣ የጣሊያን ጠቅላይ ሚኒስትር ቤርሌስኮኒ፣ ሐውልቱን እንመልሳለን የሚል አዎንታዊ መልስ መስጠታቸው ይታወሳል። </p>

<p>በማስከተልም ግንቦት 19 ቀን 1994 ዓ.ም ሮማ ውስጥ ሐውልቱ በመብረቅ በመመታቱ የደረሰበትን ጉዳት ለማጥናት የኢትዮጵያ የቴክኒክ ባለሙያዎች ጋር የጋራ ግምገማ እናድርግ የሚል ግብዣ መላኩ ታውቋል። በዚህ መሠረት፣ ሐውልቱን በማስመለስ ጉዳይ ላይ እንዲነጋገሩ፣ አቶ ጃራ ኃይለ ማሪያም፣ ኢንጅኔር ታደለ ብጡል ክብረት እና ዶ/ር መሰለ ኃይሌ፣ ቅዳሜ ነሐሴ 27 ቀን 1994 ዓ.ም ወደ ሮማ ሄደዋል።</p>

<p>እነዚህ ሦስት ኢትዮጵያውያን ባለሙያዎች፣ የአክሱምን ሐውልት ለማስመለስ በሚደረገው የቴክኒክ ጥናትና ምርምር ላለፉት አምስት ዓመታት ብዙ ሥራ ያከናወኑ እና ወደ ሮማም እየሄዱ ከጣሊያን አቻዎቻቸው ጋር ሲሠሩ የቆዩ መሆናቸው እስከ ዛሬ ድረስ፣ ብዙ ሥራ መሠራቱንና ሐውልቱን ነቅሎ ለማምጣት አስፈላጊው ጥናትና ዝግጅት ያለቀ መሆኑን ታዛቢዎች ይናገራሉ። ስለዚህ፣ እነዚህ ባለሙያዎች ወደ ሮማ የሄዱት ሐውልቱ ተነቅሎ የሚመጣበትን ቀነ ቀጠሮ ለመያዝ እንደሚሆን ይገመታል።</p>

<p>የጣሊያን መንግሥት ሐውልቱን እንመልሳለን እያለ ብዙ ጊዜ ከመናገር ውጪ ምንም ፋይዳ ያለው እርምጃ ሳይወሰድ ቆይቷል። ይህ አሁን ነሐሴ 29 ቀን ሮማ ውስጥ የሚደረገው የሁለቱ አገሮች የቴክኒክ ባለሙያዎች ስብሰባ፣ ሐውልቱን ነቅሎ ለማምጣት ሥራው የሚጀመርበትን መንገድ ለማመቻቸትና ቀኑንም ለመወሰን መሆን እንዳለበት ታዛቢዎች ይናገራሉ። "የአሁኑ የባለሙያዎቹ ጉዞም ፍሬያማ እንደሚሆን ተስፋ አለን። ያ ካልሆነ ግን ይኼ በየጊዜው መመላለስና ከጣሊያን መንግሥት ተወካዮች ጋር የሚደረገው ስብሰባ ዋጋቢስ እንዳይሆን እንሰጋለን።" ሲሉ አንድ በጉዳዩ ዙሪያ ያነጋገርናቸው የሀገር ሽማግሌ አስተያየታቸውን ሰጥተውናል።</p>

<p>በጣሊያን ቦዘኔዎች የተገነባው የጣሊያን ፋሺስት ፓርቲ በ1928 ዓ.ም ኢትዮጵያን ከወረረ በኋላ የአክሱምን ሐውልት ከኢትዮጵያ ነቅሎ በመውሰድ ሮማ ላይ መትከሉ ይታወሳል።</p>

<p>የሁለተኛው ዓለም ጦርነት ካለቀ በኋላ የጣሊያን መንግሥት ሐውልቱን ለኢትዮጵያ ለመመለስ ዓለም አቀፋዊ ስምምነት ያደረገ ቢሆንም እስከዛሬ ድረስ ተግባራዊ ሳያደርገው ቆይቷል።</p>

<p>ፋሺስቱ ሞሶሎኒ ሥልጣን በያዘበት ነው ጣሊያን በአውሮፓ ኋላቀር ከሚባሉት ሀገሮች መካከል በዋናነት የምትጠቀስ ነበረች፣ ኋላቀር ኢኮኖሚ ስለነበራት የቦዜኔዎቿ ቁጥር ከፍተኛ እንደነበር ይታወሳል።</p>


<p class="align-center"><a href="/Gazettas/Satenaw/info/Satenaw.sera.html">ከሳተናው ነሐሴ 27 ቀን 1994</a></p>

</body>
</html>	














