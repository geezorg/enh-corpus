<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>መዐህድን ለማፍረስ የተነሱት በዋናነት አራት ግለሰቦች ናቸው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">መዐህድን ለማፍረስ የተነሱት በዋናነት አራት ግለሰቦች ናቸው</h2>


<p>የመላው አማራ ሕዝብ ድርጅትን በማፍረስ መላው የኢትዮጵያ አንድነት ድርጅት በሚል አዲስ ድርጅት እንተካዋለን ብለው በተነሱት ግለሰቦች ላይ በወረዳ 26 እና በወረዳ 17 የመዐሕድ ቅርንጫፎች ውስጥ ተቃውሞ መነሳቱን ቅርበት ያላቸው ምንጮች በተለይ ለሳተናው ጋዜጣ ገለፁ።</p>

<p>እንደምንጮቹ ከሆነ ለአማራ ቅን የሆነ አስተሳሰብ የሌላቸው ግለሰቦች ከ200 በላይ ጐሳንና ብሔርን መሠረት ያደረጉ ድርጅቶች ባሉበት ሀገር ውስጥ፣ አማራውን ብቻ ድርጅት አልባ አድርገው ለማጥቃት ማጋለጣቸው በአማሮች ዘንድ ከፍተኛ ተቃውሞ ቀስቅሷል።</p>

<p>በብዙ ሺህ የሚቆጠሩት የመዐሕድ አባላት በጉዳዩ ላይ አስተያየታቸው ሳይሰባሰብ በአራት ግለሰቦች ግብታዊ እርምጃና ሴራ ነው ድርጅቱ እንዲፈርስ የተበሰረው ሲሉ እነዚህ የውስጥ አዋቂ ምንጮች ገልፀውልናል።</p>

<p>በአቶ ኃይሉ ሻውል የሚመሩት እነዚህ አራት ግለሰቦች የጀመሩት ፀረ አማራ እንቅስቃሴ በፍፁም አይሳካም ሲሉም እነዚህ የውስጥ አዋቂ ምንጮች ተናግረዋል።</p>

<p>"ኃይሉ ሻውል ለአንድነት ከተቆረቆሩ የዘመዶቻቸውን የኦሮሞዎችን ድርጅቶች ለምን አያፈርሱም? የኢትዮጵያን አንድነት ለመናድ የተነሳው መዐሕድ ነው ወይስ አቶ ኃይሉ ሻውል በዘር የተቆራኟቸው የኦሮሞ ድርጅቶች ናቸው? የኢትዮጵያ አንድነት ጉዳይ አቶ ኃይሉ ሻውልን ካሳሰባቸው የኦሮሞ ድርጅቶችን ተቀላቅለው ለአንድነት እንቁም ብለው ለምን አይከራከሩም? የአማራ ድርጅት መፍረስ አለበት ከሚሉ ለምን የኦሮሞ ድርጅቶች መፍረስ አለበት ብለው አይናገሩም?"ሲሉ የውስጥ አዋቂ ምንጮቹ በመዐሕድ አባላት ከተነሱት ጥያቄዎች አንዳንዶቹ ናቸው ብለውና። ፕሮፌሰር አስራት በሕይወት ዘመናቸው እያሉ ምርር ብለው ከሚያነሷቸው ጉዳዮች መካከል የቶ ኃይሉ ሻውል ጉዳይ አንዱ እንደነበር እነዚህ ቅርበት ያላቸው ምንጮች ተናግረዋል። ይህንንም በሂደት ይፋ እናደጋለን ብለዋል።</p>

<p>ይህ በእንዲህ እንዳለ የመዐሕድ መሥራች አባልና የፕሮፌሰር የቅርብ ወዳጅ የሆኑት ክቡር ቀኝአዝማች ነቅአጥበብ በእነ አቶ ኃይሉ ሻውል እርምጃ ላይ ተቃውሞ አሰምተዋል።</p>


<p class="align-center"><a href="/Gazettas/Satenaw/info/Satenaw.sera.html">ከሳተናው ነሐሴ 13 ቀን 1994</a></p>

</body>
</html>	














