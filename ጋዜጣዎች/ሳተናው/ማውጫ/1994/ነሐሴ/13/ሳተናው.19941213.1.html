<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"ህዝቡ እኛን በመምረጡ በጣም እየተበደለ ነው" ዶ/ር በየነጴጥሮስ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">"ህዝቡ እኛን በመምረጡ በጣም እየተበደለ ነው" ዶ/ር በየነ ጴጥሮስ</h2>


<p>በአማራጭ ኃይሎች ም/ቤት ፕሬዚዳንት የሆኑት ዶ/ር በየነ ጴጥሮስ ከጀርመን ድምፅ ጋር የሚያደርጉትን ቃለ ምልልስ ትላንት በመቀጠል "ህዝቡ እኛን በመምረጡ እየተበደለ ነው" አሉ። ሀገሪቱ በድህነት እያሽቆለቆለች ትገኛለች በዚህ ረገድ ደቡብ እንዴት ሆኗል? ተብሎ ለቀረበላቸው ጥያቄ ሲመልሱ "በበኩላችን በሕዝቡ ውስጥ ዘወትር የምንገኝ በመሆናችን እንደምንገነዘበው የድህነቱ ሁኔታ ተባብሷል። ጠ/ሚ/ር በአንድ ወቅት ሕዝቡ በቀን 3 ጊዜ እንዲመገብ እናደርጋለን ብለው የገቡት ቃል እንኳን ሊፈፀም ይቅርና በአሁኑ ወቅት በቀን 1 ጊዜ እንኳ ጠግቦ ስለመብላቱ በእኛ በኩል መረጃ የለንም። በደቡብ በኩል የወሰድን እንደሆነ የበቆሎ ሰብሉ እንዳለ ወድሞበት በከፍተኛ ችግር ላይ ነው የሚገኘው። ሰብሉን የዘራበትን ምርጥ ዘር ለመክፈል እንኳ ከብቱን ሽጦ ነው። በበኩላችን ባልተጠና ሁኔታ ገበሬው አምርቱ፣ አምርቱ የምትሉት ይኸው ፋይዳ አልሰጠንም። ቀደም ሲል ይህን የተቃወምነውና እኛ ያልነው በመድረሱ ለፕሮግራማችን ትክክለኛነት ዋነኛ ማስረጃ ነው ብሎናል።</p>



<p class="align-center"><a href="/Gazettas/Satenaw/info/Satenaw.sera.html">ከሳተናው ነሐሴ 13 ቀን 1994</a></p>

</body>
</html>	














