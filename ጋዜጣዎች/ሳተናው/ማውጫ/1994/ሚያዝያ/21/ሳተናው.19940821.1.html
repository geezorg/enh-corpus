<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያና የኤርትራ ድንበር ተዘጋ!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የኢትዮጵያና የኤርትራ ድንበር ተዘጋ!</h1>


<p>ከቅዳሜ 19/1994 ዓ.ም ከጠዋቱ 2 ሰዓት ጀምሮ ለማናቸውም የተባበሩት መንግስታት ድርጅት የሰላም አስከባሪ ኃይል ወታደሮች የጦር አውሮፕላኖችና ወታደራዊ ተሽከርካሪዎች ወሰኑ የተዘጋ መሆኑን ከመከላከያ ምኒስቴር ለተባበሩት መንግስታት ድርጅት የሰላም አስከባሪ ኃይል በተጻፈ ደብዳቤ የወያኔ መንግስት ያስታወቀ መሆኑ ታውቋል።</p>

<p>በዚህም ምክንያት ከ25 ኪ.ሚ ስፋት ወደ 1600 ርዝመት ባለው ወሰን ላይ ሰፍሮ የፀጥታውን ጉዳይ በሚያከናውነው የተባበሩት መንግስታት ድርጅት ኃይል ሥራ ላይ ለጊዜውም ቢሆን እክል ሊፈጥር እንደሚችል ተገምቷል። የወያኔ መንግስት ወሰኑን ለመዝጋት የወሰነበት ምክንያት የተባበሩት መንግስታት ድርጅት የሰላም አስከባሪ ኃይል የዓለም አቀፍ ጋዜጠኞችን ከአስመራ ወደ ባድመ በማጓጓዙ ነው የሚል ምክንያት ቢሰጥም፣ የተባበሩት መንግስታት ድርጅት የሰላም አስከባሪ ኃይል ባለስልጣኖች በቅድሚያ ፍቃድ ጠይቀው ያልተከለከሉ መሆናቸውን ገልፀዋል።</p>

<p>የተባበሩት መንግስታት ድርጅት የሰላም አስከባሪ ኃይል ጋዜጠኞችን ከአስመራ ወደ ባድመ ማጓጓዙ፣ ባድመ ለኤርትራ እንደተሰጠች አስመስሏልየሚል ምክንያት ከወያኔ ባለስልጣኖች ተሰምቷል።</p>

<p>የወያኔ መንግስት ድንበሩን የመዝጋት ውሳኔ ከየትኛው አካል እንደመነጨ ግልፅ ባይሆንም፣ ይህ እርምጃ የወሰን አካላዩ ኮሚሽን በሰጠው ውሳኔ ምክንያት የፖለቲካ ውጥረት መፍጠሩንና የወያኔ ባለስልጣኖች መካከልክፍፍል መኖሩን ይጠቁማል የሚል አስተያየት የፖለቲካ ታዛቢዎች ይሰነዝራሉ። ለዚህም ምሳሌ ምክንያት ከ1500 በላይ የሚደርሱ የተባበሩት መግስታት ድርጅት የሰላም አስከባሪ ኃይል ወታደሮች እንቅስቃሴ የተገደበ ሲሆን፣ በኢትዮጵያ ግዛት የሰፈሩት ወታደሮች ምግብ፣ ውሃ፣ ነዳጅና መድኃኒት የሚመጣላቸው ከአስመራ በመሆኑ፣ ገደቡ እስካልተነሳ ድረስ ከፍተኛ ችግር ላይ እንደሚወድቁ ተገምቷል።</p>

<p>"ባድመ ነፃ ከወጣች በኋላ ድሉን ለማብሰርና የኢትዮጵያን ሉዓላዊ መሬት ለማረጋገጥ የኢትዮጵያ ባንዲራ የተውለበለበባት ባድመ ከተማ ወደኤርትራ ተከልላለች የሚሉ ወገኖች በመበራከታቸው በመለስ መንግስት ላይከፍተኛ ውጥረት ደርሶበታል። ውጥረቱ በሕወኃት ውስጥ ሳይቀር እየተንፀባረቀ ሲሆን በአንድ በኩል ስዩም መስፍን ባድመ ከተማ ወደ ኢትዮጵያ ተከፍላለች ብለው እየተናገሩ ሲሆን በሌላ በኩል በሕወኃት ማዕከላዊ ኮሚቴ አባልና የትግራይ ክልል አፈጉባዔ የሆኑት ዶ/ር ሠለሞን እንቋይ ደግሞ ውሳኔው ባድመ ከተማ በየት በኩል እንደተካለለ በግልፅ አላስቀመጠም በማለት ኮሚሽኑ ማብራሪያ እንዲሰጥ በይፋ ጠይቀዋል።</p>

<p>በባድመ ከተማ ዙሪያ ያሉ ባለስልጣናት (ለሠራዊቱ ቅርበት አላቸው) ባድመ ከተማ በፍጹም ለኤርትራ አትሰጥም የሚል አቋም የያዙ ሲሆን በአንፃሩ በሕወኃት ውስጥ "የመለስ ክሊክ" የሚባሉት ግን ስምምነቱን ኢትዮጵያ እንደምታከብር በአደባባይ ደግመው ደጋግመው ቃል ገብተዋል።</p>


<p class="align-center"><a href="/Gazettas/Satenaw/info/Satenaw.sera.html">ከሳተናው ሚያዝያ 21 ቀን 1994</a></p>

</body>
</html>	














