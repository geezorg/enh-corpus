<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሶማሊያ መንግሥት ኢትዮጵያን አወገዘ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የሶማሊያ መንግሥት ኢትዮጵያን አወገዘ</h1>


<p>ፍኖተ ዲሞክራሲ የኢሕአፓ ድምፅ የሚከተለውን ዘገባ አስተላልፏል። እንዲህ ይነበባል፦</p>

<p>የሶማሌ ላንዱ ፕሬዚዳንት ኢብራሂም መህመድ ኢጋል ከወያኔው አቻቸው መለስ ዜናዊ በተደረገላቸው ጥሪ መሠረት ለሥራ ጉብኝት ወደ አዲስ አበባመግባታቸው ተዘግቧል።</p>

<p>ፕሬዚዳንት ኢብራሂም መህመድ ኢጋል ከመለስ ዜናዊ ጋር በተላከላቸው ልዩ አውሮፕላን ከአገራቸው ሲነሱ ባለቤታቸውና የካቢኔ ሚኒስትሮች አብረዋቸው እንደተጓዙ ለማወቅ ተችሏል። የወያኔው መሪና የሶማሌ ላንድ ፕሬዚዳንት በንግድ ግንኙነት በቅርቡ ናይሮቢ ስለሚደረገው የሶማሊያ የብሔራዊ እርቅ ጉዳይ ላይ መነጋገራቸው ታውቋል። ፕሬዚዳንት ኢብራሂም ኢጋል በዚሁ ጎብኝት ወቅት ከእንግሊዝ አምባሳደር ጋር በአዲስ አበባ ስለሶማሌ ላንድ ደህነንት ልዩ ልዩ ግንኙነቶችና ሽብርተኝነትን ለመዋጋት መወያየታቸውን ሬዲዮ አልጀዚራ ዘግቧል።</p>

<p>በተያያዘ ዜና የሶማሊያው የሽግግር መንግስት ልዩ መልዕክቶች የሆኑት መሀመድ በአፍሪካ የሚኒስትሮች ም/ቤት ስብሰባ ለመካፈል በአዲስ አበባ ተገኝተው እንደነበር ታውቋል። አቶ መሀመድ በአፍሪካ አንድነት የሚኒስትሮች ስብሰባ ላይ ሶማሊያ በእርስ በእርሱ ጦርነት ምክንያት ያለባትን ችግር ለተሰብሳቢዎቹ አስረድተዋል። በዚህም ንግግር ውስጥ የጅቡቲው ፕሬዚዳንት የሶማሊያ የሽግግር መንግስት እንዲመሰረት ያደረጉትን ጥረት አድንቀዋል። የአፍሪካ አንድነት ፀሐፊም በበኩላቸው የሱማሊያ የሽግግር መንግስትን በሶማሊያ ብሔራዊ እርቅ እንዲወርድ የሚያደርገውን ጥረት አድንቀው፣ አለም አቀፍ ህብረተሰብም የሱማሊያን ህዝብ እንዲደግፍ ጥሪ ማቅረባቸው ታውቋል።</p>

<p>ከአሜሪካን ጋር ልዩ ልዩ ግንኙነቶችን በማዳበር ላይ ነኝ የሚለው የሶማሊያ የሽግግር መንግስት ተመሳሳይ ውይይቶችን ከአሜሪካ ባለስልጣናት ጋር በተባበሩት መንግስታት ፅ/ቤት እያካሄደ መሆኑን የሱማሊያ ሽግግር መንግስት ፕ/ዚ ገልፀዋል። የሽግግር መንግሥቱ ፕሬዚዳንት አሜሪካ የሱማሊያን የደህንነት ጉዳዩን ወያኔ የበላይ ጠባቂ እንዲሆን በሚስጥር ወክላለች ወይ ተብለው ሲጠየቁ አሜሪካ ወያኔ በሱማሊያ የውስጥ ጉዳይ ጣልቃ እንዲገባ ትደግፋለች ብለው እንደማያምኑና፣ እንድያውም የወያኔ መንግስት ለሱማሊያ ህዝብ የሚያሳየውን የጠላትነት ባህሪ እንዲያቆም መጠየቃቸውን ዜናው አክሎ ገልጿል።</p>


<p class="align-center"><a href="/Gazettas/Satenaw/info/Satenaw.sera.html">ከሳተናው መጋቢት 16 ቀን 1994</a></p>

</body>
</html>	














