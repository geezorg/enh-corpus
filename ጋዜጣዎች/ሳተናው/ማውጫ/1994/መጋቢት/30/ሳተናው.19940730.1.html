<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"የመለስ መንግሥት ሀገሪቷን በኃላፊነት መምራት አልቻለም"</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">"የመለስ መንግሥት ሀገሪቷን በኃላፊነት መምራት አልቻለም"</h1>


<p>በቦስተን አካባቢ የሚኖሩ ኢትዮጵያዊያን ስብሰባ ተቀምጠው ከመከሩ በኋላ የሚከተለውን መግለጫ አውጥተዋል። ከጨቋኙ ፕሬስ ህግ አኳያ መጠነኛ መሻሻል ተደርጐበት እንዲህ ይነበባል፦</p>

<p>እኛ በቦስተንና አካባቢው ነዋሪ የሆነ ኢትዮጵያውያን ማርቲን ሉትሀር ኺንግ ጅር.ጽችሆኦል ጫምብሪድገ፣ ማስሳችሁሰትትስ በተጠራው ህዝባዊ ስብሰባ ተገኝተን የኢትዮጵያ የባህር ቤት ባለቤትነትና ሉዓላዊነት፤ ባሁኑ ሰዓት የኢትዮጵያና የኤርትራ ድንበር ለማካለል ተብሎ የሚደረገውን ድርድር፤ እንዲሁም ሌሎች ወቅታዊ ጉዳዮች ላይ ሰፋ ያለ ውይይት አካሂደናል። የታሪክ የአለማቀፍ ህግ፣ የፖለቲካና፣ የኢኮኖሚ ልማት ምሁራን በተገኙበት ተሳታፊው ጥልቀት ስፋት ያለው ውይይት አካሂዶ የሚከተለውን ውሳኔ አሳልፏል።</p>

<p>1. በአሁኑ ሰዓት የኢትዮጵያና የኤርትራ ድንበር ማካለል በሚል ሽፋን የኤርትራን ህገ ወጥ ነፃነት ህጋዊ ሽፋን ለማሰጠት ሄግ ኔዝርላንድስ የሚደረገው ድርድር (አርቢትራቲኦን) የኢትዮጵያን ሕዝብ ያላማከረ፤ የህዝቡን መብትና ነፃነት የሚዳፈር በተለይም በድንበሩ አካባቢ የሚኖሩትን የአፋር የኢሮብና የኩናማ ኢትዮጵያውያን ማህበረሰብ ሰብዓዊን ዲሞክራሲያዊ መብት የረገጠ እንዲሁም የኢትዮጵያዊነት ዜግነታቸውን የሚገፍ በመሆኑ አጥብቀን እናወግዛለን።</p>

<p>2. በፀረ-ኮሎኒያሊዝም ትግል ውድቅ የሆኑና አለም አቀፍ እውቅና የሌላቸው፤ በጣልያን ኮሎኒያሊስት የተፀነሱና ባንድ ወገንዮሽ የቀረቡና ስምምነት ያልተደረገባቸው የውል ረቂቆች ላይ ተመስርቶ የሚፈፀም ግልግል፤ እንዲሁም የኢትዮጵያ የታሪክ የህግና የዲፕሎማሲ ባለሙያዎች ያልመከሩበት የክርክር ይዘትም ይሁን ሂደት የኢትዮጵያን ሀገራዊ መብት አሳልፎ የሚሰጥ በመሆኑ አጥብቀን እንቃወማለን። በተጨማሪም ይሄንን መሰሪ ተግባር እውን ለማድረግ ከአምባገነናዊው የኢሳያስ መንግስት ጋርበመዶለት የሚደረገውን ማንኛውም ድርድር አጥብቀን እናወግዛለን።</p>

<p>3. በስልጣን ላይ ያለው የመለስ ዜናዊ አምባገነናዊ መንግስት አገሪቷን በብቁ ኃላፊነት መምራት ያልቻለና እንዲያውም የድህነት አረንቋ ውስጥ እንድትዘፈቅ፤ በኢትዮጵያ ሕዝብ ላይ የሚፈፀመው ደባ እንኮንናለን።</p>

<p>4. የመለስ ዜናዊ መንግስት በወታደራዊ፣ ኢኮኖሚያዊና በሌሎችም ስታራቴጂካዊ ጉዳዮች ላይ የኢትዮጵያ ብሄራዊና አገራዊ ጥቅሞች አሳልፎ በመስጠቱ እናወግዛለን። በእነዚህ ወንጀሎችም ለፍርድ እንዲቀርብ እንጠይቃለን።</p>

<p>5. አምባገነናዊ የመለስ ዜናዊ መንግሥት በአሁኑ ሰዓት እየፈፀመ የሚገኘውን ፀረ-ዲሞክራሲና ኢሰብአዊ ድርጊቶች እያወገዝን የዚህ ግፍ ተጠቂ የሆኑትና፤ ለአገራቸውና ለሕዝባቸው በመቆማቸው ብቻ ለሞትና ለእስራት የተዳረጉ ዜጐቻችንን በአክብሮትና በአድናቆት እያስታወስን ከቅዱስ አላማቸው ጐን ጠንክረን እንቆማለን።</p>

<p>6.በስልጣን ላይ ያለው የመለስ ዜናዊ አምባገነናዊው መንግስት የኢትዮጵያ ብሄራዊ መብት ጥቅምና ሉዓላዊነት ሊያስከብር የማይችልና ፍላጐትም የሌለው፣ እንዲሁም የሕዝብ ውክልና የሌለው ስለሆነ፤ በኢትዮጵያ ሕዝብ ስም ምንም ዓይነት ስምምነቶች ሊፈራረም የማይችል መሆኑን፤ ከሕዝብ ፍቃድ ውጭ የሚያደርገው ድርድር ፍፁም ተቀባይነት ሊኖረው እንደማይችል ለተባበሩት መንግስታት፣ ለአለም አቀፍ ድርጅቶችና ለሚመለከታቸው መንግስታት ሁሉ በጥሞና እናሳስባለን።</p>

<p>7. ከህዝብ ፍቃድ ውጭ የመለስ ዜናዊና የኢሳያስ አፈወርቂ አምባገነናዊ መንግስቶች የሚያደርጉትን ወዳጅነትም ሆነ ሴራ በአፍሪካ ቀንድና አካባቢው ዘላቂ ሰላም ሊያመጣ እንደማይችል የቅርብ ታሪካቸው ህያው ምስክር ስለሆነ ይሄንን ግንዛቤ ውስጥ በማስገባት የተባበሩት መንግሥታት የፀጥታው ምክር ቤት፣ የሄግ ዓለም አቀፍ ፍርድ ቤት እንዲሁም ሌሎችየሚመለከታቸው መንግስታትና ድርጅቶች ይህ የባሰ ደም ሊያፋስስ የሚችለውና በሁለቱም አምባገነን መሪዎች የሚደረግ ስምምነት ህጋዊነት እንዳይኖረው ተግባራዊም እንዳይሆን አስፈላጊውን ሁሉ ጫና እንዲያደርጉና ታሪካዊ ኃላፊነታቸው እንዲወጡ በአፅንዖት እንጠይቃለን።</p>

<p>8. የእነዚህም ውሳኔዎች ተግባራዊነት የሚከታተልና በአሁኑ ሰዓት በሀገር ውስጥና በውጭ የሚደረገው የፊርማና የአቤቱታ ማሰባሰብ (ጰቲቲኦን)በቦስተን አካባቢ ተፈፃሚ የሚያደርግና ከሌሎችም ወገኖች ጋር ጥረቱንአቀናጅቶ የሚሰራ ኮሚቴ አቋቁሟል። በዚህ አጋጣሚ የዓለም አቀፍ የትግራይ ተወላጆች ህብረት ለፍትህና ለዲሞክራሲ ይሄንን ስብሰባ በማዘጋጀት፤ ኢትዮጵያውያንን ሁሉ በኢትዮጵያዊነትና በአንድነት እንዲሰባሰቡና ይሄንንም ስብሰባ ስኬታማ እንዲሆን ባደረገው ጥረት ተሰብሳቢው ከፍ ያለ ምስጋና አቅርቧል።</p>

<p>የቦስተን አካባቢው የድርጊት አስተባባሪ</p>


<p class="align-center"><a href="/Gazettas/Satenaw/info/Satenaw.sera.html">ከሳተናው መጋቢት 30 ቀን 1994</a></p>

</body>
</html>	














