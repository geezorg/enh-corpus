<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"ሕወኃት ዳግም ተከፋፈለ"</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">"ሕወኃት ዳግም ተከፋፈለ"</h1>


<p>በሚቀጥለው ወር ውሳኔ ይተላለፋል ተብሎ የሚጠበቀውን የድንበር ኮሚሽን ውሳኔ ኢትዮጵያ እንዴት መቀበል ይገባታል የሚለው ጥያቄ ሕወኃትን ዳግም እየከፋፈለው እንደሚገኝ ፍኖተ ዲሞክራሲ የኢሕአፓ ድምፅ ዘገበ።</p>

<p>ሬዲዬ ትላንት ባሰማው ዜና ዘገባው መለስ ዜናዊ፣ ስብሃት ነጋ፣ ቴዎድሮስ ሀጐስና በሕወሃት የውስጥ ጉዳይ ውስጥ እጃቸውን ማስገባት የሚወዱትና የኤርትራ ዝርያ ያላቸው የብአዴኑ በረከት ስምኦን በአንድ በኩል፣ የትግራይ ክልል አፈጉባኤና የሕወኃት ማዕከላዊ ኮሚቴ አባል የሆኑት ዶ/ር ሰለሞን እንቋይና ከታገዱት የሕወኃት አመራር አባላት አንዱ የነበሩትና በኃላ ላይ ይቅርታ ጠይቀው ድርጅቱን ዳግም የተቀላቀሉት አባይ ፀሃዬ በሌላ በኩል ተፋጠዋል።</p>

<p>እነ መለስ የሄግ ፍ/ቤት ምንም አይነት ውሳኔ ቢወስን መቀበል አለብን የሚሉ ሲሆን እነ ዶ/ር ሰለሞን እንቋይ ደግሞ ውሳኔውን መቀበል የሚገባን ፍትሃዊ ከሆነ ብቻ ነው የሚል አቋም ይዘዋል። እንደ ብዙ ታዛቢዎች ከሆነ ከ1990 ዓ.ም በፊት በኢትዮጵያ ይተዳደሩ የነበሩ ቦታዎች ለኤርትራ መሰጠታቸው አይቀሬ ነው።</p>

<p>በጉዳዩ ላይ ጥናት የሰሩት ፕሮፌሰር ኃይሌ ላሬቦ እንደሚገልፁት ከሆነ በ1908 ዓ.ም ስምምነት መሠረት የኩነማ መሬቶች በሙሉ፣ አሊቴናና ባድመ በአብዛኛው የኤርትራ ግዛቶች ናቸው። ሆኖም ስምምነቱ ከተፈረም በኋላ ተግባራዊ ሳይሆን በመቅረቱ ቦታዎቹ እስከዛሬ ድረስ የኢትዮጵያ አካል በመሆን የኤርትራ ሳይሆኑ ቆይተዋል። ስምምነቱ ተግባራዊ አለመሆኑ ግምት ውስጥ ሳይገባ ውሳኔ የሚሰጥ ከሆነ ከድሮ ጀምሮ የኢትዮጵያ ግዛት አካል የነበሩ መሬቶች ለኤርትራ ይሰጣሉ። ስለዚህ ፕሮፌሰር ኃይሌ እንደሚሉት ከሆነ ኢትዮጵያ በአልጀርሱ ስምምነት የድንበሩ አከላለል መሠረት ማድረግ ያለባት የ1908 ስምምነትን ብቻ ነው ብላ ከተስማማች ታሪካዊ ስህተት ነው ብለዋል።</p>

<p>በጉዳዩ ዙሪያ ያነጋገርናቸው የመለስ ደጋፊዎች እንዳሉን ከሆነ የኢትዮጵያ ግዛቶች የነበሩ አካባቢዎች ለኤርትራ ቢሰጡ ኢትዮጵያ ውሳኔውን ከመቀበል ባሻገር ልታመጣ የምትችለው ፋይዳ አይኖርም። በተለይ በአሁኑ ሰዓት የቡና ዋጋ አሽቆልቁሎ በመውረዱ ኢትዮጵያ በዓለም ባንክና በውጭ እርዳታ ላይ ያላት ጥገኝነት ይበልጥ ጨምሯልና ልንጣላቸው የምንችልበት አቅም የለንም ብለውናል።</p>

<p>በአንፃሩ የመለስን መሥመር የማይደግፉ የሕወኃት ካድሬዎች በሰጡት አስተያየት ደግሞ መለስ ኤርትራን የማይጐዳ ውሳኔ እስከሆነ ድረስ ብቻ ነው ውጤቱን ለመቀበል ፍቃደኛ የሆኑት።</p>

<p>የድንበር ኮሚሽኑ ሄግ ሆኖ ባስተላለፈው መግለጫ ውሳኔውን ሚያዝያ 5 ቀን ከጠዋቱ 4:30 ይፋ ያደርጋል።</p>


<p class="align-center"><a href="/Gazettas/Satenaw/info/Satenaw.sera.html">ከሳተናው መጋቢት 2 ቀን 1994</a></p>

</body>
</html>	














