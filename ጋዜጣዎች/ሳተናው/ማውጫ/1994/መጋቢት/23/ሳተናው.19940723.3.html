<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በጊምቢ፣ ነቀምት፣ ሻምቦ፣ አምቦና ምዕራብ ኦሮሚያ ያሉ ተማሪዎች ዛሬ ትምህርት እንዲጀምሩ ማስጠንቀቂያ ተሰጥቷቸዋል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በጊምቢ፣ ነቀምት፣ ሻምቦ፣ አምቦና ምዕራብ ኦሮሚያ ያሉ ተማሪዎች ዛሬ ትምህርት እንዲጀምሩ ማስጠንቀቂያ ተሰጥቷቸዋል</h2>


<p>በምሥራቅ ወለጋ በነቀምት የተነሳው የተማሪዎች ተቃውሞ በአምቦ፣ በሻምቦ፣ በጊንቢ ተስፋፍቶ 12ኛውን የኦህዴድ በዓል ከማበላሸቱ ባሻገርአገዛዙን ክፉኛ እያሳሰበ ነው።</p>

<p>የኢህአዴግ መንግሥት የተማሪዎቹን እንቅስቃሴ በምዕራብ ወለጋ ወታደራዊ እንቅስቃሴ በማድረግ ላይ በሚገኘው ኦነግ ላይ እያሳበበ ይገኛል።</p>

<p>ሆኖም ተማሪዎቹ ከማንኛቸውም የፖለቲካ ድርጅት ጋር ግንኙነት እንደሌላቸው፣ ጥያቄአቸው የራሳቸው እንደሆነና ሰላማዊ ጥያቄያቸውን በኃይል ለመመለስ ለሚፈልጉ "ለህግ ተገዢ ይሁኑ" በማለት ላይ መሆናቸውን እየተናገሩ ናቸው። ትግላችን ሙሉ ለሙሉ ሰላማዊ ይዘት ያለው ነው እያሉነው። እንዲሁም በመንግስትም ሆነ በግል ንብረቶች ላይ ጉዳት የማድረስ ዓላማ የለንም እያሉ ናቸው።</p>

<p>በሰላማዊ መንገድ የመጠየቅ መብት ሕግ-መንግስትቱ ያረጋገጠልን መብት ስለሆነ ጥያቄያችን ይመለስ እያሉ ነው።</p>

<p>የኦሮሚያው ፕሬዚዳንት "የፀጥታ ኃይሎችና የቀበሌ ታጣቂዎችን ተደብድበዋል፣ የመንግስት መስሪያ ቤትን በድንጋይ ሰባብረዋል፣ ከኋላቸው ፀረ-ሰላም ኃይሎች አለ" ሲሉ ወንጅለዋቸዋል።</p>

<p>ይህን በምዕራብ ኦሮሚያ የተቀጣጠለውን የተማሪውን ቁጣ ለማዳፈን የኦሮሚያ ምክር ቤት ማስጠንቀቂያ አውጥቷል።</p>

<p>ምክር ቤቱ የተቀጣጠለውን ህዝባዊ ቁጣ በሚመለከት እንዲህ ብሏል "አንዳንድ ተማሪዎች ከትምህርት ቤት ቅጥር ግቢ ውጪ ወተው በሕዝብ ንብረትላይ ጉዳት ያደረሱበት ሁኔታም ተከስቷል።</p>

<p>እንዲህ ያለው ሕገ-ወጥና ሥርዓት አልባ ድርጊት የተፈፀመው በአንዳንድ ተስፋ በቆረጡ የፖለቲካ ድርጅቶች አማካይነት ሲሆን፣ ይህም በነፃ መድረክ በሕዝብ ተቀባይነት ያላገኙትን የፖለቲካ ዓላማ በተዘዋዋሪ መንገድ እውን ለማድረግ ትምህርት ቤቶችን በመድረክነት ለመጠቀም ከያዙት አካሄድ የመነጨ መሆኑ ግልፅ ነው ብሎታል።</p>

<p>እንዲሁም ትምህርት ቤቶች በዕውቀትና በሥነ ምግባር የታነፀ ብቁ ዜጋ የማፍሪያ እንጂ የሕገ-ወጦችና የወንጀለኞች መደበቂያና መዶለቻ አለመሆናቸው ለማንም ግልፅ መሆን ይኖርበታል፣ ስለዚህ የኦሮሚያ ክልላዊ መንግሥት ሰሞኑን በተወሰኑ ት/ቤቶች በተማሪነት ሽፋን መታየት የጀመረውን አፍራሽ ድርጊት በሚመለከት የሚከተለተውን ማስገንዘቢያ ያስተላልፋል።</p>

<p>1ኛ. ችግሩ በተፈጠረባቸው አንዳንድ ት/ቤቶች ውስጥ የታወከው የመማር ማስተማር ሂደት ሥርዓትና መልክ ባለው ሁኔታ ከሰኞ መጋቢት 23 ቀን 1994ዓ.ም ጀምሮ እንዲቀጥል።</p>

<p>2ኛ. የመማር ማስተማሩ ሂደት በተቋረጠባቸው ትምህርት ቤቶች ውስጥ የሚያገለግሉ ማናቸውም መምህራንና የትምህርት ቤት ሠራተኞች ከሰኞ መጋቢት 23 ቀን 1994 ዓ.ም ጀምሮ በመደበኛ ሥራቸው ላይ እንዲገኙ። ከተጠቀሰው ቀን ጀምሮ በመደበኛ የሥራ ሰዓት በሥራቸው ላይ የማይገኙ መምህራን የትምህርት ሠራተኞች ሥራቸውን በገዛ ፈቃዳቸው መልቀቃቸውን ተገንዝበው ኃላፊነቱን እንዲወስዱ፤</p>

<p>3ኛ. ትምህርታቸውን ያቋረጡ ተማሪዎች ከመጋቢት 23 ቀን 1994 ዓ.ም ጀምሮ በትምህርት ገበታቸው ላይ በመገኘት በሰላማዊ መንገድ ትምህርታቸውንእንዲቀጥሉ። መማር የሚፈልጉ ተማሪዎችን ማወክና የኅብረተሰቡ ፀጥታ ማደፍረስ በጥብቅ የተከለከለ ሕገ ወጥ ድርጊት መሆኑን ከወዲሁ እንዲገነዘቡ፤</p>

<p>4ኛ. የተማሪዎች ወላጆች ከጀርባቸው የተለየ ዓላማ ያነገቡና በግፊት የሚነዱ ጥቂት ግለሰቦች በተማሪነት ስም የልጆቻቸውን በሰላም መማር እንዳያውኩ ቤተሰባዊ ክትትል እንዲያደርጉ፤</p>

<p>5ኛ. የፀጥታ ኃይሎች የመማር ማስተማሩን ሂደት የሚያደናቅፉ ግለሰቦችን በሚመለከት አስፈላጊውን የፀጥታ ማስከበር ኃላፊነታቸውን እንዲወጡ የኦሮሚያ ክልላዊ መንግሥት በጥብቅ ያስገነዝባል ብሏል።</p>


<p class="align-center"><a href="/Gazettas/Satenaw/info/Satenaw.sera.html">ከሳተናው መጋቢት 23 ቀን 1994</a></p>

</body>
</html>	














