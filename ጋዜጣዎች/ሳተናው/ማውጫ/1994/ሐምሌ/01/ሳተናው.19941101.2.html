<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"በትግራይ በኩል ስለተፈጠረው የወሮበላ ቡድን ጥናት አቅርቤያለሁ"</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> "በትግራይ በኩል ስለተፈጠረው የወሮበላ ቡድን ጥናት አቅርቤያለሁ"</h2>


<p>በክንፈ ገብረመድህን አመራር ሥር በደህንነት ተቋሙ ውስጥ ከፍተኛ ቦታ የነበራቸው አቶ በየነ ወንዳፍራሽ ከሻዕቢያ ድምፅ ጋር ባደረጉት ቃለምልልስ የኢህአዴግን ከፍተኛ ባለሥልጣናት በደህንነት ውስጥ ሆነው ለመመርመር ተልዕኮ ከወሰዱ በኋላ የነበረውን ሁኔታ በሚከተለው መንገድ አስቀምጠውታል፦ "ነገ ታምራትን መረመርክ፤ (የብአዴኖቹን ተንኮል ስለማውቅ) ነገ አቶ ተፈራን መረመርክ... ወዘተ... እንደዚህ አይነት ችግሮች እንዳይመጣ አንድ ቃልኪዳን አስገባኋቸው። ቃልኪዳኑም አትስራው ብላችሁ፣ ይሄን ነገር እንዳትነካው ካላላችሁኝ በስተቀር እሰራለሁ አልኩኝ።ይሄን ደግሞ ካለምንም ተፅዕኖ እንድሰራው ነው። ምናልባት ከምዕራቡ ሀገር ቆይታዬ የተማርኩት ነው። ይሄንን ካስተካከልኩ በኋላ ጥናቶች ጀመርኩኝ። ባጣናሁት መሠረት በትግራይ በኩል ስለተፈጠረው የወሮበላ ቡድንጥናት አቅርቤያለሁ።ይሄም ደግሞ ኢፈርትን ለመመስረት የተደረጉ ሙከራዎች፣ የሀገሪቷን ወርቅ ከአለም ገበያዎች ውጪ ለመሸጥ የተሳተፈ ኃይል ስለመኖሩ፣ ከፖለቲካ ወዳጆቻችን ወደ ሱማሊያ የሚሰጡ መሣሪያዎችን በሽያጭ መልክ የሚሰበሰብ የትግራይ ቡድን እንዳለ፣ ከኢፒ.አር.ኤፍ መተዳደሪያ ደንብና ከሀገሪቷ መተዳደሪያ ደንብ ውጭ የተጠቀመ፣ የራሱ የፖለቲካ አጀንዳ ያለው የትግራይ ቡድን እንደተመሰረተ ቀደም ብሎ ሪፖርት ካደረጉት ውስጥ አንዱ ነኝ። የኢሕአዴግ እስፖይናል ኮርዱ ያለው ትግራይ ላይ ነው። በዚህ በኩል የሚደርሰው አደጋ መላው ኢሕዴግን ከጥቅም ውጭ እንደሚያደርገው ነው የሚገባኝ። ያንን እድል ማግኘቴ ጥሩ ሆነ። ከኢሕአዴግ ህገ ድርጅት፣ ከሀገሪቷ ህገመንግስት ውጭ የራሱን ኃይል ይዞ የሚሄድ ቡድን ተፈጥሯል የሚል መደምደሚያ ያለው ሪፖርት ነው ያቀረብኩት። አሁን የምናገረው ነገር ፍ/ቤት መቅረብ ያለባቸው፣ ማስረጃቸውም በኢትዮጵያ ውስጥ ያለ ጉዳይ አለ።" ብለዋል።</p>


<p class="align-center"><a href="/Gazettas/Satenaw/info/Satenaw.sera.html">ከሳተናው ሐምሌ 1 ቀን 1994</a></p>

</body>
</html>	














