<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ጄኔራል ጋውና ሊከሰሱ ነው»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«ጄኔራል ጋውና ሊከሰሱ ነው»</h1>


<p>ፍኖተ ዲሞክራሲ የሚባለው የኢሕአፓ ድምፅ የሚከትለውን ዘገባ አስተላልፏል። </p>

<p>ተደጋግሞ እንደተገለጸው በወያኔ ሥርዓት ውስጥ ምዝበራ ያልተስፋፋበት ሁኔታ የለም። ከሁሉም በላይ ደግሞ የመከላከያ ሚኒስቴርን ያክል እስከ አንገቱ ድረስ ያልተነከረበት ማግኘቱ ያጠራጥራል። ሰሞኑን ከመከላከያ የደረሱን ምንጮች እንደሚያስረዱት በውጭ ኦዲተሮች የመ/ቤቱ የሂሳብ ምርመራ ሙከራ ተካሂዶ ነበር።</p>

<p>ገቢና ወጪው በተሳከረበት የሂሳብ ሰነድ ላይ በመመስረት በተደረገው ጥብቅ ምርመራ በትንሹ የ200 ሚሊዮን ብር ጉደለት መታየቱን ለማረጋገጥ ተችሏል። ይህ የተገኘው ጉደለት በሰነድ በተከናወነ የገቢና ወጪ ሥርዓት ብቻ እንጂ ያለምንም ወጪና ገቢ የሆነ የገንዘብ ቁጥጥር ቢሰላ ብዙ እንደሚሆን ምንጮቹ ገልፀዋል። መከላከያ ሚኒስቴር በሀገሪቱ ከፍተኛ መሥሪያ ቤት ከመሆኑም በላይ በሚሊዮን የሚገመት በጀት የሚያገኘው እሱ ነው። </p>

<p>ይህ በቢሊዮን የሚገመተው በጀት በየአመቱ የሚመደብለት መ/ቤት በሥሩ በርካታ የገቢ ማስገኛ በመመደብ በርካታ ገንዘብ ይሰበስባል። ከነዚህም መሐከል የመኮንኖች ክብብ በርካታ ፈረንጆች የመንግስት ባለስልጣኖች የሚዝናኑበትና ጐልፍ ክለብ በየክፍለ ጦሩና በየብርጌዶቹ የሚገኙ ወታደራዊ መደብሮችና መዝናኛ የሚ/መ/ቤት የነዳጅ ማመላለሻ ቦቴዎችና ገልባጭ መኪናዎችን የሚከራይበት እንዲሁም ... የደረቅ ጭነት ማመላሰሻ ኩባንያ አማካኝነት የሚገኘው ገቢ ተቆጣጣሪ የለውም ኦዲተሮችም አይተውት አያውቁም። ከዚህም ሌላ ለሠራዊቱ ማጠናከሪያ ተብሎ ከህዝብ የተሰበሰቡት በሚሊዮን የሚቆጠር ገንዘብ ለምን ተግባር እንደዋለ ማንም የጠየቃቸው የለም። አይኖርምም። </p>

<p>በመከላከያ ውስጥ ብዙ ጥያቄዎች ያለባቸው ቦታቸው የጠቅላይ ኢታማዞር፣ የመከላከያ ሚ/ር ዋና መ/ቤት አስተዳደርና ጥበቃ፣ የድርጅት ወይም ሎጀስቲካ መምሪያ ፣ መሃንዲስ መምሪያ፣ የምድር ጦር ፋይናንስና ቅስቀሳ መምሪያ እንዲሁም አየር ኃይል በግንባር ቀደምትነት የሚሰጠቀሱ መሆናቸውን ምንጮቹ ገልፀዋል።</p>

<p>ቀደም ሲል የተከናወነው ምዝበራ ተጠያቂ ሊሆን ይችላሉ ከሚባሉት ጄኔራል አበበ ተክለኃይማኖትና ጠቅላይ ኢታማዦር ሹም ፃድቃን ገ/ተንሳይ የጡረታ መብት ተከብሮላቸው በጡረታ ተሰናብተዋል። ብዙ ጥያቄ ያለበት የመሐንዲስ መምሪያ ጄኔራል አለምሸት ደግፌ አሁን የአየር ኃይል አዛዥ ሆኗል።</p>

<p>በጦሩ ውስጥ ለተፈፀመው ከፍተኛ ምዝበራ ግንባር ቀደም ተጠያቂ እንደሆነ የሚገመተው አንድ መኮንን ወደ ሲቪል ተቀይረዋል። አሁን በኃላፊነት ላይ ያሉት የመከላከያ ባለሥልጣናት በቀጥታም ሆነ በተዘዋዋሪ ከነመለስ ጋር ፀብ ስለሌላቸው የሰሩትን እየሰሩ ያሉት ሥራ ሳይቆጠር እንዲሾሙ ተደርገዋል። ከቀድሞዎቹ የመከላከያ ባለሥልጣናት ለነመለስ መገበር ያልፈለገው የትምህርት አስተዳደር መምሪያ ኃላፊ የነበረው ጄ/ል ታደሠ በርሄ ጡረታ ተከልክሎ ከሠራዊቱ ከተሰናበተ በኋላ በተለይ በጦርነቱ ወቅት ከተፈፀመው የጦር መሳሪያ ግዢ ጋር በተያያዘ ከነስዬ አብርሃ ጋር ክስ ሊመሠረትበት ዳር ዳር እየተባለ መሆኑን ጉዳዩን በቅርብ የሚከታተሉ የመከላከያ ምንጮቻችን የላኩት ጥቆማ ያመለክታል። በአጠቃላይ ከአሁን ቀደም ተደጋግሞ እንደተገለፀው የመለስ ዜናዊ የፀረ ሙስና ዘመቻ ከኢኮኖሚው ፋይዳው ይልቅ ለፖለቲካው ፋይዳው ትኩረት የተደረገበት በመሆኑ እስከአሁን የታሰሩት ባለሥልጣናትም ሆኑ ወደፊትም የሚታሰሩት ከነመለስ ጐራ በተቃራኒው ከቆሙት ከነስዬ አብርሃ ጋር የተያያዘ መሆኑን አብዛኛው ሰው እያመነ መምጣቱን የተሰጡ አስተያየቶች ያስረዳሉ።» ሲል ዘግቧል።</p>


<p class="align-center"><a href="/Gazettas/Satenaw/info/Satenaw.sera.html">ከሳተናው ጥር 6 ቀን 1994</a></p>

</body>
</html>	














