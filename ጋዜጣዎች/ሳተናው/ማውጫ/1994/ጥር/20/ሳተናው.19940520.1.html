<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ታምራት ላይኔ ሆስፒታል ገቡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ታምራት ላይኔ ሆስፒታል ገቡ</h1>


<p>የሽግግር መንግሥቱ ጠ/ሚ/ር የነበሩት ታምራት ላይኔ በሥልጣን ላይ ያሉት የቀድሞ ጓደኞቻቸው ንስሃ እንዲገቡ ምክር ከለገሱ 3 ሳምንታት በኋላ ታመው ሆስፒታል ገቡ።</p>

<p>ታምራት ላይኔ «ዝምታ ለበጊቷም አልበጀም» በማለት በልጆጃቸው ላይ አደጋ ለማድረስ ተሞክሮ ነበር ሲሉ ለኢትዮጵያ ሕዝቦች ማሳወቃቸው ይታወሳል። በእስር ላይ በነበሩበት ጊዜ በጥፊ እስከመመታት የደረሱት ታምራት ላይኔ (ገና ይህን ታሪክ በሂደት ይፋ ያደርጋሉ ተብሎ በጉጉት ይጠበቃል) ከቅርብ ጊዜ ወዲህ በጠቅላይ ፍ/ቤት መድረክ ላይ ከቀረበባቸው ክስ ራሳቸውን ለመከላከል የሚያደርጉት ጥረት ከፍተኛ የሕዝብ ድጋፍ አስገኝቶላቸዋል።</p>

<p>በተለይ በምኒልክ ጋዜጣ በኩል ለኢትዮጵያ ሕዝቦች ይፋ የሆነው አቤቱታቸው ታምራት ከሙህሮች ተርታ ለመሰለፍ የሚያበቃቸውን ንባብ በእስር ቤት ሆነው ማገባደዳቸውን እንዳስመሰከረላቸው ታዛቢዎች ይናገራሉ። የአቶ ታምራት ባለቤትና ልጆች በአሁኑ ሰዓት ከሀገር ወጥተው የስደትን ኑሮ እየገፉ መሆናቸው ይታወቃል። ታምራት ሥልጣን ላይ በነበሩበት ጊዜ ተቀናቃኞቻቸው ለባለቤታቸው የተቆረቆሩ በማስመሰል ሰፊ የስም ማጥፋት ዘመቻ አካሂደውባቸው እንደነበር ይታወሳል። ሆኖም ባለቤታቸው ለአሉባልታዎቹ ባለመንበርከክ ከአቶ ታምራት ጋር በመወገን እንዳሳፈሯቸው ቅርበት ያላቸው ምንጮች ይናገራሉ። ታምራት ላይኔ በምኒልክ ጋዜጣ ላይ በወጣው አቤቱታቸው እንዲህ ብለዋል «ለዚህ ያበቁኝን የቀድሞዎቹን ጓደኞቼን፣ እንደኔ ወህኒ ተወርውረው ከመማቀቅም በላይ ግፍና በደል እንዲፈፀምባቸው፣ እንደኔ ልጆች፣ ልጆቻቸው ግድያ እንዲደገስላቸው፣ እንደኔ ቤተሰቦች፣ ቤተሰባቸው እየተሰደደ የቀሩትም በገዛ ሀገራቸው እየተሰቃዩ እንዲኖሩ ፍፁም አልመኝላቸውም። ለእኔ እንደሚመኙት እነሱ በችጋር ተቆልተው እንዲፈግሙም ጭራሽ አልመኝም። ይህ ሁሉ የሰዎች ሰይጣናዊ ገፅታ፣ የእነሱን መሳይ የአውሬነት ባህርይ እንጂ ሰብዓዊ ባህርይ ከቶ አይደለም።</p>

<p>እኔ የምመኝላቸው ልብ እንዲያገኙ ብቻ ነው። ለዚህች ሀገር የቆምንላት እኛ ብቻ ነን የሚለውን በግብዝነት የተሞላ ግትር አስተሳሰባቸውን አሽቀንጥረው፣ «ተሃድሶ» ብለው የጠሩትን የያእቆብ ጨዋታቸውን ረስተው፣ መላውን ሕዝብ በአንድነት ዓላማዎች ዙሪያ በማስተባበር፣ ለኢትዮጵያና ለሕዝቧ ደህንነትና ብልፅግና እንቆማለን የሚሉትን ምሁራንና ባለሙያዎች ሁሉ መጣፊያ ሳይጥፉባቸውና ክርስትና ስም ሳይሰጧቸው በማሰባሰብ ይቺን ሀገር ልትወጣ ከማትችልበት የውድቀት አፋፍ ለመመለስ የመጨረሻውን እል እንዲጠቀሙበት ነው። ፀሐይቱ አዘቅዝቃለች እንጂ ገና አልጠለቀችም። የአስተሳሰብ ለውጥና የሚከፈት ልብ ግን እየጠየቀች ነው።<br/>
1. የምፅአት ቀን ግም ያለች እንደሆን፣<br/>
የነፍስ ዛንዝራን፣ የህይወት ብረት መዝጊያ......<ብር>
 አድኖት አያድን፣<br/>
2. ሱባዔም አያግዝ፣ ሥጋወ ደሙ አይሆን፣<br/>

3. አሁን ነው ንስሃ፣ አሁን ነው መፀለይ......<ብር>
 ዛሬ ነው መመነን፣<br/>
አሉ አሉ መምህሩ<br/>
የነፍስ ልጃቸውን ሲመክሩ ሲዘክሩ።»</p>

<p>በአቶ ታምራት የሆስፒታል ቆይታ ዙሪያ ነገ በሚመጣው አስኳል ጋዜጣ ላይ ቀጣያ ዘገባ ይስተናገዳል።</p>


<p class="align-center"><a href="/Gazettas/Satenaw/info/Satenaw.sera.html">ከሳተናው ጥር 20 ቀን 1994</a></p>

</body>
</html>	














