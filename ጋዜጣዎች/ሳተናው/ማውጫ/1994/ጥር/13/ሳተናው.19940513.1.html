<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ከፍተኛ ዲፕሎማት ከዱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ከፍተኛ ዲፕሎማት ከዱ</h1>


<p>ሮም በሚገኘው የኢትዮጵያ ኤምባሲ ውስጥ ከፍተኛ ዲፕሎማት የሆኑት ዶክተር በቀለ ከዱ።</p>

<p>በዶክተር በቀለ መክዳት ትላንት በተደመጠው የኢሕአፓ ድምፅ ተበስሯል። በዲፕሎማቱ መክዳት በውጭ ጉዳይ ሚኒስቴር አካባቢ ጥሩ ስሜት ያልፈጠረ መሆኑን ለጉዳዩ ቅርበት ያላቸው ምንጮች ገልፀውልናል። ዶክተሩ የኢኮኖሚ ትብብር ጉዳዮች ኃላፊ ነበሩ። ጣሊያን ለኢትዮጵያ የምትሰጠው ዕርዳታ ከፍተኛ በመሆኑ ዶክተሩ ብዙ ሚስጥሮች ይዘው መክዳታቸው ይህን እርዳታ አደጋ ላይ ይጣለው አይጣለው ለጊዜው አይታወቅም። ሆኖም ጉዳዩ ያሳሰባቸው የውጭ ጉዳይ ሚኒስቴሮች እንዳሉ ለጉዳዩ ቅርበት ያላቸው ምንጮች ገልፀውልናል።</p>

<p>ዶክተር በቀለ የኢሕአፓ ድምፅ ከሆነው ፍኖተ ዲሞክራሲ ጋር ባደረጉት ቃለምልልስ «በእርግጥ ለ8 ዓመታት አገልግያለሁ ወያኔ በኢትዮጵያ ሕዝቦችና በተለይም በደቡብ ሕዝቦች ላይ እያደረሰ ያለውን አስተዳደራዊ በደል ዝም ብዬ በማየት አሜን ብሎ መቀበል ስላቃተኝ፣ ብዙ ጊዜም በዲፕሎማቶች ስብሰባና በተገኘው አጋጣሚ ተቃውሞዬን ሳስማ ቆይቻለሁ። ሕገ-መንግስቱ የተጣሰ መሆኑን ከመናገር ተቆጥቤ አላውቅም። አንዳንድ ሁኔታዎች መሻሻል እንዳሚኖርባቸውም ስገልፅ ነበር። ይህንን ተቃውሞዬን በማስመልከት በኤምባሲው የኢሕአዴግ ሰላዮች ለውጭ ጉዳይ ሚኒስትር ሪፖርት ያደረጉ ሲሆን፣ በዚህም የተነሳ አንዳንድ ቅጣቶችና ማስፈራሪያዎች ሲደርሱብኝ ቆይተዋል። በመጨረሻም የጀመርኩትን ሥራ በማቋረጥ ወደ ሀገር ቤት ተመልሼ ሪፖርት እንዳደርግ ታዝዣለሁ። አሁን ባለው ሁኔታ ወደ አገር ቤት መመለስ ለደህንነቴ የሚያሰጋ ከመሆኑም በላይ፣ በኢትዮጵያ የዲሞክራሲና ፍትሃዊ አስተዳደር ለማስፈን እየተደረገ ላለ ሠላማዊ ትግል የበኩሌን አስተዋፅኦ ለማድረግ ዕድል አላገኝም የሚል ስጋት ስላደርብኝ ነው። እዚህ በውጭ ሆኜ ያለስጋት በኢትዮጵያ የተሻለ ሥርዓት እንዲጐለብትና እንዲፋጠን ለሚደረገው ትግል የአቅሜን ያህል አስተዋፆ ለማድረግ በጣም ከምወደው የዲፕሎማት ሥራ ራሴን ለማግለል ተገድጃለሁ።</p>

<p>የአቶ መለስ መንግሥት ለኢትዮጵያ ሕዝብ የገባውን ቃል ይኸው ከ10 ዓመታት በኋላ ሊፈፀም አልቻለም። ላለፉት 10 ዓመታት በኢህአዴግ ተወርተው የበሩት ሠላምና መረጋጋት፣ ዲሞክራሲና ልማት፣ የቃላት ጋጋታ ብቻ ሆኖ ቀርቷል። ኢህአዴግ ራሱ በቅርብ ለኢትዮጵያ ሕዝብ የሰጠው ሕገ መንግሥት ሠላም አሳጥቶት አጣብቂኝ ውስጥ ገብቷል። በሕገ መንግሥቱ ላይ የሰፈሩት የግለሰብና የሕዝብ መብቶች የውሃ ሽታ ሆኖ ቀርቷል። የ1995ቱ ሕገ መንግሥት ለገዢው ቡድኖች ከፍተኛ ጥቅም የሚያስገኝ አንቀፆችን ያዘለ በመሆኑ፣ ህገ መንግሥቱ በትክክል እንዲተረጐም መታገሉ ትክክለኛው የትግል ስልትና የትግል አቅጣጫ መስሎ ይታየኛል። የደቡብ ተወላጅ እንደመሆኔ መጠን እኔ በዚህ በኩል ለሚደረገው ትግል የበኩሌን አስተዋፅኦ ለማድረግ ዝግጁ ነኝ።» ብለዋል።</p>


<p class="align-center"><a href="/Gazettas/Satenaw/info/Satenaw.sera.html">ከሳተናው ጥር 13 ቀን 1994</a></p>

</body>
</html>	














