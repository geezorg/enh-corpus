<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ሠራዊቱ ውስጥ ችግር ነበር» ነጋሶ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«ሠራዊቱ ውስጥ ችግር ነበር» ነጋሶ</h1>


<p>ከሪፖርተር ጋር ባደረጉት ቃለ ምልልስ በህወኃት ውስጥ ክፍፍል ከተፈጠረ በኋላ በሠራዊቱ ውስጥ ክፍፍል ተፈጥሮ እንደነበር ይፋ አደረጉ። ስለሁኔታው ዶ/ሩ ሲናገሩ እንዲህ ብለዋል፦«የሕወኃት ፖሊት ቢሮ ማዕከላዊ ኮሚቴ በአካሄዱ ጭቅጭና በፅሑፍ ዝግጅት ብዙ ጊዜ አጠፋ። ይህም ብቻ አይደለም የቦናፓርቲዝም ፅሑፍ ለአንዳንድ የእህት ድርጅቶች አባላትና ለሠራዊቱ አባላትም ደርሶ ነበር። ለሁለተኛ ጊዜ ወደ ሪያድ ለህክምና ከመሄዴ በፊት እኔም ቅጅውን አግኝቼ ነበር። ችግር እየተፈጠረ መሆኑን የሰማሁት ሕዳር 21 ቀን 1993 ዓ.ም ከተመለስኩ በኋላ ነው።</p>

<p>በ23/3/93 ከአንድ የብአዴን አመራር አባል ጋር ባደረግሁት ውይይት በብአዴን ፖሊት ቢሮ አባላት አንደኛ የህወሓት ፖሊት ቢሮ አባላት በጠለቀ ችግርና መከፋፈል ውስጥ ስለገቡ ችግራቸውን ለመፍታት እንደማይችሉና ብአዴን በመድረካቸው ቢሳተፍ እንደሚሻልና የአቅጣጫ /ጰርስፐችቲቨ/ ውይይት የኢትዮጵያን አብዮት የሚመለከት ጉዳይ በመሆኑ እነሱም በህወሐት መድረክ እንዲሳተፉ እንዲደረግ መጠየቃቸውንና አይሆንም መባላቸውን ሰማሁ። በነገራችን ላይ የብአዴን አካሄድ ለራሱ ተሳትፎ ብቻ ሁኔታን ለማመቻቸት ነበር እንጂ ኦህዴድንና ደኢሕዴግም የተሳተፈው ውይይቶችና ተሳትፎዎች እኩልነትን በጠበቀ የኢህአዴግ ተሳትፎ እንዲሆን አልነበረም። የዚያን ጊዜ የብአዴን ተሳትፎ ፍላጐት የማሌ ጀርባ ያላቸው አባላት ተሳትፎ ነበር። በዚህም የተነሳ የብአዴንና የሕወኃት ፖሊት ቢሮ አባላት መካከል መጥፎ ስሜት እየተፈጠረ መምጣት እንደጀመረ አውቃለሁ።ሆኖምግን ጉዳዩ ለህወኃት ማዕከላዊ ኮሚቴ በ30/3/93 እንደሚቀርብና እንደሚወሰን ለብአዴን ፖሊት ቢሮ እንደተነገረና የህወኃት ማዕከላዊ ኮሚቴ ጥያቄውን ካልተቀበለ ብአዴን በራሱ መንገድ ለመሄድ እያቀደ መሆኑን ሰማሁ። በተጨማሪም በድርጅት አባላት ብቻ ሳይሆን በሠራዊት አባላት ውስጥም ጐራ መለየት መከሰቱን ነው የሰማሁት።</p>

<p>የህወኃት ማዕከላዊ ኮሚቴ ስብሰባ ተጀምሮ በታህሳስ 3/1993 የብአዴን ጥያቄ በህወኃት ማዕከላዊ ኮሚቴ ተቀባይነት እንዳጣ በ4/4/93 ሰማሁ። ከአንዱ የህወሐት ማዕከላዊ ኮሚቴ አባልም እንደሰማሁት ከሆነ በብአዴን ጥያቄ ላይ ድምፅ ተሰጥቶ ነበር። ከ30 አባላት አንዱ ወይም ሁለት ገለልተኛነትን የመረጡ ሲሆን አምስት ጥያቄያቸውን እንቀበል ሲሉ 23ቱ የብአዴንን ጥያቄ አልተቀበለም። እዚህ ላይ በግልፅ የሚታየው ችግር የተፈጠረው በብአዴን ፖሊት ቢሮ አባላትና በህወኃት ማ/ኮ አባላት መካከል ነበር እንጂ በ«አንጃው»ና በብአዴን መካከል አልነበረም።</p>

<p>ዶ/ር ነጋሶ ጊዳዳ በቃለ ምልልሱ በኢህዴግ ውስጥ አባል ከሆኑት ድርጅቶች መካከል ብአዴንን በቀጥታና በተዘዋዋሪ በከረረ መልኩ አማረዋል። ሕብረ ብሔራዊ አመራር ያለው ብአዴን የብሔር ፖለቲካን ከልቡ ያልተቀበለ መሆኑ የሚነገርለት ነው። በሕወኃት ውስጥ ክፍፍል ከተፈጠረ በኋላ በኢህአዴግ ሥር ያሉ ብሔራዊ ድርጅቶች ፈራርሰው በሕብረ ብሔራዊ አወቃቀር ገዢው ፓርቲ እንዲደራጁ በግልፅ ቀስቅሰዋል። አቋማቸው በሌሎቹ የኢህአዴግ አባል ድርጅቶች ተቀባይነት እንደሌለው የውስጥ አዋቂ ምንጮች ይናገራሉ።</p>


<p class="align-center"><a href="/Gazettas/Satenaw/info/Satenaw.sera.html">ከሳተናዊ የካቲት 25 ቀን 1994</a></p>

</body>
</html>	














