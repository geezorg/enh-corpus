<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የቤተክህነት ሂሳብ እንዲመረመር ወሰነ በሲኖዶስ አብዮት ፈነዳ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የቤተክህነት ሂሳብ እንዲመረመር ወሰነ በሲኖዶስ አብዮት ፈነዳ</h1>


<p>የኢትዮጵያ ኦርቶዶክስ ቤተክርስቲያን ሲኖዶስ የአቡነ ጳውሎስን ቅሬታ ውድቅ በማድረግ የቤተክህነቱ ሂሣብ በመንግሥት ኦዲተሮች እንዲመረመር ወሰነ።</p>

<p>የቤተክህነት ሂሣብ በውጭ ኦዲተሮች እንዲመረመር ጥያቄ ያቀረበው 6 የኦርቶዶክስ ቤተክርስቲያኗ ሊቀ ጳጳሳት እንደነበሩ ይታወሳል። ሊቀ ጳጳሳቱ ጥያቄይቸውን በነፃው ፕሬስ በኩል ለሕዝብ ማቅረባቸው አግባብ አልነበረም ብለው የአቡነ ጳውሎስ ደጋፊዎች ሲኖዶሱ እንዲያወግዛቸው የቃጡት ሙከራ ሳይሳካ መቅረቱንም የውስጥ አዋቂ ምንጮች በተለይ ለሳተናው ጋዜጣ ገልፀዋል። የአቡነ ጳውሎስ ቀኝ እጅ የሆኑት አቡነ ገሪማ 6ቱ ሊቀ ጳጳሳቱ ከሲኖዶሱ ጉባዔ ወጥተው ቀሪዎቹ የሲኖዶስ አባላት ለነፃው ፕሬስ ጉዳዩን ስለማሳወቃቸው እንነጋገርበት ብለው ያቀረቡት ሃሣብ በሲኖዶሱ ብዙሃን አባላት ተቀባይነት ሳያገኝ ቀርቷል።</p>

<p>6ቱ ሊቀ ጳጳሳት ቤተክርስቲኗ ውስጥ አለ ስለሚባለው ሙስና በኮሚቴ እንዲጣራ ያቀረቡትንሃሣብ ከተቃወሙት መካከል የምሥራቅ ጐጃም አቡነ ዘካሪያስ፣ የመቀሌው አቡነ መርሃክርስቶስ፣ አቡነ ጳውሎስ ይገኙበታል። በሲኖዶሱ ላይ መቀመጫ ካላቸው ትግራዊያን ጳጳሳት መካከል ብዙሃኑ የአቡነ ጳውሎስን ሃሣብ ውድቅ በማድረግ የመንግሥት ኦዲተሮች የቤተክህነትን ሂሣብ እንዲመረመር ድምፃቸውን ስጥተዋል።</p>

<p>በቤተክህነት ዙሪያ ያሉ ታዛቢዎች አቡነ ጳውሎስ ሌላው ቀርቶ ትግራዊያን ሊቃ ጳጳላትን በዙሪያቸው ማሳባሰብ አለመቻላቸው በጣም አደገኛ እንደሚሆንባቸው እየተናገሩ ናቸው።</p>

<p>የምሥራቅ ጐጃም ሊቀ ጳጳስ አቡነ ዘካሪያስ «ቤተ ክርስቲያኗ በታሪኳ እንደአሁን ጊዜ ጥሩ ዘመን ገጥሟት አያውቅም» በማለት የተናገሩት በርካታ ምዕመናንን አስቀይሟል። እስከ 1966 ድርስ በኢትዮጵያ የነበረው መንግሥታዊ ሥርዓት «የሲሶ ሥርዓት» በመባል የሚታውቅ እንደነበር ይታወሳል። በዚያ ሥርዓት ኦርቶዶክስ ቤተክረስቲያን ከንጉሥ እኩል ቦታ የነበራት ናት። አብነ ጳውሎስ በፓትርያርክነት ከተመረጡ ወዲህ የአቡነ ጳውሎስን አቋም በመቃወም ውሳኔ ሲያሳልፍ ይህ የመጀመሪያው አጋጣሚ መሆኑን ታዛቢዎች ይናገራሉ።</p>

<p>ይህንን ሁኔታ አስመልክተው «አብዮት ነው» ብለዋል አንድ ስማቸው እንዳይጠቀስ የጠየቁት አባት። ነገ በምተወጣው አስኳል ጋዜጣ ላይ ቀጣይ ዘገባ እንደሚኖር ከአስኳል ጋዜታ ዝግጅት ክፍል ተነግሮናል። እንዲከታተሉት ተጋብዘዋል።</p>


<p class="align-center"><a href="/Gazettas/Satenaw/info/Satenaw.sera.html">ከሳተናው ጥቅምት 19 1994</a></p>

</body>
</html>	














