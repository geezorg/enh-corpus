<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ቀኝ አዝማች ነቅዓጥበብ የምርጫ ቦርድ ኃላፊን (አሰፋ ብሩ) አነጋገሩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ቀኝ አዝማች ነቅዓጥበብ የምርጫ ቦርድ ኃላፊን (አሰፋ ብሩ) አነጋገሩ</h2>


<p>በመዐሕድ ውስጥ የተፈጠረው አንጃ የመዐሕድ ልሳን በሆነው አንድነት ጋዜጣ ሥር "የመላው አማራ ህዝብ ድርጅት ልሣን" የሚለውን ፅሁፍ በመሰረዝ "የመላው ኢትዮጵያ አንድነት ድርጅት ልሣን" በሚለው ህጋዊ ያልሆነ ስም ተካው።</p>

<p>አንጃው የመዐሕድ አባላት ሳይሰሙና ሳይመክሩ የድርጅቱን ስም ቀይሬያለሁ ብሎ ያስታወቀ ቢሆንም የድርጅቱ ስም እንዲለወጥ ለምርጫ ቦርድ ያቀረበው ጥያቄ ገና ተቀባይነት አላገኘም።</p>

<p>በቀኝአዝማች ነቅአጥበብ በቀለ የሚመራው የመዐሕድ ጊዜያዊ አስተባባሪ ኮሚቴ ባለፈው ዓርብ በምርጫ ቦርድ ፅ/ቤት የፅ/ቤቱ ኃላፊ ከሆኑት አቶ አሰፋ ብሩ ጋር ተገናኝቶ ተደረገ የተባለው የስም ለውጥ ህጋዊ መሥፈርቶችን ባሟላ መልኩ እንዳልሆነና የድርጅቱን ብዙኃን አባላት ፍላጐት የሚያንፀባርቅ እንዳልሆነ ገልፀዋል።</p>

<p>መኢአድ ቢቋቋም ተቃውሞ የለንም ያለው የመዐሕድ ጊዜያዊ አስተባባሪ ኮሚቴ፣ መኢአድን ለማቋቋም ግን መዐህድን ማፍረስ አለብን ብሎ መነሳት ከመርህ፣ ከሞራልና ከህግ አኳያ ተቀባይነት እንደሌለው አስረድቷል።</p>

<p>ቀኝ አዝማች ነቃአጥበብ በቀለ ለአቶ አሰፋ ብሩ እንደገለፁት ከሆነ መዐሕድን ስሙን ቀይረነዋል የሚሉት ግለሰቦች፣ የድርጅቱን መተዳደሪያ ህገ ደንብ አንቀፅ ቁጥር 4 ተከትለው፣ ስም መቀየር ይገባል የሚለውን አቋማቸውን ለመዐሕድ ብሔራዊ ሸንጐ ማቅረብ ሲገባቸው የስም ለውጥ ያሉትን በምሥጥር ፈፅመዋል ብለዋል። እንዲሁም በድርጅቱ መኖር አለበት ሲሉ አቋም የያዙትን የድርጅቱን ብዙኃን አባላት "ከፈለጋችሁ ለቃችሁ መውጣት ትችላላችሁ፣ እና የወሰነውን በግድ መቀበል አለባችሁ" በማለት ህግ ጥሰዋል ብለዋል። በዚህም ሳቢያ ምርጫ ቦርድ ከህግ ውጭ ለተፈፀመ ነገር ህጋዊ እውቅና መስጠት አይገባውም ብለዋል።</p>

<p>አቶ አሰፋ ብሩ በበኩላቸው የእነ አቶ ኃይሉ ሻውልን የስም ለውጥ ጥያቄና የእነ ቀኝአዝማችን ህጋዊ ተቃውሞ ለቦርዱ አቅርበው ውሳኔ እንደሚያሰጡ ገልፀውላቸዋል። ይህ በእንዲህ እንዳለ የመኢአድ መሪዎች የግለሰቦችን ስም በፈጠራ እያጎደፉ የሚያወጧቸው መግለጫዎች ገዢው ፓርቲ በህዝብ ልጆች ስብእና ላይ በማነጣጠር ውሸት እየፈጠሩ የሚያወጧቸው መግለጫዎች ገዢው ፓርቲ በህዝብ ልጆች ላይ እርምጃ እንዲወስድ የሚያመቻቹ መሆናቸውም ይነገርላቸዋል።</p>


<p class="align-center"><a href="/Gazettas/Satenaw/info/Satenaw.sera.html">ከሳተናው ጳጉሜ 4 ቀን 1994</a></p>

</body>
</html>	














