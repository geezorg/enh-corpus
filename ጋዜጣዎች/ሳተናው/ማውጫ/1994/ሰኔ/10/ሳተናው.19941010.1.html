<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የጣልያንና የኢትዮጵያ ግንኙነት እየተበላሸ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የጣልያንና የኢትዮጵያ ግንኙነት እየተበላሸ ነው</h1>


<p>በኢትዮጵያና በጣሊያን መካከል ያለው ዲፕሎማሲያዊ ግንኙነት እየሻከረ በመሄድ ላይ መሆኑን የውጭ ጉዳይ ሚኒስትር ስዩም መስፍን ባለፈው ሣምንት አበሰሩ። ስዩም መስፍን በሰጡት መግለጫ "በአፍሪካ ቀንድ ያለውን ያልተረጋጋ ሁኔታን አስመልክቶ አልፎ አልፎ የጣሊያን መንግስት የሚወስዳቸው አቋማቸውን የኢትዮጵያን ብሄራዊ ጥቅምና ደህንነት የሚጐዱ እንደሆኑና፣ ይህም መቆም አለበት" ብለዋል።</p>

<p>በጉዳዩ ዙሪያ አስተያየታቸውን የጠየቅናቸው ታዛቢዎች እንዳሉት ከሆነ ጣሊያንና ኢትዮጵያ በኢትዮ-ኤርትራ ጦርነት ጊዜና በሱማሊያ ጉዳይ ዙሪያ አለመግባባቶች አሏቸው።</p>

<p>የጣሊያን መንግስት ለኤርትራ አየር ኃይል መለማመጃ ጀቶች መሸጡና እነዚህም መለማመጃ ጄቶች በአይደር ትምህርት ቤት ላይ ጥቃት በመፈፀም በርካታ ህፃን ኢትዮጵያዊያን ለህልፈተ ህይወት መብቃታቸው ይታወሳል።</p>

<p>በ1993 በኢትዮጵያ የመንግስት ለውጥ ተደርጐ አማራ በማዕከላዊ መንግስቱ ውስጥ የነበረውን ወሳኝ ቦታ ሲያጣ ጣሊያኖች ደስተኞች እንደነበሩ ታዛቢዎች ገልፀውልናል። ጣሊያን በኢትዮጵያ ላይ የነበራትን የቅኝ ግዛት ጥያቄ በዋናነት የተቃወመውና የመከተው አማራው ነው የሚል አመለካከት በጣሊያኖች ዘንድ እንዳለ ታዛቢዎች ገልፀውልናል።</p>

<p>አንድ አስተያየት ሰጪ እንዲህ ብለዋል "ጣሊያን ዶክሜንቶችን ስትመረምር "አቢሲኒያ" ከሚለው ቃል ይልቅ " "አማራ የሚለው ቃል በብዙ እጥፍ በልጦ ይገኛል፣ በተለይ በሞሶሎኒ ዘመን የነበረው የአርበኝነት እንቅስቃሴን ጣሊያኖች የአማራ ተቃውሞ ነው ይሉ እንደነበር በጣም ግልፅ ነው" እንደታዛቢዎቹ ከሆነ በጣሊያኖች ትንታኔ ከኢትዮጵያ ሕዝቦች መካከል ጣሊያኖች ከትግራዊያን ጋር ጥሩ ታሪካዊ ግንኙነት ስላላቸው ከ1993 በኋላ ከኢትዮጵያ ጋር የሚኖራቸው ግንኙነት ጥሩ ይሆናል ብለው ነበር። እንዳሉትም እስከ ኢትዮ ኤርትራ ጦርነት ፍንዳታ ድረስ ይህ ግንኙነት ጥሩ ደረጃ ላይ ደርሶ የነበረ ቢሆንም ከጦርነቱ ወዲህ ግን እየተበላሸ በመሄድ ላይ ነው።</p>


<p class="align-center"><a href="/Gazettas/Satenaw/info/Satenaw.sera.html">ከሳተናው ሰኔ 10 ቀን 1994</a></p>

</body>
</html>	














