<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"የወያኔ መሪዎች ትላንት ባዶ እግራቸውን አዲስ አበባ ገብተው ዛሬ ሚሊየነሮች ሆነዋል"</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">"የወያኔ መሪዎች ትላንት ባዶ እግራቸውን አዲስ አበባ ገብተው ዛሬ ሚሊየነሮች ሆነዋል"</h1>


<p>የቀድሞው መንግስት መሪ የነበሩት ኰ/ል መንግሥቱ ኃይለማሪያም "የሌተና ኰ/ል መንግሥቱ ኃይለ ማሪያም ትዝታዎች" በሚለው መፅሀፍ ላይ በሰጡት ቃለምልልስ የኢሕአዴግ መሪዎችን አዲስ አበባ ባዶ እግራቸው ገብርው ዛሬ ሚሊየነሮች ሆነዋል ሲሉ ወነጀሏቸው።</p> 

<p>ኰ/ል መንግሥቱ እንዲህ ብለዋል "ከኢትዮጵያ ስወጣ ብቻዬን አይደለም የወጣሁት። አብረውኝ የነበሩ ሰዎች ገንዘብ ጭኜ ወጥቼ ከሆነ መመስከር ይችላሉ። ራቁቴን ነው የወጣሁት። የገንዘብ ሰው ብሆን ኖሮ ያንን በመሰለ ቀውጢ ጊዜ ሳይሆን 17 ዓመት በሥልጣን ላይ በነበርኩበት ወቅት የፈለገኝን ማድረግ እችል ነበር። ሀገሬን ለመልቀቅ ከመገደዴ ጥቂት ሳምንታት በፊት የኩዌት መንግሥት በስሜ በቼክ የላከውን 20 ሚሊዮን ዶላር ትቼ ነው የወጣሁት። ከዚያ ጥቂት ዓመታት ቀደም ሲል የሊቢያው ኰሎኔል ጋዳፊእንደዚሁ በስሜ የላከውን 150 ሚሊዮን ዶላር ገቢ አድርጌ ላገር ግንባታ ውሏል። እኔ ለአገሬ ገንዘብ አምጪ እንጂ ገንዘብ ዘራፊ አይደልሁም። የባእዳን ፊት እንደ እሳት እየገረፈኝ ከውጪ እርዳታ እየለመንኩ እያመጣሁ ነው ለግብርና፣ ለኢንዱስትሪ፣ ለማዕድን ሲውል የነበረው። ስምንትቢሊዮን ሩብል አልከፈልንም። በብዙ ሶሻሊስት ሀገሮች የመጣ በብዙ ሚሊዮን የሚቆጠር ገንዘብ አልተከፈለም። በነፃ ብር እያመጣሁ ላገር ልማት የዋልኩ ነኝ። በዚህ የኢትዮጵያ ህዝብ አይጠረጥረኝም። እኔም ሆንኩ የመንግሥት ሥልጣን ላይ የነበሩ ጓዶቼ በዘረፋ አንታማም። የኢትዮጵያ ሕዝብ ይመስክርልናል።</p>

<p>ወያኔዎች እንደራሳቸው ስለሚመስላቸው የፈለጋቸውን ሊያስወሩ ይችላሉ። እነሱ በባዶ እግራቸው መጥተው ዛሬ ባለ ማርቸዲስ ናቸው በቁምጣ መጥተው ዛሬ ባለ ሚሊየነሮች ናቸው። የነሱ ጠቅላይ ሚኒስትር ታምራት ላይኔ የመንግሥት ካዝና ውስጥ እጁን ከቶ ሳይርመጠመጥ ጥቂት ዓመታት እንኳ መቆየት አልቻለም። ሌሎቹም ያው የምናያቸው ናቸው። በሙስና እየተጨማለቁ የአዲስ አበባን ወህኒ ቤት አጥለቅልቀውት የለ?" እንዲሁም በሥልጣን ዘመናቸው ሥልጣን ላይ የነበሩትና ዛሬ ወህኒ ቤት ታስረው የሚገኙት ጓደኞቻቸውን አስመልክተው እንዲህ ብለዋል "እኔ ብሞት፣ ብነሳ ምንድነው? አንድ ሰው አይደለሁም እንዴ? ዛሬ እነሱ ምን አገኙ? የት ናቸው ነው ጥያቄው። በተከበሩበት አገር፣ በክብር በተንጎማለሉበት ከተማ አይደለም እንዴ ወያኔ አሰልፎ በሴት ወታደር እየነዳ ወህኒ ቤት ያስገባቸው? ባንድ ጡሩምባ ሲጠሩ እየተግተለተሉ ሄደው ነው እጃቸውን የሰጡት። ከበፊቱ ሲነገራቸው ቢሰሙ ኖሮ ይሄ ሁሉ አይመጣም ነበር። ላገራቸው መሆኑን ዘንግተውት፣ ለኔ ለግሌ የሚዋጉ ነበር የመሰላቸው"</p>


<p class="align-center"><a href="/Gazettas/Satenaw/info/Satenaw.sera.html">ከሳተናው ሰኔ 17 ቀን 1994</a></p>

</body>
</html>	














