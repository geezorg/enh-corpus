<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በረከት ስምዖን የሜጋ ቦርድ ሰብሳቢ ሆኑ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በረከት ስምዖን የሜጋ ቦርድ ሰብሳቢ ሆኑ</h1>


<p>ኢ አር ፓዘቲቭ በመባል የሚታወቁትና "ከተሃድሶው" በኋላ የማስታወቂያ ሚኒስቴር በመሆን የተሾሙት በረከት (በረኸት?) ስምኦን ከኤፈርት ድርጅቶች መካከል አንዱ ይዞታ የሆነው የሜጋ ኔት ኮርፖሬሽን የቦርድ ሰብሳቢ ሆኑ።</p>

<p>በሕውኃት አመራር መካከል ክፍፍል እስኪመጣ ድረስ ሜጋ ኔት ኮርፖሬሽን ቦርድ ሰብሳቢ አለምሰገድ ገብረአምላክ ነበሩ። በኢትዮጵያ አንድነትጥያቄ ዙሪያ የተጠመዱ የጊዜ ቦንቦች ናቸው በሚባሉት የኤፈርት ግዙፍ ድርጅቶች ውስጥ ደህና አቋም እንዳለው በሚነገርለት ሜጋ ኔት ውስጥ ብአዴን እጁን ማስገባቱ ለሕወኃት ድክመት አንዱ ሌላ ምሳሌ ነው ሲሉ በጉዳዩ ዙሪያ አስተያየታቸውን የጠየቅናቸውን ታዛቢዎች ገልፀውልናል። የኢፈርት የንግድ ተቋም የተገነቡት ከትግል ዘመቻ በኋላ ሕወኃት በነበረው ገንዘብ ነው ሲሉ ጠ/ሚ/ሩ በተደጋጋሚ የገለፁ ቢሆንም ከቅርብ ጊዜ ወዲህ ተቋማቱ ከባንኮች የተበደሩት ገንዘብ መጠን ይፋ እየሆነ በመምጣቱ አባባሉን ባዶ እያደረገው መሆኑን ታዛቢዎች ይናገራሉ።</p>

<p>እነዚህ የንግድ ተቋም የተገነቡበት መንገድ ወደፊት ሙሉ ለሙሉ ይፋ ሲወጣ በኢትዮጵያ ብሄሮች መካከል ያለውን አለመተማመን ለአንዴና ለመጨረሻ ጊዜ ይደመስሰዋል ተብሎ እንደሚጠበቅ ታዛቢዎቹ ገልፀውልናል።</p>

<p>ሕወኃት በኤፈርት መካከል ከፍፍል ከተፈጠረ በኋላ ከሞላ ጐደል ፈራርሶ የሚገኝ ሲሆን የድርጅቱ ህልውና ሙሉ ለሙሉ ከመለስ ዜናዊ ስብዕና ጋር መጣበቁን ምሁሮች ይናገራሉ። መለስ ዜናዊ ደግሞ በሕወኃት ላይ ያላቸው መተማመን ፈተና ላይ የወደቀ በመሆኑ በተፈጠረው ክፍተት ምንም አይነ የጋራ ሀገራዊ አጀንዳና ራዕይ እንደሌላቸው በሚነገርላቸው የብአዴን አመራር አባላት እየተሞላ እንደሚገኝ ታዛቢዎች ይናገራሉ። አንዳንድ የብአዴን አመራር አባላት በአሁኑ ሰዓት በኢህአዴግ ስር ያሉ ብሔራዊ ድርጅቶች ፈራርሰው ኢህአዴግ ወደ ህበረ ብሄራዊ ድርጅትነት እንዲለወጥ ቅስቀሳ ያደርጋሉ። ይህን አዝማሚያ መካከል ኦህዴድ በዋናነት እንደሚጠቀስ የውስጥ አዋቂ ምንጮች ይናገራሉ።</p>


<p class="align-center"><a href="/Gazettas/Satenaw/info/Satenaw.sera.html"> ከሳተናው ግንቦት 5 ቀን1994</a></p>

</body>
</html>	














