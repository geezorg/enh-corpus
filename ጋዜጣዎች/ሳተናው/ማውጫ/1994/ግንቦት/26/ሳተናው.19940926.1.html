<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በትግራይ ግዙፍ ግድብ ለመስራት ዝግጅቱ ተጠናቀቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በትግራይ ግዙፍ ግድብ ለመስራት ዝግጅቱ ተጠናቀቀ</h1>


<p>ከኢትዮጵያ ሕዝቦች መካከል 7 ከመቶ ብቻ በሚኖሩባት ትግራይ ክልል በአፍሪካ ግዙፍ ከሚባሉት መካከል አንዱ እንዲሆን የታቀደው የተከዜ የኃይል ማመንጫ ግድብ ግንባታ ሊጀመር ነው።</p>

<p>ዜናውን የኦሮሞ ብሄርተኞች በፀጋ የተቀበሉት ሲሆን "ከሐበሾች ጋር ተማምነን ለመኖር እንደማንችል ሌላ አንድ ምሳሌ ነው" ብለውታል። በዚህም ሳቢያ ታዛቢዎች "ግድቡ በኢትዮጵያ ሕዝቦች አንድነት ላይ የተጠመደ የግዜ ቦንብ ነው" ብለውታል።</p>

<p>ግድቡን ለመስራት የወጣውን ጨረታ ያሸነፉት አንድ የቻይና የግድብ ሥራና ከኢትዮጵያ ንግድ ባንክ ብዙ መቶ ሚሊዮን ብሮች በተበደረው ኤፈርት ሥር የሚንቀሳቀሰው ሱር የኮንስትራክሽን ኩባንያ ነው። ግድቡ ተገንብቶ ሲጠናቀቅ 300 ሜጋዋት የኤሌክትሪክ ኃይል ማመንጨት ይችላል። ግንባታውን ለማጠናቀቅ ሁለቱ ኩባንያዎች የአንድ ነጥብ ዘጠኝ ቢሊዮን ብር ዋጋአስገብተው የግንባታውን ሥራ ማሸነፋቸው ተነግሯቸዋል። የግንባታው ኮንትራት በመጪው ዓርብ በሸራተን አዲስ በሚደረግ ሥነ ሥርዓት ላይ በፊርማ ይፀድቃል ተብሎ ይጠበቃል። ግንባታው 5 ዓመታት ይፈጃል ተብሎ የሚጠበቅ ሲሆን ለግንባታው እንዲያመች የተሰራው መንገድ በ34 ሚሊዮን ብር በቅርቡ መጠናቀቁ ይታወሳል።</p>

<p>በጉዳዩ ላይ አስተያየታቸውን የጠየቅናቸው አንድ የኦሮሞ ምሁር (በዩኒቨርስቲ የሚያስተምሩ) እንዲህ ብለዋል "ይህን ያህል ግዙፍ ግድብ ለትግራይ የሚያስፈልግበት ምክንያት ለእኔ አይታየኝም። ሆኖም ወደ ነፃነታቸው የሚወስዳቸው መንገድ ከሆነ መንገዱን ጨርቅ ያድርግላቸው። በኦሮሞበኩል ግን የኢትዮጵያ አንድነት ትላንት የጭቆናና የጭፍለቃ፣ ዛሬ ደግሞ የዘረፋ መሣሪያ ለመሆኑ ማስረጃ ነው። ከሐበሾች ጋር ለመኖር ያለንን ፍላጐት ይበልጥ የሚያቀዘቅዙት እንዲህ አይነቶች ነገሮች ናቸው"</p>


<p class="align-center"><a href="/Gazettas/Satenaw/info/Satenaw.sera.html">ከሳተናው ግንቦት 26 ቀን 1994</a></p>

</body>
</html>	















