<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«አባተ ኪሶ ይፈቱ»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«አባተ ኪሶ ይፈቱ»</h1>


<p>ከታህሣሥ 1 እስከ ታህሣሥ 2 በሚከበረው የሲዳማ ሕዝብ የአዲስ አመት ክብረ በዓል ላይ ፀረ-መለስና አፍቃሪ አባተ ኪሾ መፈክሮች መሰማታቸው የኢሕአዴግን ባለሥልጣናት የስከፋ መሆኑን ቅርበት ያላቸው ምንጮች በተለይ ለሳተናው ገለፁ።</p>

<p>የሲዳማ ብሄር በደቡብ ክልል ውስጥ የነበረውን ቀዳሚ ቦታ በሕወኃት ውስጥ በተፈጠረው ክፍፍል ሳቢያ በማጣቱ ሕዝቡ ደስተኛ አለመሆኑን ምንጮች ገልፀውልናል። በአሁኑ ሰዓት የደቡብን ክልል በመምራት ላይ የሚገኙት የደቡብን ክልል ለመምራት ታሪካዊ መሠረት ያለን እኛ ነን የሚል አመለካከት በኤሊቱ አካባቢ እንዳለ ከሚነገርለት የወላይታ ብሔር የወጡት ኃይለማሪያም ደሳለኝ ናቸው። የምክትልነቱን ቦታ የያዙት የሲዳማ ልጅ ቢሆኑም ቦታው ምንም ሥልጣን የሌለው ነው የሚባልለት ነው።</p>

<p>በዘንድሮ የሲዳማ አዲስ አመት ላይ ከተሰምቱ መፈክሮችና ቀረርቶዎች መካከል «አዋሳ የእኔ መዲና ናት ማነው የክጅላት?» «ሲዳማ ውክልና አጥቷል»! «ሲዳማ ራሱን የቻለ ክልል ይሁን» አባተ ኪሾ በአስቸኳይ ይፈታ» የሚሉት ይገኙበት እንደነበር ለማወቅ ተችሏል።</p>

<p>አቶ ኃይለማሪያም ደሳለኝ በዚህኛው የሲዳማ አዲሱ ዓመት ክብረ በዓል ላይ ያልተገኙ ሲሆን የተሰጠው ምክንያት ለሥራ ወደ አዲስ አበባ ሄደዋል የሚል እንደሆነ ለማወቅ ችለናል።</p>

<p>የሲዳማ ሕዝብ የክልል አስተዳደር እንሁን የሚለው ጥያቄ የቆየ ይሁን እንጂ በዘንድሮው በዓል ላይ ለመጀመሪያ ጊዜ ግልፅ ባለ መልኩና በኃይለ ቃል ታጅቦ ተስተጋብቷል።</p>

<p>አቶ አባተ ኪሾ በአሁኑ ሰዓት በአዲስ አበባ ውህኒ ቤት ታስረው የሚገኙ ሲሆን ለረጅም ግዜ ለሲዳማ ሕዝብ የራስን እድል በራስ የመወሰን መብት ሲታገል የቆየው ሲአን በኤርትራ ወታደራዊ ኃይል እየሰለጠነ እንደሆነ ይነገርለታል። የሲዳማ ሕዝብ በደቡብ መስተዳድር ውስጥ ከሚገኙት አብዛኞቹ ብሔር ብሔረሰቦች ይልቅ በቋንቋ፣ በባህልና በሥነልቦና ከኦሮሞ ሕዝብ ጋር የሚቀራረብ መሆኑ ይታወቃል።</p>


<p class="align-center"><a href="/Gazettas/Satenaw/info/Satenaw.sera.html">ከሳተናው ታህሣሥ 16 ቀን 1994</a></p>

</body>
</html>	














