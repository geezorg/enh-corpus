<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢ.ህ.አ.ዴ.ግና ተቃዋሚዎችን ለመደራደር ተስማሙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢ.ህ.አ.ዴ.ግና ተቃዋሚዎችን ለመደራደር ተስማሙ</h2>


<p>ቅንጅት፣ ህብረትና ኢህአደግ ለመደራደር ተስማሙ፣ ትላንት ከምሽቱ 5፡25 ላይ ይፋ በሆነው ስምምነት መሰረት፣ ከተቃዋሚዎች ጋር አልደራደርም እያለ ሲፎክር የሰነበተው ገዥው ፓርቲ ሳይወድ በግዱ ከተቃዋሚዎች ጋር ለመደራደር ተስማምቷል። ተቃዋሚዎች በበኩላቸው ውስጥ ተቃውሞን ሰርዘዋል። ቀደም ብለው ለዛሬ ዕቅድ ይዘውለት የነበረውን ሰላማዊ ሰልፍ መሰረዛቸው ይታወሳል።</p>

<p>ተቀማጭነታቸው አዲስ አበባ ውስጥ በሆኑ ዲፕሎማቶች አደራዳሪነት ከተደረሰ ስምምነት በኋላ፣ ዶ/ር በየነ ጴጥሮስና የአሜሪካዋ ተጠባባቂ አምባሳደር ንግግር አድርገው ነበር። ሙሉ ቃላቸው እንደሚከተለው ይነበባል።</p>

<p>የተከበራችሁ የመገናኛ ብዙሃን ማህበረሰብ አባላት፣ የተከበራችሁ ወዳጆቻችን፣ የውጭ መንግስታት ተጠሪዎች እንዲሁም፣ ጋዜጠኞች፣ በዛሬው ዕለት በጣም ፈታኝ የሆነ ውሳኔ ላይ ለመድረስ እንዳለብን ተገንዝባችኋል። ከእኛ ጋር ይህን ሁሉ ጊዜ፣ ለመቆየት በመፍቀዳችሁ በእኔና በትግል ጓዶቼ እዚህ ባሉት ስም፣ አድናቆቴን መግለፅ እወዳለሁ። ከቀጠርናችሁ 3 ሰዓት በላይ ሳያልፍ አይቀርም። ለዚህም መዘግየት ከፍተኛ ይቅርታ እንጠይቃለን። በጣም ወሳኝ በሆኑ ጉዳዮች ላይ፣ መግባታችንን ለማረጋገጥ የተወሰነ ጊዜ ስለሆነ፣ ለመልካም የሆነ መዘግየት ስለሆነ፣ ይህንን ትረዱልናላችሁ ብዬ አምናለሁ።</p>

<p>ቅንጅት ለአንድነትና ለዲሞክራሲ፣ እንዲሁም የኢትዮጵያ ዲሞክራሲያዊ ኃይሎች ህብረት የጋራ መግለጫ፦</p>

<p>ከተለያዩ በርካታ አምባሳደሮች ጋር ውይይት ስናደርግ ቆየተናል። አምባሳደሮቹም እንዲሁ፣ ከጠቅላይ ሚኒስትሩ ጋር ግንኙነት ሲያደርጉ ሰንብተዋል። በተደረጉት ውይይቶች መሰረት የታቀደው የቤት መዋል ተቃውሞውን የመግለፅ ጥሪ መሰረዛችንን እናሳውቃለን። ዓላማችን ከግቡ ለማድረስ በተያያዝነው ፓርላሜንታዊና ዲሞክራሲያዊ መንገድ እንደምንቀጥል እናረጋግጣለን። የዓለም አቀፍ ህብረተስብ ተወካዮች ከጠ/ሚ/ር መለስ ጋር ባደረጓቸው ውይይቶችና፣ እኛም በሰጠነው መግለጫ መሰረት፣ ከጠ/ሚ/ሩ ጋር የሚደረገው ውይይት ዛሬ እንደሚጀመር ተረድተናል። ይህ ሁኔታ የዲሞክራሲያዊ ሂደቱን ሰላማዊና ገንቢ በሆነ ሁኔታ እንደሚያራምደው እምነትታችን ነው። መስከረም 22 ቀን 1998 ዓ.ም፣ አዲስ አበባ</p>



<p class="align-center"><a href="/Gazettas/Satenaw/info/Satenaw.sera.html">ከሳተናው መስከረም 22 ቀን 1998</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ሳተናው/ማውጫ/1998/መስከረም/22/ሳተናው1.220198.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
