<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"እንዳንሠራ ያደረገን የፌዴራል ባለሥልጣናት ጣልቃ ገብነት ነው" አሊ አብዶ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">"እንዳንሠራ ያደረገን የፌዴራል ባለሥልጣናት ጣልቃ ገብነት ነው" አሊ አብዶ</h2>


<p>ባለፈው ሣምንት ከሥልጣናቸው ተነስተው ወደ ኦሮሚያ ክልላዊ መንግስት ከደረጃቸው በታች የተዘዋወሩት አቶ አሊ አብዶ የመስተዳደሩ ኃላፊዎችና የፌዴራል መንግስት ጣልቃ ገብነት በምሠራው ሥራ ላይ አሉታዊ ተፅዕኖ ነበረው በማለት ስብሰባ ላይ ማማረራቸውን የውስጥ አዋቂ ምንጮች ገለፁ። በቅርቡ በአቶ አሊ አብዶ ቢሮ የፌዴራል ጉዳዮች ከፍተኛ ባለሥልጣኖች በተገኙበት ስብሰባ ላይ፣ የመስተዳደሩ ኃላፊዎችና የፌዴራል መንግስት ባለሥልጣኖች ቀጭን ትዕዛዝ አላሠራ ብሎናል ያሉ ሲሆን፣ ይህ የፌዴራል ጉዳዮችን ባለሥልጣናት ያስቆጣ መሆኑን የውስጥ አዋቂ ምንጮች ይናገራሉ። በወቅቱ አቶ ዓሊ አብዶ ከሁለቱም ወገን ባለመወገን ዝምታ መርጠው እንደነበርም ከውስጥ አዋቂ ምንጮች ለመረዳት ችለናል።</p>

<p>አቶ ዓሊ አብዶ በዚያን ወቅት ዝምታን መርጠው የነበረ ቢሆንም የመስተዳድሩን ኃላፊዎች ስሜት እንደሚጋሩ ግን ምንጮች ገልፀዋል።</p>

<p>አቶ ዓሊ አብዶን በተካው የከተማዋ ጊዜያዊ አመራር ውስጥ ከብአዴን አቶ ህላዊ ዮሴፍ፣ ከኦህዴድ ደግሞ አቶ ሱሌማን ዴዴፎ የተካተቱ ሲሆን፣ ከሦስቱ ግለሰቦች መካከል ትግራዊ ዝርያ ያላቸው የብአዴን ህላዊ ዮሴፍ መርካቶ ተወልደው ያደጉ ናቸው። ከሦስቱ ግለሰቦች መካከል አቶ ህላዊና አቶ አርካበ ያለፉት 11 ዓመታት ከአዲስ አበባ ውጭ ያሳለፉ ሲሆን፣ አቶ ሱሌማን ዴዴፎ ግን አብዛኛውን ጊዜያቸውን ያሳለፉት በአዲስ አበባ ነው።</p>

<p>ይህ በእንዲህ እንዳለ በግንቦት 16 ቀን 1994 ዓ.ም ለደቡብ ክልላዊ መንግስት መዲና በሆነችው አዋሳ ከተማ ላይ በተነሳው የእርስ በርስ ግጭት እንዲሁም በሌሎች ከተሞች በህብረተሰብ ላይ የደረሱት ደም አፋሳሽ እርምጃዎች ላይ ቀጥተኛ ተሳታፊነት ያላቸው የመስተዳድር አካላትም ሆነ የፀጥታ ሠራተኞ ለፍርድ ለማቅረብ የተጀመረው የማጣራት ስራ እየተገባደደ ባለበት በአሁኑ ወቅት ሕብረተሰቡን ለሚመራውና ፀጥታና ሰላሙን ላይ ሊያስጠበቅለት የሚችል አካል ባለመኖሩ ከአዲስ አበባ መስተዳድር የደቡብ ተወላጅነት ያላቸው ግለሠቦች ተመርጠው ወደ ስፍራው መላካቸው የደረሰን ዜና ያስረዳል።</p>

<p>የእርስ በርሱን ግጭት እንዲስፋፋ አድርገዋል የተባሉት 24 የመስተዳድሩ አካላትና 85 የሚሆኑ የፀጥታ ኃላፊዎች ለፍርድ ለማቅረብ በእስር ላይ እንዲቆዩ ተደርጐ የማጣራት ስራዎች እየተፈፀሙ ሲሆን የአ/አ ከተማ የዞን 5 ፖሊስ አዛዥ የሆኑት አቶ መኰንን አሻግሬ እንዲሁም የዞን ፖሊስ አዛዥ መ/አ ፋሲካ ከበደ መ/አ ሳህለስላሴ ይመር ወደ አዋሳ የሄዱ ሲሆን በተለያዩ ወረዳዎችና የዞን መስተዳደር ላይ የሚገኙ 35 የደቡብ ተወላጅነት ያላቸው የኢህአዴግ ድርጅት አባሎች ተመርጠው ደቡብን ለማስተዳደር በዝግጅት ላይ መሆናቸውን የምንጮች ዘገባ አክሎ ገልጿል።</p>


<p class="align-center"><a href="/Gazettas/Satenaw/info/Satenaw.sera.html">ከሳተናው ጥቅምት 4 ቀን 1995</a></p>

</body>
</html>	














