<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አብነት ገ/መስቀልና አምባሰደር ተሾመ ቶጋ በቅ/ጊዮርጊስ ዙሪያ ተወያዩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">አብነት ገ/መስቀልና አምባሰደር ተሾመ ቶጋ በቅ/ጊዮርጊስ ዙሪያ ተወያዩ</h2>


<p>የቅዱስ ጊዮርጊስ ቦርድ ሊቀመንበር የሆኑት አቶ አብነት ገ/መስቀል ባለፈው ሀሙስ ከባህልና ስፖርት ሚኒስትሩ አቶ ተሾመ ቶጋ ቢሮ በመገኘት በሀገሪቱ እግር ኳስ ዙሪያ እንዲሁም ከቅዱስ ጊዮርጊስ ቡድንና አስመልክተው ከአምባሳደር ተሾመ ቶጋ ጋር መነጋገራቸውን ለማወቅ ተችሏል።</p>

<p>የአምባሳደር ተሾመ ቶጋና የአቶ አብነት ገ/መስቀልን ውይይት አስመልክቶ ለዝግጅት ክፍላችን በደረሰን መረጃ መሠረት ለኢትዮጵያ ብሔራዊ ቡድን ከውጭ የሚመጣው አሰልጣኝ አስመልክቶ አቶ አብነት እንደገለፁት ፌዴሬሽኑ አሁንም ቢሆን የኢትዮጵያን ህዝብ ስሜት ሊያስደስት የሚችልና የሃገሪቷን እግር ኳስ ይለውጣል የሚሉትን አሰልጣኝ አወዳድረው ቢቀጥሩ እሳቸውም ሆኑ ሼህ መሀመድ ከዚህ ቀደም የሚያደርጉት ትብብር እንደሚቀጥሉ አቶ አብነት ዳግመኛ ቃል መግባታቸውንና ለማወቅ ተችሏል። ከዚህም ሌላ አቶ አብነት በቅዱስ ጊዮርጊስ ቡድን በፌዴሬሽኑ ከፍተኛ በደል እየደረሰበት እንደሆነና ለምሳሌ በኢትዮጵያ ፕሪሚየር ሊግ ውድድር 2ኛው ዙር ላይ የመብራት ሀይል ቡድን ከቅዱስ ጊዮርጊስ ጋር በነበረው ጨዋታ በዓለም አቀፍ ህግ መሰረት ህዝብ ወደ ሜዳ ገብቶ ተጋጣሚ ቡድን ለ30 ደቂቃ ተጠብቆ በሰዓቱ ላተገኘ ለቅዱስ ጊዮርጊስ ቡድን ፎርፌ የሚገባው እንደነበረና ነገር ግን ፈዴሬሽኑ ጨዋታው ለሁለተኛ ጊዜ ይደረግ ማለቱ ከህግ አኳያ የሌለና ለክለብ ጥሩ አመለካከት በሌላቸው የፌዴሬሽኑ አባሎች እንደተወሰነ አውስተው እንዲዚህ አይነት ትክክል ያልሆኑ አካሄዶች ለወደፊቱ እርምት ሊወሰድባቸው እንደሚገባ ገልፀዋል። አምባሳደር ተሾመም ወደፊት በተቻለ አቅም ስህተቶች እንደማይፈፀሙና የእሳቸውም ፌዴሬሽኑ ላይ የቅርብ ክትትል እንደሚያደርጉ የሚያደርጉትን መልካም ትብብር አድንቀው ወደፊትም ይሄ ትብብራቸው እንደሚቀጥል ተስፋቸው እንደሆነ ገልፀዋል። አምባሳደር ተሾመም ወደፊት በተቻለ አቅም ስህተቶች እንደማይፈፀሙና የእሳቸውም ፌዴሬሽኑ ላይ የቅርብ ክትትል እንደሚያደርጉ ገልፀው ባለሀብቶቹ ለሃገራችን ስፖርት የሚያደርጉትን መልካም ትብብር አድንቀው ወደፊትም ይሄ ትብብራቸው እንደሚቀጥል ተስፋቸው እንደሆነ ገልፀዋል። እዚህ ላይ አስተያየት ሰጪዎች እንደሚሉት የአምባሳደር ተሾመ ቶጋ በዚህን ወቅት ከአቶ አብነት ጋር ተገናኝተው መነጋገራቸው ጥሩ መሆኑና በሚኒስትሩ መስሪያ ቤትና በባለሃብቶቹ መሃከል የነበረው ግንኙነት በም/ሚኒስትሩ አቶ መላኩ ጴጥሮስና በእግር ኳስ ፌዴሬሽን ፀሐፊ አቶ አበባው ከልካይ አማካኝነት በተለያዩ ስብሰባዎች ላይ በተለይም አምቦ ከተማ ላይ ተካሄዶ በነበረው ጠቅላላ ጉባኤ ላይ ብስለት በሌለውና ጥንቃቄ በጐደለው መልክ አድርገውት የነበረው ንግግር ከባለሃብቶቹ ጋር ያለውን ግንኙነት ወደ መጥፎ አዝማሚያ የሚወስደው እንደነበረና በተለይ ም/ሚኒስትሩ አቶ መላኩ የዚህ ዓመት የፕሪሚየር ሊግ ውድድር ቀሪ ጨዋታዎች እያሉ የዚህ ዓመት አሸናፊ የሚሆነው የአርባ ምንጭ ቡድን ነው ማለታቸውና ዋናው ፀሐፊ አቶ አበባውም ቢሆን የኢትዮጵያ ታዳጊ ቡድን ሲዋዝ ላንድ ተካፍሎ በነበረበት ጊዜ ውድድሩን ስፖንሰር ያደረገውን ሜድሮክ ኢትዮጵያ ራሱን ለማስተዋወቅ ነው ያሉት ንግግር ገንዘባቸውን አውጥተው የሃገሪቷን ስፖርት እናሳድግ ብለው ለተነሱት ባለሃብቶች ተገቢ አለመሆኑን አስምረውበት የዋናው ሚኒስትር ነገሩን ለማለዘብ ያደረጉት ጥረትና ከባለሃብቶቹ የሚደረገው ድጋፍ እንዲቀጥል ያደረጉት ጥረት ከፍተኛ አድናቆት አስገኝቶላቸዋል።</p>


<p class="align-center"><a href="/Gazettas/Satenaw/info/Satenaw.sera.html">ከሳተናው ነሐሴ 5 ቀን 1995</a></p>

</body>
</html>	














