<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"የወደብ ጉዳይ የሸቀጥ ጉዳይ ነው" የውጭ ጉዳይ ሚኒስትር ስዩም መሥፍን</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">"የወደብ ጉዳይ የሸቀጥ ጉዳይ ነው" የውጭ ጉዳይ ሚኒስትር ስዩም መሥፍን</h2>


<p>የውጭ ጉዳይ ሚኒስትሩ ስዩም መስፍን ሰሞኑን በሰጡት ቃለምልልስ "የወደብ ጉዳይ የሸቀጥ ጉዳይ ነው" በማለት ድርጅታቸው በትጥቅ ትግሉ ዘመን "የአሰብ ጉዳይ የአፋር ህዝብ የራሱን እድል በራሱ የመወሰን መብት ጉዳይ ነው" ይል የነበረውን አጣጣሉ።</p>

<p>በኢኮኖሚስት መፅሄት ላይ ከመለስ ዜናዊ ጋር ተጣልተው ውስጥ ውስጡን በዶ/ር ክንፈ አብርሃም ተተክተዋል የሚባሉት ስዩም መስፍን በሰጡት ቃለምልልስ በመለስ ዜናዊ የተረቀቀውን "የውጭና የደህንነት ፖሊሲ" ሽንጣቸውን ገትረው ተከራክረውታል። የስዩም ሁኔታ ብዙዎችን ያስገረመና ግራ ያጋባ ሲሆን፣ የወደብን ጉዳይ አስመልክተው እንዲህ ብለዋል። "የወደብ ጉዳይ እንደግብ ለምን በዚህ ፖሊሲ አልተካተተም ተብሎ የሚነሳው፣ የወደብ ጉዳይ ከኢኮኖሚ ልማት ጋር አብሮ የሚታይ ነው። የወደብ ጉዳይ የሸቀጥ ጉዳይ ነው። የአገልግሎት ጉዳይ ነው። ወደብ ያለው አገልግሎቱን ይሸጣል። ወደብ የሌለው ያንን አገልግሎት ይገዛል። ስለዚህ የወደብ አገልግሎት ለመስጠት የሚችሉት የጐረቤት ሀገሮች ለኢትዮጵያ ኢኮኖሚ አስበውና የኢትዮጵያን ልማት ለማቀላጠፍ፣ ለማፋጠን ብለው የሚያደርጉት አይደለም። ከራሳቸው፣ ጥቅም ተነስተው ነው የወደብ አገልግሎትን ለተጠቃሚው መሸጥ የሚፈልጉት። የወደብ አገልግሎትን የማቅረብ ጉዳይ ተወዳዳሪ ሆኖ፣ የተመቻቸ፣ አገልግሎት ለመስጠት መቻል ይኖርባቸዋል። ኢትዮጵያ የሶማሌን ወደብ ነው የምትጠቀመው? የጅቡቲን ነው? የኬንያን ወይስ የኤርትራን ለሚለው አዋጪ ሆኖ ያገኘችውን ትጠቀማለች። ስለዚህ የወደብ ጉዳይ አገልግሎትን ከመሸጥና አገልግሎትን ገዝቶ ከመጠቀም ውጭ የሚሄድ ጉዳይ ሆኖ መታየት ተገቢ አይሆንም። ይህንን እንደዋነኛ ጉዳይ አንግበው የያዙት፣ አንዳንዱ የኢኮኖሚ እድገት መነሻና መድረሻ አድርጐ የሚያየው ሆኖ ሊሆን ይችላል። ሌላው ለፖለቲካ ጨዋታ ሊያነሳው ይችላል። አፍሪካ ውስጥ ኢትዮጵያን ጨምሮ ወደ 15 የሚጠጉ ሀገሮች ወደብ አልባ ሀገሮች አሉ። እንደኢትዮጵያ እነሱም የወደብ አገልግሎት ከጋራ አገልግሎት ከሚያቀርቡ ጐረቤት ሀገሮች ነው የሚጠቀሙት። ከአፍሪካም ውጭ በአውሮፓ እንደዚሁ። በኢኮኖሚ ጥንካሬያቸው የሚጠቀሱ ሀገሮች እንደስዊዘርላንድ የመሰሉ ሀገሮች የሚጠቀሙት እንደዚህ ነው። ስዊዘርላንድ የፈረንሳይ ወደቦችን አገልግሎት ተጠቃሚ ናት። በዚህ መንገድ መታየት አለበት። በተረፈ ብዙ ብዙ ግቦችን ማስቀመጥ ይችላል። ብሔራዊ ደህንነት የሚለው ምንአልባት ቃሉ አሻሚ ሊሆን ይችላል፣ ደህንነት የሚለው፣ ፀጥታ፣ ከኢንተርለጀንስ ጋር እያየነው ልንገነዘበው እንችላለን። ደህንነት ህልውና ነው። ለውጭ ግንኙነትና ለሀገሪቱ ደህንነት ህልውና ግቦች ምንድን ናቸው ተብለው ሲታዩ፣ የሠላም ጉዳይ፣ የዲሞክራሲ፣ የፍትህ ጉዳይ እነዚህ ነው ማየት ያለብን ብለዋል። </p>


<p class="align-center"><a href="/Gazettas/Satenaw/info/Satenaw.sera.html">ከሳተናው ነሐሴ 5 ቀን 1995</a></p>

</body>
</html>	














