<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"የድንበር ማካለሉ የሚጀምርበት ጊዜ ተቃርቧል"</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">"የድንበር ማካለሉ የሚጀምርበት ጊዜ ተቃርቧል"</h2>


<p>የተባበሩት መንግሥታት ዋና ፀሐፊ ተወካይ የአንሚ ተጠሪ የሆኑት ሌግዋላ ጆሴፍ ሌግዋላ ከአዲስ አበባው ኃላፊ ጋር አብረው በመሆን ከተባበሩት መንግሥታት የፀጥታው ም/ቤት የመጣውን አምስት ልዑካን ቡድን ተቀብለው በስፍራው ስላለው ሁኔታ ገለፃ አድርገውላቸዋል።</p>

<p>ገለፃው ያተኮረው በፖለቲካው፣ በውትድርናው፣ በወሰኑ አካባቢ ጥሰው ገብተዋል ስለተባሉት ወታደሮች ሁኔታ፣ የእጅ ቦምቦች ማምከንና የከፍተኛ መኮንኖችን ትውውቅ በተመለከተ ነው። የልዑካን ቡድኑ የተባበሩት መንግሥታት ተጠሪዎች በኢጣሊያን ኤምባሲ ተገኝተው ገለፃውን አከናውነዋል። በኤምባሲውም የተገኙት ኢጣሊያ በተራ የሚሽከረከረው የአውሮፓ ህብረት ሊቀመንበር በመሆኗ ነው። በዚሁ ዕለት ደግሞ በጄኔቫ ከተማ ፅ/ቤታቸው እዚያው ለሆነው ለሰብዓዊ መብት ኮሚሽነር ዘገባቸውን አቅርበዋል። እነዚህ አዲስ አበባ በተሰጠው መግለጫ መሰረት የጄኔቫው ሰብዓዊ መብት ኮሚሲዮን የተባበሩት መንግሥታት በኢትዮጵያና ኤርትራ የሰላም አስከባሪው ተልዕኮ አንሚ የግዳጁን በሥርዓቱ እየተወጣ እንደሚገኝ ነው። ተልዕኮው በሚቆጣጠረው አካባቢዎች መሠረታዊ የሰው ልጅ መብቶች እየተከበረና እያስከበረ መሆኑን ለጄኔቫው ፅ/ቤት እንዳረጋገጠላቸው ተጠቅሷል። ይህ ሂደት በአሁኑ ወቅት የድንበር ከለላው በተቃረበበት የሰብዓዊ መብት የሚከበርበትን መንገድ ማመቻቸት አስፈላጊ እንደሚሆን ነው።</p>

<p>የተባበሩት መንግሥታት ዋና ፀሐፊ ለድንበሩ ጉዳይ ተጠሪ የሆኑት በውጭ ጉዳይ ሚኒስቴር ተገኝተው ዶ/ር ተቀዳ አለሙን በዚህ ጉዳይ ዙሪያ አነጋግረዋቸዋል። በውትድርናው መስክ በሰላም አስከባሪው ቁጥጥር ስር ባሉት ቦታዎች መረጋጋት እንዳለና ይህ ነው የሚባል የፀጥታ መደፍረስ እንደሌለ ነው። ለነዋሪዎቹ የመድሃኒት እደላና በውሃ አቅርቦትም በኩል ትብብር እንደሚያደርግ አንሚ ገልጿል። ሶስት ኤርትራውያን ብቻ በተለያዩ ጊዜያት ድንበር ጥሰው ገብተዋል ተብለው በቁጥጥር ሥር ስለሚገኙት የሰላም አስከባሪው ሃይል ጉዳዩን እየተከታተሉ እንደሆነ አስረድቷል። </p>

<p>ሌላው የተገለፀው በአዲቋላ 10ኪ.ሜ ርቀት እንዳገርሺ መንደር አካባቢ የሩሲያ ምርት የሆነ የእጅ ቦምብ ተገኝቶ፣ ሀገሬው ማስረከቡን ነው። እንዲሁም ሌላ ቦምብ አሁንም የሩሲያ ምርት የሆነ በምሥራቁ ክፍል ስለተገኘ አካባቢውን የማፅዳቱ ሥራ እንደሚቀጥል ነው። በመጨረሻም የውትድርናው ክፍል ምክትል አዛዥ እና የታዛቢ ቡድን ኃላፊ የሆኑትን ብርጋዴር ጄኔራል ዋሊድ ክሪሻን ከኢትዮጵያዊያኑ አቻዎቻቸው ጋር በመከላከያ ሚኒስትር የመተዋወቅና ስለሁኔታው ግንዛቤ ንግግር እንደተካሄደ ገልፀዋል።</p>


<p class="align-center"><a href="/Gazettas/Satenaw/info/Satenaw.sera.html">ከሳተናው ነሐሴ 5 ቀን 1995</a></p>

</body>
</html>	














