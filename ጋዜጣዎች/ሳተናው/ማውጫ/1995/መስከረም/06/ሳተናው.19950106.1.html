<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኦ.ህ.ዴ.ድ አዲስ ዙር ብጥብጥ ውስጥ ተዘፍቋል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body bgcolor="#fff8dd">

<h1 align="center">ኦ.ህ.ዴ.ድ አዲስ ዙር ብጥብጥ ውስጥ ተዘፍቋል</h1>

<p>"በኦሮሚያ ውስጥ ለእስረኞች ምህረት ይደረግ እንጂ፣ አሁንም በድርጅቱ ውስጥ ያለው ቀውስ አልበረደም። በዚህም መሰረት የሙስሊም እምነት ተከታዮችንና የሀገሩ ተወላጆችን በስልጣን ላይ በማስቀመጥ በአባዱላ ገመዳ ትችት ይቀርብበት የነበረው ጁነዲን ሳዶ ሰሞኑን ሁለት የቢሮ ሃላፊዎች ጥገኛና ጠባብ ከሚሉት ፈሊጦች ጋር በተያያዘ ከስልጣን አባሯል።</p>

<p>በዚህም መሠረት የክልሉን የጤና ቢሮ ኃላፊ አቶ አሰፋ ገመዳንና የክልሉ መንግስት የገጠር ልማት ቢሮ ኃላፊን አቶ አቡ ያደታን አባርሯል። በእነዚህ ሰዎችም ምትክ ለስርዓቱ ታማኝ ናቸው የተባሉትን ዶ/ር መሀመድ ሀሰን የተባሉትን ሰው የክልሉ መንግስት የግብርና ልማት ቢሮ ኃላፊነት ሾሟቸዋል። የእነዚህ ሰዎች ሹመትና የሌሎቹ በድንገት መሻር ብጥብጥ በማስከተሉ መስከረም 3/1995 ዓ.ም የክልሉ ም/ቤት ከናዝሬት አስቸኳይ ስብሰባ እንዲያደርግ ተጠርቶ ነበር። ይህ ስብሰባ ያካሄድ አይካሄድ ባይታወቅም የኦህዴድ ጉባኤ በዝዋይ ከተማ እንዲካሄድ ተደርጓል። ይህ ኦህዴድ የጠራው ድርጅታዊ ጉባኤ የድርጅቱ ማዕከላዊ ም/ቤት በ1 ወር ጊዜ ውስጥ 3 ጊዜ ተሰብስቦ  በ3ቱም ጊዜ በውስጡ ያለውን ችግር ለመፍታት በጋራ መግባባት ላይ አልደረሰም። በዚህም ምክንያት የማዕከላዊ ኮሚቴው አባላት ያልተግባቡባቸውን ነጥቦች በጠቅላላ ጉባኤው ላይ በማንሳት ሊወነጃጀሉ እንደሚችሉ ይጠበቃል።</p>

<p>በ1995 ዓ.ም በኦህዴድ የተጀመረው ስብሰባ በሁሉም ድርጅቶች እንደሚጀመርና የመለስ ዜናዊ አገዛዝ እንደገና ወደ ሌላ ትርምስ ገብቶ ህዝቡን ከአንድ ትርምስ ዘመን ወደ ሌላ ትርምስ ዘመን እንደሚያሸጋግረው የወቅቱ ተጨባጭ ሁኔታዎችን የሚያመለክቱት መረጃዎች ከወዲሁ ያመለክታሉ" ሲል ዘግቧል።</p>

<p align="center"><a href="/Gazettas/Satenaw/info/Satenaw.sera.html">ከሳተናው መስከረም 6 ቀን 1995</a></p>

</body>
</html>
