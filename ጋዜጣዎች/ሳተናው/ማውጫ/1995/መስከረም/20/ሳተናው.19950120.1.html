<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"ትግራይ ሆቴልን ያፈነዱት" የኦሮሞ ወጣቶች ናቸው ተባለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">"ትግራይ ሆቴልን ያፈነዱት" የኦሮሞ ወጣቶች ናቸው ተባለ</h1>



<p>የትግራይ ሆቴልን ያፈነዱ ናቸው የተባሉ አራት ግለሰቦች ከትላንት በስቲያ በኢትዮጵያ ቴሌቭዥን ታዩ።</p>

<p>ህይወቱን ሙሉ ለኢትዮጵያ መንግሥታት ውሸት ሲረጭ የኖረው የኢትዮጵያ ቴሌቭዥን ተዓማኒነቱ በጣም ዝቅተኛ በመሆኑ ህዝቡ ዝግጅቱን ለማመንም ላለማመንም ተቸግሮ ተከታትሎታል።</p>

<p>በኢ.ቲ.ቪ ላይ በቀረበው ዝግጅት ትግራይ ሆቴልን በማፈንዳቱ ተባብረዋል ተብለው አራት ኦሮሞዎች ቀርበዋል።</p>

<p>እጅግ ዘመናዊ የሆኑትን ፈንጂዎች ወደ አዲስ አበባ ከተማ ይዞ ገባ የተባለው ግለሰብ የከባድ መኪና ሾፌር ሲሆን "መስፍን" በ30ዎቹ ዕድሜ ክልል ውስጥ የሚገኝ፣ መካከለኛ ቁመትና ጠይም መልክ ያለው ነው። ፊቱ ላይ የገራገርነት እንጂ የጨካኝነት ገፅታ የሌለው "መስፍን በቴሌቭዥን ላይ ረጋ ያለ ፀባይ ታይቶበታል።</p>

<p>"መስፍን" በሰጠው ገለፃ የኦነግ አባል መሆኑንና ከአዲስ አበባ ውጭ በፌስታል የተጠቀለለ "ዕቃ" ተሰጥቶች ወደ አዲስ አበባ እንዳስገባው ተናግሯል።</p>

<p>ወደ አዲስ አበባ ሲገባ ፍተሻ አልነበረው ወይ? ተብሎ ለቀረበለት ጥያቄ በሰጠው ምላሽ መኪናው ላይ ፍተሻ ተደርጐ የነበረ ቢሆንም ፈታሾቹፌስታሉን ከፍተው ባለማየታቸው ወደ አዲስ አበባ ሊያስገባው መቻሉን ተናግሯል።</p>

<p>ፈንጂዎቹ አዲስ አበባ ካስገባ በኋላ ቤቱ እንዳስቀመጠውና ፈንጂዎቹን በኋላ ላይ "መስፍን ሞሲሳ" ለተባለ የኦነግ አባል አሳልፎ መስጠቱን ተናግሯል።</p>

<p>"መስፍን ሞሲሳ" በበኩሉ በ30ዎቹ የዕድሜ ክልል ውስጥ የሚገኝ ግለሰብሲሆን፣ ቀጭንና ብስል ቀይ ነው። አቋሙ የወለጋ ሰው ይመስላል። "መስፍን ሞሲሳ" ገራገር ገጽታ ያለው ሲሆን፣ በምንም መልኩ የጭካኔ ተግባር የሚፈፅም አይመስልም። "መስፍን ሞሲሳ" እንደገለፀው ከሆነ እሱም የኦነግ አባል ሲሆን፣ ፈንጂዎቹን "ከመስፍን ሹፌሩ" ላይ ተቀብሎ ተከራይቶ በሚኖርበት ቤት አስቀምጦታል። ከዚህ በኋላ በአዲስ አበባ ከተማ ነዋሪ የሆኑ ሁለት ወጣት የኦነግ አባላትን ጠርቶ ፈንጂዎቹ እንዴት እንደሚቀጣጠሉ መመሪያ ሰጥቷቸው፣ ትግራይ ሆቴልን እንዲያፈነዱ ትዕዛዝ መስጠቱን ገልጿል። ከመስፍን ሞሲሳ መመሪያውን የተቀበሉት ሁለቱ ወጣቶች "ዳንኤል" እና "ቸርነት" በመባል የሚታወቁ መሆናቸውን ተናግረዋል።</p>

<p>"ዳንኤል" ጥቁር፣ ገራገር ፊት ያለውና ወደ ውፍረት የሚያደላ፣ በግምት በ20ዎቹ አጋማሽ የዕድሜ ክልል ያለ ወጣት ነው። ቴሌቭዥን ሲቀረፅ የመደናገጥና ግራ የመጋባት ገፅታ ታይቶበታል።</p>

<p>"ቸርነት" ከአራቱ ግለሰቦች በዕድሜ በጣም ልጅ የሆነው ነው። ከ20ዎቹመጀመሪያ የዕድሜ ክልል አያልፍም። ቀጭን፣ አፍንጫ ጐማዳም ቢሆን፣ የደስ ደስ ያለው ወጣት ነው። ገፅታው ከደህና ቤተሰብ የወጣ ልጅ ይመስላል። የገጠር ልጅ አይመስልም። በአነጋገሩም ሆነ በገፅታው ወጣትነቱ በግልፅ ይታያል። </p>

<p>"ዳንኤል" እና "ቸርነት" በሰጡት ገለፃ "መስፍን ሞሲሳ" ቤት ሄደው ሳሙና የሚመስል ፈንጂ እንደተሰጣቸውና፣ በአጠቃቀሙ ዙሪያ ገለጻ እንደተደረገላቸው ተናግረዋል።</p>

<p>"መስፍን ሞሲሳ" በሰጣቸው ገለፃ ፈንጂውን ለማቀጣጠል በጣም ቀላል እንደሆነና ማቀጣጠያ የሆኑት ክሮች 3 የተለያዩ ቀለሞች እንዳላቸው ገልፆላቸዋል።</p>

<p>ጥቁር ክብ ከብረት መሰል ጋር ተያይዞ ፈንጂ ውስጥ ከተቀበረ አራት ሰዓት በኋላ እንደሚፈነዳ፣ ነጩ ክር ፈንጂ ውስጥ ከተቀበረ ከሁለት ሰዓት በኋላ እንደሚፈነዳ፣ አረንጓዴው ክር ፈንጂው ውስጥ ከተቀበረ ግን ከ15 ደቂቃ በኋላ እንደሚፈነዳ እንደተነጋራቸው ገልፀዋል። ይህ በግምትከምሽቱ አንድ ሰዓት ገደማ መሆንን ተናግረዋል። ትግራይ ሆቴል በፈንጂ የተመታው ረዕቡ መስከረም 1/1995 መሆኑ ይታወሳል። "ዳንኤል" እና "ቸርነት" ከመስፍን ሞሲሳ ጋር ስለአጠቃቀሙ ገለፃ ከተደረገላቸው በኋላ ወደ ትግራይ ሆቴል እያመሩ "ዳንኤል" ሁለት ፈንጂዎች ይዞ፣ "ቸርነት" ደግሞ አንድ ፈንጂ በኪሱ ይዞ እንደነበር ተናግረዋል።</p>

<p>እዚህ ላይ ከመስፍን ሞሲሳ ጋር ሲለያዩ ፈንጂዎቹ ውስጥ ማቀጣጠያ ተቀብሮ ነበር ወይ? በሚለው ጥያቄ ዙሪያ "ዳንኤል" እና "ቸርነት" ተለያይተዋል።</p>

<p>ዳንኤል እንዳለው ከሆነ መስፍን ሞሲሳ ፈንጂዎቹ ውስጥ ማቀጣጠያውን ቀብሮት ስለነበር ትግራይ ሆቴል ከደረሰ በኋላ ፈንጂውን ከማስቀመጥ ባሻገር ምንም ማድረግ እንዳልነበረበት ተናግሯል።</p>

<p>ቸርነት ግን ፈንዲዎቹ ውስጥ ማቀጣጠያው እንዳልተቀበረ፣ ትግራይ ሆቴል ከደረሰ በኋላም ማቀጣጠያውን ሳይቀብር የያዘውን ፈንጂ ዝም ብሎ አስቀምጦ መውጣቱን ተናግሯል። </p>

<p>ሁለቱም ወጣቶች ትግራይ ሆቴል ላይ ፍንዳታ መድረሱን የሰሙት በነጋታው በ6 ሠዓት በራዲዮ ላይ መሆኑን ተናግረዋል። እንዴት እንደተያዙ ግን አልተናገሩም።</p>

<p>በአራቱ ግለሰቦች ቤት የራዲዮ መገናኛ፣ ለኦነግ መዋጮ ያወጡ ግለሰቦች ስም ዝርዝር፣ ከኦነግ ሰራዊት ጋር የተነሱት ፎቶግራፍ ተገኝቷል ተብሎ በቴሌቭዥን ታይቷል።</p>

<p>ጋዜጠኛው "እንዴት ሰላማዊ ሰዎች ባሉበት አካባቢ ይሄን ታደርጋላችሁ?" ብሎ ላቀረበላቸው ጥያቄ "ቸርነት" በሰጠው ምላሽ "ትዕዛዝ ነው። ትዕዛዙን ካልፈፀምን እኛን እራሳችንን ሊገድሉን ይችሉ ነበር" ብሏል።</p>

<p>"መስፍን ሞሲሳ" በበኩሉ "ጥፋት ሠርተናል፣ መንግስት ምህረት ያድርግልን" የሚል ምላሽ ሰጥቷል።</p>


<p class="align-center"><a href="/Gazettas/Satenaw/info/Satenaw.sera.html">ከሳተናው መስከረም 20 ቀን 1995</a></p>

</body>
</html>	














