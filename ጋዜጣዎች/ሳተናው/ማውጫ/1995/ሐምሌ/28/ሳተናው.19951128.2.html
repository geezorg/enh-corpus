<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"በኢትዮጵያ 130 ሺህ ስደተኞች አሉ"</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">"በኢትዮጵያ 130 ሺህ ስደተኞች አሉ"</h2>


<p>በኢትዮጵያ የውጭ ሀገር ስደተኞች የምግብ እጥረት ያጋጠማቸው መሆኑን የዓለም ምግብ ድርጅት ው.ፍ.ጵ አስታወቀ። ድርጅቱ እንዳስጠነቀቀው በሶስት ወር ውስጥ ተጨማሪ እርዳታ ካልደረሰው ስደተኞቹ የሚመገቡት አይኖራቸውም።</p>

<p>የተባበሩት መንግሥታት የዓለም ምግብ ድርጅት የምስራቅ ኢትዮጵያ ፅ/ቤት እንደሚለው በኢትዮጵያ የሚገኙ የውጭ ሀገር ስደተኞች ከ130 ሺህ በላይ ናቸው። እነዚህ ስደተኞች በሱማሊያና በደቡብ ሱዳን ከሰፈነው አለመረጋጋትና የፀጥታ ችግር የተነሣ ወደ ኢትዮጵያ ተሰድደው በምስራቅና ምዕራብ ኢትዮጵያ የስደተኞች ካምፖች የሚገኙ ናቸው።</p>

<p>የስደተኞች ቁጥር በየጊዜው እየጨመረና አልፎ አልፎም እየቀነሰ እንደሚሄድ ቢታወቅም፣ በእነዚህ ጐረቤት ሀገሮች ያለው ሁኔታ ሲታይ ግን የችግሩ እድሜ አሣጥሮ ማየት እንደማይቻል ነው ው.ፍ.ጵ የሚገምተው።</p>

<p>በዓለም የምግብ ድርጅት ዘገባ መሠረት እነዚህን ስደተኞች እስካሁን ሲመገቡ የነበሩት የውጭ ለጋሾችም ቢሆኑ፣ እጅ አጥሮናል እያሉ ነው። በምስራቅ ኢትዮጵያ የስደተኞች መጠለያዎች ላሉት ተረጂዎች እስከሚቀጥለው ጥቅምት ወር እርዳታው ካልደረሰላቸው የከፋ አደጋ ሊያጋጥማቸው እንደሚችል ድርጅቱ ከትላንት በስቲያ ጅጅጋ ውስጥ በሰጠው መግለጫ አስጠንቅቋል። በድርጅቱ መግለጫ መሠረት ኢትዮጵያ ዘንድሮ እጅግ የከፋ ድርቅ ነው የመታት። በሱማሌ ክልል ብቻ 4 ሚሊዮን ከሚሆነው የክልሉ ህዝብ 1/4ኛው ወይም ከ1 ሚሊዮን በላይ በእርዳታ ነው የሚተዳደረው። ከ73 ሺህ በላይ የሚሆኑት ደግሞ ከቀያቸው ተፈናቅለው ወጥተው በየከተማውና በየስደተኛ ካምፑ እንደሚገኙ ይታወቃል። አንዳንድ ጊዜ ደግሞ የሱማሊያ ስደተኞችና የውስጥ ተፈናቃዮችን መለየቱ አስቸጋሪ የሚሆንበት ሁኔታ አለ። ከስደተኞቹ አንደበት የሚሰማው ደግሞ የእርዳታው መጠን መቀነስ ነው። አልፎ አልፎ የሚያጋጥማቸው የፀጥታ ችግርም የእርዳታ ስራቸውን እንቅስቃሴ እንደሚያደናቅፍ ነው የው.ፍ.ጵ ኃላፊዎች የሚናገሩት። ካለፈው ሣምንት ጀምሮ የኢትዮጵያና የሱማሌላንድ ባለሥልጣናት በሁርጌሣ ስለሁለቱ ሀገሮች የጋራ ጉዳዮች እየመከሩ ይገኛሉ።</p>


<p class="align-center"><a href="/Gazettas/Satenaw/info/Satenaw.sera.html">ከሳተናው ሐምሌ 28 ቀን 1995</a></p>

</body>
</html>	














