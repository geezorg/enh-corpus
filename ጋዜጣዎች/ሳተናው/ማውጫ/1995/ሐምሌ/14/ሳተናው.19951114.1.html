<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"የውጭ ባንኮች የግድ መግባት አለባቸው እያልን አይደለም"</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">"የውጭ ባንኮች የግድ መግባት አለባቸው እያልን አይደለም"</h2>


<p>በኢትዮጵያ የዓለም የገንዘብ ድርጅት ኃላፊ የሆኑት አሞር ጣሂር ከእግሊዝኛው ሪፖርተር ጋዜጣ ጋር ባደረገው ቃለምልልስ በኢትዮጵያ ያለውን የባንክ ንግድ ዘርፍ በተመለከተ እንዲህ ብለዋል "ስለ የፋይናንስ ሴክተሩ ተወዳዳሪነት የሚደረጉት ውይይቶች መካሄድ ከጀመሩ ትንሽ ቆይተዋል። ከውጭ የሚገቡ ስንል ቅድመ ሁኔታ እያስቀመጥን ሳይሆን፣ ምክር እየለገስን መሆኑ በግልፅ መቀመጥ ይኖርበታል። የውጭ ባንኮች የግድ ወዲህ መምጣት አለባቸው እያልን አይደለም። እያልን ያለነው እዚህ ሰው የሀብት ምንጭ እንደ ኢትዮጵያ የመሰሉ ሀገራት ፍላጐቶችን ለማሟላት በቂ ስላልሆኑ አዲስ ቴክኖሎጂ፣ አዳዲስ ሃሳቦችን፣ እንዲሁም የውጭ ካፒታል ለማስመጣት የተሻለው ዘዴ ይህ ነው የሚል ነው። ይህ ደግሞ በተገቢው መልኩ ከተሰራና ከውጭ መሳብ ከቻላችሁ ተግባራዊ ይሆናል ብለን እናስባለን። ውይይቱ ለወራት ሲካሄድ ቆይቷል። በእነኝህ ጉዳዮች ዙሪያ የሚወያይ ከመርሃ ግብሩ ድርድር ውጭ የሆነ ወርክሾፕም እንዲሁ አዘጋጅተናል። ባለሥልጣናቱ ወደፊት ጥሩ ሳይሆን ይችላል ባይሉም፣ እንዳላመኑበት ገልፀውልናል። ጊዜው አሁን አይደለም ነው ያሉትን። እኛም በበኩላችን፣ "እሺ ይሁን። ከውጭ የሚገቡትን ወደ ጐን እንተወውና ለአሁኑ በምክር ደረጃ ተቀበሉት" ብለናቸዋል። በመቀጠልም ከቅድመ ሁኔታ ገፅታው ነጥለን አውጥተነዋል። ይህን ጊዜ ታዲያ እዚህ ላሉት ወዳጆቻችን የኢትዮጵያ ንግድ ባንክን በአዲስ ማዋቀርን በመሰሉ እርምጃዎች ባንኮቻችሁ ጤናማና አትራፊ መሆናቸውን ለማረጋገጥ በአገር ውስጥ ባለው የባንኪንግ ሴክተር መካከል ውድድር መፍጠር አለባችሁ ብለናቸዋል። ስለዚህ ከውጭ የመግባቱን ጉዳይ ለጊዜው በመተው በባንኪንግ ሴክተሩ ውስጥ እውን ውድድር መኖሩን መጠየቅ ጀምረናል። በነገራችን ላይ ይህንን እያልን ያለነው እኛ ብቻ ሳንሆን፣ አንዳንድ ኢትዮጵያውያንና በግሉ ክፍለ ኢኮኖሚ ያሉ በርካታ ሰዎች ይህንኑ አቋም እያስተጋቡ ነው። አንተም ራስህ ጠቀሜታ አለው ብለህ ማሰብህ አይቀርም።</p>


<p class="align-center"><a href="/Gazettas/Satenaw/info/Satenaw.sera.html">ከሳተናው ሐምሌ 14 ቀን 1995</a></p>

</body>
</html>	














