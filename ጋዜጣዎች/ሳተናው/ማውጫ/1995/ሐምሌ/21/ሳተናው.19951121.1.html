<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የ17 የኢትዮጵያ ፖለቲካ ድርጅቶች ጉባዔ በዋሽንግተን ጀመረ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የ17 የኢትዮጵያ ፖለቲካ ድርጅቶች ጉባዔ በዋሽንግተን ጀመረ</h2>


<p>17 የኢትዮጵያ ፖለቲካ ድርጅቶች የተካፈሉበት ጉባዔ በዋሽንግተን ከተማ ትላንት ተከፈተ። እስከ ትላንት በስቲያ ድረስ 13 የነበሩት ድርጅቶች ወደ 17 ያደጉ ሲሆን፣ አዲሶቹ ድርጅቶች የኦሮሞ አቦ ነፃ አውጪ ግንባር፣ የኦሮሞ ብሄራዊ ነፃነት ድርጅት፣ የኢትዮጵያ ብሄራዊ አንድነት ግንባር፣ የኢትዮጵያ ሱማሊያ ዲሞክራሲያዊ ካውንስ ናቸው።</p>

<p>የመላው ዐማራ ሕዝብ ድርጅትና የኮ/ል ጐሹ ወልዴ መድህን ድርጅት በጉባዔው ላይ እንዳይካፈሉ መከልከላቸው በዋሽንግተን ዲሲ ውስጥ ባሉ የአማርኛ ቋንቋ ራዲዮ ጣቢያዎች ላይ አብይ ርዕስ ሆኖ እያስተጋባ ይገኛል። ሁለቱ ድርጅቶች በጉባኤው ላይ ባይካፈሉም ጉባዔው የተሳካ እንዲሆን መልካም ምኞታቸውን ገልፀዋል። </p>

<p>የኦሮሞ ነፃነት ግንባር በጉባዔው ላይ የማይሳተፍ ሲሆን፣ አዘጋጅ ኮሚቴው ድርጅቱ እንዲካፈል ጥሪ አድርጐለት እንደነበር ግን ለማወቅ ተችሏል። አዘጋጅ ኮሚቴው መዐሕድና የኮ/ል ጐሹ ወልዴ መድህን ለምን እንዳይካፈሉ እንደተከለከሉ ዛሬ መግለጫ ይሰጣል ተብሎ እየተጠበቀ ነው።</p>

<p>"ጉባዔው የኢትዮጵያ ፖለቲካ ድርጅቶች በህብረት ለማቀናጀት በጐ እርምጃ ነው ተብሎ ሰፊ የህዝብ ድጋፍ እንዳለው የሚነገርለት ነው።</p>

<p>ይህ በእንዲህ እንዳለ በአቶ አሰፋ ጫቦ ይመራ የነበረው የጋሞ ዲሞክራሲያዊ ህብረት ጉባዔውን አስመልክቶ መግለጫ ያወጣ ሲሆን፣ እንዲህ ብሏል። "ዛሬ በዋሽንግተን ዲሲ ከተማ የሚካሄደው የተቃዋሚ ፓርቲዎች ጉባዕ ከትላንት ስህተቶቹ ያልተማረና አንድም ለውጥ ለማምጣት ያልተዘጋጀ ስለመሆኑ ጥርጣሬ የለንም። ጉባዔውን ለማዘጋጀት ረዥም ጊዜ ተወስዶበታል፣ ተደክሞበታል። ሁሉም ተቃዋሚ ፓርቲዎች ለማሳተፍ ሰፊ መሠረት ያለውን ሕብረት ለመፍጠር የተዘጋጀ ነው ተብሎለታል። ግን በተግባር ያየነው ይህን አይደለም።"</p>


<p class="align-center"><a href="/Gazettas/Satenaw/info/Satenaw.sera.html">ከሳተናው ሐምሌ 21 ቀን 1995</a></p>

</body>
</html>	














