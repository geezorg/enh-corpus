<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አዲሱ የአዲስ አበባ ዩኒቨርስቲ ምክትል ፕሬዝዳንት የሥራ መልቀቂያ አቀረቡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">አዲሱ የአዲስ አበባ ዩኒቨርስቲ ምክትል ፕሬዝዳንት የሥራ መልቀቂያ አቀረቡ</h2>


<p>አዲሱ የአዲስ አበባ ዩኒቨርስቲ ተቀዳሚ ምክትል ፕሬዚዳንት ዶ/ር መሀመድ ሀቢብ የስራ መልቀቂያ ደብዳቤ አቀረቡ ሲል የኦነግ ድምፅ ዘገበ።</p>

<p>ዶ/ር መሀመድ ሀቢብ ከሲቪል ሰርቪስ ኮሚሽን በሹመት ወደ አዲስ አበባ ዩኒቨርስቲ የተዘዋወሩት ቀደም ሲል የነበረው አመራር በፈቃዱ ሥልጣኑን ከለቀቀ በኋላ ነው።</p>

<p>ዶ/ር መሐመድ ሀቢብ ከተሾሙ ወዲህ ቦታውን ለመውሰድ ፍቃደኛ ባለመሆናቸው በምትካቸው አቶ አቦነህ አሻግሬ በጊዜያዊነት እንዲመሩት መመደባቸውን ውስጥ አዋቂ ምንጮች ይናገራሉ።</p>

<p>ከዶ/ር መሐመድ ሀቢብ ሌላ የአካዳሚክ ቫይስ ፕሬዚዳንት ሆነው የተሾሙት ዶ/ር ገመቹ መገርሳ የዩኒቨርስቲ መምህራን ተሰባስበው ስለግምገማ በሚወያዩበት ጊዜ በበተኑት ወረቀት እንዲህ ብለዋል የዩኒቨርስቲው አስተዳዳሪ ያኔ (የነበረውን) የዩኒቨርስቲውን ችግር በመንግስት ላይ አላኳል። የዩኒቨርስቲው መምህራን ከዩኒቨርስቲው አመራር ጋር እንዲሰለፍ ጥሪ ተደርጓል። ይሄ የሚያሳየው አመራሩ ለለውጥ የተዘጋጀ አለመሆኑን ነው። ዩኒቨርስቲው ዲሞክራሲያዊና የብዙ ባህሎች ማዕከል መሆን ይገባዋል። እነዚህ ሁለት ቅድመ ሁኔታዎች ሳይሟሉ የአስተዳደር ቅልጥፍና ወይም አስተዳደራዊ ፍትህ ብቻ በማስፈን የዩኒቨርስቲውን ገፅታ መለወጥ አይቻልም ብለዋል። በዶ/ር ገመቹ ዕይታ በዩኒቨርስቲው ውስጥ የአማራ የበላይነት ያለ ሲሆን አማሮቹም ከመጋረጃው በስተጀርባ ሆነው ዩኒቨርስቲውን ይቆጣጠሩታል።</p>

<p>በዩኒቨርስቲው ውስጥ የፕሬዝዳንትነቱን ቦታ የያዙት ፕሮፌሰር እንድሪያስ እሸቴ ከመረጧቸው ሁለት ምክትሎች መካከል አንዱ ቦታውን መቀበል አለመቻላቸው በፕሮፌሰሩ ላይ ችግር ያስከትላል ተብሎ ተገምቷል።</p>

<p>በጉዳዩ ዙሪያ ፕሮፌሰር እንድሪያስ ምንም ያሉት ነገር የለም። ቦታውንም ከተረከቡ ወዲህ ስለ ብሔር ብሔረሰቦች እኩልነት ከመናገር ባሻገር በዩኒቨርስቲው ግቢ ውስጥ እንዴት አድርገው እንደሚተገብሩት አያውቁም እየተባሉ እየተተቹ ናቸው።</p>


<p class="align-center"><a href="/Gazettas/Satenaw/info/Satenaw.sera.html">ከሳተናው ጥር 26 ቀን 1995</a></p>

</body>
</html>	














