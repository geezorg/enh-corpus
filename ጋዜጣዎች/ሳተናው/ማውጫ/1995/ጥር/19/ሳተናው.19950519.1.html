<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የቅ/ጊዮርጊስ ቡድን ትናንት ለሊት ወደ ካምፓላ በረረ ደጋፊው በነፃ ተጋበዘ ሲመለሱ ምክንያት አይሰራም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የቅ/ጊዮርጊስ ቡድን ትናንት ለሊት ወደ ካምፓላ በረረ ደጋፊው በነፃ ተጋበዘ ሲመለሱ ምክንያት አይሰራም</h2>


<p>የቅ/ጊዮርጊስ ቡድን ትናንት ለሊት 20 ተጫዋቾች አሰልጣኞችና የቡድን መሪ እንዲሁም ወጌሻን በመያዝ ወደ ኡጋንዳ አምርቷል። በኡጋንዳ አዘጋጅነት የሚካሄደው የዘንድሮው የምስራቅና መካከለኛው የክለቦች ሻምፒዮና ላይ 12 ክለቦች ተሳታፊ ይሆናሉ። ጊዮርጊስ አምና የኢትዮጵያ ፕሪምየር ሊግ ሻምፒዮን በመሆኑ ነው ሊሳተፍ የቻለው። የመጀመሪያ ጨዋታውን ነገ ከኡጋንዳው ኤክፕረው ጋር አድርጐ የፊታችን አርብ ደግሞ የሱማሌው ኤልማን ይገጥምና የዛሬ ሣምንት እሁድ ከሩዋንዳው ራዮን ጋር ይገናኛል። በ3ቱ ጨዋታ የሚያመጣው ውጤት ታይቶ ጥሩ ከሆነ ቡድኑ ቢያንስ 20 ቀን ይቆያል። ውጤቱ ካልተሳካ ግን ወደ ሀገሩ ይመለሳል። ክለቡ በቅርቡ የአሰልጣን ሹም ሽር ማድረጉ ተገልጿል። በዚህ መሰረት ኢንሰትራክተር መንግስቱ ወርቁ ዋና አሰልጣኝ ሲሆን ዋና የነበረው ስዩም ከበደ ምክትል ተደርጓል።</p>

<p>ኢንስትራክተር መንግስቱ ግን ዋና አሰልጣኝ ተደርገው የተሾሙት ለዘንድሮው ውድድር ብቻ እንደሆነ ይነገራል። ጊዮርጊስ ባለፈው ሐሙስ ለአቋም ማጠናከሪያው እንዲሆነው ታስቦ ከሱዳኑ ሥራ ቡድን ጋር ተጫውቶ 4 ለ0 አሸንፏል። በዚህ ጨዋታ ከኬንያ ያሰመጡት ፕሮፌሽናል ተጫዋቾችም ተቀይሮ በመግባት ጥሩ እንቅስቃሴ አሳይቷል።</p>

<p>እንቅስቃሴው ግን የተለየ አይደለም አንተነህ ፈለቀ ላይ የሚታየውን ነገር ነው እሱም ያሳየው። የሱዳኑም ቡድን ከጊዮርጊስ ጋር ተመሳሳይ ስለሆነ ፕሮፌሽናሉ ተጫዋች በግሉ ጐላ ብሎ ሊታይ ችሏል። የቡድን ሥራ የያዘ ቡድን ውስጥ ግን ይዋጣል። ጊዮርጊስ ትናንት ለሊት ወደ ካምፓላ ቢጓዝም ክለቡ ደጋፊዎቹ ጠርቶ ነፃ ግብዣ በማዘጋጀት ለቡድኑ አሸኛኘት አድርጓል። አሁን ትልቁ ችግር ቡድኑ በኋላ ውጤት ሲያጣ ሊቀርብ የሚችለው አሰልቺ ምክንያት ነው። ምክንያቱም የአሰልጣኝ ሹምሽር ሰለተደረገ መጬረሻ ላይ እኔ የለሁበትም የሚለው ነገር መቅረቡ የታወቀ ነው። ከዚህ በፊት መንግስትና አሥራት ታርቀው በመተቃቀፍ ሳይቀር ፎቶ ተነስተው ፍቅር በፍቅር ነን ካሉ በኋላ 2 ወር ሳይሰሩ ነው ተጣልተው ሲወነጃጀሉ የታዩት።</p>

<p>አሁንም ሥዩምና መንግስቱ በህብረት እየሰራን ነን ብለዋል። ውጤት ከጠፋ ህብረቱ ይበተን ይሆን? ለማንኛውም ለቡድኑ መልካም እድል እንመኛለን።</p>


<p class="align-center"><a href="/Gazettas/Satenaw/info/Satenaw.sera.html">ከሣተናው ጥር 19 ቀን 1995</a></p>

</body>
</html>	














