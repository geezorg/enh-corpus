<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"የነፃው ፕሬስ አባላት በእንግሊዝ ኤምባሲ ላይ አዝነንበታል"</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">"የነፃው ፕሬስ አባላት በእንግሊዝ ኤምባሲ ላይ አዝነንበታል"«/ሰራ></h2>


<p>አዲሱን የፕሬስ ህግ በሚመለከት ኢነጋማ መግለጫ አወጣ። ኢነጋማ ባወጣው መግለጫ እንዲህ ብሏል " የኢትዮጵያ መንግሥት " የግሉ ፕሬስ በሀገር ግንባታ ሂደት ውስጥ የሚጠበቅበትን ገንቢ ሚና እንዲጫወት ለማስቻልተቀራርቦ ለመነጋገርና ለመስራት ይፈልጋል" በሚል ሽፋን ዴሞክራሲያዊ መስሎ ለመታየትና ለጋሽና የአባዳሪ ሀገሮች አማካይነት ከጥር 7-9 ቀን 1995 ዓ።ም እንደሚደረግ አስቀድሞ ፕሮግራም የተያዘለትና ኢነጋማም"በነፃው ፕሬስ ችግሮችና መፍትሄዎቻቸው ዙሪያ" ጥናታዊ ፅሁፍ እንዲያቀርብ የተዘጋጀ ሆኖ ሳለ በውል ባልታወቀ ምክንያት መሰረዙን ከተነገረ ከወር በኋላ ጉዳይ በምስጢር ተይዞ ቆይቶ በስልክ በተላለፈ መልዕክት ቋጠሮው ተፈትቶ የሲምፖዚየም አላማ ገሀድ ሆኗል።</p>

<p>የሲምፖዚየሙ አጀንዳ እንደተባለው በነፃው ፕሬስ ችግሮችና መፍትሄዎቻቸው ዙሪያ መሆኑ ቀርቶ በማስታወቂያ ሚኒስቴር ብቻ የተረቀቀው አዲሲ የፕሬስ ሕግ የጋዜጦችን የሙያ ሰነ ተግባር ረቂቅና የፕሬስ ካውንስል ማቋቋሚያ ደንቦች መሆናቸው ታውቋል።</p>

<p>እነዚህ ውይይት እየተካሄደባቸው ያሉት ጉዳዮች ኢነጋማ ዓለም አቀፍ ማሕበራትና የጋዜጠኞች መብት ተንከባካቢ ድርጅቶች ከ1994 ዓ.ም አጋማሽ ጀምሮ በውል የሚያውቋቸውና በአካሄዳቸው ላይም በተደጋጋሚ ተቃውሞ ያቀረቡባቸውና አቋም የወሰደባቸው ናቸው። ኢነጋማ በወቅቱ የፕሬስ ሕጉ ረቂቅ እንዲሰጠውና በሕዝቡ በሕግ ባለሙያዎችና በአባላቱ አስተያየት እንዲዳብር ጉዳይ የሚመለከታቸው መስሪያ ቤቶች ኃላፊዎች ጠይቆ አጥጋቢ መልስ አላገኘም።</p>

<p>የጋዜጠኞች የሙያ ሥነ-ምግባርና ይህንኑ አስፈፃሚ የሆነው የፕሬስ ካውንስልም የሚሆነውም በራሳቸው በጉዳዩ ባለቤቶች እንጅ በመንግስት ሊሆን እንደማይችል ማሕበሩና አለም አቀፍ አቻ ማሕበራት በተመሳሳይ ሁኔታ ጠይቀዋል።</p>

<p>ኢነጋማ የአሁኑ ሲምፖዚየም ፋይዳ ያለው ውጤት ያመጣ ዘንድ በጋራ ለማዘጋጀትና በቅንጀት ለመሥራት ፈቃደኝነቱ አሳይቷል።</p>

<p>ይሁንና መንግሥት ከኢነጋማም ሆነ ከአለም አቀፍ አቻ ማሕበራትና የጋዜጠኞች መብት ተንከባባቢ ድርጅቶች በተዳጋጋሚ የቀረበለትን ጥሪ ወደ ጐን በማድረግ የፐሬስን ሕልውና የሚያጨልመውን አዲስ ሕግ በማስታወቂያ ሚኒስቴር ፊታውራሪነትና በእንግሊዝ መንግስት የገንዘብ ድጋፍ ሲምፖዚየሙ ከነፃው ፕሬስ አባላትና ከኢነጋማ ውጭ በመካሄድ ላይ ይገኛል።</p>

<p>ኢነጋማና አባላቱ የተገባቸው ቃል ታጥፎ በተጋባዥ ብቻ እንዲሳተፉ በተጠሩበት ሲምፖዚየም መክፈቻ ላይ ከተገኙ በኋላ ልዩነታቸውን ይፋ አድርገው ራሳቸውን ከስብሰባው አግልለዋል።</p>

<p>የመንግሥትና የገዢው ፓርቲ መገናኛ ብዙሀን ጋዜጠኞች የየክልሉ ማስታወቂና ቢሮ ሰራተኞች የመንግሥት የሕዝብ ግንኙነት ባለሙያዎች ተሳታፊ በሆነበትና የማስታወቂያ ሚኒስቴር ልዩ ልዩ መምሪያዎች ኃላፊዎች ጥናታዊ ፅሁፍ ላቀረበበት ለዚሁ ሲምፖዚየ በሀገሩ ላይ የፕሬስ ሕግ የሌለውና አርቲክል 19 ለመሳሰሉና አለም አቀርፍ የፕሬስና አምነስቲን ለመሳሰሉ የሰባዊ መብት ተሟጋቾች እውቅና የሰጠው የእንግሊዝ መንግስት የገንዘብ ድጋፍ ማድረጉ ማሕበሩንና መላ አባላቱን አሳዝኗል።</p>


<p class="align-center"><a href="/Gazettas/Satenaw/info/Satenaw.sera.html">ከሳተናው ጥር 12 ቀን 1995</a></p>

</body>
</html>	














