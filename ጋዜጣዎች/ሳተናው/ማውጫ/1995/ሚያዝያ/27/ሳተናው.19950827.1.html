<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኮሚሽነር እንወይ ፍ/ቤት እንዲቀርቡ ታዘዙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኮሚሽነር እንወይ ፍ/ቤት እንዲቀርቡ ታዘዙ</h1>


<p>የፌዴራሉ ጠቅላይ ፍ/ቤት ዓርብ ዕለት በሶስት ጉዳዮች ዙሪያ ቀጠሮ የያዘው በአቶ ስዬና በወ/ሪት ትዕምኒት አብርሃ የክስ መዝገብ ላይ ብይን ለመስጠት፣ በእነ አቶ አሰፋ አብርሃ መዝገብ ቀሪ ምስክር ለማስደመጥና በተደጋጋሚ በፀረ-ሙስና የሚወጣውን መግለጫ በተመለከተ ነበር።</p>

<p>የአቶ ስዬና የወ/ሪት ትዕምኒት አብርሃ ምስክርነት አይቶ ለብይን መዝገቡ ቢቀጠርም የቴክኒካል ምርመራ ባለማለቁ ፖሊስ ደብዳቤ ፅፎ ለ1 ወር ጊዜ ይሰጠኝ ብሏል። ለዚህም የጊዜ ቀጠሮው እንደምክንያት የተጠቀመበት የባለሙያ እጥረትና የስራ ብዛት ስላለበት መሆኑን ገልጿል። ዳኞቹም ለትንሽ ደቂቃ ከተወያዩ በኋላ ፖሊስ ለ1 ወር የጊዜ ቀጠሮ ይስጠኝ ማለቱን ባለመቀበል የ14 ቀን ቀጠሮ ሰጥተዋል። </p>

<p>ሌላው በኮሚሽኑ በተደጋጋሚ የሚወጣውን መግለጫ በተመለከተ አቃቤ ህግ አቡሃይ ጓዴ ስለመግለጫው ሲያስረዱ የሚከተለውን ብለዋል።</p>

<p>አቃቤ ህግ አቡሃይ</p>

<p>የኮሚሽኑ መግለጫ በተመለከተ፣ ኮሚሽኑ ኃላፊነቱን ለመወጣት ባደረጋቸው ጥረቶች ውጤት ያገኘባቸው ቢሆንም፣ በፍ/ቤት ማስረጃ አቅርቦ እየተከራከረ ቢሆንም፣ የተፈጠረብን ከፍተኛ ችግር አለ። ይኸውም በአንዳንድ ጋዜጦች የተከሳሽ ወገኖችን አጉልቶ ማቅረብ፣ የእኛን አደብዝዞ በማቅረብ፣ ይህ ደግሞ የፍ/ቤቱን ሂደት ያደበዝዘዋል። ለእንዲህ ዓይነቱ አካሄድ አቤቱታ ሳናቀርብ ፍ/ቤቱን በመተማመን ቀጥለናል። ነገር ግን ይህንን ተልዕኮ ለማክሸፍ አዲስ ዘዴ ይዘን ቀርበናል። በእርግጥ የዳኝነት ነፃነትን ለመንካት አልነበረም። የዳኝነት ነፃነት ምን እንደሆነ ተረድተናል። የዳኝነት ነፃነት በተነካ ጊዜ ወንጀልን ለመከላከል የተነሳነውን ያሳስበናል። የመግለጫዎቹ ዓላማ በህገ-መንግሥቱ የተረጋገጠውን ክቡር የዳኞች መብት ለመንካት አይደለም መግለጫዎቹን የፍ/ቤቱ አስተዳደር ሁኔታውን በአስተውሎት፣ በትዕግስት እንዲያየው ልመናችንን እናቀርባለን። ብዙ ትዕግስታችንን የሚያስጨርሱ ሁኔታዎች ገጥሞን በፍ/ቤቱ ተማምነን ነው...... ስለዚህ ይህንን ሁኔታ ፍ/ቤቱ በትዕግስት እንዲተባበረን እለምናለሁ.........</p>

<p>ዳኛ መንበረ፦ የኮሚሽኑ ስራ ተግባራዊ ለማድረግ አዲስ ዘዴ ነው የሚሉኝ? አቃቤ ህግ አቡሃይ፦ አዎ። ዳኛ መንበረ፦ ዘዴያችሁ ፍ/ቤቱን ማስፈራራት ይጨምራል? አቃቤ ህግ አቡሃይ፦ አይጨምርም..... ይህ አካሄድ በዚህ ሁኔታ መቅረብ እንደሌለበት ተረድተናል። ዳኛ መንበረ፦ በመግለጫው ላይ "ፍ/ቤቶች ይህንን ጉዳይ በዚህ እየተረጐሙ ነው" የሚለው ከፍ/ቤት ሌላ ማንን ነው መግለጫው የሚመለከተው? አቃቤ ህግ አቡሃይ ጠቅላይ ፍ/ቤቱ የፃፈውን ደብዳቤ ተቀብለነዋል። ፍ/ቤቱን እንዳሳሰበው የተረዳንበት አጋጣሚ አልነበረም። ይህንን አጋጣሚ አላገኘንም ነበር። አሁን ግን ከመግለጫው በኋላ አጋጣሚውን አግኝተናል። ስለዚህም ነው ፍ/ቤቱን እስከ መለመን የደረስነው።</p>

<p>ዳኞች ለተወሰነች ደቂቃ ከተወያዩ በኋላ፣ የአቃቤ ህጉን አባባል እንዳልተቀበሉት በመግለፅ መግለጫውን በተመለከተ የአዲስ ዘመን ጋዜጣ ዋና ዘጋጅና ኮሚሽነሯ ወ/ሮ እንወይ ገ/መድህን ቀርበው እንዲያስረዱ ትዕዛዝ ተሰጥቷል።</p>

<p>ይህ በእንዲህ እንዳለ የፀረ ሙስና ኮሚሽን በመንግሥት ሚዲያዎች ያስተላለፋቸውን መግለጫዎች በተመለከተ የጠቅላይ ፍ/ቤት ፕሬዝዳንት የሆኑት አቶ ከማል በድሪ ለአፈጉባዔ ዳዊት ዮሐንስ በፃፉት ደብዳቤ "የኮሚሽኑ አካሄድ ሥርዓት ያልተከተለ ነው" ብለዋል። </p>


<p class="align-center"><a href="/Gazettas/Satenaw/info/Satenaw.sera.html">ከሳተናው ሚያዚያ 27 ቀን 1995</a></p>

</body>
</html>	
