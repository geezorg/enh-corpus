<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አቶ አሰፋ አብርሃ አቤቱታ አሰሙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">አቶ አሰፋ አብርሃ አቤቱታ አሰሙ</h2>


<p>የፌዴራሉ ጠቅላይ ፍ/ቤት ከትላንት በስቲያ በእነ አሰፋ አብርሃ፣ ፍፁም ዘአብ፣ ሚስተር ህራዬርና አቶ በሻህ አዝምቴ ላይ የምስክርነት ቃል አድምጧል።</p>

<p>ከትላንት በስቲያ ሶስት ምስክር የተደመጠ ሲሆን፣ አንደኛው ምስክር ጠዋት ሁለቱ ደግሞ ከሰአት በኋላ ተሰምቱዋል። ምስክሮች ቃል ተደምጠው እዳለቁ አቶ አሰፋ አብርሃ እጃቸውን በማውጣት አቤቱታ እንዳላቸው ፈቃድ ከጠየቁ በኋላ የሚከተለውን ብለዋል፦</p>

<p>"እዚህ ፍ/ቤት ስመጣ ይዤው የምመጣ አንድ እምነት አለኝ። ከዚህ ሌላ አንድ ርቀት አለ። በፍ/ቤት በአቃቤ ህጉና በችሎቱ መካከል ያለው ርቀት ስለካ ልቤ ይሞላል። ለዚህም ጉዳዬን አስረድቼ ክቡር ፍርድ ቤት ጉዳዩን በማየት ፍትህ ይሰጠኛል ብዬ እምነት አለኝ። ከቅርብ ጊዜ ወዲህ ስጋት ጭሮብኛል። ያለው የኢትዮጵያ ህግ ለእኔ ስለሚጠበኝ ይስፋልኝ....የዚህ አይነት ተማፅኖ በመንግስት ሚዲያ በኩል በተለይ በአዲስ ዘመን እየቀረበ ይገኛል።አዲስ ዘመን በርዕስ አንቀፁ እንዲህ ሆኖ ክስ ቀርቦ፣ አቅቤ ህግ ማስረጃ አቅርቦ - ፍ/ቤት ግዳጁን ሳይወጣ በነጻ ለቀቀ የሚል አየሁ። በንጋታውም ልዩ ፍ/ቤት ካልተቋቋመ የሚል አየሁ። እንደገና የመንግስት አቋም በሚገለፅበት፣ ይኸው ነገር ወጥቶ ተመልክቼያለሁ። ሀገሪቱ ባለሙያዎች አሏት። አቃቤ ህግ ያቀረበው ጥቆማ ማስረጃ ባይቀርብም ይፈረድ የሚል ነው። እስካሁን ይዤው የነበረው እምነት ሲዛባ አየሁ። ጥያቄው እኔ ያልኩህን ካልተቀበልክ ዳኛ አይደለም፣ ባለሙያ አይደለህም የሚባል ነው።</p>

<p>እዚህ ፍ/ቤት ምን ይዤ ነው የምከራከረው? ምን ብዬ ነው የምመጣው? ሶስተኛውን የፍትህ አካል ማስፈራሪያ ሲያደርጉት ምንድነው የሚባለው? ፍ/ቤት ተሰይሞ፣ ማስረጃ ቀርቦለት የሚበይነው ሲተች ምንድን ነው የሚባለው? ፍ/ቤቱ እንዴት ያየዋል? እነዚህ ነገሮች ከተሸረሸሩ፣ በእነዚህ ጥያቄዎች ላይ እምነት ካጣሁ እኔም ተስፋ እቆርጣለሁ። አንድ ሰው ብቻ አይደለም፣ ሁሉም ተስፋ ይቆርጣል። ይሄ ማካርቲዝም ነው። ፍ/ቤቱ ይህንን ተመልክቶ ማፅናኛና ግልፅ የሆነ ነገር እንዲነግረኝ። ሚዲያው ለሶስቱም ወገን እኩል መሆን ሲገባው፣ አንዱን ወግኖ የሚያወጣው መግለጫ ማን እያደረገው እንደሆነና ለምን የፍ/ቤቱን ክብር እንደሚዳፈር አጣርቶ እንዲገለጽልኝ አመለክታልሁ" ብለዋል። ዳኛ መንበረም አቃቤ ህግ የሚሰጠውን አስተያየት እንዳለ ጠይቀው፣ አቃቤ ህግ አቡሃይም እንዲህ ብለዋል "አቃቤ ህግ ተከሳሾችን በተመለከተ የተለየ ቅሬታ የለውም። ስለእውነት የአቶ አሰፋን ወንድሞች ውጭ ባያቸው አላውቃቸውም። እነሱን ከስሼ እንደምሟገት አላውቅም የሙያ ግዴታዬን ነው የምወጣው። ፍ/ቤቱም እንደሚመለከተው በመካከላችን ያለውን ያይልናል። በውጭ ያለውን አላውቅም" ብለዋል። ፍ/ቤቱም ይህንን ጉዳይ አጣርቶ መልስ ለመስጠትና ተጨማሪ ምስክር ለማድመጥ ተለዋጭ ቀጠሮ ይዟል። </p>


<p class="align-center"><a href="/Gazettas/Satenaw/info/Satenaw.sera.html">ከሳተናው ሚያዚያ 6 ቀን 1995</a></p>

</body>
</html>	














