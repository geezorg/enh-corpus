<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ፕሮፌሰር መስፍን ወ/ማርያምና ዶ/ር ብርሃኑ ነጋ ፍ/ቤት ቀረቡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ፕሮፌሰር መስፍን ወ/ማርያምና ዶ/ር ብርሃኑ ነጋ ፍ/ቤት ቀረቡ</h2>


<p>የኢትዮጵያ ሰብዓዊ መብቶች ጉባኤ ሊቀመንበር ፕሮፌሰር መስፍን ወልደማርያምና ዶክተር ብርሃኑ ነጋ የካቲት 28 ቀን 1995 ዓ.ም የፌዴራሉ ከፍተኛ ፍ/ቤት 4ኛ ወንጀል ችሎት ቀርበው በሁለቱም ላይ የፌዴራሉ ዓቃቤ ሕግ አሻሽያለሁ ያለውን አዲስ ክስ መሠረተባቸው።</p>

<p>ፍርድ ቤቱ ካሁን ቀደም ባስቻለው ችሎት አቃቤ ሕግ በግለሰቦቹ ላይ መስርቶት የነበረውን ክስ አሻሽሎ ለማቅረብ ጠይቆ ለየካቲት 28 ቀን 1995 ዓ.ም ቀጠሮ ተሰጥቶት ነበር። በሁለቱም ተከሳሾች ላይ አቃቤ ህግ ሁለት የተለያዩ ክሶችን የመሠረተ ሲሆን የመጀመሪያው ክስ "የኢትዮጵያ ዴሞክራሲያዊ ሊግ (ኢ.ዴ.ሊ) በተባለ ህጋዊ ባልሆነ የፖለቲካ ድርጅት ከ1992 ዓ.ም ጀምሮ እስከሚያዝያ ወር 1993 ዓ.ም ድረስ በገዛ ፈቃዳቸው ተካፋይ ሆነው በመገኘታቸው የሚል ሲሆን ሁለተኛው ክስ ደግሞ በሁለት የተከፈለነው። የአዲስ አበባ ዩኒቨርስቲ ተማሪዎች በሚያዝያ ወር በ1993 ዓ.ም ያደረጉትን ሰላማዊ ሠልፍ ተማሪዎችን ለአመፅና ለሁከት የሚያነሳሱ የንግግሮችን ከዚያ በፊት መጋቢት 30 ቀን ተማሪዎችን ስብሰባ አድርጋችኋል" የሚልናበወቅቱ ቦዘኔዎች 154225121 ብር ግምት ያለው ንብረት ስላጠፋ ተከሳሾቹ መንግስታዊ ስርአቱን በሕገ ወጥ መንገድ ለመጣል በመፈለጋቸውበግብረ አበርነት በፈፀሙት ወንጀል ተከሰዋል" የሚል ነው።</p>

<p>ፍርድ ቤቱ ለተከሳሾቹ ክሱን ካነበበ በኋላ ጉዳዩን ለማየት ለመጪው ሰኔ ወር ቀጠሮ ይዟል። ካሁን ቀደም በዚህ ጉዳይ ለእስር ተዳርገው መቆየታቸው ይታወሳል። ሆኖም ክሱ ሲመሰረት ጉዳዩን የሚመለከተው የከፍተኛው ፍ/ቤት ችሎት በአብላጫ ድምፅ የዋስ መብታቸውን ፈቅዶላቸው እየተመላለሱ በመከራከር ላይ ናቸው።</p>

<p>ፕሮፌሰር መስፍን ወ/ማርያም በአሁኑ ሰዓት የኢሰመጉ ሊቀመንበር ሆነው እየሰሩ ናቸው። ዶ/ር ብርሃኑ ነጋ በበኩላቸው በግል ሥራ ላይ ይገኛሉ። </p>


<p class="align-center"><a href="/Gazettas/Satenaw/info/stenaw.sera.html">ከሳተናው መጋቢት 1 ቀን 1995</a></p>

</body>
</html>	














