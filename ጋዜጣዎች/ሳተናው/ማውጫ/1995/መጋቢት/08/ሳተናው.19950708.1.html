<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የእነ ዶ/ር ካሡ ኢላላ ደኢህዴግ እንዲፈርስ ተወሰነ፣ አዲስ ፓርቲ ሊቋቋም ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የእነ ዶ/ር ካሡ ኢላላ ደኢህዴግ እንዲፈርስ ተወሰነ፣ አዲስ ፓርቲ ሊቋቋም ነው</h2>


<p>ደኢህዴግ እንዲፈርስ ተወሰነ። የ20 ድርጅቶች ስብስብ የሆነው ደኢህዴግ ፈርሶ በምትኩ አንድ ወጥ የሆነ የደቡቦች ፓርቲ እንዲቋቋም የተወሰነው በያዝነው ሳምንት መግቢያ ላይ በተደረገው የኢህአዴግ ምክር ቤት ስብሰባ ነው።</p>

<p>በቋንቋ፣ በሥነ ልቦና፣ በታሪክና በመልክአምድራዊ አቀማመጥና በኢኮኖሚ የተሳሰረ "ደቡብ ኢትዮጵያ" የሚባል ህዝብ በሌለበት ሁኔታ አንድ ወጥ የሆነ የደቡቦች ድርጅት እንዴት መቋቋም እንደሚችል ማብራሪያ አልተሰጠም። በደቡብ ክልል የሴም፣ የኩሽና የኦሞቲክ ህዝቦች ግልፅ በሆነ መልክዓምድራዊ አቀማመጥ ተለያይተው እንደሚኖሩ ይታወቃል።</p>

<p>የደኢህአዴግ መፍረስ ለኢህአዴግ መዳከም ትልቅ ምልክት ተደርጐ የተወሰደ ሲሆን፣ ለእነ ዶ/ር በየነ ጴጥሮስ የደቡብ ህብረት ትልቅ ድል መሆኑን ታዛቢዎች ይናገራሉ። በደቡብ ህብረት ውስጥ የተካተቱት የብሄር ድርጅቶች የየህዝቦቻቸው ብቸኛ ተጠሪ በመሆን ያላቸውን ተቀባይነት ይበልጥ ያሳድጋሉ ተብሎ ይጠበቃል።</p>

<p>በክልሉ ከተፈጠሩት ችግሮች ውስጥ ዋናው የብሔር ብሔረሰቦች የእርስ በርስ ግጭት ሲሆን፣ በተጨማሪም የክልሉ መንግሥት እንደ መንግሥት በመንቀሳቀስ የልማት ሥራዎችን ማከናወን ተስኖት እንደነበርና ይህ ችግርም ደኢህዴግን አደጋ ላይ ጥሎት እንደነበር ተገልጿል።</p>

<p>የደኢህዴግ ብልሹ መሆን በገጠሩ ፍትህ እንዳይሰፍን፣ ሙስና እየተስፋፋ እንዲሄድ በከተማውም ልማት እንዲጓተትና ሕገወጥ የመሬት ሽያጭ እንዲስፋፋ ያደረገ እንደነበር ተገልጿል።</p>

<p>በተደረገው ዳግም ተሐድሶም "ጥገኛ አመለካከትን" ሊቀርፍ በሚችል መልኩ ከክልል እስከ ወረዳ ድረስ ግምገማ ተደርጐ የድርጅት ጠንቅ ናቸው የተባሉት በርካታ ባለሥልጣናት መባረራቸው ይታወሳል።</p>

<p>ቀደም ብለው ከተገለሉት መካከል የድርጅቱ ሊቀመንበር የነበሩት ዶ/ር ካሡ ኢላላ ይገኙበታል።</p>

<p>ዶ/ር ካሡ ኢላላ የለቀቁት ሥራ ስለሚበዛባቸው ነው ቢባልም፣ ምክንያቱ ሌላ እንደሆነ ታዛቢዎች ይናገራሉ።</p>


<p class="align-center"><a href="/Gazettas/Satenaw/info/Satenaw.sera.html">ከሳተናው መጋቢት 8 ቀን 1995</a></p>

</body>
</html>	














