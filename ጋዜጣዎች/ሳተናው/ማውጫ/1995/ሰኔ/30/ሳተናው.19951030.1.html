<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"ኢትዮጵያ በዓባይ ወንዝ መጠቀም መጀመር አለባት"</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">"ኢትዮጵያ በዓባይ ወንዝ መጠቀም መጀመር አለባት"</h2>


<p>የሱዳን የውጭ ጉዳይ ሚኒስትር ዶ/ር ሙስጠፋ ኦስማን እስማኤል ከእንግሊዝኛው ሪፖርተር ጋዜጣ ጋር ባደረጉት ቃለምልልስ በኢትዮጵያና በሱዳን መካከል ስላለው ግንኙነት ተጠይቀው ሲመልሱ "ሱዳን ወደብ አላት፣ ኢትዮጵያ ግን የላትም" በማለት ኢትዮጵያ ላለፉት 12 ዓመታት የወደቀችበትን ጂኦፖለቲካዊ ውድቀት አስቀመጡ። አንድ ከፍተኛ የተመድ ባለሥልጣን ባለፈው ሳምንት በሰጡት ማብራሪያ "ወደብ አልባ ሀገሮች ቁምስቅላቸውን እያዩ ነው" ማለታቸው ይታወሳል።</p>

<p>ዶ/ር ሙስጠፋ ኦስማን ስለ ዓባይ ወንዝ ተጠይቀው ሲመልሱ እንዲህ ብለዋል። "የአባይ ውሃ የተፋሰሱ አገራት በሙሉ ሊጠቀሙበት እንደሚገባ እናምናለን። ኢትዮጵያ፣ ሱዳን፣ ግብፅ፣ ኡጋንዳና ሁሉም አገራት ዓባይን ሊጠቀሙበት ይገባል። ሱዳን ደግሞ ይህንን ለመተግበር ከኢትዮጵያ ጋር ለመተባበር ዝግጁ ናት። ስለዚህም ዓባይን በተመለከተ ምንም ችግር የለብንም።" ስለኤርትራ ተጠይቀው ሲመልሱ ደግሞ እንዲህ ብለዋል። "እኛ የምንፈልገው የፖሊሲ ለውጥ ነው፤ አቋማችንም ይሄው ነው። አገዛዙ ይህንኑ ፖሊሲ ይዞ መቀጠል ይፈልጋል፤ ይህ ደግሞ ወደ ፍጥጫ የሚያመራን ነው። ስለዚህም አገዛዙ ቢለወጥ ደስተኞች እንሆናለን። ዳሩ ግን አገዛዙን መለወጥ የእኛ ኃላፊነት አይደለም፤ ይህ የኤርትራዊያን ኃላፊነት ነው። የማይታሰበው ነገር እውን ከሆነና የኤርትራ ህዝብ የሚፈልገውን መንግስት ለመምረጥ ከተፈቀደለትና የአሁኑን መንግስት ከመረጠ ምንም ችግር የለውም። ይህን ጊዜ ከዚህ መንግስት ጋር መስማማቱ የእኛ ፈንታ ነው። በአሁኑ ወቅት ግን በዚህ አገዛዝ ስር ኤርትራዊያን ስለፖሊሲውም ሆነ ስለ አገዛዙ ምንም ዓይነት ነገር ትንፍሽ የማለት ነፃነት የላቸውም። ለዚህም ነው ሱዳን ውስጥ በአሁኑ ወቅት ወደ ግማሽ ሚሊዮን የሚጠጉ ኤርትራዊያን ስደተኞች ያሉን፣ በየቀኑ ደግሞ የሚመጡት ኤርትራዊያን ስደተኞች ቁጥራቸው እየተበራከተ ነው።" ብለዋል።</p>


<p class="align-center"><a href="/Gazettas/Satenaw/info/Satenaw.sera.html">ከሳተናው ሰኔ 30 ቀን 1995</a></p>

</body>
</html>	














