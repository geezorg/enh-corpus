<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኃይሌ ገ/ሥላሴ ወደ ፖለቲካው መግባት እፈልጋለሁ አለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኃይሌ ገ/ሥላሴ ወደ ፖለቲካው መግባት እፈልጋለሁ አለ</h2>


<p>ሃይሌ ገ/ስላሴ አሁንም ቢሆን መሮጡን ማቆም የሚፈልግ አይመስልም የአትሌቲክስ ህይወቱን ቢጨርስ እንኳን በልጅነቱ ከትምህርት ቤቱ እስከ መኖሪያ ቤቱ ድረስ ያለውን ሃያ ኪሎ ሜትር በሩጫ ይወጣው የነበረው ኢትዮጵያዊው ሯጭ ብዙም ሳይቆይ ወደ ፖለቲካው መድረክ ብቅ ሳይል አይቀርም።</p>

<p>ዶሃ ውስጥ የተካሄደውን የአስር ኪሎ ሜትር የጐዳና ላይ ሩጫ ክብረወሰን ሰብሮ አንድ ሚሊዮን ዶላር ኪልፕ ውስጥ ከከተተ ከአንድ ቀን በኋላ ለፈረንሳዩ የጊዜና ወኪል ኤ.ኤፍ ፒ"አዎ የአትሌቲክሱን መድረክ እንደለቀቅኩ ወደ ፖለቲካው መድረክ የመግባት ዕቅድ አለኝ"ብሏል።</p>

<p>የአስር ሺህ ሜትር አራት የዓለማችን ሁለቴ ደግሞ የኦሎምፒክ ሻምፒዮኑ ሀይሌ ኢትዮጵያ ውስጥ ባንዣበበው የረሃብ አደጋ ክፉኛ ከማዘኑ የተነሣ ከሀገሪቱ ችግሮች መካከል ጥቂቶቹን እንኳን ማቃለል የምችለው በፖለቲካ አማካኝነት ብቻ ነው እያለ ይገኛል።</p>

<p>ቀደም ሲል በኬንያዊው ሯጭ ሳሚ ሰባት ደቂቃ አስራ አንድ ሴኮንድ ሪኮርድ በዘጠኝሴኮንዶች ያሻሻለው የሃያ ዘጠኝ ዓመቱ ሀይሌ ሀገሬ ውስጥ ያለው ሁኔታ ሁሌ አዕምሮዬ ውስጥ ይመላለሳል። ኢትዮጵያ ብዙ ችግሮች ያሏት ሲሆን ምግብ ማግኘት ሳይችሉ ቀርተው ሚሊዮኖች ሲሞቱ ከመመልከት ግንየከፋ ነገር የለም" ብሏል።</p>

<p>ሃይሌ ኢትዮጵያ ውስጥ ያለውን የህዝብ አክብሮት በረሃብ አለንጋ እየተጠበሰ ያለውን ሕዝብ ስቃይ ማቃለል የሚያስችለውን ፖለቲካዊ መድረክ ሊያስገኝለት እንደሚችል እምነቱ መሆኑን ተናግሯል። ከፍተኛ የፖለቲካ ስልጣን አብሮት ብዙ ጉልበት ስለሚኖረው ከዚህ ውስጥ ጥቂቱን ህዝብ ለመርዳት እጠቀምበታለሁ። ድህነትን ለማቃለል የሆነ ነገር ማድረግ እፈለጋለሁ ይህም ነው ወደ ፖለቲካው ዓለም የሚስበኝ ሲል ተናግሯል።</p>

<p>የመጀመሪያውን ማራቶን ለንደን ውስጥ በ2 ሰዓት 6 ደቂቃ 35 ሌኮንድ ያጠናቀቀው የረዥም ርቀት ሯጩ ሀይሌ ከትምህርት ቤቱ ወደ መኖሪያ ቤቱ ያደርገው በነበረው ሩጫ የተለየ ዓይነት የአሯሯጥ ስታይል አለው ግራ እጄ መፅሀፎቼን እንደያዘ ከትምህርት ቤቴ እስከ መኖሪያ ቤቴ ድረስ ያለውን ሀያ ኪሌ ሜትር በሩጫ ነበር የምወጣው በመፅሀፍቶቹ ክብደት የተነሣ በምሮጥበት ወቅት ቀኝ እጄ ብቻ ስለሚወዛወዝ ግራ እጄ አይንቀሳቀስም ነበር። አሁን ደግሞ ምንም እንኳን መፅሀፍ ይዤ ባልሮጥም በውድድሮች ላይ መሮጥ ከጀመርኩኝ ወዲህ ይኸው ልምዱ ከእኔ አልጠፋም ሲል ስለልጅነቱ ህይወት ተናግሯል።</p>

<p>ከስድስት ወራት በላይ ከውድድሩ መድረክ ያራቀው የባቱ ላይ ችግር ያገገመ የሚመስለው ሀይሌ በነሐሴ ወር ፓሪስ ውስጥ የሚካሄደውን የዓለም ሻምፒዮናና የ2004 የአቴንስ ኦሎምፒክና ጨምሮ በመጪዎቹ ዓመታት ውስጥ በርካታ ውጤቶችን የማስመዝገብ ዓላማ አለኝ ሲል ስለወደፊት ህልሙ ተናግሯል።</p>


<p class="align-center"><a href="/Gazettas/Satemaw/info/Satemaw.sera.html">ከሳተናው ታህሳስ 7 ቀን 1995</a></p>

</body>
</html>	
