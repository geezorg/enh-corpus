<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"አሰብን ኢትዮጵያ እንድትጠቀም የፈቀድኩት ህዝቡ መቀጣት ስለሌለበት ነው......" ኤርትራ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">"አሰብን ኢትዮጵያ እንድትጠቀም የፈቀድኩት ህዝቡ መቀጣት ስለሌለበት ነው......" ኤርትራ</h2>


<p>አሌክስ ላስት ከአስመራ የሚከተለውን ዘገባ አስተላልፏል።</p>

<p>"በአፍሪካ ቀን የተከሰተው ግዙፍ ድርቅ በኢትዮጵያ 14 ሚሊዮን ሕዝብ፣ በኤርትራ ደግሞ 1. ሚሊዮን ሕዝብን ለርሃብ ዳርጓል። በዚህ ሁኔታ ውስጥ ኢትዮጵያ ሌላ ችግር ተጋርጦባታል። ኢትዮጵያ የባህር በር የሌላት ሀገር በመሆኗ የሚላክላትን ምግብ ለማስገባት የጅቡቲ ጥገኛ ለመሆን ተገድዳለች። አሁን ግን የኢትዮጵያ የድሮ ጠላት የሆነችውና ራሷም በድርቅ የተመታችው ኤርትራ ወደቦቼ ለኢትዮጵያ የሚላኩ እህሎች በነፃ እንዲገቡበት ፈቅዳለች።</p>

<p>የኤርትራ የውጭ ጉዳይ ሚኒስቴር ባወጣው መግለጫ ተጋርጦ የሚገኘውን ግዙፍ ሰብአዊ ቀውስ ለመቋቋም ኤርትራ ያለባትን ኃላፊነት ለመወጣት ስትልና በኢትዮጵያ መንግሥት ጥፋት የኢትዮጵያ ሕዝብም መጐዳት የሌለበት በመሆኑ አሰብና ምፅዋ ምግብ ወደ ኢትዮጵያ እንዲገባ ጥቅም ላይ ሊውሉ ይችላሉ ብሏል።</p>

<p>ኤርትራ ራሷ በታሪኳ ውስጥ ከባድ የሆነ ድርቅ ያጋጠማት ሲሆን ግማሽ የሚሆነው ህዝቧ የምግብ እርዳታ እንደሚያስፈልገው አስታውቃለች።</p>

<p>ኢትዮጵያ በነፃ እንድትጠቀምባቸው ኤርትራ የሰየመቻቸው የምፅዋና የአሰብ ወደቦች በሁለቱ ሀገሮች መካከል ጦርነት እስከፈነዳበት ጊዜ ድረስ ለኢትዮጵያ ዋነኛ ወደብ ሆነው ሲያገለግሉ የቆዩ ናቸው። ከሁለቱ ወደቦች ወደኢትዮጵያ የሚገቡት መንገዶች ጥሩ ይዞታ ያላቸውም ናቸው።</p>

<p>በ2000 ዓ.ም ኤርትራ በተመሳሳይ መንገድ በአሰብ ወደብ በኩል ለኢትዮጵያ እህል እንዲገባ ፈቅዳ የነበረ ቢሆንም፣ ኢትዮጵያ ጥሪውን ሳትቀበለው ቀርታ የጅቡቲን ወደብ ተጠቅማ ነበር።</p>

<p>የአሰብ ወደብ አገልግሎት የሚሰጠው ሙሉ ለሙሉ ለኢትዮጵያ ብቻ ነው። በሁለቱ ሀገሮች መካከል ጦርነት ከፈነዳ በኋላ ወደቡ ሙሉ ለሙሉ ያለሥራ ተቀምጦ ይገኛል። ወደኢትዮጵያ የሚገባው እህል በአሰብ በኩል ቢላክ ኤርትራ ተጠቃሚ ትሆናለች" ሲል ዘግቧል።</p>


<p class="align-center"><a href="/Gazettas/Satenaw/info/Satenaw.sera.html">ከሳተናው ኅዳር 9 ቀን 1995</a></p>

</body>
</html>	














