<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አሜሪካ በሰብዓዊ መብት ደፈራ ለሚከሰሰው የፖሊስ ኃይል እርዳታ ለገሰች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">አሜሪካ በሰብዓዊ መብት ደፈራ ለሚከሰሰው የፖሊስ ኃይል እርዳታ ለገሰች</h2>


<p>ሰብአዊ መብት በመጣስ በሰብዓዊ መብት ተሟጋቾች በተደጋጋሚ የሚወቀሰው የፌዴራል ፖሊስ ከአሜሪካ መንግሥት የ2 ሚሊዮን ብር እርዳታ አገኘ። ዕርዳታው ለፖሊሶች የፀረ- አደንዛዥ ዕፅ ስልጠና ለመስጠት የሚውል ነው ተብሏል።</p>

<p>በሰብአዊ መብት ደፈራ የሚከሰሰውን ልዩ ጥበቃ በመባል የሚታወቀው ልዩ ፖሊስ ኃይል በሥሩ ያቀፈው የፌዴራል ፖሊስ የሚታዘዘው በፌዴራል ጉዳዮች ሚኒስቴር መሆኑ ይታወቃል።</p>

<p>የአሜሪካ መንግሥት ባለፈው ሐሙስ ኢትዮጵያ ውስጥ ባለው ኤምባሲው በኩል ለፌዴራል ፖሊስ ሥልጠና የሚውል ገንዘብ ማበርከቱን ያበሰረው በሚኒስቴር መሥሪያ ቤቱ ውስጥ ሚኒስቴር ዴኤታ ለሆኑት ዶ/ር ገብረአብ ባርናባስ ነው። አሜሪካንን ወክለው የተገኙት ቻርጀ ኤ አፌሩ ቶማስ ሆል ናቸው።</p>

<p>ከጥቂት ወራት በፊት በአዋሳ ከተማ ውስጥ ሰላማዊ ሰልፍ ወጥተው በነበሩ ሲዳማዎች ላይ ተኩስ በመክፈት የንፁሃን ደም እንዲፈስ በመክፈት የንፁሃን ደም እንዲፈስ አድርጓል ተብሎ የሚወጀለው የፌዴራል ልዩ የፖሊስ ኃይል መሆኑን የሰብዓዊ መብት ተቋማት ይናገራሉ። በጉዳዩ ዙሪያ የአውሮፓ ህብረት ምርመራ እንዲደረግ የጠየቀ መሆኑ ይታወሳል። የአውሮፓ ህብረት ጥያቄውን ካቀረበ በኋላ ተኩስ መክፈቱ አግባብ አልነበረም ያሉ የሲዳማ ዞን ባለሥልጣናት በጠባብነት መወንጀላቸውና አንዳንዶቹም ለእስር መዳረጋችው ይታወሳል። ኢህአዴግ እንዲህ አይነት እርምጃ መውሰዱ የአውሮፓ ህብረትን በጣም ያስቆጣው መሆኑን ቅርበት ያላቸው ምንጮች ይናገራሉ።</p>

<p>የአሜሪካና የአውሮፓ መንግሥታት በታዳጊ ሀገሮች ያሉ የፖሊስ ተቋማት በብዛት በሰብአዊ መብት ደፈራ ተግባር ውስጥ የሚዘፈቁ በመሆናቸው ምንም ዓይነት እርዳታ ከመስጠት እንደሚቆጠቡ ይታወቃል። ጠ/ሚ/ር መለስ ዜናዊ በኢትዮጵያ ያሉት የፖሊስ ተቋማት የሰብአዊ መብት መደፈር ተግባር የሚፈፅሙት በቂ ሥልጠና ስለሌላቸው ነው እያሉ እንደሚከራከሩ በአዲስ አበባ የሚገኙ ምዕራባዊያን ዲፕሎማቶች ይናገራሉ።</p>


<p class="align-center"><a href="/Gazettas/Satenaw/info/Satenaw.sera.html">ከሳተናው ኅዳር 9 ቀን 1995</a></p>

</body>
</html>	














