<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአዲስ አበባ ከንቲባ በህዝብ እንዳይመረጥ ተከለከለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የአዲስ አበባ ከንቲባ በህዝብ እንዳይመረጥ ተከለከለ</h1>


<p>በአባይ ፀሐዬ በሚመራው የአዲስ አበባ ህዝባዊ ኮንፈረንስ ላይ የቀረበው ሪፖርት የከተማዋ ከንቲባ በቀጥታ በሕዝብ መመረጥ የለበትም አለ።
</p>

<p>ሪፖርቱ እንዲህ ብሏል "ሀ.በሀገራችን ተቻችሎ በልዩነት እየታገሉ የጋራ መግባባትና አቅዋም በተደረሰባቸው ላይ ጉዳዮች በጋራ መስራትና ለብዙሃን ውሳኔ የመገዛት ዲሞክራሲያዊ ባህል ገና ያልዳበረ በመሆኑ ሕዝብ በአመራር ብቃታቸውና በፖለቲካ ብሰለታቸው በወገንተኝነታቸው የሚያውቃቸውን ሰዎች በከተማ ደረጃ የመለየት ልምድም ዕድልም ገና አላገኙም። ለሀገራችን ተጨባጭ ሁኔታ የሕዝብ ወሳኝነትን የሚያረጋግጠው የዴሞክራሲ ስርዓት የፓርላማ ስራአት ስለሆነ ከፍተኛውን ስልጣን በቀጥታ በሕዝብ በሚመረጥ ከንቲባ (ግለሰብ) ከሚሆን በምክር ቤት በሚመረጡ አባላት እንዲያዝ ማድረግ ተገቢ ጠቃሚና ዴሞክራሲያዊ ይሆናል። </p>

<p>ለ.በዚህ የመነሻ መሰረተ ሐሳብና እምነት ላይ በመመርኮዝ ከፍተኛው ስልጣን ለምክር ቤቱ የተሰጠ ሆኖ የፈፃሚነት ሙሉ ስልጣንና ውክልና ግን ለኮሚቴው ሳይሆን ለከንቲባ የሚሰጥበት የባለሙሉ ስልጣን ዋና ፈፃሚ ከንቲባ አደረጃጀት ተመራጭ ሆኗል። ይህም ማለት ከንቲባው የፖለቲካ የአስተዳደር የልማትና የአገልግሎትም ጭምር አጠቃላይ የፈፃሚነት ሃላፊነትና ውክልና ከምክር ቤቱ ይሰጠዋል። በዚህ መሰረት ለሁሉም ሥራዎች ተጠያቂና መሪ ከንቲባው ይሆናል ማለት ነው።</p>

<p>ሐ. ስለሆነም የከተማው የአስተዳደር ካቢኔ አባላት (ሥራ አስፈፃሚ) አባላት እንደ እስካሁኑ በፊቱ በየግል እያንዳንዳቸው በምክር ቤቱ የሚመረጡ መሆናቸው ቀርቶ ከንቲባው በዕጩነት መልምሎ ለምክር ቤት በማቅረብ የሚያሾማቸው፣ ጥፋት ሲፈፅሙና ብቃት የላቸውም ብሎ ሊያምንም የሚተካቸውና ምትካቸውን መርጦ ለምክር ቤቱ በማቅረብ የሚያሾማቸው ይሆናል። ስለሆነም የካቢኔ አባላት በግል ተጠሪነታቸው ለከንቲባው በጋራ ለሚወስኑት ጉዳይ ደግሞ ተጠሪነታቸው ለምክር ቤቱ ይሆናል።</p>

<p>መ. ከንቲባው የከተማውን የአገልግሎት ሥራ በሙሉ ነፃነት ሐላፊነት የሚመራን ሙያተኛ ሥራ አስፈፃሚ በብቃቱ አወዳድሮ "የመቅጠር ስልጣን ይኖረዋል። ቅጥር በሚፈፅምበት ጊዜ በምክር ቤቱ አሳውቆና ካቢኔውንም አማክሮ ሲሆን የተቀጠረውን አስኪያጅ የማሰናበት ስልጣንም የከንቲባው ይሆናል። ቅጥርን የመፈጸምና የማሰናበት ስልጣን ለከንቲባው የተሰጠው ሥራዎችን የማስፈፀም ሃላፊነትና ስለተሰጠውና የስራ አስኪያጅም ተጠያቂነት ለሱ የተሰጠው ስለሆነ ነው።</p>

<p>ሰ። ከንቲባ ከህዝብ የሚቀርብ ጥያቄ ሃሳብና አስተያየቶችን ምላሽ የሚሰጥበትና ከህዝቡ ጋር የሚመካከርበትና ዘላቂ የጠበቀ ግንኙነት የሚፈጠርበት አሰራርም ተደንግጓል።</p>

<p>ረ.ከንቲባው ከተማይቱን በሀገርና በዓለም አቀፍ ደረጃ የሚወክልና የሚያስተዋውቅ አምባሳደር ሆኖ ንግድና ኢንቨስትመንትን የሚሰብ የሚያበረታታ ጠንካራ ግንኙነት የሚፈጥር ሥራ እንደሚሰራም ተደንግጓል። ሀ.ሁሉም ስልጣን ለአንድ ሰው ብቻ በመስጠቱ ምክንያት የሚመጣን አደጋ ለመቀነስ ብቻ ሳይሆን ከዚህም በላይ በጋራ የበሰለ ሐሳብ ማቅረብ የሚችል ድምር አቅሙ ማለትም ከግለሰብ አቅም ሲሻል የሚችል ጠንካራና ብቁ ካቢኔ መፍጠር ተገቢና ጠቃሚ ይሆናል።</p>

<p>ለ.ከዚህ መነሻ ሀሳብ በመነሳት መሠረታዊ የሆኑ የሕግ የደንብ የዕቅድ የበጀትና "የፖሊሲ ጉዳዮችን በጋራ የሚወሰን ካቢኔ ይኖራል ለጋራ ውሳኔው በጋራ ይጠየቃል።</p>

<p>ሐ.ከዚህ ውጭ የካቢኔ አባላቱ በየግላቸው ግልፅና ውሱን የግል ሐላፊነት ሥራ ይዘው ይሰራሉ ለተሰጣቸው ሃላፊነት ሥራ በግል ተጠያቂ ይሆናሉ።</p>

<p>መ። በሥራ አስኪያጅ በሚመራ የአገልግሎት ሥራም ሆነ በማይመለከታቸውና ከነሱ ጋር ግንኙነት በሌላቸው የበታች አካላት ሥራ ውስጥ ጣልቃ አይገቡም፣ ትዕዛዝ አይሰጡም ውሳኔ አያሳልፉም። </p>


<p class="align-center"><a href="/Gazettas/Satenaw/info/Satenaw.sera.html">ከሳተናው ኅዳር 2 ቀን 1995</a></p>

</body>
</html>	














