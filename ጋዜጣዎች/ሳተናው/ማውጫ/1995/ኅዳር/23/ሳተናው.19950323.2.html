<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኦ.ነ.ግ እና በቀድሞው የወያኔ መሪ የሚመራው የትግራይ ድርጅት በጋራ ለመታገልና ለመተባበር ወሰኑ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኦ.ነ.ግ እና በቀድሞው የወያኔ መሪ የሚመራው የትግራይ ድርጅት በጋራ ለመታገልና ለመተባበር ወሰኑ</h2>


<p>የኦሮሞ ነጻነት ግንባርና በቀድሞው የህወኃት መሪ የሚመራው የትግራይ ሕዝብ ዲሞክራሲያዊ ንቅናቄ በዲፕሎማሲያዊና በፕሮፖጋንዳ መስኮች ከስምምነት መድረሳቸውን ገለፁ።</p>

<p>የኦሮሞ ነፃነት ግንባርና የትግራይ ሕዝብ ዲሞክራሲያዊ ንቅናቄ ከስምምነቱ ላይ የደረሱት የድርጅቶቹ ተወካዮች ህዳር 16/1995 ዓ.ም ተገናኝተው ከተወያዩ በኋላ ባወጡት የጋራ መግለጫ ነው።</p>

<p>የወያኔ ቡድን በኦሮሞና በትግራይ ሕዝቦች መካከል እየፈጠረ ያለው አለመተማመን፣ ጥርጣሬን ግጭትና ጥላቻ የማያባራ የደም መፍሰስ ያስከትላል ያሉት የኦሮሞ ነፃነት ግንባርና የትግራይ ሕዝብ ዲሞክራሲያዊ ንቅናቄ "በወያኔ ቡድን ጠንሳሽነት" ያንዣበበው የደም መፋሰስ ተወግዶ ወደ መልካም ግንኙነት መቀየር አለበት ብለዋል። በሕዝቦች መልካም ፈቃድ የተመሰረተ አንድነትን ለማምጣት መሠረታዊ የሕዝቦች መብት የሆነው የራስን እድል በራስ የመወሰን መብት መጀመሪያ ተግባራዊ መሆን እንዳለበት ተስማምተዋል። </p>

<p>የኦሮሞ ነፃነት ግንባርና የትግራይ ሕዝብ ዲሞክራሲያዊ ንቅናቄ ያወጡት የስምምነት መግለጫ እነሆ፦</p>

<p>- የኦሮሞ ነፃነት ግንባርና የትግራይ ሕዝብ ዲሞክራሲያዊ ንቅናቄ ተወካዮች ህዳር 25/1995 ዓ.ም. የጋራ ስብሰባ አድርገን ስለሁለቱ ድርጅቶች የትጥቅ ትግል፣ የፖለቲካ ዓላማ፣ ስለኢትዮጵያ ወቅታዊ የፖለቲካ ጉዳዮችና ስለኢትዮጵያ ተቃዋሚ የፖለቲካ ድርጅቶች ሁኔታ ተወያይተናል።</p>

<p>- የኦሮሞ ነፃነት ግንባርና የትግራይ ሕዝብ ዲሞክራሲያዊ ንቅናቄ ተወካዮች በትግራይና በኦሮሞ ህዝብ ትግል መካከል መኖር ያለበትን ግንኙነትና በሚፈለገው የመጨረሻ ግብ ላይ ሰፊ የሀሳብ ልውውጥ አድርገናል።</p>

<p>-የኦሮሞ የትግራይ ሕዝቦች የራስን እድል በራስ የመወሰን መብት የሚለውን መርህ አንግበው ሲታገሉ እንደቆዩ ቢታወቅም፣ ይህን የተቀደሰ ዓላማ የወያኔ ቡድን በደርግ ዘመን በኦሮሞ ሕዝብ የነፃነት ትግል አላማ አንፃር በሚከተለው አፍራሽ ፖሊሲ ሰበብ ግንኙነቱ ላልቷል።</p>

<p>- የወያኔ ቡድን የሀገሪቱን በትረ ስልጣን ከተቆናጠጠ በኋላ፣ ይባስ ብሎ የሕዝቡን ነፃነት ፍላጐት አሽቀንጥሮ ለኦሮሞ ነፃነት መብት መታገል እንደጠባብ መቁጠሩን ሁለቱ ድርጅቶች አምነውበታል።</p>

<p>- የወያኔ ቡድን እታገልለታለሁ የሚለው የትግራይ ሕዝብ እንኳን በአምባገነን ስርዓት ተረግጦ እየኖረ፣ ለማህበራዊና ለኢኮኖሚያዊ ውድቀት ተዳርጓል።</p>

<p>- ህወኃት የሀገሪቱን ስልጣን ከተቆናጠጠ በኋላ የወያኔ ባለሥልጣኖችንና ዘመዶቻቸው ያለአግባብ መበልፀግ የተነሳ የትግራይ ሕዝብ እይታ ውስጥ እንዲገባ ተደርጓል።</p>

<p>የወያኔ ቡድን በሚፈፅማቸው አረመኔያዊ ድርጊቶችና ከሚያራምደው የስግብግብነት ፖሊሲ የተነሳ፣ በኦሮሞና በትግራይ ሕዝቦች መካከል የእርስ በእርስ መጠራጠር፣ ግጭትና ጥላቻ ስር ሰድዶ ማቆሚያ፣ ይሄ አሰቃቂ ሁኔታ ከወዲሁ መቀየርና ወደ ጥሩ ግንኙነት መሸጋገር አለበት ብለን እናምናለን። በትግራይ፣ በኦሮሚያና በሌሎች የኢትዮጵያ ክልሎች ያለፍርድ ላልተወሰነ ጊዜ እስራት፣ ግርፋት፣ ግድያና ሌሎች የሰብዓዊ መብት መጣስ መገመት ከማይቻልበት ደረጃ ላይ ደርሷል። በዚህም የኦሮሞ ነጻነት ግንባርና የትግራይ ሕዝብ ዲሞክራሲያዊ ንቅናቄ የኢትዮጵያ ወታደራዊና ፖለቲካዊ ሁኔታዎችን ከመረመረ በኋላ ጨቋኙን የወያኔ ስርዓት ለማስወገድ በነፃ ፍላጐትና በጋራ ጥቅም ላይ የተመሰረተ፣ በህዝቦች መልካም ፍቃድ መተባበርና መፈቃቀር ላይ የተመሰረተ አንድነትን ለማምጣት፣ የራስን ዕድል በራስ የመወሰን መብት እንዲከበርና ሥራ ላይ እንዲውል፣ በሕዝቦችና በድርጅቶች መካከል የእርስ በእርስ መተማመን እንዲፈጠር አብረው እንደሚታገሉ ተስማምተውበታል።</p>

<p>በመጨረሻም ሀገሪቷን ወደ ከፍተኛ ቀውስና ስርዓት አልበኝነት የሚያሸጋግር አደገኛ ሁኔታ በኢትዮጵያ ስር እየሰደደና ውድቀት ላይ የሚገኘው የወያኔ መንግሥት ስርዓቱን ለማቆየት እየተፍጨረጨረ መሆኑን ተገንዝበው ሁሉም ተቃዋሚ የፖለቲካ ድርጅቶች እጅ ለእጅ ተያይዘው ጨቋኙን የወያኔ ስርዓት ለመደምሰስ እንዲታገሉ የኦሮሞ ነፃነት ግንባርና የትግራይ ሕዝብ ዲሞክራሲያዊ ንቅናቄ ጥሪያቸውን ያቀርባሉ።</p>

<p>"ድል ለተጨቆኑ ሕዝቦች" በማለት መግለጫው ተቋጭቷል።</p>


<p class="align-center"><a href="/Gazettas/Satenaw/info/Satenaw.sera.html">ከሳተናው ኅዳር 23 ቀን 1995</a></p>

</body>
</html>	














