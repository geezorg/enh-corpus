<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የትግራይ ልማት ማኅበር ዋና ፀሐፊ ሥራቸውን ለቀቁ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የትግራይ ልማት ማኅበር ዋና ፀሐፊ ሥራቸውን ለቀቁ</h1>


<p>የትግራይ ልማት ማህበር ሊቀመንበር የሆኑት ዶ/ር ሰለሞን መዝገበ «ዶ/ር ሰለሞን እንቋይ ሊያሰራኝ አልቻለም» በማለት የሥራ መልቀቂያ ካስገቡ በኋላ መሆኑን ወጋህታ የትግሪኛ ጋዜጣ ዘገበ።</p>

<p>ዶ/ር ሰለሞን መዝገበ «ዶ/ር ሰለሞን እንቋይ የትግራይ ልማት ማኅበር ከሌሎች ተቋማት ጋር ያለውን ግንኙነት እንዳያጠናክርና ሥራውን በተገቢው መንገድ እንዳይሰራ እንቅፋት ይፈጥራል» በማለት ሥራቸውን እንደማይቀጥሉ በመግለፅ የስራ መልቀቂያ ደብዳቤ አስገብተው ነበር ሲል ጋዜጣው ዘግቧል። በስራ መልቀቂያ ደብዳቤው ከሰፈሩት ነገሮች መካከል «የማህበሩን ቦርድ ሥራ የሚያስተባብር መሆኑንና ወቅታዊ የፖለቲካ ሁኔታ የማያሰራ ነው» የሚሉ ነጥቦች አሉበት። በዚሁ ደብዳቤ ዶ/ር ሰለሞን መዝገበ ወደሀገራቸው ሲመጡ ህዝባቸውን ለማገልገል ባላቸው ቅን ፍላጐት እንደነበር ገልፀዋል።</p>

<p>ዶ/ር ሰለሞን እንቋይ ወደትግራይ ከሚመጡ ግብረ ሰናይድ ርጅቶችን ጋር የትግራይ ልማት ማህበር ግንኙነት እንዳይመሰርት እንቅፋት በመፍጠር ትልቅ ማነቆ አድርጐብኛል በማለት አማረዋል። ዶ/ር ሰለሞን መዝገበ የሥራ መልቀቂያቸውን እንዳስገቡ ከትግራይ ልማት ቦርድ አባላት መካከል አንዳንዶቹ ጉባዔ በአስቸኳይ እንዲጠራ ጠይቀው ነበር። ሆኖም ጉባዔው በአጭር ጊዜ ሊጠራ እንደማይቻል ስለታመነበት በጥቅምት አጋማሽ ላይ እንዲካሄድ ተወስኗል።</p>

<p>ዶ/ር ሰለሞን መዝገበ ጉባዔው እስከሚካሄድ ረስ በቦታቸው ላይ ለመቆየት ወስነው የነበረ ቢሆንም ቦርዱ ጉባዔ እንዲጠራ ደርሶበት የነበረውን ውሳኔ በመቀልበስ «ለዶ/ር ሰለሞን መልቀቂያ ይሰጠው» በማለት ከስራ ካሰናበቷቸው በኋላ በዜና ማሰራጫ የሁኔታውን ትክክለኛ ገፅታ የማይንፀባርቅ ዜና መሰራጨቱን ጋዜጣው ዘግቧል። የመንግሥት መገናኛ ብዙሃን ባሰራጩት ዜና ዶ/ር ሰለሞን መዝገበ በእጃቸው የትልማን ሀብትና ንብረት የሚያንቀሳቅስ እንደነበርና በህገወጥ መንገድ መዝብረው ስለሄዱ መንግሥት ትብብር ሊያደርግ ይገባል የሚል መንፈስ ያለው ዜና መሆኑ ይታወሳል።</p>


<p class="align-center"><a href="/Gazettas/Satenaw/info/Satenaw.sera.html">ከሳተናው ሰኞ ነሐሴ 21 ቀን 1993</a></p>

</body>
</html>	
