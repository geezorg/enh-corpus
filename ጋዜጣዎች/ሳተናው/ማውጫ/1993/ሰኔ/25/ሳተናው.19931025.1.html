<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ስዩም ተገልለዋል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ስዩም ተገልለዋል</h1>


<p>የህወሐት ማዕከላዊ ኮሚቴ መከፋፈልን ተከትሎ ምንም እንኳን በስልጣን ላይ ያለውን የማዕከላዊ ኮሚቴው አካል ድርጅቱን ለማዳንና ሁኔታውን ለማረጋጋት እየሞከረ ቢሆንም ከቀን ወደ ቀን በአባሎቹ መሃል ክፍተት እየፈጠረና መልኩን እየቀየረ መሆኑን የውስጥ አዋቂ ምንጮች ጠቅሰዋል።</p>

<p>በተለይ የሕውኃት ፖሊት ቢሮ አባል አቶ ስዮም መስፍን ከጠቅላይ ሚኒስትር መለስ ዜናዊ ጋር አብረው የማይሰሩበት ደረጃ ላይ መድረሳቸውንና ካለፈው ማክሰኞ ሰኔ 19/993 ዓ.ም ጀምሮ ለመንግስታዊ ስራቸውም ሆነ ለኢህአዴግ ግምገማዊ ስብሰባዎች ብዙም ትኩረት አለመስጠታቸው እንዲሁም አብዛኛውን ግዜአቸውም በቤታቸው እያሳለፉ እንደሚገኙ ለአቶ ስዮም ቅርበት ያላቸው ምንጮች ጠቁመዋል።</p>

<p>በተለይ የህወኃት ማዕከላዊ ኮሚቴ መከፋፈልን ተከትሎ በመንግስት የተወሰዱት ውሳኔዎች አቶ ሰዮም መስፍንን ጨምሮ አብዛኞቹ የማዕከላዊ ኮሚቴ አባላት እንደማንም ዜጋ በመገናኛ ብዙሃን ዜናዊቹን ያገኙ መሆናቸውን ወሳኔውም እንዴት በማንና ለምን እንደተወሰኑ እንደማያውቁ ምንጮቹ ይገልፂሉ።</p>

<p>የኤታማዦር ሹም ፂድቃንና የጀ/ል አበበ ከስልጣን መውረድ የአቶ ስዬና አቶ ቢተው መታሰር እንዲሁም ሌሎች ግላዊ ፀጥታንና ደህንነት የሚነኩ እንቅስቃሴዎች ሲወስኑ ምንም እንዳያውቁ እንደተደረገ ለሚያቀርቡት ጥያቄም ተገቢውን መልስ እንደማያገኙ ጥያቄዎች ሲነሱም ጠቅላይ ሚኒስተር መለስ ተቃውሞ መስማት እንደማይፈልጉና እንደሚያኮርፉ ምንጮች ጠቅሰዋል።</p>

<p>ልዩነቱ ይበልጥ እየሰፋ የሄደው በተለይ አቶ ስዮም መስፍን ከተገለሉት የማዕከላዊ ኮሚቴ አባላት መሃል ከግለ ግምገማ ቤላ ለተመለሱት አቶ አባይ ፀሐዬን ስልጣን ላይ ካለው ቡድን ጋር ለማቀላል በሚያደርጉት ጥረት አቶ መለስ ግለ ግምገማው በቂ አይደለም በሚል መቃወማቸውን ሆኖም ግን አብዛኛው የማዕከላዊው ኮሚቴ አባል ከአቶ ስዮም ሃሳብ ጋር በመወገናቸው ከአቶ መለስ ፍቃድ ውጭ አቶ አባይ መቀላቀል በመቻላቸው መሆኑን እነዚህ ምንጮች ይገልፂሉ።</p>

<p>እንደምንጮቻችን አገላለፅ ባጠቃላይ ይህ አሁን እየተከተልነው ያለነው አካሄድ ወደ አምባገነናዊነት እያመራና ከእምነትና ፍላጐታችን ውጭ ብዙ ሃገር አቀፋዊ ጉዳዩች እየተፈፀሙ ናቸው። በወቅቱ መስተካከል ይኖርባቸዋል እንጂ ሕወሐትን ለማዳን በሚል ሀገ-መንግስታዊ ደንቦች ወደመሆን እየሄዱ ሃገርንና ሕዝብን ወደ አደጋ የሚያመሩ ሊሆኑ ይችላሉ የሚል ስጋት አቶ ስዮምን ጨምሮ ለአብዛኛው የማዕከላዊ ኮሚቴ አባላት ማሳደሩ ታውቋል።</p>

<p>ከዚህ ጋር ተያይዞ አቶ ስዮምና አቶ መለስን እያጨቃጨቃቸው ያለው ጉዳይ ደግሞ አቶ መለስ በታገዱት ማዕከላዊ ኮሚቴ አባላት ላይ እየተወሰደ ያለው አግባብ ያልሆነ እርምጃ ነው።</p>

<p>እድሜያቸውን ሙሉ ሕይወታቸውን የከፈሉ የማዕከላዊ ኮሚቴ አባላት በቤተሰባቸው ላይ ትምህርት ቤት የቤት ኪራይና በመሳሰሉት ጉዳዮች ላይ እየተደረገ ያለው ጫና እንደማንም ዜጋ እንኳ የጡረታ አበል በሌለበት ሁናቴ በረሃብ እንዲቸገሩ እየተደገ ያለው ሆኔታ ሌላው ቀርቶ ከሕውኃት ለተሰናበቱት መቋቋሚያ እያልን እንሰጥ እንደነበርን ሁሉ ዛሬ ድርጅቱን መርተው እዚህ ላደረሱን መሰል እንቅስቃሴ አልተደረገም። ምንም እንኳ ልዩነታችን እንዳለ ቢሆንም። ሲሉ መኮንናቸውን ምንጮቻችን ጠቁመዋል። ይህን የአቶ ስዮም መስፋን ሃሳብም አቶ አዲሱ ባሌማን ጨምሮ አበዞኛዎቹ የማዕከላዊ ኮሚቴ አባላት እንደሚጋሩት እነዚህ ቅርበት ያላቸው ምንጨቻችን ገልፀዋል።</p>


<p class="align-center"><a href="/Gazettas/Satenaw/info/Satenaw.sera.html">ከሳተናው ሰኔ 25 ቀን 1993</a></p>

</body>
</html>
