<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢዴፓ ጉዳይ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">የኢዴፓ ጉዳይ</h1>


<p>የኢትዮጵያ መንግሥት ተቃዋሚ ፓርቲ የሆነው የኢትዮትያን ዲሞክራሲያዊ ፓርቲ (ኢዴፓ) ከዚህ በፊት ለ50 ቀናት ከታሰሩ ቤላ ተለቀው የነበሩት አራት አባላቱ በፖሊስ ዳግም እንደታሰሩ አስታውቋል።</p>

<p>የአባላቱ መታሰር የሰማው መንግሥት በጊዚው ፓርቲ ውስጥ የተፈጠረውን ቀውስና ልዩነት ለመፍታት እየሞከረ ባለበትና የተማሪዎች አመዕጋብ ማለት በጀመረበት ወቅት ነው።</p>

<p>የኢዴፓ ከፍተኛ የአመራር አባላት መታሰር የጠቅላይ መለስ ዜናዊ መንግሥት ለማናጋት ሞክረዋል ተብለው ከሚወነጀሉ ቡድኖች መካከል ተቃዋሚ ፓርቲዎችን ለማካተት እየተሞከረ መሆኑን ይጠቁማል።</p>

<p>እንደ ኢትዮትያውያን ዴሞክራሲያዊ ፓርቲ ገለፂ የፓርቲውን ዋና ፀሐፊ አቶ ልደቱ አያሌውን ጨምሮ ሦስት ከፍተኛ የፓርቲው የአመራር አባላት በፖሊስ ተይዘው የተወሰዱት ከመኖሪያ ቤታቸው ባለፈው ቅዳሜ ነበር።</p>

<p>የኢዴፓ የውጭ ግንኙነት ኮሚቴ ሊቀመንበር አቶ ይስሐቅ ክፍሌ የአራቱን አባሎቻቸው መኖሪያ ቤት በመክበብ ወደ አልታወቀ ሥፍራ የወሰዷቸው ግለሰቦች የአየር ወለድ ልብስ የለበሱ ወታደሮች መሆናቸውን አስታውቀዋል።</p>

<p>ፖሊስና መንግሥት ሰዎቹፀ ስላሉበት ሁኔታ የት አንዳሉ እንዲገለጽላቸው በተደጋጋሚ ጠይቀው እንደነበር የሚናገሩት አቶ ይስሐይ መንግሥት ግን ሊገልዕላቸው ፍቃደኛ እንዳልሆነ ገልፀዋል።</p>

<p>የፓርቲው ዋና ፀሐፊ አቶ ልደቱ አያሌውና የተቀሩት ሶስት የፓርቲው ከፍተኛ የአመራር አባላት በሚያዝያ የተከሰተውንና ከ30 ሰዎች በላይ የሞቱበትን አመፅ ቀስቅሰዋል ተብለው በመነግሥት ተወንጅለው ነበር።</p>

<p>ሆኖም ፍርድ ቤቶች ጥፋተኛ አይደለም በማለት ለቀዋቸው ነበር፡የአባላቱ ዳግም መታሰርም ሆኔታቸውን አስገራሚ አድርጐታል።</p>

<p>በርካታ የአዲስ አበባ ነዋሪዎች የኢዴፓ የአመራር አባላት ዳግም በቁጥጥር ሥር መዋል አስደንቆታል።</p>

<p>የመንግሥት ባለሥልጣናት ግን የተቃዋሚ ፓርቲው አባላቱ በሀገሪቱ ሕዝባዊ አለመረጋጋትና አመፅ እንዲነሳ ቀስቃስዋል አበረታተዋል በማለት ይወነጅሏቸው።</p>

<p>ስለዚሁ ጉዳይ አንድ ባለሥልጣን ሲናገሩ እኛ (መንግሥት) በውስጥ ቅራኔ ውስጥ ነው በማለት አጋጣሚውን /ዕድሉን/ ለመጠቀም ፈልገው ነበር። መንግሥትን የማፍረስ ሙከራ አካሂደዋል። መንግሥትን ገልብጠው ሥልጣን ለመቆንጠጥም ሞክረዋል ብለዋል።</p>

<p>የኢዴፓ የውጭ ግንኙነት ኃላፊ ይስሐቅ ክፍሌ ግን ውንጀላውን አይቀበሉትም። ይልቁኑ መንግሥት የተቃዋሚ ፓርቲ አባላትና ሌሎች የተቃዋሚ ቡድኖችን በእስር ቤት በመወርወር ድምፂቸውን ለመዝጋት እንዳለሙ ይናገራሉ። በዚህም በኢትዮትያ የሚገኙ ተቃዋሚዎች አደጋ እያንዣበበባቸው ይገኛል።</p>

<p>ይህ በእንዲህ እንዳለ የተባበሩት ኢትዮጵያውያን የሲቪክ ድርጅቶች የተባለው ድርጅት አቶ ልደቱና ሌሎቹ የኢዴፓ አባላትና በኢትዮጵያ የሚገኙ የሕሊና እስኞች ሁሉ በአስቸኳይ ከእርስ እንዲፈቱ ጠይቀዋል።</p>

<p>የተባበሩት የኢትዮጵያ ሲቪክ ድርጅቶች አቶ ልደቱ ሌሎች የኢዴፓ አባላትና በኢትዮጵያ የሚገኙ የህሊና እስረኞች ሁሉ ባስቸኳይ ከእሰር እንዲፈቱ ይጠይቃል። የተባበሩት ኢትዮጵያን ሲቪክ ድረጅቶች ከዚህ በተጨማሪ የዓለም አቀፍ ማህበረተብ በተለይ የተባበሩት መነግሥታት የአሜሪካ መንግሥትና የአወሮፓ ሕብረት እነዚህ የፖለቲካ እስረኞች እንዲለቀቁ ግፊት እንዲያደርጉም አቤት እነላለን። ይህንንም በተቃውሞ ሠልፍ ለመግለፅ ሰኔ 25 ቀን 1993 ዓ.ም በዋሽንግተን ዲሲ በአሜሪካ ዴፓርትመንት ስቴት ፊት ለፊት ለመገኘት ቀጠሮ ይዟል።</p>

<p>የተባበሩት ኢትዮጵያን ሲቪክ ድርጅቶች የመላው አማራ የእርዳታና የልማት ማህበር በስደት የሚገኙ ኢትዮጵያውያን ጋዜጠኞች ማህበር የኢትዮጵያውያን ዜጐች ደህንነት ተሟጋች ምክር ቤት የኢትዮጵያ ዲሞክራሲያዊ እንቅስቃሴ ሊግ ሞአ አንበሳና ሽንጐ የሚባሉት የሲቪክ ድርጅቶችን ያቀፈ ነው።</p>


<p class="align-center"><a href="/Gazettas/Satenaw/info/Satenaw.sera.html">ከሳተናው ሰኔ 25 ቀን 1993</a></p>

</body>
</html>
