<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ፋሲካ በለጠ የአሜሪካ ፓርላማ አባላትን አነጋገሩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ፋሲካ በለጠ የአሜሪካ ፓርላማ አባላትን አነጋገሩ</h2>


<p>የኢትዮጵያ ዲሞክራሲያዊ ሃይሎች ህብረት የአልጀርስ የሰላም ስምምነቱንና የሄጉ የድንበር ኮሚሽን የተሰጠውን ብይን በመቃወም አርብ ዕለት በዋሽንግተን ውስጥ የተቃውሞ ሰልፍ አካሂደዋል።</p>

<p>በቅርቡ የተመሰረተው 15 የፖለቲካ ድርጅቶች በአባልነት የኢትዮጵያ ዲሞክራሲ ሃይሎች ህብረት፣ የአልጀርስ የሰላም ስምምነትና የሄጉ የድንበር ኮሚሽን የሰጠውን ብይን በመቃወም በዋሽንግተን ዲሲ፣ በዩናይትድስቴትስ ም/ቤታቸው የተቃውሞ ሰልፍ አካሂደዋል።</p>

<p>ረፋዱ ላይ የተጀመረው ሰልፍ ወደ 500 የሚሆኑ ተሰላፊዎች ማሰባሰቡ ተገልጿል። የተቃውሞ ሰልፍ አዘጋጅ ኮሚቴ አባል አቶ ነአምን ዘለቀ የሰልፉን አላማ እንዲህ በማለት ገልፀውታል። "ዋናው ዓላማ የአልጀርሱን ስምምነት በመቃወም መለስ ዜናዊና ኢሳያስ አፈወርቂ ሁለቱ አምባገነን ገዢዎች የተፈራረሙት ውል፣ የኢትዮጵያን ሕዝብ አሳልፎ የሚሰጥ ነው። በተለይ የመለስ ዜናዊ አገዛዝ በሞቱና በተሻሩ የቅኝ ግዛት ውሎች ላይ ተመስርቶ ያደረገው ስምምነት፣ በፍፁም የኢትዮጵያ ህዝብ የማይቀበለው ሲሆን፣ ይህንን ደግሞ ለአለማቀፍ ህብረተሰብ፣ ለዩናይትድስቴትስ ተወካይ አባላት ለማሳወቅ ነው።</p>

<p>ኢትዮጵያ ወደብ አልባ መሆን የለባትም። የአፋር ህዝብ የኢትዮጵያ ህዝብ ነው መነጠል የለበትም። የኢሮብ ህዝብ የኢትዮጵያ ህዝብ አካል ነው። ከኢትዮጵያ ተነጥሎ ህገ-ወጥ በሆነና ሰብዓዊ መብት በሚገፍ ሁኔታ ከኢትዮጵያ መነጠል የለባቸውም። የባህር በር አላት፣ ወደብ አልባ መሆን የለባትም። ለወደፊቱ ለብሄራዊ ጥቅሟ አስፈላጊ ነው። ይህ ደግሞ ታሪካዊና ህጋዊ ምክንያቶች ወይም ደግሞ ሂደቶች ያሉት ሁሉም ዓለም የሚያውቀው ነው። ነገር ግን ይሄንን የኢትዮጵያ ሕዝብ ጥቅምና መብት የመለስ ዜናዊ አገዛዝ በአልጀርሱ ስምምነት አሳልፎ ሰጥቷል። ይህንን ነው የምንቃወመው። በዚያ ውስጥ ተመስርቶ ደግሞ በሄግ የተሰየመው የድንበር አካላይ ኮሚሽን የሰጠው ኢ-ፍትሃዊ ውሳኔዎችን በመቃወም ነው ይህንን ሰላማዊ ሰልፍ የጠራነው" ብለዋል።</p>

<p>አቶ ነአምንን የዩናይትድ ስቴትስ ም/ቤት ምን እንዲያደርግ ነው የምትጠብቁት ተብለው ከአሜሪካ ሬዲዮ ጣቢያ ለቀረበላቸው ጥያቄ እንዲህ በማለት መልሰዋል፦ "የዩናይትድስ ስቴትስ ኮንግረስ በአሁኑ ወቅት፣ ኢትዮጵያን ሊጐዳ የሚችል አንድ ረቂቅ አውጥቷል። ይህ ረቂቅ ግን ምንም እንኳን ለመለስ ዜናዊ የዲፕሎማሲና የገንዘብ ድጋፍ እርዳታ አሜሪካ እንዳታደግ ብንጠይቅም፣ የኢትዮጵያ ሕዝብ የሚጐዳ ማዕቀብ ደግሞ እንዲቆጠብ ለማለት ነው።</p>

<p>የህብረቱ አመራሮች ም/ሊቀመንበር አቶ ፋሲካ በለጠና ረዳት ዋና ፀሐፊ መቶ አለቃ አያሌው ደሴ፣ እንዲሁም የሰልፉ አዘጋጅ ኮሚቴ ተወካዮች የዩናይትድ ስቴትስ ም/ቤት የአለማቀፍ ግንኙነቶች ኮሚቴ አባልና የአፍሪካ ንዑስ ኮሚቴ አባል ጋር የተነጋገሩ መሆናቸውን አቶ ነአምን ገልፀዋል።</p>

<p>ሰላማዊ ሰልፉ በዋሽንግተን ዲሲ ብቻ ሳይሆን፣ በሳንፍራንሲስኮ፣ በኦቶዋ ካናዳ እንዲሁም በተለያዩ የአውሮፓ ከተማዎች በሚቀጥሉት ሳምንታት ተመሳሳይ ሰልፎች እንደሚካሄዱ አቶ ነአምን ገልፀዋል።</p>


<p class="align-center"><a href="/Gazettas/Satenaw/info/Satenaw.sera.html">ከሳተናው መስከረም 25 ቀን 1996</a></p>

</body>
</html>	














