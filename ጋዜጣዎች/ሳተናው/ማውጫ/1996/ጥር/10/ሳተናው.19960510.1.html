<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ታዋቂ ጋዜጠኛ አለምነህ ዋሴ ተከሰሰ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ታዋቂ ጋዜጠኛ አለምነህ ዋሴ ተከሰሰ</h2>


<p>ጋዜጠኛ አለምነህ ዋሴ "ሰውየው" በሚል ርዕስ ያሳተመውን የትርጉም መጽሀፍ የሰራነው በጋር ሆኖ ሣለ ለብቻው እንደሰራ አድርጐ መጽሐፉን ለህትመት አብቅቶታል በማለት ጋዜጠኛ ስንዱ አበበ በመሰረተችው ክስ መሠረት ለታስህሳ 17 ቀን 1996 ዓ.ም በፌዴራል የመጀመሪያ ፍርድ ቤት 11ኛ ችሎት እንዲቀርብ መጥሪያ ተሰጥቶታል።</p>

<p>ጋዜጠኛ ስንድ የሰውየውን መጽሐፍ ትርጉም የሰሩት በጋራ ሲሆን መጽሐፉ ተተርጉሞ ሲወጣ ግን በአብሮ ተርጓሚነት ቀርቶ በምስጋና እንኳን ስሟ ያለመጠቀሱ እንደገረማት ሲሆን ጉዳዩ ክስ ደረጃ ላይ እንዳይደርስ ተከሣሹን በተደጋጋሚ ለማነጋገር መሞከሯን ገለጻ ጥረቷ ግን ተቀባይነት ባለማግኘቱ ወደ ክስ እንደሄደች ለዝግጅት ክፍላችን ገልፃለች።</p>

<p>ጋዜጠኛ ስንዱ ለፍርድ ቤት በጻፈችው ማመልከቻ ላይ ክሱ በድሃ ደንብ የተመሰረተ ሲሆን አለምነህ ዋሴ የተከሰሰው በኮፒ ራይት (የእምሮ ንብረት ዘረፋ) መሆኑና እና በክሱ ጥፋተኛ ሆኖ ከተገኘ ከ30 ሺ ብር በላይ እንዲከፍል እንደሚጠየቅ ይገልጻል።</p>

<p>ጋዜጠኛ አለምነህ ዋሴ ስለተመሰረተበት ክስ ሲናገር "በህይወቴ እንደዚህ አዝኜ አላውቅም። ይህንን ድርጊት ከእርሷ አልጠብቅም ነበር። ሆኖም ጉዳዩን ለማብራራት ያህል ከከሰሰችኝ ልጅ ጋር አብረን በወዳጀነት በነበርንበት ወቅት መጽሐፉን ስተረጉም ያገዘችኝ የእኔ የእጅ ጽሑፍ ስለማይነበብ ጽሑፉ ጸሐፊዎች ጋር ከመሄዱ በፊት በእሷ የእጅ ጽሑፍ ትገለብጥልኝ ነበር። ከዚህ ያለፈ አብራኝ ለመተርጐም ያደረገችው ነገር ምንም የለም። ሰውየው፦ የሚለውን መጽሐፉ ያነበበ ሰው ስራው የአንድ ሰው መሆኑን ሊረዳ የሚችል ይመስለኛል። ሆኖም መጽሐፉ ላይ ስሟን በግል ችግሬ ምክንያት ባልጠቅስም በአለቤሾው ፕሮግራም ላይ ቀርቤ በነበረበት ጊዜ በራሴ ፍቃድ ምስጋና አቅርቤአለሁ።" ሲል ለጋዜጣ ክፍላችን ተናግሯል። </p>


<p class="align-center"><a href="/Gazettas/Satenaw/info/Satenaw.sera.html">ከሳተናው ጥር 10 ቀን 1996</a></p>

</body>
</html>	














