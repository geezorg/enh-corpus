<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያ እግር ኳስ ፌዴሬሽን ፕሬዚዳንት ራሳቸውን ከኃላፊነታቸው አገለሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኢትዮጵያ እግር ኳስ ፌዴሬሽን ፕሬዚዳንት ራሳቸውን ከኃላፊነታቸው አገለሉ</h2>


<p>የኢትዮጵያ እግር ኳስ ፌዴሬሽን ፕሬዚዳንት አቶ ተዘራ ወዳጆ ባለፈ ሳምንት ስራቸውን በገዛ ፈቃዳቸው መልቀቃቸው ተጠቆመ። የዳኞች ኮሚቴ ሰብሳቢ አቶ ደግአረገ ስዩም በጊዜያዊነት ተወከሉ።</p>

<p>አቶ ተዘራ ለኢትዮጵያ እግር ኳስ ፌዴሬሽን ለወከላቸው የኦሮምያ ስፖርት ኮሚሽን፣ ለወጣቶች ስፖርትና ባህል ሚኒስትር በፅሁፍ እንደገለፁት በፕሬዚዳንትነት ለመቀጠል ያልቻሉት የሚሰሩበት መስሪያ ቤት የስራ ሁኔታ ፋታ የሚሰጥ ባለመሆኑ ነው።</p>

<p>አቶ ተዘራ ወዳጆ ፕሬዚዳንትነት ከመጡበት ሰኔ 1995 ዓ.ም ጀምሮ ደስተና አልነበሩም። ከዓለም አቀፉ እግር ኳስ ማኅበር /ፊፋ/ ጋር በተፈጠረው አለመግባባት የፌዴሬሽኑ ጽ/ቤት የሚወስደውን አቋም ሆነ መልስ የሚያውቁት ከተለያዩ ሚዲያዎች ነበር። ከዛንዚባሩ የምስራቅና መካከለኛው አፍሪካ አገሮች እግር ኳስ ፌዴሬሽን ስብሰባ በስተቀር ፌዴሬሽኑን በመወከል ለድርድር ለስብሰባ ዙሪክን ጨምሮ ወደ ተለያዩ አገሮች ሄደዋል። በዚህም የተነሳ አቶ ተዘራ በፌዴሬሽኑ አሰራር ቅሬታ እንደነበራቸው የገለጹት ለጉዳዩ ቅርበት ያላቸው ወገኖች ካለባቸው የስራ ጫና በተጨማሪ የፕሬዚዳንትነቱን ስልጣን ለመልቀቅ ምክንያት ነው ያሉትን ገልፀዋል።</p>

<p>መመረጣቸውን የሰሙት ከተመረጡ በኋላ እንደነበር የገለጹት አቶ ተዘራ ከፕሬዚዳንትነት ስልጣናቸው ራሳቸውን ካገለሉበት ዕለት አንስቶ የአማራው ተወካይ አቶ ደግ አረገ ስዩም እንደተኩዋቸው ለማወቅ ተችሏል።</p>

<p>ምክትል ፕሬዚዳንቱ አቶ ተወልደ ገብሩም ትግራይ የአቅም ግንባታ ቢሮ በመዛወራቸው፣ ሌሎች የስራ አስፈጻሚ አባላትም ወደፌዴሬሽኑ ጽ/ቤት ስለማይመጡ ፌዴሬሽኑን የሚመሩት ቋሚ ዋና ጸሐፊ የብአዴን ማዕከላዊ ኮሚቴ አባል የሆኑት አቶ ደግ አረገ መሆናቸው ለጽ/ቤቱ ቅርበት ያላቸው ክፍሎች ገልፀዋል።</p>

<p>በተያያዘ ዜና የኢትዮጵያ እግር ኳስ ፌዴሬሽን በኖርማላይዜሽን ኮሚቴ እንዲመራ ፊፋ ባዘዘው መሰረት የፊፋን ውሳኔ ተግባራዊ ለማድረግ የሚኒስቴር መስሪያ ቤቱ ፈቃደኛነቱን በማሳየቱ ፊፋ ለወጣቶች ስፖርትና ባህል ሚኒስትር አቶ ተሾመ ቶጋ የምስጋና ደብዳቤ ቢጽፍም የፊፋ ውሳኔን ተግባራዊ አልሆነም።</p>


<p class="align-center"><a href="/Gazettas/Satenaw/info/Satenaw.sera.html">ከሳተናው የካቲት 7 ቀን 1996</a></p>

</body>
</html>	














