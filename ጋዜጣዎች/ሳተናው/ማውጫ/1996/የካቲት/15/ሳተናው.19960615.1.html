<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያና አንጐላ ኦሎምፒክ ቡድኖች ዛሬ በዘጠኝ ሰዓት ሉዋንዳ ላይ ይጋጠማሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኢትዮጵያና አንጐላ ኦሎምፒክ ቡድኖች ዛሬ በዘጠኝ ሰዓት ሉዋንዳ ላይ ይጋጠማሉ</h2>


<p>በየአራት ዓመቱ የሚካሄደው ኦሎፒክ ቀጣዩ ውድድር የፊታችን ነሐሴ 6 በግሪክ ዋና ከተማ አቴንስ ይካሄዳል። ለዚህም ዝግጅት የአቴንስ ከተማ ከፍተኛ ዝግጅት እያደረገች ብትገኝም የዓለም አቀፍ ኦሎምፒክ ኮሚቴ ባለፈው ወር በውድድሩ አዘጋጅ ኮሚቴ ላይ ከፍተኛ ነቀፌታ ማቅረቡ የሚታወስ ነው። የዓለም አቀፍ ኦሎፒክ ኮሚቴ የአቴንስ ኦሎፒክ ውድድር አዘጋጅ ኮሚቴው ላይ ላቀረበው ተቃውሞ ዋናው መንስኤ ሆኖ የቀረበው ምክንያት ደግሞ የግሪክ መንግሥትና የውድድሩ አዘጋጅ ኮሚቴ ነሐሴ 6 ለሚጀመረው የኦሎፒክ ውድድር ውድድሮችን እንዲያስተናገዱ ታስቦ ግንባታ የተጀመረባቸው አዳዲስ የስፖርት ማዘውተሪያ ሥፍራዎች ግንባታ በፍጥነት እየተገነቡ አይደለም ወይም ዘግይተዋል የሚል ምክንያት ነው የቀረበው በዚህ ተጻራሪ መንገድ ደግሞ የአቴንስ ኦሎፒክ አዘጋጅ ኮሚቴ ውድድሩ ሊጀመር የተወሰኑ የወራት ጊዜያት ስለሚቀሩት በዚህ ጊዜ ውስጥ ሁሉም ነገሮች ተጠናቀው ውድድሩን በተሟላ መልኩ የማስተናገድ አቅም አለን የሚል ምላሽ ነው የሰጡት ይሄ እንግዲህ ጊዜው ደርሶ የሚታይ ይሆናል። የፊታችን ነሐሴ ስድስት በሚጀመረው የኦሎፒክ ውድድር ከሚካሄዱት ውድድሮች ውስጥ አንድና የዓለም ህብረተሰብን ቀልብ ለመሳብ የቻለው የእግር ኳስ ጨዋታም ይስተናገድበታል። በዚህም ምክንያት በየአሀገሩ የማጣሪያ ውድድሮች እየተካሄዱ ይገኛሉ።ከነዚህ ውስጥም ሀገራችን ኢትዮጵያ በምትገኝበት የአፍሪካ አህጉር ለኦሎምፒክ ውድድር የማጣሪያ ጨዋታዎች እየተደረጉ ይገኛሉ። በዚህም መሰረት የመጀመሪያ ማጣሪያውን ያለፉ አስራ ስድስት ሀገራት በአራት ምድብ ተደልድለው ከየምድቡ አንደኛ ሆነው የሚያልፉት አራት አህጉሮች በኦሎፒክ ውድድር ላይ ይቀርባሉ ማለት ነው። የኢትዮጵያ ኦሎፒክ ቡድንም ባደረጋቸው ሁለት የማጣሪያ ጨዋታዎች ዚንባቡዌን በደርሶ መልስ ጨዋታ በማሸነፍና የኬንያ ኦሎፒክ ቡድን እዚህ አሸንፎ በመልሱ ጨዋታ የኬንያ ቡድን ፎርፌ በመስጠቱ ወደ ምድብ ማጣሪያ ጨዋታ አልፎ በምድብ ሦስት ከኡጋንዳ፣ አንጐላና ሞሮኮ ቡድኖች ጋር ተደልድሎ እስካሁን የምድቡን ሶስት ጨዋታዎች አካሂዶ በአንድ ማለትም በሞሮኮ ኦሎፒክ ቡድን ራባት ከተማ ላይ 4 - 0 በሆነ ውጤት ተሸንፎና እዚህ አዲስ አበባ ላይ ከኡጋንዳና አንጐላ ጋር ያደረጋቸውን ሁለት ጨዋታዎች 1 - 0 በሆነ ተመሳሳይ ውጤት በማሸነፍ ምድቡን በ6 ነጥብና በሁለት የግብ እዳ እየመራ ይገኛል።</p>

<p>የኢትዮጵያ ኦሎምፕክ ቡድን አራተኛውን የምድቡን ጨዋታ ዛሬ በዘጠኝ ሰዓት ሉዋንዳ ከተማ ላይ ከአንጐላ ቡድን ጋር ያደርጋል። ለዛሬ ጨዋታም 24 ልዑካን ቡድን የያዘው የኢትዮጵያ ኦሎፒክ ቡድን ባለፈው ሐሙስ ሌሊት ወደ ሩዋንዳ አቅንቷል። ዛሬ የኢትዮጵያን የአንጐላ ኦሎፒክ ቡድኖች የሚያደርጉትን ጨዋታ የሚመሩት አልቢትሮች ሶስቱም የኮንጐ አልቢትሮች ሲሆኑ፣ የውድድሩ ታዛቢ ኮሚሽነር ከኢካቶሪያል ጊኒ እንደሆነ ታውቋል። ይህ በእንዲህ እያለ የኢትዮጵያና የኡጋንዳ ቡድኖች እነዚህ አዲስ አበባ ላይ አድርገውት በነበረው ጨዋታ የኬንያ አልቢትርን በመናገሩ ምክንያት ከሜዳ በቀይ ካርድ ወጥቶ የነበረው የቡድኑ አምበል አሸናፊ ግርማ ቅጣት ፊፋ አለማሳወቁ ከፍተኛ ስጋት ፈጥሯል። ምንም እንኳን አሸናፊ ከቡድኑ ጋር ባለፈው ሀሙስ ምሽት ወደ ሉዋንዳ ቢጓዝም እስከ ሐሙስ ከሰአት ድረስ የአሸናፊን ቅጣት አስመልክቶ ከፌዴሬሽኑ ጥያቄ የቀረበለት ፊፋ አለማሳወቁን የፌዴሬሽኑ ዋና ፀሐፊ አቶ አበባ ከልካይ ባለፈው ሐሙስ ከሰዓት ገልፀውልናል። አሸናፊ ወደ ሉዋንዳ ሊጓዝ የቻለውም። በቡድኑ አሰልጣኝ ስዩም አባተ ጠያቂነት እንደሆነና ፊፋ ባለፈው ዓርብ ወይ ትላንትና ቅዳሜ በአሸናፊ ዙሪያ መልስ ይሰጣል ተብሎ እንደሚጠበቅ አያይዘው ገልፀዋል። ፊፋ ከአሸናፊ ዙሪያ መልስ ሳይሰጥ ተጨዋቹ ቢሰለፍ ፎርፌ ያሰጣል የሚል ስጋት በስፖርት አፍቃሪው ዘንድ ለመፈጠር ችሏል። በዚህ አጋጣሚ የኢትዮጵያ ኦሎፒክ ቡድን መልካም እድል እንዲገጥመው የዝግጅት ክፍሉ ይመኛል።</p>


<p class="align-center"><a href="/Gazettas/Satenaw/info/Satenaw.sera.html">ከሳተናው የካቲት 15 ቀን 1996</a></p>

</body>
</html>	














