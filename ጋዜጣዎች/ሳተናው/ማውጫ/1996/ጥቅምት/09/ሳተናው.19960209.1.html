<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኦ.ነ.ግ የድንበር ውሳኔውን ደገፈ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኦ.ነ.ግ የድንበር ውሳኔውን ደገፈ</h2>


<p>ኦነግ የድንበሩን ውሳኔ ደገፈ። የኦነግ ሥራ አስፈፃሚ ኮሚቴ 3ኛ መደበኛ ስብሰባውን ካካሄደ በኋላ ባወጣው መግለጫ በኢህአዴግ የሚመራው የኢህአደግ መንግስት የድንበሩን ውሳኔ እንዲቀበል ጥሪ አድርጓል። ኦነግ እንዲህ በማለት መግለጫ አውጥቷል፦ "በኢትዮጵያና በኤርትራ መካከል የተካሄደው ጦርነት በአልጀርሱ የሰላም ስምምነት መሠረት በአለም አቀፉ የድንበር ኮሚሽን የሰጠውን ውሳኔ እስካሁን ለመቀበል ፍቃደኛ አልሆነም። ይህም የሚያሳየው የወያኔ መንግስት ለሕግ የማይገዛ እና ለሕግ ከበሬታ ያለው አለመሆኑን ነው። ኦነግ የድንበር ኮሚሽኑ የሰጠውን ውሳኔና የአልጀርሱን ስምምነት ማክበር ሠላም እና መረጋጋትን ያመጣል ብሎ ያምናል። በመሆኑም የወያኔ መንግስት የዓለም አቀፉን ውሳኔ እና የፈረመውን የሰላም ስምምነት ማክበር አለበት እንላለን።</p>

<p>በሶማሌ ተቀናቃኝ ወገኖች መሐከል ሠላም ወርዶ በሶማሊያ ማዕከላዊ መንግስት እንዲመሰረት እየተደረገ ያለው ጥረት ስኬታማ እንዳይሆን የወያኔ መንግስት ደንቃራ ሆኗል። ይሁን እንጂ በአፍሪካ ቀንድ ሰላም እንዳይወርድ የወያኔ መንግስት የሚያደርገው የጣልቃ ገብነት እንቅስቃሴን አጥብቀን እንቃወማለን። እየተካሄደ ያለውን እርቀ-ጉባኤ ከማደናቀፍ እንዲቆጠብም እናሳስባለን" አዲሱን የተቃዋሚዎች ህብረት በማስመልከት እንዲህ ብሏላ "በአሁኑ ወቅት በኢትዮጵያ የፖለቲካ ሁኔታ ውስጥ አዲስ የሚታየው ክስተት ተቃዋሚ የፖለቲካ ድርጅቶች ሕብረት መፍጠራቸው ነው። በኢትዮጵያ የገዥ መደቦች የፖለቲካ ባሕል መሠረት የተለያየ ዓላማ እና ግብ ያላቸው የፖለቲካ ድርጅቶች አብረው መስራት ወይም መኖር አይችሉም።</p>

<p>ጉልበተኛ የሆነ የፖለቲካ ድርጅት ሌሎችን አጥፍቶ ለብቻው ሥልጣን መያዝ አለበት፣ እንደ ኢትዮጵያ የፖለቲካ ባሕል ባለው ሕብረተሰብ ውስጥ የተለያዩ የፖለቲካ ፕሮግራም ያላቸው ድርጅቶች ለመጀመሪያ ጊዜ ተቀራርቦ ለመስራት ህብረት መፍጠራቸው አንድ ምልክት ነው ብለን እንወስዳለን። የዚህ ዓይነቱ ሕብረት ለዘመናት የቆየውን የሀገሪቷን የፖለቲካ ችግር ፈትቶ መሠረታዊ ለውጥ የሚያመጣ ከሆነ ነው የሚደገፈው።</p>

<p>የታሪክን ሂደት ወደ ኋላ በመመለስ ላይ ያተኮረ ሕብረት ከሆነ ግን ያለውን ችግር የሚፈታ ሳይሆን፣ የበለጠ የሚያባብስ በመሆኑ መታገል የግድ ነው። የሚፈጠረው ሕብረት የአገሪቷን የፖለቲካ ችግር ከመሠረቱ የማይፈታ ከሆነ ዋጋ የለውም። የሕዝቦችን የራስን እድል በራስ የመወሰን መብት የማያከብር እና የማይቀበል አካል የችግር ምንጭ ይሆናል እንጂ አንንዳች መፍትሄ አያመጣም። በመሆኑም ኦነግ የዚህ አይነቶቹ ቡድኖች የፖለቲካ ፕሮግራማቸውን መለስ ብለው እንዲመረምሩ ይመክራል። </p>

<p>የወያኔን መንግስት ለመጣል የተቃዋሚ ኃይሎች ሕብረት መፈጠራቸው አስፈላጊ መሆን ኦነግ ያምናል። እምነቱንም ከዚህ በፊት ባወጣቸው መግለጫዎች ይፋ አድርጓል። አሁንም ለሀገሪቷ የፖለቲካ ችግር መሠረታዊ እና ዘላቂ መፍትሄ ለማምጣት ሐቀኛ የፖለቲካ ድርጅቶችን ለማቀዳጀት ኦነግ ፍላጐት እንዳለው ያስታውሳል።</p>

<p>ኦነግ ሐቀኛ የፖለቲካ ድርጅቶችን ሕብረት እውን ለማድረግ ሲያደርግ የቆየውን ተከታታይነት ያለው ጥረት ወደፊትም አጠናክሮ ይቀጥላል። በሕዝቦች መሐከል ጤናማ ግንኙነት እንዲኖር በፖለቲካ ኃይሎች መካከል ጤናማ ግንኙነት መፍጠር ወሳኝ ነው። ፍላጐታችን እና ምኞታችን ሕዝቦች ነፃነታቸውን ተቀዳጅተው ሰላም እና መረጋጋት ተረጋግጦላቸው፤ በወንድማማችነት እና በመከባበር አብረው እንዲኖሩ ነው። ይህንን የተቀደሰ ተግባር ከግብ ለማድረስ ኦነግ በትጋትና በቁርጠኝነት የተቻለውን ይሰራል፣ ያደርጋል" ብሏል።</p>


<p class="align-center"><a href="/Gazettas/Satenaw/info/Satenaw.sera.html">ከሳተናው ጥቅምት 9 ቀን 1996</a></p>

</body>
</html>	














