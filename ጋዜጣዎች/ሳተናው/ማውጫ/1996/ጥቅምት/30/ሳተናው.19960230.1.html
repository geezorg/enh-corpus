<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የባህር ዳር ተማሪዎች ለአዲስ አበባ ዩኒቨርስቲ ተማሪዎች ጥያቄ አቀረቡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የባህር ዳር ተማሪዎች ለአዲስ አበባ ዩኒቨርስቲ ተማሪዎች ጥያቄ አቀረቡ</h2>


<p>ዓርብ ከሌሊቱ 7 ሰዓት በባህርዳር ጊዮርጊስ ተጠልሎ የነበረው የባህርዳ የዩኒቨርስቲ ተማሪ በ6 ከባድ መኪና ተጭኖ ወደ አካባቢ በደረሰ የመንግሥት ታጣቂዎች እየተደበደበ ከቤተክርስቲያን ግቢው ወጥቷል። በቤተክርስቲያኑ ግቢ ውስጥ የነበሩ አንድ ካህን ታጣቂዎቹ ወደ ቤተክርስቲያኑ ግቢ ውስጥ እንዳይገቡ ቢማፀኑም፣ እምቢ ብለው ዋናው በርና በአጥር እየዘለሉ የቤተክርስቲያኑን ግቢ ወረዋል። በግቢው ውስጥ ተትኝቶ የነበረው ተማሪ ሴት ወንድ ሳይቀር በዱላ ተደብድቧል። የባህር ዳር ህዝብ የተቻለውን ያህል ቤቱን እየከፈተ ተማሪውን ያሳደረ ሲሆን፣ ቤት ያላገኘው ተማሪ በበረንዳና በጫካ ውስጥ አድሯል።</p>

<p>ዓርብ እለት የተወሰኑ የባህር ዳር ዩኒቨርስቲ ተማሪዎች ባህር ዳር ከተማን ለቅቀው አዲስ አበባ ገብተዋል። ከአዲስ አበባ ዩኒቨርስቲ ተማሪዎች ጋር የሃሳብ መለዋወጥ ያደረጉ ሲሆን፣ የአዲስ አበባ ዩኒቨርስቲ ተማሪዎች እንዲተባበሯቸው ጥያቄ እያቀረቡላቸው ነው። ይህን ጥያቄ በመንግሥት ሚዲያዎች በኩል እንዲተላለፍ ጠይቀው የነበረ ቢሆንም፣ እንደታፈነባቸው ለማወቅ ተችሏል። የባህርዳር ዩኒቨርስቲ ተማሪዎች ያቀረቡትን የመብት ጥያቄ የደገፉ በመሆናቸው፣ የአዲስ አበባ ዩኒቨርስቲ ተማሪዎች አሁን እነሱን የመተባበር የሞራል ግዴታ አለባቸው ይላሉ። በዚህ ጉዳይ ዙሪያ የአዲስ አበባ ዩኒቨርስቲ ተማሪዎች እየተነጋገሩ መሆናቸውን ለማወቅ ችለናል።</p>

<p>የአዲስ አበባ ዩኒቨርስቲ ተማሪዎች ሁኔታ ያላማረው የኢሕአዴግ መንግሥት ማታ ማታ በ6ኪሎ ሐውልት አካባቢና መነን ት/ቤት መገንጠያ ላይ አውቶማቲክ መሣሪያ ያነገቡ ታጣቂዎች (የፖሊስ) ደንብ ልብስ የለበሱ)እያሰማራ ነው። ሁኔታው ተማሪዎችን ለማስፈራራት የሚደረግ እንደሆነ በግቢው ውስጥ በሰፊው እየተነረገ ነው።</p>

<p>በአዲስ አበባ ዩኒቨርስቲ 6 ኪሎ ግቢ ውስጥ ያለ ሁኔታ ችግር ያለበት መሆኑንም ለማወቅ ችለናል። በግቢ ውስጥ ሽንት ቤቶቹ በሙሉ እድሳት ላይ ናቸው ተብለው በመፈራረሳቸው መፀዳጃ ቦታ ጠፍቶ ተማሪዎች የጤና ችግር እያጋጠማቸው ነው። በዚሁ ሳቢያ በቶንሲል በሽታ ተማሪዎች ታመዋል እየተባለ ነው። የዩኒቨርስቲው ክሊኒክ የመድኃኒት ችግር ስላለበት ተማሪዎችን በአግባቡ ማስተናገድ እንዳልቻሉም ለማወቅ ተችሏል።</p>


<p class="align-center"><a href="/Gazettas/Satenaw/info/Satenaw.sera.html">ከሳተናው ጥቅምት 30 ቀን 1996</a></p>

</body>
</html>	














