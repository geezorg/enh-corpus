<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያ ቡና ተጫዋቾች አድማ ስለመቱ ካምፑ ተዘጋ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኢትዮጵያ ቡና ተጫዋቾች አድማ ስለመቱ ካምፑ ተዘጋ</h2>


<p>የኢትዮጵያ ቡና እግር ኳስ ቡድን ዲሲፕሊን አላከበሩም በሚል የተወሰኑ ተጨዋቾችን በመቅጣቱ ሳቢያ የቀሩት ተጨዋቾች አድማ በመምታታቸው የኖሪያ ካምፓቸው ተዘጋ። የክለቡ የሥራ አመአር ከህገወጦች ጋር መቀጠል እንደማይችልና አሰልጣኙን መቅጣቱን አስታወቀ።</p>

<p>ክለቡ አምስት ተጨዋቾችን የቀጣው ከሁለት ሳምንት በፊት በተደረገው የኢትዮጵያ ፕሪሚየር ሊግ አሸናፊዎች አስነአፊ ውድድር ከቅ/ጊዮርጊስ እግር ኳስ ቡድን ጋር ባደረገው ጨዋታ በድምሩ ስደስት ለባዶ በመሸነፉ ነው።</p>

<p>የኢትዮጵያ ቡና ስፖርት ክለብ ቦርድ ጥቅምት 14 ቀን 1996 ዓ.ም ባደረገው ስብሰባ ራሳቸውን ለስነ ስርዓትና ለክለቡ ህግ ተገዢ አላደረጉም በሚል ዮርዳኖስ አባይ፣ ሳሙኤል ደምሴ፣ ተስፋሁን ሚካኤል እያንዳንዳቸው አንድ ሺህ ብር እንዲቀጡ የወሰነው ከቅ/ጊዮርጊስ ቡድን ጋር በተደረገው ጨዋታ በብቃት ኃላፊነታቸውን መወጣት አልቻሉም በማለት ነው።</p>

<p>በአምስቱ ተጨዋቾ መቀጣት ሳቢያ ለብሄራዊ ቡንድ ተመርጠው ሞሮኮ ተጉዘው የነበሩትን ሶስት ተጨዋቾች ጨምሮ አምስት ተጨዋቾች ያልተስማሙበት አድማ በመመታቱ በአሁኑ ሰዓት የክለቡ ካምፕ በመዘጋቱ ልምምድ መቆሙን የክለቡ ጽ/ቤት አስታውቋል።</p>

<p>ከ1994 መገባደጃ ጀምሮ ቡድኑን እንዲያሰለጥን ኃላፊእንት የተሰጠው አሰልጣኝ ካሳዬ ተጨዋቾች ስነስርዓት ጠብቀው ልምምዳቸውን እንዲሰሩ አላደረገም፣ የካምፕ ስነስርአት ከማስጠበቅ ይልቅ ተጨዋቾቹ መረን እንዲወጡ ፈቅዷል በሚል የሁለት ወር ደሞዝ ቅጣትና የመጨረሻ ማስጠንቀቂያ እንደተሰጠው የጽ/ቤቱ መግለጫ ያስረዳል።</p>

<p>አሰልጣኝ ካሳዬ አራጌ እከተለዋለሁ የሚለው አጨዋወት በኢትዮጵያ ቡና እግር ኳስ ቡድን ውስጥ ኳስ በረጅም ማቀበልን በቴስታ መምታትንና ፈጥኖ መጫወትን የሚከለክል ድንጋጌ ያለው በመሆኑ በተለያዩ ጊዜያት ውስጥ የእግር ኳስ መሠረታዊ ህጐችን ተከትሎ እንዲያሰለጥን ምክር ቢሰጠውም ተግባራዊ ማድረግ ባለመቻሉ በተጨዋቹ፣ በደጋፊውና በአመራሩ ዘንድ በከፊል ተቀባይነት ማጣቱን የገለጸው የክለቡ ጽ/ቤቱ "ኢትዮጵያ ቡና ይኖራል፤ ህግን ስርአት የማያከብሩ አይኖሩም" በማለት ስርዓትን ለማስከበር ሲል ቀጣይ እርምጃ እንደሚወስድ አስታውቋል።</p>

<p>ምግብ ከተዘጋጀ በኋላ ተጨዋቾቹ መመገብ ሲገባቸው ጭራሽኑ ካምፕ ስለማይመጡ የተዘጋጀው ምግብ ይደፋል። በዚህ የተነሳ ክለቡ አስፈላጊ ባልሆነ ወጪ ተጐድቷል የሚለው የክለቡ አመራር እያንዳንዱ ተጨዋች ካምፕ ተገኝቶ እራት ያልበላበትና ያላደረበት ቀን ስለሚታወቅ በአንድ ቀን ቀሪ መቶ ብር በሚለው ሂሳብ መሠረት መጠኑ የተለያየ ገንዘብ የተቀጡ ተጨዋቾች እንዳሉ ተነግሯል።</p>

<p>ስማቸው እንዳይጠቀስ የጠየቁ አንድ የክለቡ አመራር የኢትዮጵያ ቡና ትልቅ ቡድን መሆኑን ጠቅሰው አገር በሚወክል ቡድን ላይ እንዲህ ዓይነት ሙከራ ሲደረግ በዝምታ መታየቱ ቀደም ሲል የተሰራ ስህተት መሆኑን ጠቁመው በቅርቡ የመፍትሄ እርምጃ እንደሚወሰድ ተናግረዋል።</p>

<p>የኢትዮጵያ ቡና አሰልጣኝ ካሳዬ አራጌ በቅ/ጊዮርጊስ የደረሰበትን ሽንፈት አስመልክቶ "ቡድኑ ሳይታሰብ ሲቆጠርበት ስነልቦናው ተበላሸ" በማለት መልሷል።</p>


<p class="align-center"><a href="/Gazettas/Satenaw/info/Satenaw.sera.html">ከሳተናው ጥቅምት 23 ቀን 1996</a></p>

</body>
</html>	














