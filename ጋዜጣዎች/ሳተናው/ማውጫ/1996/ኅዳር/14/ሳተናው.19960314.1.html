<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በረሃብና በበሽታ እያለቅን ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በረሃብና በበሽታ እያለቅን ነው</h1>


<p>በአዲስ አበባና በጐንደር የተሰባሰቡና ለ11 ዓመታት ጉዞአቸውን ሲጠባበቁ የቆዩት ቤተ-እስራኤላዊ 17 ሺህ ይደርሳሉ። እነዚህ ወገኖች ሰሞኑን በጋራ ባወጡት መግለጫ ላይ "የቤተእስራኤላዊ ተወላጆቻችን ተረጋግጦ፣ ፎርም ሞልተን መታወቂያ ተሰጥቶናል። ቀደም ሲል ተገቢው እርዳታ ይሰጠን ነበር። አሁን ግን የሚሰጠን እርዳታ ከዶሮ መኖ ያነሰ፣ በሁለት እና በሶስት ወር ጊዜ በነፍስ ወከፍ 3 ኪሎ ተኩል ጤፍና፣ 2 ኪሎ ተኩል ሽምብራ ነው። በመሆኑም በርሃብና በበሽታ እያለቅን ነው፣ ብዙ እህትና ወንድሞቻችን በወባና በተላላፊ በሽታ አልቀውብናል። የህክምና አገልግሎት ማግኘት ባለመቻላችን ከፍተኛ የሆነ የመጠለያ ችግር አለብን" ብለዋል።</p>

<p>ቤተ እስራኤላዊያኑ ራሳቸውን ኢትዮጵያዊ ይሁዳ ነው የሚሉት። "በ1985 ዓ.ም ስንሰባሰብ ቤት ንብረታችንን ሽጠን፣ እርሻችንን ትተን ነው ለስደት ተዘጋጅተን የነበረው። አሁን ተመልሰውን የምንገባበት የለንም። ያልነ የኢትዮጵያ ዜግነት አይደለም፣ የእስራኤል ተወላጅነት ማረጋገጫ ነው የያዝነው። የሁለት ቤት ስደተኛ ነው የሆነው" ሲሉ ያማርራሉ።</p>

<p>ቤተ-እስራኤላዊያኑ በሁለት ወገን ነው ተቃውሞአቸው፦ አንደኛው መንግሥት የገባውን ቃል ባለመፈፀሙ ጉዞአችንን አጓተተው የሚል ሲሆን፣ ሌላው እርዳታው በተገቢው መንገድ እንዳይደርስ ኤጀንቶቻችን መሰናክል ሆኑብን የሚል ነው። በመጨረሻም ያሳሰቡት ፈጣን በሆኑ ሁኔታ ጉዞአችን ተቀነባብሮ ወደ እስራኤል እንድንገባና ከቤተሰቦቻችን ጋር እንድንቀላቀል ይደረግ ብለዋል። ይሄም የማይሆን ከሆነ በኢትዮጵያ መንግስት ህግና ደንብ መሠረት ሰፊ የተቃውሞ ሰልፍ ማድረግ አቅደናል ብለዋል።"</p>


<p class="align-center"><a href="/Gazettas/Satenaw/info/Satenaw.sera.html">ከሳተናው ህዳር 14 ቀን 1996</a></p>

</body>
</html>	














