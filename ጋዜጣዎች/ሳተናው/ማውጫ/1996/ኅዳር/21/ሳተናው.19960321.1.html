<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢነጋማ ጠቅላላ ጉባኤ ሳይካሄድ ተበተነ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኢነጋማ ጠቅላላ ጉባኤ ሳይካሄድ ተበተነ</h2>


<p>ኢነጋማ ትላንት የጠራው ጠቅላላ ስብሰባ ምልአተ ጉባዔው ሳይሟላ በመቅረቱ ሳይደረግ ተበተነ። ስብሰባው ከመጀመሩ በፊት የፍትሕ ሚኒስቴር ተወካዮች በኢነጋማ ጽ/ቤት ተገኝተው ከኢነጋማ አመራር አባላት ጋር ሰፊ ክርክር ገጥመው፣ ሳይስማሙ በመቅረታቸው መኪናቸውን አስነስተው ሄደዋል።</p>

<p>ጉዳዩን አስመልክተው አንድ የኢነጋማ ስራ አስፈፃሚ ኮሚቴ አባል እንዲህ ብለውናል። "ማህበሩን ለእገዳ ያበቃው ሒሳብ በውጭ ኦዲተር አላስመረመሩም የሚል ነው። እኛ ደግሞ በውጭ ኦዲተር እያስመረመርን ነበር። የእገዳው ደብዳቤ ሊመጣ የውጭ ኦዲተር አንቀበልም አሉ። የግዴታ ሒሳቡ መመርመር ስላለበት፣ የመረጥናቸው ኦዲተሮችን በጉባኤው ለማስፀደቅ ስብሰባ ነበር ስብሰባው የተጠራው። የፍትህ ሚኒስትር ሰዎችም መጥተው "ስብሰባውን መታዘብ አለብን" አሉ። "መታዘብ አትችሉም፣ የራሳችን ጉባኤ ስለሆነ" አልናቸው። ሆኖም በኋላ ላይ በዚህ የተነሳ ስብሰባው እንዳይጓተት ብለን "እሺ መታዘብ ትችላላችሁ" አልናቸው። እነሱም "አጀንጃው ኦዲተር ማስመረጥ ብቻ ሳይሆን፣ በአባላት ጉዳይ ላይም መወያየት አለባችሁ" አሉን። እኛም ለማህበሩ መታገድ ዋነኛው የሂሳብ ሪፖርት ነው፣ ከአንዳንድ አባላት ጋር የተነሳው ጭቅጭቅ ከሒሳብ ጋር የተያያዘ ነው።</p>

<p>ስለዚህ ሪፖርቱ በውጭ ኦዲተር ተመርምሮ ሲያልቅ፣ የአባላት ጉዳይም ምላሽ ስለሚያገኝ ከሪፖርቱ ጋር የአባላት ጉዳይ እንወያያለን" አልናቸው። እነሱም "የለም፣ አሁን መወያየት አለባችሁ፤ ሲሉ እናም 1ኛ/ አጀንዳ አልያዝንም፣ የግድ መወያየት አለባችሁ ካላችሁ የዛሬ ሳምንት ወይም ሁለት ሳምንት ጊዜ ወስደን እንወያያለን። ምክንያቱም የምንወያይበት አዳራሽ የለም፣ ወንበር የለንም፣ ሂሳባችን እንዳይንቀሳቀስ በመታገዱ አዳራሽ ለመከራየት አልቻልምን" ስንላቸው "የኦዲተሮችን ሹመት ለማፅደቅ ብቻ ከሆነ አንቀበልም" ብለው ሄዱ። እና ተቀበሉ አልተቀበሉም ጉባኤው ከሞላ ለማፅደቅ አስበን ነበር። ነገር ግን ምልአተ ጉባኤው ሳይሟላ በመቀረቱ አልቻልንም። ፍቃድ ካገኘን ስብስባውን የዛሬ ሳምንት ለማድረግ ዝግጁ ነን" ብለውናል።</p>


<p class="align-center"><a href="/Gazettas/Satenaw/info/Satenaw.sera.html">ከሳተናው ህዳር 21 ቀን 1996</a></p>

</body>
</html>	














