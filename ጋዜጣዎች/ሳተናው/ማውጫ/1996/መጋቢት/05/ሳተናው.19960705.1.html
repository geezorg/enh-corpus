<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በወሊሶና ገብረ ጉራቻ ተማሪዎች ሠላማዊ ሰልፍ አደረጉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በወሊሶና ገብረ ጉራቻ ተማሪዎች ሠላማዊ ሰልፍ አደረጉ</h2>


<p>በተማሪዎች ተቃውሞ በተለያዩ አቅጣጫዎች እንደቀጠለ ነው።</p>

<p>በአዲስ አበባ ዩኒቨርስቲ ከ300 በላይ የሚሆኑ የተባረሩ የኦሮሞ ተወላጅ ተማሪዎች ላይ የተወሰደው እርምጃ በኦሮሞዎች ላይ በተፈፀመው የዘር ማጥፋት ወንጀል ነው፣ የኦሮሚያ ዋና ከተማ ከአዲስ አበባ ወደ ናዝሬት መዛወሩ በመቃወም በአምቦ፣ በጥቁርንጨኒ በጉደርና በሌሎች ት/ቤቶች የተቀጣጠለው የኦሮሞ ተማሪዎች አመፅ፣ ወደ ጅማ ዩኒቨርስቲና ወደ ከፍተኛ መለስተኛ ት/ቤቶች ቀጥሎ ነበር።</p>

<p>አሁንም የኦሮሞ ተማሪዎች የጀመሩት ተቃውሞ እንደቀጠለ ነው። ከትላንት በስቲያና ትላንት ከምስራቅ ወለጋ ነቀምት እስከ ምስራቅ ሀረርጌ አለማያ ዩኒቨርስቲ ድረስ የዘለቀ ሲሆን፤ በሌሎች ከፍተኛ ሁለተኛ ደረጃ ት/ቤቶች ተመሳሳይ እርምጃ ተካሂዷል። ከትላንት በስቲያ በደቡብ ምዕራብ ኦሮሚያ፣ በወሊሶ፣ በሰሜን ሸዋ ገብረጉራቻ ት/ቤቶች ተማሪዎቹ ሰልፍ አካሂደዋል። በተለያዩ ት/ቤቶች በሰውና በንብረት ላይ የደረሰው ውድመት በውል አይታወቅ እንጂ፣ ጉዳት መድረሱን ነው የአካባቢው ነዋሪዎች የገለፁት። በከተሞቹ የመንግስት ፀጥታ አስከባሪዎች የተጠናከረ ጥበቃ በማድረግ ላይ ናቸው። በተለይም በሰሜን ሸዋ ዞን በገብረ ጉራቻ ከፍተኛ ሁለተኛ ደረጃ ት/ቤት ተማሪዎች ስላካሄዱት ሰልፍ አላማና ሁኔታ ከጥቃቱ አምልጦ ፍቼ ከተማ የደረሰውን ወጣት ጌቱ ባጫን የአሜሪካ ሬዲዮ ዘጋቢ አነጋግሮታል። "የእኛ ተቃውሞ ሰልፍ፣ ተማሪዎቻችን ከዩኒቨርስቲ ተባርረው፣ በእስር ቤት ውስጥ ይገኛሉ፣ የሚመገቡትና የሚለብሱት አጥተው ሜዳ ላይ ወድቀው ይገኛሉ። ይሄንን በማስመልከት ነው ሰላማዊ ሰልፍ ያደረግነው" ብሏል።</p>


<p class="align-center"><a href="/Gazettas/Satenaw/info/Satenaw.sera.html">ከሳተናው መጋቢት 5 ቀን 1996</a></p>

</body>
</html>	














