<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢነጋማ አባላት "የመረጥናቸውን አመራር አባላት እስክናወርዳቸው ድረስ መሪዎቻችን ናቸው"</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኢነጋማ አባላት "የመረጥናቸውን አመራር አባላት እስክናወርዳቸው ድረስ መሪዎቻችን ናቸው"</h2>


<p>በኢትዮጵያ ያለው ነፃ ፕሬስ ለመግደል ታልሞ የተረቀቀው ረቂቅ የፕሬስ ህግን ያለምንም ተቃውሞ ለማፅደቅ ሲባል በኢነጋማ ላይ የተከፈተው ዘመቻ ውጤት አልባ እየሆነ ነው ሲሉ በጉዳዩ ዙሪያ ያነጋገርናቸው የማህበሩ አባላት አስታወቁ።</p>

<p>እነዚህ የማህበሩ አባላት በሰጡት አስተያየት የመረጥናቸው አመራር አባላት እስከምናወርዳቸው ድረስ መሪዎቻቸን ናቸው ብለዋል። ፍትህ ሚንሲቴር የአመራር አባሎቻችንን የመምረጥ ስልጣን የለውም በማለት በማህብሩ የአመራር አባላት ላይ የተጣለውን እገዳ በቀና እንደማይመለከቱት ገልስጸውልናል።</p>

<p>ይህ በእንዲህ እንዳለ ክፍሌ ሙላት በጋዜጠኝነታቸው በሰጡት አስተያየት እንዲህ ብለዋል። "በኢትዮጵያ ነፃ ፕሬስ ጋዜኞች ማህበር ኢነጋማ መተዳደሪያ ደንብ ቁጥር 21/1 እና 2 መሠረት የጠቅላይ ጉባዔ ስብሰባ የመጥራት ኃላፊነት የተሰጠው በጠቅላላ ጉባኤ ለተመረጠው ለማህበሩት ሥራ አስፈፃሚ ኮሚቴ ነው።</p>

<p>የኢነጋማ 3ኛ ጠቅላላ ጉባዔ መርጦና አፅድቆ ኃላፊነት የሰጠው የሥራ አስፈፃሚ ኮሚቴ የማያውቀውና ማንኛውም የማህበሩ አባላት የሚመለከቱ ስብሰባዎችና የስብሰባ ጥሪዎች ሁሉ ፍጹም ሕገወጥና የማህበሩንና የአብላትን መብት የሚፃረሩ ናቸው።</p>

<p>ስለዚህ የነፃ ፕሬስ አባላትን አንድነት ለመናጋትና ኢነጋማን ለማፍረስ የሚካሄደውን ስራ በጽናት በመቋቋም ላይ የሚገኙ የማህበሩ አባላት በሙሉ ማንነታቸው ባልታወቀና ሕጋዊ መሠረት በሌላቸው ግለሰቦች አማካይነት በሚጠራ ማናቸውም ስብሰባ ላይ እንዳይካፈሉና ከሕጋዊው የኢነጋማ ሥራ አስፈፃሚ ኮሚቴ እውቅና ውጭ በአባላት ስም የሚደረግ እንቅስቃሴን እንዲያወግዙ አሳስባለሁ።</p>

<p>የኢትዮጵያ ሕዝብና በመላው ዓለም የሚገኙ የፕሬስ ተቋማትና አቻ የሙያ ማህበራትም የማህበሩ የበላይ አመራር የሆነው ጠቅላላ ጉባዔ መርጦ ኃላፊነት በሰጣቸው የስራ አስፈፃሚ ኮሚቴ ስም በማስመሰል የሚካሄድን ማናቸውንም የአንዳንድ ግለሰቦች ተግባራት በጥንቃቄ እንዲከታተሉና ድርጊቶችንም አጥብቀው እንዲያወግዙ እጠይቃለሁ" ብለዋል።</p>


<p class="align-center"><a href="/Gazettas/Satenaw/info/Satenaw.sera.html">ከሳተናው ታህሳስ 19 ቀን 1996</a></p>

</body>
</html>	
