<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ቅ/ጊዮርጊስ ያስመጣቸው ሁለት የካሜሮን ተጫዋቾች ትላንት አዲስ አበባ ገቡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ቅ/ጊዮርጊስ ያስመጣቸው ሁለት የካሜሮን ተጫዋቾች ትላንት አዲስ አበባ ገቡ</h2>


<p>ከሀገራችን ክለቦች ህዝባዊ ክለብ በመሆን ግንባር ቀደሙና ብቸኛው ክለብ የሆነው አንጋፋው የቅ/ጊዮርጊስ ከለቡ ዘንድሮ በሚሳተፍባቸው ኢንተርናሽናል ውድድሮች ውጤት ማስመዝገብ ተቀዳሚው የክለቡ ማህበረሰብ ራዕይ እንደሆነ በተደጋጋሚ ተገልጿል። ክለቡ ዘንድሮ ተሳታፊ በሚሆንባቸው የም/መካከለኛውና የአፍሪካ ክለቦች ሻንፒዮና ላይ ውጤት ለማስመዝገብ በማሰብ ባለፈው ዓመት ከኬንያ ካስመጣቸው የቡድኑ ፕሮፌሽናል ተጨዋቾች ኤሪኪና ፍራንሲስ በተጨማሪም ሆላንዳዊ አሰልጣኝ አስመጥተው ሥራ ከጀመሩ ሰነባብተዋል። ከለቡ ዘንድሮ በሚሳተፍባቸው ኢንተርናሽናል ውድድሮች ውጤት ለማስመዝገብ እነዚህን እርምጃዎች ቢወስድም በፕሪሚየር ሊጉ ጨዋታዎች ላይ ያለው ብቃት እጅግ አጠያያቂ ነው። ቡድኑ ይሄ ነው የሚባል ጠንካራ ጎን የለውም ማለት ይቻላል የልጆቹ አቋምም እጅግ ደካማ ነው። ሌላው ቀርቶ ባለፈው ዓመት በኢትዮጵያ ፕሪሚየር ሊግ ውድድር ሻንፒዬን በሆኑበት ወቅት ለድሉ ከፍተኛውን አስተዋጽኦ ያበረከቱት ፍራንሲስና ኤሪክ ዘንድሮ አቋማቸው እጅግ ወርዶ ታይቷል። ባለፈው ዓመት በሰባት ጨዋታዎች በጋራ አስራ አምስት ጐሎችን ለማስቆጠር ችለው የነበረ ሲሆን፣ ዘንድሮ ግን አብዛኛውን ከለቡ ባደረጋቸው ጨዋታዎች ለቡድናቸው ተሰልፈው ለመጫወት ካለመቻላቸውም በተጨማሪ ተሰልፈው በተጫወቱበት ጨዋታዎች ያላቸው አቋም ጥሩ ባለመሆኑ ተቀይረው ለመውጣት ተገደዋል። በዚህ ዓመት ለሁለቱ ተጨዋቾች ክለቡ ያገኘው ጐል አንድ ብቻ ሲሆን፣ እሱም በአራተኛው ሳምንት የኢትዮጵያ ፕሪሚየር ሊግ ጨዋታ ፍራንሲስ ትራንስ ላይ ያገባው አንድ ጐል ብቻ ነው። ይህ ማለት ደግሞ ክለቡ ዘንድሮ ከፍተኛ ዓላማ አድርጎ የተነሳውን በኢንተርናሽናል ውድድር ውጤት ለማስመዝገብ ለሰነቀው ዓላማ ላይ ከፍተኛ ሥጋት በመፍጠሩ ምክንያት ክለቡ ሌሎች ተጨማሪ ተጨዋቾችን ለማምጣት እንዲገደድ አድርጐታል። በዚህም ምክንያት ለክለቡ ይመጥናሉ ያላቸውን ሁለት ያህል ተጨዋቾች ለማስመጣት ተገደዋል። ሁለቱ ተጨዋቾች የመጡት ከካሜሩን እንደሆነ ለማወቅ ተችሏል። </p>




<p class="align-center"><a href="/Gazettas/Satenaw/info/Satenaw.sera.html">ከሳተናው ታህሳስ 5 ቀን 1996</a></p>

</body>
</html>	














