<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ምርጫ 97 በመጠናቀቅ ላይ ይገኛል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ምርጫ 97 በመጠናቀቅ ላይ ይገኛል</h2>


<p>የብዙዎች ትኩረት የሣበው የ1997 ዓ.ም የክልልና የተወካዮች ምክር ቤት ተወዳዳሪ አባላት ምርጫ በመጠናቀቅ ላይ ይገኛል።</p>

<p>በምርጫው ሂደት ከተለመደው ውጪ ከ30 የሚበልጡ ፓርቲዎች እየተወዳደሩ ያሉ ሲሆን የመራጩንም ብዛት በተመለከተ ይኽኛው ልዩና ታሪካዊ ነው እየተባለለት ይገኛል። ልዩና ታሪካዊ ነው ካስባሉት ጉዳዮች መካከል፤ 1ኛ. ሕዝቡ ከሌሎች ጊዜ በበለጠ ለመምረጥ መዘጋጀቱ፤</p>

<p>2ኛ. የመራጭ ህዝብ ብዛት ከተለመደው በላይ ሆኖ መገኘቱ ምርጫውን ልዩና በአፍሪካ የመጀመሪያ ያደርገዋል። እስከአሁን ባለው መረጃ መሠረት ለመምረጥ ተመዝግቦ ካርድ ያወጣው የመራጭ ብዛት ከ25 ሚሊዮን በላይ ሲሆን በአዲስ አበባ ብቻ ወደ 1.5 ሚሊዮን የሚጠጉ መራጮች መመዝገባቸው ነው።</p>

<p>ለዚህም ይመስላል በተለይ ተዘዋውረን በጎበኛቸው አዲስ አበባ በሚገኙ ጣቢያዎች ለማመን የሚያዳግት ቁጥር ያለው መራጭ ከሌሊቱ 9 ሰዓት እና 10 ጀምሮ ለመምረጥ የተሰለፈው።</p>

<p>ምርጫው ከጠዋቱ 12 ሰዓት ጀምሮ እስከ ምሽቱ 12 ሰዓት ድረስ ይከናወናል የሚል እቅድ በምርጫ ቦርድ በኩል ተይዞ የነበረ ቢሆንም በተባለው ጊዜ ሣይጠናቀቅ ቀርቷል። ምክንያቱንም እንዲያብራሩ የጠየቅናቸው አንዳንድ መራጮች የመራጩ ህዝብ መብዛት በሰዓቱ እንዳይጠናቀቅ አድርጎታል ሲሉ፤ሌሎች ደግሞ አስመራጮች በሰዓታቸው ባለመገኘታቸው ሲሉ ተቃዋሚዎች ደግሞ የተቃዋሚዎችን ድጋፍ በመፍራት በስልጣን ላይ ያለው መንግስት ሆን ብሎ የሚፈፅመው ደባ እንደሆነ ይገልፃሉ። በሌላ በኩል ደግሞ የገዥው ፓርቲ በተለያዩ ስልቶች በማጭበርበር ላይ እንደሚገኝ እየገለጹ ነው።</p>

<p>የቀድሞ የአሜሪካ ፕሬዚዳንት ጅሚ ካርተር ከ18 በላይ በሆኑ ጣቢያዎች ተግኝተው የታዘቡትን ሲናገሩ ምርጫው ፍትሃዊና ዴሞክራሲያው ነው በማለት ሲናገሩ፤ የተቃዋሚ ፓርቲ አባላት ደግሞ ጅሚ ካርተር ገና ከአይሮፕላን ሲወርዱ ነው ምርጫ ፍትሃዊና ዲሞክራሲያዊ ነው ያሉት በዚህ የተነሣ የሰጡት አስተያየት ትክክለኛ ነው ብሎ ለማመን ያዳግታል ብለዋል።በተለይ የቅንጅቱ መሪ አቶ ሃይሉ ሻውል ግን ምርጫው ፍትሃዊና ዴሞክራሲያዊ ሆኖ እንዳይጠናቀቅ ገዢው ፓርቲ ካርድ ከማጭበርበር ጀምሮ ብዙ መሰናክሎችን በተለያዩ ቦታዎች ሲፈጽም ተስተውሏል በማለት ለጀርመን ድምፅ ሬዲዮ ጣቢያ ዶቼቪል ሲያብራሩ ተደምጠዋል።</p>

<p>የምርጫው ሰዓት ከተወሰነለት ጊዜ በላይ መራዘምን በተመለከተ የምርጫ ቦርድ በሃገሪቱ ቴሌቭዥን ባስተላለፈው ማሻሻያ መሰረት እስከ ቀኑ 12 ሰዓት በየጣቢያው ለመምረጥ የተሰለፉት በሙሉ እንዲስተናገዱ ትዕዛዝ በመስጠቱ እስከ ምሽቱም ቢሆን ላልተወሰነ ጊዜ የቀረቡት ተሰላፊዎች እንዲስተናገዱ ተወስኗል።</p>

<p>ይህ ዜና እስከተጠናከረበት ጊዜ ድረስ ፀጥታን በተመለከተ ምንም ዓይነት ችግር ያልተፈጠረ ሲሆን፤ ሕዝቡ በሰላምና በፀጥታ በመምረጥ ላይ መሆኑን በብዙዎች ዘንድ አድናቆትን አትርፏል።</p>


<p class="align-center"><a href="/Gazettas/Satenaw/info/Satenaw.sera.html">ከሳተናው ግንቦት 07 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ሳተናው/ማውጫ/1997/ግንቦት/07/ሳተናው1.070997.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
