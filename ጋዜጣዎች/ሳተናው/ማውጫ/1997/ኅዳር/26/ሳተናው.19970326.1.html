<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ባለሥልጣናት ሚስጥራዊ ውይይት እያካሄዱ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ባለሥልጣናት ሚስጥራዊ ውይይት እያካሄዱ ነው</h2>


<p>በመንግስት አዲስ የሰላም ሀሳብ በሚል የተወሰደውን አቋም ተከትሎ በተለይም በባድመ ጉዳይ ላይ ስጋት መፈጠሩ ተጠቆመ።</p>

<p>አዲስ የሰላም ሃሳብ በህዝብ ተወካዮች ምክር ቤት ከፀደቀ በኋላ፣ የተለያዩ የመንግስት የአመራር አካላት ሚስጥራዊ ውይይት እያካሄዱ መሆናቸውን የዜና ምንጮቻችን ገልፀዋል።</p>

<p>በዚህ ሣምንት መጀመሪያ ላይም፣ በማዘጋጃ ቤት ለጋዜጠኞች ዝግ በሆነ መድረክ ከተለያዩ መንግስታዊ ተቋማት የመጡ ሰዎች ውይይት አድርገዋል።</p>

<p>እንደ ምንጮቻችን መረጃ፣ ተሰብሳቢዎቹ ለስብስባ ሲጠሩ «በሲቪል ሰርቪስ ሪፎርም ላይ ውይይት» በሚል ሲሆን፣ እዚያ ከደረሱ በኋላ ግን፣ አዲሱን የሰላም ሃሳብ በተመለከተ ውይይት ተደርጓል።</p>

<p>ይህን ውይይት በዋናነት የመሩት የአቅም ግንባታ ሚኒስትሩ አቶ ተፈራ ዋልዋ ሲሆኑ፣ የሰላም ሃሳቡን መሠረት ባደረገ በተለይም በባድመ ጉዳይ ላይ ሰፊ ውይይት ተካሂዷል።</p>

<p>በውይይቱ ላይ፣ ባድመ ወደ ኤርትራ በመሄዷ ጉዳይ ላይ ምን አይነት ስጋት ሊከሰት እንደሚችል ተሰብሳቢዎቹ ሃሳብ እንዲሰጡበት ተደርጓል።</p>

<p>አንዳንዶችም፣ የሰላም ሃሳቡ ለብዙ ኢትዮጵያውያን አሁን ድረስ ግልጽ እንዳልሆነና፣ መንግስት በዚህ ጊዜ ላይ የደረሰበትን አቋም ለሕዝቡ በሚገባ ማስረዳት እንደሚያስፈልግ ተናግረዋል።</p>

<p>«መንግስት ምንም አይነት አማራጭ ስለሌለው ይህ አቋም ተወስዷል። በዚህ መድረክ ላይ እንደተነገረን ባድመ ወደ ኤርትራ መሄዷ አይቀሬ ነው። ይህን ሁኔታ አሁንም ለህዝቡ በግልጽ ስላልተነገረው ችግር ሊፈጠር ይችላል» በማለት አስተያየት እንደሰጡ ምንጮቻችን አስረድተዋል።</p>

<p>የመድረኩ አወያዮች፣ «ተሰብሳቢዎቹ ከተለያዩ ህዝባዊ ድርጅቶች የመጡ እንደመሆናቸው፣ በቀጣይ ጊዜ ህዝቡን ለማሳወቅና ለማግባባት ከፍተኛ ኃላፊነት አለባችሁ» ሲሉ አሳስበዋል።</p>

<p>እንደምንጮቻችን መረጃ፣ የኢህአዴግ መንግስት ከውሳኔው በኋላ ስጋት እንደገባው ሲነገር፣ በተለይም የባድመ ጉዳይ በአስተዳደሯ እድሜ ላይ የሚፈጥረው ችግር አሳስቦታል።</p>

<p>የመንግስት የአመራር አባላት ቀጣዩን ምርጫ ኢህአዴግ እንዲያሸንፍ ለህዝቡ ሰፊ የማግባባት ስራን መስራት እንዳለባቸው መነገሩን ምንጮቻችን ገልፀዋል።</p>


<p class="align-center"><a href="/Gazettas/Satenaw/info/Satenaw.sera.html">ከሳተናው ኅዳር 26 ቀን 1997</a></p>

</body>
</html>	
