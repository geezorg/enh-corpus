<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሱዳን የሻዕቢያ ወታደሮችን መቀበል አቃተኝ አለች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ሱዳን የሻዕቢያ ወታደሮችን መቀበል አቃተኝ አለች</h1>


<p>የድንበር ውዝግቡ ከተጀመረ ወዲህ ሱዳን በርካታ የሚሸሹ የሻዕቢያ ወታደሮችን ስትቀበል የቆየች ሲሆን በዚህ የተነሳም ከሰላ በኤርትራ ስደተኞች ከመቼውም ጊዜ በላይ ተጨናንቃለች የሱዳን መንግስት ከኤርትራ ጋር ጦርነት በገጠመበት ወቅትም ቢሆን እንደዚህ ዓይነት የኤርትራ ስደተኞችን እንደሚቀበል ሱና የተሰኘው የዜና አገልግሎት አስታውቋል።</p>

<p>የሱዳን ዜና አውታር የሆነው ሱና ሲያስረዳ ሱዳን የስደተኞች ቁጥር እንደበዛባትና ቀለባቸውም ከአቅም በላይ እንደሆነ በተደጋጋሚ ለዓለም አቀፍ የረድኤት ድርጅቶች ብታስታውቅም ሰሚ በማጣቱ ከእንግዲህ ማንኛውንም ስደተኛ ላለመቀበል ማዕቀብ ትጥላለች ብሏል።</p>

<p>በተጨማሪም ሱና እንዳስታወቀው የኤርትራ ወታደሮች ወደ ሱዳን ሲሸሹ ወደመጡበት እንዲመለሱ ቢነገራቸውም መሳሪያቸውን ባለማስቀመጣቸውና ያለፍላጐታቸው ዘምተው የነበሩ በመሆኑ ውዝግብ አንስተዋል ካለ በኋላ ከሱዳን ድንበር ጠባቂዎች ጋር የሚሸሹት የኤርትራ ወታደሮች የተኩስ ልውውጥ በማድረጋቸው 14 ወታደሮች ሞተዋል በማለት ገልጿል። የሱዳን መንግስት ከዚህ ቀደም በርካታ መሳሪያ የታጠቁ የኤርትራ ወታደሮችን በስደተኝነት መቀበሉን ሱና አመልክቶ የዚህ ክስተት መፈጠር በሱዳን ያሉትን ስደተኛ የኤርትራ ወታደሮች እንዳስደነገጠም ሳይገልጽ አላለፈም።</p>

<p>በሱዳን ድንበር ጠባቂዎችና ከኤርትራ በሚሸሹ ወታደሮች መሐከል በተከሰተው ድንገተኛ የተኩስ ልውውጥ የተማረኩ የሻዕቢያ ወታደሮች ለሱና እንደገለፁት ይህን ድርጊት የፈፀሙት እርግጠኛ ስደተኞች ሳይሆኑ ከስደተኞች ጋር ተመሳስለው ስደተኞችን ለመግደል ከሻዕቢያ የተላኩ ወታደሮች መሆናቸውን ፍንጭ ሰጥተዋል።</p>

<p>የሱዳን መንግስት ከጃንዋሪ 1999 እስከ አፕሪል 1999 ዓመተ ምህረት ድረስ ወደ 4700 የሚጠጉ የኤርትራ ወታደሮችን በስደተኝነት የተቀበለ ሲሆን እነዚህም እድሜያቸውም ከ16-21 ዓመት ባለው ክልል ውስጥ እንደሆነ ታውቋል።</p>


<p class="align-center"><a href="/Gazettas/Moged/info/Moged.sera.html">ከሞገድ ግንቦት 21 ቀን 1991</a></p>

</body>
</html>	
