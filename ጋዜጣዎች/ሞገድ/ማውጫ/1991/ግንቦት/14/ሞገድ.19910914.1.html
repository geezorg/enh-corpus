<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ታጣቂዎች በመሿለኪያ ተታኮሱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ታጣቂዎች በመሿለኪያ ተታኮሱ</h1>


<p>ልዩ ስሙ መሿለኪያ ተብሎ በሚጠራው አካባቢ ረቡዕ ግንቦት 11 ቀን 1991 ዓ.ም በግምት ከቀኑ 11:30 ላይ ለጊዜው ማንነታቸው ያልታወቁ ሰዎች በአካባቢው ይገኝ ከነበረው ከ20ኛው ሜካናይዝድ ብርጌድ የቀድሞ 4ኛ ክፍለ ጦር የተኩስ ልውውጥ አድርገው እንደነበር ከአካባቢው ያገኘነው መረጃ አስታውቋል።</p>

<p>በአካባቢው የተገኙ የአይን ምስክሮች ለሪፖርተራችን እንደገለፁት ከሆነ ታክሲ በመሣሪያ ኃይል አስገድደው ወደ ሳሪስ መንገድ እያመራ እያለ ሹፌሩ መሿለኪያ አጠገብ ሲደርስ የመኪናውን ፍሬን በመያዙ መኪናው አስፓልቱ ላይ ከተሽከረከረ በኋላ አቁሞት የመኪናውን በር ከፍቶ በሚሮጥበት ሰዓት ከመኪናው ውስጥ ነበሩ የተባሉት ታጣቂዎች ከታክሲ ወርደው በሹፌሩ ላይ የተኩስ እሩምታ ይከፍቱበታል። በዚህ ሰዓት በአካባቢ ያለው የ20ኛ ሜካናይዝድ ብርጌድ የመከላከያ ሠራዊት አባላት ተኩሱን በመስማታቸው እነሱም ወደ ታጣቂዎቹ ተኩስ ይከፍታሉ። ታጣቂዎቹም ወደ ሹፌሩና ወደ መከላከያ ሠራዊቱ እየተኮሱ በአካባቢው ወደሚገኘው መንደር ሀዲድ እየተባለ በሚጠራው ማለት ነው ይገባሉ። የመከላከያ ሠራዊቱም እነሱም ለመያዝ በሚሯሯጥበት ሰዓት አንደኛው ከዛፍ ላይ በመውጣት ይተኩስ እንደነበርና ከመከላከያ ሠራዊቱ አንዱ ሊደርስበት ሲል የራሱን መሣሪያ ወደ ራሱ በመተኮስ እራሱን እንዳጠፋ የዓይን ምስክሮቹ ለሪፖርተራችን ገልፀው አብረውት ከነበሩት መካከል ሦስቱ በሕዝቡና በመከላከያ ሠራዊቱ ትብብር እንደተያዙና አንደኛው ግን እንዳመለጠ አስረድተዋል።</p>

<p>በዚሁ ድርጊት መካከል አንድ በአካባቢው የነበረ ሊስትሮ በታጣቂው በተተኮሰ ጥይት ተመቶ ሕይወቱ ሊያልፍ ችሏል።</p>

<p>ራሱን ስላጠፋው ሰው ማንነት በተደረገው ማጣራት የአንድ መስሪያ ቤት ጥበቃ ክፍል ውስጥ ተቀጥሮ የሚሠራ ሲሆን ለጥበቃ የተሰጠውንም መሣሪያ እንደተጠቀመበትና ከዚህ በፊትም በውትድርና አገልግሎት ሻለቃነት ማዕረግ የደረሰ እንደነበር ታውቋል።</p>


<p class="align-center"><a href="/Gazettas/Moged/info/Moged.sera.html">ከሞገድ ግንቦት 14 ቀን 1991</a></p>

</body>
</html>	
