<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኩናማዎች በጋሽና ሰቲት በወታደራዊ ጥቃት ሻዕቢያ ላይ ጥቃት አደረሱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኩናማዎች በጋሽና ሰቲት በወታደራዊ ጥቃት ሻዕቢያ ላይ ጥቃት አደረሱ</h2>


<p>የኤርትራ ግዛትን ከሻዕቢያ አገዛዝ ነፃ ለማውጣት በመንቀሳቀስ ላይ እንደሚገኝ የሚነገርላቸው የኩናማ ዲሞክራሲያዊ ግንባር ሸማቂዎች በቅርቡ በሻዕቢያ ሰራዊት ላይ ወታደራዊ እንቅስቃሴ በማድረግ ላይ መሆናቸውን አስታወቁ።</p>

<p>ይህ የሸማቂ ቡድን የጋሽ እና ሰቲት አካባቢዎችን ከሻዕቢያ መንግስት ገጽ ለማውጣት የተመሰረተና የራሷን ክልላዊ መንግስት ለመመስረት ፖሊሲ እንደነደፈ የግንባሩ መግለጫ ያመለክታል። የኩናማ ዲሞክራሲያዊ ግንባር ሸማቂዎች በቅርቡ ባካሄዱት የደፈጣ ውጊያ በሻዕቢያ ሰራዊት ላይ መጠነኛ የሆነ የሰው እና የቁሳቁስ ኪሳራ እንዳደረሱ ተናግርዋል። ግንባሩ በሻዕቢያ ሰራዊት ላይ ለከፈተው ውጊያ ከሱዳን መንግስት በኩል የሎጅስቲክ ድጋፍ እንደተሰጠው ታውቋል። ኩናማዎች ከጥንት ጀምሮ በኢትዮጵያዊነታቸው የሚያምኑ ጐሳዎች ሲሆኑ ኤርትራ ነፃ አገር ከመሆኗ በፊት የጀብሀ ቡድን ጋር ከፍተኛ ፍልሚያ ሲያደርጉ ቆይተዋል። ከአስመራ መንግስትነት በኋላ ቢሆን ኩናማዎች ለወቅቱ የሻዕቢያ መንግስት እንዳልተኙለት እና የትጥቅ ትግላቸውን በማካሄድ ላይ እንደሚገኙ ታውቋል።</p>

<p>በሌላ ተመሳሳይ ዜና በኤርትራ መንግስት ስር ያለውን የአሰብ ወደብ ለማስቀረት እና ለራሳቸው ጥቅም ለማዋል አፋሮች በመንቀሳቀስ ላይ ይገኛሉ። አዲሲ የአፋሮች ግንባር የሚል ስያሜ የያዘው ግንባር ከኢትዮጵያ መንግስት ጋር መልካም ግንኙነት እንዳለው ይነገራል። ግንባሩ የቀይ ባህርን ድንበር አድርገው የሚገኘውን የአፋር አካባቢ በቁጥጥሩ ስር በማድረግ የአፋር ሕዝቦች የራሳቸውን አስተዳደር እንዲያቋቁሙ የሚታገል ድርጅት ሲሆን በአሁኑ ሰዓት በሃሳብ መስመር በኩል የሻዕቢያ ሰራዊት ከዚህ የአማጽያን ቡድን በሚሰነዘሩበት ተደጋጋም ድንገተኛ ጥቃቶች የተነሳ ሰራዊቱ በየዕለቱ በአካባቢው የቅኝት ዘመቻ እንዲያካሂድ ከበላይ አለቆች ትዕዛዝ እየተሰጠው እንደሆነ ታውቋል።</p>


<p class="align-center"><a href="/Gazettas/Moged/info/Moged.sera.html">ከሞገድ ግንቦት 7 ቀን 1991</a></p>

</body>
</html>	
