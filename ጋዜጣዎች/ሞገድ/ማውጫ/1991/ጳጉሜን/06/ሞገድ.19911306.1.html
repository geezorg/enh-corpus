<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>8 ሕገ ወጥ ኤርትራውያን ከማላዊ ተባረው አዲስ አበባ ገቡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">8 ሕገ ወጥ ኤርትራውያን ከማላዊ ተባረው አዲስ አበባ ገቡ</h1>


<p>በቅርቡ በኢትዮጵያ ብላቴ ውስጥ ታስረው ከነበሩ ቁጥራቸው 25 የሚጠጉኤርትራውያን ወደ ከማላዊ ወደ ኢትዮጵያ መመለሳቸው አይዘነጋም ከነዚህ ኤርትራውያን ውስጥ አንዱ የተገደለ ሲሆን ሌሎቹ ሰባቱ ደግሞ በፀና እንደቆሰሉ ከማላዊ አዲስ አበባ መምጣታቸው በተደጋጋሚ በተለያዩ መገናኛ ብዙሃን መገለፁ ይታወሳል። የማላዊ መንግሥት እነዚህን ቁጥራቸው ወደ 25 የሚጠጉ ኤርትራውያንን ለኢትዮጵያ አሳልፎ በሰጠበት ወቅት ኤርትራ ከፍተኛ እቃውሞ አሰምታ ነበር። ይህ ተቃውሞ ሣይበርድ በድጋሚ ማላዊ ስምንት ሕገ ወጥ ኤርትራውያንን ከሀገሯ ለማባረር ወስናለች።</p>

<p>የቪኦኤዋ ዘጋቢ ጄኒፈር ከናይሮቢ ባስተላለፈችው ሪፖርት ይህ ጉዳይ የማላዊና የኤርትራን ግንኙነት የሚያደፈረስና ሁለቱን ሀገሮች የበለጠ ውጥረት ውስጥ የሚከት ነው ብላለች። የኤርትራ የውጭ ጉዳይ ሚኒስትር የደህንነት ኃላፊ የሆኑት አቶ ተስፋ ማርያም ተከስተ ሲናገሩ «እኛ ከማላዊ መንግሥት ጋር ፀብ የለንም የምንዋሰንበትና ያጋጨን ወይ ደግሞ የማላዊ መንግስትን የተጫነው ነገር የለም። ግን ዜጐቻችንን እንዲሰጡን ብንጠይቅም ሊሰጡን አልቻሉም» በማለት ለቪኦኤዋ ዘጋቢ ገልፀዋል።</p>

<p>የማላዊ መንግስትን ወክለው የተናገሩት አቶ አብደላ ሐሰን በበኩላቸው «ኤርትራውያኑ በሙሉ ፓስፖርት የላቸውም ኬንያ ከደረሱ በኋላ ግን ቀይ መስቀል ፓስፖርት ከያዛችሁ ወደፈለጋችሁት አገር መሔድ ትችላላችሁ ስላላላቸው ወደ ማላዊ መጡ ማላዊ ላይ ያለው ሁኔታ ስላልተመቻቸው ወደ ኢትዮጵያ ለመመለስ ፈለጉ የኤርትራ መንግስት ዜጐቼን ስጡኝ ቢልም ዜጐቹ ወደ ኤርትራ ከሔድን ወታደራዊ ስልጠና በግድ እንድንወስድ እንገደዳለን በማለታቸው አዲስ አበባ ሊመለሱ ችለዋል» ሲሉ ገልፀዋል።</p>

<p>በደቡብ አፍሪካ የሚገኙት የኤርትራ ቆንስል ከዚያው ከደቡብ አፍሪካ መግለጫ ሲሰጡ ደግሞ «ለማላዊ መንግሥት የአውሮፕላን መጓጓዣ ትኬት ብንልክም የኢትዮጵያ መንግስት ኤርትራውያኑን የወሰደው በእቃ ማጓጓዣ ነው» ብለዋል። እኚሁ ቆንስል ጨምረው ይኸ የሰብዓዊ መብት ረገጣ በመሆኑ ለአምነስቲ ኢንተርናሽናል አቤት እንላለን በማለት ገልፀዋል።</p>

<p>የማላዊ መንግሥት ከሀገራቸው አባሮ ወደ ኢትዮጵያ በድጋሚ ስለላካቸው 8 ኤርትራውያን ጉዳይ በአስቸኳይ ማብራሪያ እንዲሰጣቸው በተደጋጋሚ ለቪኦኤ ዜና ዘጋቢ አሳስበዋል።</p>


<p class="align-center"><a href="/Gazettas/Moged/info/Moged.sera.html">ከሞገድ ጳጉሜን 5 ቀን 1991</a></p>

</body>
</html>	
