<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«የኢትዮጵያ ጦር ሙሉ ለሙሉ ከኤርትራ ግዛት ለቆ ወጣ»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«የኢትዮጵያ ጦር ሙሉ ለሙሉ ከኤርትራ ግዛት ለቆ ወጣ»</h1>


<p>የኢትዮ ኤርትራ የሰላም ስምምነት አልጀርስ ላይ ከተፈረመ በኋላ በተለያዩ ሁኔታዎች ሁለቱን ሀገራት ወደሠላም ጐዳና ገብተዋል የሚያስብላቸውን ተግባር እያከናወኑ ነው ያሉት። ከዚህ ውስጥ በኤርትራ ግዛት ውስጥ ያሉት የኢትዮጵያ ወታደሮች ለቀው በመውጣት በስፍራው ለሚጠባበቀው የተመድ ሰላም አስከባሪ ማስረከብ ሲሆን ይህን ለማከናወን ኢትዮጵያ ከተሰጣት የጊዜ ገደብ ፈጥና ማስወጣትዋን በስፍራው ያለችው የቢቢሲ ዘጋቢ ኒታ ባላ ገልፃለች።</p>

<p>እንደኒታ ባላ ዘገባ የኢትዮጵያ ጦር ካለፈው ግንቦት ወዲህ ወደኤርትራ ግዛት እንደየአካባቢው ከ30-50 ኪ.ሜ ዘልቆ ይገኝ ነበር። ኒታ ባላ በቦታው ተገኝታ የተመለከተችውን ስትዘግብ «ከአክሱም ከተማ በሄሊኮፕተር ተነስተን ኤርትራ ግዛት ሽላሎ ከተማ ውስጥ ሠራዊቱ ሰፍሮ የነበረበትንና አሁን እየለቀቀ የሚገኝበትን ቦታ ተመልክተናል። የኢትዮጵያ ጦር ሲወጣ የተመድ የሰላም አስከባሪ ኃይል እየተረካከቡ ሳሉ ነው የደረስነው። ስፍራው ሞቃት በመሆኑ ወታደሮች በእግራቸው ሳይሆን በከባድ የወታደር ተሽከርካሪዎች ላይ ሰንደቅ ዓላማ እያውለበለቡ ነው የወጡት። የኢትዮጵያ ሠራዊት ከምዕራቡ ግንባር ጨርሶ ጠቅሎ ሲወጣ የመጨረሻውን ነው ያየነው። ስለአካባቢው ይዘትና አጠቃላይ ሁኔታ ብ/ጄ አበራ ማሞ እንዳብራሩት ከሆነ ከአክሱም ወደ20 ኪ.ሜ በላይ ይሆናል ከባሬንቱ ደግሞ ወደ 70 እና 80 ይሆናል። ከኢትዮጵያ ጠረፍ ግን 25 ኪ.ሜ ርቀት ነው የኢትዮጵያ ጦር እስከመረብ ድረስም ሰፍሮ ይቀመጣል» በማለት መግለፃቸውን ዘገባው ጠቁሟል።</p>

<p>ይኸው የቢቢሲ ዘገባ ደግሞ ፊቱን ወደ አስመራ በማዞር ኤሌክስ ላስት ያቀረበውን ዘገባ አቅርቧል። የኢትዮጵያ ጦር ከመላ የኤርትራ ግዛት መውጣቱ እንደተሰማ በፍጥነት በአካባቢው ተፈናቅለው የነበሩ የኤርትራ ተወላጆች ወደአካባቢው ሄደው ለመስፈር ከፍተኛውን ሩጫ ማድረጋቸውን አስታውቆ የዓለም የስደተኞች ኮሚሽን ተፈናቃዮቹ መልሰው የሚቋቋሙበትን ከ200 ሚሊዮን ዶላር የገንዘብ እርዳታ እንደሚለግሱ ለአስመራ ባለሥልጣናት መግለጣቸውን ጠቁሞ ይሁንና ይላል የኢትዮጵያ ወታደሮች የምዕራብ ኤርትራን ግዛት እየለቀቁ ሲወጡ ከኤርትራ መከላከያ ሠራዊት ማርከናቸዋል ያሉዋቸውን ከባድ የጦር መሣሪያዎች አቃጥለዋል ብሏል። በከተማዎቹም በድማሚት የተቀነባበረው የማቃጠል ተግባር ለተመድ ባለሥልጣናት ቀድሞ የተነገራቸው በመሆኑ ምንም ዓይነት የድንጋጤ ችግር አልፈጠረም» ብሏል።</p>


<p class="align-center"><a href="/Gazettas/Moged/info/Moged.sera.html">ከሞገድ የካቲት 17 ቀን 1993</a></p>

</body>
</html>	
