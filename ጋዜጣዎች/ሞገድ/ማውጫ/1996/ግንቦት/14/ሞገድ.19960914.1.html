<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአዲስ አበባ ዩንቨርስቲን በፖሊስ ለማስጠበቅ የተደረገው ሙከራ ከሸፈ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የአዲስ አበባ ዩንቨርስቲን በፖሊስ ለማስጠበቅ የተደረገው ሙከራ ከሸፈ</h2>


<p>የአዲስ አበባ ዩኒቨርስቲ አስተዳደር የዩኒቨርሲቲው ፀጥታ በፌዴራል ፖሊስ እንዲታገዝ አቅርቦት የነበረው ሃሳብ በተማሪዎች ተቀባይነት ካጣ በኋላ ባለፈው ሰኞ ዕለት አስተዳደሩ የተማሪዎቹን ሃሳብ መቀበሉን ይፋ አደረገ።</p>

<p>የዩኒቨርስቲው አስተዳደር በቅርቡ ጊዜ ውስጥ የቦምብ አደጋ ከተከሰተ በኋላ በቀጣይነት የግቢውን ፀጥታ ለማስከበር የፌዴራል ፖሊስ እገዛ እንዲያደርግ ለተማሪዎች ያቀረበው ሃሳብ ተማሪዎቹ በየካምፓሳቸው በተናጠል እና በጋራ ባደረጉት ውይይት በአብዛኛዎቹ ድጋፍ ሳያገኝ ቀርቷል። የተማሪዎቹ ኅብረት ጊዜያዊ ሥራ አስፈፃሚ አንዳንድ አባላት ፌዴራል ፖሊስ በቅርብ ያደረገው ጥፋት ሳይዘነጋ እንደገና ይግባ ማለት የማይሆን ሃሳብ ነው ሲሉ የዩኒቨርስቲውን ጥያቄ ሳይቀበሉት ቀርተዋል።</p>

<p>የአዲስ አበባ ዩኒቨርስቲ ፕሬዚዳንት ፕሮፌሰር እንድሪያስ እሸቴ ስም ይፋ በሆነው በዚሁ መግለጫ ላይ እንደተመለከተው የዩኒቨርሲቲው አስተዳደር የተማሪዎች ውሳኔ በማክበር ፌዴራል ፖሊስ እንዳይገባ መወሰኑን ጠቅሶ ሆኖም ከዚህ በኋላ ብጥብጥ ቢከሰት አስተዳደሩ ፌዴራል ፖሊስ እንደሚያዝ ገልጿል።</p>

<p>የዩኒቨርስቲው ተማሪዎቹን ካነጋገረ በኋላ በተማሪዎች ዘንድ የነበረው ሥጋት የተቃለለ ቢመስልም ብዙዎቹ ተማሪዎች አሁንም ቢሆን የግቢው ጥበቃ ባለመሻሻሉ አስተማማኝ ፀጥታ ይኖራል ብለው እንደማያምኑ ለሪፖርተ ገልፀዋል።</p>

<p>የዩኒቨርስቲው አስተዳደር ፈዴራል ፖሊሶች እንደማይገቡ ከመግለፅ ውጪ የግቢውን ጥበቃ ለማጠናከር መወሰድ ስላሰበው እርምጃው የገለፀው ነገር የለም። የቦምብ ጥቃት በዩኒቨርስቲው ግቢ ከተከሰተ በኋላ የዩኒቨርስቲው ፕሬዚዳንት ቢሮ እየተደረገለት ሲሆን ከግቢ ውጪ የፌዴራል ፖሊሶች በአካባቢው ጠንካራ ጥበቃ እያካሄዱ መሆኑን ለማወቅ ተችሏል።</p>




<p class="align-center"><a href="/Gazettas/Moged/info/Moged.sera.html">ከሞገድ ግንቦት 14 ቀን 1996</a></p>

</body>
</html>	
