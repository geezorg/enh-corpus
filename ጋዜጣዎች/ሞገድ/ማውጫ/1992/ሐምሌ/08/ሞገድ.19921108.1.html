<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የልዩ ዓቃቤ ሕጉ አቶ ግርማ ዋቅጅራ አንድ ወር ተፈረደባቸው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የልዩ ዓቃቤ ሕጉ አቶ ግርማ ዋቅጅራ አንድ ወር ተፈረደባቸው</h1>


<p>የልዩ ዓቃቤ ሕግ ጽ/ቤት የፌዴራሉ ከፍተኛ ፍ/ቤት ስድስተኛ ወንጀል ችሎትና የመሀል ዳኛው ገለልተኛ አይደለም በሚል ሐምሌ 4 ቀን 1992 ለመገናኛ ብዙሃን መግለጫ በመስጠቱ የልዩ ዓቃቤ ሕግ ሹሙ አቶ ግርማ ዋቅጅራ አንድ ወር እስራት ተፈረደባቸው።</p>

<p>ከትናንት በስቲያ ያስቻለውን የፌዴራሉ ከፍተኛ ፍ/ቤት ስድስተኛ ወንጀል ችሎት በሚኒስትር ማዕረግ የልዩ ዓቃቤ ሕግ ሹም አቶ ግርማ ዋቅጅራን በአንድ ወር እንዲቀጡ የወሰነው ሹሙ የችሎትን ገለልተኝነት በመቃወም መልካም አካሄድና ተዓሚነቱን በሚጐዳ መልኩ ሐምሌ 4 ቀን 1992 መግለጫ በመስጠታቸው ነው።</p>

<p>የፌዴራሉ ከፍተኛ ፍ/ቤት ስድስተኛ ወንጀል ችሎት ረቡዕ ዕለት በሰጠው ትዕዛዝ መሰረት በፖሊስ ተይዘው የቀረቡት የልዩ ዓቃቤ ሕግ ሹሙ ሐምሌ 4 ቀን 1992 በመገናኛ ብዙሃን ስለስድስተኛ ወንጀል ችሎትና መሀል ዳኛው ገለልተኛ አለመሆን መግለጫ መስጠታቸው ያመኑ ሲሆን ስለጉዳዩ ሲገልፁም «ፍርድ ቤቱን ለመዳፈር በማሰብ ሳይሆን ሰብሳባዊ ዳኛ ገለልተኛ አይደለም ብለን ስላመንንና እሱ ባለበት ችሎት ላለመዳኘት ያሳለፍነውን ውሳኔ ለመግለፅ ነው» ብለዋል። «ዛሬም የችሎቱ የመሐል ዳኛ እዚሁ ችሎት ካለ ፍርድ ቤቱ ካላስገደደኝ በስተቀር ችሎቱን ለቅቄ እወጣለሁ። በዚሁ ዳኛ ጫማ ስር ተንበርክከን ፍትህን አንጠይቅም» በማለትም አቋማቸውን ለችሎቱ ተናግረዋል።</p>

<p>ችሎቱ የልዩ አቃቤ ህግ ሹሙን ቅልና ጋባብ ያላቸውን ህጐች በማነፃፀር ውሳኔ መስጠቱን ባተተበት የፍርድ መግለጫ ላይ እንዳመለከተው ሹሙ ዛሬም በችሎቱ ተገኝትው አቤቱታ የቀረበባቸውን የመሀል ዳኛ ክብር ዝቅ በማድረግ «አንተ» እያሉ መናገራቸውና አሁንም ቢሆን በዳኛው አቤቱታ ከማቅረብ ችሎቱን ጥዬ እወጣለሁ በማለት መናገራቸው ከሕግና ስርዓት ውጪ ነው ብሎታል።</p>

<p>የአንድን ዳኛ ገለልተኝነት የሚጠራጠር ማንኛውም ተከራካሪ ወገን ዳኛው ጉዳዩን ሊያይብኝ አይችልም ብሎ ሲያምን ዳኛው ከችሎቱ እንዲነሳ ለዚያው ችሎት በማቅረብ ማስወሰን ሲገባና በውሳኔውም ቅሬታ ሲኖር ይግባኝ ሰሚ ማቅረብ እየተቻለ ይህን ሕጋዊ አካሄድ ወደጐን መተው ተገቢነት እንደሌለው ችሎቱ አስረድቷል። በልዩ አቃቤ ሕግ ሹሙ አቶ ግርማ ዋቅጅራ ላይ የተወሰነውን የአንድ ወር የእስራት ቀናት የአዲስ አበባ ማረሚያ ቤት ተከታትሎ እንዲያስፈፅም ችሎቱ ትዕዛዝ ሰጥቷል።</p>

<p>ከውሳኔው በኋላ አቶ ግርማ ዋቅጅራ በቢቢሲዋ ዘጋቢ «እነዚህ ሰዎች በጠ/ሚ/ር የተገመገሙ ሰዎች ሆነው ይህን ሂስ በዳኞቹ ላይ መሰንዘርዎ ሌላ ችግር አይፈጥርም?» ብላ ጠይቃቸው ሲመልሱ «ይህ እውነት አይደለም። ምክንያቱን ታውቂዋለሽ በአጠቃላይ የሚታይ አሰራር ሊሆን ይችላል። ጠለቅ ወዳሉ የግለሰቡ የሕይወት ታሪክ ላይገቡ ይችላሉ። ስለዚህ ይህ አይደለም። ዋናው ነጥቡ በጣም ጠቃሚው ጉዳይ በአንድ በኩል ሰለባ የሆኑ የሕበረተሰቡ አባላት ይኖራሉ። በሌላ በኩል ደግሞ በደሉን የፈፀሙ ይኖራሉ። ዳኛው ታዲያ ከነዚህ ሁለት ቡድኖች ውጪ መውጣት ይገባዋል» ሲሉ መልሰዋል። ይህ እስራት በስራቸው ላይ የሚፈጥር ችግር እንዳለም ተጠይቀው «ይኼ የአንድ ወር እስራት በስራዬ ላይ የሚፈጥረው ችግር የለም። ስራዬን እስከፈለኩ ድረስ እሰራለሁ። ስለዚህ የእስር ጊዜዬ ሲያበቃ ስራዬን ማከናወን እችላለሁ» ብለዋል።</p>


<p class="align-center"><a href="/Gazettas/Moged/info/Moged.sera.html">ከሞገድ ሐምሌ 8 ቀን 1992</a></p>

</body>
</html>	
