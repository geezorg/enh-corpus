<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ከታዋቂ ኢትዮጵያውያን ተቃዋሚዎች ጋር አብርሃም ያየህ አሥመራ ገቡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ከታዋቂ ኢትዮጵያውያን ተቃዋሚዎች ጋር አብርሃም ያየህ አሥመራ ገቡ</h1>


<p>የኢትዮ ኤርትራ የድንበር ግጭት ከተከሰተበት ጊዜ ጀምሮ መስተዋል የጀመረው አንድ የሌላውን ተቃዋሚ የማደራጀትና ለትግል የማነሳሳት ሁኔታ ተጠናክሮ መቀጠሉ በሰፊው እየተወሳ ባለበት በዚህ ወቅት የቀድሞ የህወሓት አባል የነበሩት በ1981 ዓ.ም ከድርጅቱ አፈንግጠው ከደርግ ጋር ተቀላቅለው የነበሩት አቶ አብርሃም ያየህ ከሚኖሩበት ከዋሽንግተን ዲሲ ተነስተው አስመራ መግባታቸው ተገለፀ።</p>

<p>ኤሪና የተባለው የኤርትራ መንግስት የኢንተርኔት አገልግሎት ሰሞኑን ባሰራጨው ዘገባ እንደገለፀው አብርሃም ያየህ ወደ አስመራ የገቡት የኤርትራ መንግስት ባደረገላቸው ተደጋጋሚ ጥሪ ሲሆን እርሳቸውም አስመራ እንደገቡ «ወደዚህ ወደ ኤርትራ ክልሎች ወንድሞቼ ጋር በመሆን የመጣንበት ዋነኛው ምክንያት ኢትዮጵያ ያለችበት ሁኔታ በጣም አሳሳቢ እየሆነ በመምጣት በዚህ ወቅትም ሕዝቡ በረሃብ አለንጋ እየተገረፈ በመሆኑና ከዚህም በተጓዳኝ የወያኔ መንግስት ከራሱ ግዛት ውጪ የእኔ ናቸው በማይላቸው አካባቢዎች ላይ እየፈፀማቸው ያሉትን ኢ-ሰብዓዊ ተግባሮች በጠንካራ ሁኔታ ለመፋለም ያመቸን ዘንድ ወደ አስመራ መጥተናል በማለት ተናግረዋል።</p>

<p>በዋሽንግተን የሚገኙ በርካታ ኢትዮጵያውያን ፖለቲከኞች ወደ አስመራ እንደሚገቡ የገለፀው ይኸው የኤርትራ ኢንተርኔት አገልግሎት ዘገባ «ኢተፖድህ» የተባለውን ተቃዋሚ ድርጅት በመወከል ስማቸው ይፋ ያልተደረጉ ግለሰብም ከአቶ አብርሃም ያየህ ጋር አስመራ መግባታቸው አያይዞ ጠቅሷል።</p>


<p class="align-center"><a href="/Gazettas/Moged/info/Moged.sera.html">ከሞገድ ሚያዝያ 7 ቀን 1992</a></p>

</body>
</html>	

