<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የትምህርት ማቆም አድማ እንደቀጠለ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የትምህርት ማቆም አድማ እንደቀጠለ ነው</h1>


<p>የኢህአዴግ መንግስት ሀገሪቱን በበላይነት ማስተዳደር ከጀመረበት ጊዜ ጀምሮ ከሚወጡና የሀገሪቱን አቅምና የሕዝቡን ሁኔታ አይመጥኑም በሚልም ተቃውሞ ከገጠማቸው ፖሊሲዎች መካከል ግንባር ቀደም የሆነው የትምህርት ፖሊሲ ከዚህ በፊት በመላው ሀገሪቱ ከፈጠረው ችግር በተጨማሪ አሁን ዳግም በተለያዩ ኮሌጆችና ዩኒቨርስቲዎች ውስጥ አደገኛ ሁኔታ እንዲከሰት ምክንያት መሆኑ ታውቋል።</p>

<p>ከረጅም ጊዜ ጀምሮ የተከሰተው ይህ ችግር ከጊዜ ወደ ጊዜ እየተካረረና እየተባባሰ ቆይታ አሁን በአደገኛ ሁኔታ ላይ በመድረሱ የተነሣ በናዝሬት ቴክኒካል ኮሌጅ የለኮሱት የትምህርት ማቆም አድማ ቀጥታ ወደ አለማያ በመተላለፍ ከፍተኛ ውዝግብ የፈጠረ መሆኑ ሲታወቅ ተማሪዎቹ ትምህርታቸውን ለማቆም የተነሱት በትምህርት ሚኒስትር ቀርቦ የፀደቀው አዲሱ ፖሊሲ የምንፈልገውን ትምህርት የመማር መብታችን የሚጋፋ ነው በሚል መሆኑንና ይህንንም በሚመለከት በተደጋጋሚ ያቀረቧቸው ጥያቄዎች ተሰሚነት በማጣታቸው እንደሆነ ተረጋግጧል።</p>

<p>ወደኮሌጁ ለመግባት የሚያስችለውን መመዘኛ አሟልተው መግባታቸውን የሚናገሩት ተማሪዎች ከገቡ በኋላ የመረጡትን ትምህርት የመከታተል መብታቸውን መነጠቃቸውን ይገልፃሉ። የአለማያ ዩኒቨርስቲ ተማሪዎች በተደጋጋሚ ላቀረቧቸው የመብት ጥያቄዎች ምላሽ ባለማግኘታቸው የተነሣ ከመምህራን ጋር ግጭት እንደፈጠሩና የዩኒቨርስቲው ዲንም «ካልፈለጋችሁ ውጡ» የሚል ምላሽ በመስጠታቸው ለማወቅ ተችሏል።</p>

<p>ትምህርታቸውን እየተው ለወጡት ተማሪዎች እልባት ባልተበጀለት በዚህ ወቅት በዩኒቨርስቲው ለሚገኙ ተማሪዎች የሚሰጠው ትምህርት እንዲቀል ነው። የባህር ዳር ቴክኒካል ኮሌጅ ተማሪዎች ላቀረቡት ተመሳሳይ ጥያቄ የኮሌጁ ዲን «ጥያቄውን ሊመልስ የሚችለው እኛ ሣንሆን ትምህርት ሚኒስቴር ነው» የሚል ምላሽ የሰጡ ቢሆንም ትምህርት ሚ/ር ግን በጉዳዩ ላይ የሰጠው አንዳችም ምላሽ የለም።</p>


<p class="align-center"><a href="/Gazettas/Moged/info/Moged.sera.html">ከሞገድ ታሕሳስ 22 ቀን 1992</a></p>

</body>
</html>	
