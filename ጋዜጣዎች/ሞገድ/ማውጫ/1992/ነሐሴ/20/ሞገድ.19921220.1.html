<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በሱማሌ በምርጫው ሰበብ ሁኔታዎች እየተለወጡ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በሱማሌ በምርጫው ሰበብ ሁኔታዎች እየተለወጡ ነው</h1>


<p>በመላው ኢትዮጵያ ግንቦት 6 ቀን 1992 በብሔራዊ ደረጃ ምርጫ የተከናወነ ቢሆንም በሶማሌን ኦጋዴን አካባቢ ግን ባለው ድርቅንና ያለመረጋጋት ሁኔታ ጋር በተዳመረ መልኩ ምርጫው ለሐምሌ ወር 1992 ተራዝሞ ነበር። በወቅቱም በረሃቡ ሰበብ የአካባቢው ነዋሪ ከቀዬው በመበታተኑ የተነሳ ለነሐሴ 28 ቀን 1992 የተራዘመ ቢሆንም በምርጫው ሰበብ ግን በአካባቢ ያለው ሁኔታ እየተለወጠ መምጣቱን በቢቢሲ ስር የሚሰራጨው ሃርድ ቶክ የተባለው ፕሮግራም አስታወቀ።</p>

<p>ዘገባው እንደገለፀው ከሆነ በአካባቢ ከገዥው ፓርቲ ኢህአዴግ ጋር ጥምረት ያለው የሶማሌ ክልል ተወዳዳሪ ፓርቲ ተወካዮች ተቃዋሚ ተብለው ከተፈረጁት ፓርቲዎች ጋር ብጥብጥ እያከናወኑና እስከመገዳደል የሚደርስ ደረጃ ላይ መሆናቸውን ገልፆ ህግ አልባዋ ሶማሊያም የተለያዩ ነዋሪዎቹን በህገወጥ መንገድ ወደአካባቢው በማስገባት የድጋፍ ኃይላቸውን በማጠናከር ላይ መሆናቸውንም ጠቁሞ በተለይ አንድ ስማቸው ይፋ ያላደረገው ፓርቲዎች ከነዋሪዎቹ መካከል የተወሰኑትን የምርጫ ካርድ በድጋሚ እንዲወስዱና በምትኩ ደለብ ያለ ገንዘብ እንለግሳለን በማለት ቅስቀሳ እያከናወኑ መሆኑን ገልፆ ገንዘቡን ለማግኘት የፈለገ የኦጋዴንና የዋርዴር ነዋሪዎች አዛውንቶች ሳይቀሩ ይህንን ተግባር ሊፈፅሙ ሲሉ መያዛቸውን አትቷል።</p>

<p>በሌላ በኩል የቢቢሲ ዘገባ በአካባቢው ተወካዮን በመላክ ባደረገው ዘገባ መሠረት ከገዢው ፓርቲ ኢህአዴግ ጋር ግጭት ላይ ያለው የኦጋዴን ብሔራዊ ነፃነት ግንባር (ኦብነግ) ታጣቂዎች በአካባቢው ካለው የመንግስት ጦር ጋር በየጊዜው የደፈጣ ውጊያ እያከናወኑ መሆናቸውን ገልፆ ባለፈው ኢንተር አፍሪካ ግሩፕ ጂጂጋ ላይ አድርጐት በነበረው የክልሉ ተወዳዳሪዎች የክርክር መድረክ ላይም ሁከት ተከስቶ እንደነበር በዘገባው ለዋቢነት ተጠቅሞበታል።</p>

<p>የኦብነግ ታጣቂዎችን መንግስት በቀላሉ ለመቆጣጠር ያስቸገረው መሆኑን ጠቁሞ የአካባቢው ነዋሪ ከፀጥታ ኃይሎች ጋር በየጊዜው እየተጋጨ እንደሚገኝ ገልጿል። ብሔራዊ የምርጫ ቦርድ በተደጋጋሚ ማስጠንቀቂያ ቢያስተላልፍም ሊሳካ አለመቻሉንና እንደውም በአካባቢው ከምርጫ ጋር በተያያዘ ከፍተኛ ችግር እንዳይከሰት መስጋቱን ነው የገለፀው።</p>


<p class="align-center"><a href="/Gazettas/Moged/info/Moged.sera.html">ከሞገድ ነሐሴ 20 ቀን 1992</a></p>

</body>
</html>	
