<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ዶ/ር በየነ ጴጥሮስ በተወዳደሩባቸው ዞኖች ውጤቱ እንዳይነገር ታገደ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ዶ/ር በየነ ጴጥሮስ በተወዳደሩባቸው ዞኖች ውጤቱ እንዳይነገር ታገደ</h1>


<p>ግንቦት 6 ቀን 1992 ዓ.ም ከሶማሊያ ክልል በስተቀር በተደረገው ሀገር አቀፍ ምርጫ ያልተጠበቁ አንዳንድ ሁኔታዎች መከሰታቸው የተገለፀ ሲሆን ከእነዚህም መካከል በደቡብ ህዝቦች ክልል የተነሳው ብጥብጥ አንዱ ነው።</p>

<p>ስለዚህ ሁኔታ ብሔራዊ የምርጫ ቦርድ ባወጣው መግለጫ ደግሞ የዶ/ር በየነ ጴጥሮስን ፓርቲ የሚጫኑ ደንቦች ደንግጓል። ምርጫ ቦርድ ይፋ ባደረግው በዚህ ድንጋጌም «የደቡብ ህዝቦች ብሔራዊ ክልል በሀዲያ፣ በከንባታ፣ በአላባና ጠንባሮ በከፋ ሸካ ዞኖች እንዲሁም በሰሜን ኦሞ ዞን በጨንቻና በጊዶሌ የምርጫ ክልሎች በሲዳማ ዞን የምርጫ ክልል የተካሄደውን ምርጫ አስመልክቶ ግንቦት 9 ቀን 1992 ዓ.ም የምርጫ ቦርድ ጽ/ቤት ባካሄደው ስብሰባ 1. በከፋ ሸካ አካባቢ የሚገኙ የምርጫ ክልሎች በሙሉ 2. በከንባታና አላባ ጠንባሮ የሚገኙ የምርጫ ዞኖች በሙሉ፣ 3.በሃድያ ክልል የሚገኙ የምርጫ ዞኖች በሙሉ 4.በሲዳማ ዞን በደራ ክልል 5 በሰሜን ኦሞ ዞን በጨንጫና በጊዶሌ የምርጫ ውጤቶችን አስመልክቶ ከቦርዱ የቀረበለትን ሪፖርት መሰረት በማድረግ የቦርዱ ዋና ፅ/ቤት ጉዳይን በዝርዝር አጣርቶች ለቦርዱ አቅርቦ ቦርዱ የመጨረሻ ውሳኔ እስከሚሰጥበት ድረስ 1ኛ በተጠቀሱት የምርጫ ክልሎችና በስራቸው በተገኙት የምርጫ ክልሎች የምርጫው ውጤት በይፋ እንዳይገለፅ 2ኛ ቀደም ሲል ይህ ውሳኔ ከመተላለፉ አስቀድሞ በቅፅ 08 ተሞልተው ለህዝብ ይፋ የተደረጉ ውጤቶችም ካሉ በአስቸኳይ ከተለጠፉበት ቦታ እንዲነሱ 3ኛ የተጠቀሱት የምርጫ ክልሎች የሚገኙባቸው የመስተዳድር አካላትም ሆኑ ፖሊስ ከቦርድ ጽ/ቤት ከሚተላለፍላቸው መመሪያ ውጭ በራሳቸው አነሳነት በምርጫው ጊዜ ተከስተዋል በተባሉት ጉዳዮች ላይ አንዳችም የማጣራትም ሆነ ሌላ እርምጃ እንዳይወስዱ በተጨማሪም በዕለቱ ከተከናወነው ምርጫ ጋር በተያያዘ የተያዙ ሰዎች ካሉ ይህ ውሳኔ ከተሰጠበት ጊዜ ጀምሮ በ24 ሰዓት ውስጥ ፖሊስ ግለሰቦቹን እንዲፈታ ወይም በቁጥጥር ስር እንዲውሉ ለቦርድ ጽ/ቤት ጥያቄያቸውን በማቅረብ እንዲያስወስኑ የጠየቀ ሲሆን።</p>

<p>በመጨረሻም የቦርዱ ጽ/ቤት ምርጫውን በትክክል አይቶ በመለየት ውጤታቸውን ለቦርድ አቅርቦ እንዲያፀድቅና ምርጫው በህጉ መሰረት ያልተካሄዳቸውን በመለየት ደግሞ በዝርዝር ለቦርዱ አቅርቦ በአስቸኳይ እንዲያስወስን በማለት ብሔራዊ ምርጫ ቦርድ ደንግጓል።</p>


<p class="align-center"><a href="/Gazettas/Moged/info/Moged.sera.html">ከሞገድ ግንቦት 12 ቀን 1992</a></p>

</body>
</html>	
