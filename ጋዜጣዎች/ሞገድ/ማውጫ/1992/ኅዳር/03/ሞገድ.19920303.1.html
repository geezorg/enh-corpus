<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮ- አሜሪካን የንግድና ኢንቨስትመንት ልዑካን ጉብኝታቸውን አጠናቀቁ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኢትዮ- አሜሪካን የንግድና ኢንቨስትመንት ልዑካን ጉብኝታቸውን አጠናቀቁ</h2>


<p>የኢትዮ- አሜሪካ የንግድና የኢንቨስትመንት የልዑካን ቡድን በኢትዮጵያና በአሜሪካ መካከል ያለውን የኢንቨትመንትና የንግድ ግንኙነት ለማጠናከረ ያደረገው ጉብኝት ውጤታማ መሆኑን ከልዑካን ቡድኑ ጋር ሲንቀሳቀስ የነበረው ሪፖርተራችን አስረድቷል።</p>

<p>የልዑካን ቡድኑ የአዲስ አበባ ጉብኝቱን የጀመረው ባለፈው ቅዳሜ ሲሆን ሰኞ ዕለት የንግድና ኢንዱስትሪ ሚኒስትሩ አቶ ካሣሁን አየለ ለቡድኑ በሸራተን አዲስ ሆቴል ባሰሙት የእንኳን ደህና መጣችሁ ንግግር ላይ በዚሁ ጉብኝት የግሉም ሆነ የመንግስቱ ክፍል ጠንካራ እምነት እንዲኖረው በር መክፈቱን እንደገለፁ ያስረዳው ሪፖርተራችን በኢትዮጵያና በዩናይትድ ስቴትስ መካከል የነበረው የንግድና የኢንቨስትመትን ግንኙነትም እጅግ አነስተኛ እንደነበር ሚኒስትሩ መግለፃቸውን ጠቁሟል። ይህ ጉብኝትም በሁለቱ አገሮች መሀከል ያለው የንግድ ግንኙነት እንደሚያጠናክረውና በአርአያነትም ሊጠቀስ እንደሚገባው ሚኒስትሩ አቶ ካሣሁን አየለ ተናግረዋል።</p>

<p>የልዑካን ቡድኑን ጉብኝት የተከታተለው ሪፖርተራችን ከአንዳንድ የቡድኑ አባላት ጋር ባደረገው ቆይታ እንደተገነዘበው ልዑካኑ ወደ ኢትዮጵያ ከመምጣታቸው በፊት በስቴት ዲፓርትመንቱ በኩል ስለኢትዮጵያ የተሰጣቸው መረጃ ከባድ ጦርነት እንዳለና ለሕይወታቸውም አስጊ እንደሆነ ሲሆን እንደእነሱ አባባል «ቢሆንም ግን እዚህ ከመጣን በኋላ ያገናዘብነው የተሰጠን ኢንፎርሜሽን የስህተት መሆኑን ነው» ማለታቸው ዘገባው ይገልፃል።</p>

<p>የኢትዮ- አሜሪካ የንግድና የኢንቨስትመንት የልዑካን ቡድን በኮንስትራክሽን፣ በሆቴል፣ በቱሪዝም፣ በቴሌኮሚኒኬሽንና በኢንዱስትሪ ዘርፍ የተሰማሩ ባለሀብቶችን ያቀፈ መሆኑን ሪፖርተሩ ጠቁሞ የጉብኝቱ ዋና ዓላማም በኢትዮጵያ ውስጥ ያለውን የኢንቨትመንት እንቅስቃሴ ማጥናትና ከኢትዮጵያውያኑ ባለሀብቶች ጋር በመተዋወቅ በጥምረት የሚሰሩበትን መንገድ ማመቻቸት እንደሆነ አስረድቷል። የጉብኝቱ ተሳታፊዎች በጉብኝቱ እንደተደሰቱ ያስረዳው ሪፖርተር በሚቀጥሉት ጊዜያት ኢትዮጵያ ውስጥ ለሚካሄዱት የንግድ የኢንቨስትመንት እንቅስቃሴ ከአሁኑ ሥራቸውን የጀመሩ ባለሀብቶች እንደሚገኙም ገልጿል። በጉብኝቱ ውጤታማነት ተስበው ከአሁኑ በጆይንት ሴንተር ከኢትዮጵያውያን ጋር ለመስራት ስምምነት ላይ ከደረሱት መካከል በአቶ ዘውዴ በቀለና በአቶ ይልማ የሚመራው ኦሲስ ኦፍ ላይፍ ፋውንዴሽን፣ የአቶ እንዳለ ምትኩ ንብረት የሆነው አይ ቢ ሲ ጂ (እንተርናቲኦናል ቡሲነስስ ጮንሱልቲንግ ጝሮኡፕ)፣ በአቶ ይግዛው በላይ የሚመራው ሄልዝ ኬር ኢንተርናሽናል ማኔጅመንት ካምፓኒ (ሐአልት ጫረ እንተርናቲኦናል ማናግመንት ጮምፓንይ) በበኩሉ ከግማሽ ቢሊዮን ዶላር በላይ ካፒታል ያለውን ካምፓኒውን ኢትዮጵያ ውስጥ ኢንቨስት ለማድረግ መፈለጉን አስረድቷል።</p>

<p>በዚህ ልዑካን ቡድን ውስጥ በትውልድ ኢትዮጵያ በዜግነት ደግሞ አሜሪካዊ ከሆኑት ግለሰቦች በተጨማሪ ሌሎች አሜሪካውያን ባለሀብቶችም እንደሚገኙበት ሪፖርተራችን ገልጿል። ከእነዚህም ውስጥ ፍጭ ጽሃፍፈር አንድ ኣስሶቺአቲአስ እኝጭ.፣ፍሮንተር ረሶኡርቸስ፣ ኦምኒ ጮምሙኒቻቲኦንስ እንተርናቲኦናል፣ ኦስይካ ጮርፖራቲኦንን፣ እና ሪፍት ቫልለይ እንዱስትሪአስ እንደሚገኙበት ዘርዝሯል።</p>


<p class="align-center"><a href="/Gazettas/Moged/info/Moged.sera.html">ከሞገድ ቅዳሜ ኅዳር 3 ቀን 1992</a></p>

</body>
</html>	
