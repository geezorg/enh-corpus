
<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"...አሰብ ቀጥታ የኢትዮጵያ አልነበረም..." ዶ/ር ነጋሶ ጊዳዳ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">"...አሰብ ቀጥታ የኢትዮጵያ አልነበረም..." ዶ/ር ነጋሶ ጊዳዳ</h1>


<p>አሰብ ቀጥታ የኢትዮጵያ አልነበረም ሲሉ የቀድሞው የኢፌዴሪ ፕሬዝዳንት ዶ/ር ነጋሶ ጊዳዳ ሞገድ ጋዜጣ ጋር ባደረጉት ቃለምልልስ ገለፁ።</p>

<p>ዶ/ር ነጋሶ ጊዳዳ የሞገድ ጋዜጣ በአዲስ መልክ ተደራጅቶ መታተም የጀመረበትን 3ኛ ዓመት በዓል ምክንያት በማድረግ ከሞገድ ጋዜጣ ጋር ባደረጉት ቃለ ምልልስ "በግልዎ አሰብን በተመለከተ ያለዎት አቋም ምንድነው?" ተብለው ለተጠየቁት ጥያቄ በሰጡት ምላሽ "አሰብን በተመለከተ በእኔ አመለካከት የታሪክ ሂደቶችን ብናይ ጥሩ ነው የሚል አመለካከት ነው ያለኝ። ይኸውም ምንድነው የታሪክ ሂደቶች አሉ። አሰብን በተመለከተ ከ19ኛው መቶ ክፍለ ዘመን መጨረሻ በፊት ምን ሁኔታ ላይ ነው የነበረው? የእኛ ነበር ወይስ አልነበረም? የሚለው ነው መታየት ያለበት። እኔ እስከማውቀው ድረስ በዚያን ጊዜ የኢትዮጵያ ግዛት የነበረውን አካባቢ እናውቃለን። ይሄ አካባቢ የመሀል ኢትዮጵያ ነው። ይሄ አካባቢ ንግድ ነበረበት ከውጭ ከሌላ ዓለም ጋር የንግድ ግንኙነቶች ነበሩ። የንግድ ግንኙነቶች በሚኖሩበት ጊዜ በአሰብ በኩል ሸቀጦች ሲወጡና ሲገቡ ነበር። ያኔ አሰብ ይዞት የነበረው?በሚለው ላይ እኔ እንደገባኝ ከሆነ በወደቡ አካባቢ ያሉ የዛ አካባቢ ተወላጆችን ገዥዎች ነበሩ። እነርሱ ነበሩ የሚቆጣጠሩት እንጂ ኢትዮጵያ ቀጥታ አትቆጣጠረውም ነበር። ከዛ በኋላ ቱርኮች ወይም ደግሞ ኦቶማን ቱርኮች መጥተው ነበር። ከዛ ደግሞ ግብፆች መጥተው ነበር። ግብፅ እንኳን ምፅዋን ነው የያዘችው። አሰብ ቀጥታ የኢትዮጵያ አልነበረም። በአሰብ ወደብ ግን የመጠቀም መብት ነበር ካሉ በኋላ ኤርትራና የአሰብ ጉዳይ በተመለከተ ቅድም እንዳልኩት ለተወሰነ ጊዜ ኦቶማን ቱርኮች ይዘው ነበር። ግብፆችም ይዘው ነበር። በመቀጠል ጣሊያን አካባቢውን ያዘች። ጣሊያን ከተሸነፈች በኋላ እንግሊዝ ፈላጭ ቆራጭ በመሆን አካባቢውን ይዛ በነበረበት ጊዜ አሰብ ያው በኤርትራ መስተዳድር ስር ነው የነበረው። ፌዴሬሽን መፈርሱ ችግር አስነሳ።"</p>

<p>"....ይሄ ሁኔታ ለ30 ዓመታት ለጦርነት ያነሳሳ ጉዳይ ነው የአሰብን ጉዳይ ከዚህ ነጥለን ለማየት አንችልም ከ30 ዓመታት ጦርነት በኋላ የምናስታውሰውና የማንክደው ጉዳይ ሻዕቢያ ከ30 ዓመት ጦርነት በኋላ በ1983 ዓ.ም ግንቦት 14 ኤርትራን አጠቃላይ ያዘች። ከዚህ ጋር ተያይዞ ነው አሰብ በሻዕቢያ ቁጥጥር ስር የገባው ማለት ነው።"</p>

<p>"ከዚያ በኋላ በ1985 ዓ.ም የኤርትራ ህዝብ ውሳኔ ይደረግ ተብሎ ውሳኔ ተላለፈ። ህዝብም ነፃነት በመምረጡ አሰብ የኛ መሆንዋ ቀረ። በኔ ዕይታ ይሄ የአሰብ ጉዳይ በሚነሳበት ጊዜ ጉዳዩ ለኛ ለኢትዮጵያዊያን ፈተና ነው። በአንድ በኩል የወደብ ፍላጐት አለ፤ በሌላ በኩል የ19ኛው ክፍለ ዘመን በተደረገው የግዛት መስፋፋት ምክንያት የህዝቦች ጭቆና ህዝቦች በሌላ በማይፈልጉት የመገዛት ሁኔታ በሚፈጠርበት ጊዜ መታገል አለ። መፍትሄው ምንድነው? በምንልበት ጊዜ እንግዲህ ሌላ አማራጭ አለ። ..." ያሉ ሲሆን መፍትሄውንና አጠቃላይ አመለካከታቸውን ገልፀውታል።</p>




<p class="align-center"><a href="/Gazettas/Moged/info/Moged.sera.html">ከሞገድ የካቲት 30 ቀን 1994</a></p>

</body>
</html>	














