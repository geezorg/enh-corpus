<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"አዋሳ ያለ አስተዳዳሪ ለ2 ወር በወታደር እንድትከበብ ተወሰነ"</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">"አዋሳ ያለ አስተዳዳሪ ለ2 ወር በወታደር እንድትከበብ ተወሰነ"</h1>


<p>ባለፈው ሣምንት አርብ በአዋሣ ከተማ የተነሣው የተቃውሞ ሰልፍ በመንግስት ወታደሮች በተወሰደው የኃይል እርምጃ የበርካታ ሰዎች ህይወት ካለፈ በኋላ አዋሣ ለ2 ወር ያለአስተዳዳሪ በወታደር እንድትከበብ መወሰኑተሰምቷል። አንድ የዜና ዘገባ እንደገለፀው ከሆነ አዋሣን ከክልል መስተዳደርነት በመቀየርና ወደ ይርጋለም የመለወጥ ሁኔታ ሲዳማዎችን ለተቃውሞ እንዲነሱ አድርጓቸዋል። ይሁንና በአሁኑ ወቅት አመጹ ይስፋፋል በሚል ስጋት በብዙ ሺህ የሚቆጠር ሠራዊት አዋሣንና አካባቢዋ ላይ የሠፈሩ ሲሆን ይህን የሲዳማዎችን አመለካከት ለማስቀየር የተደረገው ድርድርሊሠራ አልቻለም። ይሁንና ግን በመጨረሻ አዲስ አበባ ላይ በተወሰነው መሠረት ከአዋሣ ወደ ይርጋለም የሚደረገው የመስተዳድሩ ለውጥ የማይቀርና ቁርጥ መሆኑ ተገልጿል።</p>

<p>በዚህ ዙሪያ ተጨማሪ ሁከት ሊነሣ ስለሚችል ለግጭቱ ስጋት አዲስ አበባ ያሉት የደቡብ ባለሥልጣናት ወደ ይርጋለም ይጓዙ አዋሣም ለሁለት ወርያለአስተዳዳሪ በወታደር ትከበብ የሚል ውሣኔ ተላልፏል። ይኸው ዘገባምአያይዞም በዚህም መሠረት ልዩ የኮማንዶ ኃይል ወደ አዋሣ እንዲላክ ለ107 ኮር አዛዥ ሜ/ጄ ባጫ ተገልጿል።አሰበ ተፈሪ ካለው ልዩ የፖራ ኮማንዶ ጦር ውስጥ አስር ሻለቃ ጦር ወደ አዋሣ ለመጓዝ በተጠንቀቅ ላይ ይገኛል ሲል ዘገባው ጠቁሟል። ይህን መሰል ውሣኔ ከተላለፈ በኋላ አዋሣንና አጠቃላይ ይዘቱዋን ለ2 ወር የፌዴራል ጉዳዮች ሚኒስትር የሆኑት አባይ ፀሐዬ ለመከታተልም ሥልጣን ተሰጥቷቸዋል። ይሁንና ግን ይህ ውሣኔ የደቡብ ክልል ባለሥልጣናትን ግራ ያጋባ ሲሆን የክልሉ ርእሰ መስተዳድር የሆኑት የወላይታው ተወላጅ አቶ ሀ/ማርያም ደሣለኝ እንቅስቃሴው አላማረኝም በሚል ገሸሽ ማለት ጀምረዋል። ምክትላቸውና የሲዳማ ተወላጅ የሆኑት አቶ መለስ ማሬሞ ግን ምንም ዓይነት ተቃውሞ ሣይሰሙ ውሣኔውን ሙሉ በሙሉ ተቀብየዋለሁ ማለታቸውን ይኸው ዘገባ ገልጿል። ከዚሁ ጋር በተያያዘ ደግሞ በአዋሣ አካባቢ ያለው የመከላከያ ሠራዊት በከፍተኛ ጦርነት ላይ ያሉትን የሲዳማና የወላይታ ጐሣዎች ግጭት ለማብረድ እንዲሰማራ ትእዛዝ ተሰጥቶታል። ዘገባው በመጨረሻም እንደገለፀው ከዚህ በኋላ የደቡብ ባለሥልጣናት በሙሉ አዋሣን የማይረግጡ መሆኑንና ሁኔታው እስኪረግብ ድረስም አዲስ አበባ በብዛት መቀመጫቸውን እያደረጉ ወደ አዲስ አበባ መስተዳድር ከተማ ይርጋለም ይጓዛሉ ሲል ገልጿል።</p>


<p class="align-center"><a href="/Gazettas/Moged/info/Moged.sera.html">ከሞገድ ግንቦት 24 ቀን 1994</a></p>

</body>
</html>	














