<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያ ህዝብ አብዮታዊ ዲሞክራሲያዊ ግንባር (ኢሕአዴግ) በዛሬው ዕለት ስለድንበሩ ጉዳይ መግለጫ ሰጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የኢትዮጵያ ህዝብ አብዮታዊ ዲሞክራሲያዊ ግንባር (ኢሕአዴግ) በዛሬው ዕለት ስለድንበሩ ጉዳይ መግለጫ ሰጠ</h1>


<p>የኢትዮጵያ ህዝብ አብዮታዊ ዴሞክራሲያዊ ግንባር ኢሕአዴግ አባልና የውጭ ጉዳይ ሚኒስትር ስዩም መስፍን በዛሬው ዕለት በኢትዮጵያና ኤርትራ መካከል ስላለው የድንበር ውዝግብ ዘሄግ ፍርድ ቤት የሰጠውን ውሣኔ ለኢትዮጵያ ህዝብ ይፋ አድርገዋል።</p>

<p>የውጭ ጉዳይ ሚኒስትሩ ባስተላለፉት መልዕክት ኤርትራ የይገባኛል ጥያቄ ስታነሣበቸው የቆየችው መሬቶች ዘሄግ የሚገኘው ፍርድ ቤት በኢትዮጵያ ክልል እንዲካተቱ የወሰነ መሆኑን አስታውቋል።</p>

<p>ሚኒስትሩ በገለፃቸው ኤርትራ ከሁለት ዓመት በፊት ይገባኛል በማለት ጦርነት ከፍታ የተቆጣጠረቻቸው ኋላም የብዙ ሕዝብ እልቂት ባስከተለው ጦርነት እንደገና ወደ ኢትዮጵያ መንግስት የተመለሱት መሬቶች ማለትም እንደ ባድመና አካባቢው፣ አይጋ፣አሊቴናና አምባሴራ እንዲሁም በስተምዕራብ በኩል በአፋር ክልል ባዳ ሙሉ በሙሉ በኢትዮጵያ ክልል እንዲሆኑ ፍርድ ቤቱ መወሰኑን አስታውቀዋል። ውጭ ጉዳይ ሚኒስትሩ ከገለፃቸው በኋላ ከጋዜጠኞች የተለያየ ጥያቄዎች ቀርበውላቸው መልስ ሰጥተዋል።</p>

<p>ከውሣኔው በኋላ የመሬቱ አከላለል ተግባራዊ ሂደት እንደሚቀጥል በገለፃቸው ያከሉ ሲሆን አንዳንድ ገደላ ገደልና ተራራማ የሆኑ የአከላለሉን መስመር ለመዘርጋት የሚያስቸግሩ አካባቢዎች እንደየሁኔታው ወደ ኤርትራም ይሁን ወደ ኢትዮጵያ ሊጠቃለሉ እንደሚችሉ ሳይጠቅሱ አላለፉም።ቀጣይ ስለሆነው የኢትዮ-ኤርትራ ግንኙነት ሚኒስትሩ ተጠይቀው በሰጡት መልስ ከወዲሁ መተንበይ የማይቻል መሆኑን ገልፀዋል።</p>


<p class="align-center"><a href="/Gazettas/Moged/info/Moged.sera.html">ከሞገድ ሚያዚያ 5 ቀን 1994</a></p>

</body>
</html>	














