<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ባሬንቱዎች ካልዘመቱ ይገደላሉ (ቢቢሲ)</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ባሬንቱዎች ካልዘመቱ ይገደላሉ (ቢቢሲ)</h1>


<p>አምባገነኑ የሻዕቢያ መንግስት ቀደም ሲል በጫካ ትግል ውስጥ እያለ በኤርትራ ለሚኖሩ ብሔረሰቦች በቋንቋ ከሱዳን ያስተላልፈው የነበረውን የሬድዮ ጣቢያ ለማታላይነት ሲጠቀምበት ቆይቷል በአሁኑ ሰዓት አስመራ ከገባ በኋላ ለጠቅላላው የኤርትራ ብሔረሰቦች በቋንቋቸው የሚያስተላልፈውን የሬድዮ ጣቢያ አቁሞ በአድሎ በመስራት ላይ እንደሚገኝ ቢቢሲ ጋዜጠኛ ከአስመራ ዘገበ። ይበልጥ በአሁኑ ሰዓት አምባገነን በመሆን ኤርትራን የሚመሩት የሐማሴን ብሔረሰቦች በመሆናቸው ሌላውም ብሔረሰብ በመርገጥ እና በመበደል ላይ እንደሚገኙ ገልጿል በተለይ የባሬንቱ ጐሳዎች መመልከት እንደርኩሰት የሚቆጥሩት የኤርትራ ባለስልጣናት «እናንተ ባሬንቱዎች የቀድሞ አምባገነን መንግስት የምትደግፉ ናችሁ ኤርትራውያኖች አይደላችሁም» በማለት በአሁኑ ሰዓት ብዙ ስቃይ እያደረሱባቸው ይገኛል ሲል ቢቢሲ ጋዜጠኛ ገልጿል።</p>

<p>«ከሳዋ ማሰልጠኛ ጣቢያ አምልጠው የሚወጡ ወጣት ኤርትራውያንን ትደብቃላችሁ» እየተባሉ እነዚህ የባሬንቱ ቤተሰቦች ድብደባና ግፍ እየደረሰባቸው ይገኛል ሲል ቢቢሲ ጋዜጠኛ ገልጿል።</p>

<p>«ከሳዋ ማሰልጠኛ ጣቢያ አምልጠው የሚወጡ ወጣት ኤርትራውያንን ትደብቃላችሁ» እየተባሉ እነዚህ የባሬንቱ ቤተሰቦች ድብደባና ግፍ እየደረሰባቸው ሲሆን ባለፈው ሳምንትም 20 የባሬንቱ ወጣቶች በሚደርስባቸው በዚህ በደል ወደ ሱዳን ሲያመልጡ ተይዘው ከፍተኛ ድብደባ የደረሰባቸው በኋላ ወደ አልታወቀ ቦታ በሻዕቢያ ወታደሮች ተይዘው መሄዳቸው ተገልጿል።</p>

<p>በባሬንቱ ከተማ ውስጥ አንድም ሰው በባሬንቱ ቋንቋ ከሚተላለፈው ፕሮግራም ውጭ ሲያዳምጡ ከተገኙ ችግር ስለሚደርስባቸው ሕዝቡን የማወቅ ፍላጐቱ ተገድቧል በማለት ጋዜጠኛው በዝርዝር አስፍሯል። ቢቢሲ ጋዜጠኛውም የራሱን አሳብ ሲገልጽም አንድ የባሬንቱ ብሔር ለማነጋገር ቀርቤ እንደ አውሬ ሸሽተውኛል በመከራ በቋንቋ አስተርጓሚ ፈልጌ ለማነጋገር ብሞክርም ቆመጥ ዱላ ከጀርባቸው ደብቀው የያዙት የሻዕቢያ ወታደሮች እየፈሩ አንዳንዶቹ በአስተርጓሚ በደላቸውን የነገሩት መሆኑን ገልጿል።</p>

<p>ይህን ዜና የቢቢሲ ጋዜጠኛ ለዓለም እንዳያሰራጭ የሻዕቢያ መንግስት ጋዜጠኛ ወደ ስፍራው እንዳይገባ ጥረት አድርገው አልተሳካላቸውም። ከዚህ ባሻገርም የከረን ነዋሪዎች ላይ የዚህ ዓይነት ችግር የሚፈጠር ሲሆን የከረን ነዋሪ ሴቶች በሻዕቢያ ወታደሮች አስገድዶ መደፈርና የዘረፋ ሁኔታ እንደሚከናወንባቸው ጋዜጠኛው አክሎ ገልጿል። ሻዕቢያ በአሁኑ ሰዓት በሰላም ወዳድና ለኤርትራ ሕዝብ ነው የታገልኩት የሚል ቢመስልም እየፈጸመ ባለው ኢሰብዓዊ ወንጀል በዓለም ሰብዓዊነት መብት ተጠያቂ ከመሆን እንደማያድነው እርግጥ ነው።</p>


<p class="align-center"><a href="/Gazettas/Right/info/Right.sera.html">ከራይት ሚያዝያ 26 ቀን 1991</a></p>

</body>
</html>	
