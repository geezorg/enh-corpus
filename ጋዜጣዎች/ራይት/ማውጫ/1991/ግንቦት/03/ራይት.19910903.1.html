<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ጦርነቱ ሰሞኑን በማናቸውም ሰዓት ሊነሣ ይችላል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ጦርነቱ ሰሞኑን በማናቸውም ሰዓት ሊነሣ ይችላል</h1>


<p>የዓለም የመገናኛ ብዙሃን «ጦርነቱ በማናቸውም ደቂቃ ሊነሣ» ይችላል ሲሉ በኢትዮጵያና በኤርትራ መሐል በተከሰተው የድንበር ውዝግብ ላይ ፍራቻቸውን እየገለፁ ይገኛሉ። ለዚህ ጦርነት መከሰት በንብረትና በሰው ሕይወት ላይ የሚያደርሰው ጉዳት እንዲሁ በቀላሉ የሚታይ እንዳልሆነም የዜና ዘገባዎች ይገልፃሉ።</p>

<p>ትላንት ምሽት የተላለፈው የቢቢሲ ሬድዮ ጣቢያ እሁድ ዕለት አዲስ አበባ በጭፈራ ታጅባ የዋለች ሲሆን በተቃራኒው አስመራ ከአህመድ ሳህኑን ጋር ጭር ብላ መዋሏን ገልጿል።</p>

<p>በአዲስ አበባ ከተማ «ክብር ለኢትዮጵያ» በሚል ርዕስ የተደረገውን የሙዚቃ ዝግጅትና የሕዝቡን ስሜት ለማሣየት የአዲስ አበባ ሪቻርድ ሊ ይህንን ዘገባ ያቀረበ ሲሆን የአስመራው አሌክስ ላስት በበኩሉ ባለፈው ሣምንት ለሦስተኛ ጊዜ አስመራ የገቡት አህመድ ሣህኑን ከኢሣያስ አፈወርቂ ጋር በመገናኘት ሰላም ለማምጣት እያደረጉ ያለውን ጥረት በተመለከተ ዘግቧል።</p>

<p>ጋብ ብሎ የሰነበተው ጦርነት በያዝነው ወር ይፈነዳል የሚል ፍራቻ በብዙዎች አስተያየት ሰጭዎች ዘንድ ይታያል። እንደ አስተያየት ሰጭዎች ግምት ከሆነ የሰላም ጥረቱ በመክሸፉና የሚቀጥለው ክረምት ከመምጣቱ በፊት አንድ ታላቅ ጦርነት ይነሣል የሚል ግምት አለ። ይህ የሚካሄደው ጦርነትም በዓይነተኛ ድል እንደሚደመደም አስተያየት ሰጪዎች ግምታቸውን ገልፀውልናል።</p>

<p>በሌላ በኩል አዲስ የተመረጡትን የጅቡቲ ፕ/ት ስልጣን ርክክብ በማስመልከት በጐረቤት አገር ጅቡቲ በተደረገው ስነ ስርዓት ላይ የኢትዮጵያ ጠ/ሚ መለስ ዜናዊ መገኘታቸው ተዘግቧል። መለስ በዚህ በዓል ላይ በተገኙበት ወቅት በተመሣሣይ ሁኔታ በስፍራው ከነበሩት ከሱዳኑ መሪ አልበሽር ጋር መገናኘታቸው የደረሰን ዜና ያስረዳል።</p>


<p class="align-center"><a href="/Gazettas/Right/info/Right.sera.html">ከራይት ግንቦት 3 ቀን 1991</a></p>

</body>
</html>	
