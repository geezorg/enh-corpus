<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሳምንቱ የቢቢሲ ዘገባ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>



<h1 class="align-center">የሳምንቱ የቢቢሲ ዘገባ</h1>




<p>ይህ በየሣምንቱ ቢቢሲ ስለአፍሪካ አገሮች የሚዘግብበት አፍሪካ ኔት ወርክ የተባለ አምድ ላይ የተወሰደ በኢትዮጵያና ኤርትራ ግጭት ዙሪያ ግምት ሰጥቶ ከሚያቀርበው ፕሮግራም ላይ ለአንባቢ እንዲስማሙ አድርገን ያቀረብነው ነው።</p>

<dl> 
<dt><span class="underline">ቢቢሲ፦</span>
 <dd><p>አዲስ አበባ እንዴት ሰነበተች?</p>


 <dt><span class="underline">ሪቻርድ ሊ፦</span> 
<dd><p>ሰሞኑን እምብዛም አዲስ ነገር የለም ግን ሕዝቡ ትንሽ በሕወሓት መንግስት ላይ ቅራኔ አሰምቷል። ማለት ይፋ የወጣ ነገር ባይኖርም ውስጥ ውስጡን በፕሮፌሰር አስራት ቀብር ላይ ስለተገደለው ወጣት ጉዳይ ነው በፀጥታ ኃይሎች የተገደለውን ፎቶግራፍ በማንገብ በሀገሪቱ የሚገኙ የግል ጋዜጦች መንግስትን ሲዘልፉ ነበር በሌላ በኩል ሕዝቡ ጓጉቶ የሚጠብቀው ነገር የለም። ሌላው የቀድሞ መንግስት የጦር አባላት ወደ ዘመቻ ዳግም ጥሪ ተደርጐላቸዋል እየዘመቱ ነው ይኼ ደግሞ ወደጦሩ መቀላቀላቸው የአዲስ አበባ ህዝብ ድሉ የኢትዮጵያ መሆኑን የሚያሣይ ነው ይላል።</p>


<dt><span class="underline">ቢቢሲ፦</span>
 <dd><p>በጦር ግንባር ምን አዲስ ነገር አለ ለሕዝቡስ የደረሰው ኢንፎርሜሽን የለም?</p>


 <dt><span class="underline">ሪቻርድ ሊ፦</span> 
<dd><p>ከጦር ግንባር በሳምንቱ ውስጥ የደረሰው ነገር የለም እንደውም በብዛት የተሰማው ነገር በባድመ ግንባር ሕዝባዊ ግንባር ቀብሯቸው ስለነበሩ ፈንጂዎች ለቀማና ገበሬው ማረስ አለመቻሉም ሲሆን በዚህ ግንባር የሕዝባዊ ግንባር ወታደሮች እጃቸውን መስጠታቸውን ነው። ከዚህ ውጪ የደረሰን አንዳችም ሪፖርት የለም። ዘገባውን እንደሰማሁትና ናይሮቢ የሚገኘው ጓደኛዬ እንደነገረኝ በፆረናና አካባቢው ከረር ያለ ውጊያ መካሄዱን ሲሆን በዚህ አዲስ አበባ ግን ምንም የተነገረ የለም። መንግስት ለህዝብ መጥፎ ነገር ያስለመደ ይመስለኛል ሕዝቡ ሁሌ የሚጠብቀው ድልን ስለሆነ የደረሱትን ነገሮች በሙሉ ለሕዝብ ቢናገር ሕዝቡም ነገሮችን ይለምድ ነበር። ከዚህ ሁሉ ቆይታ በኋላ አንድ ሰፋ ያለ ድልን እንጂ የተዳከመ ነገር ሕዝቡ ቢሰማ ጦሩ ሲደቆስ ነበር የከረመው ብሎ የሚያስብ ይመስለኛል።</p>


<dt><span class="underline">ቢቢሲ፦</span>
 <dd><p>የርዳታው ሁኔታስ?</p>


 <dt><span class="underline">ሪቻርድ ሊ፦</span> 
<dd><p>ርዳታው በአሁን ሰዓት በኢትዮጵያ የሚሰጠው በሁለት መልኩ ነው አንዱ በጦር ግንባር ላሉ የኢትዮጵያ ጦር አባላት እንዲውል ሲሆን ሌላው በበልግ ዝናብ ምክንያት ለተፈጠረው ድርቅ እንዲውል የሚሰጥ ርዳታ ነው በርግጥ የሕዝቡ ወኔ አሁንም ጨምሯል። በጦር ግንባር ለሚውል ርዳታ የሚዘጋጁ ነገሮችን በሙሉ ይደግፋል ይህ ደግሞ የሕዝቡን ስሜት የሚያመለክት ነገር ነው አመሰግናለሁ</p>


<p>ይህ ደግሞ ከአስመራ የሚላክ ዘገባ ነው</p>


<dt><span class="underline">ቢቢሲ፦</span>
 <dd><p>አስመራ እንዴት ሰነበተች?</p>


 <dt><span class="underline">አሌክስ ላስት፦</span> 
<dd><p>አስመራ ሰሞኑን በመጠኑም ቢሆን ሰላም ሰፍኖ ነው የሰነበተው አሁንም ቢሆን ሕዝቡ አስመራን አቋርጦ ምፅዋን የደበደበው የኢትዮጵያ አየር ኃይል ሕዝባዊ ግንባር ወታደራዊ ቤዙን አስመራ በማዞሩ አየር ኃይሉ ወታደራዊ ቤዙን ለማጥቃት ሲመጣ ሕዝቡን እንዳያገኝ ስጋቱ ጨምሯል። የአስመራ ባለስልጣናት የአየር ኃይሉን በመጠኑም ቢሆን ለመቆጣጠር ዳር ዳር ሀገር የአየር መቃወሚያ ተክለዋል። ግን ዋናው የራዳር ቤዝ ዳህላክ እንዳለ ለአረብ ጋዜጠኞችን ለእኔ በቃል አቀባዩ በኩል ተናግረዋል። ይህ ዳህላክ ያለው ራዳር በኔ በኩል ጥቅሙ አልታየኝም። ለምን ውጥረቱ ያለው በደቡባዊ ኤርትራ ግዛት ሆኖ ሣለ ሰሜን ኤርትራ ጫፍ ላይ ማድረጉ ኤርትራ ከሌሎች ጐረቤት ሀገሮችን እንጂ የኢትዮጵያን አየር ኃይል የምትጠብቅ አትመስልም።</p>


<dt><span class="underline">ቢቢሲ፦</span>
 <dd><p>ኤርትራ የተቆጣጠረችው ክልሎችስ?</p>


 <dt><span class="underline">አሌክስ ላስት፦</span> 
<dd><p>በእውነቱ ከሆነ ከኤርትራ መግስት ትክክለኛ ኢንፎርሜሽን አታገኝም በርካታ ቁስለኛ ይዘው እየመጡ ድልን መቀዳጀታቸውን ይነግሩሃል ስለዚህ የዚህ ዓይነቱ ነገር የምታገኘው ከአረብ ጋዜጦች ነው ስሙን ለመግለፅ ከማልፈልገው ጋዜጠኛ እንደሰማሁት ከሆነ ዛላንበሣ አካባቢ ያሉ ናቸው ይመስለኛል ባድመ በኢትዮያ መንግስት በቁጥጥር ስር በዋለች ጊዜ አምልጠው አስመራ የገቡ የኤርትራ ወታደሮች ተመልሰው በዛላንበሳና በሌሎች ግንባሮች በመመደባቸው ጥሩ ዓይነት አመለካከት የላቸውም፤ በዚህ ላይ ለ1 ዓመትና ከዛ በላይ የለመዱዋቸው አለቆቻቸው በመቀየራቸው ለሕዝባዊ ግንባር ታማኝ መኮንኖች በመመደባቸው ጥሩ ይዘት የለም፤ የኢትዮጵያ አየር ኃይል ደግሞ ለሰነዘረው የአየር ድብደባ ጉዳት አድርሷል ነው ያለኝ።</p>


<dt><span class="underline">ቢቢሲ፦</span>
 <dd><p>አሁንም የግዳጅ ዘመቻ አለ?</p>


 <dt><span class="underline">አሌክስ ላስት፦</span> 
<dd><p>ዘመቻው ጋብ ያለ ይመስለኛል ግን ከተማዋ ውስጥ የኦነግ አንጃዎች ይመላለሳሉ ማታ ማታም ከሕዝባዊ ግንባር ወታደሮችና ፖሊሶች ጋር በጣምራ በመሆን አካባቢውን ይቃኛሉ እነዚህ በሕዝብ ያልተለመዱ የኦነግ አባላት አስመራ ላይ ሰሞኑን በጣም ይስተዋላሉ።</p>
</dl>

<dt><span class="underline">ቢቢሲ፦</span>
 <dd><p>ሕዝቡና መንግሥትስ</p>


 <dt><span class="underline">አሌክስ ላስት፦</span> 
<dd><p>ሕዝባዊ ግንባር አሁን ከሕዝቡ ጋር ስምምነት የለውም ከ100 ኤርትራዊ 90 ያህሉ አዲስ አበባንና ሌሎች የኢትዮጵያን ግዛቶች ያውቋቸዋል። ስለዚህ ይህ ውዝግብ ይነሣል ብሎ ያልገመተ ዘመድ ለመጠየቅ ልጆቹን ሁሉ አዲስ አበባ በትኖ የመጣ አስመራ ይገኛል ስለዚሁ ሕዝቡ ስሜቱን ለእኛ መግለፅ ባይፈልግም ፊቱን ታነባለህ</p>
</dl>


<p class="align-center"><a href="/Gazettas/Right/info/Right.sera.html">ከራይት ሰኔ 1 ቀን 1991</a></p>


</body>

</html>	