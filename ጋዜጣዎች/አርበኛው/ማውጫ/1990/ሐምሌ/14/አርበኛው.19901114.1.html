<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በደሴ ከተማ 16 ሱቆችን ያቃጠለችው ኤርትራዊት ተያዘች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> በደሴ ከተማ 16 ሱቆችን ያቃጠለችው ኤርትራዊት ተያዘች</h1>

 
<p>በደሴ ከተማ 16 በላይ ሱቆችንና በርካታ መኖሪያ ቤቶች ላይ እሳት በመልቀቅ ከፍተኛ የንብረት ውድመት ያደረሰች ኤርትራዊት ሴት በቁጥጥር ሥር መዋሏን ከሥፍራው የደረሰን ዜና ያስረዳል።</p>

<p>ይህች ነዋሪነቷ በዚያው በደሴ ከተማ የሆነች ሴት ሱቆቹ ላይ እሳት በመልቀቅ ቃጠሎውን ያስነሳቸው ሐምሌ 1 ቀን 1990 ዓ.ም ከሌሊቱ 6 ሰዓት ሲሆን፣ ለጊዜው ተሰውራ ከቆየች በኋላ በተደረገባት ብርቱ ክትትል በቁጥጥር ሥር ልትውል መቻሏም ታውቋል። ይህች ወንጀለኛ ሴት በቁጥጥር ሥር ከመዋሏ በፊት በርካታ የአካባቢው ነዋሪዎች በጥርጣሬ ተይዘው በምርመራ ሥር መቆየታቸውንም መረዳት ተችሏል።</p>

<p>ደሴ ከተማ ልዩ ስሙ ይልማ ሆቴል አካባቢ ከሚባለው ከአጂፕ ነዳጅ ማደያ ጎን በደረሰው በዚህ ቃጠሎ መደዳውን የነበሩት 16 ሱቆች ሙሉ በሙሉ ከነንብረታቸው የወደሙ ሲሆን ከሱቆቹ በስተጀርባ የሚገኙ በርካታ መሥሪያ ቤቶችም ተመሳሳይ ቃጠሎ የደረሰባቸው መሆኑ ተመልክቷል። ይህች በስም ያልተጠቀሰች ኤርትራዊት ነጋዴ ቃጠሎውን ያደረሰች መሆኗን በማመን ለፖሊስ ቃል መስጠቷንም የደረሰን ሪፖርት ያስረዳል። በዚ ቃጠሎ የደረሰው አጠቃላይ ጉዳት በሚሊዮኖች የሚገመት ሲሆን የወደመው ንብረት ትክክለኛ ግምት ተጣርቶ አልታወቀም።</p>

<p>አንዳንድ ለሴትዮዋ ቅርብ የሆነ የደሴ ከተማ ነዋሪዎች እንደሚናገሩት ከተቀጣጠሉት 16 ሱቆች አንዱ የርስዋ ሲሆን፣ ቃጠሎው ከመነሳቱ በፊት አብዛኛውን ንብረቷን ሸጣ ገንዘቧን በእጇ ይዛለች።</p>

<p>በአሁኑ ወቅት በመላ ኢትዮጵያ ሻዕቢያን በተለያየ ሁኔታ የሚደግፉ ኤርትራውያን ከሀገር እየተባረሩ መሆኑ ቢገለፅም ርምጃው ያልተሟና የተለሳለሰ በመሆኑ ኤርትራውያን በኢትዮጵያ ውስጥ ከፍተኛ ጉዳት ማድረጋቸውና ትርምስ መፍጠራቸው አይቀርም በማለት ስጋት የገባቸው ወገኖች ጥቂት አይደሉም።</p>

<p>እነዚህ ወገኖች እንደሚሉት ኤርትራዊ ዜግነትን መርጦ ለሻዕቢያ ወገናዊ ያልሆነ ሰው ስለማይኖር ኤርትራውያን በሙሉ ኢትዮጵያን ለቀው መውጣት አለባቸው። ይህ እስካልተደረገ ድረስም በኢትዮጵያ አስተማማኝ ሰላም አይታሰብም። ጦርነቱን በድል ለመወጣትም አስቸጋሪ ነው ታዛቢዎች እንደሚሉት።</p>


<p class="align-center"><a href="/Gazettas/Arbegnaw/info/Arbegnaw.sera.html"> ከአርበኛው ሐምሌ 14 ቀን 1990</a></p>

</body>
</html>	
