<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ራስ መንገሻ ስዩም ሻዕቢያንም ወያኔንም አወገዙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center"> ስለ ባድመና ሽራሮ ምስክርነታቸውን ሰጡ</h2>
<h1 class="align-center"> ራስ መንገሻ ስዩም ሻዕቢያንም ወያኔንም አወገዙ</h1>

 
<p>ሻዕቢያንም ወያኔንም የአንድ ሳንቲም ሁለት ገፅታዎች ናቸው በማለት ልዑል ራስ መንገሻ ሥዩም ሁለቱንም እኩል አውግዘዋል። ይህም የአብዛኛውን የኢትዮጵያ ሕዝብ አቋም የሚያንፀባርቅ ነው ብለው ታዛቢዎች ያምናሉ።</p>

<p>በስደት ላይ የሚገኙት ራስ መንገሻ ሥዩም በአሁኑ ጊዜ በኤርትራ በኢትዮጵያ መካከል ስለሚካሄደው ጦርነት ባለፈው እሁድ በአሜሪካ ድምፅ (ቪ.ኦ.ኤ) የአማርኛው ፕሮግራም በሰጡት ቃለ ምልልስ በጦርነቱ ምክንያት በግፍ ስለተጨፈጨፉት ኢትዮጵያውያን የሚሰማቸውን ጥልቅ ሀዘን ገልፀዋል።</p>

<p>ራስ መንገሻ የሻዕቢያን የግዛት የይገባኛል ጉዳይ በተመለከተ ለቀረበላቸው ጥያቄ በሰጡት መልስ በትግራይ ውስጥ ለረዥም ጊዜ በአስተዳዳሪነት የሰሩ መሆናቸውና አካባቢውን በሚገባ እንደሚያውቁት አስታውሰው ኢሳያስ አፈወርቂ በወረራ የያዙት ግዛት ምን ግዜም ቢሆን የትግራይ አካል መሆኑን ካስረዱ በኋላ እንዲያውም በእውነት ከሆነ «የይገባኛል ጥያቄ ማቅረብ ያለበት ትግራይ ነች፤ ምክንያቱም ካሁን በፊት እምብዛም ትኩረት ስለአልተሰጠው እንጂ የትግራይ የሆነ አካባቢ በኤርትራ ጠቅላይ ግዛት ሲተዳደር ቆይቷል» በማለት አብራርተዋል።</p>

<p>ራስ መንገሻ ሥዩም የአፄ ኃይለ ሥላሴን የልጅ ልጅ ያገቡና በንጉሱ ዘመን በተለያዩ ጠቅላይ ግዛቶች በትግራይ ጭምር አገረ ገዥ ሆነው የሰሩ ናቸው። ደርግ ሥልጣን ሲይዝ ግንብ በትግራይ በኩል አድርገው ወደ ውጭ ሀገር ተሰድደዋል። ወዲያውም «የኢትዮጵያ ዲሞክራሲያዊ ሕብረት» (ኢዲሕ ወይም ኢዲዩ) የተባለ ድርጅት መስርተው ደርግን ለመጣል ይኸው ድርጅታቸው በተለይ በትግራይና በጎንደር አካባቢ ለአጭር ጊዜ የትጥቅ ትግል ጭምር አካሄዶ ሳይሳካለት ቀርቷል። «ምንም ፋይዳ ላይሰሩ መሰደቢያ አደረጉን» በማለት አንድ አዛውንት ኢ.ድ.ሕን በማስታወስ ሲናገሩ ተሰምተዋል። የግል ሀብት ይኮነን በነበረበት በደርግ ዘመን ሀብታም ተብሎ የሚገመትና ከሰውነቱ ዳጎስ ብሎ የሚታይ ኢትዮጵያዊ ሁሉ «ተራማጅ» ነን በሚሉ ሰዎች «ይህ ኢዲዮ» እየተባለ ይወገዝ ነበር።</p>

<p>ራስ መንገሻ ሥዩም በተጨማሪም ሲናገሩ ነገሩ «እከክልኝ ልከክልህ ነው» ካሉ በኋላ በወያኔና በሻዕቢያ መካከል ውዝግብ መኖሩንና ግጭት ሊነሳ እንደሚችል ቀደም ባለው ጊዜ ድርጅታቸው ደርሶበት ጉዳዩ ከሕዝብ መደበቁ ቀርቶ በይፋ እንዲገለፅ ቢያስብም የወያኔ/ኢሕአዴግ መንግስት በቸልታ ያለፈው መሆኑን አስታውሰዋል።</p>


<p class="align-center"><a href="/Gazettas/Moresh/info/Moresh.sera.html"> ከአርበኛው ሰኔ 23 ቀን 1990 ዓ.ም</a></p>

</body>
</html>	










