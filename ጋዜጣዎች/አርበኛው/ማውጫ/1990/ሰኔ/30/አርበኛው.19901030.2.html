<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኤርትራውያን እስከ ሐምሌ 12 እንድንለቅ ታዘናል አሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> ኤርትራውያን እስከ ሐምሌ 12 እንድንለቅ ታዘናል አሉ</h1>

 
<p>አ.አ፦ ከቅርብ ጊዜ በፊት አባወራዎቻቸው ወደ ኤርትራ የተላኩ ቤተሰቦች እስከ ሐምሌ 12 ቀን 1990 ዓ.ም ባለው ጊዜ ውስጥ ጓዛቸውን ጠቅለው ለመውጣት እንዲዘጋጁ ትእዛዝ የተሰጣቸው መሆኑን ይናገራሉ።</p>

<p>ሻዕቢያ በትግራይ በኩል ወደ መሀል ኢትዮጵያ ዘልቆ መግባት የእብሪት ወረራ በመጀመሩ የተነሳ በኢሳያስ አገዛዝና በወያኔ/ኢሕአዴግ መንግስት መካከል ጦርነት ከተቀሰቀሰ ወዲህ በኢትዮጵያ አሁንም ከሚኖሩት ቁጥራቸው ከፍተኛ ከሆነ የኤርትራ ተወላጆች ጥቂቶቹ ወደ አሥመራ እንዲሄዱ መደረጉ ይታወሳል። እስከ ሐምሌ 12 እንድንወጣ ታዘናል የሚሉት የእነርሱ ቤተሰቦች አባላት ናቸው።</p>

<p>እስካሁን ወደ ኤርትራ ከተላኩት መካከል የኢሳያስ አገዛዝ ከፊሎቹን ልብሳቸውን አስወልቆ እርቃነ ስጋቸውን ፊልምና ፎቶግራፍ በማስነሳት ባሰራጨው ፕሮፓጋንዳ የአቶ መለስን መንግስት ስም ለማጥፋት ሙከራ ማደረጉ ታውቋል። እራቁታችንን ፊልም አንነሳም ያሉት ደግሞ በኤርትራ ውስጥ ወህኒ ቤት ተከትተዋል። በቅርቡ ወደ ኤርትራ ልንመለስ ነው የሚሉት ለተመሳሳይ የፊልም ፊልም «ትርዒት» ጭምር መዘጋጀት ሳይኖርባቸው አይቀርም።</p>

<p>በሌላው በኩል የኢሳያስ ሻዕቢያ እነዚያኑ በኤርትራ ይኖሩ የነበሩ ጥቂት ኢትዮጵያውያንን በተለይ የእብሪት ወረራውን ከጀመረ ወዲህ ከፊሎቹን ወህኒ ቤት ሲከትታቸው የተቀሩትን ሀብት ንብረታቸውን ቀምቶ በግፍ እየደበደበና እያሰቃየ ወደ ሀገራቸው እንዲወጡ አድርጓል። በዚህና በሌላውም በኢትዮጵያና በዜጎቿ ላይ በተፈፀመው በደል የተነሳ የኤርትራ ዜጋ ነን የሚሉ ሁሉ ለቅቀው እንዲወጡ የኢትዮጵያ ሕዝብ በአሁኑ ጊዜ ከፍተኛ ግፊት እያደረጉ መሆኑ በግልፅ ይታያል።</p>



<p class="align-center"><a href="/Gazettas/Arbegnaw/info/Arbegnaw.sera.html"> ከአርበኛው ሰኔ 30 ቀን 1990</a></p>

</body>
</html>	





