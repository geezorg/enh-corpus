<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሻዕቢያ መላ ሽራሮን ለመቆጣጠር ገመሐሎ ላይ አድፍጧል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center"><span class="underline">የሞርታርና የላውንቸር ጥይቶች እየዘነቡ ነው!</span></h2>
<h1 class="align-center">ሻዕቢያ መላ ሽራሮን ለመቆጣጠር ገመሐሎ ላይ አድፍጧል</h1>

 
<p>ግንቦት 4 ቀን 1990 ዓ.ም ባድመና ከፊል ሽራሮን በመዳፉ ያስገባው የሻዕቢያ ሠራዊት መላ ሽራሮን ለመቆጣጠር ገመሃሎ ላይ በከፍተኛ ሁኔታ ኃይሉን በማጠናከር ላይ መሆኑን ከአካባቢው ዜናየሚወጡ ዘገባዎች ያስረዳሉ።</p>

<p>ሻዕቢያ በዚህ ከፍተኛ የመሬት ገፅ ገመሀሎ በቡሬ ከፍተኛ የማጥቃት ዘመቻ የከፈተው ሻዕቢያ ውጤቱ ሽንፈት መሆኑን ካረጋገጠ በኋላ ኃይሉን በመመለስ እና ወደ አንድ አቅጣጫ በማሰባሰብ ገመሀሎ ላይ እያጠናከረው ይገኛል። ይህን ሻዕቢያ በተለያዩ ግንባሮች ውጊያ ከፍቶ ኃይሉን ከማሳሳት ይልቅ በአንድ አቅጣጫ ማለትም በሽራሮ ግንባር ውጊያውን የመግፋት እቅድ እንዳለው ጠቋሚ ነው ተብሎለታል።</p>

<p>ይሁን እንጂ በሽራሮ ግንባር ገመሀሎ ላይ ከሚያደርገው ወታደራዊ ዝግጅት ባሻገር የሻዕቢያ ጦር ባለፈው ዓርብ ማለዳ በዛላንበሳ ግንባር ውጊያ መክፈቱ ታውቋል። ይኸው ውጊያ ባለፈው ቅዳሜና እሁድ የቀጠለ መሆኑንም ከአካባቢው የደረሱን ዜናዎች ሲያስረዱ በትንናትናው ዕለት ስለነበረው ሁኔታ ግን የታወቀ ነገር የለም። ይህ በከባድ መሳሪያዎች በተለይም ሞርተሮችና ላውንቸሮች የተደገፈው ውጊያ በሁለቱ ወገኖች ስላደረሰው ጉዳትም ማወቅ አልተቻለም።</p>

<p>በእስካሁኑ ውጊያ የኢትዮጵያ መከላከያ ሰራዊት ከተከላካይነት ባለፈ የማጥቃት እንቅስቃሴ አልታየም። ይህም በርካታ ኢትዮጵያውያንን በይበልጥም የትግራይ ተወላጆችን ያስቆጣ ሆኗል። ከማስቆጣትም ባሻገር በአንዳንዶች ዘንድ ጥርጣሬን እስከመጫር ዘልቋል። ይሁን እንጂ የመከላከያ ሰራዊቱ ከመከላከል ባለፈ ወደ ማጥቃት አለመሸጋገሩ ለጊዜው ከኃይል ቁጠባ አኳያ አስፈላጊ ነው በማለት የእስካሁኑን ጉዞ የሚደግፉ ወታደራዊ ባለሙያዎች አሉ። እኚህ ባለሙያዎች ከባድመና ሽራሮ በተጨማሪ የዛላንበሳ የአሊቴና እና መሰል ቦታዎች በሻዕቢያ ተወርረው መያዛቸውን ግን በመከላከያ ሰራዊቱ በኩል የመከላከል ዝግጅት አለመደረጉን ጠቋሚ ነው በማለት ይተቻሉ።</p>


<p class="align-center"><a href="/Gazettas/Arbegnaw/info/Arbegnaw.sera.html">ከአርበኛው ሰኔ 16 ቀን 1990</a></p>

</body>
</html>	
