<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ከትግራይ ኤርትራውያን እየተለቀሙ ነው ከ 300 በላይ ተባረሩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> ከትግራይ ኤርትራውያን እየተለቀሙ ነው ከ 300 በላይ ተባረሩ</h1>

 
<p>«ድሮም የተሰራው የልጆች ሥራ ነው ስለ ኢሳያስም ስለ መለስም አታንሱብን» እያሉ እዚህ በተለይም በአ.አ የሚገኙ ኤርትራውያን ላነጋገራቸው ሁሉ ብስጭታቸውን በንዴት በመግለጽ ላይ ይገኛሉ።</p>

<p>ንዴታቸው ከምን እንደሚመነጭ አይታወቅም። «ለኤርትራ መገንጠል የተደረገው ጦርነት ስህተት ነው ማለታቸው ይሁን ኤርትራ ነፃነትዋን ማወጇ አያስፈልግም ማለታቸው ይሁን ወይም ሌላ ግልፅ አይደለም። ዛሬ ለተፈጠረው ግጭት ተጠያቂው እገሌ ነው ብለው በግልፅ መናገር እንኳ አይፈልጉም።</p>

<p>«ያኔ የመገንጠል ጦርነት ይካሄድ በነበረበት ጊዜ በመሀል ሀገርና እዚያው በኤርትራም ከነበሩት መካከል ተውአቸው ልጆች ናቸው «እነሻዕቢያን» እያሉ ከአንገት በላይ የሚናገሩ ነበሩ። «የነርሱ ሰዎች ሁልጊዜ ከልጅነት አይወጡም እንዴ?» ሲሉ በአ.አ አንድ የመሀል አገር ሰው በመገረም ጠይቀዋል።</p>

<p>የመንገጠሉ ጦርነት በሚካሄድበት ወቅት የፀረ አንድነት ኃይሎች ደጋፊዎች በመሀል አገርም ሆነ በሴሜኑ ኢትዮጵያ ግዛት የመንግስት ደሞዝ እየበሉ ወይም በግል ስራ እየተዳደሩ ተገንጣዮችን ውስጥ ውስጡን በሚችሉት ሁሉ ሲያደፋፍሩን ሲረዱ መቆየታቸውን የኤርትራም ነፃነትም ሲታወጅ መፈንደቃቸውን የሚያስታውሱ ሌላው ታዛቢ «ይህ ብስጭት የመጣው ከመሀል ሀገር የመባረር ጥያቄ ሲነሳ ነው። የኢትዮጵያ ሕዝብ እስከ ዛሬ የደረሰበትንና አሁንም ያጋጠመውን መከራ እነርሱም በመጠኑም ቢሆን ይቅመሱት።» በማለት አስተያየታቸውን ሰጥተዋል። «ያውም የኤርትራ ተገንጣዮች ከአሁን በፊት እና ዛሬም በኢትዮጵያ ዜጎች ላይ ከሚፈፅሙት የግፍ እና የጭካኔ አድራጎት ጋር ሲነፃፀር አሁን በቅርቡ ባንዳንድ ኤርትራውያን ላይ የተወሰደው እርምጃ ከምንም የሚቆጠር አይደለም» በማለት እኚሁ ሰው በተጨማሪ ተናግረዋል።</p>

<p>በአሁኑ ጊዜ እዚህ በመሀል አገር የሚገኙ ሁለቱ ትግርኛ ተናጋሪ ክፍሎች መካከል ግልፅ የሆነ ልዩነት ይታያል። የትግራዮቹ በልበ ሙሉነት እና በነፃነት በየመንገዱ እና በየቦታው ከበፊቱም በበለጠ ጮክ ብለው ሲነጋገሩና ሲጨዋወቱ ይሰማሉ። ኤርትራውያኑ ግን ፊታቸውን አኮሳትረው በብስጭት እና በቁጭት ሲንቀሳቀሱ ነው የሚታዩት። ከሌሎች ጋር ተገናኝቶች ለመወያየት ፍላጎት የሌላቸው ከመሆናቸው በላይ ርስ በርሳቸውም በሹክሹክታ ነው የሚናገሩት። በአብዛኛው</p>


<p class="align-center"><a href="/Gazettas/Arbegnaw/info/Arbegnaw.sera.html"> ከአርበኛው ሰኔ 16 ቀን 1990</a></p>

</body>
</html>	
