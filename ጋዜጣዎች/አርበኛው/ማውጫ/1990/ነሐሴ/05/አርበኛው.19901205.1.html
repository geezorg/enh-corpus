<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የጦርነቱ ሁኔታ ሕዝቡን እያወያየ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የጦርነቱ ሁኔታ ሕዝቡን እያወያየ ነው</h1>


<p>በኢሳያስ ሻዕቢያና በኢህአዴግ መካከል ቅራኔ ተከስቶ በትግራይ በኩል ሻዕቢያ ወረራ በመክፈት ሰፊ የኢትዮጵያን ግዛት ከያዘ በኋላ የአጭር ጊዜ ቁርቋሶ ተደርጎና ተፋላሚዎቹ የአየር ድብደባ ተለዋውጠው ውጊያው ፀጥ ካለ ከሁለት ወር በላይ ሆኖአል። ወራሪው የትግራይን ግዛት በእጁ እንዳደረገ እየታወቀ የሰላም ድርድር የተባለውም አለመሳካቱ እየታየ ቀጣይ እርምጃ ያልተወሰደበት ምክንያት ምንድነው?</p>

<p>ተመልካቾች ለዚህ ሁኔታ የየራሳቸውን ምክንያት ይሰጣሉ። አንዳንዶቹ ይህ የሆነበት ምክንያት ኢህአዴግ ከሻዕቢያ በኩልል ወረራ ይሰነዘርብኛል ብሎ ስለ አልጠበቀ በመሳሪያም ሆነ በሰራዊት በኩል በቂ ዝግጅት አልነበረውም። ስለዚህም ይህን የጐደለውን አሟልቶ አስተማማኝ የአፀፋ ርምጃ ለመውሰድ ጊዜ ስለሚያስፈልገው ነው ዝም ያለ የሚመስለው ይላሉ። በተጨማሪም አሁን የክረምት ወራት በመሆኑ በተለይ ለአየር ውጊያ ዝናሙና ጉሙ አመቺ አይደለም በማለት ይናገራሉ።</p>

<p>ይህን አስተሳሰብ የማይቀበሉ ሌሎች ሰዎች ሻዕቢያ ወረራ የከፈተው «ባልታሰበና ባልተጠበቀ» ሁኔታ ነው የሚባለውን አይቀበሉትም። እነርሱም እንደሚያምኑት ሻዕቢያ ለወረራ ዝግጅት እንደሚያደርግ ቀደም ሲል ኢህአዴግ በሚገባ ያውቀዋል። ስለዚህም «ድንገት» የመጣ ወረራ ነው የሚባለው ምክንያት ተቀባይነት የለውም። ከዚህ ይልቅ የአሁኑ ዝምታ ሻዕቢያ የበለጠ ለወረራው እንዲዘጋጅና እንዲጠናከር ጊዜ እየሰጡ መሆኑን ይናገራሉ።</p>

<p>በሌላው «ግንባር» ማለትም በደቡብ ግን በውል ያልተረጋገጡ ምንጮች እንደሚሉት ኢህአዴግን ኃይል ለመበታተንና ለማዳከም ሻዕቢያ አልኢትሀድና ኦነግ ግንባር ፈጥረው በተለይ በኦጋዴን አካባቢና በኬንያ ድንበር አቅጣጫ አደጋ እያደረሱና ሕዝቡን እያፈናቀሉ ነው። የኢህአዴግ ሰራዊት በበኩሉ እነዚህን ኃይሎች ለመቋቋም ከሚያደርገው ሙከራ በተጨማሪ ወደ ሶማሊያ ግዛት ዘልቆ በመግባት በአልኢትሀድ ይዞታ ላይ ጥቃት እየሰነዘረ መሆኑን የውጭ የዜና አውታሮች ሰሞኑን ባሰራጩት ዘገባ ያስረዳሉ።</p>


<p class="align-center"><a href="/Gazettas/Arbegnaw/info/Arbegnaw.sera.html">ከአርበኛው ነሐሴ 5 ቀን 1990</a></p>

</body>
</html>	





