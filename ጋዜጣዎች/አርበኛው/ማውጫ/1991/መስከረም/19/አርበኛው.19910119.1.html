<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>መአሕድ የክሊንተን አስተዳደር በኢትዮጵያ ጉዳይ ላይ የሚከተለውን ፖሊሲ በጥብቅ በማውገዝ መግለጫ ሰጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">መአሕድ የክሊንተን አስተዳደር በኢትዮጵያ ጉዳይ ላይ የሚከተለውን ፖሊሲ በጥብቅ በማውገዝ መግለጫ ሰጠ</h2>


<p>«...የክሊንተን መንግሥት በኢትዮጵያ ውስጥ ባሉትና በውጭ ሀገር በሚገኙት የፖለቲካ ድርጅቶች መሐል ገብቶ አደረገ የተባለው ግምገማ ያንኑ የአሻንጉሊት ሥራዎቹን ያንፀባርቃል። በግምገማው ውስጥም የአብዬን ለእምዬ እንዲሉ መአሕድ ብሔርተኝነትን የሚያንፀባርቅ ነው ሲል አስቀምጦታል» በማለት የመላው አማራ ሕዝብ ድርጅት ሰሞኑን ባወጣው መግለጫ በጥብቅ አውግዟል።</p>

<p>መአሕድ ቀጥሎም «...የመላው አማራ ሕዝብ ድርጅት ከተመሠረተበት ጊዜ አንስቶ እስካሁን ድረስ ያደረገው ትግል በጎሳ ፖለቲካን አጥብቆ በመኮንነ ለእናት አገራችን ኢትዮጵያ ሉዓላዊነትና ለኢትዮጵያ ሕዝብ ሁሉ መብትና ነፃነት እንደነበረ የቀረጽነው የፖለቲካ ፕሮግራማችንና ተግባራችንም ሊመሰክር ይችላል» ሲል አሳውቋል።</p>

<p>መአሕድ በአማራው ስም የተቋቋመው «በአማራው ላይ ብቻ የሚደርስበትን ሰቆቃ ለመንግስት አሰምቶ ፍትሕና ርትዕ እንዲገኝና ሰቆቃው እንዲቆም እገዛ ለማድረግ እንጂ ብሔርተኝነትን ለማንፀባረቅ እንዳልነበረ የኢትዮጵያ ሕዝብ ያውቀዋል» ሲል የመላው አማራ ሕዝብ ድርጅት አስገንዝቧል።</p>

<p>በማያያዝም «የክሊንተን መንግሥት ብሔርተኝነትን በግልጽ የሚያንፀባርቁትን አውቆ አላወቃቸውም። ሊነግርባቸውም አይፈልግም። ቢፈልግም ጥቅምን የመጠበቅ ፍላጎቱ ይገታዋል» በማለት መአሕድ ገልጿል።</p>

<p>«ዛሬ የምድር እግዜር ሆኖ የምንሰግድለት የክሊንተን መንግሥት ሲፈልግ የእያንዳንዱ መንግሥት ሉዓላዊነት ረግጦ በተወንጫፊ መሣሪያዎች መደብደብ፣ ማስፈራራት፣ የመዋዕለ ንዋይ ህይወቱን አንቆ በችግር እንዲቆራመድ ወስኖ ያለአሜሪካ ማን አለ ብሎ ከእግሩ ስር እንዲወድቅለት በማድረግ ላይ እንደሆነ ከድርጊቶቹ መረዳት ይቻላል» ሲል መአሕድ ተቃውሞውን አሳውቋል።</p>


<p class="align-center"><a href="/Gazettas/Arbegnaw/info/Arbegnaw.sera.html">ከአርበኛው መስከረም 19 ቀን 1991</a></p>

</body>
</html>	
