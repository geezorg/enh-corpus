<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢሳያስ ለሁሴን አይድዲ መሣሪያ ማቀበላቸውን ቀጥለዋል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢሳያስ ለሁሴን አይድዲ መሣሪያ ማቀበላቸውን ቀጥለዋል</h1>


<p>ኢሳያስ አፈወርቂ ከሶማሊያ ተቀናቃኝ አንጃዎች መካከል አንዱ ለሆነው ለሁሴን አይዲድ የጦር መሣሪያ ማቀበላቸውን እንደቀጠሉ ቢቢሲ ገለፀ።</p>

<p>በሁሴን አይዲድ የሚመራው የሶማሊያ የፖለቲካ አንጃ በወያኔ/ኢሕአዴግ የሚደገፍ ነው የሚባለውን ሌላ አንጃ የሚቃወም በመሆኑ ሻዕቢያ የጠላቴ ጠላት ወዳጄ ነው በሚል አመለካከት በጦር መሣሪያ ሊረዳውና በተለይ በኦጋዴን በኩል በኢትዮጵያ ላይ ያለውን ውጥረት እንዲያባብስ ምኞት ያለው መሆኑን ታዛቢዎች ይጠቁማሉ።</p>

<p>የኢሳያስ ወንበዴዎች አገዛዝ ራሱ በትግራይ በኩል በኢትዮጵያ ላይ በከፈተው የእብሪት ወረራ በአሁኑ ጊዜ በከባድ ማጥ ውስጥ መዘፈቁ ይታወቃል። ስለዚህ በኦጋዴን ይንቀሳቀሳሉ የሚባሉ ፀረ-ኢትዮጵያ ቡድኖችን በማስታጠቅና በማደፋፈር የኢትዮጵያን መከላከያ ኃይል በውጥረት ውስጥ ለመክተት ኢሳያስ አፈወርቂ ይመኛሉ።</p>

<p>በሌላው በኩል ምን ያህል እውነት መሆኑ ባይረጋገጥም ምናልባትም ይህን በኢትዮጵያ ላይ የሚውጠነጠነውን ሴራ ለማክሸፍ በማሰብ የወያኔ/ኢሕአዴግ አገዛዝ በበኩሉ ለሁሴን አይዲድ ተቀናቃኝ የሶማሊያ የፖለቲካ አጃ መሳሪያ በማቀበል ላይ እንደሚገኝ የቢቢሲ ዘገባ ይጠቁማል።</p>

<p>ዘገባው በተጨማሪ እንደጠቀሰው በሶማሊያ ውስጥ እስካሁንም ቢሆን የጦር መሣሪያ በሽበሽ መሆኑና ጋብ ያለ የመሰለው የአንጃዎች የርስ በርስ ውጊያም እያገረሸበት መምጣቱ ታውቋል። በዚህም የተነሳ በየቀኑ በርካታ ሰዎች በተለያዩ የሱማሊያ አካባቢዎች በማለቅ ላይ ናቸው።</p>

<p>የኢሳያስ አፈወርቂ የወንበዴዎች አገዛዝ በኢትዮጵያ ላይ በከፈተው የእብሪት ወረራ በአሸናፊነት ለመወጣት በሚያደርገው ጥረት እንደ ኦነግ ያለ ፀረ ህዝብ ቡድንንም ለማስታጠቅና በወረራው ድጋፍ እንዲሰጠው ለማሰለፍ በመፍጨርጨር ላይ መሆኑ ይታወቃል።</p>


<p class="align-center"><a href="/Gazettas/Arbegnaw/info/Arbegnaw.sera.html">ከአርበኛው መጋቢት 25 ቀን 1991</a></p>

</body>
</html>	
