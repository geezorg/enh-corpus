<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የቤተ-ክህነት ሙስና ከአዲስ አበባ አርሲ ዘልቋል!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">የቤተ-ክህነት ሙስና ከአዲስ አበባ አርሲ ዘልቋል!</h1>


<p>የገንዘብ ብክነት እንደነገሰባት በሰፊው የሚነገርላት ቤተ- ክህነት በአብዛኛው በመዲናችን አዲስ አበባ ያለው ቤተ- ክህነትና አብያተ- ክርስቲያናቱ ዙሪያ ብዙ ሲባል የቆየ ቢሆንም፣ ሙስናው እስከ አርሲ ሀገረ ስብከት ዘልቋል።</p>

<p>በሺህ የሚቆጠረውና ባለቤት በማጣት ለቤተ- ክህነቱ ገቢ (ተመላሽ) ሳይሆን እንደተበዘበዘ ለመቅረት የተቃረበው የአርሲ ሀገረ ስብከት ገንዘብ በአንድ ግለሰብ ስም፣ «ለተለያዩ የስራ አገልግሎቶች» በሚል ወጪ ከሆነ አራተኛ ዓመቱን ለማስቆጠር መቃረቡን ከስፍራው የደረሰን ዘገባ አረጋግጧል።</p>

<p>የሀገረስብከቱ የልማት ክፍል ሂሳብ ሹምና የሰበካ ጉባኤ አደራጅ ሆነው በሰሩት መሪጌታ ስም፣ የወጣው ብር 70, 595.22 (ሰባ ሺ አምስት መቶ ዘጠና አምስት ብር ከሃያ ሁለት ሳንቲም) ነው። የወጣው ገንዘብ ቁጥጥር (ኦዲት) በሚደረግበት ሰዓት ግን ለተባለው የልማት ስራ ስለ መዋሉ አንድም ሕጋዊ ማረጋገጫ ፋክቱር አልተገኘለትም ሲል ዘገባው አጋልጧል።</p>

<p><span class="underline">በመሆኑም፦</span> ተጠያቂው ሂሳብ ሹም ሆነው፣ እንደገና ገንዘቡን በስማቸው ወጪ እንዲሆን ያደረጉት መሪጌታ ፍቅረማርያም ዋጋው ሆነው እንደተገኙ ተጠቅሷል። የሀገረስብከቱ ስራ አስኪያጅም እያደር ሌላ ከሚያስገምታቸው ትዝብት ውስጥ ሰምጠው ቢገኙም፣ በ1989 ዓ.ም ግለሰቡ የወሰዱትን ገንዘብ በተመለከተ ማስረጃ አቅርበው ሂሳቡን ማወራረድ ካልቻሉ፣ የተጠቀሰውን ብር በሕግ አስገዱጅነት ለማስከፈል የሚያስገድዱ መሆናቸውን ከማስጠንቀቂያ ጋር ጽፈውላቸው ነበር። ሂሳቡ መወራረድ ያለበት እስከ ሐምሌ 1989 ዓ.ም እንደሆነም የስራ አስኪያጁ ትዕዛዝ ገልጿል። ከግለሰቡ ደመወዝ አንድ ሶስተኛው እየተቀነሰ ለሀገረስብከቱ የሚከፈል እንደሆነም ስራ እስኪያጁ በሌላኛው ደብዱቤ ገልጸውታል።</p>

<p>ከዚህ ሁሉ መጻጻፍና ከ3ዓመታት በኋላ ግን ስራ አስኪያጁ መሪጌታ ሳሙኤል አየሁ፣ ለመንበረ ፓትርያርክ ጠቅላይ ጽ/ቤት በጻፉት ደብዱቤ፣ ቀደም ሲል የወሰዱትን ገንዘብ በአግባቡ እንዲያወራርዱ ተደጋጋሚ ማስጠንቀቂያዎችን ከጻፉባቸው ግለሰብ ጋር በመወገን፣ «.. መሪ ጌታ ፍቅረማርያም ዋጋው የሀ/ስብከቱ የልማት ክፍል ሂሳብሹም ሆነው ከመስራታቸው በስተቀር በገንዘብ ያዥነት ሰርተው አያውቁም፤ በእጃቸውም ገንዘብ አልተቀበሉም።» ሲሉ እርስ በእርስ የሚጋጭ ደብዱቤ ጽፏል በማለት ዘገባው ስራ አስኪያጁን ኮንኗቸዋል።</p>

<p>ለሀገረስብከቱ አድባራትና ለልዩ ልዩ ልማቶች ተብሎ ከልማትና ክርስቲያናዊ ተራድኦ ኮሚሽን ለአርሲ ሀገረስብከት የተላከው ብር 98, 450 እንደነበርና በዚሁ ሰበብ ገንዘቡን አባከኑ የተባሉት ግለሰብ መሪጌታ ፍቅረማርያም ወጪ የተደረገባቸው ደረሰኞች በልማት ክርስቲያናዊ ተራድኦ ኮሚሽን እንደሚገኙ ጠቅሰው ማረጋገጫውን ልማት ኮሚሽን እንዲሰጣቸው፣ ሀገረስብከቱ የትብብር ደብዱቤ ለልማትና ተራድኦ ኮሚሽን ጽፎ እንደነበርም ከዘገባዎች ለማወቅ ተችሏል። ነገር ግን ልማትና ክርስቲያናዊ ተረድኦ ኮሚሽን ስለተባለው ገንዘብ የሂሳብ ደረሰኝ ማግኘት ቀርቶ ስለጉዱዩ ምንም የሚያውቀው ነገር እንደሌለ አስታውቋል።</p>

<p>ገንዘቡ በስምዎ ወጭ ሆኖ እያለ ሂሳቡ ሳይወራረድ የቀረ መሆኑን አረጋግጠናል በማለት ሽንጣቸውን ገትረው ሲሟገቱ የነበሩት ስራ አስኪያጁ፣ ከ70, 000 ብር በላይ እንዱባከኑ የሚነገርላቸውንና በመተማመኛ ሰነድ ላይ አምነውና ፈቅደው የፈረሙትን ግለሰብ ነፃ ለማውጣት ደፋ ቀና በማለት እንደሚገኙም በዘገባዎቹ ሰፍሯል። የሂሳብ ሹም ሆነው ገንዘቡን በራሳቸው ስም ወጭ እንዲሆን ስላደረጉት ግለሰብ ሁኔታም ብዙዎቹ ግራ ተጋብተዋል።</p>

<p>ይህ በዚህ እንዳለ ከአዲስ አበባ አድባራትና ገዳማት ለፓትርያርኩ ዓመታዊ በዓለ ሲመት እየተባለ በሕገወጥ ደረሰኝ የተሰበሰው ገንዘብ ሚስጥር ይፋ ወጣ።</p>

<p>ለፓትሪያርኩ በዓለ ሲመት በሚል በበላይ ባለስልጣናት ትዕዛዝ አድባራቱና ገዱማቱ ተገደውና የፊጥኝ ተይዘው እንደከፈሉ የተነገለት ከፍተኛ ገንዘብ፣ ሕጋዊነት በጎደለው ደረሰኝ ከመሰብሰቡም ሌላ ገበያቸው እጀግ አነስተኛ የሆኑና ለካህናት የወር ደመወዝ እንኳ ለመክፈል ከሚያዱግታቸው ችግረኛ አብያ ተ - ክርስቲያናት የሚከፈለው የበዓሉ ዝቅተኛ ክፍያ ብር 350 ሶስት መቶ ሀምሳ ብር መሆኑን ዘገባዎች አጋልጠዋል።</p>

<p>አድባራቱና ገዱማቱ በባለስልጣናቱ ከሚደርሳቸው ቅጥ ያጣ አምባገነናዊ የቃል መመሪያና ትዕዛዝ (ተጽእኖ) በመነሳት ህጋዊ ነው ባሉት በራሳቸው አሰራር በሞዴል 6 ወጪ በማድረግ ገንዘቡን ለበላይ አካል በተወካይ አማካኝነት ቢልኩም የበላይ አካል (ባለስልጣናት) ግን በተራ የገንዘብ ደረሰኝ ይቀበሉ እንደነበር ታውቋል።</p>

<p>እጅግ ከፍተኛና በሺ የሚቆጠሩ የቤተ- ክርስቲያን ገንዘብ በዚሁ ዓይነት አሰራር መባከኑ ንም ተያይዞ የመጣው ዘገባ ገልጿል። ጉዱዩ በበላይ ዋና ኃላፊዎች የተፈጸመ ስለመሆኑ ማረጋገጫው ለቁጥጥር ወደ አድባሩቱና ገደማቱ የሚላኩት ሰራተኞች ይህንኑ ሕገ-ወጥ ደረሰኝ በሕጋዊነት እንደሚቀበሉትም ተዘግቧል።</p>


</body>
</html>
