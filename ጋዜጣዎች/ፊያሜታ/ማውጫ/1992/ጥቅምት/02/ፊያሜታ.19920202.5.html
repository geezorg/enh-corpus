<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በቤይሩት የኢትዮጵያዊያን እህቶቻችን ሰቆቃ መንስዔው ምንድነው?</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">በቤይሩት የኢትዮጵያዊያን እህቶቻችን ሰቆቃ መንስዔው ምንድነው?</h1>


<p>እንዱየቻቸው ወጣት ሴቶች ራሷን ችላ ለቤተሰቦቿም ለመትረፍ ወርቅ እንደጉድ ይታፈስበታል እየተባለ ወደሚነገርለት አገር ወደ ሊባኖስ ቤሂሩት ስራ ፍለጋ ሄዱ የነበረችው የ18ዓመቷ ፍሬህይወት ብዙም ሳትቆይ ወደ አዲስ አበባ የተመለሰችው ባለፈው ወር አጋማሽ ነበር።</p>

<p>ፍሬህይወት የተመለሰችው ብቻዋን አልነበረም። ሌሎች ወጣት ሴትችም አብረዋት ተመልሰዋል። ወጣቶቹ የአዲስ አበባም ምድር ሲረግጡ ምን ያህል ደስታ እንደወረራቸው ከፊታቸው ማንበብ ይቻል ነበር። አብሯት የመጣ የአንዲት ያልታደለች ልጅም</p>

<p>አስከሬን ነበር። ለነገሩ ፍሬህይወትም ብትሆን የሞት የጥሪ ደወል ባለማንቃጨሉ እንጂ የዚያችኑ ያልታደለች ወጣት እጣ ተጋሪ ትሆን ነበር።</p>

<p>ፍሬህይወት የገጠማት የግድያ ሙከራ አይነት ከአውሬ እንጂ ከሰብአዊ ፍጡር የሚጠበቅ አልነበረም። መስከረም 12 ቀን 1992 ዓ.ም አሰሪዋ እመቤት ፀጉሯን እንድትቆርጥ ፍሬህይወትን ታዛታለች። ይህን ከፈፀመች በኋላ ብዙ ስራ እንድትሰራ መመሪያ ትሰጣታለች። የተሰጣትን ስራ ጨርሳ እንደተዱከመች እመቤቷ ተንጋላ እንድትተኛ ታዛታለች። ከዚያ በተኛችበት ጠብስቃ ከአልጋ ጋር አጣብቃ በመያዝ አንገቷን በቢላዋ መቁረጥ ትጀምራለች።</p>

<p>ይህ ያልታሰበ አደጋ የገጠማት ፍሬህይወት ነፍሷን ለማዱን ስትወራጭ እጇን ቢላዋው ይቆርጣታል። ግን እድለኛ ነበረችና አንዲት ኢትዮጵያዊ ሴት ድንገት ደርሳ ከመጨረስ ታድናታለች። ፍሬህይወት እንደገ ለጠችው አሰሪዋ ያላትን ልብሶች በሙሉ አቃጥላባት ስለነበር ወኪሏ ዘንድ ለመሄድ ሌላ ሴት ልብስ መዋስ ነበረባት። የሚያስ ደንቀው አቢይ ጉዱይ አቤቱታ ልታሰማው የሄደችበት የአስቀጣሪ ወኪል የሷን በዓይን የሚታይ የአንገት ላይ ትኩስ ቁስል እየተመ ለከተ ለምን ከቀጣሪስ ጋር ተጣላሽ ብሎ የጮኸባት ከመሆኑም በላይ አጋድሞ በጅራ ፍ መግረፉ ነበር። ፍሬህይወት ይህ የተለመ ደ ተግባር እንደሆነ ሳታመለክት አላለፈችም።</p>

<p>ግፉ በዚህ በዚህ ብቻ አያበቃም አስቀጣሪው ወኪል ፍሬህይወትን ወደ ሆስፒታል ወስዶ ሳያሳክማት ይቀራል። ወደ አዲስ አበባ ልትመጣ የቻለችውም ጓደኞቿ አዋጥተው ቲኬት ከገዙላት በኋላ ነው። ቤይሩት ለሚገኘው አስቀጣሪው ወኪል በአሰሪዎቻቸው ጥቃት የቆሰሉ ሴቶች በአንድ ክፍል ውስጥ ታጉረው ይገኛሉ። ፍሬህይወት በአሰሪዋ ተጠቅታ አቤት ለማለት ወደ አስቀጣሪዋ ቢሮ ስትሄድ ወደ 20 የሚጠጉ የቆሰሉ ኤትዮጵያውያን ሴቶችን አይታለች። እነዚህ የቆሰሉ ሴቶች አንዱቸው ያንዱቸውን ቁስል በማከም ከሚረዱዱ በስተቀር አስቀጣሪ ወኪሎችም ምን አገባን ብለው ይጨነቃሉ።</p>

<p>ፍሬህይወት ወደ ቤይሩት የተሻገረችው ስራ ሰርታ ገንዘብ ለማግኘትና ቤተሰቧን ለመደገፍ እንደነበር ፍሬህይወት ትናገራለች። ከሶስት ወር በኋላ አንድ አርብ ማለዱ አዲስ አበባ ስትመለስ ያተረፈችው ገንዘብ ሳይሆን በአንገሯና በክንዶቿ ላያ ጠባሳዎችን ነበር።</p>

<p>ከቦሌ ኢንተርናሽናል አውሮፕላን ማረፊያ ኳራንቲን ቢሮ የተገኘው ሰነድ እንደሚያመለክተው ባለፉት ሶስት አመተት ውስጥ ብቻ ከአረብ አገሮች 67 አስከሬን እንደገባ ያመለክታል። ሁሉን የሚያነጋግረውና አስገራሚ የሆነው ጉዱይ ግን የሁሉም ሟች ሴቶች የሞት ምክንያት ራስን መግደል እንደሆነ ተመዝግቦ መላኩ ነው።</p>

<p>ከቤይሩት የሚቀርቡት የራስ መግደል ሪፖርቶች በእውነቱ ለመናገር ሪፖርቶች ናቸው ተብለው አመኔታ የሚጣልባቸው አይደሉም። ብዙዎቹ ሪፖርቶች የተጻፉት በአረቢኛ ከመሆኑም በላይ የባለሙያ ምርመራ ውጤቶች አይመስሉም። ሌሎቹም በእንግሊዝኛ የተጻፉ ይሁኑ እንጂ እንደተራ ነገር የተጻፉ እንጂ ዝርዝር መግለጫ የላቸውም። ለምሳሌ ያህል ራሷን በመስቀል ሞታለች ብለው ሪፖርት የሰጡባት አንዲት ሴት የፖሊስ የምርመራ ውጤቷን አብረው አላያያዙም። ባጠቃላይ ከሊባኖስ የተላኩት አስከሬኖች ምርመራ ሪፖርት የተዘጋጁት በሜዲካል ዶክተሮች ብቻ በመሆኑ ፖሊስ ያላያቸው በመሆኑ የፖሊስ የምርመራ ሪፖርት የላቸውም። እስቲ ከዚህ በታች የተወሰኑትን ሴቶች ሪፖርት ለምሳሌ ያህል እንመልከት።</p>

<p>ብዙውን ጊዜ ከቤይሩት የሚመጡ አስከሬኖች ሪፖርት ከፎቅ በመዝለል ራስን መግደል የሚል ይበዛዋል። ይህም በመሆኑ አንዱች ምስጥሩ ያልተረጋገጠ ወይም የተሸፋፈነ ነገር እንዱለ ጥርጣሬ እንዲፈጥርብን ያደርጋል። እስቲ የዚህን ምስጢር ዝርዝር ታሪክ ከዚያው አገር ወገቧ ተሰብሮ በእስትሬቸር አገሯ ከገባች አንዲት ወጣት እንስማ።</p>

<p>«በስራ ላይ እንዱለሁ በአንድ ወቅት ኢንፉሌንዛ ይይዘኛል» በማለት ምን እንደደረሰባት ለጠየቋት ያብራራችው ወጣት «አሰሪዬ ወደ ሆስፒታል ወስዶ ካሳከመኝ በኋላ ለሶሰስት ቀናት ያህል ይንከባከበኛል። በዚህ አድራጎቱ ባለቤቱ ደስተኛ አልነበረችም።»</p>

<p>«ስለሆነም ከበሽታዬ ድኜ እስክነሳ ድረስ አድብታ ትጠብቀኝ ጀመር። እንደተሻለኝ የምኖርበት አፓርታማ ሶስተኛ ፎቅ መስኮቶች እንድወለውል ትዕዛዝ ሰጠችኝ። ትዕዛዝ የሰጠችኝ መስኮቶቹን ከውጪ እንድወለውል ነበር። ልክ መወልወል እንደጀመርኩ ከውስጥ ስለገፋችኝ ከፎቁ ወድቄ በአንድ በቆመ መኪና አናት ላይ አረፍኩ። በዚህም ወገቤ ተሰበረ። ሆኖም ፖሊሶች ሊቀበሉኝ አልፈለጉም። ምክንያቱም ምስክር ስላልነበረኝ ነው።» ስትል አሳዛኝ ታሪኳን ገልጣለች።</p>

<p>በአማካይ ከአዲስ አበባ በቀጥታ ወደ ቤይሩት የሚጎርፉት ሴቶች ቁጥር ከ400 የሚበልጥ ሲሆን አብዛኞቹ ማለት ይቻላል ወደዚያ የሚላኩት ህገ-ወጥ በሆኑ ኢትዮጵያ ውስጥ በሚሰሩ ወኪሎች አማካይነት ነው። ታዲያ ፖሊስ እነዚህን ህገ-ወጥ ወኪሎች ጭምድዶ በመያዝ ይህን ያህል ቁጥር ያላቸው ሴቶች ከአገር እንዱይሰደዱ ማቆም አቃተው?</p>

<p>ለዚህ ጥያቄ ፖሊስ የሚከተለውን ምላሽ ሰጥቷል። «ቀደም ሲል ህገ- ወጥ ወኪሎቹ አዲስ አበባ ውስጥ ቢሮ የነበራቸውና ቋሚ አድራሻቸውም የሚታወቅ ነበር።» የሚለው የፖሊስ መግለጫ በማያያዝም «ብዙዎቹ የጉዞ ወኪሎችና እንደተጨማሪ ስራ አድርገው በመደበኛ ስራቸው ላይ ሴቶችን ወደ አረብ አገሮች የሚልኩ ተመሳሳይ ሌሎች ካምፓኒዎች ነበሩ። እነዚህን ወኪሎች ከተወሰነ ክትትል በኋላ ደርሰንባቸው ህገ-ወጥ የሆኑትን አስረናቸው ነበር።</p>

<p>«ግን በአሁኑ ወቅት እዚህ የሚሰሩት ወኪሎች ቋሚ አድራሻም ሆነ ቢሮ የላቸውም። በየስርቻው በመንቀሳቀስ ሴቶችን ወደ ውጪ የሚልኩ ናቸው። ሴቶችን በ3ሺህ ብር ወደ ውጪ የሚልኩ እንደነዚህ ያሉ ወኪሎች ቁጥራቸው የበዛ ነው። እነዚህን ለመከታተልና ለመያዝ አስቸጋሪ ነው።»</p>

<p>ለፖሊስ አሰራር አንድ ትልቅ ችግር የፈጠረው ደግሞ ሊባኖስ ቀድመው የሄዱት ኢትዮጵያዊያን ሴቶች እዚህ ላሉት የጥሪ ካርዶች የመላካቸው ሁኔታ ነው። ከዚህም በላይ ፖሊስ ስለዚህ ጉዱይ የሚሰማው ችግሮች ከተከሰቱ በኋላ ነው ሲልም ፖሊስ ያማርራል። ከዚህም በተጨማሪ ወደ ቤይሩት ለመሄድ የሚዘጋጁት ሴቶች ወደዚያ እንዱይሄዱ ይመከራሉ የሚለው ፖሊስ ማናቸውም ተጓዦች አስቀጣሪ ወኪሎቻቸውን ለመጋለጥ እንደማይፈልጉ አመልክቷል። ሌላው ልጆቻቸው ለአደጋ እንዱይጋለጡ የሚመከሩት ወላጆች እንኳን ወኪሎቹን የሚነካ ጥያቄ ሲጠየቁ ላለማጋለጥ የሚያደርጉት ጥንቃቄ የተለየ ነው ሲል ፖሊስ ገልጧል።</p>

<p>«ወኪሎቹን ይዘን ፍርድ ቤት ለማቅረብ ማስረጃ ያስፈልገናል።» በማለት ፖሊስ በሰጠው ምክርና ማሳሰቢያ ለልጆቻቸው ሲሉ ቤተሰቦቻቸው ሊተባበሩን ይገባል። ከዚህም በተጨማሪ ህብረተሰቡ ህገ-ወጥ የሆኑ ላኪ ድርጅቶችን ማጋለጥ ይኖርበታል» ሲል ተማጽኗል።</p>

<p>የፖሊስ ልዩ የወንጀለኛ ምርመራ ክፍል እንደገለጠው እስካሁን ቁጥራቸው ወደ 400 የሚሆኑ ሰዎች በነዚህ ድርጅ ቶች አቤቱታ አቅርበዋል። በአሁኑ ወቅት ከ60 የክስ ጉዱዮች በላይ የቀረቡ መሆኑንና ከነዚህ መካከል 40ዎቹ ወደ አቃቤ ህግ የተላለፉ መሆኑና 14ቱ በምርመራ ላይ እንደሚገኙ ታውቋል። አቃቤ-ህግ በበኩሉ በ33ቱ ላይ ክስ የመሰረተ ሲሆን ሶስቱን ፋይል መዝጋቱንና ከነዚህ መሃከልም 2ቱ ብቻ ፍርድ ቤት የደረሱ መሆኑን ፖሊስ ገልጧል።ፖሊስ ክፍል እንዱመለከተው ወላጆች ልጆቻቸውን ለህገ-ወጥ ድርጅቶች አሳልፈው መስጠታቸውን እስላቆሙ ድረስ ችግሩ ሊፈታ እንደማይችል የችግሩን አሳሳቢነት ጠቅሱል።</p>

<p>የአስቀጣሪ ድርጅቶችን በህግ ለመፋረድ የሚያስችል ህግ ቢኖርም ወደ አረብ አገር ከሚሄዱት ሴቶች መካከል አንዱቸውም በህጋዊ መንገድ አልተመዘገቡም። ስለዚህ መንግስትና ፖሊስ ብቻቸውን የሚፈቱት ሳይሆን የህብረተሰቡን ድጋፍ ይጠይቃል። ሲል ፖሊስ አሳስቧል።</p>


</body>
</html>
