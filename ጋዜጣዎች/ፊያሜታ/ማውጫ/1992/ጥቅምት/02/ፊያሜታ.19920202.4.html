<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የወያኔው አቦይ ስብሐት በኢሕአፓው ኢያሱ አለማየሁ ተሞለጩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">የወያኔው አቦይ ስብሐት በኢሕአፓው ኢያሱ አለማየሁ ተሞለጩ</h1>


<p>የኢህአፓ አመራር ኮሚቴ አባል የሆኑት አቶ ኢያሱ አለማየሁ የወያኔ መስራችና መሪ የሆኑት አቶ ስብሀት ነጋ ለወይን ጋዜጣ በሰጡት ቃለ-መጠይቅ ኢህአፓን በተመለከተ ያቀረቡት ክስ ፍጹም ሀሰት ነው በማለት ያጣጣሉት መሆኑን ካናዳ የሚታተመው ሐዋርያ ጋዜጣ በመስከረም እትሙ ገለጠ።</p>

<p>አቶ ስብሐት ነጋ ኢህአፓን በከሃዲነትና በዘረኝነት ከመወንጀላቸው ባሻገር ድርጅቱ የሶማሊያንም የቀድሞ ወረራ የደገፈና ከጀብሀ ሻዕቢያ ጋርም ከጥንት ጀምሮ የወገነ ነው ማለታቸው በርካታ ኢትዮጵያዊያንን ያስገረመ ነው ሲሉ አቶ ኢያሱ አመልክተዋል።</p>

<p>ለሃዋርያ ጋዜጣ በሰጡት ቃል አቶ ኢያሱ ሲያብራሩ የትግራይ ህዝብ በተለይ ማን እንደታገለለትና ማን ደግሞ እንዱሰቃየውና እንደ በደለው፣ ናቅፋም ወስዶ እንዱስጨረሰው ያውቃል። ወያኔ ለትግራይ ህዝብ ራሱ መርገም የነበረ ነው። ወያኔ የኤርትራ ግንባሮች ስትራቴጂያዊ ወዱጅ የነበረ ነው። ከምዕራብ ሶማሊያ ጋር ተፈራርሞ በዚያድ ባሬ ሲረዱ የነበረ ነው። ለጋዱፊ አረብ ነን ብሎ ምሎ፣ ለአሜሪካ ፀረ-ኮሚኒስትና ቡችላ ነን ብሎ ራሱንና ሀገርንም የሸጠ ነው።» ብለዋል</p>

<p>አቶ ኢያሱ በመቀጠልም ወያኔ ኢህአፓ ከኤርትራ ጋር ተስማማ ተፈራረመ እያለ የሚቀባጥረው የራሱን የፖለቲካ ክስረት ለመደበቅና ሀገራችንንም አዱክሞ ለጥቃት መዱረጉን ለመሸፋፈን ነው። ከማለታቸውም ሌላ ተደረገ የተባለው ስምምነትና ፊርማ ሀሰት መሆኑን አመልክተዋል።</p>

<p>ከዚህም ሌላ ኢህአፓ በበኩሉ የኤርትራ ህዝብ የኢትዮጵያ ህዝብ ጠላት ነው ብሎ እንደማያምን አቶ ኢያሱ ማስረዱታቸውን ጋዜጣው ዘግቧል።</p>

<p>«ህዝቦች በሰላም ለመኖር መቻቻል አለባቸው» ያሉት አቶ ኢያሱ «በረጅሙ ስናየው ይህ ግልጽ ነው። ለእኛ ደግሞ ፕሮግራማችንንና አጀንዱችንን ወያኔ አይወስንልንም። ከሱዱን ተወያዩ ከኬንያ አትገናኙ የሚለን ወያኔ ሊሆን አይችልም። እኛ እይታችን የክልል ወይም የዘር አይደለምና ከወያኔ እንለያያለን ለአገራችን ለኢትዮጵያ ይጠቅማል ካልን ይበጃል ብለን ካመንበት ደግሞ መወሰድ ያለበትን እርምጃ ከመውሰድ ወደ ኋላ አንልም። ሻዕቢያ ኤርትራን ቅኝ ግዛት ናት በሉ ሲለን አይሆንም ብለን ተለያየን ተጣላን እንጂ ከ300 ገጽ በላይ የሀሰት መጽሀፍ እንደ መለስ ዜናዊና ወያኔ ጽፈን ሀቅን አልካድንም» በማለት ምላሽ መስጠታቸውን የቶሮንቶው የሃዋሪያ ጋዜጣ ዘግቧል። የኢህአፓን መግለጫ ሙሉ ቃል ይመልከቱ</p>


<h3 class="align-center">«ክህደትና ቅጥፈቱ ላይደበቅ ቅጥፈቱ ምን ሊፈይድ»</h3>


<p>የኢትዮጵያ ህዝባዊ አብዮታዊ ፓርቲ (ኢህአፓ) መስከረም 2 ቀን 1992 ዓ.ም «ክህደትና ዘረኝነት ላይደበቅ ቅጥፈቱ ምን ሊፈይድ?» በሚል ርዕስ መግለጫ ማውጣቱንና ወያኔ በኢህአፓ ላይ ያለውን አቋም ያወገዘ መሆኑን ቶሮንቶ የሚታተመው የሐዋሪያ ጋዜጣ መስከረም 4 ቀን ባወጣው እትሙ ዘግቧል።</p>

<p>ከወራት ጀምሮ ወያኔ በኢህአፓ ላይ የያዘው ዘመቻ ኢህአፓን በኤርትራ ደጋፊነት ፈርጆ ከህዝብ መነጠል እችላለሁ በሚል ቀቢፀ ተስፋ ላይ የተመሰረተ የሀሰት ፕሮፓጋንዱ ስርጭት ነው ሲል የኢህአፓ መግለጫ አውግዟል ሲል ገዜጣው ያመለክታል።</p>

<p>ወያኔ ኢህአፓን በዘረኝነት መክሰሱ የድርጅቱን ጭንቀትና ዝቅጠት ያመለክታል ያለው የኢህአፓ መግለጫ «ወያኔ ችግሩና ጠቡ ከኢትዮጵያ ህዝብ ጋር ነው ማን ቤተ- መንግስት እንደተሰየመ፣ ማን ኢትዮጵያ የምትባል አገር የለችም እንዱለ፣ ማን አንቀጽ 39ን (ተገነጣጠሉ የሚለውን አንቀጽ) ያካተተውን ህገ መንግስት እንዱፀደቀ ማን እነ ባህታዊ ፍቃደስላሴን፣ እነ አሰፋ ማሩንና ተስፋዬ ታደሰን እንደረሸነ፣ ማን በቀትር፣ በአደባባይ እየሱስ፣ በአዲስ አበባው የአንዋር መስጊድ በአረካ ወዘተ ንጹህ ዜጎችን እንደጨፈጨፈ፣ ማን እነ ፀጋዬ ገብረ መድህንን እንዱጠፋ፣ እነዶክተር ታዬን፣ አበራ የማነአብን፣ ፊታ/መኮንን ዶሪን፣ አባ አመሀየሱስን ወዘተ በህገወጥ መንገድ እንዱሰረ፣ ማን ፕሮፌሰር አስራት ወ/የስን በእስር ቤት በማማቀቅና ህክምና በመከልከል ለሞት እንደዱረገ፣ ማን በአንድ ብሄረሰብ ተወላጆች ቁጥጥር ያለ ኢኮኖሚ ሊመሰርት እንደሚሯሯጥ፣ ሀገርን ማን እንደሚዘርፍ፣ የከርቸሌዎችን ቁልፎች ማን እንደያዘ ማን ጋዜጠኞችን በማሰር አሳፋሪ ክብረወሰን እንዱገኘ፣ ማን የገራችንን ተቋሞች እንዱፈረሰ፣ ወዘተ። ህዝባችን አሳምሮ ያውቀዋል። » ሲል በመዘርዘር ህዝብን ማፈንና ማሰቃየት ቢቻልም በገሃድ የሚያውቀውን ግን እንደማያውቅ ማድረግ አይቻልም። »ሲል አብራርቷል።</p>

<p>በሌላ በኩል ኢህአፓ ስለ ራሱ አቋም ሲገልጥም «ኢህአፓ ከተቋቋመ ጀምሮ ተልእኮው ለኢትዮጵያ መታገል የአገር ጠላቶችን ሁሉ መታገል ነው።» ሲል አስታውቋል።</p>


</body>
</html>
