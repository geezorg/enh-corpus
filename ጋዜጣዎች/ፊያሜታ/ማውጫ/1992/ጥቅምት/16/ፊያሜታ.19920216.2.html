<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያ የመዐሕድና የፕሮፌሰር አስራት ተቆርቋሪ ወገኖች ቦርድ ሶስተኛ ጉባኤ የአቋም መግለጫና ውሳኔ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h3 class="align-center">የኢትዮጵያ የመዐሕድና የፕሮፌሰር አስራት ተቆርቋሪ ወገኖች ቦርድ ሶስተኛ ጉባኤ የአቋም መግለጫና ውሳኔ</h3>


<p>እኛ በመዐሕድ በተለያየ የኃላፊነት ደረጃ የምንገኝ የኢትዮጵያ የመዐሕድና የፕሮፌሰር አስራት ተቆርቋሪ ወገኖች ዛሬ ጥቅምት 13 ቀን 1992 ዓ.ም በአዲስ አበባ ግራር ሆቴል በተደረገው ጉባኤ የቦርዱ ስራ አስፈፃሚ ኮሚቴ ሪፖርት ካደመጠና በጥልቀትና በስፋት ከመረመረ በኋላ በአንድ ድምፅ የሚከተሉትን ውሳኔዎች ወስነዋል።</p>


<h3 class="align-center">1ኛ ድርጅታችን መዐሕድን በተመለከተ</h3>


<p>1.1 ጉባኤው ከቀረበለት ሪፖርት የድርጅታችን መሪ ክቡር ፕሮፌሰር አስራት ወልደየስ ከዚህ አለም በሞት ከተለዩ በኋላ ማ/ኮሚቴው በአስቸኳይ ብሄራዊ ሸንጎ ጠርቶ መሪውን ሳይተካ በመቅረቱ ድርጅቱ መሪ አልባ መሆኑን ተገንዝቧል። ስለዚህም በፓርቲው መርህ መሰረት እስከ ዛሬ በመዐሕድ ውስጥ ሲሰሩ የቆዩት ተግባራት ሁሉ ህገ ወጥ መሆኑን ተረድቷል።</p>

<p>1.2 የቦርዱ ስራ አስፈፃሚ ኮሚቴ ሁለተኛ ጉባኤዎች ከተካሄደበት ከግንቦት 1 ቀን 1991 ጀምሮ የመሪያችንን የቀብር ስነስራት በድምቀት እንዲፈፀም ከተደረገው ጥረት ጀምሮ በምትካቸው ብቃትና ጥራት ያለው መሪ ለመተካትና የድርጅቱ ደካማና ጠንካራ ጎን ገምግሞ የማስተካከያ እርምጃ ለመውሰድ የሚያስችለውን ብሄራዊ ሸንጎ እንዲጠራ ያደረገውን ያላሰለሰ ጥረት ከዚሁ ሪፖርት ግንዛቤ ወስዷል።</p>

<p>1.3 ጉባኤው በተጨማሪም የተቆርቋሪ ወገኖችን ለማጠናከር በውጭ ግንኙነት፣ በድርጅቱ፣ በህዝብ ግንኙነት ዘርፍ ያደረገውን ጥረት በጥልቀትና በስፋት ተመልክቷል።</p>

<p>1.4 በመጨረሻም የቀረበው ሪፖርት የሀገራችንን ሁኔታና ድርጅታችንን መዐሕድ ያሉበትን ሁኔታ ተንትኖ ለበለጠ ትግል ያደረገውን ጥሪ ይህ ጉባኤ ከልብ ተገንዝቧል። ስለዚህም /1/ ጉባኤው የስራ አስፈፃሚ ኮሚቴው ያቀረበውን የስራ ክንውን ሪፖርት እያደነቀ ሪፖርቱን በሙሉ ድምፅ አፅድቆ በሰነድነት እንዲቀመጥ ወስኗል።</p>


<h3 class="align-center">2ኛ የቀኝ አዝማች ነቅዐጥበብና አፍራሽ አመራርን በተመለከተ</h3>


<p>2.1 የቀኝ አዝማች ነቅዐጥበብ በቀለ አመራር ከ 1986 ዓ.ም ጀምሮ የድርጅቱ ጠንካራና ተቆርቋሪ አባላት በመበተን፣ መዋቅሮችን በማፈራረስ ተግባር ላይ በቀጣይነት መሰማራታቸውን ጉባኤው በመገንዘቡ።</p>

<p>2.2 በተጨማሪም በማይለካ ድካምና ጥረት የተቋቋመውን የድርጅቱን ቀስቃሽ ኃይል የሆነውን የሞረሽ ኪነት ቡድን በቅርቡ መበተናቸው ጉባኤው በሀዘን በመረዱቱ።</p>

<p>2.3 በአዲስ አበባ ካውንስል ውስጥና በማእከላዊ ኮሚቴ ሳይቀር የወያኔ አቀንቃኞችን በአመራር ላይ በማስቀመጥ ድርጅቱን ለማፈራረስ እያመቻቹ መሆናቸውን ግንዛቤ ውስጥ በማስገባት።</p>

<p>2.4 ለድርጅቱ ከልዩ ልዩ ምንጭ የተገኘውን ገቢ ከፋይናንስ ደንብና መመሪያ ውጪ በመጠቀማቸው በገለልተኛ የሂሳብ መርማሪዎች/ኦዲት/ እንዲመረመር አሻፈረኝ ማለታቸውን በመረዱት።</p>

<p>2.5 በድርጅቱ መተዱደሪያ ደንብ አንቀፅ 2.12 መሰረት በመላው አባላትና አካለት የተጠየቀውን በተለይም ክቡር ፕሮፌሰር አስራት ወልደየስ ከዚህ አለም በሞት ከተለዩ በኋላ የተጠናከረው የብሄራዊ ሸንጎ ጥሪ ችላ በማለታቸው አባላት እንዱይመረጥ በመከላከል እራሳቸውን በፓርቲው ስልጣን ላይ ለማቆየት ከፍተኛ መሰናክል መሆናቸውን በመገንዘብ።</p>

<p>2.6 ድርጅታችን መዐሕድ ከተቋቋመ ጀምሮ የጀርባ አጥንት በመሆን በፋይናንስ፣ በማቴሪያል፣ በዲፕሎማሲና በድርጅታዊ ስራ ምትክ የማይገኝለት ከፍተኛ አስተዋፅኦ በማድረግ ላይ ያሉትን ድጋፍ ሰጭ ኮሚቴዎችን በማፈራስና በከፍተኛ አመራር ላይ ያሉትን እውቅ መሪያችን ላይ በማጥፋት ስደተኛውን ከኑሮው ለማፈናቀል ለእየመንግስታቱ የሞትን ደብዱቤ በምሬትና በከፍተኛ ሀዘን ተመልክቶ</p>

<p>1ኛ የቀኝ አዝማች ከስነስርዓት የወጣ አመራር በአንድ ድምፅ በማውገዝ ብሄራዊ ሸንጎው ተጠርቶ እስኪወሰን ድረስ በመዐሕድ ያላቸውን አመራር እውቅና አንስቷል። ስለሆነም በፓርቲው ስም የሚፈፀሙት ማንኛውም እንቅስቃሴ ህጋዊነት እንዱይኖረው</p>

<p>2ኛ ከእርሳቸውም ጋር የዚህ አፍራሽ ተግባር ተሰልፈው የቅርብ ተባባሪዎቻቸው የሆኑት በተለይም</p>

<p>1ኛ አድማሱ መከተ<br/>
2ኛ ሳህሌ ሰይፉ</p>

<p>በድርጅቱ ውስጥ እየፈፀሙ ያሉትን አፍራሽ አሰራር ለማስቆም ይቻል ዘንድ ከማንኛውም የፓርቲው ተግባራት እንዲታገዱና ለብሄራዊ ሸንጎ ፍርድ እንዲቀርቡ ወስኗል።</p>

<p>3ኛ የመዐሕድ ህጋዊ ህልውና እንዲጠበቅና በህዝብ ዘንድ የነበረው ከበርቴና ተቀባይነት እንደገና እንዲረጋገጥ የተቆርቋሪዎች ስራ አስፈፃሚ ኮሚቴ በስፋት አባላትና ደጋፊዎች ተከታዮችን አጠቃላይ ህዝባዊ ስብሰባን ጠርቶ ስለ ሸንጎው መሰብሰብ ውሳኔ እንዲሰጥ ወስኗል።</p>

<p>4ኛ በኢትዮጵያ ታሪካዊ ጠላቶች አደፋፋሪነት በኢትዮጵያ ላይ የተጀመረው ሀገሪቱን የማፈራረስ ዘመቻ በአስቸኳይ ቆሞ ህዝቡ አንድነቱን የሚያጠናክርበት ዘዴ በስልጣን ላይ ያለው መንግስት አስፈላጊውን ጥረት ሁሉ እንዲያደርግ እየጠበቀ እስከ ዛሬ የደረሰውን የህዝብ እልቂት ተጠያቂው ወራሪው የሻዕቢያ ቡድን መሆኑን ጉባኤው ተገንዝቧል።</p>

<p>5ኛ በሪፖርቱ ላይ እንደተገለፀው በድርጅት በህዝብ ግንኙነትና በውጪ ግንኙነት የሚደረገው ጥረት ተጠናክሮ እንዲቀጥል ጉባኤው ወስኗል።</p>

<p>የኢትዮጵያ የመዐሕድና የፕሮፌሰር አስራት ተቆርቋሪ ወገኖች<br/> 
ጥቅምት 13 ቀን 1992 ዓ.ም</p>
<p>አዲስ አበባ</p>


</body>
</html>
