<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«የኢትዮጵያ የማብራሪያ ጥያቄ ለመጨረሻ ጊዜ በአአድ መልስ ይሰጠዋል»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">«የኢትዮጵያ የማብራሪያ ጥያቄ ለመጨረሻ ጊዜ በአአድ መልስ ይሰጠዋል»</h1>

<p class="align-right">የማነ ገ/መስቀል</p>


<p>የኤርትራ መንግስት ቃል አቀባይ የማነ ገብረመስቀል ጥቅምት 22 ቀን በሰጡት መግለጫ ኢትዮጵያ በሰላም ማስፈፀሚያው ቴክኒካዊ ዝርዝር ላይ ያቀረበችው ጥየቄ ጦርነት ለማራመድ ሃሳብ ስላላት እንደ እውነተኛ የሚብራራላት ጉዱይ ኖሮ አይደለም በማለት ኢትዮጵያን ከኮነኑ በኋላ ላቀረበችው ጥያቄዎች የአፍሪካ አንድነት ድርጅት ከሁለትና ከሶስት ሳምንት በኋላ ለአንዴና ለመጨረሻ ጊዜ መልስ እንደሚሰጥበት አመልክተዋል።</p>

<p>የኤርትራ መንግስት በአፍሪካ የሰላም አቋም ሆነ በአልጀርሱ የማስፈጸሚያ ቴክኒካዊ ዝርዝሮች ላይ አንድም ችግር እንደሌለበት የገለጡት እኚሁ ቃል አቀባይ ጉዱዮችን የሚያጣራ አንድ ገለልተኛ ኮሚሽን እንደሚቋቋም ጨምረው ገልጸዋል።</p>

<p>አቶ የማነ በሰጡት ማብራሪያ ይህ የሚቋቋመው ገለልተኛ ኮሚሽን አወዛጋቢ ቦታዎች እየዞረ የሚመለከትና የሁለቱ አገሮች የጦር ወታደሮች የሚራራቁበትን ሁኔታ ያጠናል ብለዋል።</p>

<p>ቃል አቀባዩ በማከልም የሚቋቋመው ኮሚቴ አወዛጋቢ ቦታዎች እየተዘዋወረ ይፈትሽ እንጂ ይህ የኢትዮጵያ ነው ያኛው የኤርትራ ነው ማለት እንደማይችል ጠቅሰው ያ የሚወሰነው የድንበር ክለላው ሲፈጸም ብቻ እንደሆነ አስምረውበታል።</p>

<p>በሌላ በኩል አቶ የማነ በሰጡት መግለጫ የአልጄሪያው ፕሬዚዱንት ልዩ ልዑክ አህመድ ኡያህያ በሰላሙ ሂደት ላይ ኤርትራ የወሰደችውን አቋም አድንቀው የኢትየጵያ አቋም ግን ለሰላሙ ሂደት እንቅፋት የፈጠረ መሆኑን ገልፀዋል ሲሉ አመልክተዋል።</p>

<p>በኢትዮጵያ በኩል ተደጋግሞ የተጋለጠው አቋም ኤርትራ ከወረራው በኋላ የያዛቸውን የኢትዮጵያ መሬቶች በሙሉ በመጀመሪያ ትለቃለች የሚል ነው።</p>


</body>
</html>
