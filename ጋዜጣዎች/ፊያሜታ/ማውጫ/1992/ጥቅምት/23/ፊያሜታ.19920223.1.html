<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ጦርነቱ አይቀሬ መሆኑ ፍንጭ እያሳየ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ጦርነቱ አይቀሬ መሆኑ ፍንጭ እያሳየ ነው</h1>


<p>ቀደም ሲል በአፍሪካ አንድነት ድርጅት በወጣው የሰላም ዕቅድ መሰረት የኤርትራ መንግስት ኢትዮጵያን በመውረር የያዛቸውን የኢትዮጵያ ግዛቶች ለቆ እንዲወጣ የሚለው ሃሳብ በስራ ላይ እንዲውል ግፊት ባለመደረጉ የኤርትራ መንግስት ለቆ ለመውጣት ፈቃደኛ አልሆነም።</p>

<p>የኢትዮጵያ መንግስት የሰላም እቅዱን የተቀበለው ቢሆንም የኤርትራ ጦር በመጀመሪያ ከኢትዮጵያ ግዛቶች እስካልወጣ ድረስ አንዱችም ስምምነት እንዱማይፈርም በተደጋጋሚ ገልጧል። በዚህም ምክንያት የሻዕቢያ ጦር በአጭር ጊዜ ውስጥ ከያዛቸው የኢትዮጵያን ግዛቶች ለቆ የማይወጣ ከሆነ ኢትዮጵያ ዱር ድንበሯን ለማስከበር የመልሶ ማጥቃት እርምጃ ልትወስድ እንደምትችል የዲፕሎማቲክ ምንጮች ያስጠነቅቃሉ።</p>

<p>በሌላ በኩል የኢትዮጵያ አቋም የማይነቃነቅ የሆነባቸው የኤርትራ አመራር አባለት በሃሳብ በሁለት መከፈላቸውን የዲፕሎማቲክ ምንጮች ይናገራሉ።</p>

<p>እንደ ዲፕሎማቲክ ምንጮቹ መረጃ የሻዕቢያ አመራር ከፊሉ ቀደም ሲል በተሰጠው ሃሳብ መሰረት ከኢትዮጵያ መሬት ለቀን እንውጣ ሲል ከፊሉ ደግሞ ጦርነቱን እንቀጥል በሚል የተለያዩና የተወዛገቡ መሆናቸውን ይገልጻል።</p>

<p>በሰላም የኢትዮጵያን መሬት ለቀን እንውጣ የሚሉት ወገኖች ያቀረቡት ምክንያት ጦርነቱ ቢከፈት ኤርትራ ብቃትና ጥራት ያለው ሰራዊት ስለሌላት ከፍተኛ ጉዱት ሊደርስባት እንደሚችል ያስጠነቅቃሉ።</p>

<p>በጦርነቱ ለመግፋት ሃሳብ ያቀረቡት ወገኖች በበኩላቸው በጦርነቱ የማሸነፍ ተስፋ እንዱላቸው በመግለጽ ለዚህ የአቅም ግንባታም የሚሆናቸውን 11ኛ ዙር የብሔራዊ ውትድርና ሰራዊት ማሰልጠን ያለውን ኤርትራዊ ሁሉ እየሰበሰቡ ወደየማሰልጠኛ ጣቢያዎች በመግባት ላይ መሆናቸውን የዲፕሎማቲክ ምንጮቹ ያስረዱሉ።</p>

<p>ቀደም ሲል ግን የኢትዮጵያን መሬት በሰላም ለቆ ለመውጣት ቀርቦ የነበረው ሃሳብ ወደ ሰራዊቱ ሁሉ ወርዶ እፎይታን ፈጥሮ እንደነበር የሚገልጡት የዲፕሎማቲክ ምንጮች አሁን ግን በጦርነቱ እንግፋ የሚል ሃሳብ በመፈጠሩ ሰራዊቱን ስጋት ላይ መጣሉን አመልክተዋል።</p>

<p>በዚህም ምክንያት ለጥቂት ጊዜያትም ቢሆን ረገብ ብሎ የነበረው የኤርትራ ሰራዊት መክዱት አሁን እንደገና በማንሰራራት ላይ መሆኑ ታውቋል።</p>

<p>በርካታ የፖለቲካ ታዛቢዎች እንደሚያስጠነቅቁት ግን የኤርትራ አመራር አካላት በአንድ አቋም የማይፀኑ በድንገት ግልብጥ ሊሉ የሚችሉ እምነት የማይጣልባቸው ስለሆነ እንፈጽማለን ያሉትን በሰላም ይፈጽማሉ ብሎ ማመን መዘናጋትን ያስከትላል።</p>

<p>በአውሮፓ የሚገኙ የኤርትራ ዲፕሎማቶች በበኩላቸው ባድመም ሆነ ሌሎቹ በኤርትራ የተያዙት የኢትዮጵያ መሬቶች በሙሉ የኤርትራ ናቸወ በማለት ሲያስተጋቡ ከርመዋል። እንዲያውም ጦርነት የምናካሂደው መሬታችን በመሆኑ ነው ሲሉ በጦርነቱ እንደሚገፉበት አብራርተዋል።</p>

<p>በቅርቡ በኢትዮጵያ የተመደቡት አዲሱ የዩ.ኤስ.አሜሪካ መንግስት አምባሳደር ኔጊ ከነጻው ፕሬስ ጋር ባደረጉት ቃለ-ምልልስ ቀደም ተግባራቸው የኢትዩ-ኤርትራን ጦርነት ማስቆም እንደሆነ ገልጠዋል። አምባሳደሩ ይህንን ለበለጠ ጥረት በሰላማዊ መንገድ እንዲፈታ እንደሚጥሩም አረጋግጠዋል።</p>

<p>አምባሳደሩ ስለሰላሙ ስምምነት የዩ.ኤስ አሜሪካ ጥረት ምንም የሰጡት ዝርዝር ባይኖርም በምስጢር የተያዘ ጉዱይ መሆኑን ግን ሳይገልጡ አላለፉም።</p>

<p>የአፍሪካ አንድነት ድርጅት የወቅቱ ሊቀ መንበር የአልጄሪያው ፕሬዚዱንት አብዱል አዚዝ ቡተፍሊካ ልዩ ልዑካቸውን በመላክ አስመራና አዲስ አበባ ሲመላለሱ ቆይተዋል።</p>

<p>እንደ ዲፕሎማቲክ ምንጮች ገለጣ መሰረት ልዩ ልዑኩ ቀደም ሲል የተለየ ሃሳብ ይዘው ባለመምጣታቸው ልዕኳቸው ምንም አዲስ ነገር እንደማያስገኝም ስጋት ያለ መሆኑን ያመለክታል።</p>


</body>
</html>
