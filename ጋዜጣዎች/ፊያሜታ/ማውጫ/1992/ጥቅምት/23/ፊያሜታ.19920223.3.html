<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያ በሰላሙ ስምምነት ላይ ከአአድ ጋር መወያየት ትፈልጋለች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ኢትዮጵያ በሰላሙ ስምምነት ላይ ከአአድ ጋር መወያየት ትፈልጋለች</h1>


<p>ኢትዮጵያ ከጎረቤቷ ከኤርትራ የተሰነዘረባትን ጦርነት ለአንዴና ለመጨረሻ ጊዜ በአፍሪካ አንድነት ድርጅት በቀረበው የሰላም እቅድ መሰረት ሰላምን ለመፍጠር እንዲቻል በቅርቡ በወጣው ቴክኒካዊ የአፈፃፀም ሂደት ላይ ከአፍሪካ አንድነት ድርጅት ጋር ለመወያየት እንደምትፈልግ ፓና የዜና ወኪል ዘገበ።</p>

<p>ባለፈው እሁድ ከውጪ ጉዱይ ምኒስትር በተሰጠ መግለጫ ለውሳኔ አስፈላጊ የሆነው ውይይት በኢትዮጵያው ጠቅላይ ምኒስትር መለስ ዜናዊና በአልጄሪያው ፕሬዚዱንት አብዱል አዚዝ ቡተፍሊካ ልዩ ልዑክ በሆኑት በአህመድ ኦያህያ መካከል መደረሱ ታውቋል።</p>

<p>ጠቅላይ ምኒስትር ባለፈው አርብ በድጋሚ ከአልጄሪያው ፕሬዚደንት ልዩ ልዑክ ጋር በተገናኙበት ወቅት ቴክኒካዊው የአፈፃፀም ዝርዝር በአሁኑ ጊዜ የኤርትራ መንግስት ከያዛቸው የኢትዮጵያ ግዛቶች ጦሩን የሚያስወጣ ለመሆኑ ምንም ተጨባጭ ዋስትና የለውም ብለዋቸዋል።</p>

<p>አቶ መለስ በሰጡዋቸው ማብራሪያ የኤርትራ መንግስት በ1990 ዓ.ም ኢትዮጵያን በመውረር የያዛቸውን የኢትዮጵያ ግዛቶች በሙሉ ለቆ መውጠቱ በኢትዮጰያ በኩል የቀደምትነት ደረጃ የሚሰጠው ነው ካሉ በኋላ ይህን ለማስፈጸም ግን አሁን ባለው መልኩ ቴክኒካዊ የማስፈጸሚያ ዝርዝሩ ዋስትና የሚሰጥ እንዱልሆነ ገልጸውላቸዋል።</p>

<p>የአልጄሪያው ፕሬዚዱንት ልዩ ልዑክ አህመድ ኡያህያ ይህን የኢትዮጵያን አሳሳቢ መልዕክት ማስታወሻ የያዙበት እንደሆነም ፓና አመልክቷል።</p>

<p>በዚህም መሰረት ለሰላም ስምምነቱ እንቅፋት በሆኑት ጉዱዮች ላይ ለመወያየት አቶ መለስና ልዩ ልዑኩ መግባባት ላይ የደረሱና በቅርቡም ከአፍሪካ አንድነት ድርጅት ጋር በዚሁ ጉዱይ ላይ ውይይት እንደሚካሄድም ዜናው ጨምሮ ዘግቧል።</p>


</body>
</html>
