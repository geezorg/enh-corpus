<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የጃንሆይ የዘውድ በዓል ዛሬ በድምቀት ይከበራል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">የጃንሆይ የዘውድ በዓል ዛሬ በድምቀት ይከበራል</h1>


<p>በኢትዮጵያ የመጨረሻው ንጉሰ ነገስት ግርማዊ ቀዱማዊ ኃይለስላሴ የዘውድ በዓል ዛሬ ጥቅምት 23 ቀን፣ 1992 ዓ.ም እንደሚከበር ታወቀ።</p>

<p>ከዛሬ 69 ዓመት በፊት ጥቅምት 23 ቀን፣ 1923 ዓ.ም «ንጉሰ ነገስት» ተብለው ዘውድ የጫኑት ቀዱመዊ ኃ/ስላሴ ከደርግና ከዚያ ወዲህ ባሉት ዓመታት የዘውድ በዓላቸው እምብዛም ሳይከበር መቆየቱ ይታወሳል። በዛሬው ዕለት የሚከበረውን የዘውድ በዓል ግን ቁጥራቸው በርካታ የሆኑ የራስ ተፈሪ ተከታይ ጃማይካዎች በድምቀት እንደሚያከብሩት ለማወቅ ተችሏል።</p>

<p>ይህን በዓል ለማክበር ከመጡት መሃል በጃማይካ ወስጥ ስመጥር የሆኑት የቦብ ማርሊ የቅርብ ወዱጅ ዘመዶች ይገኙበታል። ሪፖርተራችን በስልክ እንዱሳወቀን ከሆነ በትላንትናው ጠዋት ቦሌ አየር ማረፊያ እንደደረሱና የዛሬውን በዓል ለማክበር በርካታ ጃማይካዊያን ወደሚገኙበት ምስራቅ ሸዋ፣ ሻሸመኔ መሄዱቸውን ገልጾልናል።</p>

<p>እንደሪፖርተራችን ዘገባ ከሆነ በዛሬው ዕለት ሻሸመኔ በልዩ ሁኔታ ደምቃ ትውላለች። የኢትዮጵያ ሰንደቅ ዓላማ ከፍ ብሎ ይውለበለባል... የጃንሆይም 69ኛ የዘውድ በዓል በድምቀት ይከበራል፤ ተብሎ እንደሚጠበቅ አብራርቷል።</p>

<p>ጃማይካውያኑ፣ ከእነሱም ውስጥ ራሳቸውን የራስ ተፈሪ ተከታይ አድርገው የሚወስዱት (ራስታዎች) ቀዱማዊ ኃ/ስላሴ እንደ አንድ ነቢይ እንደሚቆጥሯቸው ይታወቃል። የጃንሆይን መሞት በተመለከተ የሚሰነዘረውን ሃሳብ አይቀበሉትም። «ድሮም ነቢይ በአገሩ አይከበርም!» አባባል አላቸው። የሆኖ ሆኖ ግን 69ኛው የዘወድ በዓል በጃማይካዎቹ ዘንድ በድምቀት ሲከበር በሌሎች ኢትዮጵያዊያን በኩል ግን ያን ያህልም ትኩረት የሚሰጠው ሆኖ አለመገኘቱ ብዙዎችን የሚያስገርም ሆኗል።</p>

<p>ቀዱማዊ ኃ/ስላሴ ከንግስት ዘውዲቱ ሞት በኋላ በሁለተኛው ቀን፣ መጋቢት 24፣ 1922 ዓ.ም ንጉሰ ነገስት ሆነው የዘውዲቱን አልጋ መውረሳቸው በአዋጅ መነገሩ ይታወሳል። የዘውድ በዓላቸው ግን ከንግሳቸው ሰባት ወራት በኋላ የዛሬ 69 ዓመት ጥቅምት 23፣ 1923 ዓ.ም ነው የተፈፀመው... ለሁሉም ግን «እንኳን ለ69ኛው የዘውድ በዓል አደረሳችሁ» እንላለን።</p>


</body>
</html>
