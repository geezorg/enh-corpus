<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሓህሥህ በሚዲያው የቀረበበትን ክስ አስተባበለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ICRC በሚዲያው የቀረበበትን ክስ አስተባበለ</h1>


<p>የአለም አቀፍ ቀይ መስቀል ኮሚቴ በቅርቡ በሚዲያዎች ሪፖርት ከአፍሪካው ቃል አቀባይ የተገኘ ዜና በሚል ባወጡት ዜና በፈቃደኝነት ኤርትራዊያን በቡሬ በኩል ወደ ኤርትራ የተላኩት የጄኔቫ ኮንቬንሽኖችን የሚቃረን ነው በማለት መግለጫ ሰጥቷል የተባለውን ክስ ሙሉ በሙሉ ማስተባበሉ የተገለጠ።</p>

<p>አለም አቀፍ ቀይ መስቀል ይህ መግለጫ የሰጠው የኤርትራ የዜና ወኪል ከአለም አቀፍ ቀይ መስቀል ኮሚቴ የአፍሪካ ክፍል ቃል አቀባይ እንደገለጡት በማስመሰል ያቀረበችውን ጽሁፎች በመቃወም መሆኑም ተገልጧል። ይህን የገለጡት ሚስተር ኢርዋን ደቬዝ ናቸው።</p>

<p>በጦርነት ግጭቶች ወቅት በገለልተኛነት የሚሰራ መሆኑ በአለምአቀፍ ደረጃ የታወቀለት የአለም አቀፍ ቀይመስቀል ኮሚቴ እስካሁን 60 ጊዜ ኢትዮጵያንና ኤርትራዊያን በሰላም ድንበሩን ተሻግረው ወደየአገሮቻቸው እንዲገቡ ማድረጉን የድርጅቱ መግለጫ ጨምሮ ገልጧል።</p>

<p>«ከነዚህ መካከል 43 የሚሆኑት ኦፕሬሽኖች የተፈጸሙት በቡሬ በኩል መሆኑን የአለም ቀይ መስቀል ማህበር ኮሚቴ ገልጦ በመቶዎች የሚቆጠሩ ሰዎችን ከነንብረቶቻቸው በሰላም መሸኘት ምን ማለት እንደሆነ ገልጦ ድርጅቱ አሳሳቢ የሆኑ ሁኔታዎችን በመግለጥ ለሚመለከታቸው ባለስልጣኖች ማሳወቅ ተግባርና ሃላፊነቱ መሆኑን አስታውቋል።</p>

<p>ድርጅቱ በሰጠው መግለጫ የአለም አቀፍ ቀይ መስቀል በየትኛውም ወቅት በአለም አቀፍ የፕሬስ ወኪል በስህተት እንደተጠቀሰው ስለጄኔቫ ኮንቬንሽኖች መጣስ ጉዱይ አንዴም ተቃውሞ የገለጠበት ጊዜ አለመኖሩን ጠቅሷል።</p>

<p>መግለጫው በማጠቃለያው ላይ በሰጠው ቃል «የአለም አቀፍ ቀይ መስቀል ኮሚቴ ቁጥራቸው 1500 የሚሆኑ ኤርትራዊያን መሸኘት ያለ አንዱች ችግር በሰላም የተከናወነ መሆኑን አመልክቷል።</p>


</body>
</html>
