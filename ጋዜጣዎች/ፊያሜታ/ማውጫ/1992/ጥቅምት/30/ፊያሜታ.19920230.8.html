<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ወላይታ ሶዶ ውስጥ ብጥብጥ ተነሳ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ወላይታ ሶዶ ውስጥ ብጥብጥ ተነሳ</h1>


<p>ጥቅምት 28 ቀን፣ 1992 ዓ.ም በደቡብ ኢትዮጵያ ወላይታ ሶዶ ከተማ ውስጥ በተነሳ ብጥብጥ ቁጥራቸው በርካታ የሆኑ ሰዎች የአካል ጉዱት የደረሰባቸው ሲሆን፣ የሌላ ብሔር ተወላጆች ሆቴልና ንብረት ከጥቅም ውጪ ሆኗል። የሰላማዊ ሰልፉ እንቅስቃሴ አሁንም የቀጠለ መሆኑን ያረጋገጠው ሪፖርተራችን በትላንትናውም ዕለት ከወላይታ ሶዶ ከተማ 18ኪ.ሜ ርቀት ላይ በምትገኘው ቦዲቲ ከተማም ተመሳሳይ ዓላማ ያለው ሰላማዊ ሰልፍ መደረጉን አረጋግጧል።</p>

<p>የችግሩ መንስዔ የተጀመረው ከጥቂት ዓመታት ቀደም ብሎ በደቡብ ብሔሮች ውስጥ የቋንቋ ማዋሃድ ለመፍጠር በተደረገው ጥረት ሳቢያ ነው። ቋንቋዎችን አዋህዶ አንድ መልክ በማስያዝ ተማሪዎች በዚህ አዲስ ቋንቋ እንዲማሩ ዕቅድ ይይዛል። በዚህም መሰረት ለዚህ ፕሮጀክት ማስፈጸሚያ 49 ሚሊየን ብር ተመድቦ ጥናቱ አልቆ መጽሀፍት ታትመው በዚህ ዓመት ስራ ላይ እንዲውል ግዱጅ በተቀላቀለበት መልኩ ተፈጻሚ ይሆናል።</p>

<p>እነዚህ የተቀላቀሉት ቋንቋዎች የወላይታ፣ የጋሞ፣ የጎፋ እና የዱዋሮ ሲሆኑ የሁሉም መጠሪያ «ወጋጎዱ» እንዲሆን ከተወሰነ በኋላ ነው በዚህ ቅልቅል ቋንቋ ተማሪዎች እንዲማሩ የተወሰነው። ባለፈው ዓመት (1991) ላይ ከአካባቢው የተውጣጡ የአገር ሽማግሌዎች ይህን ወጋጎዱ በመቃወም አዲስ አበባ ድረስ በመምጣት ሁኔታውን ለተወካዮች ምክር ቤት ገልፀው እንደነበር የሚታወስ ነው። ሆኖም የተወካዮች ምክር ቤት በወቅቱ አፋጣኝ ምላሽ መስጠት ባለመቻሉ ሁኔታው እንዲባባስ ሆኗል የሚሉ ወገኖች አሉ። በሌላ በኩል ግን የወላይታ ህዝብ ይህን ሁኔታ ለመፍታት ባደረገው ጥረት ስለ ክልል ግንዛቤ ያላቸውን የተወካዮች ም/ቤት ምክትል አፈጉባዔ ዶ/ር ጴጥሮስ ኦላንጎን፣ የማስታወቂያ ሚንስትሩን አቶ ወ/ሚካኤል ጫሞንና ሌሎች ከፍተኛ ባለ ስልጣናትን ወደ ስፍራው በመጥራት ውይይት አካሂዶ እንደነበር ይታወሳል። ሆኖም አንዱችም መፍትሔ ሊያስገኙ ባለመቻላቸው አሁን የተፈፀመው ብጥብጥ የሰው ህይወት መጥፋት ደርሷል የሚሉ ወገኖች አሉ።</p>

<p>ከዚህም አልፎ ተርፎ ይህን «ወጋጎዱ» የመማሪያ ቋንቋ የተቃወሙ ሰዎች ለእስር የተዱረጉ መሆናቸውን አንዱንድ ያነጋገርናቸው ግለሰቦች ገልፀውልናል። ከትላንት በስቲያ በወላይታ የሚገኙ ት/ቤቶች የተነሳው ሰላማዊ ሰልፍ ቋንቋውን በመቃወም ብቻ ሳይሆን እነዚህ ያለአግባብ የታሰሩ ሰዎችም እንዲፈቱ የሚጠይቅ ነበር። ይህን ሰላማዊ ሰልፍ የተቀላቀሉት ደግሞ ተማሪዎቹ ብቻ ሳይሆኑ የአካባቢው ነዋሪዎችም ነበሩ።</p>

<p>ሰላማዊ ሰልፍ ገና በጠዋት እንደተጀመረ ፖሊሶች ሰልፉን ለመበተን ጥረት አድርገው ሳይሳካላቸው ቀረ። ቀጥሎም የታጠቁ ፖሊሶች ወደ ሰማይ በመተኮስ ሰልፉ እንዲበተን ጥረት አደረጉ፤ አሁንም አልተሳካም። ይልቁንም ወደ ፖሊሶቹ ድንጋይ በመወርወር ፖሊሶቹን ማባረርና ማሳደድጀመሩ። በዚህን ወቅት ነው ሰላማዊ ሰልፉ ወደብጥብጥ እና ማንም ሊቋቋመው ወደ ማይቻልበት ደረጃ የደረሰው። ሁኔታው ከፖሊሶች አቅም በላይ</p>

<p>ሆነ። ፖሊስ ትጥቁን ጣለ። ከተማውን ሰላማዊ ሰልፈኞች በቁጥጥር ስር አዋሉት።</p>

<p>አንዱንድ የአካባቢው ምንጮች እንደገለፁት ከሆነ ከዚህ ቀደም ቋንቋውን በመቃወማቸው ታስረው የነበሩ ሰዎችን እስከማስፈታት ደረጃ ተደረሰ። ቀስ በቀስ የተማሪዎቹ ጥያቄ ተዘንግቶ ሁኔታዎች መልካቸውን ቀየሩ። ከተማሪዎች ጋር የተቀላቀሉ ሌሎች የከተማው ሰዎች በተለምዶ «የዶርዜ» (የጋሞ) ብሄር ተወላጆችን ሱቆች መሰባበር እና መዝረፍ ጀመሩ። በዚህ ዘረፋ ቀጥለው ከዚህ ቀደም ከወላይታዎች ጋር በቂም በቀል ውስጥ የነበሩት የሌሎች ብሔር ተወላጆችን ንብረት ማውደም ተያያዙ። ከተማ ውስጥ የነበሩ ሌሎች ብሔሮች በሁኔታው ተደናግጠው ወደ ገጠር አካባቢዎች እስከመሸሽ ደርሰው ነበር።</p>

<p>እስከ ከሰዓት ረፋዱ ድረስ የቀጠለው ይህ ረብሻ ከመንግስት ቁጥጥር ውጪ ሆኖ በቡድን የተደራጁ ኃይሎች ያሻቸውን የሚፈፅሙበት ሆነ። በዚህም መሰረት ከወላይታ ብሄር ውጪ የሆኑት ሆቴሎችና ሱቆች የመሰባበርና የመዘረፍ ዕጣ ደረሳቸው። ከትላንት በስቲያው ብጥብጥ ሳቢያ ከተሰባበሩት ሆቴሎች መካከል «መርካቶ ሆቴል፣ አብነት ሆቴልና ነፃነት ሆቴል» በዋናነት የሚጠቀሱ ነበሩ።</p>

<p>ሁኔታው ሆቴሎችና የንግድ ተቋሞች ላይ ከማተኮር አልፎ እነዚሁ ቡድኖች ወደ ተጠቀሱት ሌሎች ብሔሮች መኖሪያ ቤት በመሄድ ግለሰቦችን ደብድበዋል፤ ንብረታቸውን ዘርፈዋል። ከትላንት በስቲያ ከሰዓት በኋላ ወላይታ ሶዶ ሙሉ ለሙሉ ከመንግስት ቁጥጥር ውጪ በመሆኗ የመንግስትና የግል ተቋማት ተዘግተው ለመዋል የግድ ሆነባቸው። የወላይታ ሶዶ ሆስፒታል ብቻ ክፍት ሆኖ ከከተማው የሚጎርፈውን ቁስለኛ ተቀብሎ ሲያስተናግድ ውሏል።</p>

<p>ይህ ከመንግስትና ከፖሊስ ቁጥጥር ውጭ የሆነ ረብሻ ሊቆም የቻለው ከሰዓት በኋላ ረፋዱ ላይ በሄሊኮፕተር ተጭነው በመጡ ልዩ የፖሊስ ኃይሎች ነው። ይህ ኃይል በድንገት ከየት ተነስቶ እንደመጣ እስካሁን የታወቀ ነገር ባይኖርም ከተማውን እንደገና ለመቆጣጠር መቻሉ ግን ታውቋል።</p>

<p>እስከትላንትናው ዕለት ድረስ ጠቅላላ ሁኔታውን ስንከታተል የቆየን ሲሆን፤ የደረሰን የመጨረሻ ሪፖርት ከዚህ የሚከተለው ነው።</p>

<p>በትላንትናው ዕለት ለሞቱት ሰዎች የቀብር ስነስርዓት ተደርጎ እንደነበር ላቀረብነው ጥያቄ «በአካባቢው ብሔሮች ባህልና ልምድ መሰረት አስከሬን ጥቂት ቀናት ቆይቶ እንደሚቀርብ ተገልጾልናል» ብሏል ሪፖርተራችን። በመቀጠል እንደገለፀው እስካሁን የቀብር ስነስርዓት አልተፈፀመም። በመንግስት በኩል ሁለት ሰዎች ሞተዋል የተባለውም አጠራጣሪ ነው። የአካበቢው ነዋሪዎች ቢያንስ 3 ሰው እንደሞተ ነው የሚናገሩት።</p>

<p>አሁን ስላለው ሁኔታ ጠይቀነው ሲመልስ... በሄሊኮፕተር የመጡት ልዩ ኃይሎች ሰኞ እለት በስፍራው የነበሩ ፖሊሶችን አስረዋቸዋል። ለምን እንዱሰሯቸው ግልፅ ባይሆንም ምናልባት በሞቱት ነዋሪዎች ምክንያት ሊሆን ይችላል የሚል ግምት አለ።</p>

<p>ከዚያ በተረፈ ግን ሱቆች እና ሌሎች ድርጅቶች ተከፍተው ስራቸውን ቀጥለዋል። ያልተከፈተና ስራውን ያልጀመረው ትምህርት ቤት ብቻ ነው። ይህ ሁኔታ ካልተስተካከለ የተማሪዎቹ ትምህርት መቀጠልም አጠራጣሪ ደረጃ ላይ ነው ብሏል ሪፖርተራችን ከወላይታ ሶዶ</p>


</body>
</html>
