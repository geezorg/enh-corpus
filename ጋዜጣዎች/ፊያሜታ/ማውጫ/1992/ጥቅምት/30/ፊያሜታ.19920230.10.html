<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ቤተ ክርስቲያኒቱም ሀገሪቱም አንድ ታላቅ ሰው አጣች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ቤተ ክርስቲያኒቱም ሀገሪቱም አንድ ታላቅ ሰው አጣች</h1>


<p>በእምነታቸው ፅኑዕ፣ ቤተ ክርስቲያን አፍቃሪና ሀገር ወዱድ የሆኑት አቶ ሙሉጌታ ገ/ወልድ በ69 ዓመታቸው ባለፈው ሳምንት ከዚህ ዓለም በሞት ተለይተዋል። ቅን፣ አስተዋይ ቸርና ሰው አክባሪ፣ እንደሆኑ ሁሉም ይመሰክርላቸዋል። አቶ ሙሉጌታ ገ/ወልድ፣ የቀብራቸው ስነስርዓት የተፈፀመው እሁድ ጥቅምት 27 ቀን፣ 1992 ዓ.ም በደብረ ዘይት ከተማ ቃጅማ ጊዮርጊስ ቤተ ክርስቲያን ነው።</p>

<p>ነዋሪነታቸው በመዲናችን አዲስ አበባ የሆኑት የአቶ ሙሉጌታ ገ/ወልድ የቀብር ስነስርዓት በደብረ ዘይት ሊሆን የቻለበት ምክንያት የቤተሰብ የቀብር ቦታ በቃጅማ ጊዮርጊስ የተዘጋጀ ስለሆነ ነው። በዚሁ የቀብር ስነስርዓት ላይ እጅግ ብዙ ህዝብ የተገኘ ሲሆን፣ አቶ ሙሉጌታ በሕይወት ዘመናቸው ከአከናወኗቸው በርካታ በጎ ተግባራት መካከል፣ ድሃን መርዱትና ለበርካታ አብያተ ክርስቲያናት የለገሷቸው የንዋያተ ቅዱሳት ስጦታዎችና ልዩ ልዩ ስራዎች በሕይወት ታሪካቸው ውስጥ ተጠቅሰዋል።</p>

<p>በሀገር ደረጃም ይሁን፣ በቤተ ክርስቲያን ታላላቅ ስራዎችን ሰርተው ያለፉ ታላቅ ሰው እንደሆኑ ያወሳው የሕይወት ታሪካቸው እንዱለው በአሁኑ ሰዓት «ሙሉ ኢንተርናሽናል» የሚል የግል ንግድ አቋቁመው በመስራት የሚገኙ እንደነበሩ አመልክቷል። ቤተ ክርስቲያኒቱም ሆነች ሀገሪቱ አንድ ታላቅ ሰው እንዱጣች ነው ሁሉም በሀዘን የገለፀት። የክፉዎች ክፉ የሆነውና የማይለመደው «ሞት» በደንገትና በቅፅበት በአቶ ሙሉጌታ ላይ በመድረሱ ያልደነገጠና ልባዊ ሀዘኑን ያልገለፀ የለም። በአጠቃላይ ይህ ይጎድላቸዋል የማይባሉ፣ ስማቸውም ከምግባራቸው የማይቃረን እውነተኛ ታላቅ ሰው እንደ ነበሩ ነው የተደመደመው።</p>

<p>አቶ ሙሉጌታ በኢትዮጵያ ኦርቶዶክስ ተዋህዶ ቤተ ክርስቲያን ላይ የደረሰውን ችግር ለማስወገድ እርቅ እንዲፈጠር ከፍተኛ ጥረት ያደርጉ ከነበሩት ኢትዮጵያውያን መሀል በአቢይነት የሚጠቀሱ ታላቅ ሰው ነበሩ። ከፊያሜታ ጋዜጣ ዝግጅት ክፍልም ጋር የጠበቀ ግንኙነት ከነበራቸው የአገር ሽማግሌዎች መሀል አንዱና ተጠቃሽ ሰው ናቸው። የዝግጅት ክፍላችን በዚህ አጋጣሚ በአቶ ሙሉጌታ ህልፈት የተሰማውን ጥልቅ ሀዘን ይገልጻል።</p>


</body>
</html>
