<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የፕሬዚዱንት ኢሳያስ ቃል በየማነ ገ/መስቀል ተረ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">የፕሬዚዳንት ኢሳያስ ቃል በየማነ ገ/መስቀል ተሻረ</h1>

<h2 class="align-center">ጦርነቱ አይቀሬ መሆኑን ያሳያል</h2>

<p class="align-right">ሪፖርታዥ</p>


<p>ባለፈው ሳምንት የኤርትራ ፕሬዚዱንት ኢሳያስ አፈወርቂ ከሬውተር ጋር ባደረጉት ቃለ ምልልስ ለሰላሙ የሚበጅ ከሆነ ኤርትራ ከተያዙት የግጭት አካባቢዎች ጦሯን በማስወጣት ከግንቦት 4 ቀን በፊት ወደ ነበሩበት ቦታ ትመልሳለች ብለዋል።</p>

<p>ይህን የኤርትራ ፕሬዚዱንት ቃል የኢትዮጵያ መንግስት ያልተቀበለው ከመሆኑም በላይ የኤርትራው አመራር እንደልማዱ ለማዘናጊያነት ያቀረበው አፍአዊ ቃል እንጂ ተግባራዊነቱ የማይገለጥ መሆኑን ጠቅሶ ኢትዮጵያ በዚህ እንደማትዘናጋ በተደጋጋሚ አሳውቋል።</p>

<p>ይህንኑ በመከተልም በርካታ ክልሎች ባወጡት መግለጫ የኤርትራ አመራር ጦሩን አወጣለሁ ያለው የማይታመን በመሆኑ መዘናጋት ሳይፈጠር የኢትዮጵያ ህዝብ ዱርድንበሩን በሃይሉ የሚያስከብር መሆኑን እያረጋገጠ ነው።</p>

<p>በሌላ በኩል የዲፕሎማቲክ ምንጮች ኤርትራ በአሁኑ ጊዜ አንደባድሜ ግንባር ያለ ዱግመኛ የጠነከረ ጦርነት ቢገጥማት ከሰለጠነና ልማድ ካለው ሰራዊት አንፃር የተዱከመች ስለሆነም በአሁኑ ጊዜ ኢትዮጵያ የኤርትራ ጦር ከኢትዮጵያ ግዛት ጠቅሎ ካልወጣ በስተቀር የተኩስ አቁሙን ስምምነት አልፈርምም ከማለቷም ሌላ በሰላማዊው ጥረት መፍትሔ ተገኝቶ የኤርትራ ሰራዊት ከያዛቸው የኢትዮጵያ መሬቶች ካልወጣ በሃይል በማስወጣት ሉአላዊነቴን ራሴ አስከብራለሁ የሚለው አቋሟ በመጽናቱ የኤርትራው አመራር ለቆ መውጣቱን መርጧል። የሚል ግምት አላቸው።</p>

<p>በኤርትራ ሰራዊት ውስጥ የሚታየውን ሁኔታ አንዱንድ የምዕራብ ጋዜጠኞች ሲገልጡ የኤርትራ ሴት ወታደሮች ከወንዶቹ እኩል በባድሜና በሌሎችም የጦር ግንባሮች እንደተሰለፉ ይገልጣሉ። ሞራላቸውም ከወንዶቹ እኩል እንዲያውም ምርኮኛ መማረክ የማይፈልጉ በመሆናቸው በጨካኝነታቸው የበለጡ ቆራጦች ናቸው ብለዋቸዋል።</p>

<p>ነገር ግን አንዱንዶቹ ለጋዜጠኞች በሰጡት ቃል ጦርነቱ የብዙ ሰው ህይወት የቀጠፈና ወደፊትም ቢቀጥል ከፍተኛ ጉዱት የሚያደርስ በመሆኑ በሰላም መጠናቀቁን እንደሚመርጡ ነው የገለጡት።</p>

<p>የኤርትራው ፕሬዚዱንት ለሰላሙ የሚበጅ ከሆነ ጦራችንን እናወጣለን ሲሉ የገቡት ቃል አስተማማኝነት አለው የሚባለው ይኸው ቃላቸው ስለአወጣጣቸው በዝርዝር የተነደፈ እቅድ ተደርጎበት ለአፍሪካ አንድነት ድርጅትና ለተባበሩት መንግስታት ድርጅት በሰነድ ሲቀርብ ብቻ ነው የሚል አስተያየት ተሰንዝሮበታል።</p>

<p>በሌላ በኩል ግን ኤርትራ በሰሜኑ ግንባር ወደፊት የምትሰነዝረው የማጥቃት ጥረት የተፈለገውን ውጤት ስለማያመጣላት እንደ ሁለተኛ ግንባር በከፈተችው የጥቃት መስመር በሶማሊያ በኩል የጀመረችውን ጥረት በከፍተኛ ደረጃ ልትገፋበት የተዘጋጀች መሆኑን አንዱንድ ፍንጮች ያመለክታሉ።</p>

<p>ሰሞኑን ኤርትራ ውስጥ የሚኖሩ የኢትዮጵያ ዜጎችን የኤርትራው አመራር በሃይል ሰብስቦ በማስገደድ ለኢትዮጵያ ተቃዋሚ ሃይሎች እንዲሰለፉ በማድረግ ላይ መሆኑ ተመልክቷል።</p>

<p>ከወራት በፊት የኦነግ ቡድን የመንና ጅቡቲ ይገኙ የነበሩት ስራ ፈላጊ ኢትዮጵያዊያን ዜጎች ስራ አስቀጥራችኋለሁ በማለት አታሎ በገፍ ሰብስቦ ወታደራዊ ስልጠና ከሰጣቸው በኋላ በሶማሊያ ግንባር ኢትዮጵያን እንዲወጉ አሰማርቷቸው በርካታዎቹ የተማረኩ መሆኑ የሚታወስ ነው።</p>

<p>አሁንም የኤርትራው አመራር የተያያዘው ስልት የተወሰነ ጊዜን ለማትረፍ ኢትዮጵያዊያኑን ለነኦነግ እንዲሰለፉ በማድረግ በሶማሊያ ግንባር የሽብር ተግባር ሊያካሂድ እንደሚችል ግምት አለ።</p>

<p>የኢትዮጵያ መንግስት በአልጀርስ ባቀረበው የማስፈጸሚያ ስልቶች ዝርዝር ላይ ከአፍሪካ አንድነት ድርጅት ጋር ለመወያየት ጠይቆ መግባባት ላይ የተደረሰ ሲሆን ከሳምንታት በኋላ ውጤቱ ይታወቃል ተብሎ ይጠበቃል። እንደ ኢትዮጵያ ጥያቄ ከሁሉም በፊት የኤርትራ መንግስት በወራራ የያዛቸውን የኢትዮጵያ መሬቶች ለቆ እንዲወጣ ለማድረግ ድርጅቱ አምኖ ተቀብሎ እርምጃ መውሰድ ከቻለ ወደፊት ሊከተል ይችል ይሆናል ተብሎ በከፍተኛ ስጋት የሚጠበቀው ጦርነት የማይከሰት ይሆናል። ይህ ካልሆነ ግን ጦርነቱ ፈጠነም ዘገየ አንድ ቀን መፈንዱቱ እንደማይቀር የፖለቲካ ታዛቢዎች በስጋት እየገለጡ ናቸው።</p>

<p>ይህ በእንዲህ እንዱለ ኤርትራ ውስጥ ያለው ሁኔታ ሲቃኝ ህዝቡ በከፍተኛ ደረጃ የኑሮ ውድነት ውስጥ የተዘፈቀ መሆኑንና የጦርነቱን ፍጻሜ ለማየት በከፍተኛ ጉጉት ላይ መሆኑን የዲፕሎማቲክ ምንጮች ይናገራሉ። ጦርነቱ በኤርትራ በኩል የተጀመረ ኢትዮጵያ ወራናለችና የኤርትራ ሕዝብ በሙሉ አገሩን ከጥቃትና ከዱግመኛ ቅኝ አገዛዝ ለመከላከል እንዲዘምት ጥሪ አቅርቦ የዘመተ ስለሆነ አሁን የኤርትራው አመራር ጦሩን ከኢትዮጵያ ቢያስወጣ ከፍተኛ ህዝባዊ አመጽ ይጠብቀዋል የሚል ስጋትም መፈጠሩ እየተገለጸ ስለሆነ የኤርትራው መሪና ተከታዮቻቸው ከፍተኛ ውዝግብ ላይ መሆናቸው የሰማል።</p>

<p>የኤርትራ ሰራዊት ከኢትዮጵያ ምድር የመውጣቱን ጉዱይ በተመለከተ የኢትዮጵያ የመንግስት ቃል አቀባይ ጥቅምት 29 ቀን «የኤርትራ አመራር የዋዠቀ ሁኔታ» በሚል ርዕስ ባወጣው መግለጫ የኤርትራ አመራር አካላት የሚሰጧቸው መግለጫ ዎች እርስ በርስ የሚጋጭ ነው ካለ በኋላ ፕሬዚዱንቱና ሌሎቹ የሚሰጧቸው መግለጫዎች አንዱቸው አንዱቸውን ያፋርሳሉ ብሏል።</p>

<p>መግለጫው በሰጠው ዝረዝር ባለፈው ሳምንት የኤርትራው ፕሬዚዱንት ኢሳያስ አፈርቂ በሰጡት መግለጫ ሰላም የሚያስገኝ ከሆነ ኤርትራ ከግጭቱ አካባቢዎች ጦሯን ታስወጣለች ማለታቸውን ጠቅሶ ነገር ግን በዚሁ ሰሞን የኤርትራ መንግስት ቃል አቀባይ የማነ ገብረመስቀል ለአንድ የውጪ ጋዜጣ በሰጡት መግለጫ ኤርትራ ጦሯን ለማስወጣት ሃሳቡ የላትም ማለታቸውን በመግለጽ ቃላቸው የተምታታና የማይታመን መሆኑን አስምሮበታል። ከዚሁም ጋር ታዲያ ከየትኛው መንግስት ጋር ነው የምንነጋገረው? ሲል ጠይቋል።</p>

<p>በውጪ የሚኖሩ የኤርራ ዜጎች ቀደም ሰል ወስደዋች የሩትን የኢትዮጵየ ፓስፖሮች እየተጠቀሙባች መሆኑን የገለጠው የኢትዮጵያ ኢምሬሽን ኤርታዊያኑ ይህንኑ ኢትዮጵያ ፓስፖረት እንዲይረክቡ ትዕዛዝ አውጥቷል።</p>

<p>በአንዱንድ መረጃዎች ወደ ኤርተራ የተሸኙ ኤርትራዊያንና ውጪ ያሉ የኤርትራ ዜጎች ጥንት ከኢትዮጵያ በየሰበቡ ያገኟቸውን የኢትዮጵያ ፓስፖርቶች በመጠቀም በድብቅ ኢትዮጵያ ውስጥ ለመግባት መሞከራቸው ተጠቁሟል። ይህ የፓስፖርት ጉዱይ የተለየ ቁጥጥር ካልተደረገበት የኤርትራው አመራር አሁን በተዱከመበት ወቅት ለሰርጎገብ አደጋ ጣዮች ሊጠቀምበትና ወደ አገራቸው ሸማቂዎችን አስርጎ በማስገባት ሁከትን ሊፈጥር ስለሚችል ከፍተኛ ጥንቃቄ የሚያሻው አሳሳቢ ጉዱይ ነው።</p>

<p>የኢትዮ-ኤርትራ ችግር ወደ ጦርነት እንዱያመራ የአለምአቀፉ ህብረተሰብ ከፍተኛ ጭንቀት ገብቶታልሲባል በተደጋጋሚ የሚሰማ መሆኑን የሚገልጡ መረጃዎች በርካታ ናቸው። በበርካታ የኢትዮጵያ የፖለቲካ ተንታኞች እምነት ይህ የአለም አቀፉ ህብረተሰብ ጭንቀት ሊረግብ የሚችለው የኤርትራ አመራር ወደ ኢትዮጵያ ያስገባው ጦር በሃይል የያዘውን የኢትዮጵያ መሬቶች ሲለቅ ብቻ እንደሆነ ይናገራሉ። ይህ መሆን ካልቻለ ግን የተፈራው ጦርነት ሁለቱን አገሮች ብቻ ሳይሆን በአፍሪካ ቀንድ ሰላምና መረጋጋት ላይ አደጋ ሊያስከትል እንደሚችል በአንጽንኦት ይገልጻሉ።</p>

<p>ብዙ ኢትዮጵያዊያን ያለውን አማራጭ ሲገልጡ ዩ.ኤስ.አሜሪካና ተመድ የኤርትራውን አመራር ከመደገፍና ከማሞካሸት ይልቅ የተፈራው ጦርነት እንዲቆም የኤርትራ ሰራዊቷን ከኢትዮጵያ ምድር እንድታስወጣ ጊዜው ከማለፉ በፊት ቢያደርጉባት ይሻላልየሚል ሃሳብ ይሰነዝራሉ።</p>


</body>
</html>
