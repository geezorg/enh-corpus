<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የጃንሆይ ቀብር እያወዛገበ ነው!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">የጃንሆይ ቀብር እያወዛገበ ነው!</h1>

<h3 class="align-center">የቀዳማዊ ኃ/ስላሴ አፅም በክብር ካላረፈ ኢትዮጵያ ሰላም አታገኝም የሚሉ ባህታዊ አሸብረዋል!!</h3>


<p>ነሐሴ 21 ቀን፣ 1966 ዓ.ም ከተገደሉ በኋላ በቤተ መንግስት ውስጥ ከኮ/ል መንግስቱ ኃ/ማርያም ሽንት ቤት አጠገብ በተቆፈረ ጉድጓድ ውስጥ አፅማቸው የተገኘው የቀዱማዊ ኃ/ስላሴ አፅም እስካሁን ድረስ የፍታት ስርዓት ተደርጎለት ግብዓተ ቀብር ያልተደረገለት መሆኑ በንጉሳውያን ቤተሰቦች ዘንድ የሰሞኑ አቢይ መነጋገሪያ አጀንዱ ሆኗል።</p>

<p>የቀዱማዊ ኃ/ስላሴ አፅም በቁፋሮ ከተገኘ በኋላ አፅሙ በትክክል የሳቸው ለመሆኑ ቀደም ሲል የንጉሰ ነገስቱ የግል ሃኪም የነበሩት ፕሮፌሰር አስራት ወልደየስ ምስክርነት መስጠታቸው የሚታወስ ነው። ኢህአዴግ አዲስ አበባ ከገባ ከዓመት በኋላ በሽግግር መንግስቱ ዘመን የጃንሆይ አፅም ለመፈለግ ከቤተ- ክህነት ፣ ከአርበኞች ማህበር እና ከቤተሰቦቻቸው የተውጣጡ ሰዎች ወደ ቤተ መንግስቱ ዘልቀው የተለያዩ ሰነዶችን ከመመርመር ጀምሮ ተቀብረውበታል የተባሉ ቦታዎችን እስከማስቆፈር ድረስ ሙሉ ሃላፊነትና ስልጣን ተሰጥቷቸው በመጨረሻ አፅሙን ለማግኘት መብቃታቸው ይታወቃል።</p>

<p>አፅሙ ከተገኘ በኋላ የቀብር ስነ ስርዓቱን ለማስፈፀም የኢትዮጵያ አርበኞች ማህበርና በወቅቱ የነበረው ሞዓ አንበሳ የተባለው ድርጅት ውዝግብ በመፍጠራቸው የቀብሩ ስነ ስርዓት እንዲዘገይ ሆኗል። በሁለቱ ወገኖች መካከል የተፈጠረው ውዝግብ እንዲ በርድ ተደርጎ የቀብሩ ስነ ስርዓት ሊፈፀም ዝግጅት እየተደረገ ባለበት ወቅት ደግሞ የህዝብ አመፅ መጣ። የህዝቡም አመፅ «የቀዱዊ ኃ/ስላሴ ቀብር እንደማንኛውም ተራ ሰው ሊሆን አይገባም» የሚል ነበር።</p>

<p>ተቃዋሚዎቹ ከሰባት ዓመታት በፊት ያነሱ የነበረው ሌላ ጥያቄ «መንግስት አንዱን ቀን ብሔራዊ የሃዘን ዕለት ብሎ ቀብሩ እንዲፈፀም...» የሚል ነበር። ጃንሆይ አባትነታቸው ለኢትዮጵያ ብቻ ሳይሆን ለአፍሪካም ጭምር ስለሆነ መንግስት ትኩረት ሰጥቶበት ህዝብ ተሳትፎበት ይቀበራሉ። የሚሉ ሃሳቦችን በብርቱ ተነስቶ ስለነበር ጉዱዩ ከሞዓ አንበሳና ከአርበኞች ማህበር አልፎ ወደ ህዝቡ እንዲመጣ ተጠይቆ ነበር። በዚህም መሰረት በአርበኞች ማህበር ማህተምና በሊቀመንበሩ ፊርማ ይኸው ጥያቄ ለወቅቱ ሽግግር መንግስት ቀርቦ አፋጣኝ ምላሽ ሳያገኝ ሰንብቷል።</p>

<p>ለቀብር እየተደረገ የነበረውም ዝግጅት እንዲቋረጥ ሲደረግ እንግሊዝ አገር የነበሩት አልጋ ወራሽም በህዝቡ ፍላጎትና ጥያቄ መሰረት የቀብሩ ስነ ስርዓት በሌላ ጊዜ እንዲሆን ተወሰነ። በወቅቱ ሞዓ አንበሣንና አርበኞች ማህበርን ለማስማማት የተሰየሙት የአገር ሽማግሌዎችም ራሱን የቻለ ኮሚቴ አቋቁመው እንቅስቃሴውን ቢቀጥሉም እስከመጨረሻው ሳይገፉበት ቆዩ።</p>

<p>ሆኖም ከ1987 ዓ.ም ወዲህ ራዕይ እንደተገለፀላቸው የሚናገሩ ባህታዊያን ወደ አዲስ አበባ በመዝለቅ «የጃንሆይ አፅም በክብር ካላረፈ በአገሪቱ ከፍተኛ ብጥብጥ ይነሳል» በማለት በንጉሳዊያን ቤተሰብም ሆነ በህዝቡ ላይ ከፍተኛ ሽብር በመፍጠራቸው የአገር ሽማግሌዎች ያሉበት ኮሚቴ እንደገና በአዲስ መልክ የቀብር ስርዓቱን ለማስፈፀም እንቅስቀሴውን በ1987 ዓ.ም ጀመረ።</p>

<p>ሆኖም ይህ የአገር ሽማግሌዎች የተሰባሰቡበት ኮሚቴ የቀብሩን ስርዓት ለማስፈፀም ህጋዊ አካል መሆን ስለሚገባው ከዚያን ወቅት ጀምሮ ከ1987- 1991 ዓ.ም ድረስ ህጋዊነትን ለማግኘትና የቀብር ስነ ስርዓቱን ለማስፈፀም ሙሉ ስልጣን እንዲሰጠው ጥረቱ ከቀጠለ በኋላ ባለፈው ዓመት የመንግስት ፍቃድ ማግኘቱ ይታወሳል... የቀዱማዊ ኃ/ስላሴ መታሰቢያ ድርጅት።</p>

<p>ድርጅቱ ይህን ህጋዊ ፍቃድ ካገኘ ወዲህ የቀብር ስነ ስርዓቱን ለማስፈፀም የተለያዩ መሰናክሎች እያጋጠሙት ነው። የቀብር ስነ ስርዓቱ በበዓል ቀን እንዲፈፀም ከመሻት አንስቶ በውጭ አገር የሚገኙ ታላላቅ ሰዎችን ወደ ኢትዮጵያ እስከመጥራት ብዙ እያሉና እየተወዛገቡ ነው። በእርግጥ ባህታዊው እንዱሉትም የጃንሆይ አፅም ባለማረፉ ከረሃብ ጀምሮ እስከ ጦርነት ድረስ ኢትዮጵያ በችግር ውስጥ እንድትቆይ እየተደረገ ያለ መስሏል።</p>

<p>የፊያሜታ ጋዜጣ ዝግጅት ክፍል ነገሩን በቅርበት ሲከታተል በመቆየቱ በቀጣይ ስለሚደረገው የቀብር ስነ ስርዓት እየተነሱ ያሉትን ውዝግቦች ለህዝብ ማሳወቅ ግዴታ ተጥሎበታል።</p>

<p>በቅርቡ ከተነሱት ውዝግቦች መሃል ህጋዊ ሰውነት ያገኘውን የቀዱማዊ ኃ/ስላሴ መታሰቢያ ድርጅት በውጭ የሚገኙ ንጉሳዊ ቤተሰቦች እንደማይቀበሉና የቀብር ስነ ስርዓቱም ከወያኔ ሰዎች ጋር እንዲያያዝ ተደርጓል፣ የሚል ተቃውሞ እንደቀረበ ተደርጎ በኢንተርኔትና በአንዱንድ ጋዜጦች ላይ እንዲወጣ መሆኑ ድርጅቱን አሳዝኗል። ድርጅቱ ባለፈው ሳምንት ባወጣውም መግለጫ ንጉሳዊያኑ ቤተሰቦች ይህን አለማለታቸውንና ዜናው ከእውነት የራቀ መሆኑን አሳውቋል።</p>

<p>አንዱንድ ምንጮች ደግሞ ይህን ተቃውሞ ሊያጎሉ የሚችሉት የራስ መንገሻ ዮሃንስ ንጉሳዊ ቤተሰቦች ሊሆኑ ይችላሉ ሲሉ ይደመጣል። ይህ ተራ ስም ማጥፋት ነው የሚሉ ወገኖችም አልታጡም። የሆኖ ሆኖ ግን ውዝግቡ ቀጥሏል።</p>

<p>ሌላው ተራ የሚመስል፣ ግን ስለ ቀብሩ ስነ ስነስርዓት በተነሳ ቁጥር ብዙ የሚያወዛግበው ጉዱይ የአስከሬኑ ጉዞ ስርዓት ነው። ሁሉም በአንድ ነገር የተስማሙ ይመስላል። የጃንሆይን አፅም አሁን በአደራ ከተቀመጠበት የባዕታ ቤተ ክርስቲያን ወጥቶ በገብርኤል ቤተ ክርስቲያን አድርጎ፣ ውጭ ጉዱይ ሚ/ር መስሪያቤትና የኢዮቤልዩ ቤተ መንግስትን አልፎ መስቀል አደባባይ ያርፋል። መስቀል አደባባይ ላይ ጥሪ የተደረገላቸው እንግዶችና ህዝቡ በተገኘበት የንግግር የሃዘን መግለጫ ስነ ስርዓት ይካሄዱል።</p>

<p>ከዚህ በኋላ ያለው አካሄድ ነው አወዛጋቢ የሆነው። አንደኛው ወገን ከመስቀል አደባባይ በኋላ ወደ ለገሃር ሄዶ ቀጥታ ወደ ቸርችል ጎዱና አቅንቶ ጊዮርጊስ ቤተ ክርስቲያን፣ ከዚያ በፒያሳ አራት ኪሎ፣ ስላሴ ቤተ ክርስቲያን -የሚሉ ወገኖች ሲኖሩ፣ በሌላ በኩል ደግሞ ከመስቀል አደባባይ፣ በለገሃር፣ ሜክሲኮ ተክለኃይማኖት ቤተ ክርስቲያን፣ ፊታውራሪ ሃብተ ጊዮርጊስ ድልድይን ተሻግሮ ቅ/ጊዮርጊስ ቤተ ክርስቲያን ደርሶ፣ በአፍንጮ በር አድርጎ፣ ዩኒቨርስቲውን አልፎ ምስካየ ህዙናን ቤተ ክርስቲያን እረፍት ማድረግ አለበት የሚሉ ወገኖች አሉ።</p>

<p>ይህ ተራ የሚመስል፣ ነገር ግን እያወዛገበ ያለ ጉዱይ አሁንም እልባት አላገኘም። ሁሉም የሚስማሙበት ነጥብ ግን አለ። ተፈሪ መኮንን ት/ቤት ጋር ከሚገኘው ምስካየ ህዙናን ቤተ ክርስቲያን መድረስ አለበት ሲሉ የሚያቀርቡት ምክንያት« የምስካየ ህዙናን ታቦት በጃንሆይ ስደት ጊዜ አብሮ የተሰደደ፣ ከነፃነት በኋላ መጥቶ ቤተ ክርስቲያን የተሰራለት ሲሆን፣ ጃንሆይም እስከ 1966 ዓ.ም ድረስ ከግል ካዝናቸው ወጪ እየተደረገ ይተዱደር የነበረ ነው።» ስለሆነም እዚህ ቤተክርስቲያን ካረፈ በኋላ ነው ቁልቁል ወደ ስላሴ ቤተ ክርስቲያን ወርዶ ቀብሩ የሚፈፀመው፣ ይላሉ።</p>

<p>ሌላወና ዋነኛው አወዛጋቢ ጉዱይ ግን የቀብር ስነ ስርዓቱ መቼ ይፈፀም? የሚለው ነው። ለዚህም መጪው ሚያዝያ 27 ቀን፣ 1992 የነፃነት ቀን በመሆኑና ስራ ስለማይኖር በዚህ ዕለት ቀብሩ እንዲፈፀም መታሰቡን ከውስጥ አዋቂ ምንጮች ለማወቅ ችለናል። ይህ ደግሞ ከምንም በላይ አሳዛኝና አሳፋሪ ድርጊት ለመሆኑ ከወዲሁ እየተተቸበት ነው።</p>

<p>ሚያዝያ 27 ቀን፣ የነፃነት ዕለት ነው። ጣሊያን ከኢትዮጵያ ሙሉ ለሙሉ የወጣበትና ጃንሆይም አዲስ አበባ የገቡበት የተቀደሰ ቀን ነው። በዚህ ታላቅ የነፃነት ዕለት ጃንሆይን መቅበር ከማሳዘን አልፎ በሌሎች ዘንድ ሌላ ትርጓሜ እንዲያመጣ ይደረጋል። የነፃነትን ቀን በቀብር ዕለት መለወጥ በታሪክና በትውልድ ላይ ወንጀል እንደመፈፀም የሚቆጠር ነው። በመሆኑም በማናቸውም መመዘኛ ሚያዝያ 27 ቀን ቀብር ማድረግ ይቅርታ የማያሰጥ ስህተት ይሆናል። የቀዱማዊ ኃ/ስላሴ መታሰቢያ ድርጅትም በዚህ እለት ይህን ስርዓት ለመፈፀም በአሁኑ ወቅት ለጠቅላይ ሚንስትሩ ደብዱቤ እያዘጋጀ መሆኑን ለማወቅ ችለናል።</p>

<p>ሌላው የሚያዝያ 27 ቀን፣ ችግር ደግሞ ወቅቱ ኢህአዴግና ሌሎች ተቃዋሚዎች ለምርጫ ከፍተኛ ትግል የሚያደርጉበት ጊዜ ነው። በዚያን ሰሞን የመንግስትና የግል ሚዲያዎች ትኩረት ወደ ምርጫው ሊሆን ስለሚችል የቀብር ስነስርዓቱ ተድበስብሶ እንዱያልፍ ስጋትም አለ።</p>

<p>ከዚህ ውጪ ለቀብር የተመረጡት ሌሎች ቀኖች፣ ሐምሌ 16 የጃንሆይ የልደት ቀን፣ ነሓሴ 21 በደርግ የተገደሉበት፣ ጥቅምት 23 ቀን የዘውድ በዓላቸው ሲሆኑ፣ ሁሉም በተለያዩ ምክንያቶች ውድቅ ሆነዋል። እናም ውዝግቡ ቀጥሏል።</p>

<p>ህዝቡ ግን አንዱንድ ወሳኝ ጥያቄዎች አሉት። የቀዱማዊ ኃ/ስላሴ መታሰቢያ ድርጅት በዓላትን አስታኮ ቀብር መፈፀም ለምን አስፈገው? የቀብር ስነ ስርዓቱ ራሱን ችሎ በማናቸውም በተቆረጠ ቀን ለምን አይደረግም? ሰው ሊመቸው በሚችል በማናቸውም ቅዱሜና እሁድ ቀን ለምን አይደረግም? የሚሉ ጥያቄዎች እየቀረቡ ናቸው።</p>


</body>
</html>
