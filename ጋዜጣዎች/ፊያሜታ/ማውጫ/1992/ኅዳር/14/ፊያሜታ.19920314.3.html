<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የመጪው ምርጫ ነፃና ዲሞክራሲያዊ መሆን ህዝብን እያነጋገረ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">የመጪው ምርጫ ነፃና ዲሞክራሲያዊ መሆን ህዝብን እያነጋገረ ነው</h1>


<p>በኢትዮ-ኤርትራ ድንበር የተከፈተው ጦርነት እልባት ሳያገኝ አንድ አመት ከመንፈቅ ባለፈበት በአሁኑ ጊዜ በመንግስት ሚዲያ በኩል ይበልጥ ትኩረት ተሰጥቶት ሰፊ ገለፃ የሚደረግበት ጉዱይ የቀጣዩ የግንቦቱ ምርጫ ሆኗል።</p>

<p>አንዱንድ ወገኖች የኢትዮጵያ ዱር ድንበር በሻዕቢያ እብሪተኞች ሃይል ተይዞ እስከመቼ ሊቆይ ነው ሲሉ አንዱንዶች ጦርነቱ እንዲህ በቀላሉ በአጭር ጊዜ ውስጥ ሊቋጭ እንደማይቸል ስጋታቸውን ይገልጣሉ።</p>

<p>አንዱንድ ወታደራዊ ታዛቢዎች በኢትዮጵያ በኩል ስህተት የተሰራው በመጀመሪያው የጦርነት ወቅት መሆኑን በመግለጥ የባድሜ ግንባር ድል እንደተገኘ ውጊያውን ከማቆም ይልቅ ተዱክሞና ከፍተኛ ድንጋጤ ውስጥ ገብቶ የነበረውን የሻዕቢያ ሃይልና አሰራር ውጊያውን በመቀጠል ገፍቶ የቀሩትን ቦታዎች ማስለቀቅ ወይም ወደ ውስጥ ገብቶ ጠቃሚ ዋጋ ያላቸውን እስትራቴጂካዊ ነጥቦች መያዝ አስፈላጊ ነበር ይላሉ። ለዚህም የሚሰጡት ዋና ምክንያት ከፍተኛ ጠቀሜታ የላቸውን እስትራቴጂካዊ ስፍራዎች የኢትዮጵያ መከላከያ ሰራዊት ተቆጣጥሮ ቢሆን ኖሮ አለም አቀፉ ህብረተሰብ እንዱሁኑ በኢትዮጵያ ላይ ማሾፍና ጫና መፍጠሩ ቀርቶ እነዚያን ቦታዎች ለማስለቀቅ ሲል ኤርትራ በሰላሙ ድርድር ለአፋጣኝ ከኢትዮጵያ መሬት ለቃ እንድትወጣ ባደረገ ነበር ሲሉ ቁጭታቸውን ይገልጣሉ።</p>

<p>እነዚህ ወገኖች በሚሰጡት ማሳሰቢያ አሁንም ለጠላት የሚሰጠው ገደብ የለሽ ጊዜ በቂ ዝግጅት አድርጎ እንዲጠናከርና ወደፊት የኢትዮጵያ መከላከያ ሰራዊት ሊሰነዘር የሚችለውን የመልሶ ማጥቃት እርምጃ የከበደና አላስፈላጊ የሆነ ከባድ መስዋዕትነት እንዲከፈልበት የሚያደርግ ሊሆን ይችላል ይላሉ።</p>

<p>በሌላ ወገን በመንግስት ማስ ሚዲያ ስለዘንድሮው ምርጫ ብዙ ዝግጅት እያቀረበ ከመሆኑም በላይ የህዝቡ ዋና መወያያ ርዕስም ይኸው ሆኗል። ህዝብ ከመቸውም በበለጠ በዚህ በአሁኑ ብሔራዊ ምርጫ የምርጫው ሂደት የበለጠ ነጻና ትክክለኛ እንዲሆን መፈለጉን ይገልጻል። በሌላ ወገን ግን ዲሞክራሲያዊ የሆነ ምርጫ ስለመደረጉ ከፍተኛ ጥርጣሬ እንዱለው ሲገልጽ ይሰማል። አብዛኛው ወገን እንዱለፈው የአንድ ጎሳ ፓርቲ ተወካዮች በተለያዩ ዘዴዎች የስልጣኑን አካባቢ ሙሉ ሊይዙት ይችላሉ የሚል ስጋት እንዱላቸው ይገልጣሉ።</p>

<p>በዚህ ምርጫ የተሻሉ የህዝብ ተወካዮች እንዲመረጡ የአንድ ጎሳ ወይም ፓርቲ የበላይነት አግኝቶ ስልጣኑን በሙሉ በሞኖፖል ይዞ እንዱይቀጥል ህዝብ ይፈልጋል። ለዚህም በርካታ የተሻሉና ወገናዊነት የሚሰማቸው ግለሰቦችና ፓርቲዎች እንዲወዱደሩ የሚፈልግ መሆኑን በግልጽ እየተናገረ ነው።</p>


</body>
</html>
