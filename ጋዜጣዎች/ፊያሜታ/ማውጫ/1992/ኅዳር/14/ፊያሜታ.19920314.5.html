<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«የመንግስቱ ኃ/ማርያም ለህክምና ደቡብ አፍሪካ መሄድ መራገብ ያለበት ዜና ነውን?»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center">«የመንግስቱ ኃ/ማርያም ለህክምና ደቡብ አፍሪካ መሄድ መራገብ ያለበት ዜና ነውን?»</h2>

<p class="align-right">የደህንነት ምኒስትር</p>


<p>የቀድሞዉ የኢትዮጵያ መሪ ኮሎኔል መንግስቱ ኃ/ማርያም ባለፈው ሳምንት ለከፍተኛ የህክምና እርዱታ ወደ ደቡብ አፍሪካ መጓዝ በመገናኛ ብዙሃን ተሰጥቶት የነበረውን የአየር ጊዜ በመቃወም የዚምባቡዌ ብሄራዊ የፀጥታ ምኒስትር ሲድኒ ሰከሪማይ «የአንድ ሰው ለህክምና ምርምራ ወደ ደቡብ አፍሪካ መሄድ ትልቅ ዜና ሆኖ መራገብ ነበረበት ወይ? ሲሉ ለዚምባቡዌ ኢንዲፔንደንት ኒውስ ገለጡ።</p>

<p>መንግስቱ ኃ/ማርያም ወደ ደቡብ አፍሪካ ሊሄዱ ሲነሱ የመግቢያ ቪዛ እንዲሰጣቸው ጠይቀው እንደነበረ የገለጠው ኢንዲፔንደንት ኒውስ ጨምሮ በሰጠው ዝርዝር የደቡብ አፍሪካ ባለስልጣኖች ግን ከዚምባቡዌ የተሰጣቸው የዲፕሎማቲክ ፓስፖርት ስላላቸው ቪዛ የማያስፈልጋቸው መሆኑን ስለገለጡላቸው የተጓዙ መሆኑን አብራርቷል።</p>

<p>በሌላ በኩል የደቡብ አፍሪካ ባለስልጣኖች ለመንግስቱ ኃ/ማርያም ቪዛ ያልሰጧቸው ከኢትዮጵያ መንግስት ጋር ቅራኔ ውስጥ ላለመግባትና አለምአቀፍ ተቃውሞም እንዱያስከትልባቸው መሆኑን የጋዜጣው ዘገባ አመልክቷል።</p>

<p>ውስጠ አዋቂ ምንጮች እንደገለጡት የዚምባቡዌ መንግስት የመንግስቱን ደቡብ አፍሪካ መሄድ ቀደም ብለዉ ለአገሪቱ ባለሰልጣኖች ከማሳወቃቸውም በላይ ህክምናቸውን ያለአንዱቸ ችግር ፈጽመው እዲመለሱመ ማሳሰባቸውን ገልጸዋል።</p>

<p>መንግስቱ ያደረባቸው ህመም በዚምባበዌ ሀኪሞች ማግኘት ስላልተቻለ ወደ ደቡብ አፍሪካ ሊሄዱ መቻላቸውንና በዚያ ምን ያህል ገዜ ሊቆዩ እንደሚችሉም አለመታወቁን ዘገባው ገልጦ ይህን የሚወስነው እዚያ የሚያገኙት ህክምና በጤንነታቸው ላይ የሚየስከትለው የመሻሻል ለውጥ ይሆናል ሲል ጋዜጣው ደምድሟል።</p>


</body>
</html>
