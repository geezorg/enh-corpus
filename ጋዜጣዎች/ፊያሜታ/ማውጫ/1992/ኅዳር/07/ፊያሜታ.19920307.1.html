<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኤርትራ ለጦርነት እየተዘጋጀች ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ኤርትራ ለጦርነት እየተዘጋጀች ነው</h1>

<p class="align-right">ሪፖርታዥ</p>


<p>የሰላሙን መፍትሔ ሃሳብ ሙሉ ለሙሉ መቀበሏንና ተግባራዊነቱን የምትጠባበቅ መሆኑን ለአለሙ ህብረተሰብ ስትገልጽ የቆየቸውና ኢትዮጵያ ለተግባራዊነቱ እንቅፋት ሆናለች በማለት ስትከስ የነበረቸው ኤርትራ ከቅርብ ጊዜ ወዲህ ለጦርነት ዝግጅቷን በማጧጧፍ መሆኑ ታውቋል።</p>

<p>የኢትዮ-ኤርትራ የድንበር ግጭት ከፈነዱበት ከ1990 ዓ.ም ጀምሮ የተለያዩ ማዘናጊያ ሃሳቦችን በማቅረብ ሰላም ፈላጊ መስለው ኢትዮጵያን ወራሪ አድርገው ሲያቀርቡ የቆዩት የኤርትራ አመራር አካላት አሁንም ተመሳሳይ የማዘናጊያ ስልት በመጫወት ላይ ናቸው።</p>

<p>በቅርብ ሳምንታት ውስጥ የኤርትራው መሪ ፕሬዚዱንት ኢሳአያስ አፈወርቂ ለሰላሙ እስከበጀ ድረስ ጦራችንን ከአጨቃጫቂዎቹ ቦታዎች በማስወጣት ቀድሞ ወደነበረበት ቦታ እንመልሳለን ባሉበት ጊዜ የዩ.ኤስ አሜሪካ ከፍተኛ ባለስልጣ0ኖች አድንቀዋቸው እንደነበር የሚታወስ ነው። ሆኖም ብዙም ሳይቆይ የኤርትራው ቃል አቀባይ የማነ ገብረ መስቀል የፕሬዚዱንቱን ቃል በመሻር ኤርትራ በተናጠል ጦሯን ለማስወጣት እቅድ እንደሌላት ገልፀው ነበር።</p>

<p>ገና ከመጀመሪያው የኤርትራው ፕሬዚዱንት ጦራችንን ለማስወጣት በመርህ ደረጃ ዝግጁ ነን ባሉበት ወቅት የኢትዮጵያ መንግስት ተግባራዊ የማይሆን ባዶ ቃል እንደሆነ አስታውቆ ነበር። ይህም ሳይውል ሳያድር ውሸት መሆኑ እየታየ ነው።</p>

<p>የኤርትራ መንግስት ላለፈው የባድመ ግንባር ጦርነት ላይ አዲስ ገዝቷቸው የነበሩትን ሚግ-29 አውሮፕላኖች ለመጠቀም ሙከራ አድርጎ ሁለቱም በኢትዮጵያ መከላከያ ሰራዊት ተመትተው ከወደቁበት ወዲህ በተዋጊ አውሮፕላኖች መጠቀም አቁሞ ነበር። ለዚህም በዲፕሎማቲክ ምንጮች የተሰጡት ምክንያቶች የተዋጊ አውሮፕላኖች አለመኖርና ብቃት ያላቸው የተዋጊ አውሮፕላን አብራሪዎች አለመኖር ነበር። ሆኖም የኤርትራ መንግስት አየር ሃይሉን መልሶ ለማቋቋም እንዲችል የተወሰኑ አብራሪዎች እንዲሰለጥኑለት ወደ ወዱጅ አረብ አገሮች ልኮ እንደነበረም ቀደም ሲል የደረሰ መረጃ አለ።</p>

<p>በአሁኑ ጊዜ የኤርትራ መንግስት ከኢትዮጵያ ጋር የሚካሄደው ውጊያ በእግረኛ ብቻ ሆኖ ከፍተኛ ጉዱት እንዱይደርስበት በማሰብ አየር ሃይሉን መልሶ ለማቋቋም የሰሩ ተዋጊ አውሮፕላኖችን ለመግዛት በየቦታው እየተሯሯጠ ነው። ባለፈው ሁለት ሳምንት በሊቢያ ሰለጠኑ የተባሉት አብራሪዎች አስመራ የመግባታቸው ወሬ ጋር በተያያዘ ዘመናዊዎቹን SU 27 እንዱስገባች ለማወቅ ተችሏል። ይህን ጄት ኢትዮጵያ ባለፈው ዓመት ከሩስያ የገዛች መሆኑ የሚታወስ ሲሆን አሁን ኤርትራም ተመሳሳይ ጄት መግዛቷ አስጊ ሊሆን እንደሚችል ታውቋል። SU 27 በፍጥነቱ እና ኢላማውን ለመምታት የራሱ የሆነ ውስጣዊ ራዱር እንዱለው የሚታወቅ ነው።</p>

<p>ባለፈው ሳምንትም የኤርትራ ባለስልጣኖች ሚግ 17 የተባለውን ተዋጊ አውሮፕላን ለመሸመት አንጎላና ሞዛምቢክ ገብተው እንደተደራደሩ ታውቋል። በእነዚህ ሁለት አገሮች ቀደም ሲል የገቡ የሰሩና ያረጁ ሚግ -17 ተዋጊ አውሮፕላኖች መኖራቸው ሲታወቅ ለኤርትራው ልዑካን ለመሸጥ ፈቃደኛ ይሁኑ አይሁኑ የተረጋገጠ ነገር የለም። የኤርትራው ልዑካን ምናልባት ከእነዚህ ሁለት አገሮች አውሮፕላኖቹን መግዛት ባይችሉ ከሌሎች ቀደም ሲል በዚህ ስሪት ይጠቀሙ ከነበሩ የአረብ አገሮች ሊያገኙ እንደሚችሉ ይገመታል። ሆኖም አውሮፕላኖቹ የሰሩና የቆዩ መሆናቸው ሲታይና የኤርትራም የተዋጊ አውሮፕላን አብራሪዎች በቂ ልምድ የሌላቸው በመሆኑ የኢትዮጵያ አየር ሃይል ከታጠቃቸው ዘመናዊ ተዋጊ አውሮፕላኖች አንፃር ተሰልፈው ወጤት ያስገኛሉ የሚል ግምት እንደሌለ ከወዲሁ ወታደራዊ ጠበብት ይናገራሉ።</p>

<p>የኤርትራ መንግስት እግረኛውንም ለማጠናከር የሰው ሃይሉን ከማሰባሰቡም ሌላ የመከላከያ ምሽጎቹን በአዲስ ለማጠናከር ህዝቡ ጭምር ተሳታፊ በመሆን ሰራዊቱን እንዲረዱ በማድረገግ ላይ መሆኑም ታውቋል።</p>

<p>በሌላ በኩል በምስራቅ ኢትዮጵያ ድንበር ከሶማሊያ በመነሳት በኢትዮጵያ ላይ አዲስ ጥቃት ለመሰንዘር በዝግጅት ላይ የነበሩትን የአልኢትሃድ ሃይሎች የኢትዮጵያ ጦር ቀድሞ መረጃውን በማግኘቱ ፈጣን እርምጃ ወስዶ እዚያው ሶማሊያ ውስጥ እንዱሉ ቤዛቸውን በመምታትና በመቆጣጠር እቅዱቸውን አክሽፏል።</p>

<p>የኤርትራ መንግስት ኢትዮጵያን ለማዱከም ብሎም በመሃል አገር ውጥረት በመፍጠር ፋታ ለማግኘት በሶማሊያ ግንባር የሚያደርገውን ጥረት ወደፊትም የሚገፉበት መሆኑ የሚናገሩ የፖለቲካ ጠበብት ኢትዮጵያ በዚህ ግንባር የሚቃጣውን ማናቸውም ጥቃት በመቆጣጠር እስካሁን በመውሰድ ላይ ያለችውን ፈጣን እርምጃ መቀጠል እንደሚኖርባት ይመክራሉ።</p>

<p>ይህ በእንዲህ እንዱለ ባለፈው ቅዱሜ በኢትዮ-ጅቡቲ ባቡር ላይ የደረሰው የፈንጂ አደጋ የተፈፀመው በሻዕቢያ አማካይነት በተላኩ ፀረ-ኢትዮጵያ ሃይሎች እንደሆነ ግምት አለ። ስለሆነም የዚህ ዓይነቱ አደጋ በሌሎችም አካባቢዎች እንዱይከሰት በሁሉም አቅጣጫ ህዝቡ ከመንግስት ጎን በመሰለፍ ሰርጎገቦችን መቆጣጠር ይኖርበታል።</p>

<p>የኤርትራ መሪዎች ኢትዮጵያን የጅቡቲ ወደብ በመጠቀሟ ከፍተኛ የሆነ ገቢ ያጡ በመሆናቸው በዚህ መስመር በሚንቀሳቀሰው ማናቸውም መጓጓዣዎች ላይ አደጋ ለማድረስ ቀደም ሲል በተደጋጋሚ የዛቱ ስለሆነ አሁንም የበለጠ ክትትል በማድረግ ጥበቃው የጠነከረ እንዲሆን ማድረጉ ወሳኝነት ይኖረዋል።</p>


</body>
</html>
