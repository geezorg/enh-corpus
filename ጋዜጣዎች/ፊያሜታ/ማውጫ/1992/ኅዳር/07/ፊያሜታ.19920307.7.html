<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ጎፋ ጦር ካምፕ የእሳት ቃጠሎ ተነስቶ ነበር</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ጎፋ ጦር ካምፕ የእሳት ቃጠሎ ተነስቶ ነበር</h1>


<p>ደቡብ አዲስ አበባ በሚገኘው ጎፋ የጦር ካምፕ ውስጥ የእሳት አደጋ ተነሰቶ በንብረት ላይ ጉዱት አደረሰ። የእሳት አደጋው ባለፈው አርብ ህዱር 2 ቀን፣ 1992 ዓ.ም የተነሳ መሆኑ ሲታወቅ የአደጋው መንስዔ ግን በትክክል ታውቆ ይፋ አልሆነም።</p>

<p>ይህንኑ ጉዱይ ለማጣራት ወደ አካባቢው ተጉዞ የነበረው ሪፖርተራችን እንደዘገበው ከሆነ፣ «አርብ ዕለት የተነሳው የእሳት ቃጠሎ መንስኤ የኤሌክትሪክ ሾርት ሰርኪዩት መፈጠር መሆኑን ይገልጻል» ይህ አደጋ ከደረሰ በኋላ በአዲስ አበባ የሚገኙ የእሳት አደጋ መከላከያ ብርጌዶች ወደ ስፍራው በመንቀሳቀስ ከፍተኛ ርብርቦሽ ማድረጋቸውንና፣ አንድ አነስተኛ አውሮፕላንም በአካባቢው ስታንዣብብ ነበር፡ብሏል።</p>

<p>በዚህ አደጋ በካምፑ የሚገኙ ሶስት ቤቶች የተቃጠሉ መሆናቸውንም ውስጥ አዋቂ ምንጮች ለሪፖርተራችን ገልፀዋል። ከዚህም በተጨማሪ በመጋዘን የነበሩ ጎማዎች በብዛት መቃጠላቸውን አልሸሸጉም። ሌሎች ሙያተኞች እንደሚሉት ከሆነ የኤሌክትሪክ አደጋ በሚነሳበት ጊዜ «ሰርኪዩት ብሬከር» እስካለ ድረስ ቃጠሎ ሊደርስ እንደማይችል በእርግጠኝነት ይናገራሉ።</p>

<p>እንደሙያተኞቹ ገለፃ ከሆነ ከመብራት ኃይል ቆጣሪ ውጪ በህገ ወጥ መንገድ የተቀጠለ ገመድ ከሌለ አደጋው ሊደርስ እንደማይችል ያብራራሉ። ማንኛውም ይህን መሰል አደጋ ከመድረሱ በፊት አውቶማቲክ የኤሌክትሪክ ማጥፊያ በመብራት ኃይል ባለስልጣን የሚገጠም መሆኑን ገልፀው ይህ ድንገተኛ አደጋ እንዴት ሊደርስ እንደቻለ በመገረም ትንታኔያቸውን አብቅተዋል።</p>

<p>በደረሰው የእሳት አደጋ ሁሉም ብርጌዶች ያደረጉት ርብርቦሽ የሚደነቅ መሆኑን ሳይጠቅሱ ያላለፉት ወገኖች ምናልባት እሳቱን መቆጣጠር ባይቻል ኖሮ የጦር ካምፕ እንደመሆኑ መጠን ሌሎች ተቀጣጣይና ፈንጂዎች ከፍተኛ አደጋ ሊያደርሱ ይችሉ እንደነበር ያሰምሩበታል። ወደ አካባቢውም እሳቱ ተዛምቶ በነዋሪው ላይ መጠነ ሰፊ አደጋ ሊያደርስ ይችል ነበር፣ በማለት የእሳት አደጋ መከላከያ ብርጌዶችን ሲያደንቁ በሌላ በኩል ግን የጦር ካምፑን ወታደራዊ አስተዱደር መውቀሳቸው አልቀረም። ይህ አካባቢ በርካታ ነዋሪዎች ያሉበት እንደመሆኑ መጠን ጥንቃቄ መንግስት ሊያደርግ ይገባል ባዮች ናቸው።</p>

<p>በሌላ በኩልም አንዱንድ ጊዜ ከጦር ካምፕ ውስጥ እየባረቁ የሚወጡ ጥይቶች የነዋሪውን ጣሪያ እየበሱ እንደሚገቡ ለሪፖርተራችን ያረጋገጡት ነዋሪዎች በቅርቡ እንኳን በዚሁ ወረዱ 20 ቀበሌ 52 ውስጥ ባርቆ የገባ ጥይት አንዲት ህጻን ልጅን አቁስሎ በአሁኑ ወቅት ህጻኗ በህክምና እርዱታ ጥይቱ ወጥቶላት እያገገመች መሆኑን ያስረዱሉ። እንዲህ ያለው ችግር ከአመታት በፊት የኢህዲንና የኢህአዴግ የምስረታ በዓሎች ዕለት ታጣቂዎች ጥይት ወደ ሰማይ በመተኮስ ከተማዋን ቀውጢ ከማድረግ አልፈው ጉዱት ያደርሱ ነበር። በዚህም በበርካታ ነዋሪዎች ላይ የአካል ጉዱት ከደረሰ በኋላ የህዱርና የግንቦት ተኩሶች እንዲቆሙ የውስጥ መመሪያ ተሰጥቶ መቆሙ ይታወሳል። አስተያየት ሰጪዎችም የጎፋው ጦር ካምፕ ይህ መመሪያ አልደረሰውም ወይስ ጉዱቱ ከተባባሰ በኋላ ከድርጊቱ ይታቀባል ሲሉ ተደምጧል።</p>

<p>ህዱር 2 ቀን፣ በደረሰው አደጋ የንብረት እንጂ የሰው ህይወት ላይ ጉዱት አለመድረሱን የሚጠቁሙት ነዋሪዎች ጥንቃቄ እንዲደረግ አበክረው ይገልጻሉ። በሌላ በኩል መንግስትና የመገናኛ ብዙሃን ስለአደጋው ምንም አለማለታቸው ብዙዎችን አስገርሟል። ጉዱዩ ለምን በሚስጥር ተያዘ? ሌላ የማይታወቅ ነገር አለ? የብዙዎች ጥያቄ ሆኗል።</p>


</body>
</html>
