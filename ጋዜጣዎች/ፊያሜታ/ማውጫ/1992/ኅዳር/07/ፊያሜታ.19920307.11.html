<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአቡነ ጳውሎስ ንግግር ልደታዎችን አስቆጣ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">የአቡነ ጳውሎስ ንግግር ልደታዎችን አስቆጣ</h1>

<h2 class="align-center">«በሟች ላይ ደግሞ ክስ እየቀሰቀሱበት ነው» ተብሏል</h2>


<p>የልደታ ቤተ-ክርስቲያን ጸሀፊ የነበሩት ባለፈው ሳምንት ከዚህ ዓለም በሞት የተለዩት የዲያቆን ፍስሐ ኪዱነ ቃል የቀብር ስነ ስርዓት ላይ በቅ/ቂርቆስ ቤተ-ክርስቲያን በመገኘት ልደታቸውን በመውቀስና በመዝለፍ አቡነ ጳውሎስ ንግግር አድርገዋል ሲሉ የልደታ ካህናትና ምዕመናን ቁጣቸውን ገልፃዋል።</p>

<p>ለዝግጅት ክፍላችን የደረሰው መጠነ ሰፊ ዘገባ እንዱመለከተው፣ ፓትርያርኩ በሟች ዲያቆን ምክንያት የተናገሩት አሳዛኝና ነቀፌታ የተሞላ፣ በስድብ የታጀበ፣ ልደታዎችን በመወረፍና «ንሰሐ ግቡ ቅዱሱን ልጅ ለሞት የዱረጋችሁ» የሚል አሽሙር የተላበሰ ንግግር እንደነበር አውስቷል።</p>

<p>ሟች ከሞት በኋላም ክስና ወቀሳ እንዲበራከትበትና አፈር ከቀመሰ ወዲህም እንደገና ያለፈው ታሪኩ እንዲተረክለት በር ከፍቷል የተባለለት የፓትርያርኩ ንግግር ልደታን ካህናትና ምዕመናንን ልብ ክፉኛ አድምቷል... እንደዘገባው። በመያያዝም ከተነበበው የሕይወት ታሪክና የፓትርያርኩ ንግግር በመነሳት ያፈጠጠን ያገጠጠ ፍጹም ውሸት የሆነ ታሪክ ተነቧል፣ ይህ በሐሰት ቃላት የታጀበው የሕይወት ታሪክ ተብዬ በቤተ-ክርስቲያን ዓውደ ምህረት ላይ መነበብ አልነበረበትም፤ የቤተ-ክርስቲያንን ክብር ከመዱፈር ባሻገር በሕገ እግዚአብሔር እንደመሳለቅ ይቆጠራል ብሏል።</p>

<p>አቡነ ጳውሎስ ስለሟች በማሞካሸት የተናገሩት ስህተትና ማንነቱን ባለማወቃቸው፣ አልያም ምስጢራዊና ግላዊ የሆነ ጥቅም ፍቅር እንዱለ የሚያመለክት እንደሆነም ተጠቁሟል። ጸሀፊ ስለነበሩት ሟች፣ የልደታ ምዕመናንና ካህናት ከልጅነት ዘመኑ አንስተው ጠንቅቀው የሚያውቁት በተደባዱቢነቱና ሕገ ወጥ ስራዎችን በመስራት እንደነበር ጠቅሶ፣ ፓትርያርኩ በንግግራቸው «እንቅፋት ቢመታው እንኳ ከመታው ዲንጊያ ጋር የማይጣላ፣ ቅዱስ፣ ቸር፣ ለጋስ፣ ሩህሩህ፣» በማለት የተናገሩት «ቅዱስ» የሚለውን ብሂል የሚያራክስ ነው፡ሲል የካህናቱና የምዕመናኑ ዘገባ ፓትሪያርኩን ወቅሷቸዋል።</p>

<p>እስከ ዕለተ ህልፈታቸው ድረስ በበርካታ ክሶች ሲዋከቡ እንደነበሩና ተደጋጋሚ ክሶች ተደራርበውባቸው የነበሩ መሆናቸውን የጸሐፊውን ታሪክ የጠቀሰው ዘገባ በተደባዱቢነታቸው ጥርስ ከማውለቅ አልፈው ተመሳሳይ ብርቱ ድብደባዎችን የፈጸሙ መሆናቸውን ገልጿል። በቅርብ ጊዜ እንኳ ሕጋዊነት የሌለው የጋብቻ ካርድ በ3, 000 (ሶስት ሺህ ብር) በመሸጥ የሰዎቹ የውጭ ሀገር ጉዞአቸው እንዲሰናከል አድርገዋቸዋል።</p>

<p>ይህንን የከፋ ድርጊቱን ደግሞ ከፓትርያርኩ አንስቶ በየደረጃው ያሉት የቤተ-ክህነት ባለ ስልጣናት በሚገባ ያውቁታል። የተፈጸመውን ሕገ ወጥ የገንዘብ ምዝበራና የተጋቢዎችን ባልና ሚስት ዕድል የሰበረ መጥፎ ገጠመኝ አስመልክተው ጉዱዩ እንዲጣራ፣ የጠቅላይ ቤተ-ክህነት ዋና ስራ አስኪያጅ አቡነ ቄርሎስ ለአዲስ አበባ ሀገረስብከት ጽ/ቤት በቁጥር 4370/15320/91 ሰኔ 22 ቀን፣ 1991 ዓ.ም የጻፉት በቂ ምስክር ነው ይላል... ዘገባው።</p>

<p>በፈጸመው ገደብ የለሽ በደል ከ5 ወራት በፊት ከስራና ደመወዝ እንዲወገድ በአካባቢው ምዕመናንና ካህናት የአንድነት ጥያቄ፣ እንዲሁም በተገኘበት ተጨባጭ መረጃ ከስራውም ሆነ ከደመወዝ እንዲገለል ቢደረግም፣ የሰበካ ጉባኤው ግን ጸሀፊው ታሞ እያለ ከ2, 000 (ብር ሁለት ሺ ) ያላነሰ ለማስታመምያ እንዲሆን ሰጥቷል፣ ለሚስትም በድጎማ መልክ ከ800.00 ብር (ስምንት መቶ) ያላነሰ ተሰጥቷል፤ «በፀና ታሟል ለሞት ተቃርቧል» የሚል መርዶ ለሰበካ ጉባኤው መልእክት ሲደርሰውም 2, 343 (ሁለት ሺ ሶስት መቶ አርባ ሶስት ብር) በድምሩ ከ 5, 143 (አምስት ሺህ አንድ መቶ አርባ ሶስት ብር ያለነሰ ወጭ ተደርጎለታል ከቤተ-ክርስቲያኑ ገንዘብ።</p>

<p>እንዲህ ዓይነቱን በጎ ድጋፍ ያደረጉትን ካህናንትና ምዕመናን መወቀስ አሳዛኝና አሳፋሪ ነው ከማለቱም በላይ፣ ይሰራሉ ብለው ያስቀመጧቸው እንደነ ዲያቆን ፍስሐ፣ ካህሳዬ፣ ታደሰ ዘለቀ፣ ዓይነቶቹ አንዱች የልማት ስራ ያልሰሩ ናቸው፤ በማለት ፓትሪያርኩ ያሞካሿቸውን ጀሌዎች ዘገባ አብጠልጥሏቸዋል።</p>

<p>መልካምም ሆነ ክፉ «ስም ከመቃብር በላይ» መሆኑ ቢታወቅም ሟች ላይ ብርቱ ወቀሳዎች ለመሰንዘር ግድ ያላቸው ግን የፓትርያርኩ የልደታን ካህናትና ምዕመናንን በአደባባይ በመወረፋቸው እንደሆነ ዘገባው አስረድቷል። ሆኖም አሁንም ቢሆን ፓትርያርኩ አሉባልታውን መስማት ትተው በምዕመናኑ እና ካህናቱ መካከል ተገኝተው ውይይት እንዲያደርጉ ጥሪ ቀርቦላቸዋል። በልደታ ቤተ-ክርስቲያን የተፈጸመው በደል ግን እንዲህ በቃል ተዘርዝሮ የሚያልቅ እንዱልሆነ ነው ለማወቅ የተቻለው።</p>

<p>ለረጅም ጊዜ በቤተ-ክርስቲያኗ ውስጥ ሰፍኖ የነበረው እኩይ ተግባር ለህዝብ ይፋ የሆነው በቅርብ ጊዜ በመሆኑ ህዝቡ በአሁኑ ሰዓት ዱር እስከዱር ተናግቷል። ፍትሐዊነት ያለው ዱኝነት ካላገኘ ደግሞ እጅግ አስጊ ነገር እንደሚከሰት ጥርጥር የለውም ያሰባሰብናቸው አስተያየቶች እንደአመለከቱት። እንደ አካባቢው ህዝብ እንቅስቃሴና እንደ ቤተ-ክህነቱ እልባት አለመስጠት ከሆነ ችግር መከሰቱ አይቀሬ ነው። በደብሩ የተፈጠረውን የገንዘብ ብክነትና የአስተዱደር በደል በማስመልከት እንዲያጣሩ የተላኩት የአዲስ አበባ ሀገረ ስብከት ጽ/ቤት ሰራተኞችም ቢሆኑ ከጉዱዩ ክብደት የተነሳ የአስተዱደር ጉዱይ አይመለከተንም ማለታቸውን ነው የተገለፀው። ስለገንዘብ ብክነቱም ቢሆን አድበስብሰው ማለፉን መርጠውታል። ነገር ግን ውስጥ ውስጡን የሚቀጣጠለው እሳት አንድ ቀን መፈንዱቱ አይቀርም ተብሏል። «ሳይቃጠል በቅጠል» ከወዲሁ መፍትሄ መሻት ግን የሁሉም ጉዱዩ የሚመለከታቸው አካላት ኃላፊነት ይሆናል።</p>


</body>
</html>



