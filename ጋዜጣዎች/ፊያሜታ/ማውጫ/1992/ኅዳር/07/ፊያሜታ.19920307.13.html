<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አቡነ ቄርሎስ እና ሊቀ ካህናት ብርሃኑ ለእርቅ ወደ ትግራይ እንደሚሄዱ ተሰማ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">አቡነ ቄርሎስ እና ሊቀ ካህናት ብርሃኑ ለእርቅ ወደ ትግራይ እንደሚሄዱ ተሰማ</h1>


<p>የጠቅላይ ቤተ- ክህነት ዋና ስራ አስኪያጅ አቡነ ቄርሎስና የአዲስ አበባ ሀገረ ስብከት ዋና ስራ ስኪያጅ ሊቀ ካህናት ብርሃኑ ገ/አማኑኤል፣ በአቡነ ጳውሎስና በትግራይ ህዝብ መካከል ያለውን የቆየ ችግር ለማስወገድና ለማስታረቅ ወደ ትግራይ እንደሚሄዱ ተሰማ።</p>

<p>የትግራይ ሀገረስብከት ካህናትና ምዕመናን በአቡነ ጳውሎስ ላይ ያላቸውን አቋም በግልፅ ያስቀመጡና የአቡነ ጳውሎስ ስም በማንኛውም የጸሎት ስነ ስርዓት እንዱይጠራ ዱር እስከ ዱር አውጀው ተግባራዊ ካደረጉ ሁለተኛ ዓመታቸውን አስቆጥረዋል። ህዱር 21 ቀን፣ 1989ዓ.ም 21 ነጥቦችን የያዘ፣ «የትግራይ ካህናት ድምፅ» የሚል በአማርኛና በትግርኛ የተፃፈ መግለጫ አክሱም መንፈሳዊ አባት ለራስዋ ትፈልጋለች በትዕቢት፣ በፍቅረ ንዋይ፣ ራሱን የጣለ አባት አክሱምን ትግራይን አይወክልም። በአንድ ራስ ሁለት ምላስ ያለው አባት።...» ወዘተ በማለት ከበተኑበትና በ1990 ዓ.ም ሰላማዊ ሰልፍ በመውጣት የፓትርያርኩን አመራር ከአወገዙበት ጊዜ ጀምሮ ከአቡነ ጳውሎስ ጋር ግንኙነት እንደሌላቸው ተረጋግጧል።</p>

<p>አቡነ ጳውሎስም የትግራይን መሬት ከረገጡ ዓመታት አልፎአቸዋል። «በእኔ ባመፁ ላይ መንግስት ቦንብ ዘነበባቸው ብሏል» ሲሉ በርካታ ጋዜጦች የዘገቡበት ወቅት መኖሩም ይታወሳል። ከስንት ዓመታት መለያየት በኋላ ለማስታረቅ ሁለቱ ስራ አስኪያጆች ወደ ትግራይ ለመሄድ ቆርጠው መነሳታቸው ብዙዎቹን አስደምሟል። የትግራይ ሀገረ ስብከት ስራ እስኪያጅ መምህር ኃ/ኪሮስ ከቦታው እንዲነሱ ተደጋጋሚ ሙከራዎችን አድርገው ያልተሳካላቸው ፓትርያርኩ፣ ሁለቱን ሰዎች ለእርቅ በሚል ወደ ትግራይ የመላኩ ነገር እንቆቅልሽን ሽንገላ ከመሆን አያልፍም የሚሉና ፓትርያርኩ ህዱር 21 ቀን በሚከበረው የአክሱም ጽዮን በዓል ላይ ለመሄድ ፈልገው ሳይሆን አይቀርም ሲሉ ግምታችን የሚሰነዘሩ አልጠፋም።</p>

<p>ከጠቅላይ ቤተ-ክህነት ጽ/ቤት የደረሱን ታማኝ ምንጮች እንደገለፁት፣ የሁለቱ ስራ አስኪያጆች ወደ ትግራይ ለመሄድ መነሳት የፓትርያርኩን ፈቃድ ለመሞላት ካልሆነ በስተቀር የሚፈይድ ውጤት ያስገኛሉ ማለት ግን የማይታሰብ እንደሆነ አመልክተዋል። የሚያስተዱድሯቸው ቦታዎች ላይ የሚነደውን እሳት ማጥፋት ያልቻሉ አገር አቋርጠው በመሄድና ከሁለት ዓመት በላይ ተካሮ የነበረን ጉዱይ ያስተካክሉ ማለት ሊሆን አይችልም። ሲሉም ደምድመዋል። «ረሐለ ለሬሞሥህሓሦረወወ የተባለውና በስርዓተ ቁርባን የሚያፌዘው ፊልም በአሁኑ ሰዓት ትግራይ ውስጥ በሰፊው ተሰራጭቶ እየታየ መሆኑን ለመረዱት ተችሏል።</p>

<p>ይህ በእንዲህ እንዱለ የዛሬ ሳምንት ወደ ሮም ተጉዘው የነበሩት አቡነ ጳውሎስ በትናንቱ ዕለት ተመልሰዋል። ህዱር 1 ቀን 1992 ዓ.ም አቡነ ኤልሳዕን በማስከተል መሄዱቸው ከመታወቁ በስተቀር ስለጉዞአቸው ዓላማ የታወቀ ነገር የለም። ለምን ስራ እንደሄዱ አንዱንድ የቤተ-ክህነት ሰራተኞችን ጠይቀን ያገኘነው መልስ በቤተ-ክርስቲያኗ ገንዘብ ለመንሸራሸር እንጂ እንደ ሕጉ ሲኖዶሱ አውቆና ፈቅዶ የሆነ ጉዞ አይደለም የሚልና ያለ አግባብ በየጊዘው ገንዘብ እንደሚባክን የሚገልፅ ነው።</p>

<p>በትናንቱ ዕለት ፓትርያርኩ ከሮም መልስ አዲስ አበባ ሲገቡ የቤተ ክህነት ሰራተኞችና የአዲስ አበባ ገዱማትና አድባራት ካህናት ጥንግ ድርብ እና ልብሰ ተክህኖ በመልበስ አቀባበል እንዲያደርጉላቸው መገደዱቸውን ተያይዞ የመጣው ዜና አስታውቋል።</p>


</body>
</html>
