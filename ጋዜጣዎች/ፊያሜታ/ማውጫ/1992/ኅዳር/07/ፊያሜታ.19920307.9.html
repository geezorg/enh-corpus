<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ከደራሲ አለማየሁ ሞገስ ጋር የተደረገ ቃለምልልስ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>



<h1 class="align-center">ከደራሲ አለማየሁ ሞገስ ጋር የተደረገ ቃለ ምልልስ</h1>



<p>የ78 ዓመት የዕድሜ ባለፀጋ የሆኑትን ደራሲ አቶ አለማየሁ ሞገስን ብዙዎች እናውቃቸዋለን። ከቀዱማዊ ኃ/ስላሴ ዘመነ መንግስት ጀምሮ እስካሁን 24 ልዩ ልዩ መፅሃፍቶችን ጽፈዋል። 25ኛውን የእንግሊዘኛ መፅሃፋቸውንም እያዘጋጁ ናቸው። በተለይም በ1990 ዓ.ም ለህትመት ያበቁት «ለምን አልሰለምኩም?» የሚለው መፅሃፋቸው ደግሞ አወዛጋቢ ሆኗል። በደራሲውም ላይ መንግስት ክስ መስርቶባቸው ጉዱዩ በፍ/ቤት ተይዟል። ለዛሬው ከእሳቸው ጋር ያደረግነውን ቃለ ምልልስ ይዘንላችሁ ቀርበናል።</p>


<p><span class="underline">ፊያሜታ፦</span> ከቅርብ ጊዜ በኋላ በሚወጡት መፅሀፎችዎ ላይ ከአለማየሁ ሞገስ ከሚለው ስምዎ በፊት (ከቀደሰ) እያሉ ይጽፋሉ። «ቀደሰ» የብዕር ስምዎ ነው... ምንድነው? ስምዎስ የትኛው ነው።</p>

<p>አቶ አለማየሁ፦ ታሪኩ ረዥም ነው። ቆይ እንግዲህ ከመጀመሪያው ልጀምር። አባቴ የዘመኑን ትምህርት ተምሮ ተመርቆ ወደ ሀገሩ ገብቶ ማስተማር ይጀምራል። ሲጀምር ዘመዶቹ ሁሉ ሊጠይቁት ይመጣሉ። አክስቱ ትቀራለች። የት ሄደች? ሲል እዚያ ነች እዚህ ነች ሲሉት ከርመው መጨረሻ ላይ ሞተች ይሉታል። ምን ሆና ሞተች? ሲል «ቡዱ በላት» አሉት። ይሄን ጊዜ «እንዴ ይሄን ሁሉ ነገር ተምሬ የቡዱ መድኃኒት ሳልማር ነው የመጣሁት ብሎ ዋሸራ ይሄዱል። በዚያን ጊዜ በኢትዮጵያ ውስጥ ትልቋ የትምህርት ቦታ ወይም ዩኒቨርስቲ ዋሸራ ነበረች። እዚያ አራት አመት መድሃኒት ይማራሉ።</p>

<p><span class="underline">ፊያሜታ፦</span> የቡዱ መድሃኒት ብቻ ነው ወይስ ሌላም መድሃኒት አወቁ?</p>

<p>አቶ አለማየሁ፦ ኧረ መድሃኒት የሚባል ሁሉ ነው የተማሩት። ይህን ተምረው እመነኩሳለሁ ነበር ያሉት። እንዱሰቡት አልሆነም። አገራቸው ገብተው እርሻ ጀመሩ። ከእለታት አንድ ቀን ከዚያ ትምህርት ቤት አብሮ የነበረ ባልንጀራው ሱባዔ ቆይቶ መጣና የተገለጠለትን ነገረው። «አርባ አመት ትቆያለህ አራት ልጆች ትወልዱለህ» ብሎ ነግሮኛል አለ። ይሄ ነገር ተገለጠልኝ አለ።</p>

<p> ... ከዚያ ሰውዬው የአንድ ቀን ተኩል መንገድ ሄዶ አባቴ እንደ ሚዜ ሆኖ አጋብቶት ይመጣል። ልክ በአርባ ቀኑ ሙሽራው ሞተ።</p>

<p><span class="underline">ፊያሜታ፦</span> አርባ አመት ያለው አርባ ቀን ሆነ ማለት ነው።</p>

<p>አቶ አለማየሁ፦ አዎ... ከዚያ በኋላ የኔ አባት አዘነ። ለካስ ሰይጣን ነው እንዲህ የሚጫወትብን ብሎ... የሰይጣን መጫወቻ ሆንን ብሎ ይመንናል። አሁን ሲመንን በየመንገዱ መነኮሳት እያገኙ ተመለስ ይሉታል። ተመልሰህ ሂድ ላንተ የምትሆን ሚስት እግዚአብሄር ፈቅዶልሃል። እዚህ እዚህ ቦታ ሄደህ እንዲህ አይነት ልጅ አለች... አሉት። ሲሄድ ልጅቷን አግኝቶ ተዋወቃት።</p>

<p> ...ከዚያ እሷ ጋር እቤት ቆይተው ሲወጣ ሰው ከቀብር ሲመለስ የልጅቱ እናት አማቱ ጋር ቀጥታ ሄዶ ...ሰርጉ ለሚካኤል ይሆናል። ለወጉ ሽማግሌ እንልካለን። አለና ጥሏቸው ሄደ። ከዚያ በኋላ ሰርግ ይሰረጋል።</p>

<p><span class="underline">ፊያሜታ፦</span> እንዴ! ያለምንም ችግር እሺ አሏቸው?</p>

<p>አቶ አለማየሁ፦ ይፈራል እኮ። ተናጋሪ ነው። መጀመሪያ ያጫት የአገረ ገዢው ልጅ ነበር። እሱን አግብታ ከወለደች ይገዛናል። ስለዚህ ለሱ ለአባቴ እንስጥ ብለው ይወስኑና ይጋባሉ።</p>

<p> ... ከተጋቡ በኋላ እኔን እርጉዝ ትሆናለች። እናቱ ይመንንብኛል ብላ ተንከባክባ ይዛው ነበር። ከዚያ እሱ እናቴ ጋር ውለጂ ሲላት እሷ ደግሞ የራሴ እናት ጋር ነው የምወልደው ስትል ይጣላሉ። እኔን ጥለሽ እናትሽ ቤት ከሄድሽ ብሎ አኩርፎ ሄደ። ከውድነሽ ጥሩነሽ ከተሻለች የራስሽ ጣጣ አላት።</p>

<p><span class="underline">ፊያሜታ፦</span> እሷ ወላጆቼ ጋር ካልሄድኩ የምትለው ለምንድነው?</p>

<p>አቶ አለማየሁ፦ አሃ ባህል ነዋ። ማህፀኗን ባእድ አያየውም፣ የሚባል ነገር አለ።</p>

<p> ... ከዚያ የሆነ ሆኖ ሰኔ 21፣ ማክሰኞ ማታ በሁለት ሰዓት ነው የተወለድኩት።</p>

<p><span class="underline">ፊያሜታ፦</span> በዚያን ጊዜ ከ78 ዓመት በፊት ሰዓት ትጠቀሙ ነበር?</p>

<p>አቶ አለማየሁ፦ እራት በምንበላበት ሰዓት ነዋ። በዚያ ነው ሰዓቱ የሚታወቀው።</p>

<p><span class="underline">ፊያሜታ፦</span> ወደ መጀመሪያ ጥያቄዬ ልመለስ። ከዚያ በኋላ ነው ቀደሰ የተባሉት?</p>

<p>አቶ አለማየሁ፦ አዎ። ከዚያ በኋላ ስሜን ቀደሰ ብሎ አወጣልኝ። ቀደም ተብሎ እኮ እንደ ትንቢት ተጽፏል። በዚህ ቀን ይወለዱል። ስሙም ቀደሰ ይባላል ብሎ አባቴ ብራና ላይ ፅፎት ነበር። በትክክል።</p>

<p><span class="underline">ፊያሜታ፦</span> ሌላስ ነገር ስለ እርስዎ ትንቢት ተነግሮ ወይም ተፅፎ ነበር? ለምሳሌ ስለወደፊት ሁኔታዎ?</p>

<p>አቶ አለማየሁ፦ ክርስትና የተነሳሁ ዕለት አባቴ ምን አለ? ልጄ ባያገባ ጳጳስ ይሆናል። ካገባ ደግሞ ጳጳሳትን ይረብሻል። ያኔ እኮ ጳጳስ ያልነበረበት ዘመን ነው።</p>

<p><span class="underline">ፊያሜታ፦</span> አለማየሁ የሚለው ስም ከየት መጣ ታዲያ?</p>

<p>አቶ አለማየሁ፦ ካደግኩ በኋላ የሰፈሩ ልጅ ሁሉ... ቀደሰ! ቀደሰ! ቄሱ ቄሱ ሲለኝ ጊዜ አፈርኩ። እና የእናቴ እናት አለማየሁ አለችኝ። የልጅ ልጅ አየሁ ማለቷ ነው። ያንጊዜ ደግሞ አለማየሁ የሚል ስም አልነበረም። እቺ ስም ለአፍም ትጣፍጣለች ብዬ አለማየሁ ሲሉኝ ብቻ አቤት ማለት ጀመርኩ። ቀደሰ ሲሉ ፀጥ እላለሁ። አባቴ ባወጣልኝ ስም ሲጠራኝ እያየኝ ዝም... ቢለኝ ቢሰራኝ ዝም። ከዚያ በኋላ ጠራኝና ልጄ ስምህ ቀደሰ ነው። ወደፊትም የምትጠራው በዚሁ ነው አለኝ።</p>

<p><span class="underline">ፊያሜታ፦</span> አንድ የገረመኝ ነገር አለ። ባያገቡ ኖሮ ጳጳስ ይሆኑ ነበር። ካላገቡ ደግሞ ጳጳሳትን ይረብሻሉ ተብሏል። አሁን እርስዎ አግብተዋል። እናስ ጳጳሳትን እየረበሹ ነው ማለት ነው?</p>

<p>አቶ አለማየሁ፦ አዎ። ይሄማ ግልፅ ነው።</p>

<p><span class="underline">ፊያሜታ፦</span> እርስዎ የሃይማኖቱንም ሁሉንም ትምህርት እንዴት አገኙት? አባትዎ አስተማሩዎት?</p>

<p>አቶ አለማየሁ፦ ትምህርት እንኳን የትም አገር መማር ይቻላል። ግን አንጎሉ ከየት መጣ? ነው ዋናው ነገር። ከእኔ የበለጡ ሊቃውንት አሉ። ከእኔ የማይስተካከሉበት አንድ ነገር ከሸመደድኩ ከጭንቅላቴ አይወጣም። ድሮ ስማር መጀመሪያ ቶሎ ቶሎ ካላነበብኩ አባቴ ዱተኛ ነው እያለ ይቀጣኛል። በፍጥነት ነው የማነበው። ከዚያ የተነሳ ጫፍና ጫፉን ነው የማነበው። አሁን ለምሳሌ «ፊያሜታ» አለ። የመጀመሪያውን «ፊ» እና «ታ» ን ካየሁ ፊያሜታ ብዬ አልፈዋለሁ። «ሜ»ን አላይም እንዲህ እያልኩ ብዙ መፅሃፍ አንብቤ እጨርሳለሁ። ከዚያ አባቴ ያነበብኩትን ታሪክ ሲጠይቀኝ ከየት ላምጣው «አምጣው» እያለ በቁንጥጫ። ስንክሳርን አንብቤ ጨርሼ የሰውየውን ታሪክ ግን አላውቀውም። ታሪኩን አምጣ እያለ ሲያስቸግረኝ መያዝ ጀመርኩ። ከዚያ ነው እንግዲህ ሁሉንም ማንበብና ማስታወስ የጀመርኩት። አሁንም አልረሳም።</p>

<p><span class="underline">ፊያሜታ፦</span> የማስታወስ ችሎታዎ ከድሮም ነው ማለት ነው?</p>

<p>አቶ አለማየሁ፦ አባቴ ምን ይለኝ ነር። አንተ እናትህ ማህፀን እያለህ የምናወራውን ሁሉ ሳትሰማ አትቀርም ይለኛል።</p>

<p><span class="underline">ፊያሜታ፦</span> ለምን?</p>

<p>አቶ አለማየሁ፦ የማስታወስችሎታዬ ይገርመዋል። ልጅ ሆኜ ጡት በምጠባበት እድሜ አዛዮች አዝለውኝ እሩቅ መንገድ እንሄዱለን። እንግዲህ እሾህ እንዱይቧጥጠኝ ተብሎ ፊቴን በነጠላ ሸፍነው እንደጨለመብኝ እንጓዛለን። ከዚያ አንዲት ዛፍ ጋር ስንደርስ አውርደው ጡት አጥብተውኝ ነበር ያንን አስታውሳለሁ።</p>

<p><span class="underline">ፊያሜታ፦</span> ያን ጊዜ ስንት አመትዎ ነበር?</p>

<p>አቶ አለማየሁ፦ ምን አውቃለሁ። ግን ገና ጡት የምጠባ ልጅ ነኝ። ከዚያ በኋላ በስድስት ዓመቴ ከአባቴ ጋር ስሄድ ያቺን ዛፍ ተመለከትኩና ቆም አልኩኝ። ምን ሆንክ ሲለኝ... እቺን ዛፍ አውቃታለሁ ስለው እንዴት ሆኖ ታውቃታለህ? አለኝ። አዛዮች ይዘውኝ አንተ እዛ ጋር ቁጭ ብለህ፣ እናቴ እዚያ ጋር ሆና ብዬ ሁሉንም የድሮ ታሪክ ነገርኩት። በጣም ደነገጠ። በል ለሌላ ሰው እንዱታወራ አለኝ...</p>

<p><span class="underline">ፊያሜታ፦</span> መድሀኒት አዋቂ እንደሆኑ ይታወቃል። ይህን እውቀት ከየት ነው ያገኙት?</p>

<p>አቶ አለማየሁ፦ ... እንዴት እንደሆነ ለእኔም አይገባኝም። አባቴ ሃያ አንድ አመትህ ላይ እውቀቴን እሰጥሃለሁ ከዚያ በኋላ በራስህ ተፍጨርጨር የራስህ ጉዱይ ብሎ ነበር። ሆኖም እኔ የ16 ዓመት ልጅ እያለሁ ሞተ። ሳይሰጠኝ ሞተ። ከዚያ እንግዲህ...</p>

<p><span class="underline">ፊያሜታ፦</span> ሰይጣን መጎተት የሚችሉ ሰዎች አሉ። እናንተ ትችሉ ነበር?</p>

<p>አቶ አለማየሁ፦ እንዴ! እኛ በዘራችን ሰይጣን አይወደንም። አንወደውም። እናባርራለን።</p>

<p><span class="underline">ፊያሜታ፦</span> ምን ምን አይነት ባለዛርና ሰይጣን አለ። የምታባርሩት?</p>

<p>አቶ አለማየሁ፦ ቁጥሩ አንድና ሁለት ተብሎ የሚዘለቅ ነው እንዴ?</p>

<p><span class="underline">ፊያሜታ፦</span> ለምሳሌ ጎጃም ውስጥ ያለ ፣ ወይም ሃረር ውስጥ ያለ ሰይጣን ተብሎ ሊከፋፈል ይችላል?</p>

<p>አቶ አለማየሁ፦ ጎጃምማ እኛም መሄድ እንችላለን። እሱ የትም አለ። የትም ይሄዱል። አዱል አለ። ጠቋር፣ ግራኝ የሚባሉ አሉ። ብዙ ናቸው።</p>

<p><span class="underline">ፊያሜታ፦</span> አንድ የሰማሁት ነገር ነበር። አንዲቷ ልጅ አሜሪካ ውስጥ መድሃኒት አድርገውባት እርስዎ ጋር መጥታ ፀበል ተደርጎላት ስትድን፣ ወዲያውኑ አሜሪካ አገር ያለችዋ መድሃኒት አድራጊ ላይ በሽታው መተላለፉን ሰምቻለሁ። እውነት ነው?</p>

<p>አቶ አለማየሁ፦ እንደዚያ ያለው እንኳ ትዝም አይለኝ። ነገር ግን ምንድነው አንድ ሰው በተንኮል ሌላው ላይ የሚያሳብድ ወይም የሚገድል መድሃኒት ቢያደርግበት የትም አገር ቢሆን እኔ በሽተኛውን አጥምቄ ሲድን ህመሙ ወደ ተንኮለኛው ተመልሶ፣ እሱ ራሱ ያብዱል ወይም ይሞታል። ስንቱ ሰው በዚህ አይነት ተበላሽቷል። አዲስ አበባ ውስጥ እንኳን ስንቶቹ ጉድ ሆነዋል። ላሳብድ ብሎ እራሱ ያብዱል።</p>

<p><span class="underline">ፊያሜታ፦</span> እርስዎ ይሄንን ሁሉ ከየት ተማሩት?</p>

<p>አቶ አለማየሁ፦ እኔ ሰውም አላስተማረኝም። አንድ ነገር ስሰራ አንድ ሌላ ነገር ይሰራል። እና አብዛኛውን ክርስቶስን እከተላለሁ። እሱ ይረዱኛል።</p>

<p><span class="underline">ፊያሜታ፦</span> ምንድነው የሚያደርጉት። ህመምተኞቹን ሲያጠምቁ ፀበሉ ውስጥ የሚጨመር መድሃኒት አለ ወይስ የሚደገም ነገር አለ?</p>

<p>አቶ አለማየሁ፦ ምንም መድሃኒት የለም። ከዱዊት መዝሙሮች አሉ። ከወንጌል የማርቆስ አለ። እንደዚህና እንደዚህ ያለውን እደግማለሁ። ከዚያ እዚህ ሳጠምቅ ይሄዱል።</p>

<p><span class="underline">ፊያሜታ፦</span> ይሄንን ማንኛውም ሰው ሊያደርገው ይችላል? ወይስ ለእርስዎ ብቻ የተሰጠ ተሰጥኦ ነው?</p>

<p><span class="underline">ፊያሜታ፦</span> ያን ጊዜ ስንት አመትዎ ነበር?</p>

<p>አቶ አለማየሁ፦ ለኔ ብቻ ይስጠኝ ሌላ ማዱን ይቻል አላውቅም። ምክንያቱም ሰው አላስተማረኝም። እያተመተምኩ ነው እኮ ያገኘሁት።</p>

<p><span class="underline">ፊያሜታ፦</span> ማተምተም ምንድነው?</p>

<p>አቶ አለማየሁ፦ አንድ ነገር ስትሰራ ሌላ አዲስ ነገር ይገኛል። የተገኘውን ስትሰራ ሌላ ደግሞ ይመጣል። የማያልቅ ዕውቀት ነው። ያቺ ከተሰራች እቺም ትሰራለች። እንደ ሂሳብ ፎርሙላ ነው።</p>

<p><span class="underline">ፊያሜታ፦</span> ውጭ አገር ለሚገኙት እየፀለዩ ያድናሉ የሚባለውስ?</p>

<p>አቶ አለማየሁ፦ አዎ ብዙ አለ። አሁን ለምሳሌ አንድ ኮሎኔል ነበር። ልጁ ስዊዘርላንድ ነች ያለችው። ታመመችና የአክስቷ ልጅ መጥታ ተጠመቀች። ያቺኛዋ በ3ኛው ቀን ዱነች። ከዚያ ስልክ ደወለና ምን ይላል? «ሪሞት ኮንትሮሉ ሰርቷል!» አለና መልዕክቱን ነገረኝ።</p>

<p>... የዚህ ፀበል ፀባይ እኔንም አልገባኝም።</p>

<p><span class="underline">ፊያሜታ፦</span> እርስዎ ጋር የፈለቀ ፀበል አለ እንዴ?</p>

<p>አቶ አለማየሁ፦ ኧረ እኔ የቧንቧ ውሃ ቀድቼ እንቱፍ እንቱፍ ብዬ እሱኑ ነው የማጠምቀው። በዓመት ቢያንስ አራት መቶና አምስት መቶ ሰው አድናለሁ።</p>

<p><span class="underline">ፊያሜታ፦</span> በጣም የሚገርም ታሪክ ነው</p>

<p>አቶ አለማየሁ፦ እኔንም ሲገርመኝ የሚኖር ነው። እያተመተመ እኮ ነው የሚሄደው አንዱን መድሃኒት ሳገኝ ሌላውም ብቅ እያለ እንደዚያ ነው የሚቀጥለው።</p>

<p><span class="underline">ፊያሜታ፦</span> ውሃው ውስጥ የሚጨምሩት ነገር አለ?</p>

<p>አቶ አለማየሁ፦ ኧረ የለም። ሌላው ደግሞ ስር እምሳለሁ፡ቅጠል እበጥሳለሁ።</p>

<p><span class="underline">ፊያሜታ፦</span> ለእርስዎ የተለየ ስጦታ ተሰጥቶት ይሆን?</p>

<p>አቶ አለማየሁ፦ ይሄንን እኔ አላውቅም። ይልቁንም ኮሚኒስት ያልሆንኩት በሱ ምክንያት ነው። ለምን ካልከኝ እኔ እዚህ ሆኜ ስፀልይ ካይሮ ያለ ሰው ከዱነ ማን ወሰደው? እግዚአብሔር አለ ማለት ነው። የአሜሪካው የሚድን ከሆነ ማን ወሰደው?</p>

<p><span class="underline">ፊያሜታ፦</span> ከደርግ ጋር አይስማሙም ማለት ነው?</p>

<p>አቶ አለማየሁ፦ አዎ። ስንት ጊዜ ነው ያሰሩኝ?</p>

<p><span class="underline">ፊያሜታ፦</span> ታስረው እንደነበር አውቃለሁ። ግን ከዚህ ከባህላዊ መድሃኒት ጋር በተያያዘ መታሰርዎን ነበር የማውቀው።</p>

<p>አቶ አለማየሁ፦ እነሱ ያወሩት ነዋ። ዋናው ክርስቲያን ነኝ እያለ ይሰብካል፣ ስሙን እናጥፋው ብለው ነው ያደረጉት።</p>

<p><span class="underline">ፊያሜታ፦</span> አሁን በኢህአዴግስ... ኑሮ እንዴት ነው?</p>

<p>አቶ አለማየሁ፦ ምን ዘመን አስመረጠህ? እኔማ ከዘጠኝ አመቴ ጀምሮ እንደተጨቃጨቅኩ ነው ያለሁት። አሁን በቅርቡ ዩኒቨርሲቲ ውስጥ አንዱ ዶክተር «አለማየሁ በራሱ ኮንትሮቨርሲ ነው» አለኝ።</p>

<p><span class="underline">ፊያሜታ፦</span> ሌላ ነገር አስታወሱኝ ዩኒቨርስቲ መምህር በነበሩበትም ጊዜ የተለያዩ ኮንትሮቨርሲዎች ይፈጥሩ ነበር። ከእነዚህ ውዝግቦች መሃል እርስዎ ስለብሔሮች ያለዎት አመለካከት ነው። ለሌላው ብሔር ንቀት ቢጤ አለዎት ይባላል...</p>

<p>አቶ አለማየሁ፦ ይሄ የጠላት ወሬ ነው።</p>

<p><span class="underline">ፊያሜታ፦</span> ዩኒቨርስቲ መምህር በነበሩበት ጊዜ በተማሪዎቹ እንቅስቃሴና በለውጡ አብዮት አስተዋፅኦ እንደነበርዎት ይታወቃል። ከነገሞራው ጋር ከነዮሃንስ አድማሱ ጋር አብረው በጃንሆይ ላይ ያምፁባቸው ነበር። ዮሃንስ አድማሱ እርስዎም ቤት ተደብቆም ነበር። እንደው ስለዚያን ጊዜ ምን ያስታውሳሉ?</p>

<p>አቶ አለማየሁ፦ እንዲህ ነዋ! ዮሃንስ አድማሱ ደቀመዝሙሬ ነበር። የተማሪዎች እንቅስቃሴ ላይ የነበረው ከበደም ደቀ መዝሙሬ ነው... ዱኛ ሆኖ ሲሰራ ነበር ኋላ ሞተ። አሁን ስሞቻቸው ተዘነጋኝ እንጂ ብዙ ነበሩ።</p>

<p><span class="underline">ፊያሜታ፦</span> እነ ዮሃንስ አድማሱ እርስዎ ቤት ስለተደበቁ የጃንሆይ መንግስት ችግር አልፈጠረብዎትም?</p>

<p>አቶ አለማየሁ፦ የራሴ ችግር መች አነሰኝና? እሱ እኮ እኔ ጋር የመጣው እኔን አላስነካም። አብሬ እሞታለሁ ብሎ ነው።</p>

<p><span class="underline">ፊያሜታ፦</span> የገሞራው እንቅስቃሴ?</p>

<p>አቶ አለማየሁ፦ ገሞራው ተማሪዬ ነበር። ሌሎቹ ደቀ መዛሙርቶቼ ናቸው። ልዩነቱ እንደዛ ነው። ሁሉም ልጆች ነበሩ ዩኒቨርስቲ ውስጥ ገሞራው ጎበዝ ተማሪዬ ነበር።</p>

<p><span class="underline">ፊያሜታ፦</span> «ለምን አልሰለምኩም?» የሚለው መፅሀፍ ከተጻፈ በኋላ «አርድዎታለሁ!» የሚል ዛቻ ሲመጣብዎ ገሞራው ከስዊድን አገር «ማረድን ምን አመጣው?» በሚል ርዕስ ስለ እርስዎ እና ስለመፅሀፉ ሰፊ ትንታኔ በፊያሜታ ጋዜጣ ላይ ጽፎ ነበር። ታዲያ ይሄ ከተማሪነት ይበልጥ ደቀ መዝሙር አያሰኘውም?</p>

<p>አቶ አለማየሁ፦ እኔ ጋዜጣውን አላየሁትም። ባየውም ተማሪዬ እንደነበር እኮ ነው የማውቀው። ሌሎቹ አባቴ ብለው አለማየሁን ተከትለው የቀጠሉ ናቸው።</p>

<p><span class="underline">ፊያሜታ፦</span> «አገር ምንድር ናት?» የሚል መፅሃፍ በጃንሆይ ጊዜ ጽፈው ተቃውሞ ነበር። ምን ትዝ ይልዎታል?</p>

<p>አቶ አለማየሁ፦ መፅሃፉንማ አቃጠሉት። አስተዱደር ይስተካከል ነበር ያልኩት። ለአባ ሃናም ለጃንሆይም በቃል ተናግሬያለሁ። አልሰማም አሉ።</p>

<p><span class="underline">ፊያሜታ፦</span> ምኑን ነው አልሰማ ያሉት?</p>

<p>አቶ አለማየሁ፦ አሃ! የጋላ ገበር መሬት ይመለስ ስላልን ከሰሜን ነፍጥ ይዘው ወደ ደቡብና ወደ ጋላ አገር እየሄዱ በነፍጥ በግዱጅ መሬቱን ወስደው ያሳርሱታል። ይሄ መሬት ለባለቤቱ ይመለስ ነው ያልነው። በአፄ ሚኒልክ ጊዜ ስለሌለ በምትኩ መሬት ይሰጠው ነበር። በጃንሆን ጊዜ ግን መልኩን ቀየረ። እና የጋላ ገበር መሬት ይመለስ አልኩ... ችግር መጣ።</p>

<p><span class="underline">ፊያሜታ፦</span> ከዚሁ መጽሀፍ ጋር ተያይዞ ተማሪዎችን እንደቀሰቀሱ ይታወቃል። «መሬት ላራሹ!» የሚለውን መፈክር እርስዎ እንዱመጡት ይነገራል። እውነት ነው?</p>

<p>አቶ አለማየሁ፦ አሃ «መሬት ላራሹ» ብቻ አይደለም። ግጥም ነበረው። «መሬት ላራሹ፣ ጥይት ለተኳሹ፣ ዲግሪ ለረባሹ» የሚል ነበር። አላጠና ብሎ ከታገለ ዲግሪ ለረባሹ ለታጋዩ ማለት ነው።</p>

<p><span class="underline">ፊያሜታ፦</span> ከተማሪዎች እንቅስቃሴ ጋር አብረው ነበሩዋ?</p>

<p>አቶ አለማየሁ፦ ማን ጀመረውና? እኛ የፈጠረናቸው ልጆች አይደሉም እንዴ የታገሉት? አባ ሃና ጋር ገብቼ እንዲህ ይደረግ እንዲህ ይፈፀም አለበለዚያ ዋ እላቸው ነበር።</p>

<p><span class="underline">ፊያሜታ፦</span> አባ ሃና በ1953 ዓ.ም አይደለም እንዴ የሞቱት? የተማሪዎች እንቅስቃሴ ደግሞ በ1960ዎቹ የነበረ ነው።</p>

<p>አቶ አለማየሁ፦ ኧኸ... በ1953 የታህሳስ ግርግር ላይ አባ ሃና ሞቱ። እንቅስቃሴው እኮ የሚጀመረው ከዚያ በፊት ነው። የነጄ/ል መንግስቱ ንዋይ የመፈንቅለ መንግስት ሙከራ እኮ የእንቅስቃሴው አንድ አካል ነው። ትግሉ አላቋረጠም። ለጃንሆይ ስነግራቸው በአባሃና በኩል መልሱን እነግርሃለሁ ይላሉ። አልሰማ አሉኝ።</p>

<p><span class="underline">ፊያሜታ፦</span> በኋላ ላይ የመሬት ላራሹን መፈክር ብቻ ሳይሆን የብሔሮችን ጥያቄ ይዘው ብቅ ያሉ ተማሪዎች ነበሩ። ለምሳሌ እነዋለልኝ አዲስ ሃሳብ ይዘው እንቅስቃሴ ጀምረዋል። እነዋለልኝ ከእርስዎ ተማሪዎችና ደቀመዝሙሮች የሚለዩት በምንድነው?</p>

<p>አቶ አለማየሁ፦ አዎ እነሱም ልጆች ነበሩ። ግን እነሱ የሚታገሉት በትኩስ ደም ነበር። እነሱ በፈላ ደም እየጠየቁና ሄደው እየሞቱ ነው። የነዮሃንስ በስነ ፅሁፍ እያሳወቁና እያነቁ ነው። በትኩስ ደም እየሞቱ አይደለም። በተማሪዎች ረብሻ ጊዜ እስከሞት እየደረሱ ነው የታገሉት ... እነዋለልኝ። በትኩስ ደም።</p>

<p><span class="underline">ፊያሜታ፦</span> ዮሃንስ አድማሱ የአባቱን ስም ቀይሮ ዮሃንስ አለማየሁ ተብዬ ልጠራ ብሎት ነበር... ለምን እምቢ አሉት?</p>

<p>አቶ አለማየሁ፦ እህ አይሆንማ። እሱ ሸዋ ነው። እኔ ጎጃሜ ነኝ። ሸዋ ጎጃሜን አይወድምና ይቅርብህ አልኩት።</p>

<p><span class="underline">ፊያሜታ፦</span> እርስዎ ጎጃሜ ሸዋ እያሉ መከፋፈል ብቻ ሳይሆን የኦሮሞን ህዝብ «ጋላ» እያሉ ይጠራሉ። ለምን ኦሮሞ አይሉም?</p>

<p>አቶ አለማየሁ፦ ኧረ ኦሮሞ?! መጀመሪያ እኔ ምንድነኝ? እኔ አገው፣ ጋፋት፣ ትግሬ ጋላ ነኝ። አራቱን ነኝ። አባቴ ቆጥሮ የሰጠኝ። በትግሬ በኩል ላለው በመፅሀፍም የተፃፈ አለ። ከአዱም ጀምሮ ወደ ታች ዘራችን ተፅፏል።</p>

<p><span class="underline">ፊያሜታ፦</span> ከአዳም?</p>

<p>አቶ አለማየሁ፦ አዎ። ከአዳም ጀምሮ እየቆጠረ ይመጣና ንጉስ ሰለሞን ጋር ይደርሳል። ከንጉስ ሰለሞን ቀዱማዊ ሚንሊክን ትይዝና ወደ ትግራይ ይመጣል። የካህኑ የአዛሪያስ ልጅ ነው።</p>

<p><span class="underline">ፊያሜታ፦</span> ቀጥታ አዱም ጋር ይዛመዱሉ ማለት ነው? የኦሮሞ ህዝብ የአዱም ዘር የለውም ማለት ነው?</p>

<p>አቶ አለማየሁ፦ እሱ ምን አገባን? እሱ የራሱን ዘር ቆጥሮ ነው የመጣው። የእኔ አባት የራሱን ቆጥሮ ይሰጣል እንጂ የማያውቀውን ዘመድ ይቆጥራል እንዴ? የራሱን ቆጥሮ ለልጁ ያስተላልፋል። ሌላውም የራሱን። ለእኔ ዘርህ ይሄ ነው ተብሎ ነው የተሰጠኝ። (የዘር ግንዱን እላይ ድረስ ቆጠሩልኝ)</p>

<p>ይሄ እንግዲህ በወንድ ወገን ነው።</p>

<p><span class="underline">ፊያሜታ፦</span> በኦሮሞስ በኩል እንዴት ነው የሚዛመዱት?</p>

<p>አቶ አለማየሁ፦ እኔ ጋላ ነኝ! ምን እያልክ ነው... ኤይ! ምክንያቱም ጋላ ማለት ጀግና፣ ማራኪ ንጉስ ሿሚ ማለት ነው። ወረሞ ደግሞ የበሰበሰ ብልቱ የሞተ ማለት ነው። እና ወረሞ ብትለኝ እኔ ደስ አይለኝም። ይገባሃል? እኔ ጋላ ነኝ።</p>

<p><span class="underline">ፊያሜታ፦</span> በ1985 ዓ.ም ከፍኖት መፅሄት ጋር ባደረጉት ቃለ ምልልስ «እኔንና እኔን የመሳሰሉ ተባዕት ጀግኖችና የጀግና ዘሮች ጋሎች ነን። የፈለገ ደግሞ ወረሞ ቢባል የዲሞክራሲ ስርዓት ነውና ወረሞነቴን እወቅ ካለኝ አውቅለታለሁ...» ብለዋል።</p>

<p>አቶ አለማየሁ፦ አዎ ልክ ነው። ጋሎች ጀግኖች ነን።</p>

<p><span class="underline">ፊያሜታ፦</span> እኮ ኦሮሞነቴን እወቅ ካለኝ አውቅለታለሁ ይላሉ... ታዲያ ለምን ጋላ ይሉታል?</p>

<p>አቶ አለማየሁ፦ የሱን ወሮሞነት እኮ ነው። እኔማ ጋላ ነኝ።</p>

<p><span class="underline">ፊያሜታ፦</span> እሺ አንብቤ ልጨርስልዎ። «ወረሞውም በተነፃፃሪው የእኔንም ጋልነት ማወቅም ማክበርም አለበት። ይወቅ...» ብለዋል።</p>

<p>አቶ አለማየሁ፦ አዎ ታዲያስ!? የሱን ወረሞነት ሳከብር እርሱም የኔን ጋላነት ማክበር ይኖርበታል።</p>

<p><span class="underline">ፊያሜታ፦</span> እርስዎ የክፍለ ዘመናችን የመጨረሻው «ጋላ» ሊሆኑ ይችላሉ። ግን እስኪ ስለ ኦሮሞ እና ጋላ ልዩነት የሚያውቁትን ይንገሩኝ?</p>

<p>አቶ አለማየሁ፦ ጋላ በፈረስና በጦር ተወዱዱሪ የሌለው ጀግና ነው። ይሄንን ነው አባቶቻችን የነገሩን። የንጉስ አጃቢ የንጉስ አንጋች ማለት ነው።</p>

<p><span class="underline">ፊያሜታ፦</span> የንጉስ አሽከር ማለትዎ ነው?</p>

<p>አቶ አለማየሁ፦ አሽከርማ ነው። ወታደር የንጉስ ታዛዥ አይደለም እንዴ? ምን ያወራል ይሄ...</p>

<p><span class="underline">ፊያሜታ፦</span> የሚነግሰው አማራና ትግሬ ነበር። ታዲያ ኦሮሞው የእነሱ አሽከር ነው ሊሉ ነው?</p>

<p>አቶ አለማየሁ፦ ስልጣንና ጦር በእጁ እኮ ነው። እሱ እኮ ነው አጅቦ የሚያነግሰው። ጀግና እኮ ንጉስን ንጉስ የሚያደርገው። ጀግና ካላጀበው ምኑን ንጉስ ሆነ?</p>

<p><span class="underline">ፊያሜታ፦</span> ኦሮሞ የሚለውን ቃል ብስብስ ማለት ነው የሚሉት ታዲያ እንዴት ነው?</p>

<p>አቶ አለማየሁ፦ ወደ ጎጃም ወደ መራቤቴ መሄድ ትችላለህ አረም ታርሞ የሚጠላው ይበሰብሳል። እሱ ወረሞ ነው ይባላል።</p>

<p><span class="underline">ፊያሜታ፦</span> የእርስዎ ዘመዶችና ዘሮችስ ጋላ ነን ይላሉ ወይስ ኦሮሞ?</p>

<p>አቶ አለማየሁ፦ ጋላ ናቸው እንጂ። አንድ ሶስተኛው እኮ ጋላ ነው። አሁን ቋንቋው እየጠፋበት መጣ። አሁንም ማዶ ሱዱን ድንበር ጋልኛ የሚያወሩ ዘሮቻችን አሉ። ብትጠይቀው ጋላ ነኝ ነው የሚልህ። ከቻግኒ በታች አሉልህ። ወረሞ አይደሉም ጋሎች ናቸው። ማዶ ሱዱን አሉ ስሙ ጠፋኝ...</p>

<p><span class="underline">ፊያሜታ፦</span> ጋላ በት መሰለኝ... ለማንኛውም ይሄን ሃሳብዎን የኦሮሚያ ፕሬዚዱንት ኩማ ደመቅሳ ወይም ሌሎች እንዱይሰሙ የሰይጣን ጆሮ ይደፈንና... እንዲያው ለሚያውቋቸው ኦሮሞዎች ይሄንን ሲሉ ዝም ይላሉ?</p>

<p>አቶ አለማየሁ፦ ቢሰማ ይስማ... ቆይ ለምሳሌ ዶ/ር ጥላሁን ገምሳ?</p>

<p><span class="underline">ፊያሜታ፦</span> ማናቸው ዶ/ር ጥላሁን?</p>

<p>አቶ አለማየሁ፦ ዩኒቨርስቲ ነው ያለው። ጋልኛ ወደ እንግሊዝኛ ዲክሽነሪ ጽፏል። እዚያ ማዶ ሆኖ አለማየሁ ጋላ ነኝ ብሏል.... አትተዋቸውም ወይ? ይላል።</p>

<p><span class="underline">ፊያሜታ፦</span> አሁን እኔ ኦሮሞ ብሎት ምንድነው ችግሩ?</p>

<p>አቶ አለማየሁ፦ አይደለሁማ። ከጥንት ጀምሮ ጋላ ጀግና መሆኑን ነው የማውቀው። አሁን የመጡት ጋልኛ የሚናገሩ ወረሞዎች ናቸው። የራሱ ፈንታ ነው። እኔ ምናገባኝ። ሁላችን ጋሎች አይደለን እንዴ? አሁን ቴያትር የሚፅፈው አያልነህ ሙላት የሱ አባት ትኩስ ጋላ ነው። ፊታውራሪ ሙላት ይባላሉ። ጀግና ጋላ ነው።</p>

<p><span class="underline">ፊያሜታ፦</span> ወሬያችን ለአንባቢዎች እንዱይበዛባቸውና እንዱይሰላቹን። ለዛሬ ይብቃንና ለሳምንት «ለምን አልሰለምኩም?» ስለሚለው መፅሃፍ እናወጋለን።</p>

<p>አቶ አለማየሁ፦ አንብበኸዋል?</p>

<p><span class="underline">ፊያሜታ፦</span> አላነበብኩትም።</p>

<p>አቶ አለማየሁ፦ መጀመሪያ በደንብ አንብበው!</p>

<p><span class="underline">ፊያሜታ፦</span> እሱን አነበዋለሁ! አሁን ግን ጉዱዩ እንዴት ነው ፍርድ ቤት ነው?</p>

<p>አቶ አለማየሁ፦ አዎ።</p>

<p><span class="underline">ፊያሜታ፦</span> እንደርስዎ ስለ ነቢዩ መሃመድ መጥፎ የጻፈው ሳልማን ሩሽዲ እየተሳደደ ነው ያለው። «ዘ ሳታኒክ ቨርስስ» የሚለውን መፅሃፉን አንብበውለታል?</p>

<p>አቶ አለማየሁ፦ ተንተርሼው አይደል የማድረው?</p>

<p><span class="underline">ፊያሜታ፦</span> እርሱ ከጻፈውና እርስዎ ከጻፉት የማን ይበልጣል?</p>

<p>አቶ አለማየሁ፦ መሃመድ ከተወለደች እስካሁን እንደዚህ ያለ ገጥሟት አያውቅም።</p>

<p><span class="underline">ፊያሜታ፦</span> ነቢዩ መሃመድ አይሉትም እንዴ? ወይስ ነቢይ አይደለም ተራ ሰው ነው ሊሉ ነው?</p>

<p>አቶ አለማየሁ፦ ኧረ ተራም አይደል... (ተሳደቡ)</p>

<p><span class="underline">ፊያሜታ፦</span> ቆይ ስድቡን እናቆየው። መጽሐፉን ግን እንዴት ጻፉት?</p>

<p>አቶ አለማየሁ፦አህመድ ዲዱት የሚባል ነዋ። ክርስቶስን የሚሳደብ መፅሃፍ ፅፎ አገኘሁ። ለሱ ምላሽ ነው የጻፉኩት።</p>

<p><span class="underline">ፊያሜታ፦</span> ዝርዝሩን ሳምንት ብንመጣበትስ?</p>

<p>አቶ አለማየሁ፦ እሺ።</p>

<p>(አንባቢዎች ለአቶ አለማየሁ ሞገስ የምታቀርቧቸው ተጨማሪ ጥያቄዎችና አስተያየቶች ካሉ በደብዳቤ ይላኩልን። በስልክ ይደውሉልን።)</p>


</body>
</html>
