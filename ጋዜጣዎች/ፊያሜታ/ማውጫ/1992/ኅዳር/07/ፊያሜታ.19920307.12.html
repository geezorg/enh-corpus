<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ሕገ እግዚአብሔር ይጠበቅ»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">«ሕገ እግዚአብሔር ይጠበቅ»</h1>

<h2 class="align-center">የደብረ መዊዕ ነዋሪዎች ጩኸት!</h2>


<p>የታላቁ ካቴድራሉ ደብረ መዊእ ቅዱስ ሚካኤል ቤተ-ክረስቲያን ነዋሪዎች ሕገ እግዚአብሔር ይጠበቅ፣ ቅዱስ ቁርባን መቀለጃና መዘባበቻ መሆን የለበትም ሲሉ ጩኸታቸውን አስተጋቡ።</p>

<p>በካቴድራሉ ተፈጽሟል ያሉትን የአንድ ሰባኬ ወንጌል የጋብቻ ጉዱይ መነሻ በማድረግ የተፈጸመውን ጋብቻ እንደ እግዚአብሔር ቃልና በአምልኮቱ ረገድ መረን የወጣና የተበላሸ ተግባር ከመሆኑም ሌላ የቤተ- ክርስቲያንን ሕግና ስነ ስርዓት የሚጥስ እንደሆነ በአካባቢው ነዋሪዎች ጩኸት ተመልክቷል።</p>

<p>እንደነዋሪዎች አገላለፅ ከሆነ፣ የካቴድራሉ ሰባኬ ወንጌል መምህር ኢሳይያስ ቸርነት፣ በቤተ-ክርስቲያኑ መድረክ ላይ አስተዱዱሪው በአስተላለፉት መልእክት በነፍስ ወከፍ ብር 10 (አስር ብር) እንዲሰበሰብ ተደርጎ ጋብቻቸው በስርዓተ ተክሊል፣ በቅዱስ ቁርባን መስከረም 15 ቀን፣ 1992 ተከናውኗል። የማታውን የትምህርት ፕሮግራም የሚከታተሉት ምዕመናኑ፣ ሕፃናት ሳይቀሩ ገንዘብ እንዲያዋጡ ለተከታታይ ሳምንታት በመድረኩ ላይ መለፈፉና ከፍተኛ ገንዘብ መዋጣቱ አዲስ ስሪት መሆኑ ሲያስገርም፣ የቤተ-ክርስቲያን ልጅ ተብሎ ገንዘብ የተዋጣለት ጋብቻ ሕገ እግዚአብሄርን፣ ሰርዓተ ቤተ-ክርስቲያንን የሚፃረር ሆኖ በመገኘቱ አሳዝኖናል የሚል ነው።</p>

<p>ይኸውም መስከረም 15 ቀን ፣ 1992 ዓ.ም ጋብቻቸውን በካህን ስርዓት ፈጽመው ጥቅምት 25 ቀን፣ 1992 በተጋቡ 22 ቀናቸው ልጅ ለመውለድ በቅተዋል። ካሉ በኋላ ድርጊቱ ቤተ-ክርስቲያኗንም እምነቷንም የሚያራክስ ስለሆነ እርምት መወሰድ አለበት የሚል ነው። ምዕመናንም በሃይማኖት አስተማሪዎች ላይ ተአማኒነት እንዲያጡ የሚያደረግ ነው ተብሏል። ስማቸው እንዲገለፅ ያልፈለጉ የካቴድራሉ ካህናትም ሁኔታውን አስነዋሪ ብለውታል።</p>

<p>ለዚህ ሁሉ ብልሽት ግንባር ተወቃሾቹ አስተዱዱሪው እና ፀሀፊ ናቸው ያሉት ካህናቱ፣ ስህተቱ እንዱይደገም ጥንቃቄ እንደሚያሻውና ቀኖናም እንደሚያስፈልግ ጠቁመዋል። በመቀጠልም በካቴድራሉ ውስጥ ስርቆት ነክና ተመሳሳይ ወንጀሎች መፈጸማቸውንም አውስተው፣ በካቴድራሉ በተከሰቱት ስርቆቶችም ምክንያት በወንጀል ተባባሪነት የተከሰሱትንና ከስራና ደመወዝ እንዲታገዱ የተደረጉትን ግለሰብ፣ አስተዱዱሪው ከቦታው እንዲነሱ ከተደረገ በኋላ ደመወዛቸው ተሰጥቷቸው፣ የንብረት ክፍል ኃላፊ እንዲሆኑ ቁጥሩ 98/385/92 ቀን 2/3/92 በሆነ ደብዱቤ አዘዋል የሚል ተቃውሞ ነው የቀረበው።</p>

<p>በካቴድራሉ ውስጥ ረጅም ጊዜ የሆነው ችግር መኖሩን የገለፁት ነዋሪዎች ደግሞ የችግሩ መስራቾች ጸሀፊውና በዚህ ሰሞን ከቦታው የተነሱት አስተዱዱሪ መሆናቸውን ጠቅሰዋል። ለጉዱዩ ገለልተኛ የሆኑ ወገኖች ግን አዲሱ አስተዱዱሪ የሰላም መሰረት እንደሚጥሉና የተከፋፈለውን አንድ በማድረግ፣ የራቀውን በማቅረብ ንትርኩንና ውዝግቡን በማስወገድ ሁሉም ፊታቸውን ወደ ካቴድራሉ ልማትና ዕድገት እንዲያዞሩ፣ የሰላም ሐዋርያም እንደሚሆኑ ከወዲሁ ግምታቸውን ሰንዝረዋል። አዲሱ አስተዱዱሪ ሊቀ ሊቃውንት አባተክለሚካኤል ዓባይን የስራ ሰው እንደሆኑ የሚመሰክሩላቸው ሰዎችም በርካታ ናቸው።</p>

<p>(የህዝብ ግፊት ስለበዛብን እንጂ የዝግጅት ክፍሉ ስለተጋቢዎች ታሪክ ለመጻፍ ፍላጎት እንዱልነበረው አንባቢያን እንዲያውቁት እንፈልጋለን)</p>


</body>
</html>
