<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በወላይታ ግጭት እንዲፈጠር ባደረጉት ሃላፊዎች ላይ እርምጃ እንዲወሰድ ተጠየቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center">በወላይታ ግጭት እንዲፈጠር ባደረጉት ሃላፊዎች ላይ እርምጃ እንዲወሰድ ተጠየቀ</h2>


<p>በደቡብ ኢትዮጵያ ህዝቦች ክልል በሰሜን ኦሞ በሚኖሩ የወላይታ ህዝቦች ላይ «ወጋጎዱ» የተባለ ቋንቋ በመፍጠር በራሳቸው ቋንቋ እንዱይማሩ ለማድረግ በተሰጠው ውሳኔ ባለፈው ሳምንት ለተከሰተው ግጭትና ለደረሰው የሰው ህይወት መጥፋትና ለንብረት መውደም ምክንያት የሆኑት ሃላፊዎች እርምጃ እንዲወሰድባቸው የደቡብ ኢትዮጵያ ህዝቦች ዲሞክራሲያዊ ህብረት ጠየቀ።</p>

<p>ጥቅምት 29 ቀን 1992 ዓ.ም የደቡብ ኢትዮጵያ ህዝቦች ዲሞክራሲያዊ ህብረት ስራ አስፈጻሚ ኮሚቴ ተሰብስቦ ባወጣው መግለጫ የወላይታ ብሔረሰብ ተፈጥሯዊ መለያው የሆነውን የወላይትኛ ቋንቋ በርዘው «ወጋጎዱ» የተባለና የትኛውንም የአካባቢውን ብሔረሰብ ወይም ህዝብ የማይወክል ቋንቋ የዞኑ የአስተዱደር ፣ የዱኝነትና የትምህርት ቋንቋ እንዲሆን ስለተወሰነበት አቤቱታ እስከ ጠቅላይ ምኒስትሩ ቢሮ ድረስ አቅርቦ ባለበት ሰዓት የክልሉ ሹሞች ሃላፊነት በጎደለውና ስርዓት -አልባ በሆነ ግድየለሽነት ተነሳስተው በሃይል ለማስፈጸም በመሞከራቸው ግጭቱ ሊፈጠር መቻሉን ገልጦ አድራጎቱን አውግዟል።</p>

<p>መግለጫው በማያያዝ የክልሉ ካድሬዎች ህግ አልባ አሰራር ድምር ውጤት የህዝቡን የተረጋጋ ስሜት ከማደፍረስ አልፎ በሰብአዊ ህይወትና ንብረት ላይ ከፍተኛ ጥፋት እንዲደርስ መሰረታዊ መነሻ ሆነዋል ብሏል። የዚህ ዓይነቱ አስተዱደራዊ በደል በደቡብ ክልል ሲፈጸም የመጀመሪያው ነው አይባልም የሚለው መግለጫ በወላይታ ላይ ካድሬዎች የወሰዱት እርምጃ የህገመንግስቱን ድንጋጌዎች በግልጽ የጣሰና አለም አቀፍ የሰብአዊ መብቶች ድንጋጌዎችን የረገጠ ነው ሲል ኮንኗል።</p>

<p>በመጨረሻም መንግስትና የሚመለከታቸው መንግስታዊ አካላት ጊዜ ሳይወስዱ ለግጭቱ ምክንያት በሆኑ ጥፋተኞች ሃላፊዎች ላይ እርምጃ እንዲወሰድና የአስተዱደሩ ካድሬዎች የራሳቸውን ጥፋት በህዝቡ ለማላከክ የሚያደርጉት ቅስቀሳ እንዲቆም ጠይቋል።</p>


</body>
</html>
