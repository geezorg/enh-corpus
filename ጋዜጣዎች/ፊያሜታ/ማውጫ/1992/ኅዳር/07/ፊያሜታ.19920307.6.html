<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ዲሞክራሲያዊ ምርጫ እንጠብቃለን</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">የፊያሜታ መልዕክት</h1>

<h2 class="align-center">ዲሞክራሲያዊ ምርጫ እንጠብቃለን</h2>


<p>በየትኛውም የዲሞክራሲ ስርዓት እንከተላለን የሚል ሃገርና መንግስት ዘንድ ያልተዛባ ህዝባዊ ምርጫ ይጠበቃል። በሃገራችን የተለያዩ ዘመናት መንግስታት የተደረጉ የምርጫ ሂደቶች በሽፍጥ የተሞሉ ለመሆናቸው ደግሞ እስካለፈው የኢህአዴግ የምርጫ ጨዋታ ድረስ የተመለከትነው፣ ተመልክተንም በትዝብት ያለፍነው ለመሆኑ እማኝ አያሻውም።</p>

<p>ያለፈው የምርጫ ዘመን ሌሎች የተቃዋሚ የፖለቲካ ድርጅቶችን ያላሳተፈ ነበር ለማለት እንደፍራለን። ኢህአዴግ ያለ ተወዱዱሪ ብቻውን ሮጦ ብቻውን ነው ያሸነፈው። ተወዱዱሪ በሌለበት መድረክ ደግሞ ውድድር አይኖርም። ውድድር በሌለበት ደግሞ ዲሞክራሲያዊ ምርጫ ከቶ አይታሰብም። ኢህአዴግ ግን ብቻውን ተወዱድሮ ብቻውን በማሸነፍ የራሱን ጥቁር ታሪክ ጥሎ አልፏል። ዛሬስ?</p>

<p>ዛሬ እያንዱንዱ ኢትዮጵያዊ በነፃ መንፈስ ነፃ ምርጫ ማድረግን ይሻል። ተቃዋሚ የፖለቲካ ድርጅቶች ያለአንዱች ፍራቻና ማንገራገር ወደ መድረኩ መጥተው የሚወዱደሩበት ሁኔታ ሊመቻች ይገባል። ለዚህ ደግሞ ብሔራዊ የምርጫ ቦርድ ታሪካዊ ኃላፊነት አለበት። ሁሉም የፖለቲካ ድርጅቶችና የግል ተወዱዱሪዎች ሳይሸማቀቁ ወደ ምርጫው መድረክ እንዲመጡ ያስፈልጋል። በሽፍጥና በተንኮል አገር ሊለማ፣ ህዝብ ሊያድግ አይችልም። ኢህአዴግ ግማሽ መንገድ ድረስ ይምጡ እንቀበላቸዋለን... ይበል እንጂ ቃሉን በተግባር ሲተርጉም አይታይም። ተቃዋሚ የፖለቲካ ድርጅቶችና ሌሎች ከግማሽ መንገድ በላይ እየሄዱ ነው። ኢህአዴግ ግን ግማሽ መንገድ ሄዶ መቀበል ቀርቶ ካለበትም አልተንቀሳቀስም።</p>

<p>ይህ ሁሉ ሆኖ ግን ለመጪው ትውልድ የምናወርሰውን አንድ ነገር እንናፍቃለን። ዲሞክራሲያዊ የሆነ ምርጫ ማየት የሁል ጊዜ ህልማችን ነው።</p>


</body>
</html>
