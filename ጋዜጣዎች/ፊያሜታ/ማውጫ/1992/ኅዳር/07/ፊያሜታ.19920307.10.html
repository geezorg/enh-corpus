<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሦስት የደብሩ ኃላፊዎች ከስራ ተባረዋል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ሦስት የደብሩ ኃላፊዎች ከስራ ተባረዋል</h1>

<h2 class="align-center">የመናፍቃን መጽሀፍ ተበትኗል በሚል ሰበታ ገብርኤል ተቃውሞ ተነሳ!</h2>


<p>በምዕራብ ሸዋ ሀገረስብከት በሰበታ መካነ ሰላም ቅ/ገብርኤል ቤተ ክርስቲያን የመናፍቃን የሆነ የሐዲስ ኪዱን መጽሀፍ ለደብሩ ወጣት የሰንበት ት/ቤት አባላት ተበትኗል በማለት የሰበካው ምዕመናን ተቃውሞ አሰሙ። በተፈጠረው ተቃውሞና ብጥብጥ ሳቢያ የደብሩ አስተዱዱሪ፣ ጸሀፊና የሰብከተ ወንጌል ክፍል ኃላፊ ከስራ ገበታቸው ተባረዋል።</p>

<p>የተፈጠረው ችግር ከሀገረ ስብከቱ አቅም በላይ እንደሆነና ችግሩን በማርገብ ሰላም ለማስፈን ከጠቅላይ ቤተ- ክህነት ሁለት የመምሪያ ኃላፊዎች ህዱር 4 ቀን፣ 1992 ከአጥቢያው ምዕመናንና ካህናት ጋር ውይይት አድርገዋል። የሀገረስብከቱ ጳጳስ አቡነ ዜና ማርቆስን ጨምሮ መልአከ ሰላም ቀሲስ ዱኛቸው ከአሁን፣ የስብከተ ወንጌልና ሐዋርያዊ አገልግሎት መምሪያ ኃላፊ፣ ሊቀካህናት ኃ/ስላሴ አለማየሁ የሰንበት ት/ቤት መምሪያ ኃላፊ ናቸው፤ በሰበታ ቅ/ገብርኤል በተከሰተው እሰጣ አገባ ችግር ላይ የተገኙት።</p>

<p>በቦታው የተገዘኙት የመምሪያ ኃላፊዎች፣ የምዕመናኑን የተከፋፈለና ቂም በቀል ያረገዘ ልብ ለማለስለስ ሰፋ ያለ ትምህርትና ምክር ነበር ያስቀደሙት። «ችግር አለ» ለተባለውም ቢሆን «አንተ ጥፋተኛ ነህ አንተ ጥፋት የለብህም ለማለት ሳይሆን አመጣጣችን እርቀ ሰላም እንዲወርድ ለማድረግ ነው።» የሚል ነበር። በተለይም በሰዎች ኃጢአትና ክፋት ብዛት በኢየሩሳሌም የደረሰውን ቅጣትና የሰው ልጆች ዕልቂት በማስመልከት፣ ከትንቢተ ሕዝቄል ም.9.1-11 ያለውን በመተረክ ነው ትምህረቱ የተሰጠው። ይሁን እንጂ በደብሩ ያለው ችግር ስር ከሰደደ ረዘም ያለ ጊዜ የሆነው ስለሆነ ከምዕመናኑ በኩል የተለያዩ አስተያየቶች ተሰንዝረዋል።</p>

<p>የሃይማኖት ሕፀዕ ያለባቸው ሰዎች አሉ፣ በቤተ-ክርስቲያናችን መድረክ የመናፍቃን መጽሀፍ ተበትኗል፣ የደብሩ ጽ/ቤት በመታሸጉና ማህተም በመጥፋቱ ስራ ተበድሏል፣ ለካህናት የሚከፈላቸው ደመወዝ የለም። ወዘተ የሚሉና እነዚህና የመሳሰሉት ችግሮች አንገብጋቢና መፍትሔ የሚያሻቸው ናቸው በማለት ነው ምዕመናኑ ስሞታቸውን ያቀረቡት። ደብሩን ከጎዱቸው ነጥቦች መካከል፣ ኃላፊዎቹ ከመባረራቸውም ባሻገር የቤተ-ክርስቲያኑን የዕለት ተዕለት እንቅስቃሴ የሚከታተል የሰበካ ጉባኤ አለመኖሩ አንዱ ችግር እንደሆነ ሪፖርተራችን ያነጋገራቸው አንዱንድ አስተያየት ሰጪዎች ገልፀዋል። ሰበካ ጉባኤ የሚባል ነገር ከቦታው ከተለየ ቆይቷል። ይህም ደግሞ ከሁሉም በፊት ሀገረ ስብከቱን የሚያስወቀስ ሁኔታ እንደሆነም ተሰምሮበታል።</p>

<p>ህዱር 4 ቀን 1992 በተደረገው የሚመለከታቸው ኃላፊዎችና የአጥቢያው ምዕመናን የአንድነት ስብሰባ ከጠዋቱ 3:00 ሰዓት እስከ 5:00 ሰዓት በቤተ- ክርስቲያኑ መድረክ ውይይት ከተካሄደ በኋላ በተፈጠረው ችግር ምክንያት ቀደም ሲል ከ2 ወር በፊት ጀምሮ የተመረጠ ኮሚቴ መኖሩ ስለተገለፀ ኮሚቴውና የሀገረስብከቱ ሰራተኞች ፣ ከጠቅላይ ቤተ-ክህነት የተላኩት የመምሪያ ኃለፊዎች ጋር በመሆን የችግሩን መሳሪያ ፈተው ለቦታው ሰላምና እርቅ እንዲያበስሩ ተሰማምቶ ነው ተሰብስቦ የነበረው ህዝብ የተበተነው። ውጤቱ ምን እንደሆነ ግን ይህ ዜና እስከተጠናቀረበት ጊዜ ድረስ የታወቀ ነገር የለም።</p>

<p>ሰላም ከጠማቸውና ፍቅር ደብዛው ከጠፋ በቁጭት የሚናገሩት የአጥቢያው ምዕመናን እንደሚሉት ግን በቤተ-ክርስቲያኑ ውስጥ ከተለኮሰ 3 ወራትን ባስቆጠረው ከባድ የእርስ በእርስ ችግር ምክንያት ለአቤቱታ የአዲስ አበባው ጠቅላይ ቤተ-ክህነት ጽ/ቤት ድረስ እየተመላለሱ የሚገኙ መሆናቸውን ገለፀው፣ ከቤተ-ክህነቱ ግቢ በዘበኛ እንድንባረር የተደረገበት ጊዜ አለ» በማለት ነው የደረሰባቸውን ግፍና እንግልት የተናገሩት።</p>

<p>«ተበትኗል» ስለተባውና የመናፍቃን መጽሀፍ ጉዱይ ገለልተኛ ወገኖች እንደሚሉት ግን «ጊዲዮናውያን» በተሰኘ ማህበር የሚታተመው ይኸው የሐዲስ ኪዱን መጽሀፍ ጉዱት የሌለበትና በነፃ ስለሚታደል ብዙዎቹ እንደሚነቅፉት አውስተው፣ መጽሀፉ በኢትዮጵያ ከተሰራጨ ረጅም ጊዜ የሆነውና በርካታ ካህናት የሚጠቀሙበት እንደሆነ ገልፀውታል። ጥቃቅኑን ነገር እንደ ትልቅና አዲስ አድርጎ መፍጠሩ እምብዛም የሚደገፍ አይደለም ባይ ናቸው።</p>


</body>
</html>
