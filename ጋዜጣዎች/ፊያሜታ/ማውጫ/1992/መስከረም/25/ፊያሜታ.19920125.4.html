<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በትልማ 10ኛ ዓመት በዓል ላይ ሃላፊው ከስልጣን እንደሚለቁ ይጠበቃል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">በትልማ 10ኛ ዓመት በዓል ላይ ሃላፊው ከስልጣን እንደሚለቁ ይጠበቃል</h1>


<p>በዚህ ወር መጨረሻ ላይ የትግራይ ልማት ማህበር የ10ኛ ዓመት በዓሉን መቀሌ ውስጥ ሲያከብር ሃላፊው አርአያ ዘሪሁን በገዛ ፈቃዱቸው ከስልጣናቸው መልቀቃቸውን ያሳውቃሉ ተብሎ እንደሚጠበቅ ድርጅቱ ውስጥ የሚገኙ ውስጥ አዋቂዎች መጠቆማቸው ታውቋል።</p>

<p>ከድርጅቱ አካባቢ የወጣው ዝርዝር ሪፖርት እንደሚያመለክተው። አርአያ ዘሪሁን ባለበት የሃላፊነት ቦታ ላይ ጠንካራ ስራዎችን እንደሰራ የሚክዱ ጥቂቶች ቢሆኑም በአጠቃላይ በስራ አመራሩ ትችት ለመቀበል ፈቃደኛ ባለመሆኑና በትግራይ ልማት ማህበር ውስጥ የበለጠ ጓደኞቹንና የእሺታ ሰዎችን የበለጠ የሚያቀርብ ግለሰብ እንደሆነ ከፍተኛ ትችት ተሰምቶበታል። በዚህም ሳቢያ በትግራይ ልማት ማህበር ውስጥ ያሉት አባሎችና የክልል መንግስቱ ከስልጣን በመሰናበቱ ቅሬታ እንደማይገባቸው ያመለክታል።</p>

<p>በድርጅቱ ውስጥ ሙስናን ለማጣራት በቅርቡ ምርመራ ቢካሄድም በምርመራው ስራ ላይ የተሳተፉት ከአርአያ ጋር የቅርብ ግንኙነት ያላቸውና ደጋፊዎቹ ስለነበሩ ምርመራው ምንም ውጤት ሊያመጣ እንዱልቻለ በርካታ ተቺዎች እንደሚናገሩ ዘገባው አመልክቷል። ከዚህም በተጨማሪ ሙስና ለመጀመሪያ ጊዜ በድርጅቱ የታየው ከአራት አመታት በፊት ቢሆንም አርአያ ከትልማ አባላት ከፍተኛ ግፊት እስከተደረገበት ጊዜ ድረስ ሁሉንም የምርመራ ሙከራዎች በስልጣኑ አፍኖ በመያዝ እንዱቆያቸው ተመልክቷል።</p>

<p>በአጠቃላይ አርአያ ከስልጣን እንዲወርድ የሚያስገድዱት የዱሰሱ ሃሜታዎች ስላሉ አርአያ የአሜሪካን ዜግነትና ፓስፖርትም ስላለው ወደ ዩ.ኤስ.ኤ ለመመለስ ጊዜው የተቃረበ ይመስላል ተብሏል።</p>

<p>ከሚሰነዘሩበት ክሶች በቀዱሚነት ለሰላም የአውቶብስ ኩባንያ የገዛቸው 25 የኢቬኮ አውቶብሶች ይገኙበታል። እነዚህን አውቶቡሶች ለመግዛት እራሱ ጣሊያን ድረስ የተጓዘና በግዢውም 1 ሚሊዮን ብር ኮሚሽን አግኝቶ ዩ.ኤስ.አሜሪካ ባንክ ባለው አካውንቱ ማኖሩ ተገልጧል። ሆኖም የተገዙት አውቶብሶች ከሚሰሩባቸው ጊዜያት ይልቅ የሚቆሙባቸው ጊዜያት የሚበልጥ ሆኖ በመገኘቱ ግዢው በተበላሸ ሁኔታ መፈጸሙን ዘገባው ጠቁሟል። ከዚህም በላይ አርአያ ዋጋ ቀንሶ ተከራክሮ መግዛት ከኔ በላይ የሚችል የለም በማለት ድርጅቱን አሳምኖ ከፍተኛ የትግራይ ልማት ማህበር ግዢዎችን ይፈጽም የነበረው እሱ እንደነበርታውቋል።</p>

<p>በሌላ በኩል በአመት ወደ 30, 000 ብር ደሞዝ የሚከፈለው አርአያ በ8 ዓመታት ጊዜ ውስጥ መቀሌና አዲስ አበባ የግል ቤቶችን መግዛት የቻለ መሆኑን የሚጠቅሰው ዘገባ በተለይ አዲስ አበባ ያለው ቤቱ ያሸበረቀ መሆኑን ገልጿል።</p>

<p>አርአያ በኢትዮጵያ ካሉት ከፍተኛ ባለስልጣኖች አንዱ እንደሆነ በቀጠሮ የፈለጋቸውን ምኒስተሮችና ከፍተኛ የመንግስት ባለስልጣኖች ማነጋገር እንደሚችል ጉራ የሚያሰማ ከመሆኑም በላይ የነበረውን ስልጣን ለግል መጠቀሚያው ሲያደርግ እንደነበርም ዘገባው ሳይጠቅስ አላለፈም። ለዚህም ማስረጃ ሚስት ሲያገባ ለደገሰው ድግስ የጊዎን ሆቴሎች አስተዱደር የ50% ቅናሽ እንዲያደርግለት አስገድዶ እንደነበር ሪፖርቱ ጠቁሟል።</p>

<p>የህወሐት ነባር ታጋዮች በአርአያ አምባገነናዊ አሰራርና ታጋይ ሳይሆን የታጋይነት ስም ለመላበስ በመቃጣቱ ከፍተኛ ትችት ሰንዝረውበታል። አርአያ የህወሐትን የግምገማ ስርዓት ትግራይ ልማት ድርጅት ውስጥ እንዱይገባና በሰራተኞችም ለመገምገም ፈቃደኛ ያልነበረ ግለሰብ ነውም ተብሎለታል።</p>

<p>አርአያ ራሱን ለማበልጸግ የቆመ ሰው መሆኑንና እ.ኤ.አ ከ1989 ዓ.ም በፊት ኤርትራዊ ነኝ ሲል የቆየ ሲሆን ወደ ኢህአዴግ ባቡር የተሳፈረውም በኢትዮጵያ የተከሰተውን የለውጥ ሁኔታ ከተመለከተ በኋላ እንደሆነ ተተችቷል። እህቶቹ የኤርትራ ዜጎችና የሻዕቢያ ደጋፊዎች ናቸው። በኢትዮጵያ አየር መንገድ ውስጥ ከነበራቸው ስራ በተንሳፈፉበት ወቅትም አርአያ በማስፈራራትና በሌሎች ዘዴዎች ተመልሰው ስራቸውን እንዲቀጥሉ አድርጓል።</p>

<p>ምንም እንኳን አሁን ዩ.ኤስ.አሜሪካ የነበረውን የተዋጣለት ስራውን መስዋዕት አድርጎ የትግራይ ልማት ማህበር ሊቀመንበር የሆነ መሆኑን ሊገልጥ ቢሞክርም እውነተኛ ስራው ግን በአሜሪካ መኪና ጠባቂ እንደነበር መሆኑን ዘገባው ጠቅሶ በዘመናዊ የቢዝነስ ስራ አመራር እውቀት አለኝ ብሎ የሚፎክርበት ትምህርት ውሸት መሆኑን ገልጦ የነበረው ደረጃ የመኪና ጥበቃ ተቆጣጣሪ እንደነበር አስምሮበታል።</p>

<p>በሌላ በኩል አርአያ የትግራይ ልማት ማህበርን አንድ ራሴ ሆኜ ነው ያቋቋምኩት በማለት በብሔራዊ የቴሌቪዥን ጣቢያ መግለጡ ብዙዎቹን አሳዝኗል። ይህ አባባል ለዚህ ድርጅት ከውጪም ከግቢም ከፍተኛ አስተዋጽኦ ሲያደርጉ የነበሩ የትግራይ ተወላጆችን አሳዝኗልም ተብሏል።</p>

<p>አርአያ እንደሌሎቹ ጠባብ ኤርትራውያን ሁሉ ኢትዮጵያዊያንን አሳንሶ የመመልከት አዝማሚያ የሚታይበት ሲሆን በአሁኑ በኢትዮጵያ ብሔራዊ አንድነት እንዲፈጠር ጥረት በሚደረግበት ወቅት ይህ ተግባሩ ተቀባይነት እንደሌለውም ዘገባው አስታውቋል።</p>

<p>አርአያ ባለው ስልጣን ተጠቅሞ ሀብት እንዱካበተ ማስረጃዎች ቢኖሩም ህወሐት በሙስና ላይ የሚደረጉ ማናቸውም ምርመራዎች መንግስትንም የትግራይ ልማት ድርጅትንም የሚጎዱ እንደሆነ በማመን አርአያ ከያዘው ስልጣን በአስቸኳይ መወገዱን እንደሚፈልግ ዘገባው አመልክቶ ይህ የሙስና ታሪክ ዱር ከወጣ የትግራይ ልማት ማህበርን እርዱታ መጠን ይቀንስበታል ተብሎ መፈራቱንም አስምሮበታል።</p>

<p>ያም ሆኖ አርአያ በርካታ ጠላቶችን ያፈራ በመሆኑ ተጋልጦ እንዲቀጣ ይፈልጋሉ። ጠላቶቹ በአርአያ ላይ ከፍተኛ ዱላ እንዲሰነዘር ለማድረግ የሚችሉ ከፍተኛ ባለስልጣኖች ይሁኑ አይሁኑ ወደፊት የሚታይ ነው በማለት ከድርጅቱ የወጣው ይኸው ጭመጭምታ ያመለክታል።</p>


</body>
</html>
