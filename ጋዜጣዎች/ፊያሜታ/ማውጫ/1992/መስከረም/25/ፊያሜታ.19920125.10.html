<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ግሪክ የኢትዮጵያን ጳጳስ አልቀበልም አለች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ግሪክ የኢትዮጵያን ጳጳስ አልቀበልም አለች</h1>

<h2 class="align-center">አቡነ ጳውሎስ በበኩላቸው እየዛቱ ነው</h2>


<p>በኢትዮጵያ ኦርቶዶክስ ተዋህዶ ቤተ-ክርስቲያን የግሪክ ጳጳስ በመሆን በሐምሌ ወር 1991 ዓ.ም ተሾመው የሄዱትን፣ ግሪክ አልቀበልም ስትል አሻፈረኝ አለች።</p>

<p>በኢትዮጵያ ኦርቶዶክስ ተዋህዶና ብሪክ ኦርቶዶክስ መካከል አያሌ ዘመናትን ያስቆጠረ መንፈሳዊ ግንኙነት እንዱላቸው ይታወቃል። በመሆኑም የግሪክ ቤተ- ክርስቲያን «የአክሱም ሊቀጳጳስ በሚል መጠሪያ በኢትዮጵያ መንበረ ጵጵስና እንዲኖራት ተፈቅዶላት ለብዙ አሰርተ ዓመታት ስትገለገል ትገኛለች።</p>

<p>የግሪክ ኦ/ቤተ- ክርስቲያን ለኢ/ኦ/ተ/ቤተ- ክርስቲያን መነኮሳትና ካህናት ነፃ የመንፈሳዊ ትምህርት ዕድል በመስጠት ስታስተምርና ስታሰለጥን መቆየቷም የሚታወስ ነው። በጳጳስ ደረጃም ባይሆን በካህን ደረጃ መድባ በግሪክ የሚኖሩ ኢትዮጵያውያን መንፈሳዊ አገልግሎት እንዲያገኙ ስታደርግ ትቆይ እንጂ በቅርብ ጊዜ ግን የኢትዮጵያ ኦ/ተ/ቤተ- ክርስቲያን በቅርቡ ከሾመቻቸው ጳጳሳት መካከል ለ16 ዓመታት ያህል በከፍተኛ መንፈሳዊ ትምህርትና ክህነታዊ አገልግሎት ላይ የቆዩትን አቡነ ዮሐንስ (ቆመስ አባ ገ/ዮሐንስ) መንበረ ጵጵስናቸውን አቴንስ (ግሪክ) በማድረግ መድባ ነበር።</p>

<p>ሰሞኑ ለመንበረ ፓትርያርኩ ቅርበት ካላቸው ምንጮች የተገኘው ዜና እንደሚያመለክተው ግን በኢትዮጵያ መንበረ ጵጵስና የተፈቀደላት ግሪክ የኢትዮጵያ ኦ/ተ/ቤተ-ክርስቲያን በግሪክ መንበረ ጵጵስና እንዲኖራት ፈቃደኛ ሆና ባለመገኘቷ አቡነ ዮሐንስ ወደ ኢትዮጵያ እንዲመጡ ቋሚ ሲኖዶስ ጠርቷቸዋል። በምትካቸውም አባ ዘርዓ ዱዊት የተባሉ መነኩሴ ለአገልግሎት ወደ ግሪክ መላካቸው ታውቋል።</p>

<p>የግሪክ ቤተ- ክርስቲያን በኢትዮጵያ መንበረ ጵጵስና እንዲኖራት ሲደረግ የኢትዮጵያ ኦ/ተ/ቤተ- ክርስቲያን በግሪክ መንበረ ጵጵስና እንዲኖራት አለመፈቀዱ በብዙዎቹ አእምሮ ውስጥ ጥያቄን የፈጠረ ሆኗል። አቡነ ጳውሎስ በበኩላቸው ጉዱዩን አስመልክተው በመፃፃፍ ላይ እንዲሆኑና በግሪክ በኩል አዎንታዊ ምላሽ ባፋጣኝ ካልተሰጠ በኢትዮጵያ የሚገኘውን የግሪክ መንበረ ጵጵስና እንደሚያዘጉት መዛታቸውን ተያይዞ የደረሰን ዜና አስረድቷል።</p>

<p>ግሪክ በያዘችው አቋም ሳቢያ በሁለቱ አብያተ ክርስቲያናት መካከል የነበረው የቆየ የመንፈሳዊ ግንኙነት እንዱይሻክር ከመስጋቱ በላይ ጳጳስ አልቀበልም የሚለው የግሪክ አቋም ምን እንደሆነ እስካሁን የታወቀ ነገር የለም።</p>

<p>በሌላ ወገን ግን አሁን በመሪነት ባሉት ፓትርያርክ ምክንያት የኢትዮጵያ ኦ.ተ.ቤተ-ክርስቲያን በዓለም ደረጃ ያላት ተቀባይነት እምብዛም እየሆነ በመምጣቱ ነው ሲሉ አንዱንድ ታዛቢዎች ይናገራሉ። በግሪክ አገር የተፈጠረውን «ጳጳስ አንቀበልም» የሚለውን አቋምም ከዚሁ ጋር ነው የፈረጁት።</p>


</body>
</html>
