<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የመካነ ሰማዕት ቅ/ቂርቆስ ቤተ- ክርስቲያን በቦርድ ሊመራ ነው!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">የመካነ ሰማዕት ቅ/ቂርቆስ ቤተ- ክርስቲያን በቦርድ ሊመራ ነው!</h1>

<h2 class="align-center">በመዲናችን የመካነ ሰማዕት ቅ/ቂርቆስ ቤተ-ክርስቲያን በአጭር ጊዜ ውስጥ ሁኔታዎችን በማመቻቸት በቦርድ እንደሚመራ ተገለፀ።</h2>


<p>ለቤተ-ክርስቲያኑ ሀብትና ንብረት በሚቆረቆሩና ልማትን ለማስፋፋት በሚጥሩ ቅን የአካባቢው ምዕመናን አማካኝነት በጊዜያዊ ኮሚቴነት የሚንቀሳቀሰው ይኸው ቦርድ፣ በ6 ገጽ በተካተተ ውስጠ ደንብ በማዘጋጀት ተግባራዊ ለማድረግ ለሚመለከተው አካል አቅርቦ ፈቃድ በመጠበቅ ላይ እንደሆነ ዘገባዎች ያመለክታሉ።</p>

<p>ከተቋቋመ ከአንድ ዓመት በላይ እንደሆነ የሚነገርለት ጊዜያዊው የምዕመናን ኮሚቴ፣ ብዙ እንቅፋቶችን ተቋቁሞ እዚህ የደረሰ መሆኑን እና አሁንም ችግሩ ሙሉ በሙሉ ባይቀረፍለትም ቦርዱ ኃላፊነት ተረክቦ ስራውን የሚያንቀሳቅስበትን ቋሚ የአስተዱደር ቦርድ አዋቅሮ መተዱደሪያ ደንቡን ባለፈው ዓመት መጨረሻ አካባቢ ይፋ ማድረጉን ዘገባዎቹ ያስረዱሉ።</p>

<p>የቂርቆስ ቤተ- ክርስቲያን እንደ ትግራይ ሀገረስብከት ሁሉ ከአቡነ ጳውሎስ የአስተዱደር ማናቆና ቀንበር የመላቀቅ ዕድል እየፈነጠቀለት እንደሆነ በሰፊው እየተወራ ነው። በአጭር ጊዜ ነፃነቱን አውጆ ፊቱን ወደ ልማትና ለካህናት እድገት ብሎም ለምዕመናንን ህብረትና ሰላም ይመልሳል ተብሎ የሚጠበቀው የቂርቆስ ቤተ- ክርስቲያን፣ ጊዜያቸውን፣ ጉልበታቸውንና ገንዘባቸውን ሰውተው በሚንቀሳቀሱ ደጋግ ምዕመናን ጥረት እንደሆነም ተነግሯል። ጊዜያዊ ኮሚቴው ከአዲስ አበባ ሀገረስብከት ሊቀጳጳስ አቡነ መቃርዮስ ዘንድ በመቅረብ አንዱንድ መመሪያዎችን እንደሚቀበልና በተለይም ሊቀጳጳሱ በዚህ ረገድ አባታዊ ሞራልና ድጋፍ እንደሰጡ ውስጠአዋቂዎች ይናገራሉ።</p>

<p>ይህ እንዲህ እንዱለ የአዲስ አበባ ሀገረስብከት ዋና ስራ አስኪያጅ የመኪናን አደጋ እንደደረሰባቸው ተገለፀ። በተፈጠረው የመኪና አደጋ ሾፌሩ ከፉኛ እንደተጎዱና በዋና ስራ አስኪያጁ ላይ የደረሰው አደጋ አነስተኛ በመሆኑ ተሽሎአቸው እንደሚገኙ ከሀገረስብከቱ ጽ/ቤት የደረሰን ዜና አስታውቋል።</p>

<p>መስከረም 20 ቀን 1992 የተፈጠረው ይኸው አደጋ በዋና ስራ አስኪያጁ አሽከርካሪነት እንደሆነና ለበርካታ ዓመታት በሹፍርና ሙያ ብቃታቸው የሚታወቁትን የሀገረስብከቱ መደበኛ ሾፌር በመቀማት በተደጋጋሚ መኪናውን ስራ አስኪያጁ እራሳቸው እንደሚይዙና የአደጋው ዕለትም ሾፌሩ እያለ እሳቸው ይዘውት እንደነበር ዜናው ገልጿል።</p>

<p>ስራ አስኪያጅ ከሆኑበት ጊዜ አንስቶ መኪናውን ለሾፌሩ እንደማይሰጡና እንደግል መኪና እራሳቸው ብቻ እንደሚጠቀሙበት የጠቆሙት የዓይን ምስክሮች እንደሚሉት የሀገረስብከቱ ሰራተኞች መኪናውን እንደማይገለገሉበትና ስራ አስኪያጁ እንደሚገለገሉበት ጠቁመው፣ በተፈጠረው አደጋም ቢሆን መስገብገብ ሲሉ ትችቶችን በስራ አስኪያጁ ላይ ሰንዝረዋል። በብቃት ማነስ የተፈጠረ አደጋ እንደሆነ ተነግሯል።</p>


</body>
</html>
