<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አዲሱ እስኬል በካህናቱ ላይ ትርምስ ፈጠረ የሊቃውንቱን ተስፋ የሚያጨልም ነው ተብሏል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center">አዲሱ እስኬል በካህናቱ ላይ ትርምስ ፈጠረ የሊቃውንቱን ተስፋ የሚያጨልም ነው ተብሏል</h2>


<p>ካለፈው ሳምንት ጀምሮ ይፋ የሆነው አዲሱ የኢትዮጵያ ኦ.ተ.ቤተ ክርስቲያን ካህናት የደመወዝ እስኬል በሰራተኛውና በካህናቱ ዘንድ ተቀባይነት ያላገኘ ከመሆኑም በላይ ትርምስ እንዲፈጠር አድርጓል።</p>

<p>በተለይም በገጠሪቱ ቤተ-ክርቲያን ያሉትን ሊቃውንት ተስፋ የሚያጨልም እንደሆነ የተነገረለት አዲሱ ሕግ ትኩረት የተሰጠው በቤተ-ክርስቲያኒቱ አድገው መላ የሕይወት ዘመናቸውን በዚያችው ባደረጉት ልጆቿ ሳይሆን መጤና ከእሷ ጋር ትውውቅ ለሌላቸው ክፍሎች መጠቀሚያ እንድትሆን የሚደረግ ነው ተብሏል። ከአርቃቂዎቹ ጀምሮ ቤተ-ክርስቲያናዊ ዝምድና ባላቸው አዋቂዮች አልተረቀቀም ከሚለው አንስቶ ብዙ ብዙ ዓይነት ትችት እየተሰነዘረ ነው። በተሰነዘሩት ትችቶች ዙሪያ በሌላ ጊዜ የምንመለስበት ሆኖ አዲሱን የደመወዝ እስኬል በተመለከተ በትንሹ ይዘን እንቀርባለን።</p>

<p>1. ከአጥቢያ ቤተ-ክርስቲያን እስከ ቤተ-ክህነት ያሉ ጥበቃ፣ተላላኪነት ጽዱት፣ ዕቅብና ወዘተ ዓይነት የጉልበት ሥራዎች (ጥጉ) የሚል ስያሜና ከ1-6 ደረጃ ተስጥቷቸዋል። የደመወዙ መነሻ ብር 105 ሲሆን ጣሪያ ወደ 247 ይሆናል። ከ1-6 ወደተዘረሩት ደረጃዎች የመሸጋገር ዕድል የገጥማቸው (በጥጉ) የታቀፉ ሰራተኞች በየሁለት ዓመቱ ከሚጨመረው ደመወዝ ጋር ከ 285 እስከ 532 ብር ድረስ የማግኘት አጋጣሚ እንዱላቸው የደመወዝ እስኬሉ ሰንጠረዥ ያመለክታል።</p>

<p>2. የዕደ ጥበብ ሠራዎች የቁም ጽሕፈት ፣ ስዕል፣ ሾፌር፣ መካኒክ ፣ አናጺ፣ ግንበኛ ወዘተ ዓይነት (ዕጥ) የሚል ስያሜና ከ1-7 ደረጃ የተሰጣቸው ሲሆን ጣሪያው 285 ይደርሳል። ባሉት የዕድገት ደረጃዎች እስከ ሰባተኛ ከደረሰ ከብር 420 እስከ 750 ይዘልቃል።</p>

<p>3. የጽሕፈት ቤት ሰራተኞች (ጽሂ) ደረጃቸዉ ከ1-10 ሆኖ መነሻ ደመወዝ ብር 127 ጣሪያው 285 ነው የመጨረሻ ደረጃ 710 እስከ 1220 ብር ይሆናል።</p>

<p>4. የመለስተኛ ኘሮፌሽን ሰራተኛ (መኘ) ከ1-7 ደረጃ ደርሷል። የእነዚህ መነሻ ደመወዝ 153 ብር ተነስቶ 326 ላይ ያርፍና ወደ ሰባተኛ ደረጃ ሲደርስ ከብር 500 እስከ 880 ሊደርስ ይችላል።</p>

<p>5. የዲቁና የቅስና አገልግሎት (ዲቅ) ተብሏል። ደረጃው ከ1-6 ይሆንና የመጀመሪያ ደመወዝ ብር 153፣ጣሪያ 326፣ ወደ 6ኛው ደረጃ የተሸጋገረ ብር 420 እስከ 750 ያለውን ያገኛል።</p>

<p>6. የቅኔ ማህሌት አገልግሎት (ማህ) በሚል የተሰየመው ከ1-6 ደረጃ ተሰጥቶታል። ዝቅተኛው መነሻ ደመወዝ ብር 153፣ ጣሪያ 326 የዕድገቱ ማቆሚያ ከብር 500 እስከ 880 ይሆናል።</p>

<p>7. የስብከተ ወንጌል አገልግሎት (ሰወ) መነሻ ደመወዝ ብር 182 ጣሪያ 370 ወደሰባተኛው ደረጃ ለሚሸጋገር ከብር 600 እስከ 1035 ይከፈለዋል።</p>

<p>8. የጉባኤ መምህራን (ጉመ) ከ1-3 ደረጃ ሲኖራቸው መነሻ ደመወዝ ብር 420 ጣሪያ 750 የመጨረሻው ደረጃ 600 እስከ 1035 ብር ያስገኛል።</p>

<p>9. የቤተ-ክርስቲያን አስተዱደር አገልግሎት (አስአ) በሚል ስያሜና ከ1-5 በሆኑ ደረጃዎች ተካቶአል። የደመወዝ መነሻ ብር 420 ጣሪያ 750 እስከ 5 ባሉት ደረጃዎች ውስጥ ከብር 835 እስከ 1, 440 ያለውን የደመወዝ ዕድገት ያገኛል።</p>

<p>10. የቤተ-ክህነት አስተዱደር አገልግሎት (አስቤ) የተባለው ክፍል ከ1-10 ደረጃዎች ሲኖሩት ዝቅተኛ የደመወዝ መነሻ 230 ጣሪያ 445 ሲሆን የደረጃው ዕድገት ከ1, 150 ብር እስከ 2, 000 ይዘልቃል።</p>

<p>11. የኘሮፌሽንና ሳይንስ አገልግሎት (ኘሣ) የተሰኘው መደብ ከ1-6 ደረጃዎች አሉት። አንስተኛ መነሻ ደመወዝ ብር 500 ጣሪያው 880 ከፍተኛው ብር 1, 150 እስከ 2, 000 ይደርሳል።</p>

<p>ከመጀመሪያው የሥራ መደብ (ጥጉ) እስከመጨረሻው የሥራ ዓይነት ድረስ ላሉት የሥራ መደቦች ሁሉ ተፈላጊ ችሎታዎችና ደረጃን የሚጠይቁ እንደሆኑ በደንቡ ተገልጿል።</p>


</body>
</html>
