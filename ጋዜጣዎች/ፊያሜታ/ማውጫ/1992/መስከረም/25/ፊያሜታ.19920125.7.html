<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአዲስ አበባ ሀገረ ስብከት ጽ/ቤት ከአንድ ሚሊየን ብር በላይ መቀማቱ ተገለጠ!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">የአዲስ አበባ ሀገረ ስብከት ጽ/ቤት ከአንድ ሚሊየን ብር በላይ መቀማቱ ተገለጠ!</h1>


<p>ለሕንፃ መንበረ ፓትርያርኩን ተብሎ ከአዲስ አበባ ሀገረ ስብከት ጽ/ቤት በብድር ስም የተወሰደው ብር 1.350, 000 አንድ ሚሊዮን ሶስት አምሳ ሺ ሳይመለስ በዚያው መቅለጡን ውስጠ አዋቂዮች ገለጡ።</p>

<p>በ1990 ዓ.ም በአቡነ ገሪማ የጠቅላይ ቤተ - ክህነት ዋና ሥራ አስኪያጅ ትዕዛዝ በብድር የተወሰደውን ብር ለባለ ንብረቱ የሀገረ ስብከቱ ጽ/ቤት ተመላሽ ሳይሆን እራሳቸው የተበደሩት ክፍሎች «በብድር ስም መባሉ ቀርቶ እዱው የተሰረዘ መሆኑን አውቃችሁ ሂሳቡ በመደበኛው ወጪ እንዲመዘገብና አፈጻጸሙ እንዲገለጽለን...» በማለት ባለእዱው በሥልጣኑ እዱዬን ሰርዣለሁ ማለቱን መረጃዎቹን ዋቤ ያደረጉት ውስጥ አዋቂዮች ተናግረዋል።</p>

<p>ቀደም ሲል ጀምሮ ዝርክርክ፣ ምዝበራና ብኩንነት የነገሰበት ቤት እየተባለ በሰፊው ሲነገርለት የነበረው ቤተ-ክህነት እንደ እዚህና ይህን መሰል ዘገባዎች እንደሚያመለክቱት ከፍተኛ የሆነ ችግር የሰፈነበትና ተቆርቋሪ አካል የተነፈገበት እንደሆነ ነው ውስጥ አዋቂዮዎቹ የሚገልፁት።</p>

<p>ከዚህ የባሰ ችግር በቤቱ ውስጥ መኖሩን የገለፁት ውስጥ አዋቂዮች በአግባቡ ክትትልና ማጣራት የሚያደርግ አካል ቢኖር ብዙ ጉዱጉድ እንደሚፍረጠረጥ አውስተው የተጠቀሰው የሀገረ ስብከቱ ገንዘብ የውሃ ሽታ ሆኖ የመቅረቱ ነገር የሚናገርና ስለ እውነት የሚጋፈጥ ሰው ስለ ሌለ እንጂ ውስጥ ውስጡን ያልበሸቀ የሀገረ ስብከቱ ሰራተኛ የለም ብለዋል።</p>

<p>ባለዕዱው ክፍል በራሱ ጉልበትና ሥልጣን እዱዬ ተሰርዟል ብሎ ማለቱ አስቂኝና የሚገርም መሆኑንም አመልክተዋል። በብድር ስም ስለተወሰደው የሀገረ ስብከቱ ብር ማንም እንዱያነሳ ከመደረጉም በላይ ጉዱዩን በቅርበት የሚያውቁት ክፍሎች ውስጣዊ የግል ስምምነት ያደረጉም መሆኑንም አውስተዋል። ግራም ነፈሰ ቀኝ ገንዘቡ ለብክነት መጋለጡን ብዙዎች ይስማሙታል። በቀጣዩ እትማችንም ሌላ ይዘን እንቀርባለንና ይጠብቁን።</p>


</body>
</html>
