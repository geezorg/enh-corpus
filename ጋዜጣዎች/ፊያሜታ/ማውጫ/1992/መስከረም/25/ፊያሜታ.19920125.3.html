<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያና ኤርትራና ክሳቸውን በሃይለ ቃል ለተመድ አሰሙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ኢትዮጵያና ኤርትራና ክሳቸውን በሃይለ ቃል ለተመድ አሰሙ</h1>


<p>ለ16 ወራት በድንበር ግጭት ውስጥ ተወጥረው የሚገኙት ኢትዮጵያና ኤርትራ በመሀከላቸው ያለውን ጠላትነት በመረረ ሁኔታ በሃይለ ቃል ንግግራቸው ለተባበሩት መንግስታት ድርጅት ጠቅላላ ስብሰባ ባለፈው ዓርብ መግለጣቸውን ሬውተር ዘገበ።</p>

<p>በኢትዮጵያ በኩል ንግግሩን ያደረጉት የኢትዮጵያ የውጪ ጉዱይ ምኒስትር ስዩም መስፍን ባደረጉት ንግግር በግንቦት 8 ቀን 90 ዓ.ም ኤርትራ በኢትዮጵያ ላይ የፈጸመችው ወረራ በኤርትራዊያኑ ቀደም ሲል ከነበረው የተለመደ ባህርይ መሆኑን ገልጠው በአሁኑ ጊዜ ኤርትራ ለአካባቢው አለመረጋጋት አይነተኛ ምንጭ መሆኗን አመልክተዋል።</p>

<p>የውጪ ጉዱይ ምኒስትሩ በተለይም የኤርትራው አለመራር ሃላፊነት የጎደለውን ፖሊሲ ለማራመድ ሲል ሶማሊያ ውስጥ በተፈጠረው ህገ-ወጥነትና ስርዓተ-አልበኝነት በመጠቀም የአፍሪካ ቀንድ አገሮችን መረጋጋት እያናጋው እንደሆነ አሳውቀዋል።</p>

<p>ከዚህም በተጨማሪ ኤርትራ መስረታዊ የሆኑ የሰብአዊ መብቶችና ነፃነት የማይታይበት በአጠቃላይ በአንድ ሰው ፈላጭ ቆራጭነት የምትመራ መሆኗንም ጠቁመዋል።</p>

<p>የተባበሩት መንግስታት ድርጅትንም በተመለከተ ባሰሙት ክስም የፀጥታው ምክር ቤት ኤርትራ በኢትዮጵያ ላይ አይን ያወጣ ወረራ ማድረጓን ሙሉ ለሙሉ እያወቀ ሁኔታውን አለባብሶ ግጭቱ የድንበር ግጭት ነው በማለት እንዱለፈው በምሬት ገልጠዋል።</p>

<p>የውጪ ጉዱይ ስዩም መስፍን አያይዘውም በሰጡት ማብራሪያ በሰኔ ወር 1990 ዓ.ም የፀጥታው ምክር ቤት ጦርነቱ በአስቸኳይ እንዲቆም ጥሪ ባቀረበበት ወቅት በመጀመሪያ ወራሪው ሃይል ከያዛቸው የኢትዮጵያ ግዛቶች እንዲወጣ ለማድረግ ድምፅ አለማሰማቱን በቅሬታ ገልጠዋል።</p>


</body>
</html>
