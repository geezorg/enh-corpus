<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አቡነ ጳውሎስ ጤና በማጣት እየተሰቃዩ ነው! ብስጭትም አለባቸው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">አቡነ ጳውሎስ ጤና በማጣት እየተሰቃዩ ነው! ብስጭትም አለባቸው</h1>


<p>ባደረባቸው የሳል በሽታ የተነሳ አቡነ ጳውሎስ በጣሙን እንደታመሙ መሆናቸው ተገለፀ። መስከረም 5 ቀን 1992 ዓ.ም አንድ የቤተ-ክህነት ሰራተኛ የነበሩ ሰው ከዚህ ዓለም በሞት በመለየታቸው ምክንያት በቅ/ዮሴፍ ቤተ-ክርስቲያን ለቀብር ስነስርዓት ለተሰበሰው ህዝብ እንደተገለፀው ፓትርያርኩ ጤና እንዱላገኙና የቀብሩ ዕለት ሊገኙ የቻሉበትም ሟችን የወዷቸው ስለነበር እንደሆነ በዕለቱ ከስፍራው የነበረው ተባባሪ ሪፖርተራችን ዘግቦታል።</p>

<p>በጠቅላይ ቤተ-ክህነት የአንድ ቁልፍ ቦታ ኃላፊ በሆኑት አባት በኩል እንደተነገረው ፣ ምንም እንኳን በጤና እጦት እየተቸገሩ ያሉ ቢሆንም፣ ለአንዴና ለመጨረሻ ጊዜ ይህን ዓለም ለቀው ለተሰናበቱት የቤተ-ክህነቱ ሰራተኛ፣ ያውም አዛውንት ቀብር ላይ ለመገኘት በግድ እንደሄዱ ተገልጿል። የዓይን ምስክሮችን ዋቤ ያደረገው ዘጋቢያችንም ፓትርያርኩን በጣም እያሳላቸው መሆኑን በዘገባው አስፍሮታል።</p>

<p>በሌላ በኩል ደግሞ ዙሪያቸውን በአጀብ ሞልተው የነበሩት ወዱጆቻቸው ሁሉ በአሁኑ ሰዓት እያፈገፈጉና እየተሙለጨለጩ ስለተቸገሩ ብስጭት እየተጫጫናቸው እንደሆነ ነው የፓትርያርኩ ቀራቢዎች የገለፁት። በችግሬ ጊዜ ይደርሱልኛል፣ ያፅናኑኛል፣ ያበረታቱኛል የሏቸው በደመወዝ ላይ ደመወዝ የደራረቡላቸው በሙሉ፣ ስራዎት ያወጣዎት ዓይነት ወደኋላ እየሸሹባቸው በመሆኑ እሳቸውም ሰው አይወጣልኝም በማለት እየተራገሙና እያዘኑ ከመሆኑም በላይ በስጭቱ እያየለባቸው መምጣቱን አስታውቀዋል።</p>

<p>ስለ እሳቸው የሚወራውን እንዱይሰሙና ጋዜጣ ነክም ወደ እሳቸው እንዱይደርስ ከፍተኛ ቁጥጥርና ጥበቃ የሚያደርጉ የምስጢር ሰዎች በቤተሰብ በኩል እንዱሉ የገለፁት ቀራቢዎች፣ ያም ሆኖ ፓትርያርኩ የተረጋጋ ሰላምና ዕረፍት ማግኘት እንዱልቻሉ ተናግረዋል።</p>

<p>በተያያዘ ዜና «በውጭም ሆነ በውስጥ የክፍፍሎሽ በሽታ እየተፀናወተባት ለምትገኘው ኦርቶዶክሳችን መፍትሔ መፈለግ አስፈላጊ ነው» ሲሉ አንድ ስማቸው እንዲገለፅ ያልፈለጉ የሃይማኖት አባት ገለፁ። በሲኖዶስ ደረጃም ሆነ በምዕመናኑ ህብረት ዘንድ ከሀገር ውስጥ እስከ ውጪ ዓለም ድረስ ያለውን የእርስ በእርስ አለመግባባት እጅግ አሳዛኝ ነው ያሉት የሃይማኖት አባት፣ ፍቅርና የእርስ በእርስ መዋደድ የሌለበት፣ አንድነት የጎደለበት ህብረት መልካም አለመሆኑን ጠቅሰው፣ በዚህ ዓይነት ኦርቶዶክሳችን አሳሳቢ በሆነ ደረጃ ስለደረሰች ታዱጊ ያስፈልጋታል ብለዋል።</p>

<p>በመቀጠልም ካህኑ ኤሊና ልጆቹ ግምባር ፈጥረው በእግዚአብሔር ላይ እንደተዘባበቱና በአልታዘዝ ባይነት እንዱመፁ፣ በእነሱ ምክንያት መከራና እልቂት እንደመጣ ሁሉ በዘመናችንም የሃይማኖት ሰዎቻችን ልጅና አባት ሳይቀር አንድ ሃሳብ አንድ ልብ በመሆን በቤተ-ክርስቲያን ላይ የሚፈፀሙበት ግፍ ከግል ዘልቆ ለሀገር የሚተርፍ መከራ የሚያስከትል በመሆኑ የሃይማኖት አባቶች መንገዱቸውን ማስተካከል አለባቸው ሲሉ አሳስበዋል።</p>

<p>ነዋሪነታቸው ክ/ሀገር የሆኑት እኚህ የሃይማኖት፣ በመቀጠልም ፓትርያርኩና በጉያቸው ስር ያሉትን በተደጋጋሚ እንዱየኋቸው ሁሉ ለቤተ-ክርስቲያናችን የሚበጅና ጠቃሚ ስራ ሲሰሩ ሳይሆን፣ ለመናድና ለማጎሳቆል ሲጥሩ ስለሆነ በእነ ኤሊ ዘመን የተፈፀመው መከራ በሀገራችን እንዱይፈፀም ነው ስጋቴ በማለት ሃሳባቸውን በአጭር ቋጭተዋል።</p>


</body>
</html>
