<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሻዕቢያ መሪዎች ፀረ- ሰላም አቋም ሊጤን ይገባዋል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">የሻዕቢያ መሪዎች ፀረ- ሰላም አቋም ሊጤን ይገባዋል</h1>


<p>የኢትዮ-ኤርትራ የድንበር ግጭት ከተከሰተ 16 ወራቶችን ባስቆጠረበት በአሁኑ ወቅት የኤርትራው አመራር ለሰላሙ እቅድ ተገዢ ነኝ እያለ በሌላ በኩል ተደጋጋሚ የማጥቃት ሙከራዎችን በዛልአምበሳና በቡሬ ግንባሮች አድርጓል። እንዱቀደው አልሆነለትም እንጂ ማጥቃት የሰነዘረው እስትራቴጂክ ነጥቦችን ለመያዝ ከቀናውም የኢትዮጵያን ጦር ከይዞታው ለማስለቀቅ ነበር። ይህ ባለመቻሉ አሁንም ሌሎች አጋጣሚዎች እየጠበቀ ነው።</p>

<p>በሌላ በኩል ኢትዮጵያ የሰላም እቅዱን ተቀብላ የቆየች ሲሆን ይኸው ሰላማዊ መፍትሄም ህጋዊ በሆነ መንገድ አንዲፈጸም ትሻለች። በማስፈፀሚያ ስልቶቹ ላይ ኢትዮጵያ ያቀረበቻቸውን የማብሪሪያ ጥያቄዎች ትክክለኛ ለዘላቂው መፍትሄ መረሰት የሚሆኑ ናቸው።</p>

<p>የኤርትራ መንግስት አመራር የኢትዮጵያና የኤርትራ ግጭት በሰላም እንዲፈታ የሚፈልግ ከሆነና ለአፍሪካ አንድነት ድርጅት የሰላም እቅድ ተገዢ ከሆነ መውሰድ ያለበት ሌላ አማራጭ የማይኖረው አንድ ብቸኛ እርምጃ ብቻ ነው። ይኸውም በእብሪት ወረራ የኢትዮጵያን ድንበር ዘልቆ የያዛቸውን መሬቶች ለቆ መውጣት ብቻ ይሆናል።</p>

<p>ከአፍሪካ አንድነት ድርጅትና ከዓለም አቀፉ ሕብረተሰብ ይህን ሰላማዊ መፍትሔ በማስገኘት በኩል የሚጠበቅባቸውን አቢይ ሚና አለ። ወራሪው የኤርትራ መንግስት የወረራቸውን የኢትዮጵያ መሬቶች ለቆ እንዲወጣ ማድረግ መቻል አለባቸው። ይህ ተግባራዊ ከመሆኑ በፊት ግን ኢትዮጵያ የተኩስ አቁሙን ስምምነት እንድትፈርም ጫና ሊማረግባት አይገባም። የኢትዮጵያን መሬት በጉልበቱ እንደያዘ ሆኖ ኢትዮጵያ የተኩስ አቁሙን እንድትፈርም መጫን አግባብነት የሌለው አድሎአዊ የሆነ ውሳኔ በመሆኑ ኢትዮጵያ አልቀበለውም ማለቷ ትክክለኛ እርምጃ ነው።</p>


<h3 class="align-center">የግንባሩ ሁኔታ</h3>



<p>በኢትዮ ኤርትራ የመከላከያ ይዞታዎች ዙሪያ የኤርትራ ሃይል የበባድ መሳሪያ ደብዱቤዎችን ሲያደርግ ቆይቷል። በሌላ በኩል የዛላንበሳን ከተማ እንዱልነበረች ለማድረግ የቤቶችን ጣራ ቆርቆሮዎች በመነቃቀል እያፈረሳት ነው። ይህ የማፍረስ እርምጃው ዛልአንበሳ ትገባኛለች የሚላት የኤርትራ መሬት አለመሆኗን ቁልጭ አድርጐ ያሳያል። የትኛውም አገር የራሱን ከተማ በማፍረስ የራሱን ሕዝብ አይበድልም። ስለዚህ የዛልአንበሳ ከተማ የኢትዮጵያ መሆኗን ያሳያል።</p>

<p>በሌላ ወገን በወታደራዊ እይታ ይህ እርምጃው ሲቃኝ በዚህ ግንባር ከኢትዮጵያ ሊሰነዘርበት የሚችለውን ወሳኝ የመልሶ ማጥቃት ከወዲሁ እንደማይቋቋመው በማወቅ ከተማዋን አጥፍቶ ለመሸሽ ያቀደ ይመስላል።</p>

<p>የኤርትራ ሰራዊት በኢትዮጵያ የመከላከያ ሰራዊት ከባድመ ጀምሮ በተከታታይ በደረሰበት ዱላ ከፍተኛ እልቂት የገጠመው ከመሆኑም ሌላ በሕይወት ያለውም በጦርነቱ ለመግፋት ቆራጥነት እንደሌለው የሚያሳዩ በርካታ ፍንጮች ታይተዋል።</p>

<p>በብዛት ሰራዊቱ ባገኘው አጋጣሚ ወደ ሱዱን መኮብለሉን አላቋረጠም። የኤርትራ መሪዎች ሰራዊታቸው ወደ ሱዱን የሚያደርገውን ኩብለላ ለመግታት ሲሉ በምዕራቡ ኤርትራ የሚያገኙትን የዚያ አካባቢ ተወላጅ ወታደሮች ወደ ምስራቁ ግንባር በማዛወር ላይ መሆናቸው ታውቋል።</p>

<p>የኤርትራ መከለካያ የተዋጊ የሰው ሃይሉን ችግር ለመፍታት በአሁኑ ጊዜ አዛውንቶችን በግድ እየመለመለ ወደ ማሰልጠኛ በመክተት ላይ እንደሆነም መረጃዎች ይጠቁማሉ። የእነዚህ ሃይሎች ወደየማሰልጠኛው በግዴታ መግባት በራሱ የሚያመለክተው የሻዕቢያን ውድቀት ነው። በግዴታ በተሰባሰበና ተወርዋሪነት በሌለው ስብስብ ሃይል የኤርትራ መሪዎች ውጊያውን ለመቀጠል ማሰባቸው እብደት ቢሆንም የኢትዮጵያና የኤርትራን ችግር በሰላማዊ መንገድ ከመፍታት ይልቅ በጦርነት ለመፍታት ማቀዱቸውን በሚገባ የሚያሳይ ነው።</p>

<p>የኤርትራ መንግስት ችግሩን በሰላም ለመፈታት የተዘጋጀ በመምሰል ይቅረብ እንጂ ጦር ማሰልጠኑንና ለጦረነቱ ድጋፍ የሚሆነውን ገንዘብ በማሰባሰብ ረገድ የያዘው እንቅስቃሴ አሁንም እንደቀጠለ ነው።</p>

<p>የኤርትራ መንግስት በቅርቡ ከቻይና ጋር በንግዱ ቱሪዝምና በመሰረተ ልማት ሰበብ አዲስ ግንኙነትን ባለፈው ሳምንት ፈጥራለች። ኤርትራ ጦርነት ውስጥ ገብታ በተዘፈቀችበት በአሁኑ ወቅት ከቻይና ጋር የመሰረተችው ግንኙነት እንዲሁ በደረቁ የልማት ግንኙነትን የተመለከተ ነው ሊባል እንደማይችል ወታደራዊ ታዛቢዎች ያስጠነቅቃሉ።</p>

<p>በሐምሌ ወር ውስጥ ኤርትራ ውስጥ የተካሄደውን ፌስቲቫል የተካፈሉ ግብጻዊያን ልኡካን እስከ አሁን መስከረም ወር ድረስእዚያው ኤርትራ እንደሚገኙ የዲኘሎማቲክ ምንጮች አመልክተዋል።</p>

<p>የዲኘሎማቲክ ምንጮቹ ጥቆማ እንደሚያመለክተው የግብጹ ልኡካን ወታደራዊ ባለሙያች እንዲሆኑና በአሁኑ ጊዜም የኤርትራን የመከላከያ አዛዦች በማማከር ተግባር ላይ እንደሚገኙም የሚያስጠነቅቅ ነው። ግብጻቹ ለቀጣዩ ጦርነት ስልት የሚያካፍሉ እቅድ የሚነድፉም ሊሆኑ ይችላሉ። ስለዚህ ልዩ ትኩረት ሊሰጠው የሚገባ መረጃ ነው።</p>

<p>የኤርትራ መሪዎች በባድመ ግንባር አሳፋሪ ሽንፈት በሚከናወንባቸው አገር ውስጥም ሆነ ከውጪ የሚገኙ ዜጐቻቸው አንቅረው የተፏቸዉ በመሆኑ እንደ በፊቱ የሚጠይቁት መዋጮ ሁሉ እንደልብ የሚዝቁት አልሆነም። በቅርቡ በዛልአምበሳና በቡሬ ግንባሮች ጥቃት ለማድረስ ሞክረው የከሸፈባቸው መሆኑ ይታወቃል።</p>

<p>የኤርትራ መሪዎች ከሁሉም በላይ ልቡን ያሸሸባቸውን ውጪ የሚኖረው የኤርትራን ተወላጅ መልሶ ለመቆጣጠር በባድመ ግንባር ሌላ ሙከራ ሊያደርጉ ስለሚችሉ ከፍተኛ ጥንቃቄ የሚያስፈልገን ይሆናሉ።</p>


</body>
</html>
