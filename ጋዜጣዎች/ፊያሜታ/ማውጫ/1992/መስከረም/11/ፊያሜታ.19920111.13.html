<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ቤተ-ክህነት በአቡነ ገብርኤል ላይ ትንኮሳ ጀመረች!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ቤተ-ክህነት በአቡነ ገብርኤል ላይ ትንኮሳ ጀመረች!</h1>


<p>ብጹዕ አቡነ ገብርኤል በኢየሩሳሌም የኢትዮጵያ ገዱማት ሊቀ ጳጳስ ከ»ጦቢያ» መጽሔት ጋር በሐምሌ ወር 1991 ዓ.ም የአደረጉትን ቃለ ምልልስ በመቃወም ቤተ-ከህነት በአቡነ ገብርኤል ላይ ዘለፋ ሰነዘረች።</p>

<p>ጳጉሜን 6 ቀን 1991 ዓ.ም በታተመው « ዜና ቤተ ክርስቲያን» በተሰኘ ጋዜጣ አቡነ ገብርኤል ባደረጉት ቃለ ምልልስ የሰፈረው ሃሳብ ከዴር ሱልጣን ገዱም በስተቀር ሌላው ብፁዕ አቡነ ገብርኤልን የማይመለከት ከመሆኑም በላይ ብዙ እርማትና መስተካከል የሚያስፈልገው ሆኖ ተገኝቷል።» በማለት የቤተ-ክህነቱ ልሳን አቡነ ገብርኤልን ነቅፏቸዋል።</p>

<p>ቤተ -ክርስቲያኗ ከመንግስት የምታገኘውን ድጐማና በጀት፣ ከውርስ የተመለሱ ቤቶቿን አስመልክተው ለመጽሔቱ የሰጡት ሃሳብ ከሀቅ የራቀ ነው ያለው የቤተ-ክህነቱ ልሳን፣«በ1966 ዓ.ም በተደረገው የመንግስት ለውጥ እምነት አልባው የደርግ መንግስት የቤተ ክርስቲያኒቱን ውለታ በመዘንጋት ገቢዋን በተጽእኖ አስቀርቶና ልዩ ልዩ ገቢ ያስገኙ የነበሩ ሕንፃችዋን ያለ አግባብ ወርሶ በዓመት 4.883, 276 ብቻ እድታገኝ አድርጓል። ከዚህ በኋላ የደርግ መንግስት ተገርስሶ የተተካው የሽግግር መንግስት ባለው ቀና አመለካከት ያለ አግባብ የተወረሱት ቤቶ እንዲመለሱ፣ በደርግ ዘመን የነበረው በጀት በቂ አለመሆኑን በመገንዘብ አንድ ሚሊዮን ብር እንዲጨመር ፈቅድዋል» ሲል በአቡነ ገብርኤል እና በደርግ መንግሰት ላይ ጥላሸት በመቀባት ያለውን መንግስት ያሞካሸው ዜና ቤተ-ክርስቲያን ብፁዕ አቡነ ገብርኤል «ከጦቢያ» መጽሔት ጋር ስለ በጀትና ቤቶች ያደረጉት ቃለ ምልልስ ከሐቅ የራቀ ማስረጃ የጐደለው ነው ሲልም ደጋግሞ ደጋግሞ ገልጾታል።</p>

<p>በኢትዮጵያ ፌ/ዴ/ሪ/ የተፈቀደውን ብር 1.ሚሊዮን በማምታት በደርግ ጊዜ ተፈቅዶ ሲሰራበት የቆየ አስመስለዋል በማለት አቡነ ገብርኤልን የወቀሳቸው የቤተ -ክህነ ልሳን የአሁኑ መንግስት ያደረገው ስጦታና ለቤተ-ክርስቲያን ያደረገው ቸርነት መጉላት አለበት የሚል አቋም እንዱለውም የሚያመለክተው ነው። ሊቀ ጳጳሱንም ስህተተኛ አድርጓቸዋል ዜና ቤተ-ክርስቲያን።</p>

<p>አቡነ ገብርኤል ስለ ገዱሙም ሆነ ስለ ቤተ-ክህነት በጀትና ስለ ሕንፃዎቿ (ቤቶቿ) የተናገሩትን ሁሉ ውድቅ ለማድረግም ተሞክሯል። በተለይም ስለ ፓትርያርኩ መመረጥ አስመልከተው በመጽሔቱ ላይ በሰፈረው ዙሪያ ጋዜጣው የቆጭትና የብስጭት ሁኔታ ይታይበታል። አቡነ ጳውሎስ በመንግስት ሃይል ወንበር እንዱልቀሙና ከ5 ተወዱዱሪ ጳጳሳት መካከል ከፍተኛ ድምጽ በማግኘት የተመረጡ ናቸው ሲል ጋጤጣው ለፓትርያርኩ ውዱሴና ሙገሳ ለግሶላቸዋል። ሌላው ትልቁ የጋዜጣው መልእክት ቤተ ክህነት ከፖለቲካው ጋር ያላትን ግንባር ፈጥሮ የመጓዝ አቋም ያንፀባርቃል።</p>

<p>በማያያዝም ከእርሳቸው በፊት የነበሩት ፓትርያርክ ከሥልጣን የወረዱት በሌላ ኃይልና ተፅዕኖ አይደለም።«በዚህ ጉዱይ ላይ አግዚአብሔር በሚያውቀው ብፁዕ ወቅዱስ አቡነ ጳውሎስ ከደሙ ንፁሕ ናቸው።» በማለትም ዜና ቤተ-ክርስቲያን ብዙ ምሏል። መሪዎቹ ስለምርጫውም ሆነ ስለ አሁኑ ኑሮአቸው ጭንቀት እንዱላቸው የሚገልፀው ልሳን፣ በዚያም ሆነ በዚህ በአቡነ ገብርኤል ላይ በአዲስ ዓመት አዲስ ትንኮሳ መጀመሩን ነው አንዱንድ የቤተ-ክህነት ሰዎች የገለፁት። የጋዜጣው ጠቅላላ መልእክት የአቡነ ገብርኤልን ቃለ ምልልስ በመቃወም ላይ ያተኮረ ነው።</p>

<p>ቃለ ምልልሱን ስሕተት የተሞላበት ነው ከማለቱም በላይ«ብፁዕ አቡነ ገብርኤል ምንጊዜም ቢሆን ቤተ-ክርስቲያንን በሚመለከት ጉዱይ ለመጻፍ ሲያስቡ ከራ?ዋ ከቤተ ክርስቲያኒቱ መጽሔቶችና ጋዜጦች አልፈው በነጻ ጋዜጦችና መጽሔቶች መጻፍ ክብር የሚቀንስ እንጂ የሚጨምር አለመሆኑንና እንዱገኙ መናገርም እራስን የሚያስነውር መሆኑን ተገንዝበው ወደፊት በነጻ መጽሔቶችና ጋዜጦች ሃሳብ ከመስጠት ቢቆጠቡ መልካም ነው።» ሲል ዜና ቤተ -ክርስቲያን ቅናት አዘል ሃሳብ አስፍሯል። ጦቢያ መጽሔትንም የቢጽ ሃሳዊያን መሳሪያ፣ በማያውቀው የቤተ ክርስቲያን ጉዱይ እየገባ እራሱ ስቶ ሌላውን የሚያስት ብሎታል። ዜና ቤተ ክርስቲያን በነሐሴ 7 ቀን 1991 ዓ.ም እትሙ አለቃ አያሌው ታምሩን ሰድቦ መጽሃፉ ይታወሳል።</p>


</body>
</html>
