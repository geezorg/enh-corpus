<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አንቺው ታመጪው፣ አንቺ ታሮጪው!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">የፊያሜታ መልዕክት</h1>

<h2 class="align-center">አንቺው ታመጪው፣ አንቺ ታሮጪው!</h2>


<p>የዛሬ ሁለት ዓመት ግድም አንድ ውዝግብ ተነስቶ ነበር።</p>

<p>አለም አቀፍ የገንዘብ ድርጅት IMF የኤርትራና የኢትዮጵያን የኢኮኖሚ ልዑካን በአንድ ጠረጴዛ ዙሪያ አስቀምጦ ውይይት ጀመረ። የውይይቱ መሰረተ ሃሳብ ሁለቱም አገሮች ተመሳሳይ የኢኮኖሚ ፖሊሲ እንዲከተሉ፤ ይህ ካልሆነ ደግሞ በአንድ አይነት ብር መጠቀም አቁመው የየራሳቸውን ገንዘብ እንዲያትሙ ሃሳብ ቀረበ።</p>

<p>በወቅቱ ኤርትራ የማክሮ ኢኮኖሚን፣ ኢትዮጵያ ደግሞ የማይክሮ ኢኮኖሚ ፖሊሲ ይከተሉ ነበር። ሁለቱም ወገኖች ይህን የኢኮኖሚ መስመራቸውን ለመለወጥ አልፈለጉም፤ ወይም ለመለወጥ አልተስማሙም። በአንፃሩ ሌላኛውን የ IMF አማራጭ ለመከተል ተገደዱ። ሁለተኛው አማራጭ ሁለቱም በአንድ አይነት የኢትዮጵያ ብር መጠቀም አቁመው... የየራሳቸውን ገንዘብ እንዲያትሙ ተስማሙ። በዚህም መሰረት በ1989 ዓ.ም በ IMF ትዕዛዝ የየራሳቸውን ገንዘብ አትመው አሰራጩ።</p>

<p>ይህ ገንዘብ ከታተመ በኋላ ሌላ መዘዝ ይዞ መጣ። በኤርትራ ላይ ከፍተኛ የሆነ የኢኮኖሚ ድቀት ሊደርስ ሆነ። የትግራይና የኤርትራ ድንበሮች ላይም ውጥረት ነገሰ። አዲስ በታተመው የኢትዮጵያ ገንዘብ ላይም ባድመን ያካተተ ካርታ አብሮ ታየ። በኤርትራ ላይ ሊመጣ የሚችለው የኢኮኖሚ መዘዝ ወደ ጦርነት ተሸጋገረ። ብሩ ታትሞ ወራት ሳይቆይ በ IMF ምክንያት በባድመ ሳቢያ ጦርነቱ ፈነዱ።</p>

<p>አሁን ደግሞ IMF ሁለቱም አገሮች ማሳሰቢያ ሰጥቷል። ጦርነቱን ካላቆሙ ምንም አይነት እርዱታ እንደማይሰጥ ዝቷል። የጦርነቱ አንዱ ቆስቋሽ IMF ነበር። ዛሬ በበኩሉ «ጦርነቱ ይቁም!» የሚል ትዕዛዝ ሰጥቷል። እነዚህ ሰዎች በ21ኛው ክ/ዘመን ዋዜማ ላይ የኢኮኖሚ ቅኝ ተገዥዎች በመሆናቸው ትዕዛዙን መቀበላቸው አይቀርም። በኛ በኩል ግን IMF የተባለውን ዘመነኛ ቅኝ ገዢ... «አንቺው ታመጪው...» ብለን ብንተርትበትስ?</p>


</body>
</html>
