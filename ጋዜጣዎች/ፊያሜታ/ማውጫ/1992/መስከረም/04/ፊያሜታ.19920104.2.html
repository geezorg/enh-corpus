<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የቤተ-ክህነት ቤተ መጻሕፍት ተመልካች አጥቷል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">የቤተ-ክህነት ቤተ መጻሕፍት ተመልካች አጥቷል</h1>


<p>እንደቀደምትነቷና አንጋፋነቷ በሺ የሚቆጠሩ ጥንታዊያን መጻሕፍት ያሉባት የቤተ-ክህነት፣ በአሁኑ ሰዓት ቤተ-መጻሕፍቱን ተመልካች በመጥፋቱ ብርቅ በሆኑት ቀደምት መጽሕፍት ላይ ዝናብና አቧራ እየተፈራረቀባቸው እንደሚገኝ ከቤተ-ክህነት የደረሰን ዜና አመለከተ።</p>

<p>የቤተ-መጻሕፍቱ የጥራቱ ሁኔታ ከአንድ የእህል መጋዘን ያልተሻለ እንደሆነና በተለይም በክረምቱ ወራት መጻሕፍቱ ያሉበት ዘመን ያለፈው ቤት፣ ስለሚያፈስ ሠራተኞቹ ጋዜጣ በመሸፈን ከሚንጠባጠበው ዝናብ ለመከላከል ጥረት እንደሚያደ</p>

<p>ርጉ ለመረዱት ተችሏል። የቤተ-ክርስቲያኗ ሀብት የሆኑት እነዚህ ውድ የድሮ ቅርስ መጻሕፍት፣ ጥሩ የመጻሕፍት ማስቀመጫ (መደርደሪያ) ተበጅቶላቸው በክብር፣ በእንክብካቤ መቀመጥ ሲገባቸው እንዲሁ በዘፈቀደ አቧራ እየቦነነባቸው፣ ዝናብ እየፈሰሰባቸው የሚገኙ እንደሆኑ ለማወቅ ይቻላል።</p>

<p>መጻሕፍትና የመጻሕፍትን ምሥጢር የሚያመሳጥሩ ሊቃውንት በቤተ-ክህነቱ ባለሥልጣናት ቦታ እንዱልተሰጣቸው በርካታ የቤተ-ክህነት ባለሙያዎች እያዘኑ ነው። እንደስብከተ ወንጌል መምሪያ ፣ እንደትምህርት መምሪያ ዓይነት ለእምነቷ መስፋፋት ቁልፍ የሆኑ ክፍሎች በአሁኑ ጊዜ ትኩረት እንዱልተሰጣቸውና ለወንጌል አገልግሎት የሚንቀሳቀሱበት ተሽከርካሪ (መኪና) እንኳ የላቸውም ነው የተባለው።</p>

<p>መምህራኑ ወደ አብያተ-ክርስቲያናት ለስብከተ ወንጌል ሲሄዱ እንኳ አውቶቡስ ጠብቀው መሆኑን እና ያሉት ብዛት ያላቸው ተሽከርካሪዎች በሙሉ ለፓትርያርኩ አጀብ ሲሆን ብቻ የሚንቀሳቀሱ መሆናቸውን አንዱንድ ታዛቢዎች ይናገራሉ። በቤተ-ክህነቱ ውስጥ የሚሠራው ዘመን አጣሽ የተገላቢጦሽ አሠራር አሳዛኝ ነው ያሉት ታዛቢዎች፣ ምሁራን የቤተ-ክህነቷ ባለሙያዎች በቤተ-ክርስቲያኒቱ አድገው መላ ሕይወታቸውን በመንፈሳዊ አገልግሎት ላጠናቀቁት ያልተከፈላቸው ደመወዝ ያልተሰጣቸው ተሽከርካሪ ትናንትና ዛሬ በወንዝ በጐጥ ተጠራርተው ለመጡት ከቤተ-ክርስቲያን ለማይታዋወቁ ሰዎች መንደላቀቂያ መዘነጫ መሆኑን ይገልጹታል።</p>

<p>የቤተ-ክርስቲያኒቱ ምሁራን ደመወዛቸው ዝቅተኛ፣ ለሥራ እንቅስቃሴ ተሽከርካሪ የተነፈገባቸው ስለሆነ አውቶቡስ እየጠበቁ ለወንጌል አገልግሎት እንደሚሠማሩ ነው የተገለፀው። ኰርኒስም ሆነ ጥራት ያለው መደርደሪያ ሳይሠራለት ውድ የሆኑት ጥንታውያን መጻሕፍት የሚገኙበት የቤተ ክህነት ቤተ-መጻሕፍት ጉዱይም እጅግ አሳሳቢ መሆኑን አስተያየት ሰጪዎች ተናግረውታል። ተመልካች ያስፈልገዋል ብለዋል።</p>


</body>
</html>
