<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ወደ አገራቸው መግባት የሚፈልጉ ኢትዮጵያዊያን</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ወደ አገራቸው መግባት የሚፈልጉ ኢትዮጵያዊያን</h1>
<h2 class="align-center">በአስመራ መጉላላታቸው ተገለጠ</h2>



<p>በኤርትራ የሚኖሩና ወደአገራቸው ለመመለስ የሚፈልጉ ኢትዮጵያዊያን መጉላላት እንደደረሰባቸው የአሜሪካ ድምፅ ሪፖርተር ከአስመራ መስከረም 25 ቀን ገልጣለች።</p>

<p>በአሁኑ ሰዓት በኤርትራ ያለው ሁኔታ ምን እንደሚመስል ለማየት ወደ አስማራ ከአሜሪካ ድምፅ የተላከችው ሪፖርተር በሰጠችው ዜና ተጉላላን የሚሉትን ኢትዮጵያዊያንን ያነጋገረች መሆኗንና አብዛኞቹ የቀን ሰራተኞች እንደሆኑ አመልክታለች። ከዚህ ውጪ ዝርዝር ሪፖርቱን ከዚያ ውጪ ዝርዝር ሪፖርቱን ከዚያ ማቅረብ እንደማይዎላት ገልጣ በዚሁ ጉዳይ ላይ የኤርትራ ሹሞችን በቀጣዮቹ ሁለት ቀናት የምታነጋግር መሆኗን ዘግባለች።</p>

<p>በሌላ በኩል አስመራ ላይ በተመለከቶቸው ሁኔታ በመንገድ ላይ ብዙ ሰው እንደማይታይ የጦርነት ስጋት ግን ከሕዝቡ እንደሣይንፀባረቅ ጠቁማለች። የአዲስ አበባ ሪፖርተርም በበኩሉ በከተማው የጦርነቱ ውጥረት የሌለ መሆኑን ሲገልጥ በአንዳንድ ቦታዎች መፈክሮች እንደሚታዩና ስሜቱና ቁጭቱ እንዳለ ገልጧል።</p>

<p>የኤርትራ መሪዎች በተለይም በአሜሪካ የኤርትራ አምባሳደር አቶ ሰመረ ርዕሶምና እነ ፕሮፊሰር አስመሮም በኤርትራ የሚኖሩ ኢትዮጵያዊያን ምንም ችግር እንደሌለባቸው ሲገልፁ ቢቆዩም በየጊዜው ተባረው ወይም አመቺ ሁኔታን አግኝተው ጠፍተው ወደ ኢትዮጵያ የሚገቡ ኢትዮጵያዊያን በኤርትራ ሹሞችና ሠራዊት ስቃይ እንደሚደርስባቸው ከመግለጣቸውም በላይ በረንዳ እንኳን ተጠልለው ለማደር የሻዕቢያ ወታደሮች ስለማይፈቅዱላቸው የመረረ ወታደሮች ስለማይፈቅዱላቸው የመረረ ስቃይ እንደሚያዩ በየጊዜው ተገልጧል።</p>

<p>የአለም ቀይ መስቀል ማህበር በበኩሉ ኤርትራ ውስጥ ያሉትን ኢትዮጵያዊያን በተለይም በእስር ላይ ያሉትን አይቶ የሚደረግላቸውን አያያዝ ለመታዘብ እንዲአቀድለት በተደጋጋሚ ቢጠይቅም ገና ፈቃድ ያልተሰጠው መሆኑን አሳውቋል።</p>


</body>
</html>
