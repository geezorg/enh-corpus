<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ቁርጡ ... ዛሬ አስመራ ላይ ይታወቃል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ቁርጡ ... ዛሬ አስመራ ላይ ይታወቃል</h1>
<h2 class="align-center">የመጨረሻው አደራዳሪ ሚ/ር አንቶኒ ሌክ ትላንት አዲሳባ ውስጥ መከሩ ዛሬ አስመራ ይገባሉ</h2>


<p>ከዩ.ኤስ.አሜሪካ አዲስ የሰላም ዕቅድ በመያዝ በኢትዮጵያና በኤርትራ መካከል የተፈጠረው ፍጥጫ ወደ ጠቅላላ ጦርነት እንዳያመራ የመጨረሻ ጥረት ለማድረግ የተላኩት ልዑክ አንቶኒ ሌክ መስከረም 26 ቀን በአስመራ ከኤርትራው ፕሬዚዳንት ከአቶ ኢሳያይስ አፈወርቄ ጋር ንግግር ያደርጉ መሆኑ ታውቋል።</p>

<p>አንቶኒ ሌክ ከኢሳኢያስ ጋር ያደረጉት ውይይት ውጤት ባይታወቅም ከሐሙስ ጀምሮ አዲስ አበባ በመግባት ከኢትዮጵያ ባለሥልጣኖች ጋር እንደሚወያዩም የአሜሪካ ድምፅ ሬዲዮ ዘግቧል በሌላ ዜና አንቶኒ ሌክ ረብዕ ምሽት አዲስ አበባ መግባታቸው ተገልጧል።</p>

<p>አንቶኒ ሊክ ታመው ከመመለሳቸው በፊት ባለፈው ሳምንት አስመራ ሲገቡ የተደረገላቸው አቀባበል ቀዝቃዘ እንደነበር ሲታወቅ የኤርትራው ፕሬዚዳንት ኢሳኢያስም በኢትዮጵያና በኤርትራ መካከል ለተፈጠረው ችግር አስቸኳይ ሰላማዊ መፍትሄ እንዳይገኝ እንቅፋት የሆነው የዩ.ኤስ.አሜሪካ ሽምግልና ውስጥ መግባት ነው ብለዋል።</p>

<p>በሌላ በኩል በመጪው ወር መጀመሪያ ላይ የአፍሪካ አንድነት ድርጅት የወቅቱ ሊቀመንበር የቡርኪናፋሶው ፕሬዚዳንት ብሌዝ ኮምፓወሬ በሁለቱ አገሮች ግጭት ላይ ለመወያየት የመሪዎች ስብሰባ ቡርኪናፋሶ ውስጥ እንዲደረግ ጥሪ የሚያደርጉ መሆኑ ተዘግቧል።</p>

<p>ሚ/ር አንቶኒ ሌክ በትላንቱ ዕለት ከኢትዮጵያ መንግሥት ከፍተኛ ባለሥልጣናት ጋር ተነጋግረዋል። በዛሬውም ዕለት እንደገና ወደ አስመራ ያመራሉ። መጨረሻው ምን ይሆን? የሚ/ር አንቶኒ ሌክ አስታራቂ ሃሳብ በሁለቱም አገሮች ተቀባይነት ካገኘ ጦርነቱ ላይኖር እንደሚችል ሲመገት፣ ይህ የመጨረሻው የአሜሪካ አደራዳሪ ሚ/ር አንቶኒ ሌክ ሃሳብ ውድቅ ከሆነ ጦርነቱ በቅርቡ እንደሚፈነዳ ተገምቷል። ለሁሉም ግን ዛሬ አንቶኒ ሌክ ወደ አስመራ በድጋሚ ተመልሰው ከኢሳያስ አፈወርቂ ጋር የሚያደርጉት ስምምነት ወሳኝ ይሆናል፣ ተብሎ እየተጠበቀ ነው። በእግርግጥ የቁርጡ ቀን ዛሬ ይለያል።</p>


</body>
</html>
