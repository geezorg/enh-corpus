<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሼክ አላሙዲን ኤርትራዊት ሴት አገቡ!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ሼክ አላሙዲን ኤርትራዊት ሴት አገቡ!</h1>
<h2 class="align-center">ጥላሁን ገሠሠ እና ሳክስፎኒስት ያሬድ ተፈራ እዚያው ናቸው</h2>



<p>ሼክ መሃመድ አላሙዲን መስከረም 17 ቀን፣ 1991 ዓ.ም በአሜሪካ አገር ዋሺንግተን ዲሲ ውስጥ በዓይነቱ የተለየ የቀለበት ስነ ስርዓት ማድረጋቸውን ከስፍራው የደረሰን የተ/ሪፖርተራችን የፋክስ መልዕክት ገልጿል።</p>

<p>እንደ ሪፖርተራችን ከሆነ ሼክ አላሙዲን ቀለበት ያሰሩላት ሴት ኤርትራዊ መሆኗን ጨምሮ ገልጿል። ይህን የቀለበት ስነስርዓት ለማድመቅ ሲባል ጥላሁን ገሠሠ ሳክስፎኒስቱ ያሬድ ተፈራ፣ የመዲና ባንድ፣ ሌሎች ጥሪ የተደረገላቸው ሰዎች ከአዲስ አበባ ተነስተው የሄዱት ባለፈው ሳምንት ነበር።</p>

<p>ሼክ አላሙዲን ይህን ልዩ የሆነ ዝግጅት ከማድረጋቸው ቀደም ብሎ ጉዳዩን በሚስጥር ይዘው መቆየታቸውና በመጨረሻው ደቂቃ ላይ ለዘፋኞቹ የተነገራቸው መሆኑ ታውቋል። አዲስ አበባ ውስጥ የሚገኙ ቱጃሮችና ቤተሰቦቻቸው ይህንኑ የቀለበት በዓል ለማድመቅ በሼክ አላሙዲን የግል አውሮፕላን ነበር ወደ አሜሪካ ያቀኑት።</p>

<p>ተያይዞ የደረሰን ዘገባ እንደሚያመለክተው አላሙዲን ቀለበት ያሰሩላት ኤርትራዊት ከዚህ ቀደም የልደት በዓሏን ስታከብር ጭምር የልዩ መኪኖች ስጦታ ይበረከትላት የነበረች ናት። ሼክ አላሙዲን በሳዑዲ አረቢያ ሚስትና ልጆች ያላቸው መሆኑ ቢታወቅም ቅሉ ከውብ ሴቶች ጋር ያላቸው ግንኙነት ግን የተቋረጠ አይመስልም።</p>

<p>ሼክ አላሙዲን የቀለበት ስነስርዓት ለምን አዲስ አበባ ወይም የልጅቷ አገር አስመራ አልተረደገም የሚል ጥያቄ መነሳቱ አልቀረም። ሌሎች ጉዳዮችም ስለዚህ የቀለበት ስነስርዓት በዘገባ መልክ የደረሱን ቢሆንም ለጊዜው ሳናወጣው ቀርተናል። የኤርትራዊቷም ወጣት ስም መጥቀሱ ለጊዜው አስፈላጊ ባለመሆኑ ለንባብ አላበቃነውም። ወደፊት ተጨማሪ ጉዳዮች ካሉ ግን ማቅረባችንን እንቀጥላለን።</p>


</body>
</html>
