<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አስገራሚዎቹ የሚንሊክ አዋጆች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<em><p>Ineho Fiameta gazETacn 1991 zelqalec:: beneziya gizEyatoc yedEvid karln weg bemetadem abrachun lekeremachu wedajocacn lyu akbrot alen:: Inantem bihon InkWan le1991 aderesachu Inlalen::</p></em>

<center>
<table bgcolor="#bfbfbf" width="85%">
<tr><td>
<p>yhnn yedEvid karl amd yemtketatelu denbeNocacn yeyaznewn `amet mknyat bemadreg Safuln ... dkmetna TnkarEyacnn frT adrgachu ngerun:: anbabiwocacn "yhon zend" yemifelgutn hulu InamWalalen ... `IdmEna TEna ysTen! ayleyene,ayangWalene ... yekermo sew ybelen Iskeziyaw beImyE minlik awajoc yznanu zend tegabzewal!</p>
</td></tr>
</table>
</center>

<h1 class="align-center">አስገራሚዎቹ የሚንሊክ አዋጆች</h1>
<h3 class="align-center">ዴቪድ ካርል</h3>




<p>የሚንሊክ አዋጆች ዛሬም ድረስ ይሰራሉ። ከዛሬ 100 ምናምን ዓመት በፊት ህዝበ አዳም ላም እያረደ ያነክት ነበር። ያቺ የማትቀር ቁርጤ ረሃብ የመጣች ጊዜ ግን ሚንሊክ አዋጅ አስነገሩ። "ላም እንዳትበሉ ..." አሉ። ሃበሻ ሆዬ እምዬ ሚንሊክ ያሉትን ሰምቶ "እርም የላም ስጋ"አለ ... በዚያው ለመደበት፣ ላሚቱም ወለደች ... በዛች ተባዛችላቸው። ከዚያ አዋጅ ወዲህ፣ ዛሬ ድረስ ላሚቱን ማረድ የኢትዮጵያኖች ባህል ሳይሆን ቀረ። እንኳንስ ሊበሏት አያርሱባትም። ብዙዎች።</p>

<p>እንደገና ደግሞ በዚያው ሰሞን የሚያርሱበት ከብት አጥተው ብዙዎች በረሃብ አለቁ ... የተቀሩትም ይሰደዱ ጀመር። የሚንሊክ አዋጅ ግን ድንገት ካገር አገር ተሰማ ... "የከብት ነገር ተፈጽሞ አልቋልና እግዚአብሔር ፊቱን እስኪመልስልን ድረስ እኔም አብነት ለመሆን ብዬ በጄ የምቆፍርበት ዶማ፣ የምቆርጥበት መጥረቢያ አበጅቻለሁና እናንተም እንደኔ ሁኑ ..."እያሉ በጠቅላይ ግዛቱ ሁሉ አዋጅ አስነገሩ። ብዙ መጥረቢያና ዶማ ለገበሬው ሁሉ ላኩለት ... እስከ 1882 ዓ.ም።</p>

<p>ከዚህ አዋጅ በኋላ ገበሬውም ለራሱ አወቀበት። አጼ ሚንሊክ ኋላ ጊዜ 5, 000 በሬና 5, 000 ላም ከውጪ አስመጥተው በየክ/ሀገሩ አከፋፈሉ። ዛሬ ኢትዮጵያ በቀንድ ከብት ብዛት ከአፍሪካ አንዴ የመሆኗ ሚስጥር የሚንሊክ አዋጆች ናቸው። እንጂማ እንጂ ላሚቱን ቢያርዱ ማን ይበረክት ነበር።</p>

<p>ባህር ዛፍ ደግሞ በአዲሳባ ዙሪያ ደግሞም በብዙ ከተሞች ዛሬ ድረስ አለ። እሱ የቆየ አዋጅ እንዲሁ አይዘነጋንም "ያገሬ ሰው አሁን ደግሞ ቢተክሉት ቶሎ የሚደርስ፣ ቢቆርጡት መልሶ የሚበቅል የባህር ማዶ ዛፍ አስመጥቻለሁ። እየወሰድክ ትከል ... የባህር ዛፍ የተተከለበትን መሬት ግብሩን ምሬሃለሁ!"ይላል ... 1887 ዓ.ም።</p>

<p>ገበሬ ሆዬ ችግኙን ለመግዛት ሽሚያ ገጠመ። ቢተክለውም በዓመት ውስጥ አዲስ አበባን በደን አጥለቀለቃት ... ኋላ ጊዜ 40 ችግኝ ባንድ ጥሬ ብር እስከመሸጥ ደረሰ። (በዚያን ዘመን አንድ ጥሬ ብር ሙክት ይገዛ ነበር) አዋጁ ደግሞ አሪፍ ነው። የባህር ዛፍ የተተከለበት መሬት ሁሉ ግብር ስለማይከፈልበት አገሪቱን ሁሉ በባህር ዛፍ አጥለቀለቃት። ያኔ የተተከሉ ዛሬ ድረስ አሉ... ያንን የመሰለ ብልህ አዋጅ ደግሞ ታይቶም ተሰምቶም አይታወቅም።</p>

<p>አጼ ሚንሊክ በጠና ታመው አልጋ ላይ የተኙ ጊዜ አዲስ ያቋቋሙት የእርሻ ሚንስቴር አዲስ አዋጅ አመጣ። እንዲህ ይነበባል።</p>

<p>"በመጀመሪያ ጃንሆይ ይህንን ያዲስ አበባን ከተማ ለመስራት የቆረቆሩ ጊዜ መሬቱ ባዶ ምናምን ዛፍ የሌለበት ነበር። ነገር ግን ለጊዜው እንዲያደምቅና እንዲያምር፣ ላይን ማረፊያ እንዲሆን ተብሎ በቶሎ እሚያድግ ይህንን አካላብቶስ (የባሕር ዛፍ) አስመጡ እንጂ።</p>

<p>"የጃንሆይ ሃሳብ ግን ለአገራችንና ለሕዝቡ የሚጠቅም፣ ፍሬው የሚበላ፣ እንጨቱም ሥራ የሚይዝ ጥቅም ያለውን ሁሉ እያስመጡ ለመትከል ነበር። ይህም ይታወቅ ዘንድ በየአይነቱ አስመጥተው መፈተናቸው አልቀረም ... ይህ ምንም ምን ጥቅም የለውም ... እንጨቱም ሥራ አይዝ፣ ፍሬውም አይበላ። አሁንም በየቦታው አካላብቶስ ያለው ሁለት እጁን ይንቀል ... በተነቀለው ፋንታ ጥቅም የሚገኝበት የዛፍ ግልገል እንሰጣለን።"መጋቢት 1905 ዓ.ም።</p>

<p>ሕዝቡ ግን አመፀ። በሚንሊክ አዋጅ የተተከሉትን ባሕር ዛፎች የማይነቅል ሆነ። ቢቆርጡትም መልሶ ያቆጠቁጣል፣ ቢተክሉትም ወዲያው ይበቅላል። በዚያ ላይ ደግሞ የየካ ባሕር ዛፎችን እራሳቸው አጼ ሚንሊክ በዶማ እየቆፈሩ የተከሏቸው በመሆኑ ደፍሮ የሚቆርጥ ጠፋ ... ባሕር ዛፍና ላም ዛሬ ድረስ በክብር ቆዩ፣ እኛም ልናያቸው በቃን።</p>

<p>ደግሞ የሰዓት እላፊ አዋጅ ትውስ አለን። የሰዓት እላፊ መጀመሪያ የታወጀው በሚንሊክ ጊዜ መሆኑ ነው፣ ለሹማምንት ይሄንን ላኩ። "... ለሊት ለሊት ተኩስ የማይተኮስበት ከተማ ከሆነ ሕዝቡ ሰላማዊ ነውና እላፊ አትድርግበት። ተኩስ እየተተኮሰ ፀጥታውን የሚነሳ ከሆነ ግን እላፊውን ትከልበት ..."ተብሎ ነበር ድሮ።</p>

<p>ለህትመት ያበቃነው የሚንሊክ ደብዳቤ ደግሞ እጅግ አስገራሚ ነው። ታላቅ ዲፕሎማት መሆናቸውም በዚህ ይታወቃል። እንግዲህ ልብ ይበሉ ... ለእንግሊዟ ንግሥት በጻፉት ደብዳቤ ላይ የአጼ ቴዎድሮስን ሞት ምስራች በመስማታቸው መደሰታቸውን ገልፀዋል። አያ እውነቱ ወዲህ ነው ያለ። በቴዎድሮስ ሞት መኳንንት ሁሉ ሲጨፍርና ሲያጨበጭብ ሚንሊክ በታላቅ ሃዘን ውስጥ ነበሩ ... በቴዎድሮስ ሞት አዝነዋል ነበር።</p>

<p>ሚንሊክ ወደ እንግሊዝ አገር በላኩት ደብዳቤ ላይ ብልህነታቸው ይታወቃል። በእንግሊዞች ስራ የተደሰቱ ይመስላል፣ በቴዎድሮስም ሞት ጭምር ... ግን አይደለም። እዚህ አዋጅ አስነገሩ። የቴዎድሮስም ሞት የመንግሥት ሃዘን እንዲሆን አዋጅ ተደረገ። አባ ማሳያ ስለዚህ ጉዳይ ሲጽፍ እንዲህ ብሎ ነበር ...</p>

<p>"... የቴዎድሮስ ሞት በተሰማ ጊዜ ሚንሊክ በጣም አዘኑ። የመንግሥታቸው ሃዘን መሆኑንም በአዋጅ አሳወቁ። በአዋጃቸውም "ያገሬ ሰው! ቴዎድሮስ ዳግማዊ አባቴ መሆናቸውን ታውቃለህ ... እንደ አባት አሳድገውኛል፣ አስተምረውኛል። ዛሬ ሞታቸውን ብሰማ ሃዘኔ ብዙ ሆነ። ያገሬ ሰው! አዝኛለሁ አብረህ እዘንልኝ ..."ይሄንን አዋጅ አስነገሩ።</p>

<p>አባ ማሳያ ሚንሊክን ጠየቃቸው፣ "በትግሬና በጎጃም ህዝቡ በቴዎድሮስ ሞት ሲደሰት እርስዎ ለምን ያዝናሉ? ደስታ ነበር የሚያስፈልግ ..."</p>

<p>"አዎ አባ ማሳያ" አሉ ሚንሊክ፣ "አባ ማሳያ እንዳልከው ማድረግ እችል ነበር። በቴዎድሮስ ሞት ህዝቡ እንዲደሰት አዋጅ ካስነገርኩ ግን እኔ ብቻዬን ወደዱር ሄጄ ማልቀስ አለብኝ። ቴዎድሮስ አለግዜያቸው የሞቱ ሰው ናቸው። አባቴን፣ አስተማሪዬን አጣሁ። ቴዎድሮስ እኔን በመልካም ምግባር አሳድገውኛል። ይሄ ልቤን ይነካዋል። እንግሊዞች መቅደላን ለመስበር ጠይቀውኝ ወደ ሸዋ የመጣሁት የአባቴን ሞት ለማየትና ግዛቴን ለማስጠበቅ ነበር ..."እንዲህ እያለ ታሪክ ይቀጥላል።</p>

<p>ለህትመት የበቃውን ደብዳቤ የተመለከተ ሁሉ የሚንሊክን ዲፕሎማትነት ያለጥርጥር ይቀበላል። ይሄ ሁሉ የሆነው የሸዋ ንጉስ ሳሉ ነው። አጼ ቴዎድሮስ አልፈው አጼ ዮሐንስም ከሞቱ በኋላ ዙፋኑን ወርሰው መላዋን ኢትዮጵያን ሲያስተዳድሩ የትግራይን መሬት ራስ መንገሻ ተረከቡ። ራስ መንገሻ በአድዋ ጦርነትም ሁሉ ስንት ቁም ነገር ሰርተው ሲያበቁ በሰላሙ ጊዜ ሚንሊክን ካዱ ጦርነትም ... አወጁ። ከዚህ ሁሉ በፊት አጼ ሚንሊክ ታላላቅ ቀሳውስት ወደ ራስ መንገሻ ላኩባቸው። እነሱም ሁሉ የትግራይን ታቦት ይዘው እቴጌ ጣይቱ ሳይቀሩ ይሄንን ደብዳቤ ልከው ነበር ... ወደ ትግራይ "ልጄ ስለመድኃኒዓለም፣ ስለተሰቀለው ጌታ ... እማጥኜሃለሁ"ብለው ላኩባቸው። ራስ መንገሻ ግን ጣሊያን ከሰራው አዳጋ ሃሙስ ምሽግ ሄደው ሲያበቁ ... "እምቢለይ"አሉ። እንግዲህ ጦርነት ሊደረግ የግድ ሆነ። የዛሬ ቀጠሯችን ስለ አዋጅ ማውጋት መሆኑ ከፋብን እንጂ ከጦርነቱ በፊትና በኋላ የሆነውን ሁሉ ደግሞም የጦርነቱን ጊዜ ድንገት የመሬት መናድ ደርሶ የትግራይ ሠራዊት ጋራ የተናደበትን፣ ወደ እንጦርጦስ የወረደበትን ታሪክ ሁሉ መተረክ ይቻለን ነበር ... ቁም ነገራችን አዋጅ በመሆኑ የጀመርነው ይቀጥላል። ከጦርነቱ በኋላ የተነገረ አዋጅ ነው። የሰሜን አገር ወዳጆቻችን ደግሞ ሚንሊክን እረስተዋቸው ወይም የረሱ መስለው እንጂ መውደድስ ይወዷቸዋል ... ይሄው የድሮ አዋጅ!</p>

<p>ስማ የትግሬ ሰው!</p>

<p>"ደጃች ስዩምን አስሬ እሱን (መንገሻን) ብሾመው ከዳኝ። አሁን ደግሞ ሾሁን ነቅዬ፣ አደላድዬ ሹሜው ብመጣ እኔን አባቱን ከዳኝ። የትግሬ ሰው አድባራቱም፣ መኳንንቱም፣ ራስ መንገሻ ስወደው ጠልቶኛል ግፌን እይልኝ። እኔ ግን ያጤ ዮሐንስ ወረታ እመልሳለሁ ብዬ መኳንንትና ወታደር ሳይወደው በግድ ሾሜው ነበርና መሬት አሰናበተችው እንጂ እኔ በድየው አይደለም። አሁንም የትግሬ ሰው ወዳጄ ነህ። ራስ መንገሻ ከዳኝ ብዬ በሱ ተናድጄ አላጠፋህም።</p>

<p>ስማ የትግሬ ሰው ... እግዚአብሔር የሰጠኝን አገሬን በጄ አድርጌ አለማዋለሁ። ደስ አሰኝሃለሁ። አይዞህ፣ ግባ፣ በያባትህ እተክልሃለሁ። አባትህን መርቅ፣ አባትህን እርገም።</p>

<p>ልብህ ያሰበውን የሚያደርግልህን ለባህርይ የሚስማማውን ልጄን ወዳጄን ራስ መኮንን ሰጥቼሃለሁ። ከሐረርጌ ጋር ትግሬን ማድረጌ አንተን እንዲጠቅም ብዬ ነው ... አራሽም እረስ፣ ነጋዴም ነግድ። ከዚህ ወዲህ ከመንገሻ ጋር የተገኘህ ሰው በነፍስህ ተገዝተሃል። በሥጋህም እኔ እቀጣሃለሁ ..." 1889 ዓ.ም</p>

<p>እንዲህ ስለላሙም፣ ስለዛፉም፣ አወጋን። የዶማና የመጥረቢያ ታሪክ ሁሉ አልቀረም። የቴዎድሮስና የራስ መንገሻም ወሬ ጨዋታችንን ሳያዳምቀው የቀረ አልመሰለኝም። አያ! ሳምንት እንገናኛለን ... አስታ ላቬስታ!



</body>
</html>
