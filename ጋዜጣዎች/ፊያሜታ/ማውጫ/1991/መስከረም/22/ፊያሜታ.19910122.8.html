<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ከደንቆር ወዳጅ ብልህ ጠላት ይሻላል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ከደንቆር ወዳጅ ብልህ ጠላት ይሻላል</h1>
<p class="align-right">ከጌታቸው ጋረደው (ጀርመን)</p>



<p>የወያኔው መሪ አቶ መለስ ዜናዊ ኢትዮጵያ በጐሳ በመከፋፈል ካዳከሟት በኋላ ሕልውናዋን ለማጥፋት ባደረጉት ትግል የሻዕቢያን መሪ የአቶ ኢሳይያስን ዕርዳታ ስለጠየቁ በአፀፋው ዛሬ ሻዕቢያ የወረረው የትግራይ ክልል የኤሪትሪያ ግዛት እንዲሆን በ1969 ዓ.ም ባደረጉት ስምምነት መሰረት ውለታው በተግባር እንዲውል ጠይቀው መለስ አሻፈረኝ ስላሉ በጦር ኃይል ያዙት። የጦርነቱ መነሻ ወሰንን ለማስፋፋት ብቻ ሳይሆን ኢትዮጵያ የኤሪትሪያ ምርቶች የሸቀጥ መጣያ እንድትሆን ተስማምተው መለስ ስምምነቱን አፍርሰው ተመሳሳይ ፋብሪካ ስለገነቡ በንግድ አቀራረብ ተወዳድረው በመነገድ ፈንታ በመሳሪያ ማፈራረስ የተሻለ ስለመሰላቸው ነው።</p>

<p>ፋብሪካዎች ባይፈራርሱም የተያዙትን መሬቶች መለስ ለማስለቀቅ አቅም እንደሌላቸው ኢሳይያስ ስለተገነዘቡ የባለቤትነት አለኝታ በማቅረብ ይሄው እንደምንሰማው የኤሪትሪያ ገበሬዎች እርሻ ጀምረዋል። በተደረገው የጥቂት ቀናት ጦርነት ጥቂት ንብረት ጠፋ ቁጥራቸው ከሃምሳ እስከ ሰባ የሚሆኑ ዜጐች ስለተገደሉ ኡኡ ተባለ ከበሮ ተጐሸመ ሙሾ ወረደ እምቢልታ ተነፋ ከአገርም ከውጭም ዕርዳታ ተጠየቀ። ባለፉት ሰባት ዓመታት ከመሀል አገር እየተዘረፈ የተወሰደው ሀብት ሳያንስ አሁን ወረራውን ምክንያት በማድረግ ሕጋዊ በሆነ መንገድ ሕዝቡ እንዲረዳ ስለተጠየቀ ከተጠበቀው በላይ ተሰበሰበ። የትግራይ ክልል በኢንዱስትሪና በፋብሪካ የተሰራ ምርት ሲኖረው ክልሉ የሰጠው ገንዘብ ግማሽ ሚሊዮን ብር ብቻ ነው። ግን ዘመናዊ ስልጣኔ ያላገኘው እንደቅድመ አያቶቹ ከአጋሰስ ጀርባ ያልወረደው የአህያ ኮቴ ተከተሎ የሚኖረው የጋንቤላ ሕዝብ አምስት ሚሊዮን ብር ለገሰ። በአዲስ አበባ ከተማና በሌሎች ከተሞች ተመሳሳይ ዝርፊያ ሲደረግ ለዘመቻ የተሰበሰበው ስንቅ የትግራይን ሕዝብ ለሶስት ዓመታት ሊመግብ ይችላል። የገንዘቡ አሰባሰብ በዚህ ብቻ ሳይወስን አሜሪካና ኤውሮፓ የሚኖሩ ስልሳ ስደተኞች ሶስት ሚሊዮን ብር ይዘው ስለመጡ የመንግሥቱ እንግዳ ሆነው በክብር ተስተናገዱ። ወደጦሩ ሜዳ ሄደው የጦሩን አሰላለፍ ዝግጅቱን ስለተመለከቱ ስለጦርነቱ በሚፃፈው ታሪክ ስማቸው የክብር ቦታ ይሰጠዋል ተባለ።</p>

<p>ይህንን ሶስት ሚሊዮን ብር ይዘው የመጡት ስልሳ ሰዎች ተጠራርተው ከነዋሪው ስደቴ ገንዘብ ከሰበሰቡ በኋላ ስደተኛው የወከላቸው በማስመሰል አንድ ሚሊዮን ሕዝብ ወክለን የመጣን ነን ሲሉ መናገራቸውን መቌቋቃቨቌብ የሚባለው ጋዜጣ መስከረም 15 1998 በቁጥር 2 አውጥቶታል። ይህ አባባል በፍፁም ሀሰት ነው። ከአሜሪካ ሲነሱ ከፍ ያለ ተቃውሞ የተነሳባቸው መሆኑን በብዙ ኢንተርኔት ታይቷል። ላመጡት ዕርዳታ ቢመሰገኑም ተወክለናል በማለት ያወሩት ወሬ ሕዝብ በጣም ይጐዳዋል። የወያኔ መሪዎች የውጩን ዓለም በተለይም መንግሥታቱ ለማሳመን ፕሮፓጋንዳ መጠን የሌለው የገንዘብ ውጪ ማድረግ ሲገባቸው አሁን እነዚህ ያልተለመኑ ደጋፊዎች ባደረጉት የውሸት ገለፃ የኢትዮጵያን ሕዝብ እውነቴ ችግር የጀርባውን ቁስል ስለሸፈኑት የወያኔ መሪዎች አዎንታዊ ነጥብ አግኝተዋል። ይህ ክህደት ነው። ከደንቆሮ ወዳጅ ብልህ ጠላት ይሻላል ይላል የአገሬ ሰው።</p>

<p>ወገን ሲቸገር መርዳት ተገቢ ቢሆንም ከአሜሪካና ከጀርመን የመጡት ልዑካን እንደወያኔ መሪዎች የረዱት አንዱን ጐሳ ብቻ ስለሆነ የጐሳን ፖለቲካ ይደግፋሉ ለማለት ይቻላል። ኢትዮጵያ ከመድረሳቸው በፊትና ከደረሱ በኋላ በወያኔ የጐሳ ፖለቲካ የተቃቃሩ የደቡብ ኢትዮጵያ ሁለት ጐሳዎች ተጋጭተው ሶስት ሺህ ሕዝብ ሲያልቅ ዕርዳታውን ያመጡት ሰዎች ከፊሉን ለደቡብ ተጐጂዎች እንዲሰጥ ማድረግ ነበረባቸው አላደረጉም። ዜናው ወደ ውጭ እንዳይሰማ መንግሥቱ በመከልከሉ ምንም ተቃውሞ አላሰሙም። ሶስት ሚሊዮን ብር ተሸክመው መቀሌ ደርሰው ሀዘናቸውን ሲገልፁ ለደቡብ ሕዝብ አንድ ዘለላ ዕንባ አላፈሰሱም። በእሳት ከተፈተነው ወርቁ የትግራይ ሕዝብ በሻዕቢያ ቦንብ የተገደሉት ቁጥር አርባ ስምንት ሲሆን በብዙ መቶ ሚሊዮን ብር ሲሰበሰብ በሁለቴ ደረጃ ዜግነት የሚቆጠረው የደቡብ ሶስት ሺህ ሕዝብ ቀባሪ ስላጣ አውሬ ተጫወተበት።</p>

<p>በአገራችን በጦርነት ምክንያት ሕዝብ ሲጐዳ የመጀመሪያው አይደለም። የአገራቸውን ድንበር ለማስከበር ኤሪትሪያ ዘምተው የተማረኩት ወታደሮቻችን በኤሪትሪያ ይኖሩ የነበሩ ሲቪል ወገኖቻችን ሀብታቸውን ተነጥቀው ባዶ እጃቸውን አዲስ አበባ ከመጡ በኋላ መጠጊያ ስለአጡ በፕላስቲክ ጐጆ ፀሐይና ዝናብ ሲፈራረቅባቸው የአሜሪካ ለጋሾች የት ነበሩ? ወታደሩ በጀብድነት ያገኘው ሊሻንና ሜዳሊያ መሬት ላይ ዘርግቶ ምፅዋት ሲለምን የዛሬዎቹ ለጋሾች አንድ ብር ጥለውለታል? ላለው ማደግደግ ጭራን መቁላት ሳይተርፈው መለገስ አድርባይነት ስለሆነ እጅግ ያሳፍራል። ለእነዚህ እንግዶች መንግሥት አንድ ሚሊዮን ብር ለማስተናገድ እንደመጣ ጦቢያ በቁጥር 23 መስከረም 7 ገልጾታል።</p>

<p>ለሆዳም በሬ ጭድ ያዝለታል እንደሚባለው ምሳሌ ገንዘብ መሰብሰብ ለገንዘብ መንገብገብ ልማዳቸው የሆነው የወያኔ መሪዎች በወረራው ምክንያት በቂ ገንዘብ ስላገኙ ለትግራይ ሕዝብ ከማዋል ፋንታ በላይ አብርሃ በሚመራው ድርጅት ሰጥተው በግል እንደሚጠቀሙበት ግልፅ ነው። ያልተጠበቀው የሻዕቢያ ወረራ ያልተጠበቀ የገንዘብ ርዴት ቢያመጣም የተወረረው መሬት አልተለቀቀም ዝምታው እስከመቼ ነው? ሽለላው ፉከራው የት ደረሰ? የትግራይ ጀግና ሰዬ አብርሃ አዲስ አበባ ከገቡ በኋላ እኛን ለማስፈራራት ብዙ ነገር ሲናገሩ ምንጊዜም የማይረሳ አንድ አረፍተ ቃል "እኔ ከፈለግን ጦርነት እንሰራለን የሚል( " ) ነበር። ጦርነት ለመስራት እሳቸው ሳይደከሙ ኢሳይያስ ሰርቶ ያመጣውን ጦርነት ለምን አይመክቱም ፉከራው ሽለላው የት ደረሰ? ተዋርደው አዋረዱን ሙያ በልብ ነው።</p>

<p>ጦርነቱን ለመቀጠል ኢሳይያስ ማናቸውንም ነገር አዘጋጀተው ምሽጋቸውን አጠናክረው ሲጠባበቁ መለስ ድምፃቸውን አጥፍተው ተቀምጠዋል። ችግራቸው ምንድን ነው? የጦርነቱ መነሻ የፈረሙትን ስምምነት ባለማክበራቸው ሲሆን ጦርነቱን በጣም ፈርተውታል። ጦርነትን ለመከላከል ከዚህ በፊት እንዳደረጉት በጓዳ በር ከእኔ ጀርባ ምስጢራዊ ስምምነት በማድረግ የተያዘው መሆኑ ለሻዕቢያ እንደቀረ በለውጥ ትግራይ በቦንብ እንዳይደበደብ ሊስማሙ ይፈልጋሉ። ግን ኢሳይያስ አልተቀበሏቸውም። ዋናዎቹን ችግሮቻቸውን እንመለከት።</p>

<dir>
<p>1/ ጦርነት ከተጀመረ ሻዕቢያ በትግራይ የተሰሩትን የልማት ግንባታም ለማፈራረስ ስለተዘጋጀ መለስ ይህንን አይፈልጉም።</p>

<p>2/ የሻዕቢያ ወታደሮች ባለፉት ሰባት ዓመታት በቂ ስልጠና ስለፈለጉ የወያኔ ጀሌ ወታደሮች ሊቋቋማቸው አይችሉም።</p>

<p>3/ በደርግ ውድቀት በእጃቸው የገባው የጦር መሳሪያ ከፊሉ ለኤሪትሪያ ሲሰጥ የቀረው ለአረብና ለላቲን አሜሪካ አገሮች ስተለተሸጠ የጦር መሳሪያ መጋዘን ባዶ ነው።</p>

<p>4/ አዲስ መሳሪያ አስፈለጊ ስለሆነ ከውጭ አገር በተገኘው ብድር ተገዝቶ መንገድ ላይ ስለሆነ ይህንን መጠበቅ አስፈልጓል።</p>

<p>5/ የሚመጣው መሳሪያ ዘመናዊ ስለሆነ የወያኔ ጀሌ ተዋጊዎች ሊቀጠሙበት ስለማይችሉ ችግር ተፈጥሯል።</p>

<p>6/ በዚህ መሳሪያ ለማገልገል የሚችሉት የቀድሞ ወታደሮች ሲሆኑ እነሱ እንዲሰበሰቡ በጋዜጣና በሬዲዮ በመጥራት ፈንታ ጨለማ ለብሰው ወታደር አለ የተባለበትን ቦታ በምስጢር በማንኳኳት በቂ ወታደር ለመሰብሰብ አልቻሉም።</p>

<p>7/ አሁን ጦር ግንባር የተሰበሰበው ወታደር በልዩ ልዩ ዘዴ ተከፋፍሎ እንዲደራጅ ስለተደረገ አንዱ ሌላውን ሲጠባበቅ አዛዦቹ እርስ በእርሳቸው ይጠባበቃሉ። ይህ የተደረገው በአንድነት ተባብረው የመለስን መንግሥት እንዳገለብጡ በመስጋት ነው።</p>

<p>8/ የመለስ ፍላጐት ትግራይ ሳይመታ የተወረረውን ግዛት ለማስመለስ ቢሆንም ተዋጊው አምስት ሜትር ኤሪትሪያ ግዛት እንዲገባ አይፈልጉም።</p>

<p>9/ የቀድሞ ወታደሮች ሲመለምሉ ከቀረበላቸው ብዙ ጥያቄዎች አንዱ ጦርነትን ምን ያህል ትገፋበታለህ የሚል ሲሆን ሃያ ሰባት ወታደሮች እስከቀይ ባህር ስላሉ ወዲያው ተባረዋል። መለስ የእናታቸው አገር ኤሪትሪያ እንድትወረር አይፈልጉም።</p>

<p>10/ የቀድሞ ወታደሮች በጣም አስፈላጊ ቢሆኑም የበላይ አዛዥነቱ ከወያኔ ጀሌዎች እንዲወጣ ስለማይፈልጉ በዚህ ላይ ስምምነት ለማድረስ ተቸግረዋል።</p>

<p>11/ የቀድሞ ወታደሮች የበላይ አዛዥነትን ከያዙ ከባድማ ወሰን አልፈው አስመራን ስለሚይዙ መለስ ይህንን ይቃወማሉ።</p>

<p>12/ ከጦርነቱ ፍፃሜ በኋላ የታጠቁት ወታደሮች አፈሙዙን ወደመለስ እንዳያዞሩ ከጦርነቱ መጀመር በፊት ዝግጅት ማድረግ ።</p>

<p>13/ አሁን ያለው አመራር ከጦርነቱ በኋላ እንዲቀጥል ሥልጣኑ ከወያኔ መሪዎች እንዳይወጣ አስተማማኝ ዘዴ መፍጠር ናቸው።</p>
</dir>

<p>ኢሳይያስ ይህ ችግር መኖሩን ስለሚያውቁ ችግሩ እንዳይፈታ በሰላዮቻቸው አማካይነት መተረማመስ ጀምረዋል። የኢሳይያስ ታላቁ ስጋት የወያኔ ጀሌ ተዋጊ ሳይሆን የቀድሞ ወታደሮች በጦርነቱ መሰለፍ ስለሆነና ይህ ከተደረገ በአጭር ጊዜ ውስጥ አስመራ እንደሚደርሱ ያምናሉ። ስለሆነም ኢሳይያስ በቅርቡ ምክንያት ፈጥረው ጦርነቱን እንደሚጀምር ይጠበቃል። የኤሪትሪያ ወታደሮች ለረጅም ጊዜ ለመዋጋት በቂ ስንቅ ስለሌላቸው ኢሳይያስ ጦርነቱን ለማሳጠር ያላቸውን ኃይል በሙሉ ወደትግራይ ስለአነጣጠሩ ከመቅፅበት ትግራይን ደብድበው በሕዝቡ ላይ ድንጋጤን በመፍጠር እንዲሸነፉ ለማድረግ ሲዘጋጁ የእስራኤል የጦር ጠበብቶች ከጐናቸው ተሰልፈዋል። መለስ ኤሪትሪያ እንዳትመታ እንደሚፈልጉት ሁሉ ኢሳይያስም ከትግራይ በስተቀር ሌላው የኢትዮጵያ ክፍል እንዲጐዳ አይፈልጉም። ይህንን የሚያደርጉት ለኢትዮጵያ ሕዝብ በማሰብ ሳይሆን ኢትዮጵያ ውስጥ ያሉ ኤሪትሪያውያን የበቀል አፀፋ እንዳይወስድባቸው በመስጋት ነው። የችግሩ መንሴ መለስ ችግሩን ያባባሱት እሳቸው ራሳቸው ስለሆኑ የሳቸው ፍላጐት በእሳት የተፈተነው ወርቁ የትግራይ ሕዝብ እንዳይጐዳ እሳቸው ከሥልጣን እንዳይወርዱ ነው። ሁለቱን አግኝተው ኢትዮጵያ እንድትጠፋ ይፈልጋሉ ወይስ ሌላ አማራጭ አላቸው?</p>

<p>ይህ ሁሉ ደባና ሴራ የሚሰራው እኔ የጉዳዩ ባለቤቶች (የኢትዮጵያ ሕዝብ) ሳንጠይቅ ነው። የእኛስ ምርጫ ምንድነው? ካለፈው ግንቦት ጀምሮ ያተኮረው በወራሪው ላይ ብቻ ስለሆነ የወደፊቱ ዕድላችን ምንድን ነው? ያለፈው ሳያንሰን መለስ ባመጡት ጥፋት ሕይወታችንን ሰውተን የወያኔን ስልጣን በማጠናከር ተቀጥቅጠን እንገዛለን ወይስ በቃ አሻፈረን እንላለን? ብሔራዊ ዕርቅ እንድናደርግ ብንጠይቅ ከሀዲዎች ተብለን ተሰየምን። ወይዘሮ አልማዝ መኮ የእኛን ሕልውና ባለመቀበል ማን ከማን ጋር ይታረቃል ብለው አፌዙብን። የሰላም ፍላጐታችን እንደድክመት እንደሽንፈት ተቆጠረ። የተሰጠን መልስ ይህ ቢሆንም እኛም እንደእነሱ ማን ከማን ጋር ይዋጋል ማን ለማን ደሙን ያፈሳል በማለት በቸልታ ለመቀመጥ ስለማንችል ከትግራይ ሕዝብ ጋር እስከመጨረሻው መቆም ይገባናል። ግን መሰረታዊ መብታችንን ለማስከበር የአገራችን ባለቤቶች ለመሆን ትግላችንን መቀጠል ሲያስፈልገን ጥያቄው እንዴት የሚል ነው። ለዚህ ችግር መፍትሄውን የሚነግረን እውነቴ የኢትዮጵያ ልጅ ማነው?</p>

<p>መለስ ወደዱም ጠሉም በሁኔታው አስገዳጅነት ጦርነቱ በቅርቡ መጀመሩ ስለማይቀር ለትግራይ ሕዝብ ይህንን መልዕክት ለመላክ እፈልጋለሁ። አንተ ራስህ መርጠህ ደግፈህ ለስልጣን ያበቃሃቸው አቶ መለስ ለአስራ ሰባት ዓመታት ከእኔ ጋር ደም ካፋሰሰ በኋላ በሃሰት ሸንግለው በአንተ ተባባሪነት ኤሪትሪያን አስገነጠለ። ስልጣናቸውን ለማጠናከር በስምህ ነገዱ፣ ገደሉ፣ አሰሩ እኛን አዋርደው ለአዋራጆች ሰጡን። የሻዕቢያ መሪዎች ሀብታችንን እንዲዘርፉ ስላደረጉ እኔ ስንራብ ኤሪትሪያ በዓለም የመጀመሪያዋ ዕዳ አልባ አገር ለመሆን በቃች። ከመሀል አገር ተዘርፎ በአንተ ክልል ወደ ኤሪትሪያ የሚላከው ፀጋ የአንተን ችግር ሊያስወግድልህ ስላልተቻለ በመጨረሻ ወስነህ ዘጋህ። ይህም እንደጥይት ስለተቆጠረብህ እብሪተኛው ኢሳይያስ በመሳሪያ ኃይል ወሰንህን በመያዝ ልጆችህን አዛውንት ወላጆችህን በቦንብ ደበደበ። ይህ ወረራ የደረሰብህ የአንተው መሪ መለስ በ1969 ዓ.ም ይህንን ግዛት ለኤሪትሪያ አሳልፈው በመስጠታቸው ስለሆነ ለሳቸው መሳሪያ መሆን ተመልሶ የጐዳው አንተኑ ነው። የተወረረው ግዛት የአንተ ብቻ ሳይሆን የሁላችንም ስለሆነ መንግሥት ሳይጠይቀን ትብብራችንን ገለፅን። የገጠመንን ችግር በህብረት እንድንወጣው ያለፈውን ቂምና በቀል ረስተን በመስማማት እንታገል ብንል መለስ አሻፈረኝ አሉ ከሃዲዎች ብለው አሰደቡን። አንተ ያለህን አቅም ስለምታውቅ ያለእኔ ትብብር ብቻህን ችግሩን ለማስወገድ ስለማትችል ለስንቅ፣ ለመሳሪያ መግዢያ ለቁሳቁስ የሚሆነውን ገንዘብ ሰብስበን ስንልክልህ ይህ ሁሉ የኢትዮጵያ ሕዝብ የከፈለው የግብር ገንዘብ ነው። በዚህም ሳንወሰን ደማችንን ለማፍሰስ ሕይወታቸውን ለመሰዋት ከጐንህ ቆመናል። ይህንንም በማድረጋችን ከአንተ ምስጋና አንጠብቅም ውለታ አንቆጥርም ችግሩ የጋራችን ነውና። ግን በመለስ አስተሳሰብ ማድረግ ይገባቸዋል የሚል ስለሆነ አንተም ይህንኑ አስተሳሰብ ከደገፍህ ታላቅ ስህተት ነው።</p>

<p>ከጀርባህ ሆነን ከማማት በግልፅ ብንነግርህ ይህ ሁሉ በደል ውርደት መናቅ የደረሰብን አንተ የመለስ መሳሪያ ማስፈራሪያ በመሆንህ ነው። ያለፈው አለፈ የወደፊቱ ዕድላችን እንዴት ነው? እንዳለፈው ጊዜ መሳሪያ በመሆን እኔ እንድንበደል አገራችን ተዳክማ ሕልውናዋ እንዲጠፋ ታደጋለህ ወይስ በከፋ ቀን ከጐንህ የቆመውን ሕዝብ በመርዳት አብረህ ትሰለፋለህ? ከላይ እንደተጠቀሰው ማናቸውም ነገር በስምህ ቢሰራም የተጠቀሙት ሌሎች እንጂ አንተ እንዳልሆንክ እናውቃለን። እስከዛሬ ያተረፍከው ቄምና በቀል ብቻ ስለሆነ ካለፈው ስህተትህ ተምረህ ችግሩንም ሆነ ደስታውን ከእኔ ጋር ብትካፈል ይሻልሀል። መሪዎች ይመጣሉ ይሄዳሉ ግን ሕዝብ ምንጊዜም አብሮ ስለሚኖር በጥቂት ሰዎች ምክንያት ለልጆችህ ቂምና በቀል አታውርሳቸው። ግን ለመለስ ያለህን ታማኝነት ከቀጠልክ እኛም በቃን ብለን ፊታችንን የምናዞርበት ጊዜ ስለሚመጣ ከሁለት የወደቀ ዛፍ እንዳትሆን። የሚያልቧትን ላም አያርዱም። ኢትዮጵያን አሳርደህ ልጆች እንዲበታተኑ ካደረግህ አንተም ልጅህም ሁላችንም ስለምንጠፋ ካለፈው ተማር መሪዎች ይመጣሉ ይሄዳሉ ግን ሕዝብ ምንጊዜም ስለሚኖር ታማኝነትህን ለሕዝብህና ለሀገርህ እንድታደርግ የኢትዮጵያ አምላክ ይርዳህ። እንተባበር እናሸንፋለን።</p>


</body>
</html>
