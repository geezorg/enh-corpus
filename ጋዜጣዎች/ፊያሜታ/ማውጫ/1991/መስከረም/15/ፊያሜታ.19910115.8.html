<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በምስራቃዊ ኮንጐ የተቀሰቀሰው አዲስ ውጊያ በመላው አካባቢ የጐሣ ግጭት እንዳይቀሰቅስ ተሰግቷል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center">በምስራቃዊ ኮንጐ የተቀሰቀሰው አዲስ ውጊያ በመላው አካባቢ የጐሣ ግጭት እንዳይቀሰቅስ ተሰግቷል</h2>


<p>የኮንጐ ዲሞክራቲክ ሪፐብሊክ ባለፈው ቅዳሜ የኡጋንዳ መደበኛ ወታደሮች ከኡጋንዳ ወደ ኮንጐ አቋርጠው ከገቡ በኋላ በኮንጐ ሰሜን ምስራቅ የምትገኘውን ኢሲሮ የተባለችውን ከተማ በወጊያ መቆጣጠሩን ገልጧል። ይህን ስሞታ የኡጋንዳ መንግሥት ያስተባበለው ሲሆን የውጪ መገናኛ ብዙሃን ግን ይችኑ ኢሲሮ የተባለች ከተማ በውጊያ የተቆጣጠረው በቱትሲ ባንያሙሉንጌ የሚመራው ፕሬዚዳንት ሎሬ ካቢላን ሊገለብጥ የተነሳው አማጺው ሃይል መሆኑን ዘግበዋል።</p>

<p>በሌላ ዜና ቢቢሲ መስከረም 14 ቀን እንደገለጠው በኮንጐ ምስራቅ የቱትሲ አማጽያኑ ጠንካራ ይዞታ የሆነችውን ጐማን የቀድሞ የሞቡቱ ወታደሮች የነበሩና አሁን ተበታትነው በየጫካው የሚገኙ የሁቱ ጐሣ ተወላጆች መስከረም 13 ቀን ማለዳ ላይ ማጥቃት ሰንዝረውባት ከቱትሲዎቹ ጋር ከባድ ውጊያ አድርገዋል። በውጊያው 25 ሲቪሎች የተገደሉ ሲሆን ውጊያው ለጊዜው መቆሙም ታውቋሊ።</p>

<p>እነዚህ የቀድሞ የሁቱ ወታደሮች ከ11 ቀን በፊትም በዚችው ከተማ ላይ በቱትሲ አማጽያኑ ላይ ማጥቃት ሰንዝረው ከባድ ውጊያ ከተካሄደ በኋላ የተባረሩ መሆኑን ቢቢሲ ዘግቧል።</p>

<p>እስካሁን ሁቱዎች ከመንግሥት ጋር መክረው ውጊያ ውስጥ ስለመግባታቸው የተገለፀ ነገር ባይኖርም ሁቱዎች ኮንጐን የቱትሲው አማጺያን በቁጥጥራቸው ሥር እንዳያደርጉ የበኩሉን መታገል እንደጀመረ ተነግሯል።</p>

<p>በሌላ በኩል ኮንጐ ውስጥ አሁን መዋጋት የጀመሩት ሁቱዎች ከፊሎቹ ኡጋንዳና ሩዋንዳ ውስጥ እየዘለቁ የሽብር ጥቃት የሚፈጽሙ ስለሆነ በቱትሲዎቹ አማጺያን ላይ የሚከብዱባቸው ከሆነ የኡጋንዳና የሩዋንዳ መንግሥታት ዝም ብለው ስለማይመለከቱ ከፍተኛ የቱትሲና የሁቱ ጐሣዎች ውጊያ አካባቢውን እንደሚያሰጋው የፖለቲካ ታዛቢዎች ይናገራሉ።</p>


</body>
</html>
