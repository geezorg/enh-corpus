<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አባይ ማዶ 100 ሺህ ሕዝብ ተፈናቀለ አስዋን ግድብ እንዲከፈት ተጠየቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center">አባይ ማዶ 100 ሺህ ሕዝብ ተፈናቀለ አስዋን ግድብ እንዲከፈት ተጠየቀ</h2>



<p>በሱዳን ሰሜን ግዛትና በዋና ከተማው ጐርፍ አስነስቶ ለበርካታ ቤቶች መፍረስና በ100 ሺዎች ለሚቆጠሩ ዜጐቿ መፈናቀል ምክንያት የሆነውን የአባይ ውሃ ሙላት ጠርጐ እንዲወስድላት ግብጽ የአስዋንን ከፍተኛ ግድብ እንድትከፍትላት ሱዳን መጠየቋን ባለፈው ማክሰኞ የወጣ አንድ የሱዳን ጋዜጣ ገለጠ።</p>

<p>የግል የሆነው ዕለታዊው አል-ራይ-አል.አም ጋዜጣ ጥያቄው መቼ እንደቀበረና በግብፅ በኩልም የተሰጠው ምላሽ ምን እንደሆነ አላመለከተም። የሱዳን ሰሜናዊ ጐረቤት ግብፅ በየአመቱ ደቡባዊውን ግድብ በየአመቱ ለጥገና የምትከፍት መሆኗን የመስኖና የውሃ ምንጮች ምኒስትር ኢሳም ሲዲቅ ገልጠው በጐርፉ ውሃ ግን ምንም ጉዳት እንደማይደርስባት አመልክተዋል።</p>

<p>የአባይ ወንዝ በዝናቡ መክበድ ምክንያት ከፍታው ሱዳን ውስጥ የጨመረ ሲሆን በሰሜን በምስራቅ በብዙ ቦታዎች ውሃውን የወንዙን ዳርቻ ሰብሮ የወጣ መሆኑ ታውቋል።</p>

<p>በሌላ በኩል በካይሮ የመንግሥት የሆነና አልጅምሁሪያ የተባለው ጋዜጣ ማክሰኞ ዕለት ባወጣው እትሙ የግብፅ ጠቅላይ ምኒስትር ካሚል ጋንዙሪ በአባይ ውሃ ላይ የሚፈጠር የጐርፍ ሙላት የግብፅን የውሃ ክምችት በማሳደግ ለወደፊት ሁለት ዓመታት ያህል የሚያገለግል ይሆናል ማለታቸውን ሲገልጽ ስለ ሱዳን ጥያቄ ግን ምንም እንዳላለው አመልክቷል።</p>

<p>ሱዳን ውስጥ በደረሰው የአባይ ወንዝ ጐርፍ አደጋ እስከ 100.000 ህዝብ የተጐዳ መሆኑን አል-ራይ-አልም መግለጡን በሁለት ቀናት የጐርፍ አደጋ ብቻ ከካርቱም ዳርቻ 230 ቤቶች የወደሙና እስከ 200 ቤተሰቦች የተፈናቀሉ መሆኑን ጋዜጣው እንዳመለከተ ሬውተር የዜና አውታር ዘግቧል።</p>


</body>
</html>
