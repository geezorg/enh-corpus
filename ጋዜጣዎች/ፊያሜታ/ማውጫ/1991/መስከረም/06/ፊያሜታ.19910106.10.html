<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ከሳምንት እስከ ሳምንት</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ከሳምንት እስከ ሳምንት</h1>


<h3 class="align-center">ኢትዮጵያ 10 ጄቶች በ10 ሚሊዮን ዶላር ለመግዛት ተስማማች</h3>


<p>ኢትዮጵያ ከእስራኤል ጋር የ10 ሚግ 21 ጀቶች የማሻሻልና የግዢ ውል መዋዋሏን ማዕበል ጋዜጣ በመስከረም 2 ቀን፣ 1991 ዓ.ም እትሙ ዘግቧል። እንደጋዜጣው ዘገባ ከሆነ፣ ይህ ስምምነት በእስራኤል ጠቅላይ ሚኒስትር ናትናያሁ ጳጉሜ 3/1990 የፀደቀ መሆኑን ገልጾ፣ ኤርትራ በስምምነቱ ላይ ያላትን ተቃውሞም በተባበሩት መንግሥታት ለእስራኤል አምባሰደር አሰምታለች ብሏል።</p>


<hr width="85%">
<h3 class="align-center">በምዕራብ ጐጃም ግጭቱ ጦፏል</h3>


<p>በምዕራብ ጐጃም አገው ግምጃ ቤት ከሰባት ዓመት በፊት ለአካባቢው ህዝብ መገልገያ እንዲሆን የተተከለው የቴሌ ማይክሮዌቭ ወደ ዞኑ ዋና ከተማ ለመውሰድ በተፈጠረ አለመግባባት አካባቢው ወደ ከፍተኛ ፍጥጫ እየተሸጋገረ መሆኑን ኢትዮ-ታይም ጋዜጣ በሶስተኛ ዓመት ቁጥር 44 እትሙ ዘግቧል። ጋዜጣው እንደዘገበው ከሆነ፣ሕዝቡ መሣሪያውን ወደ ዞኑ ከተማ (ኮሶ) በር አናስወስድም ማለቱንና ከግምጃ ቤት ከተማ የተውጣጣው ሠራዊትና የፖሊስ ኃይል ደግሞ ህዝብን አነሳስተዋል በሚል 14 የአካባቢው ነዋሪዎችን ማሰሩን እንዲሁም ቁጥሩ በውል ባይታወቅም ከፍተኛ ታጣቂ ኃይል ከፖሊስ ጋር በመተባበር በአካባቢው ህዝብ ላይ ተኩስ እንደከፈቱበትና ህዝቡም በድንጋይ ሠራዊቱም በጥይት ከተጋጨ በኋላ ማይክሮዌቩ ከአገው ግምጃ ቤት ከተማ ተነቅሎ የተወሰደ መሆኑን ገልጿል።</p>


<hr width="85%">
<h3 class="align-center">አማራጭ ኃይሎች የፓሪሱ ስብሰባ የሃገርን ጥቅም እንዲያስቀድም ጠየቀ</h3>


<p>የፓሪሱ ስብሰባ ሃገራችን ላለችበት አሣሣቢ ሁኔታ ቅድሚያ የሚሰጥና ዘላቂ መፍትሄ ለማምጣት የሚያስችል አቅጣጫ የሚያመላክት፣ ውጤት የሚገኝበት መሆን እንዳለበት የኢትዮጵያ ሰላምና ዲሞክራሲ አማራጭ ኃይሎች ምክር ቤት ጠየቀ ሲል ሪፖርተር ጋዜጣ በቅፅ 4 ቁጥር 1/158 እትሙ ዘግቧል። እንደጋዜጣው ዘገባ ከሆነ፣ ስብሰባው የህዝብና የታሪክ ኃላፊነት ለመወጣት በመካከሉ ያሉትን ልዩነቶች አቻችሎ ከጥላቻ የፀዳ ከጠባብ የድርጅት ስሜት የተላቀቀ፣ የግል ድብቅ ስሜትን ያሽቀነጠረ መሆን እንደሚገባው የአማራጭ ኃይሎች ምክር ቤት አሳስቧል ብሏል።</p>


<hr width="85%">
<h3 class="align-center">ሻዕቢያ ከ14.2 ሚሊዮን ብር በላይ ከኢትዮጵያ ገንዘብ ሚኒስቴር ወስዷል</h3>


<p>በኤርትራ በሥልጣን ላይ ያለውና በአሁኑ ወቅት በኢትዮጵያ ላይ ጦርነት የከፈተው የሻዕቢያ መንግሥት አስመራ ውስጥ በተለያዩ መ/ቤቶች ውስጥ በሚሰሩ ሠራተኞች ስም ከኢትዮጵያ የገንዘብ ሚኒስቴር በሁለት ጊዜ ክፍያ ከ14 ሚሊዮን ብር በላይ መቀበሉን ለማወቅ ተችሏል ሲል ጦማር ጳጉሜ 4 ቀን 1990 ዓ.ም ባወጣው እትሙ ገልጿል ጋዜጣው አያይዞ እንደዘገበው ከሆነ ሻዕቢያ ከአምስት ዓመት በፊት በኤርትራ ውስጥ ለሚኖሩ ጡረተኞች ከኤርትራ መንግሥት ግምጃ ቤት ወጥቶ ለተከፈለ መተኪያ ተብሎ አፈወርቅ ወልደሃይማኖት በሚባል ሰው አማካይነት 6.555.774.83 (ስድስት ሚሊዮን አምስት ሺህ ሰባት መቶ ሰባ አራት ብር ከሰማኒያ ሦስት ሣንቲም) ከኢትዮጵያ ገንዘብ ሚኒስቴር መቀበሉን ጠቅሶ፣ ይህን ያህል ገንዘብ ከገንዘብ ሚኒስቴር የተቀበለው አንድ ተራ ግለሰብ "ኤርትራዊ" ወደ ኤርትራ መንግሥት ግምጃ ቤት መግባት በእርግጠኝነት መናገር እንደማይችል አስታውቋል ብሏል።</p>


<hr width="85%">
<h3 class="align-center">በ605 ኤርትራውያን ላይ የተጣለው ዕገዳ ተነሳ</h3>


<p>የከተማ ነክ ጉዳዮች ይግባኝ ሰሚ ፍ/ቤት የዕገዳ ትዕዛዝ ያስተላለፈባቸውን የ605 ኤርትራውያን የዕገዳ ትዕዛዝ በፋይናንስ ቢሮው ጥያቄ ነሐሴ 25 እና ነሐሴ 27/90 አንስቷል። እነዚህ 605 ኤርትራውያን ውስጥ ከሶስቱ ግለሰቦች በቀር በ602 ኤርትራውያን ላይ የተጣለው እገዳ ለምን እንደተፈለገ በፋይናንስ ቢሮው ማመልከቻ ላይ ያልተመለከተ መሆኑንም ለማወቅ ተችሏል ሲል ኢትኦጵ በአምስተኛ ዓመት በቁጥር 156 እትሙ አስታውቋል። ጋዜጣው አያይዞ እንደዘገበው ከሆነ እርምጃው ከኢትዮጵያ ሕዝብ በስተጀርባ ዛሬም እየተሰራ ነውን? የሚል ጥያቄም አስነስቷል ብሏል።</p>


<hr width="85%">
<h3 class="align-center">ኢጣሊያ የኢትዮ- ኤርትራን ድንበር የሚያዛባ የተጭበረበረ ሰነድና ውል ለኤርትራ አቀበለች</h3>


<p>በኢትዮ-ኤርትራ ውዝግብ ያስታራቂነትን ሚና ከመጫወት በተጨማሪ ለችግሩ በሰላማዊ መንገድ መፈታት የሚረዱ የኤርትራ ቅኝ ገዢ የነበረችው ኢጣልያንና የኢትዮጵያ መንግሥት አድርገዋቸው የነበሩ ውሎችንና ስምምነቶችን የተጭበረበሩ ሰነዶችን የኢጣሊያ መንግሥትና አንዳንድ የፋሽዝም ፖለቲካ የሚያራምዱ ኢጣልያውያን ለኤርትራ መንግሥት አሳልፈው ሰጥተዋል ሲሉ በሮም የሚኖሩ ኢትዮጵያውያን ገለፁ ሲል ኤግዛማይነር በአንደኛ ዓመት በቁጥር 34 እትሙ ገልጿል። ጋዜጣው እንደዘገበው ከሆነ የድንበር አከላለሉን በተመለከተ የኢጣልያ መንግሥት ከፍተኛ ባለሥልጣናትና ኤርትራ መንግሥት አቻዎቻቸው በዚህ በተገባደደው ዓመት መጀመሪያ ላይ በጣልያን ሮም ሰፊ ውይይት ያደረጉ ሲሆን በዚህ ወቅትም የሰነዶችንና ውሎቹ ልውውጥ መደረጉን በኤርትራ በኩል ኢሳያስ አፈወርቂ ልዑካን ሲመሩ በኢጣልያ በኩል ደግሞ ፕሬዚዳንት ሉዌጂ ስካልፋሮ እንደነበሩ ገልጿል።</p>



<hr width="85%">
<h3 class="align-center">በምስራቅ ሐረርጌ ድርቅ ሕዝብ መፍለስ ጀምሯል</h3>


<p>የዘንድሮው የበልግና የክረምት ወራት ዝናብ በምስራቅ ሐረርጌ ልዩ ልዩ ወረዳዎች ወቅቱን ጠብቆ ባለመውጣቱ በተከሰተው ድርቅ በሺህ የሚቆጠሩ አርሶ አደሮች ከቀዬአቸው እየተፈናቀሉ አብዛኛዎቹም ሕይወታቸውን ለማትረፍ የቤት እንሰሳትን በርካሽ ዋጋ እየሸጡ እንደሚገኙ ጦቢያ ጋዜጣ በአምስተኛ ዓመት ቁጥር 22 እትሙ ዘግቧል። እንደጋዜጣው ዘገባ ከሆነ፣ በዞኑ ትርፍ አምራች ተብለው የሚታወቁት ባቢሌ፣ ገርሱምና ፈዳሶ ለዚህ አሳሳቢ ድርቅ ከተጋለጡት አካባቢዎች ግንባር ቀደሞቹ መሆናቸውንና ከፊል የወበራ ወረዳ ህዝብም ከቀዬው የመፈናቀል እጣ አይግጠመው እንጂ የችግሩ ሰለባ ሆነዋል ብሏል።</p>


<hr width="85%">
<h3 class="align-center">ጦርነቱ መጀመሩ እንደማይቀር እየታመነ ነው</h3>


<p>ከወርሐ ሰኔ አጋማሽ ወዲህ ጋብ ብሎ የቆየው የኢትዮ ኤርትራ ወታደራዊ ግጭት በማንኛውም ሰዓት ሊፈነዳ እንደሚችል የሚያመለክቱ ሁኔታዎች በግልፅ እየታዩ መሆኑን ዘጋቢ ጋዜጣ በ2ኛ ዓመት ቁጥር 28 እትሙ ዘግቧል። ጋዜጣው ዋቤ ጠቅሶ እንደዘገበው ከሆነ፣ ውጊያው በምድር ብቻ ሳይሆን በአየርም ሊቀጥል የሚችል እንደሚሆን በሁሉም ሰው ዘንድ የጠነከረ ሥጋት መኖሩን ገልጾ፣ ይህ ነው የሚባል የአየር ድብደባ ቋሚ ስምምነት ያላደረጉት ሁለቱ መንግሥታት የእስካሁኑ ዝምታቸው እስከ የት እንደሚዘልቅ ምንም የሚታወቅ ነገር የሌለ መሆኑንና ያም ሆነ ይህ ውጊያው ደግሞ መቀስቀሱ እንደማይቀር የታመነ መሆኑን ገልጿል።</p>


<hr width="85%">
<h3 class="align-center">ኤርትራውያን ወደ ሥራቸው እንዲመለሱ አስቸኳይ ትዕዛዝ ተላለፈ</h3>


<p>ቀደመ ሲል በተላለፈ መመሪያ መሰረት በተለያዩ የሥራ ክፍሎች ተመድበው በእረፍት ላይ የሚገኙ ኤርትራውያን መካከል በጥንቃቄና በመረጃ በመለየት ሥራ እንዲጀምሩ እንዲደረግ ከኢትዮጵያ ፌዴራላዊ ዲሞክራሲያዊ ሪፐብሊክ በጠቅላይ ሚኒስቴር ጽ/ቤት የኢኮኖሚ ጉዳዮች ዘርፍ ለሸበሌ ትራንስፖርት ድርጅት የሥራ አመራር ቦርድ የተላለፈው የደብዳቤ ትዕዛዝ ማመልከቱን ገናናው ጋዜጣ በአራተኛ ዓመት ቁጥር 183 እትሙ ዘግቧል። እንደጋዜጣው ዘገባ ከሆነ፣ በጋብቻ ከኢትዮጵያዊ ወይንም ከኢትዮጵያዊት ጋር የተሳሰሩትንና በትውልድ በአባት ወይም በእናት ኢትዮጵያዊ የሆኑ ኤርትራውያን ሥራ እንዲጀምሩ የሚል መመሪያ መሆኑን ገልጿል።</p>


<hr width="85%">
<h3 class="align-center">ከሐገር የተባረሩ ኤርትራውያን ወንዝ ወሰዳቸው</h3>


<p>በኢትዮጵያ ኤርትራ መካከል በተፈጠረው ግጭት ሳቢያ ከቤት ንብረታቸው የሚፈናቀሉ ወገኖች ቁጥር ከዕለት ወደ ዕለት እየጨመረ ከመሄዱ በተጨማሪ የሁለቱም ተፈናቃዮች ወገኖች እሮሮ እየተሰማ መጥቷል ሲል ትኩሳት በአንደኛ ዓመት በቁጥር 6 እትሙ አስታውቋል። ጋዜጣው አያይዞ እንደዘገበው ከሆነ ከኢትዮጵያ ወደ ሐገራቸው በመረብ ወንዝ በኩል በቅርቡ ከተባረሩት ኤርትራውያን መካከል ሁለት ኤርትራውያን ወንዙን ሲሻገሩ በጐርፍ ውሃ መወሰዳቸውን ገልጾ፣ ለጊዜው በወንዙ የተወሰዱት ሁለት ይባሉ እንጂ ብዛታቸው ያልታወቁ ኤርትራዊያን በወንዙ ላይወሰዱ እንዳልቀረ ተናግረዋል ብሏል።</p>


<hr width="85%">
<h3 class="align-center">የግብፅ ሚኒስትሮች ከኢትዮጵያ ጋር ቅሬታ የለንም አሉ</h3>


<p>የግብፅ ጠቅላይ ሚኒስትር ጋማል ጋንዛሪ አገራቸው በናይል (አባይ) ወንዝ ጉዳይ ከኢትዮጵያ ጋር አንዳችም ቅራኔ አልፈጠረችም ሲሉ ማስታወቃቸውን ጐሕ በአንደኛ ዓመት በቁጥር 4 እትሙ ገልጿል። ጋዜጣው አያይዞ እንደዘገበው ከሆነ በደቡብ ሰሃራና በሲናይ በረሃዎች ግብፅ በአባይ ወንዝ ልታለመልማቸው ያቀደችው ክልሎች በ1959 ዓ.ም በተደረገው ስምምነት ግብፅ ልታገኘው ከምትችለው 55.5 ኪዩቢክ ሜትር ውሃ ውስጥ በመሆኑ ኢትዮጵያና ግብፅ ሊናቆሩ የሚችሉበት ምንም ምክንያት እንደሌለ የግብፅ ጠቅላይ ሚኒስትር ለማስረዳት ሞክረዋል ብሏል።</p>


</body>
</html>
