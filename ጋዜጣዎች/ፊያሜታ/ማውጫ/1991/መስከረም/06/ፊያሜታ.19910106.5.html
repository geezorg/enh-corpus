<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የጅማ ካህናት እርምጃ እንዲወሰድ ጠየቁ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">የጅማ ካህናት እርምጃ እንዲወሰድ ጠየቁ</h1>


<p>በጅማ ዞን ሃገረ ስብከት ውስጥ የሚሰሩ ካህናትና ልዩ ልዩ ሠራተኞች በአቡነ ጳውሎስ ተሾመው ወደ ሃገረ ስብከቱ የመጡት አምባገነን ገብረ መስቀል ዋና ሥራ አስኪያጅ የገቢውን አውታሮች እየሸጡ እንዳይሰማ በመዝጋት ሕገ ወጥ ዝርፊያ በማካሄድ ላይ ናቸው ሲሉ ገለፁ።</p>

<p>ለዝግጅት ክፍላችን የደሰረው ዝርዝር ዘገባ እንደሚያመለክተው ሥራ አስኪያጂ በረቀቀ ዘዴ እንደሚበዘብዙና አዳዲስ ሠራተኞችን በመቀያየር በቦታው ገቢ ላይ እንደፈለጉ በማድረግ፣ የሥራ ልምድ የሌላቸውን በነባር ሠራተኞች ምትክ በመተካት፣ ለአንድ ሰው ተደራራቢ ኃላፊነት በመስጠት ለሳቸው በሚያመቻቸው መንገድ በማሰራት፣ ብቻቸውን እንፈለጉ ሕጋዊነት ባልተከተለ ሁኔታ የቁጥጥር ኃላፊ ሳያውቅ በነጭ ወረቀት በመግዛት የሚገኙ መሆናቸውንና ለሃገረ ስብከቱ ገንዘብና ሃብት እንደሆኑ በማመልከት ካህናቱ አቤት በማለት ላይ ናቸው።</p>

<p>ቀደም ሲል በዚሁ ሃገረ ስብከት ሰፊ ልማት በመዘርጋት 16 ሄክታር ላይ ዙሪያውን የባህር ዛፍ ተክል በመትከል የከብት ርቢ ልማትና ሌላውም፣ በብፁዕ አቡነ ጢሞቴዎስ ታታሪነት የለማው ሁሉ በአሁኑ ሰዓት በሥራ አስኪያጁና በግብረ አበሮቹ ባክኖ ቀርቷል፣የችግኝ ማፍያውም ተዘግቷል፣ ተመልካቹን በሙሉ ያሳዘነ ጉዳይ ነው ሲል ዘገባው ያመለክታል።</p>

<p>የከብት ርቢውም ግማሹ ተሸጦ፣ ግማሹ ታርዶ ማለቁን የገለፀው ዘገባ፣ የአረፋን በዓል ምክንያት በማድረግ ግለሰቦች አንድ ትልቅ በሬ በብር 600.00 ስድስት መቶ ብር ለመግዛት ቀርበው የሚሸጠው ብር 800.00 ስምንት መቶ ነው ሲሉ ቆይተው፣ ለግለሰቦቹ በ600.00 ብር አልሸጥም ያሉት አንድ ቀን አሳድረው ታሟል በሚል ሽፋን በ200.00 ብር በሁለት መቶ ለራሳቸው አርደው ከግብረ አበሮቻቸው ጋር በልተዋል፣ እንደዚህ አይነት ምዝበራዎች በየጊዜው እንደሚካሄዱ የታወቀ በመሆኑ ተመልካቾች እስከ ጠቅላይ ቤተ ክህነት አመልክተዋል፣ መፍትሔ ግን አልተገኘለትም በማለት ዘገባው ያትታል።</p>

<p>በመጨረሻም ካህናቱ የቤተ ክርስቲያን ገንዘብ ባክኖ መቅረት እንደሌለበትና መንግሥት ሳይቀር ያለቀረጥ በነጻ ሁለት ወፍጮዎች ተባብረን ገቢው ግን ተሰብስቦ የት እንደሚደርስ ስለማይታወቅ፣ ውሳኔውን በመጀመሪያ መድበው የላኩት ፓትርያርክ አቡነ ጳውሎስ አባ ገ/መስቀል ላይ እርምጃ እንዲወስዱልን በጉጉት እንጠብቃለን፣ ሲሉ አመልክተዋል።</p>


</body>
</html>
