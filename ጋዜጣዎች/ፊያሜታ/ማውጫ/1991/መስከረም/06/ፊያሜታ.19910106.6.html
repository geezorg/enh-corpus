<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በአባይ ወንዝ ውሃ ምክንያት ከኢትዮጵያ ጋር አስጊ ሁኔታ ላይ አለመድረሷን ግብፅ ገለጠች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center">በአባይ ወንዝ ውሃ ምክንያት ከኢትዮጵያ ጋር አስጊ ሁኔታ ላይ አለመድረሷን ግብፅ ገለጠች</h2>


<p>ግብፅ በደቡብ ግዛቷና በሰሃራ ወይም ሲናይ ለማልማት ያቀደቻቸውን ፕሮጀክቶች በሥራ ላይ ለማዋል እስካሁን ተመድቦላት ከምታገኘው 55.5 ቢሊዮን ኪውቢክ ሜትር ድርሻዋ ውጪ የማትፈልግ መሆኑን የግብፁ ጠቅላይ ምኒስትር ካሚል ጋንዙሪ ባለፈው ሐሙስ ዕለት ስለአዲሶቹ ፕሮጀክቶች አሰራር ሁኔታ በተደረገ ስብሰባ እንደገለጡ ታውቋል።</p>

<p>በዚህ ስብሰባ ላይ ኢትዮጵያ መገንባት ስለምትፈልጋቸው የግድብ ፕሮጀክቶች ጉዳይ አንስቶ ከተወያየ በኋላ ግብፅ ተጠቃሚ ከምትሆንበት ውኃ የማይቀንስ እስከሆነ ድረስ ግብፅ እነዚህን ግድቦች ኢትዮጵያ እንደትሰራ የምትተባበራት መሆኗንም እንዳመለከተች ታውቋል።</p>

<p>በሌላ በኩልም የግብፅ የሥራና የውኃ ምንጮች ምኒስትር ሞሐመድ አቡ ዘይድ በሰጡት ማስተባበያ በካይሮና በአዲስ አበባ መካከል አባይን በተመለከተ የተከሰተ ምንም አይነት ውዝግብ እንደሌለ ማስታወቃቸው ተመልክቷል።									ቀደም ሲል ስለዚሁ በአባይ ውኃ ኢትዮጵያ ለመጠቀም ስለማቀዷ ጉዳይ የሱዳን የውኃ ምንጮች ምኒስትር ተመሳሳይ ጥያቄ ቀርቦላቸው መልስ ሲሰጡ ኢትዮጵያ በውሃው ለመጠቀም ያላትን ዕቅድ ለግብፅና ሱዳን በማቅረብ ትብብር ሊያደርጉላት እንደሚችሉ ገልጠው ነበር። ከዚሁ ጋር ምናልባት ኢትዮጵያ የራሷን እቅድ ለመፈፀም ፕሮጀክቷን ብትቀጥልስ ተብሎ ለቀረበላቸው ጥያቄም ውጤቱ አደገኛ መሆኑን እነሱም ያውቁታል ሲሉ መናገራቸው ይታወሳል።</p>


</body>
</html>
