<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በአባ ጳውሎስ ዘመን የተመዘበረው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center">በአባ ጳውሎስ ዘመን የተመዘበረው የቤተ-ክርስቲያን ገንዘብ ይፋ ሊሆን ነው!</h2>

<h3 class="align-center">ከአዲስ አበባ አድባራት ብቻ ለፓትርያርኩ በዓል ከ400, 000 ብር በላይ ይወጣ እንደነበር ተገለፀ</h3>


<p>በኢትዮጵያ ኦ.ተ.ቤተ-ክርስቲያን በአባ ጳውሎስ ዘመን ፓትርያርክነት ያለአግባብ በአምባ ገነንነትና በጥቂት የግል ካብኔዎች አማካኝነት የተመዘበረው የቤተ-ክርስቲያን ገንዘብ ይፋ ሊሆን ነው። ከአዲስ አበባ አድባራትና ገዱማት ብቻ እጅግ ብዛት ያለው ገንዘብ በተጽእኖ በግዴታ ይበዘበዝ እንደነበር ያመለከተው ዘገባ ፣ በተለይም ለፓትርያርኩ በዓል ሲመት እየተባለ በቀን ከ400, 000 (ከአራት መቶ ሺ) ብር በላይ የወጣበት ጊዜ እንዱለ ገልጿል።</p>

<p>እስካሁን በተለያየ ሰበብ አስባብ መጠነ ሰፊ የቤተ-ክርስቲያኗ ሀብት መባከኑን ያመለከተው ዘገባ ፣ ባለፉት ፓትርያርኮች በዓለ ሲመት ፣ ሊደረግ ቀርቶ ታስቦ የማያውቅ ገንዘብ ፣ በአሁኑ ፓትርያርክ በገፍ መውደሙን ጠቁሞ ፣ ሐምሌ 5 እና 6/1989 የፓትርያርኩ በዓለ ሲመት ሽፋን በማድረግ ከአዲስ አበባ ገዱማትና አድባራት እንዲወጣ የተደረገው ገንዘብ ተጠቃሽ ነው ብሏል።</p>

<p>ለፓትርያርኩ እጅግ ዘመናዊ የሆኑና ጥይት የማይበሳው መኪና ሳይቀር ተገዝቶላቸው እያለ ፣ ሐምሌ5 ቀን ፣ 1989 ዓ.ም። ከአዲስ አበባ አድባራትና ገዱማት በተውጣጣ የ395, 000 ሶስት መቶ ዘጠናአምስት ሺ ብር ላንድ ክሩዘር ቶዮታ ስጦታ እንደተገዛላቸው አውስቷል። በአጠቃላይ ለመኪናው የተለያዩ ወጪዎችን አክሎ ከአራት መቶ ሺ ብር በላይ አሁንም በዚያው ሰሞን ብቻ ፤ ለውስኪ ፣ ለቢራ ፣ ለቁርጥ ሥጋ ፣ ለጠላ ፣ ለጠጅ ፣ ወዘተ... እየተባለ ከ40, 000 አርባ ሺ ብር በላይ መውጣቱን ጠቁሟል ፤ ዘገባው።</p>

<p>በማያያዝም በአዲስ አበባ ገዱማትና አድባራት የሰንበት ት/ቤት ተማሪዎች ግብዣ በሚል ጭምር እንደወጣ አመልክቶ ፣ የሰንበት ት/ቤት ተማሪዎች የመስተናገዱቸው እውነተኛነት አጠራጣሪ እንደሆነ ገልጿል።</p>

<p>በዓላት እየተጠበቀ በምክንያት ሲበዘበዝ የነበረውን የቤተ-ክርስቲያን ገንዘብ በተመለከተ ፣ የ1990 ዓ.ም። የመስቀል በዓልን ምክንያት በማድረግ ለአንድ ሆቴል ከ41, 000 ከአርባ አንድ ሺ ብር በላይ ወጪ መሆኑን አውስቷል።</p>

<p>የሚመዘበረውን የቤተ-ክርስቲያን ሀብትና ንብረት ፣ የአስተዱደሩን ቀውስ የሚቃወሙትን የቤተ- ክርስቲያን ልጆች በማሳደድና ከሥራቸውና ከደመወዛቸው እንዲፈናቀሉ በማድረግ ፣ በእውነት ላይ የሚፃረር ግሩኘ በማቋቋም ፣ በጭፍን በማን አለብኝነት እንደፈለጉ ሲሆኑ የቆዩ መሆናቸውን የጠቀሰው ዘገባ ፣ በአሁኑ ሰዓት ከታላቅ እስከታናሽ ያለው የአስተዱደሩ መበላሸት ተዋናይና የገንዘብ መመዝበሩ አቀናባሪና አባል የሆነው ሁሉ እርቃኑን እንደሆነ አመልክቷል። በደረሰኝ ከሚወጣው ገንዘብ ባሻገር በተለያየ መንገድ የአድባራት ኃላፊዎችን በማስገደድና በማስፈራራት ገንዘብ ያለደረሰኝ ከታች ወደላይ ይጐርፍ እንደነበርም አስረድቷል።</p>

<p>ፓትርያርኩ ከተሾሙበት ቀን አንስቶ የባከነውን ገንዘብ ማወቅ አስቸጋሪ ነው ያለው ዘገባ የሚታወቀውን ያህል በቅርቡ ይፋ እንደሚሆን ለማድረግ እንደሚቻል አመልክቷል። «ከአዲስ አበባ አድባራትና ገዱማት ለፓትርያርኩ የመኪና ስጦታ አልተደረገም» እየተባለ የነበረውን ውሸት እንደሆነ ያረጋገጠው ዘገባ ፣ በቃለ ጉባኤ ፀድቆ ሐምሌ 5 ቀን ፣ 1989 ዓ.ም። «ለሚባክነው የፓትርያርኩ በዓለ ሲመት የድምፅ ማጉሊያ ያለው መኪና ተገዝቶ በስጦታ እንዲቀርብ በማለት የተወሰነ መሆኑን የቃለ ጉባኤውን ጠቅሶ አጋልጧል።»</p>


</body>
</html>
