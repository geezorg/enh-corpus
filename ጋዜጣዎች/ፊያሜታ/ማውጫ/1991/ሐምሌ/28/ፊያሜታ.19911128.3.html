<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሰሜን ወሎ ካህናትና ምዕመናን ሊቀጳጳስ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center">የሰሜን ወሎ ካህናትና ምዕመናን ሊቀጳጳስ እንዲመደብላቸው ጠየቁ!</h2>


<p>በሰሜን ወሎ ሀገረ ስብከት አካባቢ የሚገኙ ካህናትና ምዕመናን የአካባቢውን ጥንታዊያን አብያተ-ክርስቲያናት ብዛትና በውስጡ የሚገኙት ሊቃውንት በመጥቀስ እንደ ቦታው ታላቅነት ሁሉ መሪ ሊቀጳጳስ መመደብ ሲገባው ያለ ሊቀጳጳስ ስለሚገኝ ሊቀ ጳጳስ «ይመደብልን» ሲሉ ጠይቀዋል።</p>

<p>በዚሁ ክልል በላስታ አውራጃ ቅዱስ ላሊበላ ፣ በዋርላ ደላንታ ፣ በየጁ ፣ በዋግ ፣ በርካታ ጥንታውያን አብያተ ክርስቲያናት እንዱሉ ለዝግጅት ክፍላችን የደረሰው ዘገባ ገልጾ ፣ አሁን የጠቅላይ ቤተ ክህነት ዋና ሥራ አስኪያጅ የሆኑትን ሊቀጳጳስ ብፁዕ አቡነ ቄርሎስን ጨምሮ በርካታ ሊቃውንት የሚገኙበት ነው ብሏል። ስለሆነም፦ እኚህ ሊቀጳጳስ የአካባቢ ሊቀጳጳስ በመሆን በአርያነት የሚጠቀሱ መልካም የሥራ ፍሬዎችን በማበርከት ፣ የአካባቢው ምዕመናንም በእኚህ ታላቅ መንፈሳዊ አባት እየተመራ የቆየ መሆኑን በዘገባው ተገልጿል።</p>

<p>ይሁን እንጂ ወደ ጠቅላይ ቤተ-ክህነት በዋና ሥራ አስኪያጅነት ተመርጠው ከሄዱበት ጊዜ አንስቶ አካባቢው ያለ ሊቀጳጳስ መሆኑን እና የኢትዮጵያ ኦ.ተ.ቤተ-ክርስቲያን የጳጳስ ችግር ሳይኖርባት ቦታውን ባዶ ማድረጉ ክርስቲያኑን ህዝብ ለባዕድ እምነት አሳልፎ መስጠት ነው ሲል ሊቀጳጳስ አለመመደቡን ይኰንናል ዘገባው። በሥራ ዘመናቸው እጅግ መልካም ሥራ እንዱፈሩ ሊቀጳጳስ አቡነ ቄርሎስንም ዘገባው አወድሷቸዋል።</p>

<p>በመጨረሻም የአካባቢው ምዕመን በሌላ እምነት ሳይወድቅ ቅ/ሲኖዶሱ በጉዱዩ ላይ ተወያይቶበት ሊቀጳጳስ መመደብ እንደሚገባው የካህናቱን የምዕመናኑ ጥያቄ መሆኑን ዘገባው አስታውቋል።</p>


</body>
</html>
