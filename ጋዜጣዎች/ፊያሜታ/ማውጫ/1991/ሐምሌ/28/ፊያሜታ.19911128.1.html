<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የፕሮፌሰር አስራት ተከታዮች ጋዜጣዊ መግለጫ ሰጡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">የፕሮፌሰር አስራት ተከታዮች ጋዜጣዊ መግለጫ ሰጡ</h1>

<h2 class="align-center">ቀኛዝማች ከአሜሪካ ቅሌት ለብሰው ተመልሰዋል</h2>


<p>ከፕሮፌሰር አስራት ወልደየስ መታሰር አንድ ዓመት በኋላ በመዐህድ ውስጥ ከፍተኛ የሆነ የፖለቲካ ጥፋት እየተፈፀመ መሆኑን ከኢትዮጵያ የመዐህድና የፕሮፌሰር አስራት ተቆርቋሪ ወገኖች በኩል ተገልጿል። ይህ የተገለጸው እሁድ ሐምሌ 24 ቀን በጽ/ቤታቸው በተደረገ ጋዜጣዊ መግለጫ ነው።</p>

<p>ነባር የመዐህድ መስራች አባላት የሚገኙበትና መዐህድን በአዲስ መልክ ለማጠናከር እየተንቀሳቀሰ ያለው አካል በዚሁ ጋዜጣዊ መግለጫ ወቅት ከጋዜጠኞች ለቀረቡ በርካታ ጥያቄዎች መልስ የሰጠ ሲሆን፣ በዚህ እትማችን በወቅቱ የተሰጡትን ምላሾች ጨምቀን በአጭሩ አቅርበናል።</p>

<p>እንደ ተቆርቋሪዎቹ አባባል እኛ ብሔራዊ ሸንጎ እንዲጠራ ከሶስት አመት በላይ ስንታገል ነበር። ደንብ አለን። ደንቡ ደግሞ መከበር አለበት። ስለሆነምበአስቸኳይ ብሔራዊ ሸንጎ ተጠርቶ አዲስ አመራር በቦታው ተተክቶ መዐህድን ዱግም ማጠናከር ያስፈልጋል ብለዋል።</p>

<p>እናንተ ከድርጅቱ ከተባረራችሁ እንዴት ብሔራዊ ሸንጎው ላይ ልትገኙ ትችላላችሁ? በማለት ላቀረብነው ጥያቄ ምላሽ ሲሰጡ... አንድ አባል ከድርጅቱ በሚወጣበት ጊዜ ህግና ስርአት አለው። ከወጡት መሀል ማንም በዚያ ሁኔታ ያለፈ የለም። አንድ አባል እንዴት እንደሚወገድ መተዱደሪያ ደንብ አለው። መዐህድ ራሱ በዚህ መልኩ ያዱበረው ባህል አለ። ኮሚቴ ተቋቁሞ ጥፋተኛ የተባለው ቃሉን እንዲሰጥ ተደርጎ ጉዱዩ ተመርምሮ ጥፋተኛ ከሆነ ይቅርታ ይጠይቃል።ይህ አዲስ ነገር አይደለም። ለምሳሌ ፕሮፌሰር አስራት እራሳቸው ሶስት ጊዜ ቃላቸውን ሰጥተዋል። በእሳቸውና በሌሎች ማዕከላዊ ኮሚቴ አባላት መሀል ችግር ተፈጥሮ ተጠይቀዋል። እራሳቸውም ተከላክለዋል። በየወቅቱ የሰላ ሂስ ሲያቀርቡ የነበሩት በቀኝአዝማች ነቃጥበብ አምባገነን ውሳኔ ድርጅቱን ለቀው ወጥተዋል። እነዚህ በሙሉ ተሰባስበው እኛጋር አሉ የወጣው አባል በህግ መብቱ ተጠብቋል። ከተለያዩ የአለም ማዕዘናት የድጋፍ ደብዱቤ እየደረሰ ነው። ከሀገር ውስጥም የባህርዱር መዐህድ ጽ/ቤት የድጋፍ ደብዱቤውን ልኳል።</p>

<p>በፊያሜታ በኩል በተጨማሪ የቀረበው ጥያቄ ፕሮፌሰር አስራት እስር ቤት እያሉ « ለምን እንደታሰርኩና ማን እንዱሳሰረኝ አሁን በግልጽ አውቄዋለሁ» ማለታቸውን አስታውሰን ለመሆኑ ምን ለማለት ፈልገው ነው ይህን ያሉት? ለሚለው ጥያቄአችን ምላስ ሲሰጡ... በኛ በኩል ፕሮፌሰር እስርቤት በነበሩበት ወቅት እንዲፈቱ ከፍተኛ ትግል አድርገናል። ይህ የፕሮፌሰር አባባል ግልጽ ነው «አስራትን ወያኔ አይፈታቸውም» የሚለውን ሀሳብ ያቀርቡ የነበሩት ቀኝአዝማች ነቅአጥበብ ብቻ ነበሩ። ስለዚህ ምንለማለት እንደፈለጉ ግልጽ ነው።</p>

<p>በመጨረሻም ስለሰሞኑ የቀኝ አዝማችና የመአህድ ልኡክ የአሜሪካ ጉዞ አስመልክተን ላቀረብነው ጥያቄ ሲመልሱ... እሳቸው ሄደው ነበር እኛም ሄደን ነበር። የሚፈፀመውን በደል ሁሉ ለመዐህድ አባላት በግልፅ አስረድተናል።</p>

<p>ያስገረመን ነገር አለ። ንግግር እድሜ ስጨርስ ምንም አዲስ ነገር አልነገርከንም ነገር ግን የምናውቀውን አጠናከርክልን። አሉ።</p>

<p>የቀኛዝማች ጉዞ ውድቀት ነው። ቀኛዝማች እዚያ ሄደው ገንዘብ ከማባከን በስተቀር የፈየዱት ምንም ነገር የለም።</p>

<p>ሸንጎው የሚጠራው በኛ አይደለም። የሚጠራው ሌላ አካል ነው።</p>

<p>ሸንጎውን የሚጠራው አካል ውጪ ያሉትን ካላካተተ ሸንጎ አይደለም እነዚህ 500 አባላቶቻችን እያንዱንዱቸው ከ400 ሰው በላይ ማንቀሳቀስ የሚችሉ ናቸው። እነዚህን ሀይሎች አስወጥቶ ሸንጎ የሚጠራ ኃይል አይኖርም።</p>

<p>የዚህ አካል ማለት ነው?</p>

<p>ሳትጠሩ ትሄዱላችሁ ማለት ነው</p>

<p>ስርዓት ባለው መንገድ ሸንጎው ይጠራል። ሸንጎው በምን በምን ሁኔታ ላይ እንደሚነጋገር ማዘጋጀት ያስፈልጋል። የዚህ ሁሉ ልምድ ያላቸው ሰዎች ደግሞ እኛ ጋር ናቸው ያሉት።</p>

<p>ማእከላዊ ኮሚቴ ውስጥ ደግሞ ሰዎች አሉ እራሳቸው ወስነው ከኛ ጋር እንዲቆሙ ጥሪ አድርገናል።</p>

<p>ከወንጀለኞቹ በስተቀር በየዋህነት እነሱ የሚጠቀሙባቸው ሰዎች አሉ። ለነሱ ጥሪ እያደረግን ነው።</p>

<p>ለአምባገነንነት ደግሞ መታዘዝም አግባብ አይደለም።</p>

<p>ዲሞክራሲን ለማስፈን ደግሞ መጀመሪያ አምባገነኑ መውደቅ አለበት። የ የማይገሰስ መብት ነው ያላቸው።</p>


</body>
</html>
