<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በውጭ አገር የሚኖሩ ኢትዮጵያውያን ኢህአዴግን በመቃወም ታላቅ ሰላማዊ ሰልፍ አደረጉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center">በውጭ አገር የሚኖሩ ኢትዮጵያውያን ኢህአዴግን በመቃወም ታላቅ ሰላማዊ ሰልፍ አደረጉ</h2>


<p>በኦታዋ (ካናዳ)፥ በዋሽንግቶን ዲሲ፥ በሎንደን (በእንግሊዝ) ፥ በሄግ ፥ በብራስል ፥ ስዊድን ፥ ...ወዘተ እንዱመችነቱና በተለያየ መልክ ኢትዮጵያውያን በወያኔ/ኢህአዴግ ላይ ባካሄዱት ጠንካራ ተቃውሞ አገራችንን ከሻዕቢያ ጥቃት በጋራ ለመከላከልና የዱረ ገው የጎሳ መመሪያ ይሻር ፥ በወያኔ/ኢሕአዴግ የፀጥ ታ ኃይሎች ታፍነው በመወሰድ አድራሻቸው የጠፋ ወገኖች ያሉበት ሁኔታ ይገለፅ ፥ ተቃዋሚን ማሳደድ፥ ማሸበር ፥ መግደል ማፈንና ማሰቃየት ይቁም ፥ ወዘተ... የመሳሰሉትን መግለጫዎችንና መፈክሮች አስተጋብተዋል።</p>

<p>ሐዋርያ የካናዱውን ክፍል የተቃውሞ ሰልፍ ሂደትና አፈፃፀም በቅርበት እንደተከታተለው የአካባ ቢው ሰላማዊ ሰልፍ አስተባባሪ ኮሚቴ ለብዙ ቀናቶ ች ባደረገው ያላሰለሰ ከፍተኛ ጥረት በዕለቱ (ማሻኃ 7/1999) ኦታዋ ላይ በተካሄደው ሰላማዊ ሰልፍ ላይ ከተለያዩ ከተሞች የመጡ ኢትዮጵያውያን ተካፋይ ሆነዋል። በዚሁ የኦታዋ ሰላማዊ ሰልፍ ላይ ወጣቶች በጉልህ የተሳተፉ ሲሆን ሴቶች እናቶቻችንና እህቶቻችንም ያሳዩት የነበረው ማበረታታትና ጠንካ ራ ተሳትፎ ተያይዞ መጠቀስ ያለበት ነው። ሰልፉ በፖሊስ እየታጀበ መፈክሮችን በድምቀት አንግቦና እየለፈፈ በካናዱ የሕግ መወሰኛ ጽ/ቤት ፊት ለፊትና ከዚያም ወደ ወያኔ/ኢህአዴግ ኤምባሲ ጽ/ቤት በከተማው መሃል አውራ መንገዶችን እያቋረጠና የትራፊክ ሥርዓተ ሕግን እየሰበረ ባደረገው ጉዞ ብዙ የዱር ተመልካች የነበሩ ካናዱውያን የተዘጋጁ ጽሁፎችን በመቀበልና መፈክሮችን በማንበብ ፥ አንዱንዶቹም ወደ ሰልፉ ገብተው መፈክር አንግበው በመሳተፍ ፥ አስተባባሪዎቹን ስለ ሰላማዊ ሰልፉ ዓላማ በማነጋገር ፥ በተለያዩ ምልክቶች ድጋፍ በመስጠት አስተናግደውታል።</p>

<p>የኦታዋው ሰላማዊ ሰልፍ እንደተጠናቀቀ ከተለያዩ ቦታዎች ተጉዘው ለተሳተፉት ሁሉ በኦታዋ የሚኖሩ ኢትዮጵያውያን ከፍተኛ የግብዣ መስተንግ ዶ አድርግላቸዋል። እነዚህ የኦታዋ ኢትዮጵያውያን ሰልፉን በሚኖሩበት ከተማ ውስጥ ለማካሄድ ከሰልፍ ፈቃድ እስከ ደህንነትን የሚመለከቱ ዝግጅቶች ድረስ ከጠየቃቸው ሁለገባዊ ዝግጅት በተጨማሪ ለሁሉም የሰላም ሰልፈኛ ዘማች ያን ያህል መስተንግዶ በማድ ረጋቸው አድናቆትን ያተረፉ ከመሆኑ በላይ ለኢት ዮጵያ ሲሉ ለጉልበታቸው ፥ ለጊዜያቸውና ለገንዘባቸው የማይከዩ ልበ ሙሉ ወገኖች በየቦታው መኖራቸውንም አረጋግጧል።</p>

<p>ከየቦታው ወደ ኦታዋ ጉዞና ከኦታዋ መልስ በተደረገው ጉዞ የቶሮንቶውን እንደተከታተልነው በትልቁ የኪራይ አውቶብስ የተጓዘው ክፍል ያለማቋረጥ በቀስቃሽ ዜማዎች የነበረው ጭፈራ ፥ ይታይ የነበረው እህታዊና ወንድማዊ ፍቅር የሚረሳ አይደለም።</p>

<p>በአሁኑ ሰዓት ከአብዛኛው በውጭ ሀገሮች ከሚኖረው የኢትዮጵያ ማኀበረሰብ እንደሚደመጠው ከሆነ ወያኔ/ኢህአዴግ ታሪክ የለገሰችውን አጋጣሚ ተጠቅሞ ከሕዝብና ከተቃዋሚዎቹ ጋር እርቀ ሰላም ፈጥሮ ሀገሪቱ የተሰነዘረባትን ጥቃት ለመመከት አለመሻቱና አለመዘጋጀቱ ፥ በዚህም ላይ በመዐሕድ አባላት ላይ እስከ 20 ዓመት የሚደርስ የፍርድ ብያኔ ማከናነቡ ፥ ዘግየት ብሎ እንደደረሰን ዜናም እውቁ የሕክምና ሊቅና የመላ አማራ ሕዝብ ድርጅት መሥራችና ኘሬዚዱንት ኘሮፌሰር አስራት ወልደየስ በወያኔ ኢህአዴግ መንግሥት በግፍ ለረጅም ጊዜ ታሥረው ሲሰቃዩ ከቆዩ በኋላ በሽታ ገዝግዞ ከጨረሳቸው በኋላ ለሕክምና በቁ ቢባልም ማገገም ሳይችሉ ሕይወታቸው እንዲያልፍ መደረጉ፥...ወዘተ። የወያኔው ቡድን መቸውንም ቢሆን ሊለወጥና ሊታረም የማይፈልግና የማይችል መሆኑን መስካሪ ነው ይላሉ። በመሆኑም ይህን መሰሉ የተቃውሞ ሰልፍና በየመልኩ የሚካሄደው የትግል እንቅስቃሴ ቀጣይነትና ስፋት ሊኖረው እንደሚችል ይገመታል።</p>

<p>«አገር ተወረረች» ሲባል በሀገር ወዱድነት ስሜትና በተቆርቋሪነት የደገፉና ሊደግፉም ያሰላሰሉ ሁሉ ወያኔ/ኢህአዴግ በወሰደውና እየወሰደው ባለው ፖለቲካዊ እርምጃ ተስፋቸውን መቁረጣቸው የአደባባይ ሚስጥር ሆኗል።</p>


</body>
</html>
