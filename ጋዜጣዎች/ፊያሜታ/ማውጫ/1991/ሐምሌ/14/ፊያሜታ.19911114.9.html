<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአ.አ.ድ. ከፍተኛ የልዑካን ቡድን በቅርቡ ኢትዮጵያንና ኤርትራን ይጐበኛል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">የአ.አ.ድ. ከፍተኛ የልዑካን ቡድን በቅርቡ ኢትዮጵያንና ኤርትራን ይጐበኛል</h1>


<p>ሐምሌ 13 ቀን ከኤርትራ መንግስት የተሠጠ አንድ መግለጫ እንዱመለከተው በቅርቡ አልጀርስ ውስጥ ስለኢትዮ- ኤርትራ የድንበር ግጭት የተሠጠውን ውሳኔ መሠረት በማድረግ ለአፍሪካ አንድነት ድርጅት የሠላም እቅድ ማስፈጸሚያ ሃሳቦች ተግባራዊ መሆን አመቺ እንዲሆን ዶክመንቱን የሁለቱ አገሮች እንዲፈርሙበት ለማድረግ አንድ ከአፍሪካ አንድነት ድርጅት የተውጣጣ የልዑካን ቡድን ከሁለት ሳምንት በኋላ ኢትዮጵያና ኤርትራን እንደሚጐበኝ ገልጿል።</p>

<p>የቡድኑ ዓላማ ከፍተኛው የመሪዎች ቡድን ያስተላለፈውን የማስፈጸሚያ ዶኩመንት ለማስፈረም በርካታ ፍንጮችን እንደሚያስገኝለት አመልክቷል።</p>

<p>የኤርትራን መንግሥት ዋቢ በማድረግ ዘገባውን ያስተላለፈው የጀርመን ሬድዮ ተወካይ በሠጠው ተጨማሪ ዝርዝር ኤርትራ የተሠጠውን ውሳኔ ያለአንዱች ቅደመ ሁኔታ የተቀበለችው መሆኑን አመልክቶ ኢትዮጵያ ግን ያልተቀበለችው መሆኑን ጠቅሷል።</p>

<p>ዘገባው ኤርትራ ስለ ተፈናቀሉ ዜጐች ጉዱይ በስብሰባው ላይ ያነሳች ቢሆንም ይህ ጉዱይ እንደቅድመ ሁኔታ የቀረበ እንዱልነበረም በተጨማሪ አስገንዝቧል።</p>

<p>በሌላ በኩል ቀደም ሲል የስብሰባው ወቅት በመሪዎቹ የተሠጣቸውን ውሳኔ ሁለቱም አገሮች ያለማንገራገር የተቀበሉት መሆኑን የተገለጠ ሲሆን ከስብሰባው ውጪ ግን የኤርትራ መንግሥት የተለያዩ ደንቃራ ሃሳቦችን በማቅረቧ በዲኘሎማቶች ዘንድ መተቸቷና ለውሳኔው ቀና አመለካከት እንደሌላት መገለጹ አሌ የሚባል አይደለም።</p>


</body>
</html>
