<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ለረጅም ጊዜ በድብብቆሽ የነበረው የቅ/ሚካኤል ካቴድራል ምስጢራዊ ስርቆት ተጋለጠ!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center">ለረጅም ጊዜ በድብብቆሽ የነበረው የቅ/ሚካኤል ካቴድራል ምስጢራዊ ስርቆት ተጋለጠ!</h2>

<h3 class="align-center">የቤተ- ክህነቱ ባለስልጣናት ዝምታ አብዝተዋል</h3>


<p>ሊገታ ያልቻለውና እየተባባሰ የሚገኘው የአብያተ ክርስቲያናት ንብረት ለስርቆት የመጋለጡ ሁኔታ ለቤ- ክርስቲያን ለሚቆረቁሩላት፣ ለእምነታቸው ፍቅር ላላቸው የኦ.ቤተ-ክርሰቲያን ተከታዮች አንገት የሚያስደፋና ከልብ የሚያሳዝን መሆኑ የማይካድ፣ ለመፍትሔውም ጥረት የሚያደርጉበት ሲሆን ከእምነቱ ውጭ ለሆኑ ክፍሎች ደግሞ መዘባበቻና መቀለጃ፣ ታቦትን ያህል ታላቅና ክቡር የእምነት መገለጫ ተሰረቀ፣ ተወሰደ ሲባል መስማት ለጆሮ የሚዘገንን አስነዋሪ ተግባር እንደሆነ ጥርጥር የለውም። በየትኛውም የኢትዮጵያ ክልል ስርቆት የመበራከቱና በሚዲያዎች የመገለፅ ነገር አዲስ ነው ባይባልም፣ ለውጥና መሻሻል አለመገኘቱ እንዲያውም ተጠናክሮ መቀጠሉ ጉድ የሚያሰኝ ነው።</p>

<p>ከአስር ሳንቲም ጧፍና ከሃምሳ ሳንቲም ሻማ ጀምሮ ከጥሬ ገንዘብ እስከ ድንቅና ብርቅ የሆኑ ቅርስ ንዋያተ ቅዱሳት፣ አልፎ ተርፎ ታቦት (ጽላት) ሳይቀር ተሰረቀ፣ ጠፋ፣ ተወሰደ መባል የተለመደ ነገር ከሆነ ቆይቷል። «አትስረቅ» (ዘፀ 20.15) ለሚለው ከአስሩ ትዕዛዛት አንዱ፣ አምላካዊ ቃል ተገዥ ባለመሆን፣ «አትስረቅ ብለህ የምትሰብክ ትሰርቃለህን?... በእናንተ ሰበብ የእግዚብሔር ስም በአሕዛብ መካከል ይሰደባልና» (ሮሜ 2.21-24) እንደተባለው ብዙ ጊዜ እንደሚሰማውና እውነትነቱም እንደተረጋገጠው የስርቆቱ ምንጭም ለአገልግሎት ተመርጠው ከሚመደቡት «ዲያቆን፣ ቄስ፣ አባ» ወዘተ ከሚባሉት ወገኖች በኩል ጎልቶ መታየቱ አሳዘኝም ኣሳፋሪም ነው።</p>

<p>በተለይም ወደ መዲናችን አዲስ አበባ አብያተ- ክርስቲያናት ዙሪያ ሲቃኝ ብዙዎቹ « የአባትህ ቤት ሲዘረፍ አብረህ ዝረፍ» ዓይነት ሆነ መሰል ሁሉም እንደ አቅሙና እንዱመቸው... ወቅት ከገጠመው ለቤተ- እግዚአብሔር ከተባለለት ገንዘብና ንብረት መንትፎ መክበርን እንደሚቋምጡ ካሰባሰብናቸው ዘገባዎች ለመረዱት ተችሏል። ሆኖም «ሌባ ላመሉ...» እንደሚባለው ሆነና ከትንሿ ንብረት እስከታላቁ ድረስ ያለውን ሰርቆ ሁሉም በየፊናው እግዚአብሔር ባልሰጠው ሀብትና ንብረት ቱጃር መሆንን ስለሚሻ ለማግኘት ይቃትታል እንጂ የስርቆቱ ገንዘብ ለማንም እንዱልበጀ፣ «የአንዱንዶች ሰዎች ኃጢአት የተገለጠ ነው፤ ፍርድንም ያመለክታል። ሌሎችን ግን ይከተላቸዋል» (1ጢሞ 5.24) እንደሚለው የእግዚአብሔር ቃል ምንም እንኳ ያለንበት ዘመን የዓመተ ምህረት ዘመን ስለሆነ እግዚአብሔር በቅፅበት መቅሰፋትና መዓት ሳያወርድ ትዕግስቱን በማብዛት ለሚፈጸመው ጥፋት ወዲያውኑ መልስ ባይሰጥም፣ ሐዋርያው እንደ ገለፀው የአንዱንድ ሰዎች ኃጢአት (ስርቆት) እየተገለጠ፣ ቀድሟቸውም እየታወቀ ሲገኝ ሌሎችንም እንደ ጥላ ከኋላ፣ ከኋላቸው እየተከተላቸው የሚገኝ፣ ነገ ከነገ ወዲያ የአደባባይ ምስጢር ከመሆን የሚያልፍ አይደለም።</p>

<p>አሁንም ቢሆን በእግዚአብሔር ስምና ቤት በሚነግዱ፣ መንፈሳዊ ሕይወት በተለያቸው፣ ሕይወት የሌለው በድን ሰውነት በተሸከሙ፣ የቤተ- ክርስቲያንን ሀብትና ንብረት ዘርፈው ለመክበር ጠዋት ማታ በሚባንኑ ሰዎች ምክንያት የእግዚአብሔር ቁጣ እምብዛም አልራቀም። ዝም ያለ ይመስላል፣ ነገር ግን ረሃብ ቸነፈርና ጦርነት የኢትዮጵያን ህዝብ ለአሳሳቢ ደረጃ ዱርገውታል። ሰዎች ባመፁ መጠን እግዚአብሔርም ሰዎችን በተለያየ ነገር እንደሚቀጣቸው ብዘዎቹ የምኑበታል። ስለሆነም አመች መንገድ ካገኙ ከስርቆት ወደ ኋላ የማይሉ፣ ከተራ ንብረት እስከ ታቦት (ፅላት) ያለውን ክቡር ነገር ሞጭልፈው ውድ ቅርሳ ቅርስ ቸብችበው እንዲያልፋላቸው የሚመኙ፣ ክርስቲያናዊ ሕይወትና ባህሪ በተለየ አእምሮአቸው ሲያስቡ ሲያሰላስሉ የሚኖሩ ከሌሎች ወገኖቻቸው የጥፋት ጎዱና መማር የማይችሉ እንዱሉ ብዙ የቤተ- ክርስቲያን ሰዎችም ይገልፃሉ።</p>

<p>የእግዚአብሔርን ቤት ለማገልገል ተሰማርተናል በሚሉ፣ ነገር ግን እግዚአብሔርንና ባህሪዩን ለይተው በማያውቁ ፀረ ቤተ- ክርስቲያኖች የተነሳ እግዚአብሔርና ሰው የሰማይና የምድርን ያህል ተራራቁ፣ በሰዎች ዘንድ በተስፋፋው አመፅ ብዛትም ታቦት ሳይቀር በየጊዜው ሲሰረቅ እግዚአብሔር ዝም ማለትን አበዛ። ቤቱ በሰዎች መተላለፍና የአለመታዘዝ ክፉ ምግባር ቆሽሾ በማየቱም ህዝቡን እስከ መተው ግድ የሚልበት አጋጣሚ መኖሩም አዲስ አይደለም። በዘመናችን ይህ ነገር አልፎ አልፎ መታየቱ አልቀረም።</p>

<p>የሰሞኑ የመዲናችን አዲስ አጀንዱና የመነጋገሪያ ርዕስም በውስጥ አገልጋዮች ቅንብር ለመስረቅ ታቅዶ የነበረው የጉለሌ ደብረ መዊዕ ቅ/ ሚካኤል ካቴድራል ጉዱይ ነው። በዚህ ካቴድራል ብዙ ጊዜ ስርቆት መበራበከቱን አስመልክተው የአካባቢው ምዕመናን ድምፃቸውን ከፍ አድርገው ይመለከተዋል ለሚሏቸው አካላት ሁሉ ማሰማት፣ መጮህ ከጀመሩ ብዙ ጊዜ ሆኖአቸዋል። ስለካቴድራሉ ስርቆት መባባስ የችግሩ ምንጭ የፈለቀው በአስተዱደር ኃላፊዎች እንዝህላልነትና ግዴለሽነት ወይም የጥቅም ተካፋይ መሆንን የሚያመልክት እንደሆነም ከካቴድራሉ አካባቢ የሚሰነዘሩ አስተያየቶች ያመለክታሉ። በካቴድራሉ በቅርብ ጊዜ ብቻ ከስምንት ጊዜ በላይ የሙዱዬ ምፅዋት ሳጥኖች ተሰብረው ገንዘቡ እንደተሰረቀ ተገልጿል፣ ይህ ደግሞ ሌላውን የንብረት ብክነትና ስርቆት ሳይጨምር እንደሆነም ከበርካታ ሰዎች አንደበት ለማረጋገጥ ተችሏል።</p>

<p>ከስንት የድግግሞሽ ስርቆት በኋላ የምዕመናኑን እንባ የተመለከተው አምላክ ሰሞኑን በካቴድራሉ ውስጥ አዲስ ተአምር ሰርቶ መገኘቱም ብዙዎችን አስገርሟል። ከብዙ የድብብቆሽና ምስጢር የተላበሰ ስርቆት በኋላ መጋለጥ መጀመሩም ተነግሯል። ሰኔ 12 ቀን፣ 1991 ዓ.ም የቅ/ ሚካኤል በዓለ ንግስ ዕለት ነበር ስዕለት ለመሰብሰብ የተቀመጡት ሰራተኛ (ካህን) በስዕለት የገባውን ገንዘብ በጫማ ካልሲያቸው ወሽቀው እጅ ከፍንጅ በመያዛቸው ወደ ፖሊስ ጣቢያ ተወስደው ገንዘቡ በኢግዚቢት ተይዞ እሳቸው በዋስ እንዲለቀቁ ተደረጓል፡ይላል ከስፍራው የደረሰን ዘገባ።</p>

<p>ወዲያውኑ ሰኔ መጨረሻ አካባቢ አዲስ ተጨማሪ ተአምር ተከሰተ። በመንበሩ ስር (ቤተ መቅደስ ውስጥ) እንዱለ አንድ ሌባ መያዙ። በህዝብና በፖሊስ ትብብር ከነ መስረቂያ መሳሪያዎቹ ጋር የተገኘው ግለሰብ የብረት መቁረጫ፣ ቢላ (ሰንጤ) የእጅ ጓንት፣ ፌስታል ገመድ ማስክ፣ ጫት፣ በርበሬ (ሚጥሚጣ) ሻርፕ እንደያዘ መገኘቱንና ባልተጠበቀ ሰዓት ገብቶ እንዲሰርቅ የካቴድራሉን ቁልፍ፣ እዚያው ሰራተኛ የሆነው ክፍል እንደሰጠው፣ ለጠቅላላው ምስጢር ቁልፍ ያዥ ተረኛና የካቴድራሉ የዕለት ገንዘብ ሰብሳቢ ተሳታፊ (አቀናጅ) እንደሆኑ የተያዘው ግለሰብ ማጋለጡ እየተነገረ ነው። ለመስረቅ በመንበሩ ውስጥ ተደበቆ የተገኘውን ግለሰብ ጨምሮ ሁለቱ የካቴድራሉ ሰራተኞች በፖሊስ ቁጥጥር ስር እንደሚገኙም ታውቋል።</p>

<p>የተያዘው ሌባ ዝርዝር ሁኔታውን በቃልና በጽሑፍ አንድ በአንድ እያጋለጠ የሚገኝና ዋናው ቅንጅት ታቦቱን ለመስረቅ የታቀደ እንደ ነበር ማፍረጥረጡን ተያይዞ የመጣው ዜና አስረድቷል። ስለተገኘው የስርቆት መጋለጥ የመጨረሻውን ውጤት ለማወቅ የሚጓጉና ምንጩ እንዲደርቅ የሚፈልጉ መኖራቸውን ያመለከተው ዘገባ፣ በኃላፊነት ያሉት ግን የታሰሩት እንዲፈቱና ጉዱዩ አሁንም እንደካሁን በፊቱ ስርቆት ተደብስብሶ እንዲቀር ጥረታቸውን እንደቀጠሉ መሆናቸውን አመልክቷል። የተያዘው ግለሰብ እንደሚለው ግን «የካቴድራሉ ቁልፍ ሲሰጠኝ ከፍቼ ከገባሁ በኋላ የሚፈለገው ንብረት የት ቦታ እንዱለና እንዴት ማውጣት እንደምችል የስርቆቱ ግብረ አበሮች ነግረውኛል» ማለቱንም ዘገባው ገልጿል።</p>

<p>ገና ብዙ ጉድና ምስጢር ይዘከዘካል ተብሎ የሚጠበቀው የካቴድራሉ ንብረት መሰረቅ ጉዱይ፣ በተመለከተ የአጥቢያው ምዕመናን ከዓመት በፊት ጀምሮ ሀብትና ንብረቱ ጥንቃቄ እንዲደረግለትና አስተዱደራዊና የአመራር ችግሮች እንዲቃኑ ጥያቄዎችን ቢያነሱም የካቴድራሉ የአስተዱደር ኃላፊዎች ግን « ጥቅም ፈላጊዎችና ጥቅም የቀረባቸው ናቸው እንደዚህ የሚሉት »በማለት ምዕመናኑን እያጥላሉ እንደነበሩ በስፍራው ተገኝቶ ሪፖርቱን ያጠናቀረው የሪፖርተራችን ዘገባ አመልክቷል።</p>

<p>ቀደም ሲል ጀምሮ ሲጮህበት ለነበረው የካቴድራሉ ችግር በተመለከተ የቤተ-ክህነቱ ባለ ስልጣናት ግን አሁንም ዝምታ እንዱበዙ ነው ሲልም ዘገባው በተጨማሪ ወቅሷቸዋል። ሊሰርቅ በቅ/ሚካኤል መንበረ ታቦት ስር ተወሽቆ ከተገኘው ውጭ ከታሰሩት የካቴድራሉ ሁለት ሰራተኞች መካከል አንዱ የሆነው የዕለት ገንዘብ ሰብሳቢውን አስመልክተው ደግሞ በመጀመሪያም ለጥቅም ሲባል በግል ተጽዕኖ በገንዘቡ ቦታ የተቀመጠ እንጂ በምርጫው ወቅት በድምፅ ብልጫ ያለፈው ሌላ ሰው ነው ብሏል ዘገባው። አስተዱዱሪው ግን እንዲፈታላቸው ደብዱቤ በመጻፍና ጥረታቸውን እንደ ቀጠሉ መሆናቸውን አመልክቷል፣ ምስጢር አለውም ብሎታል።</p>


</body>
</html>
