<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አዲሱ የኤጲስ ቆጶሳት ምርጫ የሃይማኖት ወራሪዎች በመብዛታቸው መሆኑ ተገለፀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center">አዲሱ የኤጲስ ቆጶሳት ምርጫ የሃይማኖት ወራሪዎች በመብዛታቸው መሆኑ ተገለፀ</h2>


<p>ሐምሌ 5 ቀን 1991ዓ.ም የተካሄደው አዲስ የኤጲስቆጶሳት ምርጫ፣ የኢትዮጵያ ኦ.ተ ቤተክርስቲያን ተከታዮች ምዕመናን ብዛት እያደገ በመምጣቱና የሃይማኖት መራሪና የመንጋ ነጣቂም ካለፉት ዘመናት በበለጠ በመብዛቱ፣ የመናፍቃን መድኃኒቶች የነበሩ አባቶችም በቅርቡ ከዚህ ዓለም በሞት በመለየታቸው እንደሆነ ተገለፀ።</p>

<p>የ16ቱን የሐምሌ ወር ተመራጭ ኤጲስቆጶሳትን አስመልክታ ቤተ-ክህነት ያሳተመችው፣ «የ16ቱ ቆሞሳት ምርጫ እና አጭር የሕይወት ታሪክ» በሚል የተዘጋጀው አነስተኛ መጽሔት እንዱመለከተው፣ ኤጲስ ቆጶሳት ባልተመደቡባቸውና በሚያስፈልጓቸው የውስጥና የውጭ አህጉረ ስብከታት ከቆሞሳት መካከል በዕጩነት አቅርቦ በማስመረጥ የድምፅ ብልጫ አግኝተው የተመረጡት ለሲመተ ጵጵስና መብቃታቸውን የተዘጋጀው መጽሄት ገልጿል። በምርጫው፣ ከትግራይ ተወላጆች 5 ፣ ከወሎ 2 ከጐንደር 2 ከሸዋ 5 ከጐጃም 2 መመረጣቸውን በሕይወት ታሪካቸው ሰፍሯል።</p>

<p>የሃይማኖት ሰዎች እንደሚሰጡት አስተያየት ከሆነ ግን ምርጫው በድምጽ ብልጫ የመሆኑ ነገር ሃይማኖታዊ ሕግን ያልተከተለ፣ አሳፋሪ ተግባር ብለውታል። ሐዋርያዊውንና ቤተ ክርስቲያናዊውን ምርጫ አስመልክተው ሲናገሩም፦ «ኢዮስጦስም የሚሉትን በርስያን የተባለውን ዮሴፍንና ማትያስን ሁለቱንም አቆሙ። ሲጸልዩም፦ የሁሉን ልብ የምታውቅ አንተ ጌታ ሆይ... በዚህች አገልግሎትና ሐዋርያናት ሥፍራ እንዲቀበል የመረጥሽውን ከእነዚህ ከሁለቱ አንዱን ሹመው አሉ። ዕጣም ተጣጣለላቸው ዕጣውም ለማትያስ ወደቀና ከአሥራ አንዱ ሐዋርያት ጋር ተቆጠረ።» የሐዋ.1፤23-26</p>

<p>ከዚህ መሠረተ ክርስትና የሐዋርያዊ ምርጫ ተነሥተን የአሁኑን ምርጫ ስንመለከት ጸሎት የተለየውና የእግዚአብሔርን ፈቃድ ያልተጠየቀበት ስለሆነ ምርጫውን ትርጉም አልባ ያደርገዋል፣ አልያም ሥጋዊ እንጂ መንፈሳዊ ምርጫ አለመሆኑን ያረጋግጣል ብለዋል የሃይማኖት ሰዎቹ። እንዲያውም አሁን ባሉት ፓትርያርክ መቀባቱን የሚጸየፉ አባቶች ቆሞሳት እንዱሉ ተናግረዋል። የቤተ-ክርስቲያኗ የወደፊት ህልውና እያሠጋ እንደሚገኝም ጠቁመዋል።</p>


</body>
</html>
