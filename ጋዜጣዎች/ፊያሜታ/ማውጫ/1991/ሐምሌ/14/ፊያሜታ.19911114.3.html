<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የመዋዕለ ህጻኑ አስገድዶ ደፋሪ በቁጥጥር ስር ዋለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">የመዋዕለ ህጻኑ አስገድዶ ደፋሪ በቁጥጥር ስር ዋለ</h1>


<p>በአዲስ አበባ ከተማ የአንድ የመዋዕለ ህጻናት የህጻናት ጠባቂ የነበረ የ65 ዓመት አዛውንት ሆን ብሎ ዕድሚያቸው ከ3 እስከ ሰባት ዓመት የሚሆኑ ህጻናትን በመድፈሩ በፖሊስ ቁጥጥር ስር መዋሉ ተገለጠ።</p>

<p>በአንድ አነስተኛ መዋዕለ ህጻናት ውስጥ ይማሩ ከነበሩ 15 ህጻናት ውስጥ በአስሩ ላይ ይህ አስደንጋጭ ወንጀል መፈጸሙ የተገለጠው ባለፈው እሁድ በተሰጠው ሳምንታዊ የፖሊስ የቴሌቪዥን ፕሮግራም ነው።</p>

<p>ይህ ወንጀል በህጻናቱ ላይ የተፈጸመው በተለያዩ ጊዜያቶች በምሳ ሰዓት የህጻናቱ ተንከባካቢዎቹ ሃላፊነቱን ለጠበቃው ሰጥተው በሚሄዱበት ጊዜ መሆኑ ተገልጧል።</p>

<p>ተጠርጣሪው ወንጀለኛ በፖሊስ በተደረገው ምርመራ ወንጀሉን ለመፈጸሙ ማመኑ የተገለጠ ሲሆንም በቴሌቪዝን ቀርቦ በተደረገለት ቃለ መጠይቅ ግን ሽምጥጥ አድርጎ በመካድ ያመነው በሃይል በመመርመሩ መሆኑን ገልጧል።</p>

<p>የአዲስ አበባ ፖሊስ በሰጠው ሪፖርት ወንጀሉ በተፈፀመባቸው ህፃናት ላይ በተደረገው የሃኪም ምርመራ በአስገድዶ መድፈሩ ወቅት ጉዱት የደረሰባቸው መሆኑን ሳያመለክት አላለፈም።</p>

<p>ምርመራውን የያዘው መኮንን በሰጠው መግለጫ ይህ ወንጀል የተፈጸመው በ5 ወራት ጊዜ ውስጥ መሆኑን ጠቅሶ ጉዱዩ ለመጋለጥ የቻለውም አንዲት የ3 ዓመት ህጻን በዕለቱ የተፈጸመውን ለወላጆቿ በመናገሯ መሆኑን አስታውቋል። ወንጀለኛው ሳይጋለጥ ሊቆይ የቻለው ህጻናቱ ለወላጆቻቸው እንዱይናገሩ ስለሚያስፈራቸው መሆኑም ተጠቁሟል።</p>

<p>በአንዱንድ ምሁራን አስተያየት የመዋዕለ ህጻናት ባለቤቶች ከህጻናቱ ጋር የሚውሉትንም ሆነ በጥበቃ ላይ የሚሰማሩትን ከመቅጠራቸው በፊት ትክክለኛ አዕምሮ ያላቸው ስለመሆኑና ምግባራቸውም ለህጻናቱ ህይወት መበላሸት የማይዱርግ መሆኑን በውል ማረጋገጥ የሚኖርባቸው ሊሆን እንደሚገባ ያላቸውን አስተያየት ይሰነዝራሉ።</p>


</body>
</html>
