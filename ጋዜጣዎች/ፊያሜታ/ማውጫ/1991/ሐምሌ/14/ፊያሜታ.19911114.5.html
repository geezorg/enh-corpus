<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በሱዱን መንግስትና በአማጺያኑ መካከል አዲስ የሰላም ውይይት ተጀመረ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">በሱዳን መንግስትና በአማጺያኑ መካከል አዲስ የሰላም ውይይት ተጀመረ</h1>


<p>ለአመት ያህል ተቋርጦ የቆየው የሰላም ድርድር አሁን እንደገና ባለፈው ሰኞ በኬንያ ዋና ከተማ በናይሮቢ ተጀምሮ የሱዱን መንግስት ተወካዮችና የአማጺያኑ የፖለቲካ ክንፍ በጠረጴዛ ዙሪያ ተቀምጠው በመነጋገር ላይ መሆናቸውን የሬውተር ዜና ገለጠ።</p>

<p>ዜናው በሰጠው ዝርዝር እስካሁን የተያዘላቸው አጀንዱ መኖሩ ባይታወቅም በሁለት ጥያቄዎች ላይ ትኩረት በማድረግ እንደሚነጋገሩ አመልክቷል። የመጀመሪያው የራስን መብት በራስ የመወሰንና ልዩ መብት ጉዱይና የሼሪያ ህግ በክርስቲያኖቹ ላይ ተፈጻሚነት ይኑረው አይኑረው የሚለውን እንደሚነጋገሩበት አመልክቷል።</p>

<p>የአማጽያኑ ቃል አቀባይ በሰጠው መግለጫ ለመጨረሻ ጊዜ እ.ኤ.አ በ1990 ዓ.ም ነሐሴ ወር ላይ ሁለቱ ወገኖች ለድርድር በተገኙበት ወቅት በነዚህ ዋና ነጥቦች ላይ ፍጹም ሳይስማሙ መለያየታቸውን አመልክቷል።</p>

<p>የሱዱን ህዝብ የነጻነት ንቅናቄ ቃል አቀባይ ሳምሶን ኩዋዲ በሰጡት መግለጫ አሁን መጀመር ያለብን ያን ጊዜ ካቆምንበት ነጥብ ላይ መሆን ይኖርበታል። ያን ጊዜ በሃይማኖትና በመንግስት ጥያቄዎች ላይ ሙሉ በሙሉ ሳንግባባ ነበር የተለያየነው ብለዋል።</p>

<p>ከዚህም ጋር በማያያዝ ቃል አቀባዩ ሳምሶን በእነሱ በኩል መፍትሄ ለማግኘት ቆርጠው የተነሱ መሆኑን በማመልከት በሌላ በኩል ግን የሱዱን መንግስት በሃይማኖትና በመንግስት ጥያቄዎች ላይ ያለው አመለካከት አዎንታዊ አይደለም ሲሉ አመልክተዋል።</p>

<p>በሌላ በኩል ግን የሱዱኑ የውጪ ጉዱይ ምኒስትር ሙስጠፋ ኡስማን ባለፈው እሁድ በሰጡት መግለጫ ከመቸውም ጊዜ በበለጠ አሁን በሁለቱ ወገኖች መካከል አመርቂ የሆነ ድርድር ለማድረግ የተመቻቹ ሁኔታዎች እንዱሉ መግለጣቸው ታውቋል</p>


</body>
</html>
