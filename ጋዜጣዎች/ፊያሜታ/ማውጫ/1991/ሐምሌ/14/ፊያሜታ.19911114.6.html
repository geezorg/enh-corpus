<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ባህታዊ ሶፎንያስ በባህታዊ ገ/መስቀል ላይ ያላቸውን ቅሬታ ገለፁ!!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ባህታዊ ሶፎንያስ በባህታዊ ገ/መስቀል ላይ ያላቸውን ቅሬታ ገለፁ!!</h1>

<h2 class="align-center">እግዚኦ ውሸት...! ባህታዊው ምን ነካቸው?</h2>


<p>ባህታዊ ገ/መስቀል ትንቢት ተገልጾልኛል ብለው ህዝቡ ምህላ እንዲያደርግ ትዕዛዝ የሰጡ ቢሆንም ምህላ ከመያዙ በፊት ባህታዊ ሶፎንያስ በባህታዊ ገ/መስቀል ላይ ባሰሙት ቅሬታ ምህላው ቀርቷል።</p>

<p>ባህታዊ ሶፎንያስ «በመንፈስን መርምሩት፣ ቤተክርስቲያንና መስጊድን አንድ የሚያደርግ የእግዚአብሔር መንፈስ አይደለም» የሚል ቅሬታቸውን በፊያሜታ ጋዜጣ ላይ በማሰማታቸው ባህታዊ ገ/መስቀል እቤታቸው ድረስ ከጠሯቸው በኋላ ከፍ ዝቅ አድርገው እንደሰደቧቸውና ከቤት እንዱስወጧቸው ታውቋል።</p>

<p>ከዚህ በኋላ ደግሞ ባህታዊ ገ/መስቀል በጎህ ጋዜጣ ውሸት የተቀላቀለበት ቃል ሰጥተዋል፤ ሲሉ ባህታዊ ሶፎንያስ ቅሬታቸውን ይገልጻሉ።</p>

<p>ባህታዊ ሶፎንያስ እንደሚሉት በጋዜጣው ላይ እንዱሉት በወር 120 ብር አይከፍሉኝም... ደግሞስ እኔ ስለሃይማኖት እንጂ ስለገንዘብ ክፍያ አልተናገርኩም። ስለምን ሁኔታውን ወደ ሌላ አቅጣጫ ይወስዱታል? በሚል ቅሬታቸውን ገልፀዋል።</p>

<p>ሁለቱ ባህታዊያን እስከ እስር ቤት ድረስ አብረው የመከራን ፅዋዕ የቀመሱ ናቸው።</p>

<p>እንዲያውም ለመጨረሻ ጊዜ አብረው ታስረው በነበረበት ወቅት ታጣቂዎች ወደ እስር ቤቱ በሌሊት ገብተው ባህታዊ ገ/መስቀልን ሊወስዱ ሲሉ፤ ባህታዊ ሶፎንያስ «አብሬው እሞታለሁ!» ብለው ከታጣቂዎቹ ጋር በተፈጠሩት ግጭት ከፍተኛ ድብደባ ደርሶባቸው እስካሁን ድረስ በጆሮአቸው ላይ ጉዱት እንደደረሰ ነው ያለው።</p>

<p>ይህ ሁሉ አለፈ። የባህታዊ ገ/መስቀልን ትንቢት ስለተቃወሙ ስድብና ግልምጫ ደረሰባቸው። በባህታዊ ገ/መስቀል ቤት ለማህበረ ሐዋሪያት ከሚሰበሰበው ሙዱየ ምፅዋትም ምንም እንዱያገኙ ተደረገ። ባህታዊ ገ/መስቀል ይህን ካደረጉ በኋላ ወደ አውሮፓ ባለፈው ሳምንት በረራ አደረጉ።</p>

<p>ምንም ሆነ ምን ግን በክርስቲያን ወንድማቸው በባህታዊ ሶፎንያስ ላይ እንዲህ ያለውን ግፍ መፈፀም ይገባቸዋል?.... ህዝበ ክርስቲያኑስ ከእሳቸው ምን ይማራል?...ባሕታዊ ገ/መስቀል መቼ እንደሚመልሱልን የማናውቀው ጥያቄ ነው። ለማንኛውም የባህታዊ ሶፎንያስ መልዕክት በገፅ 5 ላይ ቀርቧል።</p>


</body>
</html>
