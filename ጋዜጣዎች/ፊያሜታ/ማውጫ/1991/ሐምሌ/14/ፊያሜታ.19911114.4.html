<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የጆን ኤፍ ኬኔዲ ጁኒየር ህይወት በአሰቃቂ ሁኔታ ማለፉ የአሜሪካንን ህዝብ አሳዝኗል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center">የጆን ኤፍ ኬኔዲ ጁኒየር ህይወት በአሰቃቂ ሁኔታ ማለፉ የአሜሪካንን ህዝብ አሳዝኗል</h2>


<p>በአንድ ሞተር አውሮፕላናቸው ባለቤታቸውንና የባለቤታቸውን እህት ይዘው ለሰርግ ለመገኘት በበረራ ላይ እንዱሉ ባለፈው ዓርብ ምሽት በማሳቹሴትስ ደሴት በማርታ ቫይንያርድ ተከስክሰው ህይወታቸው ያለው የጆን ሬትዝጀራልድ ኬኔዲ ጁኒየር አሰቃቂ ሞት አለምን ያሳዘነ አቢይ ጉዱይ ሆኗል።</p>

<p>የኒው ዮርክ ፖስት ጋዜጣ አደጋው እንደተሰማ በመጀመሪያ ገጹ ላይ እንዱለ የመልከመልካሙን ኬኔዲ ጁኒየር ፎቶ ግራፍ በማውጣት በአሜሪካ ተጨማሪ እንባዎች በመፍሰስ ላይ ናቸው ሲል አትቷል።</p>

<p>የቦስትን ግሎስ ጋዜጣ ባወጣው አስደንጋጭ ዜና ጆን ኤፍ ኬኔዲ ሞቷል ካለ በኋላ ይህ አስደንጋጭ መርዶ ምንም እንኳን አሁን የሞተው ፕሬዚዱንቱ ሳይሆኑ ልጃቸው ቢሆኑም በአሜሪካ ህዝብ ዘንድ ታላቅ ድንጋጤና ከባድ ሃዘንን የፈጠረ ነበር። ሲል ገልጧል።</p>

<p>ዘ-ዋሽንግተን ፖስትና ዘ-ባልቲሙር ሰን የተባሉት ጋዜጦች በየበኩላቸው የኬኔዲ ጁኒየር መልካም ምስሎችን በመጀመሪያ ገጾቻቸው ላይ በማውጣት አልጋወራሹ የሚል ስም ሰጥተዋቸዋል። ከዚህም ሌላ እ.ኤ.አ በ1963 ዓ.ም ፕሬዚዱንት ጆን ኤፍ ኬኔዲ ህይወታቸው በግድያ አልፎ አስከሬናቸው ለቀብር ሲጓዝ ወታደራዊ ሰላምታ በመስጠት አባታቸውን የተሰናበቱ መሆኑን ከመግለጣቸውም ሌላ ፎቶግራፋቸውንም አቅርበውታል።</p>

<p>እ.ኤ.አ በ1960 ዓ.ም ኖቬምበር 25 ቀን የተወለዱት ጆን ኤፍ ኬኔዲ ጁኑየር አባታቸው የአሜሪካ ፕሬዚዱንት ሆነው ከተመረጡ ከ17 ቀናት በኋላ በመሆኑ ለወላጆቻቸው ትልቅ ደስታን የሰጡ ከመሆናቸውም ሌላ በአሜሪካ የፕሬዚዱንቱ አቫል ኦፊስ ተጫዋች ህጻን በመሆናቸው ተወዱጅነትን ያተረፉ ነበሩ።</p>

<p>ጆን ኤፍ ኬኔዲ እ.ኤ.አ በ1963 ዓ.ም ተገድለው ከቅዱስ ማቲዎስ ካቴድራል ፊትለፊት አስከሬናቸው ባለፈበት ወቅት ኬኔዲ ጁኒየር በወታደራዊ ሰላምታ የአባታቸውን አስከሬን የሸኙበት ፎቶ በአሜሪካ በብሔራዊ ማስታወሻነት የተያዘላቸው መሆኑ ተገልጧል።</p>

<p>ከአባታቸው ሞት በፊትም ሆነ ኋላ ኬኔዲ ጁኒየር ሌሎችም የቤተሰብ አደጋዎች አልተለያአቸውም ነበር። ታናሽ ወንድማቸው ፓትሪክ ኦገስት 7 ቀን 1963 ዓ.ም ተወልዶ በሁለት ቀናት ዕድሜ ብቻ ህይወቱ አልፏል።</p>

<p>ከአባታቸው ሞት በኋላ እ.ኤ.አ በ1964 ዓ.ም እናታቸው ጃኩሊን ኬኔዲ ወደ ማንሃታን ሲሄዱ ኬኔዲም አብረው በመሄድ ከእህታቸው ከካሮሊን ጋር አብረው በመማር አደጉ።</p>

<p>ካሮሊን ኬኔዲ የግሪኩን ከበርቴ ኦናሲስን ባገቡበት ወቅት ኬኔዲ ጁኒየር ከአባታቸው ቤተሰቦች ጋር በመኖር ትምህርታቸውን ቀጥለው ከብራውን ዩኒቨርሲቲ የህግ ትምህርታቸውን ሲከታተሉ ቆይተዋል።</p>

<p>እንደ ኬኔዲ ቤተሰብ ጆን ኬኔዲ ጁኒየር በፖለቲካ አለም ውስጥ የመግባት ፍላጎቱም ስሜቱም አልነበራቸውም። ምንም እንኳን በፖለቲካው አለም ውስጥ በግድ መግባታቸውን በርካታ የቤተሰቡ ወዱጆች ቢፈልጉትም የኬኔዲ ፍላጎት ግን ትወና ነበር። በርካታ ስራዎችንም ጽፈዋል። ሆኖም እናታቸው ጃኩሊን ይህን ሙያ እንዱይከተሉ ስላጣጣሉባቸው ሊተውት በቅተዋል።</p>

<p>ለአቅመ አዱም የደረሱት ጆን ኬኔዲ ጁኒየር በአባታቸው ጥላ ስር መኖርን ያልፈለጉ በአለም ላይ የራሳቸው ስፍራ እንዲኖራቸው የጣሩ ሰው ነበሩ።</p>

<p>የአባታቸው ሀብትና ንብረት ወራሽ የሆኑት ኬኔዲ ወጣት ቱጃርና መልከመልካም ነበሩ። ነገር ግን በአኳያው ጨዋ በሃብትና በዕውቀት የማይኮሩ አንደበተ መልካምና ትሁት ነበሩ።</p>

<p>በፍቅር ህይወታቸው ሲዱሰስ ኬኔዲ በርካታ ውብ የፊልም ተዋናይ ፍቅረኞች ነበሯቸውከነዚህም መሃከል ተዋናይት ዱሪል ሐና የ5 ዓመት ፍቅረኛቸው ነበረች። ከሷ በፊት ከነበሯቸው ውብ ፍቅረኞች ውስጥ ማዶና ብሩክ ሺልድስ፣ ጁሊያ ሮበርትስና ሳራ ጀሲካ ፓርከር ይገኙበታል። ከዚሁ ጋር በተያያዘ ሁኔታም እ.ኤ.አ በ1988ዓ.ም የፒፕል መጋዚን ረቄቁ ሦቁኀቅቁቶቸ ማሻብ ሀበቅችቁ ሲል አውጥቷቸው ነበር። ሆኖም ኬኔዲ እንዲህ ዓይነቱን ታዋቂነት አይፈልጉትም ነበርና ከጋዜጣና ጋዜጠኞች አጥብቀው ራሳቸው ሰወሩ።</p>

<p>እ.ኤ.አ በ1994 ዓ.ም በእናታቸው በጃኩሊን ኬኔዲ ሞት አዝነው የቆዩት ኬኔዲ ጁኒየር በቀጣዩ አመት አንድ ልቁቦትቃቁ የተባለ የፖለቲካ መጽሔት በማዘጋጀት ተወዱጅነትን አትርፎላቸው ወደ 400, 000 ኮፒ በየእለቱ ይሸጥ እንደነበር ተገልጧል።</p>

<p>አብሯቸው በዚህ መጽሔት ውስጥ ይሰራ የነበረ ጋዜጠኛ በሲኤን ኤን ቴሌቪዥን ተጠይቆ ሲመልስ ኬኔዲ ጁኒየር ትሁት የመጠቀ የማስተዋል ችሎታና ብስለት ያላቸው ኩራት የማያወቁ መሆናቸውን ህይወታቸው ባለፈበት ዕለት ገልጧል።</p>

<p>ኬኔዲ ባለቤታቸውን ካሮሊን ቤሴትን ያገቡት እ.ኤ.አ በ1996 ዓ.ም ሲሆን መኖሪያቸውም ማንሃታን ውስጥ ነበር። ባልና ሚስቱ በሰላም ተሰውረው ለመኖር ቢሞክሩም የፎቶግራፍ ጋዜጠኞች እንዱስቸገሯቸውና እንደተከታተሏቸው ኖረዋል።</p>

<p>ኬኔዲ ጁኒየር ከነበሯቸው ሆቢዎች መካከል አንድ አውሮፕላን ማብረር ነበር። ሆኖም ያ የሚወዱት አብራሪነት የሳቸውን ብቻ ሳይሆን የባለቤታቸውንና የምራታቸውን ህይወት የበላ ጨካኝ ሙያ ሆኖባቸው ለኬኔዲ ቤተሰብ ሌላ ተጨማሪ የሀዘን ምንጭ ሊሆኑ በቅተዋል።</p>


</body>
</html>
