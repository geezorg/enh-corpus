<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ፓትርያርኩ የልባቸው ሞላ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ፓትርያርኩ የልባቸው ሞላ</h1>


<p>የምርጫው ነገር ሲያነታርክ ብዙ ጊዜ ፈጅቷል። ጉዱዩ ከተጀመረም ዓመት አልፏል። ሆኖም ፓትርያርኩ ያለሙትና ያቀዱት ተሳክቶላቸው ሐምሌ 5 ቀን፣ 1991 ዓ.ም ከራሳቸው ዓመታዊ የሲመት በዓል ጋር አዱብለው 16 ጳጳሳትን ሹመዋል። አሥራ ሁለት በእጩነት ከአንድ ዓመት በላይ የሆናቸው ሲሆን አራቱ ግን ከሳምንት ባልበለጠ ጊዜ ታስቦና ተወስኖ የተሾሙ መሆናቸውን ከቤተክህነቱ የደረሰን ዜና ገልጿል። ከአራቱ ጋር ለውድድር ቀርበው የነበሩት ሰባት ሰዎች በድምጽ መውደቃቸውንም ዜናው አመልክቷል።</p>

<p>የአሁኑን ምርጫ በትክክል ከልብ የሚደግፍ ካለመኖሩም በላይ ቤተ-ክርስቲያኗን እግዚአብሔር ትቷታል፤ የሚሉም አሉ። ምርጫው ሥርዓተ-ክርስትናን እና መጽሐፍ ቅዱሳዊ ቃልን ያልተከተለ እንደቀበሌ ምርጫ በቲፎዞ ብዛት የተካደ ነው ሲልም ዜናው ምርጫውን ይኰንናል። በእጅ ብልጫ የተፈጸመው አዲስ የጳጳሳት ምርጫ ጥቂቶችን አስፈንድቋል፣ ብዙዎችን ግን አሳዝኗል በማለትም ይወቅሳል።</p>

<p>ከቀድሞ የቤተ-ክርስቲያናችን ሥርዓትና ከእውነተኛው የአመራረጥ ሕግና ትዕዛዝ የአሁኑ ምርጫ ጳጳስና የሚለውን የሚያቃልል ሁኔታዎች ሁሉ ከእውነት ወደ ውሸት እየተሸጋገሩ የመጡበት ዘመን ነው ብሏል ዜናው። «የማይሰክር፣ የማይጨቃጨቅ፣ ገንዘብ የማይወድ....» ወዘተ የሚለው ቃል ቀርቶ መንፈሳዊ ምርጫ በዘፈቀደ እየሆነ የመምጣቱ ነገር አሳዛኝና ኦ.ተ.ቤተ-ክርስቲያን እጅግ ወደ ከፋ አቅጣጫ እየተመራች የምትገኝ መሆኗን የሚያሳይ አሳዛኝ ገጠመኝ ሆኖባታል ሲልም ዜናው ገልጿል። በርካታ ሊቃነ ጳጳሳት ምርጫው ከልብ ባይደግፉም ፓትርያርኩን በመፍራትና ተመራጮቹ ይጠሉናል በሚል ሥጋት በይሉኝታ እጅ እንደሚያወጡም ተጠቁሟል።</p>


</body>
</html>
