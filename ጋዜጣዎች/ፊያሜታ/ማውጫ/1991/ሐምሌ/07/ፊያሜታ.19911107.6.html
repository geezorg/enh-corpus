<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ለኢትዮ ኤርትራ ችግር መፍትሔ ያስገኛል ተብሎ በተስፋ የተጠበቀው የአአድ ስብሰባ ተጀመረ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h3 class="align-center">ለኢትዮ ኤርትራ ችግር መፍትሔ ያስገኛል ተብሎ በተስፋ የተጠበቀው የአአድ ስብሰባ ተጀመረ</h3>


<p>በአፍሪካ አህጉር ለተንሠራፋው የእርስ በርስ የጠመንጃ ትንቅንቅ መፍትሄ ይሠጣል ተብሎ በብዙሃኑ የአፍሪካ መሪዎች የምዕቱ አመቱ የመጨረሻ ጉባኤ ሠኞ ሐምሌ 5 ቀን በአልጀሪያ ዋና ከተማ በአልጀርስ ተከፍቷል።</p>

<p>ከአፍሪካ ርዕሳነ-ብሔር ውስጥ በቀደምትነት በግላቸው የኢትዮ-ኤርትራን የድንበር ግጭት በሠላማዊ መንገድ ለመፍታት ከፍተኛ ጥረት ሲያደርጉ የሠነበቱት የሊቢያው መሪ ኰሎኔል ጋዱፊ አልጀርስ በመግባት ቀዱሚው መሪ እንደሆኑ ከስፍራው የተላለፈው ዜና አመልክቷል።</p>

<p>የምዕተአመቱ የመጨረሻው የሆነው 35ኛው የአፍሪካ አንድነት ድርጅት ጉባኤ ከመቼውም ጊዜ ለየት ያለ እንደሆነ በምዕራባዊያን የመገናኛ ብዙሃን የተገለጸ ሲሆን ይህም ያለ ምክንያት እንዱልሆነ ዘግበዋል።</p>

<p>የቢቢሲ ሬዲዮ ባስተላለፈው ዜና ከዚህ ቀደም በርካታ ቂምና ቅሬታ የቋጠሩ የአህጉሪቱ መሪዎች ቀደም ባሉት ጉባኤዎች ሳይሳተፉ ቀርተው እንደነበር ገልጾ፤ አሁን በመካሄድ ላይ ባለው የአልጀርስ ጉባኤ ግን ሁሉም የአፍሪካ አገራት መሪዎች እንዲገኙ የአልጀሪያው መሪ ቡተፍሊካ ከፍተኛ ጥረት ማድረጋቸውን ሳይሸሽግ አመልክቷል።</p>

<p>የአልጀሪያው ኘሬዚዱንት አቡድል አዚዝ ቡተፍሊካ ሁሉም መሪዎች በአልጀርስ ስብሰባ መገኘታቸው ለአመራራቸው አንድ ትልቅ አስተዋጽኦ እንዱለው በማመን የስብሰባው ጊዜ ከመድረሡ በፊት ሁሉንም የአፍሪካ መሪዎች በስብሰባው እንዲገኙ ለማግባባት ከፍተኛ ጥረት ከማድረጋቸውም ሌላ አቅም በማጣት ከስብሰባው ሊቀሩ ለነበሩ መሪዎች የግል አውሮኘላን በመላክ እንዲጓጓዙ ማድረጋቸውን የጀርመን ድምጽ ሬዲዮ አልሸሸገም።</p>

<p>የዚህ የ35ኛ የአፍሪካ መሪዎች ጉባኤ አቢይ አላማ በአፍሪካ እንደሠደድ እሳት በመቀጣጠል ላይ ያለውን የአፍሪካዊያንን የእርስ በርስ ፍጅት በማቆም እንደሆነ ተገልጿል።</p>

<p>በዚህ ስበሠባ ላይ በዋና አጀንዱነት ከተያዙት ጉዱዮች አንዱ የኢትዮ-ኤርትራ ግጭት በሠላም መፍታት እንደሆነና የኢትዮጵያና የኤርትራ መሪዎችን ለማቀራረብ ጉባኤው ከፍተኛ ጥረት እንደሚያደርግ ተገልጿል።</p>

<p>ከዚህ ቀደም ሲል የሊቢያው መሪ ሙኡመር ጋዱፊ ኢትዮጵያና ኤርትራን ለማስማማት ለቀናት ያደረጉት የሽምግልና ጥረት የከሸፈ መሆኑን የኤርትራ መንግስት ሐምሌ 4 ቀን መግለጹ የሚታወስ ነው።</p>

<p>አሁንም በዚህ በ35ኛው የአፍሪካ መሪዎች ጉባኤ የኢትዮ-ኤርትራ የድንበር ግጭት በዋነኛነት የተያዘ ቢሆንም የኤርትራው አመራር ጦሩን ከኢትዮጵያ ለማስወጣት ፈቃደኛነት እንዱለው ያላሳየ በመሆኑ መፍትሄ እንደማይገኝ ከወዲሁ የተነበዩ የፖለቲካ ተንታኞች በርካታ ናቸው።</p>

<p>በሌላ በኩል የአልጀርሡ የአፍሪካ መሪዎች ስብሰባ ካሉት 53 የአፍሪካ አገሮች መካከል የ43ቱ መሪዎች በማሠባሰብ ከፍተኛ አድናቆት ተችሮታል።</p>

<p>ከዚህ ቀደም በየሠበቡ መገኘትን አቋርጠው የነበሩ በርካታ መሪዎች እንዲገኙ ያደረገ ሲሆን ለዚህ የአዘጋጂው አገርና መሪ ከፍተኛ ዝግጅት እንደተደረገበትም የዜና አውታሮች በአድናቆት ገልጸውታል።</p>

<p>ስብሰባው ለ3ቀናት የሚቆይ ሲሆን ከዚህ ስብሰባ አለም የሚገኘውን ውጤት በናፍቆት እንደሚጠብቅም የአለም መገናኛ አውታሮች ተቀዱሚነት የሠጡት ጉዱይም ሆኗል።</p>

<p>ከዚህ ጋር በተያያዘ ሁኔታ የሙአመር ጋዱፊ የሽምግልና ሙከራ የከሸፈው ኤርትራ ከያዘቻቸው የኢትዮጵያ መሬቶች እንድትለቅ የሚያሳስብ ጥያቄ በመቅረቡ ማኩረፏን ያመለክታል።</p>

<p>በአንዱንድ ከፍተኛ የአፍሪካ ቀንድ የፖለቲካ ተንታኞች ዘንድ ያለው አስተያየት ወደ ከፍተኛ ደረጃ አደገኝነት ለመሸጋገር በቋፍ ላይ ያለውን የኢትዮ-ኤርትራ ጦርነት ለማስቆም አሁን አልጀርስ የተሠበሠበው የመሪዎች ስብሰባ ያለ ይሉኝታ ጥፋተኛውንና ወራሪውን የሻዕቢያ መንግሥት «ከወረርካቸው የኢትዮጵያ መሬቶች ውጣ» ብሎ ውሳኔ ማሳለፍ ይጠበቅበታል ሲሉ ያሳስባሉ።</p>

<p>የመሪዎቹ ስብሰባ እንዲህ ዓይነት የጠነከረ ውሳኔ መስጠት ካልቻለ ግን ወደ ፊት የአፍሪካ አህጉር ህልውና ጥያቄ ውስጥ ይገባል ሲሉም ያስጠነቅቃሉ።</p>

<p>በዚህ በ35ኛው የአፍሪካ መሪዎች ጉባኤ ላይ ያልተገኙት 10 መሪዎች ብቻ ናቸው። ከ1977ዓ.ም ወዲህ ለ20 ዓመታት በስብሰባው ላይ ያልተገኙት የሊቢያው ጋዱፊ ተገኝተዋል። የመግደል ሙከራ የተደረገባቸው የግብፁ ኘሬዚዱንት ሆስኒ ሙባረክ ከዚያ ጊዜ ወዲህ በአአድ መሪዎች ስብሰባ ላይ ሲገኙ ይህ የመጀመሪያቸው ነው።</p>

<p>ከሁሉም አስደናቂ የሆነው የሲራሊዮን ኘሬዚዱንት አህመድ ቲጃን ካባ ለአመታት ሲወጓቸው የነበሩትንና ባለፈው ዓመት የሞት ፍርድ የፈረዱባቸውን የተቃዋሚ መሪ ፎዴ ሳንኮን በመያዝ በስብሰባው ላይ መገኘታቸው ነው። የምዕራብ ሠሃራ በአፍሪካ አንድነት ድርጅት ተቀባይነት በማግኘቷ ሞሮኮ በማኩረፏ መሪዋ በስብሰባው ላይ እንዱልተገኙም ተገልጿል።</p>

<p>በርካታ የፖለቲካ ተንታኞች በዚህ በአአድ ስብሰባ ብዙ እንደማይጠበቅ ከወዲሁ ይናገራሉ። ነገር ግን የአልጀሪያ መሪ የአብዱል አዚዝ ቡተፍሊካ ንቁ ተሳትፎ ብዙ ለውጥ ሊያመጣ ይችላል የሚል ከፍተኛ ግምት ተሠጥቷቸዋል።</p>


</body>
</html>
