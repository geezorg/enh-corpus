<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኦ.ነ.ግ እንቅስቃሴ የበለጠ ትኩረት የሚሰጠው መሆኑ ተገለፀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center">የኦ.ነ.ግ እንቅስቃሴ የበለጠ ትኩረት የሚሰጠው መሆኑ ተገለፀ</h2>


<p>ከሻዕቢያ መሪዎች ጋር ተማምሎ ከሶማሊያ ምድር በአይዲድ አስተባባሪነት በምስራቅና በደቡብ የሽብር ዘመቻ ለማካሄድ እንቅስቃሴ የጀመረው የኦሮሞ ነፃነት ግንባር ከሶማሊያ ሌላ ለሌላ ጐረብጥ አገር እርዳታ እየተቸረው እንደሆነ ካናዳ ቶሮንቶ ውስጥ ታትሞ የወጣው ቅጽ 4 ቁጥር 11 ሐዋሪያ ጋዜጣ ዘገበ።</p>

<p>ጋዜጣው ስለዚሁ ባወጥኣው ዝርዝር የኬንያ መንግሥት ከፍተኛ ልዑካን ናዝሬት ከወያኔ ጋር መነጋገራቸውን በመጥቀስ ሲያብራራ የኩርዶችን መሪ ኦቻላን አምስት ሚሊዮን ዶላት ተከፍሎ ለቱርክ ሸጡ የሚባልላቸው አራፕ ሞይ ተመሳጥረው ኦነግን መርዱታቸው የአደባባይ ምስጢር ነው። ይህ ኬንያ የሚባል አገር የኪቶ ኪዱጉ የቢእጅ በሉኝ ሀገር በመሆኑ የሠውየው ሚኒስትሮች ማንንም ይሸጣሉ። ሲል አሳስቧል።</p>

<p>የሐዋርያ ጋዜጣ በተጨማሪ በሠጠው ዜና ከመርሳቢት እስከ ሞያሌ ያለው መንገድ በፈንጂ የተጠመደ መሆኑን ከማስመልከቱም በተጨማሪ ፈንጂዎቹን ለመጥረግና በአካባቢው ፀጥታን ለማስከበር ኬንያ በጀነራል የሚሠራ ጦር ወደ ሞያሌ መላኳን ጠቁሟል።</p>

<p>ጋዜጣው ኬንያ ውስጥ የኦሮሞ ነጻነት ግንባር ሸማቂዎች መግባታቸውን በመግለጽ የኬንያ መንግሥት ዝም አላልኩም ለማለት ያህልም 10 የኦሮሞ ነጻነት ግንባር ደጋፊዎችና መሳሪያ አመላላሽ ያላቸውን ግለሰቦች በመያዝ የእስራት ቅጣት የፈረደባቸው መሆኑን አመልክቷል።</p>

<p>በሌላም በኩል የኦነግ እንቅስቃሴ ልዩ ትኩረት የሚሠጠው መሆኑን በማሳሰብ የሚያስጠነቅቁ ወገኖች በአሁኑ ጊዜ የኦነግ ከፍተኛ ሃይል በኬንያና ኢትዮጵያ የቦረና ብሔረሰብ አካባቢዎች በመሽሎክሎክ ያለ መሆኑን በመግለጽ ወደፊት በሚገባ ተደራጅቶ በመሃል አገርና በድንበር ከተሞች ላይ ሽብርና ሁከት ከማስከተሉ በፊት ሁለቱ አገሮች በጋራ የድንበር ፀጥታ አጠባበቅ ስምምነታቸው መሠረት ከወዲሁ በአካባቢው ከፍተኛ አሠሳ ሊያደርጉበት የሚገባ ይሆናል ሲሉ ያሳስባሉ።</p>


</body>
</html>
