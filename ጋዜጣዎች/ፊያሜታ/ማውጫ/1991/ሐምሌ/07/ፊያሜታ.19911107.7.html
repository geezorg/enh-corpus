<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>መአሕድ ወዴት?</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">መአሕድ ወዴት?</h1>


<p>ይህን ይዤ ትንሽ መሞነጫጨር የፈለግሁት አንድ አሳሳቢ ጉዱይ ይዞኝ ነው። ልጆች የእግዚአብሔር ስጦታዎች ናቸው ተብሎ በቅዱስ ቃሉ የተነገረ በመሆኑ በወላጆች አማካይነት በእግዚአብሔር የተፈጥሮ ህግ ተወልጄ በዚች መሬት ላይ እየኖርኩ ወደ ሃምሳ አመት ሊጠጋኝ ምንም አልቀረኝም። በዚህ እድሜዬ ውስጥ እስከ አሁን ድረስ ባልሳሳት ቢያንስ አምስት ነጋሲያኖች አይቼአለሁ። ፍሬ ሃሳቤ ስለነጋሲያኖች ህይወት ታሪክ ለመዘርዘር ታሪካቸ ውን... ማለትም ዱግም ክፉ ሰርተው ያለፉትን ለመግለጽ ሳይሆን ለሃሳቤ መንደርደሪያ እንዲሆነኝ በማሰብ ነው።</p>

<p>ከወያኔ ኢህአዴግ በፊት የነበሩትን ፈላጭ ቆራጭ መንግስት ገዢዎችና ለሃገራችንም በመልካም ራእያቸው ለዚህ ህዝብ በጐ የሰሩትን ሳልዘነጋ በአሁኑ ጊዜ ስለአለው የገዢዎቻችንንም ሆነ የሌሎችንም አንድለማለት ፈለግሁ።</p>

<p>የዲሞክራሲ ርእዮተ አለም በሃገራችን ፈነጠቀ ከተባለ በት ቀን ጀምሮ ለዚህች ሃገርና ህዝብ ቀና የሚያስቡና በተቃራኒው በጐ የማያስቡት የሃገሯ ዜጐች አሉ።በጊዜው ሂደት በስምንት አመት የዲሞክራሲ ስርአት ውስጥ ያየነውና የተገነዘብንበት ወቅት ነው ብዬ አስባለሁ።</p>

<p>ኢትዮጵያ ሃገራችን ለሁላችንም እናት ሃገር ሆና ተፈጥራ በሰዎች ሁኔታ መለያየት ምክንያት ያለመታደል ሆኖ በተለይ በአሁኑ ወቅት ለግማሻችን ከአብራኳ የተወለድን ሰዎች ወይንም በአመዛኙ የእንጀራ ልጆች ሆነን ልጅ ነን ተብዬዎች የእናታ ችንን ጡት ወተት ስንጠባ ቀሪዎች ደግሞ ሰው ሰራሽ ወተት የሌለበት ደረቅ ጡጦ እየጠባን እንገኛለን። በዚሁ መልክ ግማሹ ገደብ የለሽ የዲሞክራሲ ዱቦ ሲከለከል ግማሹ ደግሞ ደረቅ የሚበላ ተከልክሎ በረሃብ ሲሰቃይ የዲሞራሲ ነጻነትም አጥቶ ሲታሰር ሲገረፍና ሲሞት እያየን ነው። ኢህአዴግ በዲሞክራሲ ነጻነትና በነጻ የመደራጀት መብት ሰጥቻለሁ በማለቱ የፖለቲካ ድርጅቶችም በአመዛኙ በብሄር ጥቂቱ ግን በሃገር አቀፍ የፖለቲካ ስርአት ድርጅት መስርቶ ነጻ ይሁንም አይሁንም በየፈርጁ የራሱን የፖለቲካ ስርአት በመከተል ይጠቅሙኛል ለህዝብ ነጻነትና አርነት ያታግሉኛል ያለውን አጀንዱ መተዱደሪያ ነድፎ የየራሱን ሂደት እያካሄደ ይገኛል። ቁም ነገሩ ግን የትኛው የፖለቲካ ድርጅት ነው ለዚህ ሃገርና ሕዝብ በውን የሚታገል የሚለው ነው።</p>

<p>ትላንት ለዚች ሃገር ዋስትና ምሰሶ ሆነው በአንድነት ሲሰሩ የነበሩ ዛሬ ደግሞ በማወቅም ሆነ ባለማወቅ የነበራቸውን አላማ ትተው ጭልጥ ብለው ወደ ክህደት ያዘቀጡና ሃገርና ህዝብ በገሃድ የካዱ ሌላው ደግሞ በእውነተኛነት ላም የበግ ደበሎ አተላ አጥልቀው እንዱልታወቀባቸው በማስመሰል ከዚህም ከዚያም ድብብ ቆሽ የሚጫወቱ ሲሆን ጥቂቶቹ ብቻ ለእውነትና ለሃቅ የሚሰሩ ይገኛሉ።</p>

<p>ምን አልባትም እነዚህ ጥቂት የተባሉት ደግሞ የገንዘብ ፍቅርና ንዋይ እያታለላቸው ጥንካሬአቸውን በማላላት ከስልጣን ሱሰኞች ጋር ከግራም ከቀኙም ግማሽ ግማሽ አካላቸውን በመከፋፈል ሁለቱም አያመልጠኝ በማለት እየዋለሉ ጧት ለአንዱ አውሬ ለአንዱ ሰው ከሰአት በኋላ ለሌላው ሰው ለአንዱ አውሬ እየሆኑ ሚናቸውን ለይቶ ያለማወቅ ደረጃ ላይ ያሉ እየመሰለኝ ነው። ሃገርና ህዝብ ማለት ትርጉሙ የጠፋባቸው በድርጅት ጥላ ስር አባል ሆኖ በመታቀፍ ብቻ የህዝብና የሃገሪቱ ችግር በአንድ ጊዜ የሚጠፋ የሚመስላቸው ብዙ የዋሆች አጋጥመውኛል። ብዙ የሃገር ጉዱዮች እራሳቸውን የቻሉ በመማርና በማወቅ የሚገኝ ውጤት ይመስለኛል።</p>

<p>ብዙዎች ግን በድርጅት በመታቀፍ ብቻ ሰማይ ብልጭ ሲል በስመአብን የማያውቁ ሀ። ሁ ን ጨርሰው አቡጊዱ ፊደላትን ስለቆጠሩ ብቻ ከእነሱ ሌላ ለዚች ሃገር የሚጠቅም የለም በማለት ሽንጣ ቸውን ገትረው ይህችን ሃገር በትግል ሊታደጋት የሚ ፈለገውን ሁሉ ከንቱ የማይጨበጥ የደንቆሮ ጩኸ ታቸውን በመጮህ አዋ ቂዎችንም ለማታለል የሚዱዱ ጥቂት ሰዎች በየጊዜው ያጋጥሙኛል። ለድርጅት የሚቆረቆሩ በመምሰል የሰውን ልፋት ከንቱ ለማስቀረት ይዱዱሉ። ያለመታደል ሆኖባቸው ነው እንጂ ቁንጽል ሃሳባቸው ውሎ ሲያድር ኪሳራ ውስጥ ስለሚከታቸው ትርፋማ ሳይሆኑ ባክነው መቅረታቸውን አይገነዘቡትም። ይህ ስግብግብ የአስመ ሳዮች ፈሊጥ በአሁኑ ጊዜ በየቦታው በሽሽግ መሸግው አብሮ ተመሳስሎ ለመኖር ታጋዩን ከሃዲና ባንዱ ታማኝን ሰላይ በማስመስል ይጥራሉ። ውጤቱ ግን ለተማሩት ለተመራመ ሩበት ሰዎች ገናድ የሆነው እውነታና የቅጥፈት አስመሳይ ኘሮፓጋንዱ ተለይቶ ስለሚታወቅ ስራቸው ሁሉ ውሃ ቢወቅጡት ተመልሶ እንቦጨ ነው እንደሚባለው ከመሆን በስተቀር ትርፋማ ሆነው አይታዩም።</p>

<p>የአመለካከት ልዩነት ያለው አንዱ ጥፋት ሌላውን ልማት ነው። ጥፋተኛም በጥፋተኛነቱ ልማትም በአልሚነቱ ይታወቃል። እነዚህ በሁለት ፈርጅ ተፈር ጀው በአንድ ላይ ቢገኙ ሊማማሩ ይችላሉ። ከጥፋት ልማት ሚዛን እንደሚደፋ የታወቀ ነው። ጥፋተኞች ጥፋታቸውን አላማ አድርገው ስለሚ ንቀሳቀሱና ልማትን የማይቀበሉ ቢሆንም ቢያንስ ልማት ከጥፋት ስለሚሻል ተምረው የሚመለሱ ነው የሚመስለኝ። እነዚህም ጥፋተኞች ተባብረን ከአላስ ተማርናቸው ተባብረን ሃቁን በግልጽ ካለአስረዱናቸው ጭልጥ ብለው ዘወትር ጥፋት መስራት ይቀናቸዋል።</p>

<p>አጥፊዎች ደግሞ በሃገርም ሆነ በህዝብ ስራቸው የማይጠቀም በመሆኑ ሳይወዱ በግዱቸው በህዝብ ይጠላሉ። ይተፋሉም። መድሃኒታችን እየሱስ ክርስቶስ ከመንጋዎቹ ውስጥ አንዷ ስለጠፋችበት ሌሎችን ሰብስባ የጠፋችዋን ፍለጋ ነው የሄደው። አውሬ በልቶ እንዱያስቀራት ቢያንስ ይህን መማር አለብን። የግል ፍላጐታችንን ለማርካት ብቻ ነብርን ፍየል አንበሳን ዝሆን ማለት የለብንም ያለስም ስም መስጠት ለህሊና እንዴት እንደሚከብድ ግራ ይገባኛል። ህሊናችን ጨርሰን ሸጠነዋል ወይንስ ህሊና ቢስ ሆነን ተፈጠረን እንደሆነ አልገባህ አያለኝ ተቸግሬአለሁ። እሩብ ግራም መመዘን የማንችል ለምንድን ነው? መቶ ኪሎ ግራም የሚመዝነውን የምንጠላው ሃቁ ቁልጭ ብሎ እየታየና ግንዛቤ እየሰጠ በሾላ ድፍን ምክንያት መጠራጠር እራስን ስቶ መዘናጋት ለብቻ ሆኖ ከአውላላ ሜዱ ላይ መቅረት ይመስለኛል።</p>

<p>ለዚህ ህዝብ ለዚች ሃገር በእርግጥ ቆመንላታለን እንስራ ከአልን ለመስራት የሚያዱግተን ምንም ነገር አይኖርም። ክፉ በሽታችን ራስ ወዱድነት ይመስለኛል። በተገኘው ዘዴ ራሳችንን አስበልጠን ከሌላው የተሻለ አስመስሎ ወደ ላይ መንጠልጠልን የሚመኘው እንደ እንሰሳ እኔ ከሞትኩ ሰርቶ አይብቀል ምኞት ሰይጣንና የሰይጣን አመለካከት ከሰው ልጆች አመለካከት በልጦ ለዚህ ሃገርና ህዝብ በበቂ መልኩ ሃገርን የሚጠቅም ከሆነ ለሰው ልጆች ህልውናና ሰላም ስል እኔ የሰይጣንን አላማ እከራከራለሁ። ደግ ስራ ሰራሁ ብሎ ሃገርንና ህዝብን ከነአካቴው ንዶና አጥፍቶ ከእኔ ሌላ ለአሳር ከሚል የእኔ ምርጫ ሃገርንና ህዝብን አቅፎ ለሰው ልጆች የሚስበውን ሰይጣንን አደንቃለሁ።</p>

<p>ከሰው ልጆች በበለጠ ለሰላም ለእድገትና ለብልጽግና ሰርቷልና ለዚህ ሃገርና ህዝብ በንጹህ ልቦና ለሚሰራ አድናቆቴን አለመጠራጠር እቸራለሁ። ጥርጣሬ የሌለበት የሃገር እናድን ጥሪና አመለካከት በበጐ መልኩ መታየት አለበት። እርስ በራስ መሻኮት በይሆናል የጥርጣሬ ህልም በማለም ለዚህ ሃገር የሚጠቅሙ ለህዝቡና ለእድገቱ መልካም ራእይ ያላቸውን በግድ መቀበል ያስፈልጋል። ከዚያ ውጭ ግን የራሴ የግል ፍላጐት ካልተሳካልኝ ሞቼ እገኛለሁ የሚል ፈሊጥ እንኳን ለሃገርና ለህዝብ እራስንም ከትዝብት ውስጥ ከመክተት ውጭ አንድ እርምጃ ወደ ፊት ሄዶ የትም አያደርስም። አምላክ መልአክትን ሲፈጥር የመልአክት አለቃ ሆኖ የተፈጠረው አሁን ሳጥናኤል የምንለው ከይሲ ነበር። ነገር ግን በመጥፎ ምግባሩ በመጠራጠር ከመልአክት ሁሉ በልጦ ልዩ ቦታ ስለነበረ ውና ከሁሉም በላይ ስለነበረ ከሱ በላይ ማንም ስለአልነበረ አይቶ እኔ ነኝ የፈጠርኳችሁ በማለቱ ከስልጣኑ ወርዶና ተገፎ የሰይጣን አለቃ የሆነው ጉንዱን እንደወረረው የበሰበሰ የዛፍ ግንድ የመኖር ህልውናው ጨርሶ በስብሶ እስኪወድቅ ድረስ ነው። ከወደቀ በኋላ በብዙ ሺህ የሚቆጠሩት ጉንዱኖች ዛፍ ሲወድቅ አብረው ስለሚወድቁ ህልውናቸው በስብሶ ከወደቀው ጋር ያከትምለታል። አስመሳይ አታላዮችም የዚህ የረከሰ ተምሳሌት መሆናቸውን መጠራጠር አይገባም።</p>

<p>ኘሮፌሰር አስራት ወ/የስ ገና ከወጣትነታቸው ጊዜ ጀምሮ ለሃራችን መልካም ራእይ ስለነበራቸው የታያቸውን ራእይ ሁሉ ተግባራዊ በማድረግ እስከ እለተ ሞታቸው ቀን ድረስ ይህችን ሃገር ከተፈለገው በላይ ለፍተውላታል ልፋታቸው ሁሉ ተግባራዊ በማድረግ መልካም ፍሬ አፍርተውላት አልፈዋል። መልካም ፍሬዎችን ያበቀሉ የወ ይን ስር ነበሩ። እኛም መልካም የወይን ሰር ያበቀልን የወለ ድን መልካም የወይን ፍሬ መሆን ያለብን ይመስለኛል። ያ ካልሆነ ግን ጉንዱን ከቦ እንደ አረፈበትና በስብሶ እንደወደቀ ዛፍ መሆናችን ስለማይቀር ጥንቃቄ ይሻናል። ፈጣሪአችን ጉንዱን ከቦት እንደወቀደ ዛፍ እንዱያደርግን ተግተን መስራትና መፀለይ ያስፈለገናል። በእረግጠኝነትም ሳይዘሩት እንደበቀለው የወፍ ዘራሽ ተክልም መሆን የለብንም። ያልዘሩት ስለማይበቅል... ጐበዝ ባቄላ ተዘርቶ እኮ አተር አይበቅልም፡ያው ባቄላ እንጂ። ተግተን መስራትና መድከም የሚያስፈለገንም ለዚህ ምንያት ነው።</p>

<p>በአንድ ወቅት በአዲስ ቀጠና መዐሕድ አመራሮችና ሌሎቸንም በታሰሩበት ወቅትና እስር ቤት ወህኒ ቤት በነበሩበት ጊዜ ለእነዚህ ለታሰሩት የወይን ፍሬ ልጆችና ቤተሰቦች ጊዜያዊ የእለት መተዱደሪያ እንዲሆን ጀርመን ሃገር ከሚገኙት የመዐህድ አባላትና ደጋፊ አጋዥ አባላት የተላከውን 5, 000 (አምስት ሺ) የጀርመን ዶች ማርክ የበሰበሰ የወይን ፍሬ ስር ያላቸው ጥቂት የመዐሕድ መሪ ተብዬዎች ለራሳቸው ሆድ መሙያና ቅንጦት በማዋል ከታሰሩት እውነተኛ መሪዎቻችን ልጆች ጉሮሮ ነጥቀው ልጆቹ በርሃብና በሌላም ሲሰቃዩ እያዩ በጭካኔ ፋሺሽታዊ ስራ እየሰሩና እየፈፀሙ የተላከው ዶች ማርክ እንደተ ሰጣቸው በማስመሰል ለውጭ ለጋሾቻችን ገልጸው ነገር ግን እስከ አሁን ድረስ የተላከላቸው አባላትና የአባላት ልጆች ካለማግኘታቸው በላይ ለጋሽ አባላትም ሆነ ተለጋሽ ወገኖች ሳያውቁት እንቆቅልሹ ሳይገለጥ የቀረ ሆኖአል።</p>

<p>አህያዋን የበላት ጅብ ሳይጮህ በመቅረቱ ትላንት ከየአቅጣጫው በሚላከው ገንዘብ የሚፍነሸ ነሹት ቀኛአዝማች ዛሬ ደግሞ እርሳቸውን የሚቃረን በአመ ራራቸው የተነሳ ፊት ቢዞርባቸው 5, 000 ዶች ማርክ ተልኮ እንዱላባከኑት ሁሉ አሁን ጉዱ ሲታወቅ በጀርመን ያሉት አባላትም የድርጅቱ ቅርንጫፍ ስለሆኑ እኔን የሚያሳጣ ሂደት ከተናገሩ እንደሌሎቹ በደብዱቤ ይባረራሉ አሉን። ቀኛአዝማች የስልሳ አመት የዲሞክራሲ የመልካም አስተደዱሪነትን ቀስመው በህዝቡ ሲወደሱና ሲቀደሱ እድሜአቸውን የፈጁት። «ጽድቁ ቀርቶ በቅጡ በኮነነኝ» አለ ይባላል።</p>

<p>አንድ ራሱን በስራው የሚጠራጠር የፖለቲካ ድርጅት መሪ መሆን በጣም አስቸጋሪና ከባድ ሃላፊነትን የሚጠይቅ ነው፡ሰቢል በፖለቲካው ርእዮተ አለም በሙያው ተምሮ ብቁ የሆነና የፖለቲካ ስራ ልምዱም የዲሞክራሲን ፈለግ የተከተለ በሃገር ውስጥም ሆነ በውጭው አለም ዲሞክራቶች የሰሩትንና ለሃገራቸውና ለህዝባቸው ዉጤት ያስገኙትን ፈለግ በመከተል የሚሰራና የሚያሰራ በውጭ ቋንቋ የተጻፉትን የፖለቲካ ስርአቶች በማንበብና በመረዱት የተረዱትንም በማስ ተማር ወዘተ የመሳሰሉትን በጥልቀት ማወቅ የሚፈለግበት ይመስለኛል። ከዚህ በተረፈ የእለተ ውዱሴ ማርያምን አቡነ ዘበሰማያትን የማያውቅ የአንድ ደብር ደብተራ ሁሉ የፖለቲካ ምሁርና ሊቅ ነኝ በማለት ሃገርና ህዝብን የመሰለ ትልቅ ነገር ህዝብን ወክሎ ከእኔ ሌላ ለአሳር ሊለን አይገባም። ቢያንስ ከውጭው አለም የፖለቲካ መሪዎች ጋር እኮ በቋንቋ ተግባብቶ መነጋገር ያስፈልጋል። የስማ በለው ዲሞክሪሲ ውጤት በእውን ስለአየነው ኘሮፌሰር አስራት በህይወት በነበሩበትና የድርጅቱ ኘሬዝደንት በነበሩበት ወቅት አሁን እንደ ጠላት የሚያዩአቸው ሁሉ በሰላም ለአንድ አላማ ይታገሉ የነበሩ አንድም ቀን በሃሳብ ልዩነት ተነጋግረውና ተወያይተው የማያውቁ እንደነበር እኔም እርስዎም እናውቀዋለን።</p>

<p>አሁን ይህ ሁሉ ችግር ለምን ተፈጠረ? መልሱ የአመራር ብቁ ካለመሆን ውጭ ምንም ሌላ ምስጢር የለውም። ምክንያቱ ይህና ይህ ብቻ ነው። አንድ የፖለቲካ ድርጅት ብዛት በአላቸው የፖለቲካ ምሁሮች ታቅፎ በድርጅቱ ውስጥ መስራት የሚገባቸውን ስራዎች በየፈርጁ ክፍፍል በማድረግ ሁሉም ለተመደበበት የስራ ቦታ ብቁ ሆኖ ሲገኝና የስራ ችግር እንኳን ቢገጥመው ከሌሎች የስራ ባልደረቦቹ በመመካከርና በመወያየት ችግሩን በጋራ ማስወገድ የዲሞክራሲ ስርአት የስራ ባህሪ መሆኑን የሚያምን ነው። ከዚህ ውጪ ግን በአንዱንድ የመንግስቱ ኃይለ ማርያምን ብልጥ ካድሬዎች ብብት ስር በመደበቅ የሚሰራ ነገር ያለ አይመስለኝም። እነሱማ ለእናት ሃገራቸው ያለመገንጠል በቆራጥነት ይታገሉ የነበሩት ጀግና የኢትዮጵያ ከፍተኛ የጦር መኮንኖች ደም «ያገር ያለህ» እያለ ድምጹን ከፍ አድርጐ እየጮኸባቸው ስለሆነ የጊዜ ጉዱይ በመሆኑ እንጂ ሃቁ ቀስ በቀስ ይወጣል። ተደብቆ ቢቆይም አንድ ቀን እውን ሆኖ በሰፈሩት ቁና መሰፈር አይቀሬ ነው።</p>


</body>
</html>
