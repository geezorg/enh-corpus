<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ጦርነቱ በአስቸኳይ እልባት እንዲያገኝ አዲስ የውጊያ ስልት ሊቅየስ ይገባል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center">ጦርነቱ በአስቸኳይ እልባት እንዲያገኝ አዲስ የውጊያ ስልት ሊቅየስ ይገባል</h2>




<p>ጦርነቱ በአስቸኳይ እልባት እንዲያገኝ አዲስ የውጊያ ስልት ሊቅየስ ይገባል ሲሉ ወታደራዊ ጠበብቶች አስታወቁ። በእነዚህ ወታደራዊ ጠበብት አስተያየት የባድመን ድል ከጨበጥን በኋላ በድሉ ተሳክረን ውጊያውን ከማቆም ይልቅ የተጀመረው የመልሶ ማጥቃት በነበረው ሙቀትና ፍጥነት በመቀጠል በሌሎችም ግንባሮች ቀጥሎ የቀሩትን በኤርትራ ሰራዊት የተያዙትን ግንባሮች ለማስለቀ ጥረት መደረግ እንደነበረበት ይናገራሉ።</p>


<p>በባድሜ ግንባር የመጅልሶ ማጥቃቱ ከመሰንዘሩስ በፊት በሌሎችም ግንባሮች ተመሳሳይ የማጥቃት ዝግጅቶች ተደርገው ሰራዊቱ የባንድሜን ውጤት እንሰማ በሌሎቹም ግንባሮች ፋታ የማይሰጥ ማጥቃት መሰንዘር ነበረበት። ጠበብቱ በዚህ ተከታታይ የማጥቃት እርምጃ የሻእቢያን ሰራዊት በጥቂት ጊዜ ውስጥ ከኢትዮጵያ ምድር ያለብዙ ጉዱት ጠራርገው ማስወጣት ይችሉ እንደነበር እምነታቸውን ሲገልጡ ያ ወቅት ለኢትዮጵያ ሰራዊት በርካታ አመቺ ሁኔታዎችን ይሰጥ እንደነበር ሳያመለክቱ አያልፉም።</p>

<p>በመጀመሪያ ደረጃ የኤርትራ መንግስት ለ9 ወራት በባድሜ አካባቢ ያዘጋጀው የ100 ኪ/ሜትር የመከላከያ ግንባር በቀናት ቀርቶ በአመታት ይናዱል ብሎ ያልገመተውና የሚኮራበትም እንደነበርና ሰራዊቱም የአልደፈርም ባይነት መንፈሱ የጠነከረ እንደነበር ጠበብቱ ያስረዱሉ። ለዚህም ማስረጃ በየጊዜው በምርኮ የገቡት የሻእቢያ ወታደሮች የሰጡት ቃል ለዚህ አይነተኛ ማስረጃ እንደሚሆን ይናገራሉ።</p>

<p>በዚህም ስሌት የባድመ ግንባር ሲሰበር ጠቅላላ የሻእቢያ ሰራዊት ብቻ ሳይሆን የአስመራው አመራር ጭምር ብርክ ይዟቸው የሚያደርጉትን አጥተው በነበረበት በዚያ ወቅት ማጠቃቱ በሌሎች ግንባሮች ቀጠሎ ቢሆን ኖሮ ድንጋጤውና የሰራዊቱ መረበሽ እንዱለ ሞራሉ የተንኮታኮተውን ሃይል በቀላሉ ድባቅ መትቶ የቀሩትን በሻእቢያ የተያዙትን መሬቶች መረከብ ይቻል ነበር በማለት ያስረዱሉ።</p>

<p>ይህ ሳይሆን ቀርቶ የሻእቢያው አመራር በቂ ጊዜ በማግኘቱ የነበሩትን ሌሎቹን ግንባሮቹን እንዲያጠናክር ዕድል የተሰጠው ከመሆኑም ሌላ ከድንጋጤውና ከብርኩ ሁኔታው ወጥቶ ከተከላካይነት ወደ ማጥቃት እንዲሸጋገርና የባድሜን ግንባር በመልሶ ማጥቃት ለመያዝ ተደጋጋሚ ሙከራዎችን እንዲያደርግ ዕድል የተቸረው በመሆኑ የነበረው አመቺ ወታደራዊ ድል አምልጦናል ሲሉ በቅሬታ ይገልጣሉ።</p>

<p>በወታደራዊ ሳይንስ አንድ በመከላከያ ምሽግ ውስጥ ሲዋጋ የነበረ ሃይል ምን ያህል ጠንካራ ነው ቢባል በአጥቂው ሰራዊት ከባድ በትር ተወግሮ የመከላከያ ምሽጉን ለቆ ከፈረጠጠ ሞራሉ የወደቀ ስልቱ የተበላሸበትና ነፍሱን ለማዱን ያህል ብቻ በግለሰብ ደረጃ የሚሸሽ ስለሆነ አጥቂው ሃይል የምቱን ሃይልና ፍጥረት (Momentum) በመጠበቅ ሊያሳድድና ድባቅ ሊመታው ይገባል። ነገር ግን ከፈረጠጠ በኋላ ብዙም ካልተከተሉት የፈረጠጠው ሃይል አንድ ቦታ ላይ መልሶ በመቋቋም እንደገና በእልህ ተነሳስቶ ለውጊያ ብቁ ሊሆን ስለሚችል አሁን በባድመ እንደሚታየው የለቀቀውን መከላከያ መልሶ ለመጨበጥ እንደገና የመልሶ ማጥቃት ያደርጋል። ይህም ከፍተኛ ጉዱት ነው።</p>

<p>የኢትዮጵያ መከላከያ ሰራዊት ከባድመ ግንባር የመልሶ ማጥቃት በኋላ በየጊዜው የሚገጥመውን የሻእቢያ ሰራዊት የማጥቃት ሙከራዎች በተከታታይ በማክሸፍ በጠላት ሰራዊት ላይ ሰብአዊና ቁሳዊ ኪሳራ ቢያደርግም የኢትዮጵያ ህዝብ እንደሚመኘውና የኢትዮጵያ የኢኮኖሚ አቅም በሚችለው ሁኔታ በአፋጣኝ በጦርነቱ አሸናፊ ሆነን ዱር ድንበራችንን ማስከበር አላስቻለም።</p>

<p>አሁን ከሻእቢያ ተሞክሮ እንደሚታየው ለተወሰነ ጊዜ በራሱ አስገዱጅነት በተወሰኑ ግንባሮች የማጥቃት ሙከራዎች የሚያደርገው በቁጥጥር ስር ያሉትን ቦታዎች እንዱይለቅ ስልቶችን በመጠቀም ላይ መሆኑን ነው። ለተወሰነ ጊዜ ማጥቃት ሰንዝሮ የሰው ሃይሉና ጥይት ሲያልቅበት ውጊያውን በማቆም ስልቱን ለውጦ ለሰላሙ እቅድ የተዘጋጀ በመምሰል የአለምን ህብረተሰብ በማወናበድ በስውር ግን የጦር ሃይሉን ያጠናክራል። ከውጪም ልዩ ልዩ መሳሪያዎችን ያጋብሳሉ። እንዲህ የመሳሰሉ ቴምፓዎችን እስካሁን በተደጋጋሚ ተጠቅሟል። ይህን እድል ግን ወደፊት ልንሰጠው አይገባም። የምንሰጠው ከሆነ ግን ውጊያው መቼም የማያልቅ ከመሆኑመ በላይ ካለንበት ቦታ ወደፊት ገስግሰን በጠላት የተያዙብንን ቦታዎች ማስለቀቅ አንችልም ማለት ነው።</p>

<p>በወታደራዊ ጠበብት በኩል የሚሰነዘረው አስተያየት በዚህ በኩል ጥሩ ዕድል ለመከላከያ ሰራዊታችን የሚሰጥ ሆኖ የሚታይ ነው። እንደለመደው የሻእቢያ ሰራዊት ማጥቃት ሰንዝሮ ሲያጠቃ የወገን ሰራዊት ጠንካራ መከላከል አድርጐ ጠላትን ጐትቶ በመያዝ እልሁን ካስጨረሰ በኋላ ተስፋ ቆርጦ ማጥቃቱን ትቶ ወደ ኋላ ሲመለስ የወገን ሃይል የመልሶ ማጠቃቱ በመሰንዘር ተከትሎ እመከላከያ ወረዱ በመግባት ድባቅ በመምታት በጠላት እጅ የተያዘውን መሬት በቀላሉ መቆጣጠር ይችላል የሚል ጠንካራ አስተያየት አለ።</p>

<p>በሌላ በኩል በየውጊያው መሃል ያልተወሰኑ ሳምንታትን የሻእቢያ ሰራዊት እረፍት አድርጐ እራሱን እንዲያዘጋጅ እድል ሊሰ ሰጠው አይገባም የሚለው አስተያየት የገዘፈ ነው።</p>

<p>አሁን በያዝነው ወር የገባው ከባድ ክረምት ወደፊት ለሁለቱም ወገን ለውጊያ አመቺነት አስቸጋሪነት ይኖረዋል። በዚህም ምክንያት ረጅሙን የ3 ወር የክረምት ጊዜ የሻእቢያ አመራር ሃይሉን ለማጠናከርና ስልቱን ለመቀየር ሰፊ እድል የሚሰጠው ይሆናል። ሆኖም በአንዱንድ የውጪ ወታደራዊ ጠበብት አስተያት ኢትዮጵያ በጦርነቱ የበላይነቱን ይዛ ለመቆየት ይህን አመቺ ዕድል መስጠት እንደማይገባት አበክረው ይናገራሉ።</p>

<p>ስለዚህ በኢትዮጵያ በኩል ይህ የክረምት ወቅት ለጠላት መደራጃ እንዱይሆን አንድ ልዩ ወታደራዊ ጥበብ መነደፍ ይኖርበታል የሚልም አስተያየት አለ። አለበለዚያ ግን ለጠላት ጊዜ በመስጠትና በጠላት ግፊት ብቻ የምንንቀሳቀስ ከሆነ ጦርነቱን በታቀደው መሰረት በድል አድራጊነት መወጣት የማንችል ከመሆናችንም አልፎ በአገሪቱ የኢኮኖሚ አቅም ላይ ከፍተኛ ውድቀት ሊከሰት ይችላልና ከወዲሁ ከፍተኛ ጠንቃቄ ተወስዶ በአጭሩ የሚፈታበት አመቺ መንገድ መቀየስ እንዱለበት የጠበብቱ አስተያየት ያሳስባል።</p>


<h3 class="align-center">2. የሻእቢያ አመራር</h3>


<p>ሀ። በሶማሊያ በኩል ጥረት አሳሳቢነት</p>

<p>የሻእቢያ አመራር በሱማሊያው የጦር አበጋዝ አማካይነት የኢትዮጵያ ተቃዋሚ የሆኑትን የኦሮሞ ብሔር ነጻ አውጪ ግንባር የኦ.ብ.ነ.ግንና የአልኢትሃድ ተዋጊዎችን በማዋሃድ ሃይላቸውን አሳድጐ በኢትዮጵያ ጠረፎችና አልፎም በመሃል አገር የሽብርና የአደጋ መጣል ዘመቻቸውን እንዱያጧጡፉ ለማድረግ አጭሩ መንገድ የራሱን የሁሴን አይዲድን ተዋጊ ሃይል ተረባርቦ ድባቅ በማድረግ ሽባ ማድረግ ነው። ይህን ማድረግ ከተቻለ ሁሴን አይዲድ የሻዕቢያ አጋርነቱን በመተው በሶማሊያ ስልጣን እንዱያጣ በግድ ከኢትዮጵያ ጋር እንዲደራደር ያደርገዋል የሚል የፖለቲካ ተንታኖች አስተያየት መኖሩን ለአፍታ ልናስበው ይገባል።</p>

<p>እስካሁን በኢትዮጵያ መንግስት በኩል ተቀባይነትን ያስገኘ ቢሆንም የኢትዮጵያ 3, 000 ሰራዊት ከሁሴን አይዲድ ተፋላሚው ከረሃንወይን ተቃዋሚ ሰራዊት ጎን ተሰልፎ የሁሴን አይዲድን ተዋጊ ሃይል ድባቅ በመምታት የባይደዋን ከተማ የሁሴን አይዲድ መጠቀሚያ የሆነውን የበሊደግሌ የአውሮፕላን ማረፊያ የኦሮሞ ነጻነት ግንባር ወታደራዊ ማሰልጠኛ ጣቢያ የሆኑትን የቀርዮሌንና የመርካ ካምፖችን በመምታት እንደተቆጣጠሩት ዘ- ኢንድፔንዱንት የተባለው ጋዜጣ ሪፖርተር ፓትሪክ ጊላክስ ዘግቧል።</p>

<p>የረሃንወይን ተቃዋሚ ሰራዊት (RRA) መሪዎች ልክ እንደ ኢትዮጵያ መንግስት ሁሉ በሁሴን አይዲድ ላይ ድልን የተቀዱጀነው በራሳችን ሃይል ብቻ እንጂ የኢትዮጵያ እጅ የለበትም ቢሉም በአለም የፖለቲካ ተንታኞችና አልፎ ተርፎም በምእራባዊያን ጭምር የኢትዮጵያ ሰራዊት ሶማሊያ ዘልቆ መግባት ጠቃሚነት አለው ብለው ማመናቸውን የብሪታኒያው ዜና አውታር አመልክቷል።</p>

<p>በሻዕቢያ ከሚደገፉት ወገኖች መሃከል አሁን ወደ መሃል ኢትዮጵያ እየሰረገ በመግባት ላይ ያለው የኦሮሞ ነጻነት ግንባር (ኦነግ) በአሁኑ ጊዜ መንግስት ከፍተኛ ክትትልና ቁጥጥር ካላደረገበት ብዙም ሳይቆይ የሻዕቢያን አጥፊ ተልዕኮ ሊጀምር እንደሚችል ስጋት አለ።</p>

<p>ይህ ሃይል ባለፈው ሳምንት ከቦረና አካባቢ የገናሌን ወንዝ በመሻገር ወደ ባሌ እየሰረገ መሆኑ በቸልታ የሚታይ አይደለም። ይህን ሃይል ለመቆጣጠር ተሰውሮ ከህዝብ ጋር ተቀላቅሎ ባለባቸው በቦረናና አካባቢዎቹ አንድ ራሱን የቻለ ግብር ሃይል ከሰራዊቱና ከህዝቡ በማውጣጣት እንዲመነጠር ከወዲሁ እርምጃ ካልተወሰደ ሁኔታው እየተባባሰ ሊመጣ እንደሚችል የበርካታ የፖለቲካ ታዛቢዎች አስተያየት ነው።</p>


<h3 class="align-center">3. ሊተኮርበት የሚገባው ሶስተኛ ግንባር</h3>


<p>የሻእቢያ አመራር በኢትዮጵያ የኢኮኖሚ ማደግ ትልቅ ፍርሃት ስጋት እንዱለው ባለፈው ወር ከአሜሪካ ከመጣው የቀድሞ የሰላም ጓድ አባላት ቡድን ጋር የመጡት ፕሮፌሰር ሐበርሰን አገራቸው ከተመለሱ በኋላ ከአሜሪካ ድምፅ ሬዲዮ ጋር ባደረጉት ቃለ- ምልልስ ገልጠዋል።</p>

<p>የሻዕቢያ አመራር ይህን ስጋቱን ለመቅረፍ አንዱንድ እርምጃዎችን ለመውሰድ ማሰቡንም ዘ ኢንዲፔንደንት የተባለው ጋዜጣ ሪፖርተር አስጠንቅቋል።</p>

<p>ዘጋቢው በሰጠው ማስጠንቀቂያ በአሁኑ ጊዜ ብቸኛ የባህር በር በሆነችው በጅቡቲ ወደብ ወደ ኢትዮጵያ የሚገባውንና የሚወጣውን ከፍተኛ የምርትና የሸቀጣሸቀጥ እንቅስቃሴ ለመግታት ብሎም ለማቆም እቅድ እንዱላት አመልክቷል።</p>

<p>ይህንን የደፈጣ ጦርነት እንዲዋጉለት የሻዕቢያው አመራር አነስተኛ የሆኑ የታጠቁ ሃይሎችን የያዘ ተቃዋሚ ቡድን በመርዱትና በማደራጀት ላይ መሆኑንም ጠቁሟል።</p>

<p>ይህ ቡድን በወቅቱ ሃይሉ አናሳ ሆኖ የሚታይ መሆኑ የሚናቅ አይደለም። ለደፈጣ ተግባር የትራንስፖርት እንቅስቃሴን ለመግታት ወትሮም የሚያስፈልገው በጣም የሰለጠነ ነገር ግን ሃይሉ መጠነኛ ሃይል ስለሆነ በመንግስት በኩል ከፍተኛ ትኩራት ሊሰጠው ይገባል እንላለን።</p>

<p>በአጠቃላይ የኢትዮ-ኤርትራ የድንበር ግጭት እልባት የሚያገኝበት መንገድ እስካልተፈጠረ ድረስ ጊዜ መስጠቱ ለሻዕቢያ አሰራር የማሰቢያ ጊዜን በመቸር በኢትዮጵያ ላይ መጠነ-ሰፊ የውጊያ ግንባሮችን እንዲከፍቱና ጦርነቱ ከግንባር አልፎ ወደ ሌሎቹ የአገሪቷ አካባቢዎች እንዲስፋፋ የሚያደርግ ስለሆነ በአጭር የሚቀጭበትን አማራጭ መፈለጉ ጠቃሚ ይሆናል።</p>


</body>
</html>
