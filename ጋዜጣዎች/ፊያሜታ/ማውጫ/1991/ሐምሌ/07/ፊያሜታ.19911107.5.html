<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የቅ/ጳውሎስ ት/ቤት እየዘቀጠ ነው!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">የቅ/ጳውሎስ ት/ቤት እየዘቀጠ ነው!</h1>


<p>የኢትዮጵያ ኦ.ተ.ቤተ-ክርስቲያን አለኝታና በርካታ ሊቃውንት የሚፈልቁበት፣ በቀደምትነቱም የመጀመሪያውን ደረጃ ይዞ የሚገኘው አንጋፋው የኰልፌ ሰዋሰው ብርሃን ቅዱስ ጳውሎስ ከፍተኛ መንፈሳዊ ትምህርት ቤት በሚያሳዝን መልኩ እየዘቀጠ እንደሆነ ተገለፀ።</p>

<p>ወደዚህ ታላቅ መንፈሳዊ ት/ቤት ገብተው የሚሰለጥኑት ከቤተ-ክርስቲያኗ የአብነት ትምህርቶች ለምሳሌ፦ አቋቋም፣ ቅኔ፣ ብሉይ ኪዱን፣ ሐዲስ ኪዱን ወዘተ ከመሳሰሉት ቢያንስ የአንዱን ትምህርት መምህር የሆነ የአብነት መምህር ገብቶ የሚሰለጥንበት ታላቅ ት/ቤት እንደሆነና ከአራት ዓመት እስከ አምስት ዓመት ትምህርቱን ተከታትለው የሚመረቁበት፣ ነው። ይህ ታላቁ ትምህርት በአሁኑ ሰዓት መልኩን እየቀየረ፣ ለአራት ዓመታት የነበረው ወደ ሁለት ዓመት እንዲያሽቆለቁል መደረጉን ከሥፍራው የደረሰን ዘገባ ያመለክታል።</p>

<p>ባለፉት ቀደምት ፓትርያርኮች እንደዓይን ብሌን እንክብካቤ ሲደረግለት የነበረና በአሁኑ ፓትርያርክ ግን እንዱልነበረና ለመሆን እየተቃረበ የሚገኝ መሆኑን ዘገባው አክሎ ገልጿል። ከኮርሰኞቹ በተጨማሪ በተለያዩ የቤተ-ክርስቲያኒቱ የአብነት ትምህርቶች ከአራትና ከዚያም በላይ ዓመት በዚሁ ትምህርት ቤት በዲኘሎማ ተመርቀው ለሚወጡት ተማሪዎች የሚከፈላቸው ደመወዝ ብር180, 00 አንድ መቶ ሰማንያ ብቻ መሆኑ ሌላ አሳዛኝና አሳፋሪ እንደሆነም በዘገባው ሠፍሯል።</p>

<p>ከብዙ ዓመታት ጀምሮ በነበሩት ፓትርያርኮች የነበረው አንድ መቶ ሰማንያ ብር ደመወዝ ሳይሻሻል አሁንም እዚያው መሆኑን እና ተማሪዎቹ የመነሻ ደመወዝ ጭማሪ እንዲደርግላቸው ቢጠይቁ ፓትርያርኩ ጭራሹን የሥልጠናው ጊዜ ወደ ሁለት ዓመት ዝቅ እንዲል ማድረጋቸውን ዘገባው ጠቁሟል። ይህ ሊሆን የቻለበትም፣ ለምን የደመወዝ ጭማሪ ጥያቄ ቀረበ በሚል ነው ብሏል ዘገባው ለአራት ዓመታት ሰልጥነው ለሚወጡት ተማሪዎች የሚሰጠው ደመወዝ እጅግ አነስተኛ ስለመሆኑ ብዙዎቹ ያምኑበታል። በተለይም ሥልጠናው ለሁለት ዓመት የመሆኑ ነገር በርካታ ሊቃነጳጳሳትን አሳዝኗቸዋል ሲል ዘገባው ያብራራል። በዚህ የተማሪዎችን ሞራል የሚነካና ድካማቸውን ከንቱ ለሚያስቀረው ሁኔታ ግንባር ቀደም ተወቃሹ ፓትርያርኩ መሆናቸውንም በሰፊው አስቀምጦታል።</p>

<p>በተያያዘ ዜና የሰዋሰው ብርሃን ቅ/ጳውሎስ ከፍተኛ መንፈሳዊ ት/ቤት ተማሪዎች ሰኔ 26ቀን 1991 ዓ.ም በዲኘሎማ መመረቃቸው ታውቋል። በአምናው የተማሪዎች ምረቃ በተለያየ የስም ማጥፋት ዘመቻ ሳይመረቁ ቀርተው የነበሩ በርካታ ተማሪዎችም ያ! የስም ማጥፋት ዘመቻ ፍሬቢስ መሆኑ ተረጋግጦላቸው በዚህ ዓመት መመረቃቸውን ዜናው ይገልጻል። «አሳቾች ስንባል እውነተኞች ነን... የምንሞት ሳንመስል እነሆ ሕያዋን ነን» (2ቆሮ.6፤8) የሚል መንፈሳዊ መፈክር በምረቃው በዓል ዕለት በጉልህ ተጽፎ ይታይ እንደነበር የበዓሉ ተካፋዮች ገልፀዋል።</p>

<p>የቅ/ሥላሴ መንፈሳዊ ኰሌጅ ተማሪዎችም ሐምሌ 3 ቀን፣ 1991ዓ.ም በዲግሪና በዲኘሎማ መመረቃቸውን ተያይዞ የመጣው ዜና አስታውቋል።</p>


</body>
</html>
