<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በሩሲያ የሚመራው የአስመራ አየር ኃይል መሃል ከተማውን ለመደብደብ አቅዷል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center">በሩሲያ የሚመራው የአስመራ አየር ኃይል መሃል ከተማውን ለመደብደብ አቅዷል</h2>

<h3 class="align-center"><li>10 ሚግ - 29 ፣ 6 አርማቺ መሃ -339 ህሆ ፣ 8 የፊንላንድ ሮዲጐ ፣ 2 መ.ል -17 ሄሊኮኘተሮች በተጠንቀቅ ላይ ናቸው</h3>

<p class="align-right">(ሪፖርታዥ)</p>


<p>የሩስያ አብራሪዎችና ቴክኒሺያኖች የሻዕቢያን መንግሥት በመርዳት ወደ ፊት ድንገት ሊጀመር በሚችለው ጦርነት ላይ ግንባር ቀደም በመሆን እንደሚሰለፉ ታወቀ። ይህ ብዙዎችን ሥጋት ላይ የጣለው ጦርነት የሚጀመር ከሆነ ከዚህ ቀደም የኤርትራው ኘሬዝዳንት ኢሳያስ አፈወርቂ እንደዛቱት ኢላማቸው መሃል ከተማ ሊሆንእንደሚችል አስመራ ውስጥ የሚገኙ የዜና አውታሮች ከወዲሁ እየገለፁ ነው። በአሁኑ ወቅት በመቀሌና በሌሎች አካባቢዎች የሚገኙ ነዋሪዎች ድንገት ሊፈጠር ከሚችለው ጥቃት እራሳቸውን ይከላከሉ ዘንድ በየመኖሪያ ክልላቸው ምሽግ እየቆፈሩ መሆኑን ቀደም ሲል የተገለፀ ጉዳይ ነው። ሌሎች ከተሞችን ከሻዕቢያ ጥቃት የመከላከሉ ሚና ከመንግሥት በኩል መጠበቁን እንዳለ ሆኖ ሰሞኑን በኢንተር ፋክስ የተላለፈውን ዘገባ ከመረጃ ጥቅም ሰጪነቱ አንፃር አቅርበነዋል።</p>

<p>የአሶሲያትድ ኘሬስ ሪፖርተር የሆነችው ጁሊያ እስቲዎርት ከአስመራ ባስተላለፈችው ዘገባ የኤርትራ መንግሥት ቁጥራቸው 10 የሆኑ የሚግ-29 ተዋጊ ጀት አውሮኘላኖች ማግኘቱን ገልፃለች። ቁጥራቸው ከ 6 የሚበልጡ የራሺያ የአቪዬሽን ምርት ሚንስትር ባለሥልጣኖች ፣ የራሺያ ፓይለቶችና ቴክኒሺያኖች አስመራ እንደነበሩም አመልክታለች።</p>

<p>የኤርትራ አየር ኃይል ቁጥራቸው 6 የሆኑ የጣሊያን አርማቺ መሃ-339 ህሆ የስልጠና አውሮኘላኖች ወደ አጥቂነት ተለውጠው ለውጊያ የተሰለፉ ከመሆናቸውም ሌላ 8 የፊንላንድ «ሮዲጐ » የሥልጠና አውሮኘላኖችና ሁለት መል -17 ሄሊኮኘተሮች እንዳሉት ሪፖርተር ጁሊያ በሪፖርቷ ጠቁማለች እና « የጄን ዲፌንስ ዊክሊ » መጽሄት እንደዘረዘረው በአሁኑ ጊዜ የአንድ ሚግ -29 አውሮኘላን ዋጋ አዲሱ ከ20-25 ሚሊዮን ዶላር ሲያወጣ ጥቅም ላይም የዋለውም ሌሎች ደግሞ ከ15-20 ሚሊዮን ዶላር እንደሚያወጡ ይገልጣል።</p>

<p>የኤርትራ መንግሥት ባለፈው ዓመት ለመከላከያ ያዋለው ገንዘብ 87 ሚሊዮን ዶላር ነበር። በዚህ ዓመት ኤርትራ ጠቅላላ ወጪዋ 340 ሚሊዮን ዶላር ይደርሳል። የሚል ግምትም እንዳለ የአሶሲየትድ ኘሬስ ሪፖርተር ጁሊያ እስቲዋርት ገልጣላች።</p>

<p>በመጨረሻም ጁሊያ በሰጠችው ማጠቃላያ ኢትዮጵያና ኤርትራ ባለፈው ግንቦት ወር የድንበር ግጭት ካደረጉ ወዲህ ሁለቱም ወገኖች ኃይላቸውን በማጠናከር በአሁኑ ጊዜ 20ዘ000 ወታደሮች የ1000 ኪሎ ሜትር ርዝመት ባለው የጋራ ድንበራቸው ላይ ተፋጠው እንደሚገኙና ኢትዮጵያ ግዛቱ የእኔነው ስትል ኤርትራም በቅኝ ገዢዎቿ ካርታ መሠረት ቦታዎቹ የኔ ናቸው በማለት የቀረበውን የሰላም እቅድ አልቀበልም ብላ ፍጥጫው መላ በጠፋበት ሁኔታ ላይ እንደሚገኝ በመግለፅ ዘገባዋን አጠቃላለች።</p>

<p>ቀደም ሲል የሽራሮና የባድሜ ወረራ እንደተፈፀመ የኤርትራ አየር ኃይል መቀሌን መጥቶ የደበደበው ሞዲፋይ ታደርጐ ከስልጠና ወደ ማጥቂያ አውሮኘላንነት በተቀየረው አርማቺ መሃ-339 ህሆ አውሮኘላን መሆኑን ተገልጿል።</p>


</body>
</html>
