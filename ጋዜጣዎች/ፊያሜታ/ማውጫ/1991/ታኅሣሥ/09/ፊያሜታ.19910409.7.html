<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኡጋድጉ ስብሰባ የመጨረሻና ጠንካር አቋም ይወስዳል ተብሎ ይጠበቃል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center">የኡጋድጉ ስብሰባ የመጨረሻና ጠንካር አቋም ይወስዳል ተብሎ ይጠበቃል</h2>


<p>ታህሳስ 8 ቀን ሐሙስ በኡጋዱጉ ለሁለት ቀናት የተከፈተው የአፍሪካ አንድነት ድርጅት ያዘጋጀው የመሪዎች ስብሰባ 2ኛ የአፍሪካ መሪዎች የተገኙበት ሲሆን ጉዳያቸው በቀዳሚ አጀንዳነት የሚታይላቸው የኢትዮጵያ ጠ/ምኒስትር መለስ ዜናዊ የኤትራው ኘሬዝዳንት ኢሳያስ አፈወርቂና የዲሞክራቲክ ኮንጐው ሎሬ ካቢላ ይገኙበታል።</p>

<p>ስብሰባው በመጀመሪያ ቀን ውሎ ከድርጅቱ የግጭት አስወጋጅ ከፍተኛ አካል የሚቀርበውን ሪፖርት ከሰማ በኋላ በዚያ ላይ ተረማምዶ የውሣኔ ሃሣቦችን አንደሚያቀርብ ተገልጧል።</p>

<p>በቀዳሚ ከሚታዩት ጉዳዩች መፍትሄ ያጣው የኢትዮጵያና የኤርትራ የድንበር ግጭት ሁኔታ የኤርትራ ደጋግማ አልቀበለውም ስላለችበት ጉዳይ ይሆናል። እስካሁን የአፍሪካ አንድነት ድርጅት በቂ ጊዜና ትዕግስት ለኤርትራ መሪዎች የሰጠ በመሆኑ በዚህ ወሣኝ ስብሰባ ላይ ኤርትራ ለድርጅቱ ህግጋት ተገዢ መሆን አለመሆኑ የሚፈትን ውሣኔ ሊሰጥ እንደሚችል ተሰምቷል።</p>

<p>በዚህ ስብሰባ ላይ የሚቀርበውን አስታራቂ ሃሣብም ሆነ ውሣኔ ኤርትራ እንደተለመደው አልቀበለውም የምትል ከሆነ ቀጣዩ በሁለቱ አገር መካከል የተፈራው ጠቅላላ ጦርነት ፈንድቶ አካባቢውን ጭምር እንዳያምሰው ተሠግቷል።</p>

<p>በሌላ በኩል የኤርትራ መሪዎች ከያዙት መሬት እንዲለቁ የሚጠይቅ አስታራቂ ሃሣብ ፍፁም የማይቀበሉ በመሆኑ አሁንም በዚህ ስብሰባ ላይ እቅዱን ይቀበላሉ የሚል እምነት እንደሌለ በርካታ የአካባቢው የፖለቲካ ተንታኞች ይናገራሉ። ሆኖም ይህ የመጨረሻና ወሣኝ የሆነው ስብሰባ ውጤት በኤርትራ መሪዎች ተቀባይነት ካለገኘ ከጦርነቱ መፈንዳት ባሻገር የሻዕቢያ መሪዎች በተባበሩት መንግሥታት ማዕቀብ ሊጣልባቸው የሚችል በመሆኑ በጦርነቱ ለመግፋትም ሆነ ለሕዝባቸው የእለት ምግብ እንኳን ለማቅረብ በማይችሉበት ደረጃ ላይ ሊደርሱ ይችላሉ የሚል እምነት አለ።</p>


</body>
</html>
