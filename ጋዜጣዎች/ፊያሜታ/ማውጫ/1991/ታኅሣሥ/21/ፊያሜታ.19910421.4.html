<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የምግብ የትንባሆና መጠጥ ፌዴሬሽን ፕሬዝዳንት ኢህአዴግን ከአስመራ ኮነኑ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">የምግብ የትንባሆና መጠጥ ፌዴሬሽን ፕሬዝዳንት ኢህአዴግን ከአስመራ ኮነኑ</h1>



<p>የምግብ የትንባሆና የመጠጥ ፌዴሬሽን ኘሬዝዳንት የነበሩት አቶ የማነ ቢረጋ ከአዲስ አበባ ተባረው ከሄዱ በኋላ ከኤርትራ ሬዲዮ ጣቢያ ጋር ባደረጉት ቃለ ምልልስ ኢህአዴግን ኮንነዋል።</p>

<p>አቶ ይማነ ቢረጋ ከረጅም ቃለ መጠየቅ በኋላ በመጨረሻው ላይ ለሕዝቡ የሚያስተላልፉት መልእክት ካለ ተጠይቀው ሲመልሱ ጦርነቱ ጥፋት ነው። ኢህአዴግ ደርግን ለስንት አመት ጦረኛ እያለ ሲኮንነው ኖሮ ሲያበቃ አሁን የጦርነት ነጋሪት ሲጐስም ያሣዝናል። የኢትዮትያ ሕዝብ ይህንን ማሰብ አለበት። ሌላው ምሁራን ናቸው የሚባሉ ሰዎች አሉ። በርግጥ አንድ አላማ አላቸው የኤርትራ ሕዝብና የትግራይ ሕዝብን ካጋጨን የፖለቲካ ጠቀሚታ የምናገኘው ይላሉ ...</p>

<p>« ሆኖም በአገር ዋጋ ... በሰው ሕይወት ዋጋ የፖለቲካ ጥቅም ማግኘት ስህተት መሆኑን መገንዘብ አለባቸው። እናም ጦርነቱ እንዲቀጥል የሚገፋፋ ለሚዲያ የሚቀርቡ ምሁራን በጣም በጣም ያሣዝኑኛል። ትክክል አለመሆናቸውን ሊያውቁ ይገባል።</p>

<p>« ሌላው እንግዲህ ያጋጠመኝ እኔ ወደኤርትራ በምባረርበት ጊዜ ቀደም ብለው ከሰራተኛ አመራር ሊያወርደኝ ወያኔ እንቅስቃሴ አድርጓል። በዚያን ወቅት የፌዴሬሽኑ የምክር ቤት አባላት የፌዴሬሽኑ ሠራተኞች የወያኔን መመሪያ አንቀበልም ብለው በስልጣኔ ላይ እንድቆይ ላደረጉት ቆራጥ አቋም በዚና አጋጣሚ ላመሰግናቸው እወዳለሁ።</p>

<p>« አሁንም ወደ ዋናው የኢትዮጵያ ሠራተኛ ጉዳይ ስመጣ ራሱ ነፃ ካደረገ ዛሬ ያሉት የአመራር አባላት ገንዘቡን እየተቀራመቱት ነው። ደርግ እንኳን ያስቀመጠው ገንዘብ ሣይቀር እየወሰዱት ነው። ስለዚህ ሰራተኛው እራሱን ነፃ አድርጐ መታገል አለበት » በማለት ተናግረዋል። አቶ የማነ ቢረጋ በአቶ ዳዊ ኢብራሂምና በሌሎች የአመራር አባልት ላይ የተፈፀመውን ተግባር ጨምረው የገለፁ ሲሆን ፣ ካለን የቦታ ጥበት አንፃር ሙሉውን ለማቅረት ሳንችል ቀርተናል።</p>


</body>
</html>
