<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ፕሮፌሰር አስራት ለንደን ለምስጋና፣ አሜሪካ ለህክምና ይጓዛሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ፕሮፌሰር አስራት ለንደን ለምስጋና፣ አሜሪካ ለህክምና ይጓዛሉ</h1>



<p>ከአምስት ዓመት በላይ በእስር ላይ የነበሩት ፕሮፌሰር አስራት እሁድ ታህሳስ 18 ቀን 1991 ዓ.ም ምሽት ላይ ለንደን መግባታቸው ታውቋል። ለዝግጅት ክፍላችን የደረሰው ዘገባ እንዳመለከተው ኘሮፌሰር አስራት ወልደየስ ጉዞአቸውን ወደ ለንደን ያደረጉት በዚያ ለሚገኙና ለሣቸው መፈታት ከፍተኛ ትግል ላደረጉ ኢትዮጵያዊያንና የውጪ ዜጐች ምስጋና ለማቅረብ ነው ተብሏል።</p>

<p>የኘሮፌሰር አስራት ወልደየስ ቀጣዩ ጉዞ የሚሆነው ወደ አሜሪካን ሲሆን ፣ ቀጣዩ የህክምና ሂደት ዋሽንግተን ውስጥ እንደሚሆን ታውቋል። ኘሮፌሰር አስራት ወልደየስ ከቀኑ በ 6 ሰዓት ወደ ሎንደን ከመሄዳቸው አንድ ሰዓት ተኩለ ቀደም ብሎ ወደ ቦሌ አየር ማረፊያ ካመጡአቸው በኋላ አሸኛኘት የተደረገላቸው መሆኑን በስፍራው ተገኝቶ የነበረ ሪፖርተራችን ገልጿል።</p>

<p>በዕለቱ የኘሮፌሰር አስራት ወልደየስ ምስል ያለበት ካናቴራ ያደረጉ ቁጥራቸው በርካታ የሆኑ የመዐህድ አባላት ደጋፊዎችና የኘሮፌሰሩ ወዳጆች በስፍራው ተገኝተው ደስታቸውን ሲገልጡ ታይታዋል። በሌላ በኩል ደግሞ በሚቀጥለው ሣምንት መዐህድ ስለኘሮፌሰር አስራት መፈታት ሊያደርግ የነበረውን ሕዝባዊ ስብሰባ መሰረዙን ከድርጅቱ የወጣው መግለጫ አረጋግጦል። እንደደረሰን ተጨማሪ ዘገባ ከሆነ ኘሮፌሰር አስራትን የማስፈታቱ ጥያቄ እየገፈ መምጣቱና መዐህድ ሕዝባዊ ስብሰባውን ከማድረጉ በፊት ኢህአዴግ በራሱ ጊዜ ፈታቸው እንዲባል የተፈፀመ የፖለቲካ ጨዋታ ነው የሚሉ ሀሣቦች ቀርበዋል።</p>

<p>መዐህድ በቀጣዩ ሣምንት ሕዝባዊውን ስብሰባ ለማድረግ የፖስተርና ሌሎች ክፍያዎች ከፈፀመ በኋላ ሕዝባዊ ስብሰባውን መሠረዙ አግባብ እንዳልሆነ የሚገለፁ ወገኖችም አሉ። የኘሮፌሰርን መፈታት ምክንያት በማድረግ ሕዝባዊ ስብሰባው መቀጠል ነበረበት የሚሉ አልታጡም። ከዚህም በተጨማሪ የኘሮፌሰር አስራት ወልደየስ መፈታትስ የትግሉ የመጨረሻው ግብ ይሆናል ወይ ? የሌሎች ስቃይና መከራስ አብቅቷል ? የሚሉና ተጨማሪ ጥያቄዎችን የሚያነሱት ወገኖች ሕዝባዊ ስብሰባው መሰረዝ የለበትም ሲሉ ሃሣባቸውን ገልፀዋል።</p>

<p>ኘሮፌሰር አስራት ከዚህ ቀደም ሕዝብን በመንግሥት ላይ አነሳስተዋል በሚል የተከሰሱበትንና የተፈረዳባቸውን የአምስት ዓመት እሥር ያጠናቀቁ ሲሆን ፣ አሁን አዲስ የተመሰረተባቸው ክስ ከዚህ ቀደም ፍርድ ቤትን ደፍረሀል የሚል መሆኑን ለዝግጅት ክፍላችን የደረሰን ዘገባ አመልክቷል።</p>


</body>
</html>
