<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>መለስና ኢሳያስ ማስጠንቀቂያ ደረሣቸው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">መለስና ኢሳያስ ማስጠንቀቂያ ደረሣቸው</h1>


<p>በአለም አቀፍ ደረጃ በፖለቲካ በሐይማኖት በሠብአዊ መብት ተሟጋችነትና አድናቆት ያላቸው ሊቃውንት የኢትዮጵያ ጠ/ሚኒስትር ለአቶ መለስ ዜናዊና ለኤርትራው ኘሬዝዳንት ኢሳያስ አፈወርቂ በሁለቱ አገሮች መካከለ ድንገት የተቀጣጠለው ግጭት ወደ ከፋ የጦርነት ደረጃ ተሸጋግሮ በዜጐች ላይ እልቂትና በአገሮችም ላይ ጥፋት ከመድረሡ በፊት ሁኔታው ሰላማዊ መፍትሄ እንዲያገኝ ለሠላሙ መንገድ ጥረት አንዲያደርጉ ግልጽ ደብዳቤ መላካቸውን የኢንተርናሽናል ሄራልድ ትሪቢውን ዲሴምበር 17 ቀን ባወጣው እትሙ ዘገበ።</p>

<p>ሊቃውንቱ በደብዳቤያቸው ሁለቱ መሪዎች ለአገሮቻቸው የራስን ዕድል በራስ የመወሰን ዕድል በመስጠት ወደ ብልጽግና ጐዳና እንዲያመሩ ያደረጉ መሆናቸውን በመጥቀስ የነሡን ፈለግ በመከተል አዲሲቷን አፍሪካ ለመገንባት አይነተኛ ምሳሌነታቸው ተደንቆ ባለበት ወቅት የተቀጣጠለው ግጭት ለከፋ ጥዳትና ለረጅም ጊዜ ጦርነት የሚዳርግ የመጨረሻ ውጤቱመ ክስረት መሆኑን በማመልከት እንዲህ ዓይነቱ ጦርነት የሚፈነዳ ከሆነ በታሪክ ተጠያቂነትን እንደሚያስከትልም አስጠንቅቀዋል።</p>

<p>በመጨረሻም ሁለቱ አገሮች ለሠላማዊ መፍትሄው አስፈላጊ የሆኑ እርምጃዎችን እንዲወስዱ በሠብአዊነት ስም ጥሪያቸውን አሠምተዋል።</p>

<p>ይህን ግልጽ የማስጠንቀቂያ ደብዳቤ የላኩት በጠቅላላው 32 ሊቃውንት ሲሆኑ ከነዚህ መሃከል አምባሳደር መሐመድ ሳህኑን የተባበሩት መንግሥታት ድርጅት ዋና ፀሐፊ የአፍሪካ ልዩ መልዕክተኛ ዶክተር ካቱሚሊ ማሴሬ የቀድሞ የቦስዋና ኘሬዝዳንት ሚስተር ዲስሞንድ ቱቱ የደቡብ አፍሪካ አቡንና የኖቤል ሽልማት ተሸላሚ ዶክተር ወሌ ሶያንካ የኖቤል ሽልማት ተሻላሚና በናይጀሪያ የዲሞክራሲ ለውጥ እንዲደረግ ሲታገሉ የቆዩ ሚስተር አሊ ሴንጉን አባ ሳንጆ የቀድሞ የናይጀሪያ ኘሬዝዳንትና አሁንም እጩ ተወዳዳሪ ሚስስ ሳያኮ ኦጋታ የተባበሩት መንግሥታት የስደተኞች ከፍተኛ ኮሚሽነር ይገኙበታል።</p>


</body>
</html>
