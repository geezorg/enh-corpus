<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ቤተ ክህነት የተባረሩት ሠራተኞቿን መመለስ አቀበት ሆኖባታል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center">ቤተ ክህነት የተባረሩት ሠራተኞቿን መመለስ አቀበት ሆኖባታል</h2>
<h3 class="align-center"><li>በጀታቸም በየፊናው ተበትኖባቸዋል</li></h3>


<p>የፓትርያርኩን አስተዳደራዊና ሃይማኖታዊ ተግባር አግባብነት የሌለው ነው፣ በሚል በመቃወማቸው የተባረሩት ሠራተኞቿን ቤተክህነት ወደ ሥራ ለመመለስ አቀበት እንደሆነባት ተነገረ።</p>

<p>ድርጊቱ ለተባረሩት ሠራተኞች ቀርቶ የማይመለከታቸው ገለልተኛ ታዛቢዎችን ጭምር የሚያስደምም እንቆቅልሽ እንደሆነ ነው የሚናገረው። በቤተ-ክህነቱ ውስጥ ዳኝነት ደብዛው የጠፋ፣ ሥራዎች የሚከናወኑት በአምባገነንት ብቻ መሆኑንም የሚያመለክተው የነባር ሠራተኞችን ደመወዝ እንደቅርጫ ሥጋ በመቀራመት፣የወጡት እንደማይመለሱ በመቁጠር፣የተባረሩት ሠራተኞች፣ እግራቸው ከቤተ-ክህነት እንደወጣ በጀታቸው የመበተኑ ነገር ነው።</p>

<p>እነዚህ በትልቅ ኃላፊነት የነበሩትና ነባር ሠራተኞች በቅርቡ ወደ ሥራ እንደሚመለሱ ተደርጎ ጥሪ ከተደረገላቸው በኋላ ቤተ-ክህነቷ በሥራ ላይ ለመመደብ አቀበት ሆኖባት እንደገና ደጅ በማስጠናትና የግፍ ግፍ በመፈፀም በጀታቸው ለሌሎች የተበተነ መሆኑን ለአላፊ አግዳሚ በመተረክ ለሁለት ወራት የተጠጋ ጊዜ በማጉላላት እንደሆነችም ታዛቢዎች በአፅንኦት ይገለፃሉ።</p>

<p>እንደታዛቢዎቹ ገለፃ ከሆነ፣ የቤተ-ክህነቱ ኃላፊዎች በራሳቸው የመወሰን ሥልጣን የሌላቸው ከመሆናቸውም በላይ የተባረሩት ሠራተኞች እንዲመለሱ ከማይሹት ጋር ተዳምሮ የፓትርያርኩ «እንዲመደቡ» የምትለዋ የመጨረሻ ትዕዛዝ እስክትተላለፍ መጉላላት የግድ እንደሆነባቸው ነው የሚናገረው። ፓትርያርኩም ለሁለት ወራት ያላነሠ ጊዜ ተቃዋሚዩቻቸውን ማጉላላቱንና ደጅ ማስጠናቱን የንስሐ ጊዜ እንዲሆናቸውና፣ ያለሳቸው መልካም ፈቃድ በሥራ ላይ የመመደብ እድል እንደማያገኙ ለማሳወቅ እንደሆነ አስተያየታቸውን የሚሠነዝሩም አልጠፋም። «ተልባ ቢንጫጫ....»ዓይነት ተቃዋሚዮቻቸው ጩኸትና ደጅጥናት ወደ ፓትርያርኩ ጆሮ ደርሶ ለመፍትሔ አላበቃም፣ በአንዱ ጆሮአቸው ሰምተው በሌላኛው ማፍሰስ መሆኑን ጉዳዮን የሚያውቁት ወገኖች አስረድተዋል።</p>

<p>በሌላ በኩል ከተባረሩት የቤተ- ክህነት ሠራተኞች ማካከል ለአራት ሰዎች ትናንት ወደ ማታ አካባቢ ወደ ሥራ አንዲመለሱ ደብዳቤ እንደደረሳቸው ዘግይቶ የደረሰን ዜና አመልክቷል።</p>


</body>
</html>
