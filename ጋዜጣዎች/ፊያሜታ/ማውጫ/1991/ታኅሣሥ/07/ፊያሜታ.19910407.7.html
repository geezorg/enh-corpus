<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"ነገር ሁሉ በሦስት ምስክር ይፀናል"</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">"ነገር ሁሉ በሦስት ምስክር ይፀናል"</h1>
<h2 class="align-center">የፓርያርኩ ስም እንዳይጠራ አቋም የወሰዱት ክፍሎች ወደ ሦስት ከፍ አሉ</h2>


<p>እንደ ቤተ-ክርስቲያኒቱ ሕግና ሥርዓት መሠረት የፓትርያርኩና የሊቀ ጳጳሳት ስም በፀሎት አገልግሎት የሚጠራ ሲሆን ፣ አሁን ያሉትን ፓትርያርክ በማንኛውም የፀሎት አገልግሎት ስማቸው እንዳይጠራ አቋም የወሰዱት እስካሁን ብቻ ወደ ሦስት ከፍ ብለዋል።</p>

<p>አንደ ክፍለ ሀገር ሙሉ በመሉ ዳር እስከዳር ስማቸውን የማይጠራ ነው። ማለትም ትግራይ ፣ ሁለተኛው የአንቀፀ ምህረት ቅዱስ ሚካኤል ደብር ሲሆን ሦስተኛው ደግሞ በወረዳ 12 ቀበሌ 07 ክልል የሚገኘው የገነተ ኢየሱስ ደብር መሆኑን ከሥፍራው የደረሱን ምንጮች አስታውቀዋል። ከነሐሴ ወር 1990 ጀምሮ አስተዳዳሪ እንደሌለው የሚነገርለት የገነተ ኢየሱስ ደብር ፍትሕ ከቤተ - ክህነቱ በመነፈጉ ምክንያት ለሠራተኞች እንኳ ከባንክ ደመወዝ አውጥቶ የሚከፍል በመጥፋቱ ከእለት ገቢ ገንዘብ እየተከፈላቸው እንደሚገኝ ምንጨቹ አክለው ገልፀዋል።</p>

<p>ፓትርያርኩ መንበረ ሥልጣኑን ከጨበጡበት ቀን ጀምሮ በአንቀፀ ምህረትና በገነተ ኢየሱስ ደብሮች ላይ ጭቅጭቅ ቀጥሎ ቤተ- ክህነቱ አንድ ዓመት ለገነተ ኢየሱስ ሲፈርድለት ፣ አንድ ዓመት ለአንቀፀ ምህረት ሲፈርድለት ፣ ሁለቱም ዘላቂ መፍትሄና ዳኝነት ሣያገኙ በንትርክ ውስጥ እንደሚገኙ ምንጮቹ አስረድተዋል። ከዚህ የተነሣ የአንቀፀ ምህረት ደብር ከማንኛውም የፓትርያርኩ ህብረት ከተገለለ ዓመታትን ያስቆጠራ ሲሆን ፣ ቤተ-ክህነትም ደብሩን በማጣቷ እርሟን ካወጣች ቆይታለች ሲሉ ታዛቢዎቹ ይናገራሉ። ውስጥ አዋቂዎቹ እንደሚሉት አዲስ አበባና በክልሉ የሚገኙትን አድባራት የየክፍላተ ሀገራቱ የስልክ ቁጥጥር በቤተ- ክህነት በአጀንዳ እየተዘጋጀ በየዓመቱ ከሚወጣው ሣይቀር የአንቀፀ ምህረት ስልክም ሆነ አድራሻ የተሰረዘ መሆኑን ተናግረዋል።</p>

<p>ደብሩም በወነሰደው ጠንከር ያለ አቋም ይዚህ ዓመት የቤተ- ክህነቱ ዳኝነት ወደ አንቀፀ ምህረት ያጋደለ መሆኑን የተረዱትና ተለዋዋጭ ውሣኔ ያስቸገራቸው የገነተ ኢየሱሶች ደግሞ የፓትርያርኩ ስም እንዳይጠራ የትግራይ ሀገረስብከትንና የአንቀፀ ምህረትን ፈለግ እንደተከተሉ እንደሆነም ለመረዳት ተችሏል። የመጨረሻ ውሳኔያቸውን ለማወቅ ፍላጐት አንፃር አንዳንድ ካህናት ከሚጠሯቸው በስተቀር ብዙዎቹ የፓትርያርኩን ስም እንደማይጠሯቸው ተገልጿል።</p>

<p> "ነገር ሁሉ በሦስት ምስክር ይፀናል" እንደሚባለው ፣ አንድ ክ/ሀገር ሁለት አድባራት ፣ በድምሩ ሦስት ክፍሎች የፓትርያርኩን ስም አይጠሯቸውም ቀጣይ የፓትርያርኩ ሕይወትና የካህናትና ምዕመናን ማህበራዊ ሕይወት ምን እንደማመስል የታወቀ ነገር የለም።</p>


</body>
</html>
