<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ለት.ል.ማ. ተብሎ ከካህናቱ አፍ ሲነጠቅ የነበረው ገንዘብ የውሃ ሽታ እንዳይሆን ተሠግቷል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center">ለት.ል.ማ. ተብሎ ከካህናቱ አፍ ሲነጠቅ የነበረው ገንዘብ የውሃ ሽታ እንዳይሆን ተሠግቷል</h2>


<p>በአዲስ አበባ ከተማ ከቤተ-ክህነት እስከ ሀገረ ስብከት ብሎም እስከ አድባራት የትግራይ ተወላጆች ለትግራይ ልማት ማህበር ተብሎ ከእያንዳንዱ ካህን /ሠራተኛ / ሲሰበሰብ የነበረው ገንዘብ የውሃ ሽታ እንዳይሆን በከፍተኛ ደረጃ ተሠግቷል።</p>

<p>በአሁን ሰዓት በፓትርያርኩ የእህት ልጅ አቶ ያሬድ ከበደ ሊቀመንበርነት በመመራት ላይ እንደሆነ የሚነገርለት ይኸው የካህናቱ የት.ል.ማህበር ለብዙ ዓመታት በመዲናችን አዲስ አበባ ከተማ በልዩ ልዩ አድባራት ያሉት የክልሉ ተወላጆች ካህናትና ሠራተኞች ለት.ል.ማ. ማጠናከሪያ ይሆን ዘንድ ከደመወዛቸው እየተቆረጠ መሆኑን የገለፁት ምንጮች የተቆረጠው ገንዘብ የግለሰቦች ኪስ ማደለቢያ ሆኖ ለታሰበለት ዓላማ ሣይውል እንዳይቀር የብዙዎቹ ሠራተኞች ሥጋት እየሆነ መምጣቱን ምንጮች አክለው ገልፀዋል።</p>

<p>ኑሮ በተጣበበት ዘመን ከቤተሰብ ኃላፊ ካህናት አፍ ሲነጠቅ የነበረው ይኸው ገንዘብ እስካሁን ኦዲት ንክቸ ያላደረገውና በቅርቡ ባለፈው ሣምንት አራት ኪሎ በሚገኘው የቤተ-ክህነት ጽ/ቤት በተደረገው የአካባቢው ተወላጆች ስብሰባ፣ኦዲት መደረግ እንዳለበት በተደረሰው ስምምነት / ውሣኔ / ኦዲት ሊደረግ መሆኑንም ከዚያው የደረሱን የዜና ምንጮች አረጋግጠዋል።</p>

<p>በትግራይ ልማት ስም በእነ አቶ ያሬድና መሰሎቻቸው ቅንብር እስከ አክሱም ድረስ በርካታ አውቶብሶችን ለጉዞ በመኮናተር ብዙ ገንዘብ ከምዕመናኑ በመቀበልና በደርሶ መልስ በጐንደር ጣና ያሉት ታሪካዊ ቦታዎችን ትጉ"በኛላችሁ በሚለው ከፍተኛ ገንዘብ የወጣ መሆኑን ምንጮቹ አመልክተው በእነዚህና በመሣሰሉት ለትግራይ ልማት ማህበር የወጣው ገንዘብ በአግባቡ ለክልሉ ልማት መጠቀሚያነት የማይውል ሆኖ ከተገኘ ኃዘን ብቻ ሣይሆን ብስጭት እንደሚያስከትል ከወዲሁ እየተነገረ ነው።</p>

<p>ለሁሉም ግን ከኦዲት በኋላ የሚባል ስለሆነ በትዕግስት እንጠባበቅ የሚለው የብዙዎቹ ምርጫ ሆኖአል።</p>


</body>
</html>
