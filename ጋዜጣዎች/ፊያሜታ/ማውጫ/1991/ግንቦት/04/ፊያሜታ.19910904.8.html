<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያዊያን በዋሽንግተን ታላቅ የሙዚቃ ፌስቲቫል አደረጉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ኢትዮጵያዊያን በዋሽንግተን ታላቅ የሙዚቃ ፌስቲቫል አደረጉ</h1>


<p>በአውሮፓ በአሜሪካና በካናዱ የሚገኙ ቁጥራቸው 3500 የሚሆኑ ኢትዮጵያዊያን የተሰባሰቡት 70 አርቲስቶች የተካፈሉበት የሙዚቃ ፌስቲቫል በዋሽንግተን መደረጉ ተዘገበ።</p>

<p>ገቢው በኢትዮ-ኤርትራ የድንበር ውጊያ ከቤት ከንብረታቸው ለተፈናቀሉ ኢትዮጵያዊያን እንዲውል ታስቦ በተዘጋጀው በዚህ የሙዚቃ በዓል የተከፈተው በሰሜን አሜሪካ የኢትዮጵያ የሙዚቃ ማህበር ፕሬዚዱንት በአቶ ታማኝ በየነ መሆኑም ታውቋል።</p>

<p>አርቲስት ታማኝ በየነ ኢትዮጵያዊያንና አርቲስቶቿ ለኤርትራ ፍቅር ብዙ በመልፋት መስራታቸውንና እነሱ ግን ሳይቀበሉት ቀርተው ልፋታችን መና ቀርቷል ሲል በንግግሩ መግለጡ ተዘግቧል።</p>

<p>በኢትዮጵያና በኤርትራ የድንበር ግጭት በተቀጣጠለው ውጊያ ብዙ ህዝብ መፈናቀሉን ባጠቃላይ የኤርትራ መንግስት ከተቋቋመ ወዲህ በህብረተሰቡ ዘንድ ሰው ሰራሽ ችግሮች የተፈጠሩ መሆኑን በማብራራት ያንን ችግር ለመቋቋም ተገቢውን እርዱታ ለማድረግ ፌስቲቫሉ መዘጋጀቱን አርቲስት ታማኝ አብራርቷል።</p>

<p>ባለፈው እሁድ እዚህ አዲስ አበባ ውስጥም ከፍተኛ ህዝብ በተገኘበት በመስቀል አደባባይ ከ10 በላይ ባንዶችና ከ300 በላይ አርቲስቶች በተካፈሉበት ታላቅ ፌስቲቫል በአዲስ አበባ ተካሂዷል። በዚህ በዓል ላይ ከአንጋፋው እውቅ አርቲስት ጀምሮ በኢትዮጵያ ያሉ ታዋቂ አርቲስቶችና ኮመዲያኖች ተካፋይ ሆነዋል።</p>

<p>በሌላ በኩል በውጪ የሚገኙ ኢትዮጵያን በተመሳሳይ መልኩ በተለያዩ ቦታዎች ተመሳሳይ ፌስቲቫሎችን በማዘጋጀት የተፈናቀለውን ወገናቸውን ለመርዱት ውጥን እንዱላቸውም ታውቋል።</p>


</body>
</html>
