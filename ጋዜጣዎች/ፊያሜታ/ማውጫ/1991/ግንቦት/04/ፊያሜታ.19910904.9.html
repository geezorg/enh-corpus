<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአለም ቀይ መስቀል 300 ምርኮኛ የኤርትራ ወታደሮችን መጎብኘቱን አመለከተ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">የአለም ቀይ መስቀል 300 ምርኮኛ የኤርትራ ወታደሮችን መጎብኘቱን አመለከተ</h1>


<p>ከአለም ቀይ መስቀል ማህበር አንድ የልዑካን ቡድን በኢትዮ-ኤርትራ ጦርነት ላይ የተማረኩበትን 300 የኤርትራ ምርኮኛ ወታደሮችን አሉበት ቦታ በመሄድ ለሁለት ቀናት በመጎብኘት በግልም በ3ኛው የጄኔቫ ኮንቬንሽን ህጎች መሰረት ቃለ መጠይቅ ያደረገላቸው መሆኑን አዲስ አበባ የሚገኘው የአለም ቀይ መስቀል ቢሮ መግለጫ አመልክቷል።</p>

<p>አንድ የጤና ባለሙያን ያካተተው የአለም ቀይ መስቀል ኮሚቴ ቡድን በኢትዮጵያ ሰራዊት የተማረኩትን የኤርትራ ወታደሮች በቀይ መስቀል የምርኮኞች መዝገብ ከመመዝገቡም በላይ በግል ለእያንዱንዱቸው ቃለ መጠይቅ ማድረጉንም ገልጿል።</p>

<p>የአለም ቀይ መስቀል የአዲስ አበባ ቢሮ ከነዚህ አዲስ ምርኮኞች በተጨማሪ በብላቴ የሚገኙ የጦር ሜዱ ምርኮኞችንና ኤርትራዊያን እስረኞችን በመደበኛ ፕሮግራም እየሄደ የሚጎበኛቸው መሆኑንም አስታውቋል።</p>

<p>በዚህም የቀይ መስቀል ቡድን የምርኮኞቹና የስቪል ኤርትራዊያን እስረኞች የአያያዝ ሁኔታ የአለም አቀፉን የሰብአዊነት ህግ የተከተለ መሆኑን እንደሚቆጣጠርም ጠቅሷል።</p>

<p>በኤርትራ ወገን ግን ለረጅም ጊዜ ኤርትራ ውስጥ የታሰሩ ኢትዮጵያዊያንና የጦር ሜዱ ምርኮኞች ሁኔታ ለማወቅ የአለም ቀይ መስቀል ማህበር ለኤርትራ መንግስት ተደጋጋሚ ጥያቄ ቢያቀርብም ያልተሳካለት መሆኑን አስታውቋል።</p>

<p>የኤርትራ ባለስልጣኖች ምንም ወንጀል ያልሰሩ በርካታ ኢትዮጵያዊያንን እያፈሱ ከማሰራቸውም ሌላ ምሽግ እንዲቆፍሩ ሲያደርጓቸው የቆዩ ከመሆናቸውም ሌላ በውጊያ ከጦር ሜዱ የተማረኩትንም አለም አቀፍ የጦር ሜዱ ምርኮኞች አያያዝ ደንብ በሚያዘው መሰረት ያልያዟቸው መሆኑ በተደጋጋሚ ዘገባ ቀርቦበታል።</p>


</body>
</html>





