<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>መሐመድ ሳህኑን አስመራ ላይ ኮምፓውሬን በመጠበቅ ላይ ናቸው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">መሐመድ ሳህኑን አስመራ ላይ ኮምፓውሬን በመጠበቅ ላይ ናቸው</h1>


<p>ለሁለተኛ ጊዜ የኢትዮጵያና የኤርትራን የድንበር ችግር ለመፍታት መጥተው ሳይሳካላቸው የተመለሱት የተባበሩት መንግስታት ልዑክ አምባሳደር መሐመድ ሳህኑን የደረሱበትን ለወቅቱ የአፍሪካ አንድነት ድርጅት ሊቀመንበር ለቡርኪናፋሶው ፕሬዝዱንት ለብሬይዝ ኮምፓውሬ ለማቅረብ እዚያ ቆይተው ለሁለተኛ ዙር ሙከራ አስመራ መግባታቸው ተዘገበ።</p>

<p>አምባሳደር ሳህኑን ካለፈው ቅዱሜ ጀምሮ አስመራ መገኘታቸውን የገለጠው የሬዲዮ ዘገባ እንዱመለከተው አምባሳደሩ የቡርኪናፋሶውን ፕሬዚዱንት መግባት የሚጠብቁ መሆናቸውንም አመልክቷል።</p>

<p>አምባሳደሩ አስመራ ሲገቡ የተቀበሏቸው የኤርትራ የውጪ ጉዱይ ምኒስትር አቶ ሐይሌ ወልደተንሳኤ መሆናቸው ታውቋል አምባሳደር መሐመድ ሳህኑን አዲስ ሃሳብ ይያዙ አይያዙ ባይታወቅም አሁን በድጋሚ የተመለሱትም እንደገና ሰላማዊ መፍትሄ ፍለጋቸውን ለመቀጠል እንደሆነ ተመልክቷል። ግን በዚህ ሙከራቸው ብቻቸውን ሳይሆን ከቡርኪናፋሶው ፕሬዚዱንት ከብሌዝ ኮምፓውሬ ጋር እንደሚሆንም ተዘግቧል።</p>

<p>የኤርትራ መንግስት የአፍሪካ አንድነት ድርጅትን የሰላም እቅድ ተግባራዊ ለማድረግ በአሁኑ ጊዜ በጣም የተቻኮለው ለሌላ ሳይሆን የሁለቱ መንግስታት ጦር እንዲራራቅ የሚለውን ነጥብ በቅድሚያ ተግባራዊ እንዲሆንለት ነው። ነገር ግን ከኢትዮጵያ ግዛት ለመውጣት ፍጹም ፈቃደኝነትን አላሳየም።</p>

<p>በኢትዮጵያ በኩል አቶ መለስ የኤርትራ ጦር ከአገራችን ካልወጣ ተኩስ ማቆሙ ተግባራዊ እንደማይሆን በማስገንዘብ ይልቁንም የሃይል እርምጃን የሚጋብዝ ይሆናል ብለዋል። የቡርኪናፋሶው ፕሬዚዱንት አስመራ ይገባሉ ተብሎ የተጠበቁት ባለፈው ሰኞቸ ነበር።</p>


</body>
</html>


