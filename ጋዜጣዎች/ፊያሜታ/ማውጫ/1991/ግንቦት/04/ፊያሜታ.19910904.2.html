<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ቪ-ኦ-ኤ የአማርኛው አገልግሎት እየለየለት ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ቪ-ኦ-ኤ የአማርኛው አገልግሎት እየለየለት ነው</h1>

<h2 class="align-center">ከውጪ የፖለቲካ ታዛቢ</h2>


<p>የቪ.ኦ.ኤ አማርኛ አገልግሎት ክፍል ክፍሉ ታደሰና ያሬድ ጥበቡ የሚባሉ ግለሰቦች በቅርቡ ከቀጠረ ወዲህ አድማጩን ግራ የሚያገባ አዲስ ክስተት እየታየበት መሆኑን በውጪ የሚገኙ አንድ ኢትዮጵያዊ የፖለቲካ ምሁር መግለጫቸው ተዘገበ።</p>

<p>አመልካቹ የቪ.ኦ.ኤ አማርኛ አገልግሎት ከአድማጭ የሚጠበቅበትን ቅን አገልግሎት የሚጻረር ስውር ተልዕኮ የማራመድ ዝንባሌ ያለው ሆኗል ብለው ይህ አዝማሚያ እነዚህ ሁለት ግለሶች ከመቀጠራቸውም ቀደም ብሎ የተጀመረና ደረጃ በደረጃ እያደገ የመጣ ነው ብለዋል።</p>

<p>አንዱንድ ማስረጃዎችን ሲጠቅሱም በመጀመሪያ የፕሮግራሙ ጊዜ በግማሽ መቀነሱን ጠቅሰው በመቀጠልም ሲየብራሩ የዚሁ ክፍል እንጋፋ ጋዜጠኛ የነበረውን ጌታሁን ታምራትን ወደ ሌላ ማዛወሩና የቀሩትን ነባር ጋዜጠኞች ከዋና ዋና ዝግጅቶች አግልሎ አብዛኞቹን ዝግጅቶች ልምድ በሌላቸው አዲስ ተቀጣሪዎች እንዲሸፈኑ ማድረጉን አመልከተዋል።</p>

<p>አያይዘውም ይህን አዲስ ዕቅድ ለማስፈጸም የሚያስችል የፕሮግራም ለወጥ ማድረጉና የእነዚህ ሁሉ ድምር ውጤት የሆነው የአብዛኛው የኢትዮጵያ ህዝብ ፍላጎትን ያገለሰ ወይም የተጻረረ ይዘት የሚያንፀባረቅ ዝግጅት መታየቱ ስውር ተልዕከ መኖሩን የሚጠቁሙ ፍንጮችነናቸው። ሲሉ ማወገዛቸውን ዘገባው አብራርቷል።</p>

<p>በአሜሪካ ድምፅ የአማርኛ አገልግሎት አሁን በቅርቡ ክፍሉ ታደሰና ያሬድ ጥበቡ እያዘጋጁ ሚያቀረቡት የዲሞክራሲ ፕሮግራም ወይም በተለያዩ አጋጣሚወች ምሁራንን የፖለቲካ ሰዎችንና ታዋቂ ግለሰቦችን ለቃለ ምልልሰ የሚያቀርቡባቸው ዝግጅቶቻ የጥናት የምርምር ሪፖርቶች የህንኑ ስውር ተልዕኮ የሚያንፀባርቁ ናቸው። ሲሉም ጠቁመዋል።</p>

<p>ቅሬታቸውን ያቀረቡት ኢትዮጵየዊ ምሁር ሲያብራረም አሜሪካ አፍሪካንና ሌሎች የሶስተኛው ዓለም አገሮችን የብሔራዊ ጥቅሟ ተቀጥላና አገልጋይ ለማድረግ ጥረት ማድረግ ከጀመረች ዓመታት ተቆጥረዋል። ይህን አላማ ተግባረዊ ለማድረግ አሜሪካኖች የሚጠቀሙበት ዋና ዘዴ አላማ ያደረጉትን ህብረተስብ በተለይ የነቃውን ክፍል አመለካከትና ግንዛቤ እነሱ በሚፈልጉት መንገድ በመቅረጽና በማሽከርከር ነው በማለት ይህም ፕሮግራም የዚያ ተቀጽላ ነው ሲሉ ኮንነዋል።</p>


</body>
</html>
