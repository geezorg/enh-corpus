<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የደቡብ ጐንደር ህዝብ በረሃብ እየተጠቃ መሆኑ ተገለፀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">የደቡብ ጐንደር ህዝብ በረሃብ እየተጠቃ መሆኑ ተገለፀ</h1>


<p>በደቡብ ጎንደር ክልል በጋይንት አውራጃ ታች ጋይንት ላይ ጋይንት ታች ነገላ ላይ ነገላ በመባል የሚታወቀው አካባቢ ነዋሪ የሆነው ህዝብ በረሃብ አየተጠቃ መሆኑን አካባቢውን ተዘዋውረው የተመለከቱት አንድ የሃይማኖት አባት ገለጹ።</p>

<p>እጅግ ለከፋ የረሃብ አደጋ የተጋለጠው የአካባቢው ህዝብ በእርዛት ከመሰቃየትና ከዕለት ጉርስ እጦት የተነሳ ቀዬውን እየለቀቀ ለስደት እየተዱረገ እንደሚገኝና ለዚህ ሁሉ መፈናቀል የዱረገው ባለፈው አመት በቂ የሆነ ዝናብ ሳይዘንብ በመቅረቱ እንደሆነ ስማቸው እንዲገለጽ ያልፈለጉት እኚëህ አባት የአካባቢውን ህዝብ የችግር መነሻ ጠቅሰው ገልፀዋል።</p>

<p>አንዱንድ የእርዱታ ሰጪዎች ምግብ ለስራ በሚል አልፎ አልፎ እርዱታ እየሰጡ መሆናቸውን የጠቆሙት አባት እንዱመለከቱተ የሚሰጠው እርዱታ በቂ ሆኖ ባለ መገኘቱ አሁንም የግል በጐ አድራጊዎችም ሆነ መንግስት በሞት አፋፍ ላለውና ወደ ስደት እየነጎደ ለሚኘው የጋይንት ህዝብ በቀለብም ሆነ በልብስ ረገድ ተረባርቦ ህዝቡን ከመፈናቀል ችግር መታደግ እንዱለባቸው አሳስበዋል። በማያያዝም የሰማነውን እንናገራለን ያየነውን እንመሰክራለን ነውና በተጠቀሰው አካባቢ ተዘዋውሬ በአይኔ የተመለትኩትን ለኢትዮጵያ ህዝብ ለመግለጽ ሃይማኖተዊ ግዴታ ስላለብኝ ለወገን ደራሽ ወገን መሆኑን በመረዱት ማንኛውም ኢትዮጵያዊ በሚችው አቅሙ መርዱት አለበት ብለዋል።</p>

<p>በየአካባቢው በመዘዋወር የወንጌል ትምህርት በመስበክና በማጽናናት ለትንሽ ጊዜ የቆዩት እኚህ የሃይማኖት አባት እንዱሉት ምንም እንኳን በአሁኑ ጊዜ በጦርነት ሳቢያ የተፈቀሉትና የመንግስትም ሆነ የእርዱታ ሰጪዎችን እጅ የሚመለከቱትት አያሌ ኢትዮጵያውያን ቢሆኑም የጋይንት ህዝብ አንገብጋቢ ወቅታዊና የረሃብ የእርዛት ችግርም አፋጣኝ መልስ የሚያሻው ነው ሲሉ አመልክተዋል። በተያያዘ ዜና ከዚሁ ደቡብ ጐንደር ሃገረ ስብከት ጽ/ቤት የስብከተ ወንጌል አዱራሽ ሚያዝያ 1 ቀን 1991 ዓ.ም በተደገው የአካባቢው ካህናት ጠቅላላ ስብሰባ ስለ ቅርሳ ቅርስ አጠባበቅ ስለ ሰንበት ት/ቤቶች ማጠናከር ስለ ካህናቱ የስልጠና ኮርስና በመሳሰሉ አቢይ ርእሶች ዙሪያ በሃገረ ስብከቱ ሊቀ ጳጳሳት ሰብሳቢነት በግምት ከአራት መቶ በላይ ካህናት በተገኙበት ታላቅ ጉባኤ መደረጉን ከቦታው የደረሰን ዜና አስረድቷል። ቤተ ክርቲያንን እና ሃይማኖትን በሚገባ ለመጠበቅ ካህናትን ማሰልጠን አይነተኛ መፍትሔ መሆኑን በስብሰባው ወቅት በሊቀ ጰጳሱ በኩል በሰፊው እንደተገለፀና በቀጣዩም ሃይማኖታዊ ስራዎችን በአግባቡ ለመወጣት እቅድ እየተነደፈ እንደሆነ ተሰምሮበታል።</p>

<p>በሌላ በኩል በዚሁ ሀገረ ስብከት የጋይንት አውራጃ ቤተ-ክሀነት ሐላፊ የሆኑት ሊቀ-ካህናት ከመጋቢት 15 ቀን 1991 ጀምሮ ቢሮአቸውን ዘግተው በመጥፋታቸው ባጉዱዮችና ደመወዝ ተቀባዮች እንዲሁም ተመሳሳይ አስቸኳይ ሰራዎች ወደ ፅህፈት ቤቱ የሚሄዱት ሁሉ ከፍተኛ መጉላላትና እንግልት እንደገጠማቸውና ሊቃውንት መምህራን ውጣ ውረድ እንደበዛባቸው ዜናው አክሎ ገልፆዋል።</p>


</body>
</html>
