<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በአቡነ ጳውሎስ ዘመን 8 ጳጳሳት ሞተዋል 6 ጳጳሳት ተሰደዋል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">በአቡነ ጳውሎስ ዘመን 8 ጳጳሳት ሞተዋል 6 ጳጳሳት ተሰደዋል</h1>

<h2 class="align-center">በስብሰባው ፍፃሜ የጳጳሳት ደም መፍሰስ ተዘወተረ!</h2>


<p>አሥር ወራት መቆጠራቸው ነው። በጥቅምት ወር 1991ዓ.ም ነበር፤ የሲኖዶሱ ስብሰባ በተጠናቀቀ ማግሥት ወደ ሀገረ ስብከታቸው (ቦረና) በመጓዝ ላይ እያሉ ብጹዕ አቡነ ያዕቆብ ጳጳስ በመኪና አደጋ በድንገት የተቀጩት።</p>

<p>ያ! ክፉ አደጋ በቤተ- ክርስቲያን ልጆች ልቦና ተስሎ እያለና ኃዘናቸው ሳይገፈፍ፣ ቁስሉ ሳይደርቅ በዚሁ አሰቃቂ የመኪና አደጋ፣ ደግሞ ሁለት አባቶች በዘንድሮ የሲኖዶስ ፍጻሜ ማግሥት የመቀጨታቸው አጋጣሚ ኃዘኑን እጥፍ ድርብ አድርጐታል። የብጹዕ አቡነ ዮሴፍ ሊቀ ጳጳስና የብጹዕ አቡነ ኤልያስ ጳጳስ ከዚህ ዓለም በሞት የመለየት ነገር ለቤተ- ክርስቲያን ከፍተኛ ጉድለትን ያስከተለ መሆኑን ሁሉም ተቆርቋሪ ካህናትና ምዕመናን በልባዊ ኃዘንና ቁጭት ነው የገለፁት።</p>

<p>በእነዚህ እንቁዕ የቤተ-ክርስቲያን አባቶች መቀጠፍ በቀብራቸው ሥነ-ሥርዓት ላይ የተገኘው ህዝብም ሁሉ ስቅስቅ ብሎ ማልቀሱን በስፍራው ተገኝቶ የነበረው ዘጋቢያችን አስፍሮታል።</p>

<p>«...ልሄድ ከክርስቶስ ጋር ልኖር እናፍቃለሁ፣ ከሁሉ ይልቅ እጅግ የሚሻልነውና፤ ነገር ግን በሥጋ መኖሬ ስለ እናንተ እጅግ የሚያስፈልግ ነው።» (ፊልጶ.1.23) ሲል ሐዋርያው እንደተናገረው የሁለቱ አባቶች ድንኳን የሆነውን ጊዜያዊ መኖሪያ ተሰናብተው በሰው እጅ ሳይሆን በእግዚአብሔር እጅ ወደታነፀው ሰማያዊ መኖሪያ የመሄዱቸው ነገር ጉዱቱ ለእነሱ ሳይሆን፣ ለቤተ-ክርስቲያንና ለምዕመናን እንደሆነ ግልፅ ነው። በመሆኑም በሕይወተ ሥጋ ቢቆዩ ተጠቃሚዋ ቤተ- ክርስቲያን ነበረች ግን አልተሳካም። በዚህም ሁሉም አነቡ። ጥሪው ከአምላክ ስለሆነ ግን መፍትሔው የሌላው ለቅሶና ኃዘን ሆነ።</p>

<p>የሁለቱ የሃይማኖት አባቶች ሐዋርያዊ ፍሬ እንደተተረከው፣ ለቤተ-ክርስቲያን ዕድገት ደከመኝ ሰለቸኝ የማይሉ የነበሩና፣ ለሕልፈተ ሕይወት የተዱረጉትም ለወንጌል አገልግሎት ሩጫ ላይ እያሉ መሆኑን ለመረዱት ተችሏል። በሕይወተ ሥጋ ለተለየ ሰው ማሞገስ ፣ማወደስ የተለመደ ቢሆንም፣ ስለሁለቱ የቤተ-ክርስቲያን አባቶች የቀረበው የሕይወት ታሪክ ግን በእውነት ላይ ያነጣጠረ እንደሆነ ብዙዎቹ ይስማሙበታል። አባቶቹ «መልካሙን ገድል ተጋድዬ አለሁ ሩጫዬን ጨርሼአለሁ ወደፊት የጽድቅ አክሊል ተዘጋጅቶልኛል» የሚለው ሐዋርያዊ ቃል ሊሄድላቸው የሚችል እውነተኛ ሐዋርያት እንደነበሩ ይነገርላቸዋል።</p>

<p>በዚህ ዘመን በኢትዮጵያ ኦርቶዶክስ ተዋህዶ ላይ የተደነቀረውን ችግር ለማስወገድ ጥረት ከሚያደርጉት መካከል የነበሩት እነዚህ ሁለቱ አባቶች ቅፅበታዊ የሕይወት መቀጨት፣ ስለቤተ-ክርስቲያኗ ችግርና ውድቀት ለሚሰማቸው ሁሉ የእግር እሳት እንደሆነባቸው ነው። መጥምቁ ዮሐንስ ሄርዶስን የወንድምህ የፊልጶስ ሚስት ለአንተ ልትሆን አልተፈቀደም፤ በማለቱ በሄርዶስና የዓመፅ ግብረ አበሮቹ ዘንድ እንደተጠላ ሁሉ፣ የጳጳሳቱን የእውነት ቃል የሚጠሉና ዓመፃቸው የሚያስበረግጋቸው፣ የእውነቱን ቃል ላለመስማት ከእነሱ የተገላገሉ መስሏቸው የሁለቱ አባቶች ሞት ሳይሰማቸው ካልቀረ በስተቀር ለሁሉም ወገን መሪር ኃዘንና ሰቆቃ ፀንቶባቸው ነው የሰነበተው።</p>

<p>ያለውን የቤተ-ክርስቲያን ችግር በመጋፈጥ ፣ ለመፍትሔውም ጥረት በማድረግ የነበሩት ሁለቱ አባቶች በአሁኑ የሲኖዶስ ስብሰባም ከፍተኛ ተጋድሎ ሲያደርጉ ከነበሩት ሊቃነ ጳጳሳት መካከል እንደነበሩወ ለጉዱዩ ቅርበት ካላቸው ወገኖች ተገልጿል።</p>

<p>«እውነትን መስክሮ መከራ መቀበል ከአባቶቼ ነቢያትና ሐዋሪያት ያገኘሁት ነው።» በማለት ብፁ አቡነ ዮሴፍ ሊቀጳጳስ ከአንድ ዓመት በፊት ያስተላለፉት መልእክት ራሱ ለቤተ-ክርስቲያናቸው ያላቸውን መንፈሳዊ ቅንዐትና ሐዋርያዊ ተግባር የሚያመልክት ነው በማለትም ብዙዎቹ ያለፈውን የብፁዕ አቡነ ዮሴፍን ታሪክ በማውሳት ሲናገሩ ይሰማሉ።</p>

<p>የምዕራብ ሐረርጌና የድሬደዋ ሀገረስብከት ሊቀጳጳስ በብፁዕ አቡነ ዮሴፍ እና የወለጋ ሀገረስብከት ጳጳስ በብፁዕ አቡነ ኤልያስ በሲኖዶሱ ፍጻሜ ላይ እንዲህ ዓይነት አሰቃቂ አደጋ በመድረሱና የአደጋው መደጋገም የተሰማቸው አንዱንድ ታዛቢዎች ደግሞ «በየጊዜው ሲኖዶሱ ሲጠናቀቅ ሰው የሚሞት ከሆነ ሲኖዶሱ ቢቀር ይሻላል» ይላሉ። በሲኖዶሱ ስብሰባ ንትርክና ጭቅጭቅ፣ አልፎ ተርፎም ተኰራርፎ መለያየት እንጂ፤ ለቤተ-ክርስቲያኗ የሚመበጅ ሰላምና መፍትሔ፣ ፍቅርና አንድነት የሰፈነበት ስብሰባ ተካሂዶበት ስለማያውቅ በቀረ መልካም ነበር ባይናቸው። ስድስት ዓመታን ያስቆጠሩት ፓትርያርኩ እሳቸው ከተሾሙ ወዲህ ብቻ በተለያየ ምክንያት ከስምንት ያላነሱ ሊቀነጳጳሳት ከዚህ ዓለም በሞት መለየታቸውን ውስጠ አዋቂዎቹ ይናገራሉ። ከነዚህም መካከል ሶስቱ የሳቸው ተሿሚዎች ናቸው።</p>

<p>በማያያዝም፣ ከስድሰት ያላነሡ ሊቀነጳጳሳት ለስደት ተዱርገዋል፣ በርካታ መምህራን፣ ሊቃውንት የቤተ ሀብቶች ከፊሎቹ ወደ ውጭ ሀገር ተሰደዋል፣ ከፊሎቹ ቤተ-ክርስቲያን በአሁኑ ሰዓት በፓትርያርኩ ምክንያት እየደረሰባት ስላለው መጠነ ሰፊ ችግር የተነሳ እየተናደዱ ለሞት ተዱረገዋል፣ በአጠቃላይ ቤተ-ክርስቲያናችን በአሁኑ ሰዓት የአባቶችና የመምህራን፣ የሊቃውንት ድሃ እየሆነች መጥታለች ሲሉ በምሬት ይገልጻሉ። ጭራሹን ሲኖዶስ በተጠናቀቀ ቁጥር የጳጳሳት ደም መፍሰስ መዘውተሩ ጋር ተዱምሮ በቤተ-ክርስቲያን ላይ እየገፋ የመጣው ችግር አሳሳቢ እየሆነ መጥቷል ብሏል ታዛቢዎቹ።</p>

<p>ሌላኛውና በፀና የቆሰሉትም፣ የቤተ-ከርስቲያናችን አለኝታ የሆኑት የስብከተ ወንጌል መምሪያ ኃላፊ መልአከ ሰላም ቀሲስ ዱኛቸው ካሁን መሆናቸውን በማውሳት እነዚህ ወገኖች ኃዘናቸውን ይገልፁታል። ከዚህ አለም በሞት ስለተለዩት ሊቀነጳጳሳት አስመልክተው ሲገልፁ፦</p>

<p>አቡነ ጴጥሮስ ፣አቡነ እንድሪያስ ፣አቡነ ዲዮስቆሮስ ፣አቡነ ዮሐንስ፣ አቡነ ተክለኃይማኖት፣ አቡነ ዮሴፍ ፣አቡነ ያዕቆብ ፣አቡነ ኤልያስ ፣መሆናቸውን በማውሳት ለስደት ከተዱረጉት መካከል ደግሞ ብፁዕወቅዱስ አቡነ ማርቆሬዎስ ፓትርያርክ ፣ብፁዕ አቡነ ዜና ማርቆስ ፣ብፁዕ አቡነ ጐርጐሬዎስ፣ ብፁዕአቡነ መልከ ጼዴቅ፣ብፁዕ አቡነ ኤልያስ እንደሚገኙባቸው አስታውቀዋል።</p>

<p>የብፁዕ አቡነ ዮሴፍና የብፁዕ አቡነ ኤልያስ የቀብራቸው ስነስርዐት የተፈፀመው ግንቦት 15ቀን 1991ዓ.ም በመንበረ ፀባኦት ቅድስት ስላሴ ካቴድራል ብዙ ሕዝበ ክርስቲያንና የአዲስ አበባ ገዱማትና አድባራት ካህናት በተገኙበት ተፈፅሟል።</p>


</body>
</html>
