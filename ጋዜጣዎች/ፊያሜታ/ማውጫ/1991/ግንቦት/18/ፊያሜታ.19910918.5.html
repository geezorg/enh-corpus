<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአፍሪካ መሪዎች ኢኮኖሚያዊ ማህበራትን ለመፍጠር ተወያዩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">የአፍሪካ መሪዎች ኢኮኖሚያዊ ማህበራትን ለመፍጠር ተወያዩ</h1>


<p>ከምስራቅና ደቡብ አፍሪካ የአፍሪካ መሪዎች ባለፈው እሁድ በኢኮኖሚ ህብረት እቅዶች ላይ ለመወያየት ኬንያ መግባታቸውን ሬውተር ገለጠ።</p>

<p>ለምስራቃዊና ደቡባዊ አፍሪካ የጋራ ገበያ አባሎች ወይም ኮሜሳ /ጭኦሜጽኣ/ከትናንት ሰኞ ጀምሮ ለሁለት ቀናት በኬንያ ናይሮቢ ባደረገው ውይይት ከግብፅ ኢንስቶ እስከ ደቡብ ናሚቢያ ባለፈው አካባቢ የነጻ ገበያ ቀጠና የሚፈጠርበትን ዕድል ሲገመግም መክረሙን ዜናው አመልክቷል።</p>

<p>ይህ 21 አባላት ያለው ጠንካራ ቡድን የኢኮኖሚ የሃይል ምንጭ የሆነችውን ደቡብ አፍሪካ በመጨመር ሙሉ የኢኮኖሚ ህብረት በመካከላቸው እንዲፈጠር ዋና ዓላማ ያለው መሆኑም ተመልክቷል። ይህም አንድ ወጥ የሆነ የውጪ ታሪፍን በመፍጠር አባል አገሮቹ በአንድ መልክ የንግድ ልውውጥ እንዲኖራቸው የማድረግ እቅድ አለው።</p>

<p>ሆኖም የፖለቲካ ተንታኞች ይህ የ5 ዓመት ዕድሜ ያለው ቡድን ያቀደው አላማ በአባል አገሮቹ መካከል ባሉት በርካታ የፖለቲካ ውጥረቶች ሳቢያ ተተብትቦ ተግባራዊ ላይሆን ይችላል የሚል ግምት መስጠታቸውን የሬውተር ዜና አመልክቷል።</p>

<p>ቢያንስ ግማሽ የሚደርሱት የኮሜሳ /ጭኦሜጽኣ/አባል አገሮች በቀጥታ ጦርነት ውስጥ የሚገኙ አለዚያም በራሳቸው የውስጥ ግጭቶች የተወጠሩ ሆነው በውስጣቸው የሚገኙ አማጺያን ከሌላው ጎረቤት አገር ስውር ወይም ግልጽ ድጋፍ የሚያገኙ ሆነው ይገኛሉ። አንዱንዶቹ አባል አገሮች በቀጥታ እርስ በርስ በጦርነት ውስጥ በመዋጋት ላይ ያሉ ሲሆኑ ሌሎቹ ደግሞ አንዱቸው በአንዱቸው የውስጥ ጉዱይ ጣልቃ መበግባት አማጺያንን ስለሚረዱ የኢኮኖሚ ህብረት መፍጠር የማይቸልና ቢቻልም ውጤታማ መሆን እንደማይችል የኬንያው ዲፕሎማትና የአካባቢው አናሊስት ቤቱዌል ኪፕላጋት አስጠንቅቀዋል።</p>

<p>በግጭቶች ሳቢያ የሁሉም አባል አገራት በኬንያው ስብሰባ አልተገኙም ሲል ያመለከተው ሬውተር ለምሳሌ በግጭት ላይ ያሉት ኢትዮጵያና ኤርትራ ምኒስትሮች የላኩ ሲሆን አንጎላ ፍጹም ተወካይ አለመላኳን ገልጧል።</p>

<p>የኮሜሳ ዋና ፀሐፊ ኢራስተስ መዌንቻ በሌላ በኩል በሰጡት መግለጫ ግጭቶችን ለማስወገድ የዚህ የኢኮኖሚ ህብረት መፈጠር አይነተኛ መፍጥሄ መሆኑን ገልጠው አብዛኞቹ የአፍሪካ ግጭቶች ምክንያት ራሱ ኢኮኖሚ መሆኑን በማስገንዘብ የኮሜስ አገሮች የኢኮኖሚ ህብረት መፈጠር አገሮች እርስ በርስ በንግድ ስለሚገናኙ የግጭቶቹ መንስኤዎች ከጊኤ ጋር ሊወገዱ ይችላሉ ሲሉ መምከራቸውን ሬውተር ገልጿል።</p>


</body>
</html>





