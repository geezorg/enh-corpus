<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>8ኛ አመት የነፃነት በዓሏን በድርብ ድል ለማክበር ኤርትራ የሰነዘረችው ጥቃት ተኮላሸ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center">8ኛ አመት የነፃነት በዓሏን በድርብ ድል ለማክበር ኤርትራ የሰነዘረችው ጥቃት ተኮላሸ</h2>


<p>ኤርትራ 8ኛ ዓመት የነጻነት በዓሏን በድርብ ድል ለማክበር በማቀድ ግንቦት 14 ቀን 1991 ዓ.ም በመረብ ግንባር በድንገት ማጥቃት የሰነዘረው አራት የሻዕቢያ ብርጌድ ባልጠበቀው ሃይል በኢትዮጵያ የመከላከያ ሰራዊት ድባቅ ተመትቶ ከፍተኛ ጉዱት ደርሶበት በአሳፋሪ ሁኔታ መመለሱ ተገለጠ።</p>

<p>ከመንግስት ቃል አቀባይ ቢሮ በተሰጠው መግለጫ በዚህ ውጊያ ጠላት ካሰለፋቸው አራት ብርጌዶች ውስጥ 400 ወታደሮች ሲሞቱ 1500 የቆሰሉ መሆኑን አመልክቷል።</p>

<p>ባለፈው ቅዱሜና እሁድ የኤርትራ አራት ብርጌዶች በኢትዮጵያ ጦር የምዕራብ ግንባር በሰነዘሩት ማጥቃት ከፍተኛ ጉዱት የደረሰባቸው ከመሆኑም በላይ ከባድና ቀላል መሳሪያዎችና የወታደር መገናኛ ሬዲዮ መማረኩንም የመንግስት ቃል አቀባይ ቢሮ መግለጫ አረጋግጧል።</p>

<p>በዚህ በጠላት ማጥቃት ወቅት የኢትዮጵያ አየር ሃይል በኤርትራ ተዋጊ ሃይሎች ላይ ከፍተኛ ጉዱትን በማድረስ ከፍተኛ ሚና የተጫወተ መሆኑም ተመልክቷል።</p>

<p>የኤርትራ መንግስት በነዚህ ሁለት ቀናት ለማጥቃት ያቀደው በውጊያ ድል በመጨበጥ ሰኞ ግንቦት 16 ቀን በተከበረው የኤርትራ 8ኛ ዓመት የነፃነት በዓል ላይ የድርብ ድል ባለቤት በመሆን ሞራሉ የወደቀውን ሰራዊትና በመንግስት ላይ ያኮረፈውን የኤርትራ ህዝብ ሞራል ለማንሳትና ውጥረቱን ለመቀነስ በማሰብ እንደነበር ታውቋል።</p>

<p>የኤርትራ ሰራዊት ከባድሜ ግንባር በከፍተኛ አሳፋሪ ሽንፈት ተረግጦ ከወጣ በኋላ ሞራሉ በእጅጉ ከመንኮታኮቱም በላይ በራሱ መንግስት ላይ እምነት በማጣቱ በመቶዎች በየሳምንት እየኮበለለ ወደ ሱዱን በማቋረጥ ከሰላ በመግባት ላይ እንደሚገኝ በተደጋጋሚ ከሱዱን የዜና ምንጮች ተገልጧል።</p>

<p>የኤርትራ አመራር በእግረኛ ማጥቃት በሁሉም ግንባሮች ያደረገው ሙከራ ሲከሽፈበት ሽንፈቱን አምኖ ለሰላም የቀረበለትን ጥሪ ተቀብሎ የድንበሩን ችግር እንደመፍታት አሁንም ለአቅመ አዱም ያልደረሱ ወጣቶችን በማፈስ በየማሰልጠኛ ጣቢያው በማጎር ላይ ይገኛል።</p>

<p>በሌላ በኩል ሰሞኑን የአፍሪካ አንድነት ድርጅት ያቀረበውን የሰላም እቅድ ተቀብያለሁ ሲል የነበረው ለማዘናጋት መሆኑ ይህ የአሁኑ ተግባሩ በግልጽ የሚያመለክት ሆኗል።</p>


</body>
</html>
