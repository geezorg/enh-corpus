<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ለኤርትራ ጊዜ መስጠት ማደራጀትና ጥቃትን መጋበዝ ይሆናል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ለኤርትራ ጊዜ መስጠት ማደራጀትና ጥቃትን መጋበዝ ይሆናል</h1>

<p class="align-right">ሪፖርታዥ</p>

<h3 class="align-center">የኤርትራ የውጊያ ዝግጅት</h3>


<p>የኤርትራ መንግስት በዓለም አቀፍ ደረጃ የአፍሪካ አንድነት ድርጅት የሰላም እቅድ መነገጃ በማድርግ ተቀብያለሁ በማለት አዲስ የማታለል ስልት በማጫወት ላይ ያለው ለመሆኑ በተደጋጋሚ የተጋለጠ ሲሆን በስውር ግን በከባድ ሃፍረት ተሸንፎ ያለቀቀውን የባድሜን ግንባር መልሶ በማጥቃት ለመያዝ ከፍተኛ ወታደራዊ ዝግጅቱን በማጠናቀቅ ላይ መሆኑን የአፍሪካ ቀንድ ጥናት ሊቆች የሆኑ ምንጮች መግለጫቸውን አንዱንድ የዜና አውታሮች ዘገባዎች ያስጠነቅቃሉ።</p>

<p>በሌላ በኩል ኢትዮጵያ በኤርትራ በሃይል የተያዙትን መሬት ለማስለቀቅ ማጥቃት ትሰነዝራለች የሚል ፍራቻ በኤርትራ በኩል በመኖሩ ጦሯን ከቡሬና ከሌሎችም ግንባሮች ወደ እነዚያ ቦታዎችና ወደ ባድሜ በመሳስ እያጠናከረች ለመሆኑ መረጃዎች ቀርበዋል።</p>

<p>ከዚሁ ጋር በዛልአንበሳና በሁመራ አካባቢ የከባድ መሳሪያ ድብደባዎችን በማካሄድ ላይ መሆኗም ተዘግቧል። በግልጽ ለሰራዊታቸውና ለህዝባቸውም የባድመን ግንባር መልሰው ለመጨበጥ ብቃቱ እንዱላቸውም እየተናገሩና ከህዝባቸው ድጋፍንም ለማግኘት እየሞከሩ ነው።</p>


<h3 class="align-center">የፕሮፓጋንዱ ዘመቻ</h3>


<p>በአሁኑ ጊዜ የኤርትራ አመራር የውጪ ፕሮፓጋንዱ አራማጆች ከመቸውም የበለጠ ከባድ የሆነ የፕሮፓጋንዱ ውዥንብር እያናፈሱ ነው።</p>

<p>ከዚህ ቀደም ከባድሜ ጦርነት በፊት የኤርትራ ፕሮፓጋንዱ በከፍተኛ ደረጃ በአውሮፓና በአሜሪካ አካባቢዎች በማስተጋባቱ ማንኛውም ኤርትራዊ በኤርትራ መንግስት የተጣለበትን የጦርነት መዋጮ ያለአንዱች ቅሬታ ሲሰጥ ቆይቶ ባድሜ ላይ ከፍተኛ ሽንፈት የደረሰባቸው በመሆኑ አብዛኛው ዜጋቸው አፍሮና ደንግጦ በመንግስቱ ላይ እምነት አጥቶ ፊቱን አዙሮ ነበር።</p>

<p>ይህን መጥፎ ስሜት በከፍተኛ የፕሮፓጋንዱ ዘመቻ ለመለወጥ አሁን ባድመን መልሰን በቁጥጥራችን ለማድረግ ከፍተኛ ብቃት አግኝተናል በማለት የኤርትራ ሹሞች ሰፊ የሆነ የፕሮፓጋንዱ ዘመቻ በአለም ዙሪያ በሚገኙ ኤርትራዊ የሆነ ኮሚኒቲዎች ዘንድ እያናፈሱ ነው።</p>

<p>በዚህ ብቻ የማያቆመው የኤርትራ ፕሮፓጋንዱ አናፋሾች ዘመቻ ከዚሁ ጋር በማያያዝም ኢትዮጵያ በአራት አቅጣጫዎች ለማጥቃት ዝግጅታቸውን እያጠናቀቁ መሆናቸውን መደስኮር እንደተለመደው ለጦርነቱ መደገፊያ የፋይናንስ እርዱታ ህዝቡ እንዲሰጣቸው ከፍተኛ መማጸን እያደረጉ መሆኑም ተገልጧል።</p>

<p>የኤርትራው አመራር ለዚህ ቅስቀሳውና የገንዘብ ድጋፍ ተማጽኖው መሰረት አሁንም የሚያደርገው የኢትዮጵያ መንግስት ድንበር ሰብሮ የኤርትራን መሬት እንደያዘ የሀሰት ታሪክ በመንዛት መሆኑም ታውቋል።</p>

<p>በሌላ በኩል በዚህ ወር መንቀሳቀስ የያዘው ከፍተኛው የኤርትራ ገዢ መደብ የኤርትራ ህዝባዊ ግንባር ለዲሞክራሲ ለፍትህ በመካከለኛው ምስራቅና በአረብ አገሮች አሁንም ከፍተኛ ቅስቀሳ በማድረግ ላይ ሲሆን ህዝቡ ሙሉ ለሙሉ አዎንታዊ ምላሽ እስከሰጠ ድረስ ተጠናክሮ የሚቀጥልም መሆኑ ተገልጧል።</p>


<h3 class="align-center">የዲፕሎማቲክ ዘመቻ</h3>


<p>የኤርትራ መንግስት ከባድመ አሳፋሪ ሽንፈት ወዲህ ማናቸውም በውጊያ የደረሱበትን ጥቃቶች በፍጹም ለህዝቡ የማይገልጽ ከመሆኑም በላይ እንደበፊቱ ቶሎ ብሎ የውጪ ጋዜጠኞችን ወደ ግንባር የማይወስድ መሆኑም ታውቋል።</p>

<p>በቅርቡ በምፅዋ ወደብ በባህር ሃይሉ ቤዝ ላይና በነዱጅ ማከማቻ ዲፖአቸው ላይ የኢትዮጵያ አየር ሃይል ከፍተኛ ድብደባ አድርሶ ከፍተኛ ጉዱት ማድረሱ በኢትዮጵያ መንግስት ቃል አቀባይ ጽ/ቤት መግለጫ ሲሰጥበት የኤርትራ መንግስት የውጪ ጉዱይ ምኒስትር ግን አንድ ሰው ሞቶ ሶስት ሲቆስሉ አንድ የጎማ ዲፖዎች ብቻ ከመምታቱ በስተቀር ኢላማዎቹን የሳተ ድብደባ ነው ሲሉ አጣጥለውት ነበር።</p>

<p>በሌላ በኩል ግን የኢትዮጵያ አየር ሃይል በምፅዋ ላይ ባደረገው ድብደባ ከፍተኛ ጉዱት መድረሱንና ከፍተኛ ቃጠሎ ለሰዓታት ያለማቋረጥ መታየቱን ኤርትራ ከሚገኙ የአረብ ዲፕሎማቶች በመጥቀስ ገልፍ ቱ ዴይ የተባለ በዱባይ የሚታተም የእንግሊዝኛ ጋዜጣ መዝገቡ ታውቋል። ገልፍ.ቱ.ዴይ ይህን የዘገበውም እ.ኤ.አ ግንቦት 17 ቀን 99 ዓ.ም ባወጣው እትሙ እንደሆነም ተጋልጧል።</p>

<p>ጋዜጣው ዲፕሎማቶችን ዋቢ አድርጎ በሰጠው ዘገባ በዕለቱ ከንጋቱ 12 ሰዓት ተኩል ጀምሮ ለረጅም ሰዓታት ምፅዋና አካባቢዋ በእሳት ቃጠሎ ላይ እንደነበር ዘግቧል።</p>

<p>ጋዜጣው ዘገባውን በመቀጠልም በምፅዋ ወደብ በባህር ሃይሉ ጦር ሰፈርና በነዱጅ ዲፖው አካባቢዎች ቦምቦች የወደቁ መሆናቸውን የዓይን ምስክሮችን ጠቅሶ ጽፏል።</p>

<p>በየትኛው በኩል ቢሆን የኤርትራ መንግስት እስካሁን የደረሰበትን ውድቀት ያመነባት ጊዜ ያለመኖሩ ሲታወቅ በሌላም በኩል በአለም አቀፍ ደረጃ የሚያወራቸውንና የሚገባቸውን ቃሎች የማይፈጽም ይልቁንም በተቃራኒው የሚፈጽም መሆኑ ከልምድ የተደረሰበት ሐቅ ነው።</p>


<h3 class="align-center">የኤርትራ ሌሎች ጥረቶች</h3>


<p>ሀ/ ወደ ሶማሊያ የኢትዮጵያን ተቃዋሚና አሸባሪ ሃይሎች በማደራጀት በሌላ ወገን በኢትዮጵያ ላይ ጦርነትና ሽብርን ለማስከፈት የሚያደርገውን ጥረት የቀጠለ ሲሆን በርካታ እንቅስቃሴዎቹና ከአይዲድ ጋር የኤርትራው መሪ የላቸው ግንኙነት በአይዲድ ተቃዋሚዎች በየጊዜው እየተጋለጠ ነው።</p>

<p>ሶማሊያ ውስጥ የሚገኙት በተለይም የኦብነግና የኦነግ አሸባሪዎች ኢትዮጵያን ፊት ለፊት ገጥመው መውጋት ቢሳናቸው እንኳን ኢትዮጵያን ከጎረቤት አገሮች ጋር ለማጋጨት በእነዚያ አገሮች እየገቡ የሽብር ተግባራትን በመፈጸም ሊያቃቅሯት እንደሚችሉ አንዱንድ ከፍተኛ የፖለቲካ ታዛቢዎች ይናገራሉ።</p>

<p>ለ/ የኤርትራው አመራር ኢትዮጵያ ከአረቡ አለም የዲፕሎማቲክ ድጋፍ እንዱታገኝ ለማድረግ መሪው ኢሳያስ አፈወርቂና የኤርትራ ገዢ ፓርቲ የሆነው ህዝባዊ ግንባር ለዲሞክራሲ ለፍትህ ከፍተኛ የአመራር አካላት የያዘ የልዑካን ቡድን ከፍተኛ የዲፕሎማቲክ ዘመቻ መያዙም ታውቋል።</p>

<p>ሆኖም ኢትዮጵያ በኢትዮ-ኤርትራ ውጊያ አንዱንድ የአረብ ሀገሮች ለኤርትራ ድጋፍ የሰጡ መሆናቸውን ብትገልጽም ስም ጠቅሳ የከሰሰችው ባለመኖሩ በአሁኑ ጊዜ በአረቡ አለም ከኤርትራ ይልቅ ኢትዮጵያ የዲፕሎማቲክ ጥረቷ ተቀባይነት እያገኘ የመጣ መሆኑም በውጪ የፖለቲካ ታዛቢዎች እየተነገረ ነው።</p>


<h3 class="align-center">ትኩረት የሚደረግባቸው ጉዱዮች</h3>


<p>ሀ/ ኤርትራ ከእንግዲህ በየትኛውም አደራዱሪ ወገን የኢትዮ-ኤርትራ ችግር በሰላም እንዲፈታ ምንያህል ጠንካራ ጥረት ቢደረግ የያዘችውን የኢትዮጵያ መሬት መጀመሪያ ለቅቃ መደራደርን የማትሻና የማይለወጥ ግትር አቋም ስላላት የማትቀበለው ስለሆነ ለሰላሙ ጥረት ተብሎ የሚባክነው ጊዜ ለእሷ ሃይል መጠናከር ከሚበጅ በስተቀር ለኢትዮጵያ የሚሰጠው ጥቅም አይኖርም።</p>

<p>ያለፈውን የቅዱሜና እሁድ የኤርትራ ድንገተኛ የማጥቃት እርምጃን ብንመረምር ሊከሰት የቻለው የኤርትራ መንግስት በሰላም ፍለጋ ስም አዘጋጅቶ ለመደራጀት ጊዜ በማግኘቱ የተነሳ ሊከሰት የቻለእርምጃ መሆኑን እንረዱለን።</p>

<p>ወደፊትም በዚሁ መልክ እየተሞኘን ኤርትራ ለምታሰማው የውሸት ሰላም ፈላጊነት የምንዘናጋ ከሆነ ከዚህ የበለጠ ተዘጋጅታ መልሼ እይዘዋለሁ የምትለውን ባድሜን እንደገና እንድታጠቃ የምትፈልገውን እድል የምንሰጣት ይሆናል።</p>

<p>ስለዚህ በእኛ በኩል በከፍተኛ ጥናት ተደርጎ ለአንዴና ለመጨረሻ ጊዜ መሬታችንን በሃይላችን ለማስመለስ ቆርጠን ለመነሳት ከወዲሁ ጠንካራ አቋም መውሰድ ይኖርብናል።</p>

<p>ጊዜ መስጠቱ በግንባር ያለውን የሻዕቢያን የሚያጠናክር ብቻ ሳይሆን የኤርትራው አመራር በኢትዮጵያ ሌሎች ድንበሮች የዘራቸው መርዘኛ ተቀጽላዎቹም እንዲባራከቱና እንዲጠናከሩ ያደርጋቸዋልና ከወዲሁ ወሳኝ እርምጃ መውሰዱ ውጤት ይኖረዋል እንላለን።</p>


</body>
</html>
