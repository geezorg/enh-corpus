<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በመረብ ሰቲት ግንባር አንድ ማሓ 35 ተዋጊ ሔሊኮፕተር መጣሏን ገለጠች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">በመረብ ሰቲት ግንባር አንድ ምእ35 ተዋጊ ሔሊኮፕተር መጣሏን ገለጠች</h1>


<p>ባለፈው ሰኞ ግንቦት 16 ቀን የነጻነቷን በዓል ኤርትራ ባከበረችበት ወቅት የኤርትራው መሪ በበዓሉ ላይ ለተገኘው ህዝባቸው ባደረጉት ንግግር ኤርትራ ከፍተኛ የልማት ጥረት በጀመረችበት ወቅት ኢትዮጵያ የልማቱን ጥረት ለማደናቀፍ ጦርነት የከፈተችባቸው መሆኑን አመልክተው ጦርነቱ እንዲከሽፍ ተደረገ እንጂ መሃል ለመግባት የታሰበ ነበር ሲሉ ማመልከታቸውን የጀርመን ድምፅ ዘግቧል።</p>

<p>ፕሬዚዱንት ኢሳያስ በበዓሉ ላይ ለነበረው ህዝባቸው በሰጡት የማስጠንቀቂያ አዋጅ በኢትዮጵያና በኤርትራ መካከል የተፈጠረው ግጭት ወደ ሙሉ ጦርነት የተሸጋገረ ስለሆነ ሁሉም ዜጋ በተጠንቀቅ ሆኖ የግንባሩን ሁኔታ መከታተል አለበት ብለዋል።</p>

<p>ከዚህ ጋር የፕሬዚዱንቱ ቃል አቀባይ አቶ የማነ በሰጡት መግለጫ በመረብ ሰቲት ግንባር የኤርትራ ሰራዊት ከኢትዮጵያ ሰራዊት ጋር ባካሄደው ውጊያ ድል ያስመዘገበ መሆኑን አመልክተዋል ሲል ዘገባው አመልክቷል።</p>

<p>አቶ የማነ በውጊያው የኤርትራ ሰራዊት 375 የኢትዮጵያ ወታደሮችን እንደገደለ 980 እንዱቆሰለ 11 እንደማረከ ገልጠው ከምድር በተተኮሰ የአርትራ የአየር መቃወሚያም አንድ የኢትዮጵያ ምእ35 ተዋጊ ሄሊኮፕተር ተመትታ መውደቋን ማመልከታቸውን ሬዲዮው ዘግቧል። ሆኖም በኤርትራ በኩል የደረሰው ጉዱት አልተገለጸም።</p>

<p>በኢትዮጵያ ቃል አቀባይ ጽ/ቤት መግለጫ ቀደም ሲል የተገለጠው የኢትዮጵያ መከላከያ ሰራዊት 400 የኤርትራ ሰራዊትን ገድሎ 1500 ማቁሰሉን በመግለጽ ከባድና ቀላል መሳሪያዎችና ወታደራዊ መገናኛ ሬዲዮ መማረኩን መግለጡ ይታወሳል። ሆኖም ሁለቱም ወገኖች ስለዘገቡት የጉዱት ሁኔታ በሌላ ነጻ ምንጭ አለመረጋገጡ ሬዲዮው ዘግቧል።</p>

<p>ኤርትራ በዚህ ወቅት ይህን ማጥቃት ለመሰንዘር ያቀደችበት ምክንያት ክረምቱ ከመግባቱ በፊት አንድ ሙከራ አድርጋ ወሳኝ ቦታ ለመያዝና በሌላ በኩል ሰኞ ግንቦት 16 ቀን ለሚከበረው የኤርትራ 8ኛ የነፃነት በዓል ለህዝቧ ተጨማሪ ድልን ለማጎናጸፍ እንደነበርም ዘገባው ጨምሮ ገልጧል።</p>


</body>
</html>
