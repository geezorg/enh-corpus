<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ስደተኛው ጳጳስ አቡነ ዜና ማርቆስ በአውስትራሊያ ማሪያም ቤተ ክርስቲያን ጥሪ አውስትራሊያን ጐበኙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center">ስደተኛው ጳጳስ አቡነ ዜና ማርቆስ በአውስትራሊያ ማሪያም ቤተ ክርስቲያን ጥሪ አውስትራሊያን ጐበኙ</h2>


<p>የቀድሞ የኢትዮጰያ ተዋህዶ ቤተ ክርስቲያን ጳጳስ የነበሩትና በአሁኑ ጊዜ በስደት አሜሪካ የሚገኙት ብጹእ አቡነ ዜና ማርቆስ አውስትራሊያ ውስጥ ሲድኒ በምትገኘው የቅድስት ማርያም የትዮጵያ ኦርቶዶከስ ተዋህዶ ቤተ ክርስቲያን ጥሩ አቀባበል ተደርጐላቸው ከማርች 13 ቀን ጀምሮ እስከ ኤኘሪል 21 ቀን ድረስ ጐብኝት ማድረጋቸውን አንድ ከአውስራሊያ የወጣ የቤተ ክርስቲያን የዜና ዘገባ ገለጸ።</p>

<p>ብጹእ አቡነ ዜና ማርቆስ በሲድኒ የቅድስት ማርያም የኢትዮጵያ ተዋህዶ ቤተ ክርስቲያን ውስጥ እዚያ ከሚገኘ የኢትዮጵያ ኮሚኒቲና የቤተ ክርስቲያ አባላት ጋር ረጅም የፀሎት ስርአትን ማድረጋቸው ተገልጿል። አቡኑ በዚህ ጉብኝታቸውን የእግዚአብሔርን ቅዱስ ቃልና አገልግሎት ከመካፈላቸውም በላይ በአሁኑ ጊዜ ስላለው የፖለቲካ ውዝግብ ደካማ ሚናና ቤተ ክርስቲያንም ለወያኔ ኢህ አድግ መንግስት የምትሰጠውን ድጋፍ በማንሳት ንገግር ማድረጋቸውን ይኸው የአውስትራሊያ የቤተ ከርስቲያን ዘገባ ያመለክታል።</p>

<p>የተልእኳቸው አንዱ አካል በማድረግ ወደ ሜልበርን ቪክቶሪያ ፐርዝ ምእራባዊ አውስትራሊያ በመዘዋወር የደብረ ሰላም መድሃኔ አለምንና የተክለ ሃይማኖት የኢትዮጵያ ኦርቶዶክስ ተዋህዶ ቤተ ክርስቲያንን ጐብኝተዋል። በጉብኝታቸውም ወቅት ምእመናኑን የባረኩ ሲሆን ከበርካታ የቤተ ክርስቲያን መሪዎች ጋር በመገናኘት ሃሳብ ተለዋውጠዋል ከነዚህም ውስጥ የቪክቶሪያ እስቴት የቤተ ክርስቲያን ካውንስልና የግሪኩን ጳጳስ ማነጋገራቸውን ዘገባው ጨምሮ ገልጿል።</p>

<p>ሁላችንም እንደምናውቀው አውስትራሊያ ውስጥ የሚገኙት የኢትዮጵያ ኦርቶዶክስ ተዋህዶ ቤተ ከርስቲያናት የኢትዮጵያ የቤተ ክርስቲያን አባት ተብለው በወያኔ ኢህ አዴግ የተሾሙትን አቡነ ጳውሎስን አይደግፍም አይቀበላቸውም። ሲል የአውትራሊያው የቤተ ክርስቲያን ያመለክታል።</p>

<p>ይህ የአቡነ ዜና ማርቆስ አውስትራሊያ ውስጥ የሚገኙት የኢትዮጰያ ተወህዶ ቤተ ከርስቲያናትን መጐብኘት በአቡነ ፓውሎስና በሲኖዶሱ እንዲታወቅ ይጠየቃል። እግዚአብሔርም እውነትንና ኢትዮጵያን ይጠብቅ ሰላም ለኢትዮጰያ ህዝብ በማለት ይደመድማል።</p>


</body>
</html>

