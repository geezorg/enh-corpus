<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ለፐሮፌሰር አስራት በዩ ኤስ አሜሪካ የሃዘን ስነ-ስርአት ይደረጋል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ለፐሮፌሰር አስራት በዩ ኤስ አሜሪካ የሃዘን ስነ-ስርአት ይደረጋል</h1>

<h2 class="align-center">በኢትዮጵያ የቀብራቸው እለት አልተረጋገጠም</h2>


<p>በኢትዮጰያ እጅግ የታወቁት የቀዶ.ጥገና ሃኪምና መላው አማራ ሕዝብ ድርጅት መአህድ ፐሬዝዱንት በዩ ኤስ አሜሪካ በህክም ላይ እያሉ ከሞቱ 5ኛ ቀናቸው ቢሆንም እስካሁን አስከሬናቸው ወደ ኢትጵያ መጥቶ መቼ የቀብር ስነ ስርአት እንደሚፈጸም የታወቀ ነገር አለመኖሩ ተገለጠ።</p>

<p>ከታመኑ ምንጮች በተገኘው ዜና መሰረት ለሟቹ ፐሮፌሰር አስራት በዩኤስ አሜሪካ የሚገኙ ኢትዮጵያዊያን የሃዘን ማስታወሻ ስነ ስርአት እንደሚያደርጉላቸው ተገልጿል።</p>

<p>ፐሮፌሰር አስራት ወልደየስ ያረፉት ካለፈው ሚያዝያ 16 ቀን ጀምሮ ጥልቅ የህክምና እርዱታ ሲያገኙ በቆዩበት በፔንሲልቫኒያ ሆስፒታል በተመላላሽነት ህክምናቸውን እንዲቀጥሉ ከተወሰነ በኋላ ነበር።</p>

<p>ከሁለተኛው አለም ጦርነት በኋላ የመጀመራያው ኢትዮጰያዊ የቀዶ ጥገና ሃኪም የነበሩት ፐሮፌሰር አስራት የተወለዱት በምስራቅ ኢትዮጵያ ሃረርጌ ውስጥ ነበር። ከ30 አመታት በላይ በሰሩበት የህክምና ሙያቸው በሙያ ብቃታቸውና ለበሽተኞቻቸው ያደርጉ በነበረው ክብካቤ ከፍተኛ የህዝብ ፍቅርና አክብሮትን አትርፈዋል።</p>

<p>በስተኋላ ለአጼ ሃይለ ስላሴ የግል ሃኪም ሆነው የተመረጡት ኘሮፌሰር አስራት ወልደየስ ትምህርታቸውን የጀመሩት በሃይማኖት ት/ቤት ድሬደዋ ውስጥ ነበር። የድቁና ማእረግ ከተሰጣቸው በኋላ ድሬደዋ በሚገኘው የቅዱስ ሚካኤል ቤተ ክርስቲያን አገልግለው ነበር። ዘመናዊ ትምህርት ለመማር በነበራቸው ከፍተኛ ፍላጐት የተነሳ ለቤተ ክርስቲያን እያገለገሉ በተጓዱኝ የፈረንሳይኛ ቋንቋ ይማሩ ነበር።</p>

<p>የጣሊያን ወረራ ከተከሰተ በኋላ በኘሮፌሰር አሰራር ለይ በርካታ ችግሮች መድረስ ጀመሩ። ትምርታቸውን አቋረጡ።፡አባታቸው በፋሸስቱ ጣሊያን ተይዘው ከታሰሩ በኋላ ተገደሉ። ቀጥሎም እናታቸው በሞት ተለዩዋቸው።</p>

<p>ጣሊያን ኢትዮጵያን ለቆ እንደወጣ ፐሮፌሰር አስራት ከነበሩበት ከሃረርጌ ወደ አዲስ አበባ በመምጣት ዘመናዊ ትምህርት በተፈሪ መኮንን ት/ቤት መከታተል ጀመሩ ከዚህም በተጨማሪ ከፍተኛ ተምህርት ግብጽ ውስጥ ይገኝ በነበረው የቪክቶሪያ ኮሌጅ ተከታትለዋል። የፐሮፌሰር አሰራት የህክምና ሙያ መሰረት የተጣለው በኢድን በርግ ዩኒቨርስቲ ሜዲካል ፋክሊቲና በሮልያ ኮሌጅ ኦፍ ሰርጀሪ ነበር። ፐሮፌሰር አስራት ሜዲሲንና ቀዶ ጥገና የተማሩት በእነዚሀ ት/ቤቶች ነበር።</p>

<p>ፐሮፌሰር አስራት የቀዶ ጥገና ሙያቸውን መተግበር የጀመሩት በ1948 ዓ.ም በዚያን ወቅት ልእልት ፀሃይ ሆስፒታል ተብሎ ይጠራ በነበረው በጦር ሃይሎች ሆስፒታል ሲሆን በዚህ ሆስፒታል የቀዶ ጥገና ህክምና ሃላፊና የሜዲካል ዱይረክተር በመሆን አገልግለዋል።</p>

<p>እ.ኤ.አ ከ1994 ዓ.ም ሰኔ ወር ጀምሮ ፐሮፌሰር አስራት በፍርድ ቤት ውሳኔ ወሀኒ ቤት ታስረው ነበር። እስር ቤት ባሉበት ወቅት በጤና ችግሮች ከተሰቃዩ በኋላ በመጀመሪያ ጥቁር አንበሳ ሆስፒታል ተኝተው ሲታከሙ ቆይተውዋል። የጤንነታቸው ሁኔታ እየከፋ በመሄዱ ምክንያት በመንግስት ውሳኔ ወደ ዩ ኤስ አሜሪካ ሄደው እንዲታከሙ ዲሴምበር 1998 ዓ.ም ተወስኖላቸው በዚህ ህክምና በመከታተል ላይ እንዱሉ ባለፈው ግንቦት 7 ቀን ከዚህ አለም በሞት ተለይተዋል።</p>

<p>የፊያሜታ ጋዜጣ ዝግጅት ክፍል የተሰማውን ጥልቅ ሃዘን በመግለጽ ለቤተሰቦቻቸው ከፍተኛ መጽናናትን ይመኛል።</p>


</body>
</html>
