<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የበልግ ዝናብ መጥፋት ያስከተለው ረሃብ ከመስፋፋቱ በፊት ፈጣንና ወሳኝ እርምጃ መውሰድን ይጠይቃል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ርዕሰ አንቀፅ</h1>

<h2 class="align-center">የበልግ ዝናብ መጥፋት ያስከተለው ረሃብ ከመስፋፋቱ በፊት ፈጣንና ወሳኝ እርምጃ መውሰድን ይጠይቃል</h2>


<p>የዘንድሮ የበልግ ዝናብ በአብዛኛው የኢትዮጵያ ደጋ ክፍሎች ያልዘነበ በመሆኑ የተዘራው እህል እንዱለ ያረረ ከመሆኑም በላይ በአንዱንድ ክፍሎች ይህ ሁኔታ ባለፈውም አመት የተከሰተ በመሆኑ ዘንድሮ ለእለት ምግብ የሚሆን እንኳን አጥተው ቀያቸውን እየለቀቁ ወደ አጎራባች ትላልቅ ከተሞች በመጉረፍ ምግብ ፍለጋ ለመሰደድ በተገደዱበት ሁኔታ ላይ ይገኛሉ።</p>

<p>በዚህ የዝናብ አለመኖር ከተጠቁት የሰሜን ደቡብ ወሎና የደቡብ ትግራይ አካባቢዎች ሌላ በሐረርጌም ይህ ሁኔታ መከሰቱ ታውቋል። ሌሎችም አካባቢዎች ሊኖሩ እንደሚችሉም ተገምቷል።</p>

<p>ምንም እንኳን በዚህ ዝናብ የእርሻ ተግባራቸውን የሚወጡት ክፍሎች በአማካይ 10% የሚሆኑ ገበሬዎች ናቸው የሚል ጥናት ቢኖርም ቁጥሩ ቀላል ነው ተብሎ የሚወሰድ አይደለም። ይህም ወደ 5 ሚሊዮን ህዝብ ሊጠጋ የሚችል ነው።</p>

<p>ይህን ያህል ገበሬ ምርት እንዱያመርት የተፈጥሮ መሰናክል ገጠመው ማለት ለራሱ የሚቀምሰው እህል እጥረት መፈጠሩ ብቻ ሳይሆን ምርቱ የተዋጣለት በሚሆንበት ዘመን በምርቱ አቅርቦት ተጠቃሚ የሚሆኑትን በርካታ ሚሊዮን ሸማች ህዝብንም ለረሃብ የሚዱርግ መሆኑን አብሮ ማጤን ያስፈልጋል።</p>

<p>ከአሁኑ በየከተሞች የእህል ዋጋ በአንዴ ከፍተኛ የዋጋ ንረት ማሳየቱ ወራት ሲያልፍ ዋጋው ምን ያህል ንረት ሊከሰት እንደሚችል ከወዲሁ የሚታይ ነው።</p>

<p>ከዚሁ ጋር ገበሬው በግጦሽ ሳር ምክንያት የቀንድ ከብቶቹ በርሃብ እየጠወለጉ በመሞት ላይ ከመሆናቸውም በላይ ገበሬው ያለውዴታው ለርካሽ ገበያ እየጣላቸው ነው። ይህ በበኩሉ በቀጣዩ የዝናብ ወራት የዝናቡ ሁኔታ የሰመረ ሊሆን ቢችል ገበሬው ማረሻ የሚሆን በሬ አልባ ሊሆን የሚችልበት አስከፊ ሁኔታን ያስከትላል።</p>

<p>በአጠቃላይ የአሁኑ ዝናብ እጥረት ገበሬውን ብቻ ሳይሆን የከተማውንም ህዝብ በተጽእኖው ስር ያካተተ ነው። ስለዚህ በገበሬው አካባቢ አሁን የተከሰተውን የረሃብ ችግር ገበሬውን ቀዬውንና ቤቱን ለቆ ለከፋ ስደት ከመዱረጉ በፊት ከውጪ በዚህ ወር ሊገባ ፕሮግራም የተያዘለትን የምግብ እህል እርዱታ በአስቸኳይ የሚደረስበትን ዘዴ መፈለግ አማራጭ የሌለው ወሳኝ መፍትሄ ነው። ይህ ካልሆነ ግን ገበሬው ለከፋ ስደት ተዱርጎ የወደፊቱ አምራች ሃይል እንዱይታጣ ከፍተኛ ትኩረት ይደረግለት እንላለን።</p>


</body>
</html>
