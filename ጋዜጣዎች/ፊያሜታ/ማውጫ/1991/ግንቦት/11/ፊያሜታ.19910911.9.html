<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የመለስ የካይሮ ጉብኝት ከኤርትራ ጋር የሚገናኝ አለመሆኑ ተገለጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">የመለስ የካይሮ ጉብኝት ከኤርትራ ጋር የሚገናኝ አለመሆኑ ተገለጠ</h1>


<p>የኢትዮጵያ ጠቅላይ ምኒስትር መለስ ዜናዊ ለጉብኝት ወደ ግብፅ የሄዱት በኢትዮጵያና በግብፅ የጋራ ጉዱዮች ላይ ብቻ የተወሰነ እንጂ አመት ለፈጀው የድንበር ግጭት ከኤርትራ ጋር አዲስ የሰላም ሽምግልና ጉዱይ አለመሆኑን የአፍሪካ የዜና ወኪል ፓና ገልጧል።</p>

<p>የመንግስት ቃል አቀባይ ሰሎሜ ታደሰ በሰጡት መግለጫ የጠቅላይ ምኒስትሩ ጉብኝት በሁለቱ አገሮች መካከል ሁለገብ ትብብርን ለማሳደግ መሆኑን አመልክተዋል።</p>

<p>ጠቅላይ ምኒስትር ባለፈው እሁድ ከአዲስ አበባ የተነሱት በሊቢያ ኦፊሴላዊ ጉብኝት ለማድረግ ነው። ቃል አቀባይ ሰሎሜ ታደሰ በሰጡት ማብራሪያ የጠቅላይ ምኒስትሩ ገብኝት በሁለቱም አገሮች ወዱጅነትንና ትብብርን የበለጠ ለማሳደግ መሆኑንም ጠቁመዋል።</p>

<p>ቀደም ሲል ከካይሮ በተሰጡ የፕሬስ ሪፖርቶች የኢትዮጵያ ጠቅላይ ምኒስትር የግብፅና የሊቢያ ጉብኝት ከኤርትራ ጋር በተፈጠረው የድንበር ግጭትን ለማደራደር ጭምር ነው የሚል ከመሆኑም ሌላ ምናልባትም የተኩስ አቁም ስምምነት ሊደረስ እንደሚችልም ጠቁመው የነበረ መሆኑ ታውቋል።</p>

<p>በተቃራኒው ወ/ሮ ሰሎሜ ታደሰ በሰጡተ ማብራሪያ ኢትዮጵያ ከኤርትራ ጋር የተፈጠረውን የድንበር ግጭት ከአፍሪካ አንድነት ድርጅት የሰላም እቅድ ውጪ የሚደረግን ድርድር እንደማታስተናግድ አስታውቋል።</p>

<p>ወ/ሮ ሰሎሜ በተጨማሪ በሰጡት ማረጋገጫ የድንበር ግጭቱ በሰላም እንዲፈታ ኤርትራ ወደ ኢትዮጵያ በመግባት የጦር ሃይሏ የያዛቸውን የኢትዮጵያ መሬቶች ሁሉ ለቃ ለመውጣት ማረጋገጫ መስጠት ይኖርባታል ብለዋል።</p>

<p>እስካሁን ካለፈው ከባዱ የጾረና ውጊያ ወዲህ የእግረኛ ጦርነት በየትኛውም ግንባር የሌለ መሆኑን ወ/ሮ ሰሎሜ ገልጠዋል። በሌላ በኩል ካለፈው ቅዱሜ ጀምሮ ለሁለት ቀናት የኢትዮጵያ አየር ሃይል በኤርትራ ወታደራዊ ኢላማዎች ላይ ከባድ ድብደባ በማድረስ በጠነሰፊ ጉዱት ማድረሱን ፓና ገልጧል።</p>


</body>
</html>
