<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የቤተ-ክርስቲያን ሀብት እንዱይባክን ስልት ተቀየሰ!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">የቤተ-ክርስቲያን ሀብት እንዱይባክን ስልት ተቀየሰ!</h1>


<p>በወረዱ 22 ቀበሌ 04 ክልል በምትገኘው የማህደረ ስብሐት ቅድስት ልደታ ቤተ-ክርስቲያን የሰበካ ጉባኤ፣ ለሌሎችም ገዱማትና አድባራት አርአያ የሚሆንና የቤተ-ክርስቲያን ሀብት እንዱይባክን አዲስ የገንዘብ አሰባሰብ ስልት በመቀየስ ግንቦት 1 ቀን፣ 1991 ዓ.ም በተከበረው ዓመታዊ በዓል አስደናቂ የገንዘብ አሰባሰብ ማከናውኑ ተነገረ።</p>

<p>የቤተ-ክርስቲያን ገንዘብና ልዩ ልዩ ሀብት ተሰረቀ፣ ባከነ መባሉ በተለይ በመዲናችን የተለመደ ቋንቋ ቢሆንም ፣ ከዚሁ አባባልና ሐሜታ ብሎም ድርጊት ለመጠበቅ እንዲቻል አዲሱ የልደታ ቤተ-ክርስቲያን ሰበካ ጉባኤ አድናቆትን ያተረፈ የገንዘብ አጠባበቅ በማድረጉ «ዘራቸው ይባረክ» ያላለ ተመልካች አልነበም። በዋና አስተዱዱሪውና በሰበካ ጉባኤው ጥረት የተቀነባበረው ጥራት ያለው የገንዘብ አሰባሰብ፣ እንደ ልደታዎቹ የሰበካ ጉባኤ አባላት ኃላፊነት ለሚሰማቸው ሁሉ ስልቱን ይጠቀሙበት ዘንድ ጠቋሚ መሆኑን የበዓሉ ተካፋይ ከነበሩት መካከል ገልፀዋል።</p>

<p>በበዓሉ ዕለት ተገኝተው የሰበካ ጉባኤውን አዲስ የገንዘብ አሰባሰብ ተመልክተው አድናቆታቸውን የለገሱት የዓይን ምስክሮች እንዱመለከቱት፣ አንዱ ከአንዱ በእጅ የሚደረገውን የገንዘብ ቅብብሎሽ እንዲያከትም በመወሰን ማንኛውንም የስዕለት ይሁን ልዩ ልዩ ስጦታ በቀጥታ ለበዓሉ ገንዘብ መሰብሰያነት ወደ ተዘጋጁት ታላለቅ የመዱዬ ምፅዋቶች ሳጥኖች ውስጥ እንዲገባ መደረጉን አስታውቀዋል።</p>

<p>በተያየዘ ዜና ደግሞ፣ ይኸው አዲሱ የሰበካ ጉባኤ ከተመረጠበት ማግስት አንስቶ አድናቆት ያልተቋረጠበት መሆኑን ጠቁመው፣ ለቤተ- ክርስቲያኗ ዕድገትና ልማት የማይመኙ የስራ ጠንቆች እየተፈታተኑት መሆኑን አስረድቷል። ማጋነን ያልተከለበትና አዲሱ የሰበካ ጉባኤ ቤተ-ክርስቲያኗን ለማበልፀግ ታጥቆ የተነሳ መሆኑን ያመለከተው ዜና፣ «እኔ ከሞትኩ ሰርዶ አይብቀል» የሚሉ የስዕለት ገንዘብ ነቀዞች፣ የሰበካ ጉባኤውን የረጅም ጊዜ የልማት ዕቅድ ለማደናቀፍ ደፋ ቀና እንደሚሉ ዘግቧል።</p>

<p>የልደታ ቤተ-ክርስቲያን ሀብትና ንብረት በአግባቡ እንዲጠበቅ የሚፈልጉት አባላቱ፣ በጉርብትና ካሉት ገዱማትና አድባራት ሁሉ በልማት ዝቅተኛውን ደረጃ ይዛ ስለምትገኘው የልደታ ቤተ-ክርስቲያን፣ ባይሆን እንደሌሎቹ የልማት እንቅስቃሴ እንዲኖራት ለማድረግ እቅድ እንዱለችው ዜናው ገልጿል። በዙሪያዋ ካሉት አብያተ-ክርስቲያናት ማለትም ተክለሃይማኖት ብስራተገብርኤል ፣ ቂርቆስ አማኑኤል ጎላ ሚካኤል ያለነሰ ገቢያላት ልደታ ምንም ዓይነት ልማትም ሆነ የረባ ዕቃ ቤትና የመሰብሰቢያ አዱራሽ እንኳ የሌላት መሆኗን የገለፀው ዜና፣ በትክልም ሆነ በገቢ ከተጠቀሱ አድባራት ያለቀ ሲሆን፣ ደህና የአስተዱደርና የሰበካ ጉባኤ አባላት ስላልተፈጠሩላት ገቢዋን በሚቀራመቱላት የአስተዱደር ሰራተኞች ብቻ እስካሁን፣ በልማት ደረጃ እንደካሮት ወደታች እያደገች የምትገኝ ናት ብሏል። በአዲሱ የሰበካ ጉባኤ ላይ ብዙ ለውጥና ተስፋ እንደተጣለበት ዜናው ሳይጠቅስ አላለፈም።</p>


</body>
</html>
