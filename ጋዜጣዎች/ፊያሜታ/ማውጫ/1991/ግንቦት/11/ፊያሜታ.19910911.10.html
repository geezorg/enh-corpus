<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢሳያስ የሱዱን ተቃዋሚ ቡድንን አላስወጣሁም ሲሉ አስተባበሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ኢሳያስ የሱዱን ተቃዋሚ ቡድንን አላስወጣሁም ሲሉ አስተባበሉ</h1>


<p>የኤርትራው ፕሬዝዱንት ኢሳያስ አፈወርቂ ባለፈው እሁድ በሰጡት መግለጫ የሱዱን ተቃዋሚ ቡድን የሆነውን ብሔራዊ ዲሞክራሲያዊ ህብረትን (ኝዽኣ) ከነበረበት የሱዱን ኤምባሲ ውስጥ ለቆ እንዲወጣ አለማድረጋቸውን መናገራቸውን የሬውተር የዜና አውታር ገለጠ።</p>

<p>ኢሳያስ አፈወርቂ ያም ቢሆን ከካርቱም ጋር የነበራቸውን የዲፕሎማቲክ ግንኙነት እንደገና ለማደስና ለማሻሻል በጥረት ላይ መሆናቸውን አለመሸሸጋቸውን ዘገባው አስመልክቷል።</p>

<p>ነፃ የሆነው የሱዱን ጋዜጣ አል-ራይ-አል-አም ለፕሬዚዱንቱ የሱዱን ተቃዋሚ ቡድን የሆነው የብሔራዊ ዲሞክራሲያዊ ህብረት (ምሆሀ) ይዞት ከነበረው የአስመራ የሱዱን ኤምባሲ ለቆ እንዲወጣ ትዕዛዝ ተሰጥቶታል አይደለም ወይ? ብሎ ላቀረበላቸው ጥያቄ ፕሬዚዱንት ኢሳያስ የለም የለም የለም ሲሉ አስተባብለዋል።</p>

<p>ኢሳያስ ባለፈው ሳምንት ካይሮ ገብተው ከፕሬዚዱንት ሆስኒ ሙባረክ ጋር ውይይት ያደረጉ ሲሆን አንድም የተወያዩበት ጉዱይ የኢትዮ-ኤርትራን ግጭት የተመለከተ እንደነበር ሬውተር አመልክቷል።</p>

<p>በቅርቡ አንዱ የሱዱን የልዑካን ቡድን ኤርትራን እንደጎበኘ የገለጠው ነፃው ጋዜጣ አል-ራይ-አል-አም በሰጠው ዜና የልዑካን ቡድኑ ጉብኝት በቅርቡ በሰሜን ምስራቅ ሱዱን በከሰላ አካባቢ ባሉ ወታደራዊ ሰፈሮች ላይ ስለደረሱት ጥቃቶች ለመነጋገር እንደነበር ገልጧል።</p>

<p>ጋዜጣው በሰጠው ዝርዝር በነዚህ ጥቃቶች ላይ ኤርትራ እጇ የሌለበት መሆኑን ከማስተባበሏም ሌላ ድርጊቱም ከግዛቷ አለመፈጸሙንም አስተባብላለች ብሏል። ሱዱን በበኩሏ ጥቃቱን የፈጸመው ተቃዋሚው ሃይል ቢሆንም የኤርትራ ድጋፍ አለበት የሚል አቋም እንዱላትም ገልጧል።</p>


</body>
</html>
