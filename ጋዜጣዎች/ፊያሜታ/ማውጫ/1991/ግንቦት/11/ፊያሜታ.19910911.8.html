<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያ አየር ሃይል ማጥቃት አዲስ ጦርነት ሊፈነዱ እንደሚችል ጠቋሚ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">የኢትዮጵያ አየር ሃይል ማጥቃት አዲስ ጦርነት ሊፈነዱ እንደሚችል ጠቋሚ ነው</h1>

<p class="align-right">የፖለቲካ ጠበብት</p>


<p>ባለፈው እሁድ የኢትዮጵያ አየር ሃይል በደቡብ ኤርትራ የሚገኝ አንድ ከፍተኛ የኤርትራን የመሳርያዎች ዲፖ መደብደቡን የኢትዮጵያ መንግስት ቃል አቀባይ ጽ/ቤት ገለጠ።</p>

<p>ከዚህ ቀደም ሲል እሁድ የኢትዮጵያ አየር ሃይል የቀይ ባህሯን የምፅዋ ወደብን ከመደብደቡም በተጨማሪ ቅዱሜ ዕለት በዛልአምበሳ ግንባር የሚገኘውን የሻዕቢያ ሰራዊት ይዞታ መደብደቡም ተገልጧል።</p>

<p>የመንግስት ቃል አቀባይ ሰሎሜ ታደሰ በሰጡት መግለጫ የኢትዮጵያ አየር ሃይል በመጨረሻ ላይ ያካሄደውን ድብደባ የፈጸመው ባለፈው እሁድ ከምሽቱ 3 ሰዓት ተኩል ላይ ሲሆን ኢላማውም ከኤርትራዋ ትንሽ ከተማ ከሸምበቆ 25 ኪ.መረትር ርቀት ላይ የምትገኘው የቢንቢና የመሳሪያ ማከማቻ ዲፖ እንደነበረችም አመልክተዋል።</p>

<p>በዚህ ድብደባ በከባድ መድፎችና በጎታች ተሽከርካሪዎች ላይ እጅግ የከፋ ጉዱት መድረሱ ታውቋል። እነዚህ መድፎች የተደበደቡት በግምጃ ቤት ተከማችተው እንደነበሩም መሆኑ ተገልጧል። ይህን አካባቢ የደበደቡት የአንቶኖቭ አውሮፕላኖችም ግዱጃቸውን ፈጽመው በሰላም ወደ ሰፈራቸው መመለሳቸውንም ቃል አቀባይዋ ገልጸዋል።</p>

<p>እሁድ ማለዱ ላይ በምፅዋ ላይ የአየር ሃይሉ ባደረገው ድብደባ በምጽዋ ወደብ በባህር ሃይል ቤዙ ላይና በነዱጅ ዲፖው ላይ መጠነሰፊ ጉዱት ያደረሰ መሆኑ ተገልጧል።</p>

<p>ኤርትራ በበኩሏ የአየር ድብደባ መደረጉን አምና ሆኖም ምንም አይነት እስትራቴጂክ ኢላማዎች አልተመቱም ስትል አስተባብላለች። ነገር ግን በድብደባው አንድ ሰው ሲሞት 3 ሰዎች መቁሰላቸውን ገልጣለች።</p>

<p>የኢትዮጵያ መንግስት ቃልአቀባይ ሰሎሜ ታደሰ ግን የኢትዮጵያ አየር ሃይል በምጽዋ ጥቃት የደረሰው በእስትራቴጂክ ኢላማዎች ላይ ማለትም በኤርትራ የባህር ወደብ በባህር ሃይሉ ቤዝና በነዱጅ ዴፖው ላይ መሆኑን ጠቅሰው መጠነሰፊና ከባድ ውድመትም እንደደረሰባቸው የኢትዮጵያ አየር ሃይል በዛልአምበሳ ግንባር ባደረገው ማጥቃት በኤርትራ የሎጀስቲክ መአከላትና በሜካናይዝድ ክፍሎቿ ይዞታዎች ላይ እጅግ ከፍተኛ ጉዱት ማድረሱን ወይዘሮ ሰሎሜ ታደሰ አረጋግጠዋል።</p>

<p>ይህ የአሁኑ ተከታታይ የአየር ድብደባ የተካሄደው በርካታ የሰላም ፍለጋ ጥረቶች ተካሂደው ኤርትራ የኢትዮጵያን ግዛት ለቃ ለመውጣት ፈቃደኛ ሳትሆን ከቀረች ወዲህ ነው።</p>

<p>በርካታ የአፍሪካ ቀንድ የፖለቲካ ጠበብት እንደገለጹት ከብዙ ቆይታ በኋላ አሁን በአዲስ መልክ የተጀመረው የኢትዮጵያ የአየር ሃይል ማጥቃት አዲስ ጦርነት በሁለቱ አገሮች መካከል ሊፈነዱ እንደሚችል አመልካች ነው ብለዋል ሲል የሬውተር የዜና ወኪል ገለጠ።</p>


</body>
</html>
