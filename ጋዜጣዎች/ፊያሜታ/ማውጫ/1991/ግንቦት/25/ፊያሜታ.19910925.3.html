<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አባ ጰውሎስ ከሲኖዶሱ እንዲወጡ ተደረጉ! ስብሰባው ቀጥሎ ሰንብቷል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">አባ ጰውሎስ ከሲኖዶሱ እንዲወጡ ተደረጉ! ስብሰባው ቀጥሎ ሰንብቷል</h1>


<p>የዘንድሮ የግንቦት ወር (ርክበ ካህናት) የሲኖዶስ ስብሰባ ከተጀመረ 28 ቀናት መቆጠራቸው ነው። በልዩ ልዩ ምክንያቶች የሲኖዶሱ ስብሰባ አልፎ አልፎ መቁረጡ ቢታወቅም፣ ሰብሰባው ግን እስከ ትናንት ድረስ እንደቀጠለ መሆኑን ለመረዱት ተችሏል። በተለይ ባለፈው ሳምንት በተደረጉት ከባድ ስብሰባዎች ወቅት ለተከታታይ ቀናት ፓትርያርኩ አባጳውሎስ ከሲኖዶሱ ስብሰባ እንዲወጡ ተደርገው ስብሰባው በአቡና ቄርሎስ ሲመራ መሰንበቱን ከስፍራው የደረሱን ዜና ገልጿል።</p>

<p>ስብሰባው መጠናቀቁን አስመልክቶ በሚዲያዎች ከተገለፀ ከ10 ቀናት በላይ ቢሆንም ሲኖዶሱ ስብሰባ ግንእስከ ትናንት ድረስ ከፍተኛ የሆነ ስብሰባ ሲካሄድ መሰንበቱን ይናገራሉ።</p>

<p>ለሰሞኑ ስብሰባ ዋና ምክንያቶቹ ፣ የአቡነ ጢሞቴዎስና «የድራፍት ቡድን» አየተባለ ስለሚጠራው ወገን ወደ ስራ ለመመለስ እንደሆነ ውስጠ አዋቂዮቹ ገልፀዋል፤ የመጨረሻው ውሳኔ ምን እንደሆነ የታወቀ ነገር የለም የአለቃ አያሌው ታምሩና የሌሎቹ በርካታ የቤተ ክርስቲያን ልጆች ጉዱይ ግን ቦታ አልተሰጠውም ብለዋል። «ሌሎቹ ደግሞ እንዲፈሩ ኃጢአት የሚሰሩትን በሁሉ ፊት ገስጻቸው።» በሚለው ሐዋርያው ቃል ፀንተው ራሳቸውን በመካድ ደመወዛቸውንና ስራቸውን አጥተው የሚገኙትና በቤተ-ክርስቲያኒቱና በእምነቱ ሽፋን ካባ አጥልቀው ለውድቀት የሚዱርጓትን በመገሰፃቸው ለዚህ መፈናቀል የተዱረጉት፣ ሊቁ እንቁዕ ወደር የማይገኝላቸው የአለቃ አያሌው ታምሩ ጉዱይ ግን አንደቀልድ ከቤተ-ክርስቲያንኒቱ እንደወጡ እንዲቀሩ በመደረግ ላይ የመሆኑ ነገር ለበርካታ ሰዎች ኃዘንን አስከትሏል።</p>

<p>ውሳኔ ሳያገኝ፣ ተጀመሮ የሚቀረውና እስካሁን ብዙዎች ደጅ የሚጠኑበት ደግሞ የአጩ ኤ-ጲስቆጶሳት ጉዱይ እንደሆነ ነው ዜና አክሎ የገለፀው። ስለ ኤ-ጲስቆጶስነት መመረጥ በተመለከተ አምላካዊ ቃል አለ። እሱም የማይነቀፍ፣ ራሱን የሚገዛ፣ የማይሰክር፣ የማይጨቃጨቅ፣ ገንዘብ የማይወድ፣ ምዕመናን ስለ በጎ ምግባሩ የሚመሰክሩለት ወዘተ.... የሆነ መመረጥ እንደሚገባው ተገልጿል። ታዲያ በዘመናችን ስጋዊ ወዱጅ ለማበርከት የሚደርገው ሩጫ ቤተ- ክርስቲያናችን እያጎሳቆላት ይገኛል፤ ሲል ዜናው ምርጫ የእግዚአብሔርን ቃል የተከተለ አለመሆኑን በመጥቀስ ከጥቅሙ ጉዱቱ እንደሚያመዝን ያመለክታል ብሏል። ጾም ጸሎት ያልታከለበትና ለእግዚአብሔር አገልግሎት ይሆናሉ? ወይስ አይሆኑም የሚለው መንፈሳዊ ጥያቄ ያልተነሳበት ምርጫ ስለሆነ፣ ጳጳሳት ከማብዛት ሌላ ክርስቲያናዊ ባህርን የተከለ አይደለም ሲሉ ምርጫውን የሚያጥላሉት ታዛቢዎችም በጥቂቱ የሚገመቱ አይደሉም።</p>


</body>
</html>
