<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በደቡብ ወሎ ሀገረ ስብከት የቤተ ክርስቲያን ገንዘብ ተዘረፈ ሲሉ ምዕመናን ጩኸታቸውን አሰሙ!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center">በደቡብ ወሎ ሀገረ ስብከት የቤተ ክርስቲያን ገንዘብ ተዘረፈ ሲሉ ምዕመናን ጩኸታቸውን አሰሙ!</h2>


<p>በኢትዮጵያ ኦርቶዶክስ ተዋህዶ ቤተ ክርስቲያን ልማትና ተራድኦ መመሪያ፣ በደቡብ ወሎ ሳይንት ወረዱ ለምትገኘው ለርዕሰ አድባራት ተድባብ ማርያም የሚሆን ብር ሃያስድስት ሺ አራት መቶ ዕርዱታ ካደረገ በኋላ ገንዘቡን እንዲያደርሱ የተላኩት ግለሰብ አጭበርብረዋል ሲሉ ምዕመናን ጩኸታቸውን አሰሙ።</p>

<p>የቤተ- ክርስቲያኒቱ ምዕመናን እንደሚሉት ከሆነ፣ የተጠቀሰው ብር በሀገረ ስብከቱ ሊቀወጳጳስ አማካኝነት እንዲደርስ ተደርጎ፣ ሰራተኛቸው የሆኑት ግለሰብ ብሩን ለደብሩ ሰባካ ጉባኤ ጽ/ቤት በህጋዊ ደረሰኝ እንዲያስረክቡ ታዘው ወደ ሳይንት ወረዱ ቢላኩም፣ የተላከውን ብር ሃያ ስድስት አራት መቶ ማስረከብ ሲገባቸው፣ ስድስት ሺ ብር በመቀነስ ለግል ጥቅማቸው አውለዋል ይላሉ።</p>

<p>የምዕመናኑን የተቃውሞ ክስ ያዘለው ዘገባ እንደሚያብራራው፣ ለምዝበራ እንዲያመቻቸው ሆን ብለው ባዘጋጁት ነጭ ወረቀት ላይ በራሳቸው ጽሑፍ ሞልተው «የደብሩ ድርሻ ይህ ነው» በማለት 20, 400 ብር ሃያሺ አራት መቶ ብር ካስረከቡ በኋላ፣ በራሳቸው ትዕዛዝ እንዲዘጋጅ በተደረገው ነጭ ወረቀት (ቀሪ) ላይ በማጭበርበር ብር ሃያ ስድስት ሺ አራት መቶ አድርገው በማቅረባቸው፣ የቦታው ተወላጆች አቤቱታ በማቅረብ ምዝበራውን የፈጸመው ግለሰብ በቁጥጥር ስር እንደዋሉ ዘገባው ያስረዱል።</p>

<p>በማያያዝም፣ የግለሰቡ በቁጥጥር ስር መዋል ሲሰማ «የሀገረስብከት ሊቀጳጳስ አቡነ አትናቴዎስ በእግዚአብሔር ገንዘብ መመዝበርና መዘረፍ ሳይቆረቆሩ ግለሰቡ ወንጀል አልፈጸመም እያሉ በመከላከያነት ወንጀሉን ለፈጸሙት ግለሰብ በክርክር ላይ ነበሩ።» ሲል የምዕመናኑ ዘገባ የተቃውሞ ቀስቱን ወደ ሊቀጳጳሱም ያመለክታል። በመቀጠልም፣ ለደብሩ የተላከውን ገንዘብ በመቀነስ ለግል ጥቅም ለማዋል ታቅዶ የነበረ ስለመሆኑ በተለያዩ ሁኔታዎች መረጋገጡንና ጉዱይ ወደ ሕግ ቀርቦ ወንጀለኛውም በማጣራት ላይ እንደሆነ በዘገባው ሰፍሯል። ለእጣንና ጧፍ፣ መግዣ የምትቸገረውን ደብረ ችግር ለማቃለል የተላከውን ገንዘብ ቀንሶ የተገኘውን ግለሰብ ዘገባው አውግዞታል። ጉዱዩን በተመለከተ የአካባቢው ምዕመናን ለአቡነ ጳውሎስም እንደገለፁላቸው ዘገባው ይገልፃል።</p>


</body>
</html>
