<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ተሰርቆ የነበረው ድምፅ ማጉያ ተገኘ!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ተሰርቆ የነበረው ድምፅ ማጉያ ተገኘ!</h1>

<h2 class="align-center">የቅ/ቂርቆስ ደብር ምዝበራ ተጋለጠ</h2>


<p>በአዲስ አበባ ከተማ በወረዱ 12 ቀበሌ 22 ክልል የሚገኘውና በተለምዶ ጭቁኑ እየተባለ በሚጠራው የአንቀፀምህረት ቅ/ ሚካኤል ቤተ-ክርስቲያን አዲስ የድምፅ ማጉያ ተሰርቆ ብዙ ወራትን ካስቆጠረ በኋላ ሰሞኑን እንደተገኘ ከቦታው የደረሰን ዜና ገለፀ።</p>

<p>ከ19000 (አስራ ዘጠኝ ሺ ብር) በላይ ወጪ ሆኖ እንደተገዛ የሚነገርለት ይኸው የድምፅ ማጉያ፣ በአንዱንድ የደብሩ አገልጋይ ቅን ሰራተኞችና በፖሊስ ክትትል ሊገኝ እንደቻለ፣ የሰረቀውም በፖሊስ ቁጥጥር ስር እንደዋለ ዜናው ጠቁሞ፣ የስርቆቱ ቅንብርና ስርቆቱ የተፈፀመው በውስጠ አዋቂ ዲያቆናት መሆኑን አመልክቷል።</p>

<p>ከገነተ ኢየሱስ ቤተ-ክርስቲያን ጋር በአድነት ከመመራት ተለይቶ፣ ራሱን ችሎ በራሱ የሰበካ ጉባኤ እንዲመራ በቅዱስ ሲኖዶስ ከተወሰነለትና አዲስ የቤተ-ክርስቲያኑ አስተዱዱሪ ከተመደበለት ገና 6 ወራት ማስቆጠሩን የሚነገርለት የአንቀፀ ምህረት ቅ/ሚካኤል ቤተክርስቲያን፣ ካሁኑ ሁከትና ብጥብጥ እንደሰፈነበትም ተገልጿል። ጠፍቶ በነበረው የድምፅ ማጉያ መገኘት ብዙዎች ደስታቸውን እየገለፁ መሆናቸው ቢታወቅም፣ በደብሩ ላይ እየተቆሰቆሰ በሚገኘው የእርስ በእርስ ውዝግብና መከራከር ደግሞ ሀዘን ተሰምቷቸዋል።</p>

<p>ለብጥብጡ መንስኤ እንደሆኑ የሚነገርላቸው አዲሱ አስተዱዱሪ ሲሆኑ፣ ችግሩ እየሰፋ በሄደ ቁጥር ካህኑም ምዕመኑም ሽኩቻ ውስጥ እንደገባ ለመረዱት ተችሏል። በዚህ ሰሞን አዲስ የሰበካ ጉባኤ ሳይመርጥ እንደማይቀርም እየተነገረነው ደብሩ፣ ጠዋትና ማታ የጭቅጭቅ ቤት ሆኗል ሲል ዜናው ጠቁሟል። ጠፍቶ ስለተገኘው የድምፅ ማጉያም ሻጭ፣ ደላላ፣ (አሻሻጭ) ገዢና እጃቸው አለ የተባሉ የሌባ ተባባሪዎች ሁሉ መያዛቸውን ዜና አክሎ ገልጿል።</p>

<p>ይህ እንዲህ እንዱለ የመካነ ሰማዕት ቅ/ቂርቆስ ቤተ-ክርስቲያን ገንዘብ ሕጋዊነት በሌለው ደረሰኝ በግለሰቦች ተመዝብሮ መገኘቱ ገለፀ። እንደ ውስጥ አዋቂዎች አገላለፅ፣ ሁለት ሰራተኞች መታሰራቸውንና አንዱ ከእስራት እንዲፈቱ ቢደረጉም፣ ሁለተኛውን ግን እስካሁን በእስራ ቤት መሆናቸውን ተናግረዋል።</p>

<p>የመዝበራው ስልት ገና በፖሊስ እየተጠራ መሆኑን ጠቅሰው፣ ሕጋዊት በሌለው በሐሰት ደረሰን ገንዘቡ እየተሰበሰበ ለግል ጥቅም እንደዋለና ብዙ የደብሩ ገንዘብ ሳይባክን እንደማይቀር ግምታቸውን እየሰነዘሩ ነው።</p>


</body>
</html>
