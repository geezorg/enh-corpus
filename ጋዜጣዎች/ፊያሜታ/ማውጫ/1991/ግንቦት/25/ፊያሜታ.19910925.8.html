<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በደቡብ ትግራይ 170፣600 ህዝብ የምግብ እርዳታ ያስፈልገዋል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">በደቡብ ትግራይ 170፣600 ህዝብ የምግብ እርዳታ ያስፈልገዋል</h1>


<p>በዘንድሮው የበልግ ዝናብ እጥረት ሳቢያ በደቡብ ትግራይ ቁጥሩ 170፣600 ህዝብ ለረሃብ የተጋለጠና አስቸኳይ የምግብ እርዱታ እንደሚያስፈልገው ተገለጠ።</p>

<p>በደቡብ ትግራይ ዞን በ8አውራጃዎች የሚኖር ህዝብ ምንም የበልግ ሠብል ያላገኘ በመሆኑ አስቸኳይ የምግብ እርዱታ እንደሚያስፈልገው የዞኑ ማስተባበሪያ አመልክቷል።</p>

<p>ይም ብቻ ሳይሆን በዚሁ የዝናብ እጥረት ምክንያት በግጦሽ መሬት ላይ ባሳደረው ተጽእኖ የቀንድ ከብቶች በግና ፍየሎች ለከፍተኛ አደጋ መጋለጣቸውንም ጨምሮ ገልጿል።</p>

<p>በዚህ ዞን ውስጥ አሁን በከፋ ችግር ላይ ለሚገኘው ህዝብ አስቸኳይ የምግብ እርዱታ ካልደረሠ በስተቀር ሁኔታው የከፋ ሊሆን እንደሚችልም የዞኑ አስተባባሪ አመልክቷል በግብርና ልማት የዞኑ ክፍል በተሠጠው መግለጫ ይህ አካባቢ በ8ቱ አውራጃዎች የበልግ ዝናብ የጨመረ ሆኖ ቢሆን ኖሮ 189, 000 ኩንታል የምግብ እህል ማምረት ይችል እንደነበር አመልክቷል።</p>

<p>በበልግ ዝናብ እጥረት በአሁን ጊዜ ክፉኛ ለችግር የተዱረጉት የደቡብ ትግራይ፣ ሠሜን ወሎና ደቡብ ወሎ ሲሆኑ ሌሎችም እንዱሉ ተገልጿል።</p>

<p>በሠሜንና በደቡብ ወሎ ያለው ሁኔታ ግን ከሁሉም የከፋ በመሆኑ ህዝቡ አካባቢውን እየለቀቀ ወደ ሌሎች አካባቢዎች በመንቀሳቀስ ላይ መሆኑ ተገልጿል በከብትም በኩል በዚህ አካባቢ ምንም የግጦሽ ሳር ባለመኖሩ ከብቱ በርሃብ ማለቅ እንደጀመረም ታውቋል።</p>

<p>ባጠቃላይ ዘንድሮ ከነዚህ አካባቢዎች ሌላ ከሌሎችም ቦታዎች የበልግ ዝናብ እጥረት ከፍተኛ የሆነ የርሃብ ችግር ማስከተሉ ተገልጿል። እነዚህ አካባቢዎች በጥቂት ጊዜ ውስጥ ተፈላጊው የምግብ እርዱታ በአፋጣኝ ካልደረሳቸው ክረምቱ በሠኔ ስለሚገባ የማጓጓዣ ችግር ስለሚገጥም ችግሩ የከፋ ሊሆን እንደሚችልም ከወዲሁ ተገልጿል።</p>


</body>
</html>
