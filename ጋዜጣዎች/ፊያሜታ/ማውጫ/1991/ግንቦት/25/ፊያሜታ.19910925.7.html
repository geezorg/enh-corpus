<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ጠቅላላ ጦርነት ውስጥ የገባን ስለሆነ ህዝባችን በሙሉ ይታጠቅ ሲሉ ኢሳያስ አወጁ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center">ጠቅላላ ጦርነት ውስጥ የገባን ስለሆነ ህዝባችን በሙሉ ይታጠቅ ሲሉ ኢሳያስ አወጁ</h2>


<p>የኤርትራው ፐሬዚዱንት ኢሳኢያስ አፈወርቂ ባለፈው ግንቦት 16ቀን 8ኛውን ዓመት የኤርትራ የነጻነት በዓል ለማክበር ለተሠበሠበው ህዝባቸው ከኢትዮጵያ ጋር በመካሄድ ላይ ያለው ውጊያ ወደ ጠቅላላ ጦርነት የተለወጠና ያደገ ስለሆነ የኤርትራ ህዝብ በሙሉ በዚህ ጦርነት በድል ለመወጣት እንዲዘጋጅ ማወጃቸውን የቢቢሲ ሬዲዮ ገልጿል።</p>

<p>ኢሳኢያስ አፈወርቂ ኤርትራ ከነጻነት በኋላ በከፍተኛ የልማት ዕድገት ላይ ደርሳ እንደነበር አመልክተው ያዕድገት እንዱይቀጥል የኢትዮጵያ መንግስት ወረራ በመፈጸም እንዱጨናገፈው በዚሁ ዕለት በአደባባይ በዓሉን በደመቀ ሁኔታ ለማክበር ለወጣው ህዝባቸው በመግለጽ ኢትዮጵያ የኤርትራ ልማት ደንቃራ እንደሆነች ለማመላከት ሞክረዋል።</p>

<p>የግንቦት 16 ቀንን 8ኛ አመት በዓል በደመቀ ሁኔታ ለማክበር የአስመራና የአካባቢዋ ህዝብ ዝግጅት ማድረግ ጀመረ ከ10 ቀን በፊት እንደነበረ የገለጸው ይኸው ዘገባ በጦርነቱ የተደረጉ ተጋድሎዎችና በልማቱም መሰክ የተሠሩትን ሥራዎች በፎቶግራፍ የተደገፈ ኤግዚቢሽን ከመቅረቡም ሌላ በየቦታው የተዘጋጁ ጽሁፎች ለህዝቡ መነበባቸውም ተመልክቷል።</p>

<p>በበዓሉ ዕለት ከአስመራና ከአካባቢው በብዙ ሺህ የሚቆጠር ህዝብ የተሠበሠበ ሲሆን እንደበፊቱ ከሰዓት በፊት ሳይሆን በዓሉ የተከበረውም ከሰዓት በኋላ እንደነበር ተገልጿል።</p>

<p>የነጻነት በዓሉ ድምቀት ለመስጠት ሚግ 29 የተገኙበት የ6 አውሮኘላኖች እስኳድሮን በአስመራ ሠማይ ላይ የአየር ትርኢት አሳይተውም ነበር።</p>

<p>የፐሬዚዱንቱ ልዩ ረዱት የሆኑት አቶ የማነ በበኩላቸው ባደረጉት ንግግር ከግንቦት 14-15 በመረብ ሠቲት ግንባር በተደረገው ውጊያ ኤርትራ በድል መውጣቷን ገልጸው ነበር።</p>

<p>ከሌላ ምንጭ በተገኘ መረጃ ኤርትራ ግንቦት 16 ቀን የሚከበረውን 8ኛ ዓመት የነጻነት በዓል በድርብ ድል ለማክበር በማሠብ በመረብ ግንባር ኤርትራ ጥቃት መሠንዘሯን-ገልጸዋል። ሆኖም የኤርትራ መሪዎች እንደተለመደው ማጥቃት የሠነዘረችው ኢትዮጵያ ነች ሲሉ ከሠዋል።</p>


</body>
</html>
