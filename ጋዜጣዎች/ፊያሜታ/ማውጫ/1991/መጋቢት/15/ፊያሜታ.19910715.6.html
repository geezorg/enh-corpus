<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኤርትራና የኢትዮጵያን ህዝብ ለማቆራረጥ የኢትዮጵያ መንግስት ዘመቻ ጀምሯል።</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center"><<yeErtrana yeityoPyan hzb lemaqorareT yeityoPya mengst zemeca jemrWal»</h1>

<p class="align-right">የኤርትራ መንግስት</p>


<p>ስልጣን የጨበጠው የኢትዮጵያ መንግስት የሁለቱን አገር ህዝቦች ለማቆራረጥ እውነት የሌለውን የፕሮፓጋንዱ ዘመቻ ማካሄድ ጀምሯል ሲል መክሰሱ ተገለጠ።</p>

<p>መግለጫው በሰጠው ዝርዝር የኢትዮጵያ መንግስት ኤርትራ ውስጥ የሚገኙ ኢትዮጵያዊያን ነዋሪዎች የኤርትራ መንግስት ያንገላታል። ያፍሳል፣ የ40 ሺህ ኢትዮጵያዊያንን ሀብትና ንብረት በመዝረፍ አባሯል፣ ምርኮኞችን በመደብደብ አንገላቷል በማለት የሚያሰራጨው ወሬ ሀሰት እንደሆነ አመልክቷል።</p>

<p>መግለጫው ኤርትራ ውስጥ የሚኖሩ ኢትዮጵያዊያን ምንም አይነት በደል የማይደርስባቸው መሆኑን በመግለጥ የሚያቀርቧቸው አቤቱታዎችም የሚሰማላቸውና መፍትሄም እንደሚሰጠው ጠቅሶ ይህ የፕሮፓጋንዱ ዘመቻ የታቀደው ሆን ተብሎ የሁለቱን አገር ህዝቦች ለማቆራረጥ ነው ሲል ኮንኗል።</p>

<p>በሌላ በኩል ኢትዮጵያ ውስጥ በሚኖሩ ኤርትራዊያን ላይ የኢትዮጵያ መንግስት ያደረሰው ጉዱት በሁሉም ዘንድ ውግዘት አድርሶበታል ሲል መግለጫው ሀተታውን ደምድሟል።</p>

<p>እውነታው ግን በተቃራኒው እንደሆነ የአለም ሰብአዊ ድርጅቶች ከኤርትራ የተባረሩትን ኢትዮጵያዊያን አነጋግረው የደረሱበት ነው።</p>

<p>የኤርትራ መንግስት በወረራ በያዛቸው የድንበር አካባቢዎች በሚኖረው ገበሬ ህብረተሰብ ላይ የደረሱት ግድያና ስቃይ በኤርትራ ከተሞች በአስመራ በአሰብና በሌሎቹም ቦታዎች ይኖሩ የነበሩትን ኢትዮጵያዊያን አስረው በመደብደብ ኮንቴነር ውስጥ አጭቀው ለሞት በመዱረግና በርካታ ሴቶችንና ልጃገረዶችን በእንሰሳነት በቡድን የወሲብ ግዱጅ በመፈጸም ያደረሱት በደል እጅግ ዘግናኝ የሆነና ከትውልድ ትውልድ የሚተላለፍ የህሊና ቁስል የፈጠረ አረመኒያዊ ድርጊት መሆኑን የኢትዮጵያ ህዝብ የሚያውቀው ስለሆነ የኤርትራ ፕሮፓጋንዱ የኤርትራዊያኑን ፕሮፌሽናል ውሸታምነት የሚያመለክት ባዶ ቃል ነው።</p>


</body>
</html>
