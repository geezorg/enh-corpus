<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«የድራፍት ቡድኑ ከተመለሰ ደም ይፋሰሳል» ተባለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">«የድራፍት ቡድኑ ከተመለሰ ደም ይፋሰሳል» ተባለ</h1>

<h2 class="align-center">የፍትሐት ዋጋ ሊጨምር ነው!</h2>


<h3 class="align-center">የኪዱነ ምህረት ቤተልሔም ሥራ መዱነቀፍ ቁጣ አስከተለ</h3>


<p>«የድራፍት ቡድን» በመባል የሚታወቀውና በቋሚ ሲኖዶስ እንደተቋቋመ በሚነገረው የአጣሪ ኮሚሽን ከሥራና ደመወዝ ውጭ ሆኖ የመጨረሻውን ውሳኔ እንዲጠባበቅ ተብሎ የነበረው የድራፍት ቡድን ወደ ሥራ ከተመለሰ ደም ይፋሰሳለ መባሉ ተዘገበ።</p>

<p>ሰሞኑን ከአጥቢያ እስከ ቤተ-ክህነት ባሉት ካህናት የመነጋገሪያ አጃንዱ ሆኖ እንደሰነበተ የሚነገረው «የድራፍት ቡድኑ» ወደ ሥራ የመመለስ ጉዱይ፤በተለይም የአጥቢያ ካህናትን በእጅጉ ያናወጠና በአጣሪ ኮሚሽኑ ላይም ማጉረምረምን ያስከተለ እንደሆነ አንዱንድ ካህናት ጠቀሶ ሪፖርተራችን ዘግቧል። የፓትርያርኩን የእህት ልጅ አቶ ያሬድ ከበደውን ጨምሮ ሌሎችም ፓትርያርኩ እንደ ዓይን ብሌናቸው የሚንከባከቧቸው ሠራተኞች በኮሚሽኑ እንዲታገዱ ከተደረገ በኋላ በጭፍንና በማን አለበኝነት ዱግም ወደነበሩበት ሥራ እንዲመለሱ በመደረጉ ካህናቱን አሳዝኗቸዋል።</p>

<p>በኮሚሽኑ ውሳኔ ተባረው ከነበሩት መካከል የመርካቶ ደብረ አሚን ተክለሃይማኖት ፀሐፊ ታግደው የነበሩና አሁን ግን ወደነበሩበት ቦታ እንዲመለሱ በመደረጉ ካህናቱ አንድ በአንድ ግንባር ፈጥረው «ዱግም ቢመጣ ደም ይፋሰሳል።»በማለት የተቃውሞ ድምፃቸውን በፊርማ በማረጋገጥ ለሚመለከተው አካል በማሳወቅ ላይ መሆናቸውን ከካህናቱ አንደበት ለማወቅ ተችሏል። ቀደም ሲል «የድራፍት ቡድኑ» ሲታገድ «እነሱን ካገዱችሁ እኔንም ከሥልጣኑ ልቀቅ በሉኝ» በማለት ካለነሱ መኖር እንደማይችሉ ለሲኖዶሱ እንደገለፁ የሚነገሩት ፓትርያርኩ፣ እነሱን ለመመለስ ከፍተኛ ተጋድሎ እንዱደረጉና አቡነ ቄርሎስን ለማሳመን ብዙ እንደጣሩ ከቤተ- ክህነት አካባቢ የመጣው ዜና ያመለክታል።</p>

<p>በዚህ ዙሪያ አቡነ ቄርሎስ ያሉትን ደግሞ ዜናው እንደሚከተለው አስቀምጧል። «እኔ ስራ አስኪያጅ በመሆኔ ብዙ ሰዎች ፓትርያርኩን ገልብጬ እንድጥል ይመኙ ነበር። ነገር ግን እኔ ሰላም ነው የምፈልገው ሞኛቸውን ይፈልጉ።» ማለታቸውን ለዚህም ለስንት የቤተ-ክርስቲያን ልጆች የተቆለፈው የአቡነ ቄርሎስ ቢሮ ለድራፍት ቡድኑ ተከፈተለት ሲሉ ብዙዎቹ አምትዋቸዋል። የአጣሪ ኮሚሽኑንም ቢሆን በተለያየ መንገድ እየተቹትና ድካሙ ትርጉም አልባ ከመሆኑም በላይ ጭራሹን ለፍጅት ሊዱርገን ሲሉ የሚራገሙም አሉ።</p>

<p>በዙ የቤተ-ክርስቲያኗ ገንዘብ ለማጣራት አገልግሎት መውጣቱን የገለፁት የቤተ-ክህነት ሠራተኞች ያለምንም ፋይዱ ለመጠናቀቅ መዘጋጀቱ ያንገበግባል ብለዋል።</p>

<p>በሌላ በኩልእስካሁን ድረስ ሲሰራበት የኖረውና አድባራትና ገዱማት በወጥነት የሚገለገሉበት የጸሎተ-ፍትሐት ክፍያ በአዲስ መልክ ከፍ ሊል መሆኑን ጉዱዮን በቅርበት የተከታተሉ ወገኖች ገለፁ።</p>

<p>ሠልስት፣አሥራ ሁለት፣አረባ-ሰማንያ፣መንፈቅ፣ የሙትዓመት፣ የደረጃ፣ የጉዞ፣ ወዘተ... እየተባሉ በሚከናወኑት የጸሎተ ፍትሐት ሥነ-ሥርዓቶች ሁሉ የተለያየ ዓይነት ክፍያ መኖሩን የገለፁት ወገኖች፣ግማሽ ፍትሐት፣ሙሉ ፍትሐት የሚባሉ ክፍያዎችን ያካተተነው ብለዋል።</p>

<p>ቀደም ሲል በተወሰነው ሕግ መሠረት የፍትሐት ባለጉዱዮች ክፍያቸውን ከፍለው ጸሎተ ፍትሐቱ እየተከናወነላቸው እያለ፤ከአድባራት ለቤተ- ክህነት በየዓመቱ ፈሰስ የሚደረገው ገንዘብ ከመቶ አሥር ፐርሰንት ወደ ሃያ ፐርሰንት ከፍ እንዲል ከፓትርያርኩ ጽ/ቤት በወጣው አዲስ ሕግ መነሻነት የጨመረውን የፐርሰንት ክፍያ ለመሸፈን ሲባል የታቀደ ሳይሆን እንደማይቀረም ጉዱዮን የሚያውቁት ወገኖች ከኃዘን ጋር አስረድተዋል።</p>

<p>ይህ የከፍያው መናር ከዚህ ቀን ጀምሮ ተግባራዊ ይሆናል የሚል መምሪያ ከቤተ-ክህነቱ በኩል ካሁን በፊት የተላለፈ ትዕዛዝ ባይኖርም፣አንዱንድ ልወደድ ባዮች በራሳቸው ሥልጣን ለመተግበር በመነሳሳት ምዕመናንን እያሳዘኑ እንደሆነ ጠቁመዋል።</p>

<p>በምሳሌ ደረጃ ከተጠቀሱት አድባራት ውስጥ የጽርሐጽዮን ጐላ ቅ/ሚካኤል ቤተ-ክርስቲያን እንደሚገኝበትና በአስተዱደሪውና በመሰሎቻቸው ቅንብር የፍትሐት ዋጋ እንዲጨመር በወሰዱት አቋም የአካባቢው ባለ ጉዱይ ምዕመናን በምሬት ወደ ጐረቤት ቤተ-ክርስቲያን እንሄዱለን እስከማለት በመድረሳቸው፣ አምሳ ብር የሚከፈልበት ፍትሐት ሰባ ብር እንዲሆን ተመሳሳይ ክፍያዎች እንዲጨምሩ በተወሰነው የግል ውሳኔ ክፍያው ከተጀመረ በኋላ ህዝቡ ሲንጫጫ ለዕለቱ ወደ ድሮ ከፍያ እንዲመለስ መደረጉንም ከደብሩ የደረሰን ዜና አመልክቷል።</p>

<p>ከአጥቢያ አበያተ-ክርስቲያናት እስከ አህጉረ ስብከታት ያለውን ካህን ያናቆረውና ከመቶ ሃያ እንዲሆን በአጀንዱነት ለስብሰባ ሲቀርብ ጳጳሳትን ሳይቀር ያፈጀው ይህ የጭማሪ ገንዘብ ጉዱይ፣ ፓትርያርኩና ጥቂት ደጋፊዎቻቸው ሲስማሙበት በስተቀር ሌላው ተሰብሳቢ በተቃውሞ የተለየበት አጀንዱ እንደነበር ውስጠ አዋቂዮች ይናገራሉ። በየክፍላተ ሀገራቱም የክፍያው ነገር ገና እያወዛገበ መሆኑን ከመቶ ሃያ ፐርሰንት ክፍያን በተመለከተ ከአንዱንድ የክፍለ ሀገር ሰዎች የተገኘው ዜና ያስገነዝባል።ሆኖም ግን የፍትሐቱ ክፍያም ሆነ ሌላው ተጨማሪ ከምዕመናን የሚጠየቅ ገቢ ሳይጨምር እንደማይቀር ስጋቶች አሉ።</p>

<p>ይህ እንዲህ እንዱለ የእንጦጦ ሐመረ ኖህ ኪዱነ ምህረት ገዱም የቤተልሔም ሥራ መደናቀፍ የገዱሙን ሠራተኞች ማስቆጣቱ ተገለጠ።</p>

<p>አንድ በጐ አድራጊ ቅን ክርስቲያን በራሳቸው ውጭ የቤተልሔሙን ሥራ ሙሉን ሊያሰሩ በፍላጐታቸው ቀርበው አስተዱደሩን ቢጠይቁ የገዱሙ አስተዱዱሪ ገንዘቡን ስጠን እኛው እናሠራለን በማለት ገንዘቡን ካልተቀበልኩ በሚል አሻፈረኝ በማለታቸው ገዱሙን በብዙ መንገድ ሲረዱ የነበሩት በጐ አድራጊ ክርስቲያን ተናደው ሳይሠሩ መቅረታቸውን ውስጠ አዋቂዮች በቅሬታ ገልፀዋል።</p>

<p>በጐ አድራጊው ምዕመን «ከሩቅ አካባቢ የሚመጡና የገዱሙን አጥር ሁሉ በማሳጠር የተባበሩ፣ ድሆችን ከመረዱት ወደ ኋላ የማይሉ ለገዱሙ አለኝታ ነበሩ» ያሉት ውስጠ አዋቂዮች፣ በገዱሙ አስተዱዱሪ ምክንያት ቤተልሔሙ ሳይሠራ እንቅፋት ገጥሞት መቅረቱ አሳዛኝ ነው ሲሉ አምርረዋል። በጐ አድራጊው ምዕመን ለቤተልሔሙ ሥራ ከገንዘብ እስከ ማቴሪያል ብሎም እስከ ሰራተኛው የሚያስፈልገውን ወጪ ሸፍነው ሊያሰሩ አቅደው እንደነበር ውስጠ አዋቂዎቹ ተናግረዋል።</p>


</body>
</html>
