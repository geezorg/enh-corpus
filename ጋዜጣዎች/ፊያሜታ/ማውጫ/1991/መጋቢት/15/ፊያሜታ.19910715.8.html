<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በኢትዮጵያና ኤርትራ ድንበር ውጊያው እንደቀጠለ ነው።</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">በኢትዮጵያና ኤርትራ ድንበር ውጊያው እንደቀጠለ ነው።</h1>

<h2 class="align-center">የውጊያው ግንባር ሁኔታ</h2>


<p>ባለፈው ሳምንት አጋማሽ ላይ በጾረና ግንባር ይካሄድ የነበረው ከፍተኛ ውጊያ ወደ ባድሜና ሸምበቆ አቅጣጫ ተሸጋግሮ ከፍተኛ ውጊያ ሲካሄድ የቆየ ሲሆን በአሁንም ወቅት መቀጠሉ ታውቋል።</p>

<p>በኢትዮጵያ መንግስት በኩል ውጊያ መካሄዱ በደፈናው የተገለጠ ሲሆን የኤርትራ መንግስት ግን በባድሜ ግንባር የኢትዮጵያ ሰራዊት በሰነዘረው ዱግመኛ የማጥቃት ዘመቻ የተቀጣጠለው ውጊያ ከፍተኛ ደረጃ ላይ በመድረስ ለሳምንት ሳያቋርጥ ቀጥሏል ሲል ተደምጧል።</p>

<p>በጾረና ግንባር በተደረገው ውጊያ የኤርትራ ሰራዊት ከፍተኛ የበላይነትን አግኝቶ በሶስት ቀናት ውጊያ አጥቂውን የኢትዮጵያ ሰራዊት ገትቶ በመያዝ ወደ ኋላው የመለሰው መሆኑን በመግለጥ ቢያንስ 10.000 የኢትዮጵያ ወታደሮች የገደለ መሆኑን የኤርትራ የውጪ ጉዱይ ሚንስትር አመልክቷል።</p>

<p>የፕሬዝዱንቱ አማካሪ የማነ ገብረመስቀል በጾረናው ውጊያ የኤርትራ ሰራዊት ማጥቃት የሰነዘረውን የኢትዮጵያ ሰራዊት የተቆጣጠረው ወደ ፊት 3 ኪ/ሜትር ከተንቀሳቀሰ በኋላ መሆኑን በመግለጥ ያደረሰበት ጉዱት እልቂት ነው ሊባል የሚችል ነው ብለዋል።</p>

<p>የኢትዮጵያ መንግስት ቃል አቀባይ በዚህ በጾረና ግንባር የኤርትራ መንግስት በኢትዮጵያ ሰራዊት ላይ አደረስኩ ያለው ጉዱት ከእውነት የራቀ ነው ብለውታል።</p>

<p>የኤርትራ መንግስት በጾረና ግንባር ይካሄድ የነበረው ውጊያ እንዲቀዘቅዝ አስመራ የሚገኙትን የቢቢሲና የጀርመን ድምፅ ሬዲዮ ተወካዮች አሌክስ ላስትንና ጎይቶም ቢሆንን ጨምሮ በርካታ ጋዜጠኞች ወደ ውጊያው ወረዱ በመውሰድ እንዲመለከቱ አድርጓል።</p>

<p>አሌክስ ላስትና ጎይቶም ቢሆን ለየድርጅታቸው ባቀረቡት ሪፖርት በዚህ የጾረና ግንባር ከኤርትራ ሰራዊት ምሽግ ግንባር በ200 ሜትር ክልል ውስጥ 300 የሞቱ የኢትዮጵያ ወታደሮችን እንደተመለከቱ ገልጠዋል። ከዚህም በላይ ውጊያው በተካሄደበት የ5 ኪ/ሜትር ግንባር በሁለቱም ወገኖች ለ3 ቀናች እጅግ ከባድ የሆነ ትንቅንቅ መደረጉንም አመልክተዋል።</p>

<p>ወደ ጾረና ግንባር በኤርትራ መንግስት የተወሰዱት የውጪ ጋዜጠኞች በዚያ ግንባር ከፍተኛ ውጊያ ለመካሄዱ ማስረጃ ያገኙ መሆኑን ሲገልጹ 10.000 የኢትዮጵያ ወታደሮችን ገድለናል በማለት የኤርትራ ሹሞች ስላሰራጩት ዜና ግን ያገኙት ማስረጃ የለም።</p>

<p>ኢትዮጵያ ስለዚህ የጋዜጠኞች ጉዞ በማስመልከት በሰጠችው መግለጫ ጋዜጠኞቹ የተመለከቱት የኤርትራ ባልስልጣኖች ሰብስበው የደረደሩትን የወታደሮች አስከሬን መሆኑን በማመልከት እነዚያ ወታደሮች የኢትዮጵያ ይሁኑ ወይም የኤርትራ እንዴት መለየት ቻሉ? በማለት የማትቀበለው መሆኑን አመልክታለች።</p>

<p>በሌላ በኩል በዚህ ሳምንት መጀመሪያ ላይ ኤርትራ አንድ የኢትዮጵያ ማሓ-35 ተዋጊ ሄሊኮፕተር ማረክሁ ማለቷን የፓና የዜና አገልግሎት ከዱካር ዘግቧል።</p>

<p>ፓና ባሰራጨው ዜና ተዋጊ ሄሊኮፕተሯ በመረብ ሰቲት ግንባር ባለፈው ረቡዕ የኤርትራን ይዞታ በመደብደብ ላይ ባለችበት ወቅት ከኤርትራ ሰራዊት በተተኮሰ የአየር መቃወሚያ ጥይት ተመትታ መለስተኛ ጉዱት ደርሶባት በኤርትራዊያኑ ይዞታ ውስጥ ለማረፍ መገደዷን አብራርቷል። የኤርትራ መንግስት እንዱሰራጨው ዜና ሄሊኮፕተሯ በውጊያ ተገዱ አለመማረኳም ተገልጧል።</p>


<h3 class="align-center">የሰላሙ ጥረት ተስፋ</h3>


<p>ሀ. የአፍሪካ አንድነት ድርጅት ዋና ፀሐፊ ባለፈው ሰኞ አዲስ አበባ ውስጥ የ69ኛው የምኒስትሮች ስብሰባ መክፈቻ ላይ ባሰሙት ንግግር ስለኢትዮ-ኤርትራ ግጭት አንስተው የአፍሪካ አንድነት ድርጅት በመካከላቸው የተፈጠረውን ችግር ለመፍታት ከፍተኛ ጥረት በማድረግ ላይ ባለበት ሰዓት ወደ ከፍተኛ ጦርነት በመሸጋገሩ ከፍተኛ ፀፀት ያሳደረ አቢይ ጉዱይ ነው ብለዋል።</p>

<p>ዋና ፀሐፊው በንግግራቸው መጨረሻ ይህ የአፍሪካ አንድነት ድርጅት የሚንስትሮች ስብሰባ በዚህ ጉዱይ ላይ አንድ ውጤት ላይ እንደሚደርስ ተስፋቸውን ገልጠዋል።</p>

<p>ኢትዮጵያና ኤርትራ ወደ ጦርነት እንዲገቡና በሌላ በኩልም ኤርትራ የፈለገችውን ህገ-ወጥ መንገድ በየጊዜው እንድትጠቀም የረዱት የአፍሪካ አንድነት ድርጅት የሰላም እቅድ የተብራራ ባለመሆኑና ድፍን ያለ በመሆኑ ነው የሚሉ ወገኖች አሉ።</p>

<p>የተባበሩት መንግስታት ድርጅትም ይህንኑ ችግር በመገንዘብ የሁለቱን ወገኖች ውጊያ ማቆም እንዲቻል የአፍሪካ አንድነት ድርጅት የሰላም እቅድን እንዲያብራራ ጠይቋል።</p>

<p>ለ. የሩዋንዱና የኡጋንዱ መሪዎች በጋራ በኢትዮጵያና በኤርትራ መካከል የድንበር ጦርነት አስፈላጊ መሆኑን በመግለጽ ሁለቱ እህትማማች አገሮች ፊታቸውን ወደ ሰላሙ መፍትሄ በማዞር ችግሮቻቸውን እንዲፈቱ መጠየቃቸውን የፓና ዜና አገልግሎት ገልጧል።</p>

<p>ባለፈው ረቡዕ የኡጋንዱው መሪ ሩዋንዱን በጎበኙበት ወቅት ከሩዋንዱው ፕሬዚዱንት ፓስተር ቢዚሙንጉ ጋር ስለዚሁ ጉዱይ ተወያይተው ይህን ጥሪ በጋራ መግለጫቸው ያወጡት መሆኑን ፓና አመልክቷል።</p>

<p>ሁለቱ መሪዎች ከጥሪያቸው በተጨማሪ ከሁለቱ አገሮች የተውጣጣ አንድ የልዑካን ቡድን ኢትዮጵያና ኤርትራም እንደሚልኩ ተዘግቧል።</p>


<h3 class="align-center">የሻዕቢያ አረመኒያዊ ገጽታ</h3>


<p>የሻዕቢያ መሪዎችና ሰራዊታቸው ኤርትራ ውስጥ በሚኖሩ ኢትዮጵያዊያን ዜጎች ላይ ያደርሷቸውን ከፍተኛ በድሎች በተለይም ኢትዮጵያዊያኑን እንደ ዱቦ መጋገሪያ በሚያቃጥለው ኮንቴይነር ውስጥ በማስገባት ዘግተው በገደሏቸው ወቅት ምን ያህል አረመኔ እንደሆኑ የታዘብነው ጉዱይ ነበር።</p>

<p>አሁን በቅርቡ በጾረና ግንባር ሲዋጉ የወደቁ ወታደሮችን አስከሬን አንድነት በማሰባሰብ በላያቸው ላይ ቤንዚን አርከፍክፈው እንደጧፍ በማንደድ አረመኒያዊ ተግባር መፈጸማቸው ታውቋል።</p>

<p>በየትኛውም የጦርነት ታሪክ ውስጥ ተፈላሚ የሆኑ ውለታ ቡድኖች ከሁለቱም ወገን ግዱጃቸው ሲወጡ በክብር የሞቱ ወታደሮች አስከሬን ክብር ሰጥተው በአግባቡ ሲቀብሩ ነው የምንሰማውና የምናነበው። እንደነዚህ እንደሻዕቢያ ባለስልጣኖች የሰውን አስከሬን ያቃጠለና ከሙታኑም ሞራና ስብ በማውጣት ልዩ ልዩ ነገሮችን ይሰራ የነበረው አረመኔው ሂትለር ብቻ እንደነበር ታሪክ ያስረዱናል።</p>

<p>ከኤርትራ እያባረሩ ያስወጧቸውን ኢትዮጵያዊያን ጥርሶች በመፈተሽ የወርቅ ጥርስ የነበራቸውን በፒንሳ እየመነገሉ በመውስድ የታወቁት የሻዕቢያ አሰራርና ሰራዊት ይህ አይነቱን ተግባር መፈጸማቸው ባይደንቅም ድርጊታቸው ለአለም አቀፉ ህብረተሰብ ተጋልጦ እውነተኛ ማንነታቸውን እንዲያውቅ ማድረጉ አስፈላጊነት ይኖረዋል።</p>


<h3 class="align-center">ጥንቃቄ ሊወሰድበት የሚገባ አቢይ ጉዱይ</h3>


<p>ኤርትራዊያኑ በኬንያ በኩል ጤፍና ሌሎችንም ምርቶች ከአንዱንድ ስግብግብ ነጋዴዎች ጋር በመመሳጠር ሲያወጡ ተደርሶባቸው መያዛቸው የሚታወቅ ነው።</p>

<p>ይህ ተግባር አሁንም በአንዱንድ ኤርትራን በሚያዋስኑ ክፍለ አገራት በኩል በተወሰኑ የድንበር ቀዱዱዎች እንደሚገቡ በነጋዴዎችና በሌሎችም ተዘዋዋሪ ዜጎች ይናገራል ይህ ቀዱዱ ተደርሶበት ካልተደፈነ የሰርጎገቦቻቸው መሿለኪያ ሊሆን ስለሚችል ተከታዩ ሁኔታ ለመሃል አገር ከፍተኛ አደጋን የሚጋብዝ ይሆናል የሚል ስጋት አለ። ስለዚህ በዚህ አንጻር ጥብቅ ቁጥጥርና ፍተሻ ቢደረግ የተመረጠ ይሆናል።</p>


</body>
</html>
