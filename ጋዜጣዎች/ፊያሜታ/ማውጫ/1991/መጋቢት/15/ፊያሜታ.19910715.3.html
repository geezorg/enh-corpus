<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኤርትራ አ.አ.ድ ሁለቱን አገሮች ለብቻ እንዲያነጋግር መጠየቋን አሳወቀች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ኤርትራ አ.አ.ድ ሁለቱን አገሮች ለብቻ እንዲያነጋግር መጠየቋን አሳወቀች</h1>


<p>የኤርትራ የውጪ ጉዱይ ሚኒስቴር አቶ ሐይሌ ወልደ ተንሳይ አዲስ አበባ ላይ በዚህ ሳምንት መጀመሪያ ሰኞ ዕለት ስብሰባውን ለጀመረው የአፍሪካ አንድነት ድርጅት የሚኒስትሮች ጉባኤ ላይ ኤርትራ ተካፋይ እንደማትሆን የገለጠች መሆኑን አስታውቀዋል።</p>

<p>የውጪ ጉዱይ ሚኒስትር ለኤርትራ በስብሰባው አለመገኘትዋና ምክንያት አድርገው የጠቀሱት ኢትዮጵያን ነው። በመግለጫቸው የኢትዮጵያ መንግስት በአፍሪካ አንድነት ድርጅት ጦርነቱ እንዲቆም የቀረበውን ጥሪ አልቀበል በማለት ጦርነቱን የቀጠለች መሆኗን አመልክተው የኤርትራንም አምባሳደር የዲፕሎማቲክ ክብራቸውን በመንፈግ ያባረረች መሆኑን ኮንነው የመኖሪያ ቤታቸውም ህገ-ወጥ በሆነ መንገድ መበርበሩንም በመጥቀስ ከሰው ከስብሰባው ለመቅረት መወሰናቸውን አስረድተዋል።</p>

<p>በሌላ በኩል አቶ ሃይሌ በሰጡት ተጨማሪ መግለጫ ሰኞ ዕለት ስብሰባውን ለጀመረው የአፍሪካ አንድነት ድርጅት አባል አገሮች የሚኒስትሮች ስብሰባ በኢትዮጵያና በኤርትራ ጉዱይ ላይ ቢነጋገር የሚስማሙ መሆናቸው በመግለጥ መልዕክት እንደላኩ ጠቅሰዋል።</p>

<p>ከዚህም ሌላ ለአፍሪካ አንድነት ድርጅት በላኩት መልዕክት የኢትዮጵያና የኤርትራን ችግር ለአንዴና ለመጨረሻ ለመፍታት ድርጅቱ ሁለቱን አገሮች በአንድ ገለልተኛ አገር እንዲያነጋግራቸው ኤርትራ ጥያቄ ማቅረቧን ገልጠዋል።</p>

<p>በኢትዮጵያና በኤርትራ መከላከል የተጀመረው ጦርነት ቆሞ ወደ ሰላሙ ድርድር መግባት እንዲቻል የአፍሪካ አንድነት ድርጅት ባቀረበው የሰላም እቅድ መሰረት የኤርትራ መንግስት በዛልአምበሳ አይጋ እገላና አልቴና ያስገባውን ሰራዊት አለአንዱች ቅድመ ሁኔታ እንዲያስወጣ ቢጠየቅ አሻፈረኝ በማለት ወደ ሰላሙ ድርድር እንዱይገባ ራሱ እንቅፋት ለመሆኑ በአሁኑ ጊዜ የአለም ህብረተሰብ ያወቀው ሃቅ ነው።</p>


</body>
</html>
