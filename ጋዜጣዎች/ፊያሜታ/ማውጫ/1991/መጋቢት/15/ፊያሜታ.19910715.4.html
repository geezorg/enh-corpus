<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የቦኑ የኢትዮ-ኤርትራ የሰላም ጉባኤ ለሁለቱም አገሮች ጥሪ አቀረበ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">የቦኑ የኢትዮ-ኤርትራ የሰላም ጉባኤ ለሁለቱም አገሮች ጥሪ አቀረበ</h1>


<p>በጀርመን አገር ቁጥራቸው 100 የሚሆኑ ኢትዮጵያዊያን፣ ኤርትራዊያንና ጀርመኖች ከመጋቢት 10 ቀን እስከ መጋቢት 12 ቀን ቦን ውስጥ አንድ ጉባኤ አካሂደው አሁን ባለው የኢትዮጵያ ኤርትራ ጦርነት ላይ ሰፋ ያለ ውይይት ለሁለት ቀናት አካሂደው አንድ የአቋም መግለጫ በማውጣት ሁለቱም አገሮች ችግሮቻቸውን በሰላም እንደፊቱ ጥሪ ማቅረባቸውን የጀርመን ሬዲዮ ዘግቧል።</p>

<p>እነዚህ ኢትዮጵያዊያንና ኤርትራዊያን በበጎ ፈቃድ የጋራ ስብሰባ አድርገው በጋራ ተግባብተው በመወያየት ሁለቱ ጎረቤታም አገሮች ለወደፊቱ በሰላም መኖር እንዲችሉ የበኩላቸው ሃሳብ ለማቅረብ በአንድ የጀርመን ፓርቲ እስፖንሰርነት ነበር የተሰበሰቡት ተብሏል።</p>

<p>በዚህ ስብሰባ ላይ ከተገኙት ጀርመኖች መሐከል አንድ የጀርመን ብሔራዊ ሸንጎ አባል የሆኑ ሰው ሲሆኑ በጉባኤው ላይ ባሰሙት ንግግር አውሮፓ በአሁኑ ጊዜ ስለአፍሪካ የተሰላቸች መሆኗን አመልክተው የአገራቸውን የጀርመንን ሲገልጡም ከጀርመን 600 የምክር ቤት አባላት ውስጥ ለአፍሪካ የሚጨነቁ አራት ሰዎች ብቻ መሆናቸውን አመልክተዋል። ስለሆነም አፍሪካዊያን በአሁኑ ጊዜ ያላቸው አንድ ብቸኛ አማራጭ የራሳቸውን ችግር ራሳቸው ተግባብተው መፍታት ብቻ መሆኑን በመግለጥ ምክራቸውን ለግሰዋል።</p>

<p>የሁለቱን ስብሰባ በሊቀመንበርነት የመሩት ኤርትራዊያን መሆናቸውን የጀርመን ድምፅ ዜና አመልክቶ ያለአንዱች አድልዎ ስብሰባውን የሰሩ መሆናቸውን በመግለጥ አመስግኗቸዋል። በዚህ ስብሰባ ላይ የመንግስት ተወካዮች እንዲገኙ አልተደረገም።</p>

<p>የቦኑ የኢትዮ-ኤርትራ ጉባኤ ስብሰባውን ሲያጠናቅቅ ባወጣው የጋራ መግለጫ 1. በኢትዮ-ኤርትራ መካከል የሚካሄደው ፍጅት እንዲቆም 2. ሁለቱም አገሮች የአፍሪካ አንድነት ድርጅትን የሰላም እቅድ እንዲቀበሉ 3. ዮኤስ. አሜሪካና የመንግስታቱ ድርጅት ድጋፍ እንዲሰጡና 4. የጀርመን መንግስተ በዚህ ጉዱይ ግንባር ቀደም ሚና እንዲጫወት ጥሪ ያቀረቡ መሆኑ ታውቀ።</p>


</body>
</html>
