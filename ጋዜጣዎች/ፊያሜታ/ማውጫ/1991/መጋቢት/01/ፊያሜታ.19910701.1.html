<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አቡነ ቄርሎስ ሆድ ብሷቸዋል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">አቡነ ቄርሎስ ሆድ ብሷቸዋል</h1>
<h2 class="align-center">የቤተ-ክህነቱ ሥራ የሚመራው</h2>

<p>በአባገሪማና በአባ ጳውሎስ ነው</p>

<p>አቡነ ቄርሎስ በአባገሪማ ሥልጣን የተተኩ፦ የጠቅላይ ቤተ-ክህነት ዋና ሥራ አስኪያጅ ናቸው። አቡነ ቄርሎስ ዋና ስራ አስኪያጅ ሆነዋል፣ ሲባል ግማሹ የቤተ-ክህነት ሠራተኛ የእንኳን ደስ ያለህ ሰላም ሲለዋወጥ፡በአባ ገሪማና መሰል የወቅቱ ባለ ሥልጣናት አሸርጋጅነት እንጀራ በልቶ የሚያድረው ደግሞ አንገቱን ያቀረቀረበ ወቅት እንደነበር ነው ሪፖተራችን ከአንዱንድ የቤተ-ክህነት ሠራተኞች ጋር በአደረገው ቆይታ ያገኘው አስተያየት።</p>

<p>አዲሱ ዋና ሥራ አስኪያጅ እንደተሾሙ በቤተ-ክህነቱ ቀደም ሲል ሰፍኖበት የነበረውን የተዝረከረከ አሠራር ይለውጡታል፣ ያሻሽሉታል የሚል ግምቶች ቢኖሩም በአባገሪማ ዘመን የነበረው አሠራር ተለውጧል ማለት ግን አይቻልም ብለዋል ሠራተኞቹ። ካሁን በፊትም የቤተ-ክህነቱ ሥራ የሚንቀሳቀስ የነበረው በፓትርያርኩ ትዕዛዝ፣ በእህት ልጃቸው አቶ ያሬድ ፈላጭ ቆራጭነትና እንዲሁም በአባገሪማ ነበር። አሁንም ሥራው የሚንቀሳቀሰው በቀደምቶቹ ባለሥልጣናት ምሪት ነው ሲሉ ሠራተኞቹ ገልፀዋል።</p>

<p>እነዚህ ሠራተኞች እንዱሉት ከሆነ፣ በቅርብ ጊዜ በዚህ ሰሞን ብቻ ዋና ስራ አስኪያጁ አቡነ ቄርሎስ ሳያውቁ፣ 1ኛ/ በኢየሩሳሌም የኢትዮጵያ ገዱማት ዋና ፀሐፊ፣</p>

<p>2ኛ/ የጅቡቲ ቤተ-ክርስቲያን አስተዱዱሪ በማድረግ ሁለት ሰዎችን ሹመዋል፣ ካሉ በኋላ በእነዚህና በመሳሰሉት አቡነ ቄርሎስ ሆድ እንደ ባሳቸውና ሹመቱ የተከናወነውም በአባገሪማና በአባ ጳውሎስ እንደሆነ አመልክተዋል።</p>

<p>ሥልጣኑን እንደጨበጡ የወንዝና አካባቢ ሰውን ብቻ ሰብሰበዋል የሚል ሐሜታዎች የሚሠነዘርባቸው ዋና ሥራ አስኪያጁ የተሾሙት በሲኖዱስ ስለሆነ እንጂ፦ዋና ስራ አስኪያጁነቱን ለመልቀቅ እያቀዱ እንደሆነና በቀጣዮ የሲኖዶስ ጉባኤ ሥራውን ለመተው ማሰባቸውን ለሚቀርቧቸው ወገኖች እየገለፁ መሆናቸውንም ውስጠ አዋቂዮቹ ይናገራሉ። እንደ ዋና ሥራ አስኪያጅነታቸው መሥራት የሚገባቸውን በአባገሪማና በአባ ጳውሎስ በመገደባቸው እየከነከናቸው እንደሆነም ተጨማሪ አስተያየቶች እየተሠነዘሩ ነው።</p>

<p>በአባገሪማና በቀድሞ የፓትርያርኩ ካቢኔስለደረሰው የሠራተኛም ሆነ የሥራ በደል መለስተኛ ማስተካከያ እንኳ ሳያደርጉ ከሥልጣናቸው ቢወረዱ አሳፋሪ ነው የሚሆነው ያሉት ደግሞ ስማቸው እንዲገለፅ ያልፈለጉ አንድ የቤተ-ክህነት ሠራተኛ ናቸው። ሠራተኛው፦ «አዲሱ ዋና ሥራ አስኪያጅ ከተሾሙ ገና ዘጠኝ ወራቸው ነው። በእነዚህ ዘጠኝ ወራት ብዙ ለውጥ ቀርቶ ትንሽ ለውጥ ተደርጓል ማለት አይቻልም። ለምሳሌ በእነ አቡነ ገሪማ ዘመነ ሥልጣን በደል ተፈጽሞብኛል፣ ከሥራ ተባርሬአለሁ ከደመወዝ ታግጄአለሁ የሚሉት በርካታ ወገኖች ለጥያቄያቸው እንኳ መልስ ማግኘት አልቻሉም። እንዲያውም በእነ አቡነ ገሪማ የተጀመረውን የአሠራር ድክመት ለማጠናቀቅ የተሾሙ ነው የሚመስሉት።» ይላሉ።</p>

<p>እሳቸው ከተመደቡ ወዲህ የተለወጠ ነገር ቢኖር ከቤተ-ክህነቱ አካባቢም ሆነ ከሀገረ ስብከቱ አካባቢ የነበሩ አንዱንድ ሠራተኞች የሥራ መደብ ቅይይር ከመደረግ ውጭ የፍትሐዊነት ጉዱይ ግን ጭራሹን እየሞተ መሆኑን እና በተለይም በቤተ-ክህነቱም ሆነ በሀገረ ስብከቱ አካባቢ ዱኝነት(ፍትሕ) ፍለጋ የሚመጡ ሠራተኞች አሳዛኝ መጉላላትና አንግልት እንደሚገጥማቸው አስታውቀዋል። ወደ ቢሮ እንዱይገቡ ለዘበኛ ከሚሰጠው መመሪያ ጀምሮ ዘበኛውን ተለማምጦና ደጅ እንደ አጋጣሚ የሚገባው ባለ ጉዱይም ቢሆን ፍትሕ እንደማያገኝ ገልፀው ፣ በቤተ-ክህነቱ በአሁኑ ሰዓት ያለው አመራር እጅግ እየተዱከመ ያለና ይሻሻላል የሚል ተስፋ የማይጣልበት እየሆነ የመጣ መሆኑን አስረድተዋል።</p>


</body>
</html>
