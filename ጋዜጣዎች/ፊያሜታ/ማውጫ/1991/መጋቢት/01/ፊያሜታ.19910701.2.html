<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በ«ዘመቻ ፀሐይ ግባት» ድል የተመታችው የኤርትራ ህዝብ ሽብር ውስጥ ወድቋል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">በ«ዘመቻ ፀሐይ ግባት» ድል የተመታችው የኤርትራ ህዝብ ሽብር ውስጥ ወድቋል</h1>


<p>የ«ዘመቻ ፀሐይ ግባት» የመልሶ ማጥቃት በኢትዮጵያ ሠራዊት ተሠንዝሮ የሻዕቢያ ወራሪ ሠራዊት በ«ሶስቱ ቀን ጦርነት » ክፉኛ እየተደቆሠ በነበረበት ሰዓት የኤርትራው አመራር በሬዲዩ የድል ነጋሪት እየጐሠመ በኢትዮጵያ ሠራዊት ላይ ድል እንደተቀዱጀ አድርጐ ህዝቡን በማጃጃል ሲያስፍረው ከርሞ በመጨረሻ የኤርትራ ሠራዊት ሽንፈት ሲገለጥ ከፍተኛ ድንጋጤና ሽብር መፍጠሩን የቢቢሲ ሬዲዮ ገለጠ።</p>

<p>ጠንካራ አመራር ይሠጡታል በተባሉት በስብሃት ኤፍሬምና በራሳቸው በኢሳያስ ይመራ የነበረው የባድሜ ጠንካራ ምሽግ ተከላካይ የሻዕቢያ ጦር በግንባሩ የሚመጣበትን የኢትዮጵያ ሠራዊት ያሸንፋል የሚል ከፍተኛ ግምት ተሠጥቶት የነበረ በመሆኑ በሶስት ቀን ከባድ ውጊያ ምሽጉ ተደረማምሶ ወግ በሌለው ሁኔታ ወደመሃል ኤርትራ የመፈርጠጡ ሁኔታ የፈጠረው ድንጋጤ ብቻ ሳይሆን በሻዕቢያ አመራር ላይ አለመተማመንን የፈጠረ ነበር።</p>

<p>ህዝቡ አታላችሁናል በማለት አመራሩን እየኮነነ ባለበት በዚህ ወቅት አሁንም ልቡ ያልሞተው የሻዕቢያ አመራር በቆላማ አካባቢ ከሚገኙት ከተሞች በአፈሳ መልክ ወጣቱን እያፈሠ ወደሳዋ በመክተት ላይ ሲሆን በርካታ ወጣቶች ግን በመጥፋት ወደ ሱዱንና ጅቡቲ እየሠረጉ በመግባት ላይ መሆናቸው ታውቋል።</p>

<p>በአፍሪካ ቀንድ ወታደራዊ ጥናት አንቱ የተባሉ ጠበብት ሳይቀሩ የኤርትራ ሠራዊት ከፍተኛ ስልጠና ያለው ወንዱም ሴቱም ባጠቃላይ ህዝቡ በጠቅላላ ተዋጊ ነው በማለት አድንቀው አሸናፊነቱን ያለጥርጥር ሲተነብዩ የቆዩለት ይህ ሠራዊት በ3ቀን ጦርነት ምሽጉን እየጣለ መፈርጠጡ ምዕራባዊያንን ጭምር ያስደነገጠ ሆኗል።</p>


</body>
</html>
