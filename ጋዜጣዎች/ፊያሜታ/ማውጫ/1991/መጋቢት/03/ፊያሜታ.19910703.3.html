<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኤርትራዊቷ «የሌጋት» ቀጣና ተሠላፊ ሐዲሽ የትምህርት ቤት ጓደኞቿን በውጊያ ላይ ብታገኝ እንደምትፋለም ገለጠች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ኤርትራዊቷ «የሌጋት» ቀጣና ተሠላፊ ሐዲሽ የትምህርት ቤት ጓደኞቿን በውጊያ ላይ ብታገኝ እንደምትፋለም ገለጠች</h1>


<p>በመካከለኛው ግንባር በሌጋት ቀጠና የተሠለፈች ኤርትራዊቷ የ20 ዓመት የብሔራዊ ውትድርና ተጋደላይ ፀሐይ ሐዲሽ በዚህ ግንባር የትምህርት ቤት ጓደኞቼ ከኢትዮጵያ ጦር ጋር ተሠልፈው ሊወጉኝ ቢመጡ ያለ አንዱች ጥርጥር እገላቸዋለሁ ማለቷን የአጃንስ ፍራንሰ ኘሬስ ዘገባ ገለጠ።</p>

<p>ፀሐይ አስመራ ውስጥ ከኢትዮጵያዊያን ጓደኞቿ ጋር የተማረች መሆኑን ገልጣ በዚህ ውጊያ እንደሷ በኢትዮጵያ በኩል ተሠልፈው ቢመጡ እንደሚገሏት ገልጣ እሷ ግን እነሡን በመግደል መጥፎ የሆነ ስሜት ሊሠማት እንደሚችል ገልጣለች።</p>

<p>ፀሐይ ሀዲሽ የ18ወራት የብሔራዊ ግልጋሎት ግዴታዋን በመፈጸም ላይ ስትሆን ከዚህ ቀደም የብሔራዊ አገልግሎት ግዴታቸውን ፈጽመው የነበሩ ሁሉ በአሁኑ ጊዜ ጥሪ ተደርጐላቸው ወደ ሠራዊቱ በመመለስ ከፍተኛ የሃላፊነት ቦታዎች የተሠጣቸው መሆኑንም የኤ.ኤፍ.ፒ ዘገባ አመልክቷል።</p>

<p>የኤ.ኤፍ.ፒ ተወካይ ሌጋት ላይ ያነጋገራት ፀሐይ ምን እንደምትፈልግ ጠይቋት «እኔ የምፈልገው ሠላም ነው። ነገር ግን እነሡ ሠላም ካልፈለጉ ግን እንዋጋለን» ማለቷን ገልጧል። ከሌጋት ዛልአምበሳ ድረስ ያለው ርቀት 5ኪ/ሜትር ብቻ መሆኑንም ዘገባው ያመለክታል። ከዚህም ሌላ የዶር ማትሶ ተራዩም በጥቂት ኪ/ሜትር ርቀት ላይ እንደሚገኝም ተመልክቷል።</p>

<p>የሻዕቢያ መንግሥት ከባድሜ ተሸንፎ ሲወጣ የአፍሪካ አንድነት ድርጅትን የሠላም እቅድ ተቀብያለሁ ቢልም በዚህ በሌጋት አካባቢ ይዞታውን እያጠናከረ መሆኑንም ሪፖርቱ ጠቅሷል።</p>

<p>ሌ/ኰሎኔል ተድላ ከ5ተዋጊዎች መካከል አንዷ ሴት ናት ብሎ የገለጠለት መሆኑን ያመለከተው የኤ.ኤፍ.ፒ ተወካይ ከወንዶቿ ይልቅ ሴቶቿ ሃይለኛና ጨካኝ እንደሆኑም ገልጠውለታል።</p>

<p>የኤርትራ ለሠላም መቆም አጠራጣሪ መሆኑን ጠቅላይ ምኒስትሩ ገለጡ ጠቅላይ ምኒስትር መለስ ዜናዊ የኢሳያስን መንግሥት ድንገተኛ የአቋም ለውጥ ኢትዮጵያ በከፍተኛ ጥርጣሬ እንደምታየው ባለፈው ሠኞ አዲስ አበባ ተቀማጭ ሊሆኑ የአፍሪካ ዲኘሎማቶች ገለጡ።</p>

<p>ጠቅላይ ምኒስትሩ በመግለጫቸው በመሬቱ ላይ ያለው ተጨበጭ ሁኔታና በኤርትራ ባለሥልጣናት የተሠጠው መግለጫ እርስበርሡ የሚቃረን መሆኑን አመልክተዋል።</p>

<p>ጠቅላይ ምኒስትር መለስ ይህንኑ ሲያብራሩ አስመራ የአፍሪካ አንድነት ድርጅትን የሠላም እቅድ ስለመቀበሏ ለኤርትራ ህዝብ ያልተገለጸ መሆኑንና እንዲያው ከፍተኛ ባለሥልጣኖቿ ለመልሶ ማጥቃት ከፍተኛ ዝግጅት በማድረግ ላይ መሆናቸውን እየገለጡ መሆናቸውን ለዲኘሎማቶች አስረድተዋል።</p>

<p>ከዚሁ ጋር ጠቅላይ ምኒስትሩ በሠጡት ማሳሠቢያ የኘሬዚዱንት ኢሳያስ መንግሥት በባድሜ ላይ ለደረሠው ጥፋት በጦርነቱ ለጠፋው ህይወትና አካባቢውን መልሶ ለመገንባት በሚያስፈልገው ሁሉ ሙሉ ሃላፊነትን መውሰድ ይኖርበታል ብለዋል።</p>

<p>ባለፈው ቅዱሜ ከመነግስት ጽ/ቤት በተሠጠ መግለጫ የኤርትራ መንግሥት የአፍሪካ አንድነት ድርጅትን የሠላም እቅድ ተቀብያለሁ የሚለው መግለጫውና የኤርትራ ሠራዊት በመሬቱ ላይ በተግባር እየፈጸማቸው ያሉ ተግባሮች ሲያዩ የኤርትራ መንግሥት አቋሙን ፍጹም ያልለወጠ መሆኑን ያሳያል ብሏል።</p>

<p>መግለጫው ከዚህም በላይ የኤርትራ መንግሥት የያዘችውን የኢትዮጵያ ግዛቶች እንደያዘ ለመቆየትና በአሳፋሪ ሁኔታ በኢትዮጵያ ሠራዊት ድባቅ ተመትቶ የለቀቀውንም የባድሜ ግንባር መልሶ ለመያዝ ሠራዊቱን እንደገና ለማደራጀት ጊዜ ለማግኘት ያቀደ መሆኑን ያመለክታል።</p>

<p>የኤርትራ መንግሥት ሠራዊት አሁንም የዛልአምበሳ አይጋን አካባቢ የባዱ ቡሬን አካባቢና ጾረና አካባቢ የኢጋላ አካባቢን እንደያዘ መሆኑንና ለመልቀቅ አንዱችም ምልክት እንዱላሳየ መግለጫው ጠቅሶ የሠላሙን እቅድ ከልብ የተቀበለ ቢሆን ኖሮ ለቆ ይወጣ እንደነበር አመልክቷል።</p>


</body>
</html>
