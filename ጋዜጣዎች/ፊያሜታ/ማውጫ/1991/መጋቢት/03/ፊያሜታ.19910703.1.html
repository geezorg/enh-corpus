<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢሳያስ አዲስ መከላከያ ምኒስትር ቢሾሙም ሠራዊቱ በውጥረት ተዘፍቋል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ኢሳያስ አዲስ መከላከያ ምኒስትር ቢሾሙም ሠራዊቱ በውጥረት ተዘፍቋል</h1>

<h2 class="align-center">ኡመር ጠዊል አዲሱ መከላከያ ሚንስትር ሆኑ!</h2>


<p>የኢሳያስ ሠራዊት በባድሜ ግንባር በኢትዮጵያ ሠራዊት አሳፋሪ ሽንፈት ደርሶበት ከፈረጠጠ በኋላ የኢሳአያስ አመራር ለዚህ አሳፋሪ ሽንፈት ዱርገውናል በማለት በርካታ የጦር መኮንኖችን በማሠር ተጠያቂ እንዲሆኑ ቢጥርም አሳፋሪው ሽንፈት በሠራዊቱ ላይ ካደረሠው የሞራል ውድቀት ከፍተኛ መሆኑ ተገለጠ።</p>

<p>ሠራዊቱ ይህ ሳይበቃው አለቆቹ ለውድቀቱ ተጠያቂ ናቸው በመባል መታመሳቸው ከፍተኛ ውጥረትን በጦሩ ውስጥ ያሠፈነ መሆኑም ተመልክቷል።</p>

<p>የኤርትራ ተቃዋሚዎች የነጻ ድምፅ ሬዲዮ በትናንትናው ዕለት በሠጠው ዘገባ የኢሳያሳ አመራር ለውድቀቱ ቀጥተኛ ተጠያቂ መሆኑ እየታወቀ ሃላፊነቱን ለመሸሸ ለውድቀቱ ተጠያቂ ናችሁ ባላቸው ላይ ከፍተኛ እርምጃ ከመውሠዱም በላይ የመከላከያ ምኒስትሩን ከሥልጣናቸው በማንሳት ካሠረ በኋላ በምትካቸው ኡመር አልጠዊልን መሾሙንም አመልክቷል።</p>

<p>የዚህን አሳፋሪ ሽንፈት በሌላው ላይ ለመላከክ የአሰመረው አስተዱደር በሚያደርገው መሯሯጥ በመላ ሠራዊቱ ውስጥ ከፍተኛ ውጥረት የሠፈነ ከመሆኑም ሌላ ያለፉ በደሎች ሁሉ እንደገና በመንጸባረቅ የብቀላ ስሜቶች በጦሩ ውስጥ መንገሳቸውን የሬዲዮ ዘገባው ጠቅሷል።</p>

<p>የኤርትራ መንግሥት በሺዎች የሚቆጠሩ ቁስለኞቹን ጨለማን ተገን በማድረግ ከረን ያልገባ መሆኑን የባለቁስለኞቹ መታከሚያ አካባቢ ማንም እንዱይደርሱ ከፍተኛ ቁጥጥር እየተደረገ መሆኑንም አመልክቷል።</p>

<p>ኢሳያስ በባድሜ የመልሶ ማጥቃት ውጊያ ወቅት በኢትዮጵያ ሠራዊት ላይ ከፍተኛ ጉዱት እያደረስን ነው በማለት ህዝቡን ሲያስፈነጥዝ መሪዎችን ህዝቡ በሃላፊነት እንዲጠይቅ የተንኮል ሥራ በመስራት ላይ መሆኑንም ዘገባው ገልጧል።</p>


</body>
</html>
