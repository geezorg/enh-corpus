<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«የኢትዮጵያ ባለሥልጣኖች መቱን ብለው በመጮህ ጦርነት ለመጀመር አቅድዋል»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">«የኢትዮጵያ ባለሥልጣኖች መቱን ብለው በመጮህ ጦርነት ለመጀመር አቅድዋል»</h1>

<h2 class="align-center">ሠመረ ርዕሶም</h2>


<p>የኤርትራ አምባሳደር አቶ ሠመረ ርዕሶም አገራቸው ለሌላ ጦርነት ለማዘጋጀት የዝግጅት ጊዜን ለማግኘት ስትል ነው የአፍሪካ አንድነት ድርጅትን የሠላም እቅድ የተቀበለችው ተብሎ በኢትዮጵያ ስለቀረበው ጥንካሬ ተጠይቀው በሠጡት መልስ ኤርትራ የአፍሪካ አንድነት ድርጅትን የሠላም እቅድ አልተቀበለችውም የሚለው ክስ ፍጹም ሐሠት መሆኑን ከአሜሪካ ድምፅ ሬዲዮ ጋር ባደረጉት ቃለ ምልልስ ገለጥዋል።</p>

<p>ይህን የገለጡት ኤርትራ የሠላሙን እቅድ ለጊዜ መግዣ እየተጠቀመችበት ነው እንጂ በአውነት ተቀብለው አይደለም በማለት የኢትዮጵያ ጠቅላይ ምኒስትር አገራቸው ጥርጣሬ እንዱላት ገልጠዋልና ምን አስተያየት አለዎት ተብለው ለተጠየቁት ጥያቄ በሠጡት መልስ ነው።</p>

<p>አምባሳደር ርዕሶም የኢትዮጵያ ጠቅላይ ምኒስትርና የውጪ ጉዱይ ምኒስትር የራሳቸው ትርጉም ለሠላሙ እቅድ ከሌላቸው በስተቀር የአአድ ድርጅት ባለሥልጣኖች አስመራ ድረስ መጥተው የሠላሙን እቅድ ለመቀበላችን ያመኑበት ስለሆነ እነሡ እራሳቸውን ለጦርነት ሲያዘጋጁ ነው በማለት አባባሉን ተቃውመዋል።</p>

<p>በሌላ በኩልም የኤርትራ ባለሥልጣኖች በስውር ሌላ ጥቃት ለመሠንዘር ምሽጐችን እያሰቆፈረና ጦራቸውንም እያጠናከሩ ነው የሚለውንም ክስ አምባሳደሩ ውሸት ነው በማለት በመቃወም ይህን የሚሉት መቱን ብለው በመጮህ ምክንያት ሠጥተው ጦርነት ለመጀመር ያቀዱት ምክንያት ነው በማለት መልሠው የኢትዮጵያን ባለሥልጣኖች ከሠዋል።</p>

<p>ይህ በአንዲህ እንዱለ ኤርትራ በዛልአምበሳ ግንባር የምሽግ ቁፋሮ እነደምታደርግ ወደቦታው ሄደው የነበሩ ጋዜጠኞች የጠቆሙ ሲሆን የውጪ ጉዱይ ምኒስትሩና የኘሬዚዱንቱ ልዩ ረዱት ለተለያዩ የዜና አውታሮች ከባድሜ ያወጣነው የዕቅድ ለውጥ በማድረግ ሌላ ጥቃት ለማድረስ ነው ማለታቸው ስለማይሆን አምባሳደሩ በተለመደ ቅጥፈት ማስተባበያውን እንደሠጡ ቁጣ ያዘለው አነጋገራቸው ያመለክታል።</p>


</body>
</html>
