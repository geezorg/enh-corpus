<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በማዕከላዊ ግንባር « በሌጋት ቀጠና» ሻዕቢያ ምሽግ እየቆፈረ መሆኑ ተገለጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">በማዕከላዊ ግንባር « በሌጋት ቀጠና» ሻዕቢያ ምሽግ እየቆፈረ መሆኑ ተገለጠ</h1>


<p>የሻዕቢያ ሠራዊት በባድሜ ግንባር ክፉኛ ተረግጦ ከፈረጠጠ ወዲህ በመአከላዊ ግንባር ሌላ የምሽግ ማጠናከር ዝግጅት እንደሚያደርግና የሠላም እቅዱን ተቀብያለሁ የሚለው ጊዜ ለማትረፍ መሆኑን መንግሥት ደጋግሞ መግለጫ የሠጠበት መሆኑ ይታወቃል።</p>

<p>ባለፈው ሐሙስ አንድ የአጃንስ ፍራንስ ፕሬስ /ሀላሠ/ተወካይ በመአከላዊ ግንባር ወደሚገኘው የኤርትራ ምሽግ ወዱለበት የሌጋት ቀጣና ሄዶ በዚያ የሚገኙ የሻዕቢያ ወታደሮች ምሽግ በመቆፈር ይዞታቸውን የሚያጠናክሩ መሆኑን በሠጠው ዘገባ አመልክቷል።</p>

<p>የኤ.ኤፍ.ፒ ተወካይ በዘገባው በሠጠው ዝርዝር የሌጋት ቀጠና ጦር አዛዥ ሌ/ኰሎኔል ትረጋይ ተድላ በቅርቡ ከፍተኛ ማጥቃት እንደሚደረግ እየጠበቅን ነው። በማለት የገለጠለት መሆኑን አመልክቷል። ከዚህም በላይ ጧትና ማታ የከባድ ማሳሪያ ተኩስ ልውውጥ እየተለዋወጥን በማለት አዛዡ ገልጦለታል።</p>

<p>ተወካዩ ሐሙስ ከሰዓት በኋላ ወደ ሌጋት ግንባር እንደደረሠ የተወሠኑ የእስታሊን ኦርጋን የሚባሉት ወይም የቤ.ኤም ሮኬቶች ተኩስ ከኤርትራዊያኑ መተኮሡን እንደሠማና በአጸፋው ግን ከኢትዮጵያ ወገን ምላሽ እንዱልተሠጠው አመልክቶ በኋላ እንደገለጡለት አዲስ የሆኑ የኤርትራ መድፈኞች ስለመጡ መሣሪያዎቻቸውን አያስተካከሉ ነው መባሉንም ገልጧል።</p>

<p>ተወካዩ እንደተመለከተው በሌጋት ወታደሮች አዲስ ትሬንቾችን ይቆፍራሉ በመሐላቸውም ውጥረት መታየቱን ገልጧል። እንዲያውም ወደ ምሽጉ ፊት የዘለቀው ተወካይ አሻግሮ ለማየት ሲሞክር ጐንበስ በል እዚያ ማዶ የኢትዮጵያ ታንኮች 5 ኪ/ሜትር ላይ ይገኛሉ ብሎ እንደጮኸበትም ሪፖርተሩም አመልክቷል።</p>


</body>
</html>
