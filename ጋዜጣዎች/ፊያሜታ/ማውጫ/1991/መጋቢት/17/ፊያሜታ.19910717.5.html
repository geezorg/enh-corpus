<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ቤተ-እስራኤሎችን አጠቃላ ለመውሰድ እስራኤል እያጠናች ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ቤተ-እስራኤሎችን አጠቃላ ለመውሰድ እስራኤል እያጠናች ነው</h1>


<p>የእስራኤል ጠቅላይ ምኒስትር ቤንጃሚን ናትንያሁ በአሁኑ ጊዜ ኢትዮጵያ ውስጥ የሚገኙትን 19, 000 ኢትዮጵያውያን አይሁዶች አጠቃሎ ወደ እስራኤል ለመውሰድ የሚያስችሉ አመቺ ሁኔታዎች እንደሚጠኑ ቃል- መግባታቸውን የእስራኤል ድምጽ የተባለው የአገሪቱ ሬድዮ ዘገበ።</p>

<p>እስራኤል ውስጥ የሚኖሩ ኢትዮጵያዊያን አይሁዶች ጠቅላይ ምኒስትሩ ቢሮ ፊት ለፊት የተቃውሞ ሠልፍ ካደረጉ በኋላ ጠቅላይ ምኒስትር ናትኒያሁ የኢትዮጵያ አይሁዶችን ኮሚኒቲ መሪዎችን ሠብስበው ባነጋገሩበት ወቅት ይህን ተስፋ እንደሠጡዋቸው ዘገባው አስረድቷል።</p>

<p>በእስራኤል የአገር አስተዱደር ምኒስትር ዘገባ መሠረት ካለፉት ዓመታት የበለጠ እ.ኤ.አ በ1998ዓ.ም በኢትዮጵያ ወደ እስራኤል የገቡት ኢትዮጵያዊያን አይሁዶች ቁጥር ከፍተኛ እንደነበር ተልክቷል። በዚህ አመት እስራኤል የገቡት ኢትዮጵያዊያን አይሁዶች ቁጥር 3015 ነበር።</p>

<p>ባለፈው ዓመት የእስራኤል መንግስት አንድ ባለሥልጣን ከእንግዲህ ወዲያ ወደ እስራኤል የሚገቡ ኢትዮጵያን እስራኤሎች አይኖሩም በማለት መግለጫ በመስጠታቸው እስራኤል ዋና ከተማ ቴልአቪብ ውስጥ በርካታ እስራኤል ውስጥ የሚኖሩ ኢትዮጵያዊያን አይሁዶች ለብዙ ቀናት የተቃውሞ ሠልፍ በማካሄድ ወላጅ ወንድም እህትና ዘመዶቻችን እዚያ ተቋርጠው ሊቀሩ አይገባምና እንዲመጡ ይደረግ በማለት አቤቱታቸውን አሠምተው የነበረ መሆኑ ይታወቃል።</p>

<p>አሁን ጠቅላይ ምኒስትር ናትኒያሁ በሠጡት ቃል መሠረት ኢትዮጵያ ውሰጥ የቀሩትን ቤተ እስራኤሎች እንዴት ወደ እስራኤል ማንቀሳቀስ እንደሚቻል አንድ ልዩ የልዑካን ቡድን ወደ ኢትዮጵያ ተልኮ እንደሚያጠናም የእስራኤል ሬዲዮ አስታውቋል።</p>


</body>
</html>
