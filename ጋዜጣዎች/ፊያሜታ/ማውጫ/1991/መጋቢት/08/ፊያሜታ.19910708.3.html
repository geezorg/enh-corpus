<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በአሊቴና ግንባር ኢትዮጵያ መጠነ ሠፊ ማጥቃት መሠንዘሯን ኤርትራ ገለጠች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">በአሊቴና ግንባር ኢትዮጵያ መጠነ ሠፊ ማጥቃት መሠንዘሯን ኤርትራ ገለጠች</h1>


<p>የኤርትራ መንግስት በጾረና-አሊቴና ግንባር የኢትዮጵያ ሠራዊት በተዋጊ አውሮኘላኖች በታንክና በከባድ መሳሪያ እየተረዱ መጋቢት 5ቀን መጠነ-ሠፊ ማጥቃት ሠንዝሮብኛል በማለት ክስ ማቅረቧ ተገለጠ።</p>

<p>የጀርመን ድምጽ ሬድዮ በሠጠው ዘገባ የኢትዮጵያ ሠራዊት ማጥቃቱን የሠነዘረው መጋቢት 5ቀን ከጧቱ 2ሰዓት ጀምሮ እንደሆነ የኤርትራ መግለጫ በመጥቀስ ገልጦ ስለደረሠ ጉዱት የገለጠው ዝርዝር የለም።</p>

<p>ከዚህም በተጨማሪ የኤርትራ መንግስት በሠጠው በዚሁ መግለጫ መጋቢት 4ቀን ከሰዓት በኋላ በጾረና ግንባር ሃይጀማ በተባለ አካባቢ ለ2ሰዓት የቆየ የተዋጊ አውሮኘላኖች ድብደባ መፈፀሙን ገልጧል።</p>

<p>ኤርትራ የአፍሪካን የሠላም እቅድ ተቀብያለሁ ባለችበት ባለፉት ሳምንታት የተባበሩት መንግስታት ድርጅትና ዮ.ኤስ.አሜሪካ ኢትዮጵያ በቀጥታ ለሠላሙ ድርድር እንድትቀርብ አስቸኳይ ጥሪ አድርገው ነበር። ሆኖም የኤርትራው አሠራር ጊዜ ለማትረፍ ያቀደው ዘዴ በመሆኑ የሠላሙን ጥሪ መቀበሉን እጠራጠራለሁ በማለት ኢትዮጵያ ምላሽ ሠጥታ ነበር።</p>

<p>የኤርትራ መንግስት በእርግጥ ለሠላም የተገዛ ከሆነም ከያዛቸው የኢትዮጵያ ግዛቶች በአስቸኳይ እንዲወጣ ኢትዮጵያ ጠይቃ ነበር። ለዚህ የኤርትራ መንግስት የሠጠው ምላሽ በጭራሽ እንደማይወጣ ነበር።</p>

<p>በሌላ በኩል የሠሞኑን የኤርትራን ምሽግ መቆፈርና ለጦርነት መዘጋጀት የታዘቡት ዲኘሎማዎች ችግሩ በሠላም ሊፈታ የማይችል መሆኑን ያላቸውን ስጋት ገልጠው ጦርነቱ በቀናት ውስጥ እንደሚጀመርም ገልጠው ነበር።</p>

<p>ከዚህም በላይ ኢትዮጵያ ለሠላሙ እቅድ አልገዛም ያለች ስለሆነ ጦርነቱ ቢፈነዱ ሙሉ ተጠያቂ የምትሆነው ኢትዮጵያ ትሆናለች ሲል የኤርትራ የውጪ ጉዱይ ሚኒስትር አመልክቷል።</p>


</body>
</html>
