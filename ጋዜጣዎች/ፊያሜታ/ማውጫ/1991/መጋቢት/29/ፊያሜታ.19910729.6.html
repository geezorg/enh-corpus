<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የቡና ግዢና ሽያጭ ድርጅት ተከፈተ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">የቡና ግዢና ሽያጭ ድርጅት ተከፈተ</h1>


<p>የቡና ግዢና ሽያጭ ድርጅት በጠቅላይ ሚኒስትሩ ስር በሚገኘው የመንግስት የልማት ድርጅቶች ተቆጣጣሪ ጽ/ቤት አማካኝነት በጥር 28 ቀን 1991ዓ.ም በቁጥር 150/813/1 አርብ ቀን በተጻፈው ደብዱቤ እንዲዘጋ መባሉ የሚታወስ ነው። ሆኖም ካለፈው አርብ መጋቢት 24 ጀምሮ ስራውን እንዲቀጥል እንደገና የተፈቀደ መሆኑ ታውቋል።</p>

<p>በአሁኑም ወቅት ተስፋ በመቁረጥ ላይ የነበሩት የድርጅቱ ሰራተኞች እንደገና በመልካም እንቅስቃሴ ላይ መሆናቸውን ሪፖርተራችን ሁኔታውን ተከታትሎ ዘግቧል። በተለይም በየክልሉ የሚገኙት የድርጅቱ ማበጠሪያዎችና መጋዘኖች ስራቸውን እንዲቀጥሉ መደረጉ ሲታወቅ የቡና ግዢውም መቀጠሉን ለማወቅ ችለናል። በጠቅላላ በአገሪቱ ውስጥ 56 የግዢ ጣቢያ ያለውና በእንቅስቃሴ ላይ የነበረው ድርጅት እንዲዘጋ ከተወሰነ በኋላ የተለያዩ ወገኖች ውሳኔ አግባብ አለመሁኑን ሲገልፁ ቆይተዋል።</p>

<p>የዝግጅት ክፍላችን የድርጅቱን መዘጋት ደብዱቤ ለህትመት አብቅቶ ህዝብ እንዲያውቀው ከማድረጉ በተጨ ማሪ የድርጅቱ ሰራተኛ ማህበር አመራሮችና የቦርድ አባላት ለድርጅቱ እንደገና መከፈት ያደረጉት አስተዋጽኦ ሳይጠቀስ የሚታለፍ አይደለም። በተለይ ደግሞ የንግድ ቴክኒክና ህትመት ኢንዱስትሪ ሰራተኛ ማህበራት ፌዴሬሽን ኘሬዝዱንት አቶ መኮንን ታደስ ለድርጅቱ መከፈት ያደረጉት ቀላል ግምት የሚሰጠው አልሆነም። በዚህ አጋጣሚ የፌዴሬሽኑ ኘሬዝዱንት ለተለያዩ ክፍሎች በግልባጭ የጻፉትን ወሳኝ ደብዱቤ በቦታ ጥበት ለዛሬው ማቅረብ አልቻልንም። በሚቀጥለው የአርብ ልዩ እትም ይዘን እንቀርባለን።</p>




</body>
</html>
