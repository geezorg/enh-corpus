<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«የፖለቲካ ሐይሎች ተግባር የወያኔ መንግስት ለኢትዮጵያ ህዘብ መሰረታዊ ጥያቄዎች ተገቢ መልስ እንዲሰጥ መወጠር ነው»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h3 class="align-center">«የፖለቲካ ሐይሎች ተግባር የወያኔ መንግስት ለኢትዮጵያ ህዘብ መሰረታዊ ጥያቄዎች ተገቢ መልስ እንዲሰጥ መወጠር ነው»</h3>


<p>የኢትዮጵያ አንድነት ግንባር (ኢአግ) ዋና ፀሐፊ አቶ መርሻ ዮሴፍ የወቅቱ የፖለቲካ ሐይሎች ተግባር የወያኔ መንግስት ለኢትዮጵያ ህዘብ መሰረታዊ ጥያቄዎች ተገቢ መልስ እንዲሰጥ መወጠር ነው ሲሉ ማስገንዘባቸውን የግንባሩመግለጫ አመለከተ።</p>

<p>አቶ መርሻ ይህን የገለጡት ማርች 7/99 ዓ.ም የኢትዮጵያ አንድነት ግንባር (ኢአግ) ድጋፍኮሚቴ በቅርቡ በአገራችን የተፈጠረውን ልዩ የጦርነት ሁኔታ አስመልክቶ በሆላንድ ለሚኖሩ ኢትዮጵያዎያን በአምስተርዱም ከተማ ባዘጋጀው ህዝባዊ ስብሰባ ላይ መሆኑ ታውቋል።</p>

<p>ከአቶ መርሻ በተጨማሪ በስብሰባው ላይ በመገኘት ገለጻና ማብራሪያ የሰጡት ዶክተር ማሞ ሙጬና አቶ አብርሃም ያየህ መሆናቸውን ዘገባው ያመለክታል።</p>

<p>ስብሰባውን የከፈቱት አቶ መርሻ የወያኔ መንግስት ለኤርትራ መገንጠል ብቻ ሳይሆን ለሻዕቢ ያ መጠናከርና በቅርቡ በኢትዮጵያ ላይ ለተፈጸመው ወረራ ምቹ ሁኔታ የፈጠረ መሆኑንገልጠው በህዝብና በአገር ላይ የደረሰውን ጥፋትለማረም ተጨባጭ እርምጃዎችን ሳይወስድ ኢትዮጵያን ከዘፈቀበት የጦር ነት ማጥ ሊያወጣት እንደማይችልም አመልክቷል።</p>

<p>አቶ አብርሃም ያየህ በበኩላቸው በሰጡት ገለጣ የወያኔ መሪዎች ላለፉት 7 ዓመታት ኢትዮጵያን ለማፈራረስ የነበራቸውን አለማ ለማሳካት ሲጥሩ እንጂ ለብሔራዊ ጥቅም የሚበጅ ተግባር ሲፈጽሙ አልታዩም ማለታቸው ተጋልጧል።</p>

<p>በመጨረሻም አቶ አብርሃም በሰጡት ማስጠንቀቂያ «አሁንም ከነሱ ጋር ያለቅድመ ሁኔታ በመተባበር የአገርን አንድነት ለማስከበር ይቻላል የሚለው አስተሳሰብ በቅን ልቦና የሚቀርብ ቢሆን እንኳን ውጤቱ አደገኛ ይሆናል» ማለታቸው ተዘግቧል።</p>


</body>
</html>
