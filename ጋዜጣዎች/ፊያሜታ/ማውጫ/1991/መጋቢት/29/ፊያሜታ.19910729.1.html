<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የግንባሩ ሁኔታ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">የግንባሩ ሁኔታ</h1>


<p>በዚህ አንድ ሳምንት በየትኛውም ግንባር የውጊያ ዜና አይሰማም። ባለፉት ሳምንታት የሻእቢያ መንግስትን አመራር እጅግ ያዋረደውን የባድሜን አካባቢ ለመያዝ የሻእቢያ ሰራዊት ጠንካራ የተባሉ ክፍለ ጦሮችን አሰልፎ መልስ ለመያዝ ያደረጋቸው ሙከራዎች ከመክሸፋቸውም በላይ ከፍተኛ ጉዱት የደረሰበት በመሆኑ ውጊያውን ሻእቢያ ተገዶ እንዲያቆም ያደረገው መሆኑ ይታወቃል።</p>

<p>ይህ ተደጋጋሚ መሸነፍ ያሳመመው የኤርትራ አመራ ር በአዲስ መልክ የሰላም እቅዱ ተግባራዊ እንዲሆን በኢትዮጵያ ላይ ግፊት ይደረግ በማለት ከመጠየቁም ሌላ ባህር ማዶ የሚገኙ ዜጐችም ይህንኑ መፈክር አንግበው በአውሮፓና በአሜሪካ ትልቅ ከተሞች ሰላማዊ ሰልፍ እንዲያደርጉ ትእዛዝ ሰጥቶ ተፈጻሚ አድርጓል።</p>

<p>የሻእቢያ አመራር እንደ ከዚህ ቀደሙ ሁሉ በአንድ ወገን ለሰላሙ በተዘጋጀሁበት ሰአት ኢትዮጵያ የሰላም እቅዱን አልተገብርም ብላለች በማለት ሲከስ በሌላ በኩል ከባድሜ ጀምሮ ከፍተኛ የኢትዮጵያ የጦር ሃይል ጡንቻ ያንኮታኮታቸው ክፍሎች በሰው ሃይልና በድርጅት ለሟሟላት ከፍተኛ እንቅስቃሴ በማድረግ ላይ ይገኛል።</p>

<p>የሰው ሃይሉን ለሟሟላት እንዲችል በአሁኑ ጊዜ ኤርትራ ውስጥ ከ15 አመት በላይ የሚገኙ ወጣቶች በሙሉ ለዘመቻው እንዲከቱ አዋጅ ከማሰማቱም ሌላ በውድቅት ሌሊት ቤት እያንኳኳ ወጣቱን በማፈስ ላይ ይገኛል።</p>

<p>በከፍተኛ የንግድ ስራ ወደ ውጪ የሚመላለሱ ወይም በውጪ አገሮች ሲኖሩ ቆይተው ቤተሰብ ለመጠየቅ ወይም ጋብቻ ለመፈጸም ኤርትራ የገቡ ጐልማሶች ሳይቀሩ በሻእቢያ ደህንነቶች እየተጠቀሙ ወደ ሳዋ ማሰልጠኛ ገብተዋል።</p>

<p>በሌላ በኩል በድንበሩ ውጊያዎች የተቃጠለበትንና በኢትዮጵያ ሰራዊት የተማረከበትን ከፍተኛ የሎስቲክ ቁሳቁሶችን ለመተካትና አዲስ የሚያስገባቸውን ወጣቶች ለማስታጠቅ የሚያስችል ወታደራዊ ቁሳቁሶች ባለፈው ሳምንት ከቡልጋሪያ በአንቶኖቭ አውሮኘላኖች እንደገቡለት ታውቋል።</p>

<p>የሻእቢያ አመራር ክፉኛ የተመቱበትን ጠንካራ ይባሉ የነበሩ ክፍሎቹን ለምሳሌ እንደ 525ኛ ኮማንዶ ክ/ጦርን ለሟሟላት አሁን ከየቦታው እያፈሰ ያስገባውን ወጣቶች አሰልጥኖ ማውጣት ያስፈልገዋል። ሆኖም በርካታው የኤር ትራ ወጣት ሳዋ ገብቶ ስልጠና ከዚህ ቀደም የወሰደ በመ ሆኑ ምናልባትም ብዙ ጊዜ ለስልጠና ላያጠፋ ይችል ይሆናል። ሆናም በነባሩ ሰራዊት ላይ ከባድ የሞራል ውድቀት የሚታይ በመሆኑና የሻእቢያ አመራር ለሰራዊቱ የዋሻቸው ሁሉ ውሸቶች ሆነው በሰራዊቱ ዘንድ ፈጠው በመታየታቸው በሰራዊቱ ላይ ለቀጣዩ ውጊያ ሊፈጥሩ የሚችሉት ተጽእኖ የተዋጊነት ስሜቱን ሊገለው ይችላል የሚል ግምት ተሰጠቶበታል።</p>

<p>ሲጠቃለልም ምንም እንኳን በኢትዮጵያ ወገን በተከፈለው ከባድ መስዋትነት ባድመ ከሻእቢያ ቁጥጥር ነጻ ብትሆንም ሻእቢያም የአፍሪካ አንድነት ድርጅትን ማደራደሪያ ነጥብ ተቀብያለሁ ቢልም ጦርነቱን አስመል ክቶ ብዙም የተለወጠ ነገር የለም።</p>

<p>ኢትዮጵያ የሻእቢያ ሰላም ፈላጊ መስሎ መቅረብ ሰራዊቱን መልስ ለማጠናከር ነው ከማለቷም ሌላ ሻእቢያ እስካሁን ከያዛቸው ሌሎች አካባቢዎች ያለ ምንም ቅድመ ሁኔታ ለቆ እንዲወጣና በጦርነቱ ምክንያት እንዲወሰድም አዲስ መጠይቅ አቅርባለች</p>

<p>የሻእቢያ መንግስት በበኩሉ በአፍሪካ አንድነት ድርጅት የሰላም እቅድ እንዲወጣ የምገደደው ከባድሜ ነበር አንጂ ከሌሎቹ ቦታዎች አይደለም በማለት የኢትዮጵያ መሬት ለቆ ለመውጣት ፈቃደኛ አለመሆኑን ደጋግሞ ገልጧል።</p>

<p>አወዛጋቢነት ያለውና ሁለቱ ወገኖች በየፊናቸው እንዲተረጉሙት መንገድ የሰጠው የአፍሪካ አንድነት ድርጅት የሰላም እቅድ ለሁለቱ መንግስታት በማያሻማ ሁኔታ ተብራርቶ ይታወቅ በማለት የተባበሩት መንግስታት ድርጅት ዋና ፀሃፊ ኮፊ አናን የሰጡት መመሪያ ተግባራዊ አልሆነም። ስለዚህ የተለያዩ አቋሞችን በመያዝ መጣጣም ያልቻሉትን ወገኖች ለመዱኘት ቢያንስ እንኳን የአፍሪካ አንድነት ድርጅትን የሰላም እቅድ ትክክለኛ ምንነት አስረድቶ ወደ ተግባራዊነቱ እንዲዘልቁ የሚያደርግ አካል እስካሁን ባለመታየቱ ቀጣዩ ምእራፍ ሌላ ዙር ጦርነት አንደሚሆን ከወዲሁ የሚታይ ነው።</p>


<h3 class="align-center">2 ባለፉት ውጊያዎች የታዩ ደካማ ጐኖች </h3>


<p>ሀ በኢትዮጵያ በኩል አፍሪካ ኮንፌዴንሻል በኢትዮጵያና ኤርትራ መካከል በመካሄድ ላይ ስላለው ጦርነት ፌብሩዋሪ 19/99 ( ሠትቅቀቁ ሀብቀ ተትቁቆሻቀቅሾቁ) ክብርና ቀናኢነት በሚል ርእስ ባሰፈረው ሰፊ ዘገባ ውስጥ ባለፉት ውጊያዎች የታዩ ድክመቶችን አመልክቷል።</p>


<h3 class="align-center">1 በገዛ ገረ-ስላሴ ውጊያ </h3>


<p>ዘገባው በመጀመሪያ የተመለከተው የገዛ ገብረ ስላሴ ውጊያን ነው። ኢትዮጵያ በገዛ-ገረ ስላሴ የሻእቢያ ምሽግ ምን ያህል እንደተጠናከረ ለመፈተሽ ፌብሩዋሪ 7/99 ዓ.ም ወረራ ማካሄዱንና ሳይሳካለት መቅረቱን አመልክቷል።</p>

<p>አፍሪካን ኮንፊዴንሽል ሳይሳካ የቻለበትን ምክንያት ሲያብራራ የኢትዮጵያ ጦር ለዚህ ዉጊያ የተጠቀመው የተወሰኑ ተዋጊ ሄሌኮኘተሮችንና ሚግ 23 ተወጊ አውሮኘላንኖችን ብቻ በማሰለፉ መሆኑን ጠቅሶ የኢትዮጵያ ተዋጊ ሃይል ብቻ እንደተጠቀመ መገረሙን ገልጧል።</p>


<h3 class="align-center">2 በጾረና ውጊያ </h3>


<p>የአፍሪካ ኮንፊዴንሻል ዘገባ ለፌብሩዋሪ 8/99 የኢትዮጵያ ሰራዊት በጾረና በኩል የሰነዘረው ሁለተኛው ማጥቃት ካለፈው ግንቦት ወር ጀምሮ ዛል አምበሳ ላይ የመሸገውን የኤርትራ ጦር ለመቁረጥ እንደነበር አትቶ በውጊያው የኢትዮጵያ ተዋጊ ሃይል የኤርትራን ምሽግ መስበር ለምን አቃተዋ? በማለት ይጠይቃል። ዘገባው ምሽጉን መስበር ያልቻለው አሁንም ኢትዮጵያ እንደገና ለምን የተወሰነ የአየር ሃይሏንና የከባድ መሳሪያ አቅሟን ቆጥባ እንደተጠቀመች ግርምቱን ጠቅሷል።</p>


<h3 class="align-center">3 በአሰብ ግንባር</h3>


<p>ኢትዮጵያ ሶስተኛውን ማጥቃቷን በአሰብ ግንባር ላይ በከፈተችበት ጊዜ የከባድ መሳሪያና የአየር ሃይል አቅሟን ጫን አድርጋ መጠቀሟን አፍሪካ ኮንፌደንሻል አመልክቷል።</p>

<p>አፍሪካ ኮንፌዴንሻል ስለሃይል አጠቃቀም ያቀረበውን ሃተታ ሲያጠቃልልም እስካሁን በተካሄዱት አውደ ውጊያዎች ላይ ኢትዮጵያ በአየርና በምድር የበላይነት እንዱላት የሚታወቀውን ሃይሏን በአመርቂ ሁኔታ ለማጥቃ ቱ እንዱልተጠቀመችበት አስገንዝቧል። አያይዞም ምንም አይነት ታላላቅና ወሳኝነት ያላቸው ታንኮችም ለውጊያ ያመቻል በሚባለው የአሠብ ግንባር ውጊያ ላይ እንዱል ዋሉም ገልጧል።</p>


<h3 class="align-center">የአመራር ውጥረት</h3>


<p>የአፍሪካ ኮንፊዴንሻል ዘገባ በኢትዮጵያ በኩል ታይቶ የነበረው ትልቁ ውጥረት በአመራር በኩል እንደነበር አመልክቷል። ዘገባው በሠጠው ሃተታ ዝቅተኛ የትግራይ ተወላጅ ሹማምንት የትግራይ ተወላጅ ላልሆኑት ከፍተኛ መኮንኖች ትዕዛዝ ለመስጠት በሞከሩበት ጊዜ ውጥረት ተፈጥሮ እንደነበር ገልጧል።</p>


<h3 class="align-center">በኤርትራ በኩል </h3>


<p>1 በኤርትራ በኩል የታዩትን ደካማ ጐኖችም አፍሪካ ኮንፊዴንሺያል ሲዘረዘር በዋናነት ያቀረበው በድሮው የሽምቅ ውጊያ ዘመን ተጋዱላይ በነበሩትና በአዲሶቹ የሳዋ ብሔራዊ አገልግሎት ምልምል ስልጡኖች መካከል መግባባት ያልነበረ መሆኑን ነው።</p>

<p>ከዚህም ሌላ ሁለቱም ወገኖች ወንድሞቻችንና ጓደኞቻችንን አንወጋም የሚሉ በመከሠታቸው አሠራሩ ችግር ገጥሞት እንደነበር ገልጧል።</p>

<p>2 ኤርትራ ከሡዱን ጋር ባላት ግጭት ትረዱቸው የነበሩትን የሡዱን ተቃዋሚዎች ከጐኗ ተሠልፈው እንዲዋጉ ጥያቄ አቅርባ አለመስማታቸውን ሪፖርቱ በመግለጥ ሃተታውን ደምድሟል።</p>


<h3 class="align-center">የጦርነት ድጋፍ የገንዘብ ምንጭ</h3>


<p>ስለዚህ የጦርነት ማካሄጃ የገንዘብ ድጋፍ እስካሁን መሬቱ የተወረረበት የኢትዮጵያ ህዝብ ደሃና ሃብታም ሳይል ጦርነቱ ተጠናቆ የሻዕቢያ ሃይል ተጠራርጐ እሰከወጣ ድረስ በገንዘቡና በህይወቱ የኢትዮጵያ ተዋጊ የጦር ሃይል እንደሚደግፍ በገባው ቃል መሠረት ከአገር ውስጥም ሆነ በውጪ ከሚኖሩ ኢትዮጵያዊያን ከፍተኛ ገንዘብ እየተዋጣ ሲሆን ወደፊት በከፍተኛ እልህና ቁጭት የሚቀጥል ይሆናል።</p>

<p>በኤርትራ በኩል ለየት ባለ መልኩ ቀረጥ በመጨመር ህዝቡ እንዲያዋጣ በማድረግና ጌጣጌጦቹን እንዲያበረክት በማስገደድ ገንዘብ የሚሠበሠብ ሲሆን የሻዕቢያ አመራር በሽንፈት ላይ መሆኑ እየታወቀ ጦርነቱን በበላይነት እየመራን ነው በማለት የኤርትራ ዜጐችን በማታለል ከፍተኛ መዋጮ እንዲያስገቡ እያደረጉ። ከዚህም በላይ በውጪ የሚኖሩ ኤርትራዊያን ከደሞዛቸው ያዋጡት የነበረው 2% አሁን ወደ 10% ከፍ እንዲያደርጉም ኢሳያስ ትዕዛዝ ሠጥተዋል።</p>

<p>አሁን በቅርቡ ኤርትራ የትሬዠር ቦንድ ኢንቬስትመንት መክፈቷን የገለጠው አፍሪካ ኮንፊዴንሻል በሠጠው ዜና በመንግሥት አጅ ያሉትን 300 ቤቶች በግማሽ የገበያ ዋጋ እጣ ማውጣቱን በመጥቀስ እነዚህን 300 ቤቶች በግማሽ የገበያ ዋጋ ተወዱድሮ ለማሸነፍ እያንዱንዱ ፍላጐት ያለው ዜጋ ሁሉ 500 ዶላር የመመዝገቢያ ዋጋ እንዲከፍል የተወሠነበት መሆኑን አመልክቷል።</p>

<p>በውጪ ሀገሮች በሚኖሩ ኤርትራዊያንም ዘንድ የገንዘብ ማሠባሠብ ዘመቻው የተጧጧፈ መሆኑንም ዘግቧል።</p>


<h3 class="align-center">የዲኘሎማቲክ ዘመቻ ሁኔታ</h3>


<p>በአሁኑ ጊዜ የውሸት ኘሮፖጋንዱ በማሠራጨት ከፍተኛ የዲኘሎማቲክ ዘመቻ በማድረግ በአውሮፓና በአሜሪካ ከተሞች ተደማጭነትን ያተረፉት ኤርትራዊያን ዲኘሎማቶች መሆናቸውን የአፍሪካ ኮንፊዴንሻል ገልጧል።</p>

<p>ዘገባው በውጪ በሚገኙ የኤርትራ ኤምባሲዎች አታሼዎች ብቻ ዘመቻው የሚካሄድ ሳይሆን ሁሉም የተማረ ዜጋ የሻዕቢያን አመራር ውሸት ተቀብሎ በማስተጋባት የበኩሉን አስተዋጽኦ እንደሚደርግም አመልክቷል።</p>

<p>በሌላ በኩል በኢትዮጵያ በኩል በባህር ማዶ ኤምባ ሲዎች የሚመደቡ አታሼዎች የፖለቲካ ሹመኞች ብቻ በመሆናቸውና አንዱንዶቹ አገሮች የተመደቡት የአገሩን ቋንቋ እንኳን የማይናገሩ በመሆኑ በዲኘሎማቲክ ዘመቻ ው መስክ ድክመት እንደሚታይ ዘግቧል።</p>


<h3 class="align-center">የአፍሪካ ቀንድ የሐይል አሠላለፍ</h3>


<p>ይህን በተመለከተ አፍሪካ ኮንፊዴንሻል ፌብረዋሪ 19/99 በወጣው ጽሁፍ ኢትጵዮጵያ ኤርትራ የጠላቴ ጠላት ወዱጄ ነው በሚል አይነት ብልሃት አንዱ ያንዱን ተቃዋሚ ለመ ደገፍና ለማጠናከር በየበኩላቸው ሩጫ ላይ ናቸው ብሏል።</p>

<p>በዚህም መሠረት ኢትዮጵያ የሡዱንን ብሔራዊ እስላማዊ መንግሥት በመደገፍ ኤርትራ ደግሞ ለኦ.ነ.ግ የኘሮፖጋንዱ ማሠራጫ «የኤርትራን ሠፊ ህዝብ ድምፅ» መስመሯን የፈቀደች መሆኗን አመልክቷል።</p>

<p>ኢሳያስ የሶማሊያውን አንጃ መሪ ሁሴን አይዲድን አግባብተው በመያዝ የኢትዮጵያን ተቃዋሚዎች እንደረዱና እንዲያስታጥቁላቸው መሳሪያ እያጐረፉላቸው መሆኑንም ይኸው ዘገባ አመልክቷል።</p>

<p>ኢትዮጵያም ለአይዲዱ ተቃዋሚ ለራህንወይን ተቃዋሚ ሠራዊትና አዲስ ለተቋቋመው ለኢግል የመድህ ን ግንባር ድጋፍ እንደምታደርግ ዘገባው ገልጦ በጂቡቲም ውስጥ የሻዕቢያው መሪ አንድ የመንግሥቱን ተቃዋሚ እንደ ሚደግፉ ገልጧል።</p>

<p>ከዘህም ሌላ ኢትዮጵያ የኤርትራን ተቃዋሚ ጀብሃን የምትደግፍ መሆኑን አመልክቶ ኤረትራ በበኩሏ ኦነግንና አብነግን እንደምትደግፍ በመግለጥ ሁለቱም አገሮች አንዱ ቸው በአንዱቸው የውስጥ ጉዱይ በመግባት ህዝቡን እየከፋ ፈሉት መሆኑን አስምሮበታል።</p>

<p>የአፍሪካ ኮንፊዴንሻል ዘገባ በማጠቃለያው በሠጠው አስተያየት ይህ አካሄድ የአፍሪካ ቀንድን መረጋጋት አደጋ ውስጥ የሚጥለው መሆኑን አስጠንቅቋል።</p>


<h3 class="align-center"> ምን መደረግ አለበት?</h3>


<p>ሀ= በርካታ የፖለቲካ አዋቂዎች የኤርትራውን መሪ ኢሳያስን ከገመገሙ በኋላ በሠጡት ማስጠንቀቂያ ተሸነፍኩ ብለው አምነው የማይነበረከኩ ወይም በተሸና ፊነት የያዙትን የኢትዮጵያ መሬት በሠላም ለቀው ለሠላሙ ድርድር ራሳቸውን ያዘጋጃሉ ማለት ዘበት ነው ይላሉ።</p>

<p>ከዚህም ሌላ ኢሳያስ በአለም አቀፉ ህብረተሠብ ዘንድ የነበረው ተቀባይነታቸው በመመታቱ ያንን ክብርና ዝና ለማስመለስ ደጋግመው ጦርነት ውስጥ ከመግባት የማይመ ለሡ ለሠው ህይወትና ለሚጠፋው ንብረት ደንታ የሌላቸው መሆናቸውን በእርግጠኝነት ስለሚናገሩ ኢትዮ ጵያ ጊዜ ሳታጠፋ በጦርነቱ በመግፋት የኢሳያስን ሠራዊት ድባቅ መትታ ሉአላዊነቷን ማስከበር እንዱልባትም ተነግሯል።</p>


</body>
</html>
