<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የቀበሌ ቤቶች ተመልካች ባለቤት አጥተዋል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">የቀበሌ ቤቶች ተመልካች ባለቤት አጥተዋል</h1>


<p>በአዲስ አበባ ከተማ በወረዱ 14 ክልል የሚገኙ የተለያዩ የቀበሌ ነዋሪዎች ለረጅም ጊዜ ተዘግተው (ታሽገው) የሚኖሩ የቀበሌ ቤቶች መኖራቸወና እነዚህ ቤቶች ተመልካች ባለቤት በማጣት እንደታሸጉ ዓመታት ማስቆጠራቸው ገለፁ።</p>

<p>እንደእነዚህ የቀበሌ ነዋሪዎች አባባል ከሆነ፣ ብዙ ህብረተሰብ መጠለያና የአንገት ማስገቢያ ጎጆ አጥቶ ለከፍተኛ የቤት አጦት ችግር በተጋለጠበት በዚህ ወቅት በርካታ ቤቶች እንደታሸጉ ዓመታት ማለፋቸው በኃላፊነት የተቀመጡት የመስተዱድር ሠራተኞች በግዴለሽነት የሚመለከቱ አልያም ኃላፊነት የማይሰማቸው ብቃት የሚያንሳቸው መሆን አለባቸው በማለት ነዋሪዎቹ በባለሥልጣናቱ ዙሪያ ምሬታቸውን ሠንዝረዋል።</p>

<p>የቀበሌ ቤቶቹ አለመከራየትና አንደታሸጉ ዓመታትን የማስቆጠራቸውን ነገር ጉዱቱን በሁለት መንገድ ፈርጀውታል የቀበሌ ነዋሪዎቹ፦</p>

<p>1. ቤቶቹ እንደታሸጉ ከሚኖሩ ተከፍተው በቤት እጦት ከሚሰቃየው ህብረተሰብ መካከል እንደብዛታቸው ያህል የተወሰኑ ችግረኞች ተከራይተው ችግራቸው እንዲቃለል አለመደረጉ ለነዋሪው ህብረተሰብ አለመራራት ሲሆን፦</p>

<p>2. እንደተዘጉ የሚኖሩት ቤቶች ተከራይተው ለመንግሥት ገቢ የሚሆነው ገንዘብ እንዲሁ በቸልተኝነት የገቢ ምንጩን መቀነስ ስለሆነ ድክመቱ የሚንፀባረቀው ለሁለቱም ወገኖች ማለትም ለቤት ችግረኛው ህብረሰብም ሆነ ለመንግሥት ገቢ አለማሰብን የሚያመለክት በመሆኑ የሚመለታቸው ክፍሎች ስለታሸጉት ቤቶች ትኩረት መስጠት ይገባቸዋል ይላሉ።</p>

<p>በማያያዝም በቀበሌዎቹ የንግድ ቤቶችና የመኖሪያ ቤቶች የነበሩ እንደተዘጉ የሚገኙና ዓመታትን ያስቆጠሩት ብዙ መሆናቸውን የጠቀሱት ነዋሪዎች «ችግሩን በመግለፃችን አፋጠኝ መልስ ይኖራል ባንልም በየደረጃው የተቀመጡት የመስተድር ኃላፊዎች ቤቶቹ እንደታሸጉ (እንደተዘጉ) መሆናቸውን እንዱይረሱ ለማሳሰሰብ ያህል ነው።» ሲሉ ቤቶቹ ከታሸጉ ዘመን ያለፋቸው መሆኑን ደጋግመው ደጋግመው ገልፀዋል።</p>


</body>
</html>
