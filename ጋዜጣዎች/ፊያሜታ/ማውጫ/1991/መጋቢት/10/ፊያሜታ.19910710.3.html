<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኤርትራ ባለሥልጣናት እሹሩሩ የአለም ጋዜጠኞችን እያስቀባጠረ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">የኤርትራ ባለሥልጣናት እሹሩሩ የአለም ጋዜጠኞችን እያስቀባጠረ ነው</h1>


<p>ሰሞኑን በአሌክስ ላስት ከአስመራ ሪፖርት የተደረገውና ስለጾረና በራስ ግምባር የጦርነት ውሎ የተዘገበው ዜና የአለም መገናኛ አውታሮችን በማነጋገር ላይ ይገኛል።</p>

<p>አሌክስ እንደዘገበው ከሆነ እሱና ሌሎች ጋዜጠኞች በቡድን ሆነው በኤርትራ አስጎብኝዎቻቸው በመታገዝ ወደ 300 የሚገኝ የኢትዮጵያ ወታደሮች ሬሳን ተመልክተዋል። አሌክስ በተጨማሪ ሲዘግብም ኤርትራዊያኑ ሹማምንቶች የኢትዮጵያን የወደቀ ሰራዊት ለመቁጠር ግዜ እንዱጠራቸው እንደነገሩት ገልጿል።</p>

<p>የአሌክስ ዘገባ በዚህ አላበቃም አርባ አምስት የሚሆኑ የኢትዮጵያ ታንኮች ተቃጥለው እንዱየና ቁጥሩ በቀላሉ የማይገመትም ታንክ እንደተማረከም ተርኳል። ስለኤርትራውያኑ ጦረኞች ሁኔታ ሲገልፅም ከትዮጵያ በኩል በተተኮሰ መሳሪያ በጭስ ከተጎዱት በስተቀር ኤርትራዊያኑ ይህ ነው የሚባል ጉዱት እንዱልደረሰባቸውና ሲዝናኑም እንደተመለከታቸው አውግቷል፡</p>

<p>የተመለከተው የጦር ግምባር እጅግ የከፋ ጦርነት እንደተደረገበት ያሳያል በማለት አስረግጦ የዘገበው ጋዜጠኛው አሌክስ የኤርትራ ተዋጊዎችን በመዝናናት ላይ ማግኘቱ ይህንንም መዘገቡ ጋዜጠኛውን ትክክለኛነት ባያሌው ነው ጥርጣሬ ላይ የጣለው።</p>

<p>ይህን ዜና መስረት በማድረግ የጀርመን ድምጹ ሲዘግብ እውነትም አሌክስ እንደሚያሰራጨው ዜና ቢሆን ኖሮ ኢትዮጵያ ገና ወደፍልሚያው በገባች ዋዜማ ታንኮቿ በሙሉ ተቃጥለው አልቀዋል ማለት ነበር በማለት የዜናውን ትክክለኛነት በትልቅ ጥያቄ ምልክት ውስጥ አስቀምጦታል።</p>

<p>አንዱንድ ወታደራዊ ፖለቲካ ጠበብት አመለካከትም የአሌክስ ዘገባ እጅግ የሚገርም ሆኖ ተገኝቷል። ዘገባውን በሚገባ ያዮት እነኚህ የፖለቲካ ጠበብት እንዱስቀመጡትም አሌክስ አስጎብኝዎቹ የኤርትራ የጦር ሹማምንት የራሳቸውን የወደቀ ሬሳ እንዲያሳዮት ጠብቆ ከሆነ ተሳስቷል። የተቃጠሉት ታንኮች የኢትዮጵያ መሆናቸውን ማስረጃ አለማቅረቡ የዜናውን ትክክለኛነት ወደማያሻማ የፖለቲካ ጦርነት ይለውጠዋል።</p>

<p>ይህ በዚህ እንዱለ ይኸው አሌክስ ላስት የባድመ ውሎን በተመለከተም የአለምን ሕዝብ ያሳሳተ ዜና ከማሰራጨቱም በላይ ያልተገኘውን ድል ተገኘ እያለ የኤርትራ ሰራዊት ወደኢትዮጵያ መሬት ወደ 40ኪ.ሜ. ዘልቆ ገብቷል። ብሎ ያልተገኘን ድል ተገኘ በማለት ዘግቦ እንደነበረ የሚታወስ ሲሆን ያሁኑ ዜናውም ከበፊቱ ውሸት ያልተለየ የኘሮፓጋንዱ ዘመቻና የኤርትራውያን ቅዠት የሚያንፀባርቅ እንደሆነ ዜናውን የተካታተለ የኢትዮጵያ መንግስት ባለሥልጣናት ገልፀዋል።</p>


</body>
</html>
