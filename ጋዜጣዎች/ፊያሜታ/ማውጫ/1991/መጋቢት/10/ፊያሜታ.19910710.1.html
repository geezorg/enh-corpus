<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በአባ ጳውሎስ የተጠነሰሰው ተቃውሞ ተጠናክሮ እንደሚቀጥል ተሰማ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">በአባ ጳውሎስ የተጠነሰሰው ተቃውሞ ተጠናክሮ እንደሚቀጥል ተሰማ</h1>

<h2 class="align-center">ድብልቅልቅ ያለ ስብሰባ እንደሚካሄድ ይጠበቃል</h2>


<p>በፓትርያርክ አባ ጳውሎስ ላይ ያነጣጠረውና ከጊዜ ወደ ጊዜ እየገፋ የመጣው ተቃውሞ ተጠናክሮ እንደሚቀጥልና ቀኑ በውል ባይታወቅም ድብልቅልቅ ያለ ተቃውሞ በቅርብ ጊዜ እንደሚካሄድ ተሰማ።</p>

<p>ከተጠነሰሰ ብዙ ጊዜ የፈጀው ተቃውሞ፣ በአንዱንድ ሁኔታዎች አለመመቻቸት ተደጋጋሚ የህብረት የተቃውሞ ሰላማዊ ሰልፎችና ስብሰባዎች ባይካሄዱም፣ ውስጥ ለውስጥ ተቃውሞ እንደተፋፋመ መሆኑን እና የስብሰባው ፈቃድ ከመንገስት ባለስልጣናት ሲሰጥ ካህናትና ምዕመናን ስለ ቤተ ክርስቲያናቸው ችግር እንዲወያዩበት ጥሪ እንደ ሚደረግ ለጉዱዩ ቅርበት ካላቸው ወገኖች አካባቢ የደረሰን ምንጮች ይፋ አድርገዋል።</p>

<p>በእምነቱም ሆነ በአስተዱደሩ ደረጃ ጥቁር ነጥብ የነጠበበት የፓትርያርኩ አመራር ለአንዴና ለመጨረሻ ጊዜ እስኪያከትም ድረስ ሽንጣቸውን ገትርው የሚቃወሙ ካህናትና ምዕመናን እንዱሉ የገለፁት ምንጮች፣ በወቅታዊው የሀገር ጉዱይ የተነሳ የስብሰባው ፈቃድ በአዲስ አበባ መስተዱድር በኩል እንደታገደ መሆኑን ጠቁመው፣ የሀገራችን ወቅታዊ ሁኔታና ችግር አንድ በአንድ ከተገፈፈ በኋላ ስብሰባው ሳይካሄድ እንዱማይቀር አመልክተዋል። እስካሁን የዘገየበት ዋነኛ ምክንያት፣ የሰላማዊ ሰልፍና የስብሰባ ፈቃድ ክፍል ከወቅታዊው የሀገር ጉዱይ ጋር የማይጣጣም እንደሆነ በማሳወቅ ስብሰባውን በመከልከሉ እንደሆነ ምንጮቹ አስገንዝበዋል።</p>

<p>ሪፖርተራችን ተቃዋሚና ተፈናቃይ ከሆኑት ወገኖች ካህናት መካከል በማነጋገር እንደዘገበው ከሆነ «ፓትሪያርኩ ሰው ሁሉ የጠላቸውና በእሳቸው ጥላ ስር ተከልለው እንጀራ በልተው ለማደር ከሚጥሩትና ቁስል ኖሮአቸው ቁስላቸው እንዱይነካ፣ እንዱያመረቅዝ በስጋት ተሸማቀው ከሚኖሩት በስተቀርበእውነተኛ የነፃነትና የዕምነት ኑሮ በሚኖሩት ካህናት ምእመናን ዘንድ ከተተፉ ቆይተዋል። እሳቸው ከተሾመበት ማግስት ጀምሮ ቤተ ክርስቲያንና ተከታዮቿ ጤና እንዱላገኙ ይታወቃል። የቤተ ክርስተያን ልጆች ሕይወት መበላሸትንና የስንቱ ቤተሰብ ኑሮ መቃወስ ብሎም እንዱልነበረ ለመሆን ተዋናዩ ፓትርያርኩ ናቸው።» በማለት ተናግረዋል።</p>

<p>« በፓትርያርክነት ደረጃ ተቀምጠው ስለ አንድ ተራ የአጥቢያ ቤተ-ክርስቲያን ሰራተኛ ገብተው መፈትፈት የሚቀናቸው ናቸው።» ሲሉ ፓትርያርኩን ያብጠለጠሉት እኒህ የቤተ ክርስቲያን ሰው፣ ፓትርያርኩ ጠላቴ ነው ያሉትንና ያልወደዱትን ለበቀልና ከገፀ ምድር ለማጥፋት እንቅልፍ የሚያጡና አላማቸውን ግብ ለማድረስ የሚቋምጡ መሆናቸውን በእርግጠኛነት አስፍረዋል።</p>

<p>«ከመስማት በስተቀር የሚያስተውል ጆሮ፣ ከማየት በስተቀር ልብ የሚል ዓይን ስለ ሌላቸውና ልባቸው ስለ ደነደነ እንጂ ስለ ፓትርያርኩ የምንለው፣ የምንፅፈው አዲስ ነገር አይኖረንም። ነገር ግን የተባለውና የተፃፈው እኩይ ተግባር እስኪወገድ ለተግባራዊነቱ መንቀሳቀስ የግድ ስለሆነ ያሉት ተቃዋሚ ካህንትና ምዕመናን እንዱሉ ሆኖ ሌላውም ወገን ሰላማዊ በሆነ መንገድ መንቀሳቀስ አለበት» ብለዋል። በመቀጠልም በራሳቸው ላይ እሳት የሚንቦለቦልባቸው ፓትርያርኩ የሚቀጣጠልባቸውን እሳት ያጠፉ መስሏቸውና ተቃዋሚዮቹን የከፋፈሉ መስሏቸው፣ ካፈናቅሏቸው ካህናት አንድ አራት ወደ ስራ እንዲመለሱ ቀሪዎችን ግን እንዱላወቁ ሆኖ ለማለፍና በውስጠ ታዋቂ ለመቀበል እንደሚፈልጉ ከፓትርያርኩ ቤተኞች አንደበት የሰሙ መሆናቸውን የቤተ-ክርስቲያኑ ሰው በመጥቀስ ገልፀዋል።</p>

<p>በማያያዝም፦ ፓትርያኩን የምንታገላቸው እኛ ሳንሆን፣ የሚታገላቸው የራሳቸው ኃጢአትና በቤተ ክርሲተያን ላይ ያደረሱት በደል ስለሆነ እኛ ምክንያት በመሆን እስከ መጨረሻዋ «ሕቅታ» ድረስ ትግሉ ይቀጥላል። ካሉ በኋላ « ወደ ሥራቸው እንዲመለሱ የተደረጉ አባቶች ቢኖሩም ስራቸው የዘው የተነሱበትን ዓላማ የሚያዘናጋ አይደለም።» በማለት አስረድተዋል። ነባር ተቃዋሚዮቹ ጋር አዱዲስ ካህናትና ምዕመናንን ያካተተው የተቃውሞ ስብሰባ ብዙ ጊዜ ሳይቆይ እንደሚካሄድም አስምረውበታል። የመንግስት ባለስልጣናት ለስብሰባው ፈቃደኝነታቸውን ከገለፁ በኋላ የሚፈጽም ስብሰባ እንደሆነም ሳይጠቁም አላለፉም።</p>


</body>
</html>

