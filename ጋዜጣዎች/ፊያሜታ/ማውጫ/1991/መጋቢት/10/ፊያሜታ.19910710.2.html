<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ቤተ- ክህነቶች በፊያሜታ አዘጋጆች ላይ እየዛቱ መሆናቸው ተነገረ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ቤተ- ክህነቶች በፊያሜታ አዘጋጆች ላይ እየዛቱ መሆናቸው ተነገረ</h1>


<p>ሁሉም ናቸው ባይባልም ፓትሪያርኩን ጨምረው ጥቂት የፓትሪያርኩ ወዱጆች በፊያሜታ ጋዜጣና አዘጋጆች ላይ ልባዊ ጥላቻ እንዱላቸው በተደጋጋሚ ያረጋገጥናቸው ተጨባጭ ማረጋገጫዎች አሉ። ሰሞኑን ሪፖርተራችን ያሰባሰባቸው ዘገባዎች የሚያመለክቱትም ጥላቻቸውን በማጠናከር «አዘጋጆችንም ሆነ በጉዱዩ ተባባሪ የሚሆኑትን ብናገኝ እንገላለን» እስከማለት ዛቻቸውን እያናፈሱ መሆኑን ነው። የተገለፀልን።</p>

<p>ከሚቃወሟቸው ነጥቦች መካከል፣ «ሌሎች የግል ጋዜጦች ስለ ፓትሪያርኩም ሆነ ስለ ቤተ- ክህነት ጉዱይ መዘገብ ሲያቆሙ «ፊያሜታ» ጋዜጣ መዘገቡን ሊተው ስላልቻለ፣ እኛን የሚቃወሙትንም ስለሚያስተናግድ አዘጋጆችንም ይሁን ተባባሪዎችን ከመበቀል ወደኋላ አንልም የሚል አቋም እንዱላቸው ምስጢሩ ሲዶለት ከደረሱት የቤተ- ክህነት ሰራተኞች መካከል ለሪፖርተራችን አስረድተዋል። በቤተ-ክህነቱ ሰራተኛም ሆነ በአጥቢያ አብያተ- ክርስቲያን ሰራተኛ በብዛት ፊያሜታ ጋዜጣ እንደሚነበብ የገለፁት ሰራተኞች፣ የፓትሪያርኩ አሽቃባጮች ጋዜጣውን የሚያነቡትን ሁሉ በጥላቻ ዓይን እንደሚመለከቱና «ፊያሜታ»ን ሲያዩ ዓይናቸው ደም እንደሚሞላም ገልፀዋል።</p>

<p>የምዕመናንን እና የካህናትን ብሶት ተቀብሎ ማስተናገድና በወቅታዊ ነገሮች ላይ ማተኮር የጋዜጠኝነት ሙያችን የሚያስገድደንና ዓላማችንም የህዝብን ጥያቄና ብሶት ተቀብሎ ማንፀባረቅ ስለሆነ ለአንድ ሰውና ለጥቂት ደጋፊዎች ፍላጎት ተብሎ የብዙዎቹ ፍላጎት መታፈን ስለሌለበት ካህናትና ምዕመናን የሚያደርሱን ዘገባዎች ከማስተናገድ ግን አሁንም ቢሆን ወደ ኋላ አንልም። ይህም ሲባል ከፓትሪያርኩም ሆነ ከወዱጆቻቸው የግል ጥላቻ ኖሮን ሳይሆን ከማንም ጋር ሳንወግን ሁሉንም በእኩልነት እንድናስተናግድ ሙያችን ግድ ስለሚለን ነው። ጋዜጣዋና አዘጋጆቹ ለምን እንደ እኛ ፈቃድ አልሆኑም? ለምንስ ስለእኛ ጉዱይ ይጻፍብናል? ብለው ለዛቻና ለጥላቻ ለተነሳሱብን የቤተ-ክህነት ሰዎች ግን አሁንም ቢሆን እናዝንላቸዋልን። እስካሁንም በፓትርያርኩ ተደጋጋሚ ክሶች እንዱሉብን ሳናስታውስ አናልፍም።</p>


</body>
</html>
