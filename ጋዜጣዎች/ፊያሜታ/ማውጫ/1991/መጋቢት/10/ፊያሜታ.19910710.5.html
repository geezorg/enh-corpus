<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኤርትራ ተቃዋሚ ኃይሎች ቃሮራ አካባቢ ላይ ከባድ ጉዱት አደረሱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">የኤርትራ ተቃዋሚ ኃይሎች ቃሮራ አካባቢ ላይ ከባድ ጉዱት አደረሱ</h1>


<p>በሰሜናዊ ኤርትራ ቆላማ አካባቢዎች በሚንቀሳቀሱ የኤርትራ ተቃዋሚ ሃይሎች ላይ ማጥቃት ለመሰንዘር የወጣ አንድ የኤርትራ ሰራዊት ሃይል በተቃዋሚ ኃይሎቹ ያልታሰበ ጥቃት ደርሶበት ከፍተኛ ጉዱት ያጋጠመው መሆኑን አንድ ለንደን ውስጥ የሚታተም የአረቢኛ ጋዜጣ ገለጠ።</p>

<p>በሰሜን ቃሮራ ሸንከል በተባለ ቦታ የኤርተራ ሰራዊት ተቃዋሚ ሃይሎችን ለማጥፋት በስድስት አቅጣጫ ማጥቃት ለመሰንዘር ሲንቀሳቀስ የተቃዋሚ ሃይሎቹ ተዋጊ ሰራዊት ባነጠፈላቸው ደፈጣ ውስጥ ድንገት በመግባታቸው መጠነ ሰፊ ጉዱት ያደረሰባቸው መሆኑን ይኸው ዘገባ ያመለክታል።</p>

<p>በዚህ የተቃዋሚዎች ደፈጣ ውጊያ 218 የኤርትራ መንግስት ወታደሮች መገደላቸውና ወደ 100 የሚጠጉ መቁሰላቸውም ታውቋል። የቆሰሉት የኤርትራ ወታደሮች በ6 ከባድ መኪናዎች ወደ ከረን መጓጓዛቸውንም ጋዜጣው ዘግቧል።</p>

<p>በሌላ በኩል ከተቃዋሚዎቹ በኩል 11 ተዋጊዎች ሲሞቱ 15 መቁሰላቸውንም የዚሁ ጋዜጣ ዘገባ ዘግቧል።</p>

<p>በቅርቡ ካርቱም ውስጥ አንድነት ፈጥረው በአንድ አላማ ለመንቀሳቀስ የተስማሙት ተቃዋሚ ፓርቲዎች በምዕራብ በሰሜንና በምስራቅ ኤርትራ የሚንቀሳቀሱ ሃይሎች ያሏቸው ሲሆን እስካሁን እንቅስቃሴያቸው የተቀናጀ ስላልነበረ የጠነከረ ማጥቃት በኤርትራ መንግስት ላይ ሳያደርሱ ቀርተው እንደነበር ገልጠው ወደፊት ግን የአስሩ ፓርቲዎች ሃይሎች በአንድ ዓላማ በመንቀሳቀስ የኢሳአያስን መንግስት ግራ እንደሚያጋቡትም ገልጠዋል።</p>


</body>
</html>
