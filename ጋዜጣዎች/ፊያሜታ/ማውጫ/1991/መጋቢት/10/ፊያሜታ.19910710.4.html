<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አ.አ.ድ የኢትዮ- ኤርትራ የሰላም እቅድን እንዲያብራራ የፀጥታው ምክር ቤት ጠየቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">አ.አ.ድ የኢትዮ- ኤርትራ የሰላም እቅድን እንዲያብራራ የፀጥታው ምክር ቤት ጠየቀ</h1>


<p>ኒውዮርክ ከሚገኘው የተባበሩት መንግስታት ጽ/ቤት ካሉ ተወካዮች አንድ የቀረበ ዘገባ እንዱመለከተው የፀጥታው ምክር ቤት ለኢትዮ- ኤርትራ ማስማሚያ ተብሎ የቀረበውን የሰላም እቅድ የአፍሪካ አንድነት ድርጅት እንዲያብራረው ጥያቄ ማቅረቡ ተዘግቧል።</p>

<p>የፀጥታው ምክር ቤት ማብራሪያ እንዲሰጥበት የጠየቀው ኢትዮጵያና ኤርትራ ለቀረበው የሰላም እቅድ የየራሳቸውን የተለያየ ትርጉም በመስጠት ውጊያውን ለመቀጠል እንደምክንያት በመጠቀማቸው እንደሆነ የተጋለጠ ሲሆን ጥያቄው የቀረበው በቀጥታ ለአፍሪካ አንድነት ድርጅት ዋና ፀሐፊ ለሳሊም አህመድ ሳሊም መሆኑንም ተወካዮቹ ገልጠዋል።</p>

<p>አንድ በተባበሩት መንግስታት ውስጥ የሚሰሩ ዲፕሎማት እንደገለጡት ለሁለት ቀናት ዩ.ኤሰ.አሜሪካ ውስጥ የተደረገው የአፍሪካ አገሮችና የዩ.ኤስ.አሜሪካ ስብሰባ በተካሄደበት ወቅት የተባበሩት መንግስታት ዋና ፀሐፊ ኮፊ አናን የአፍሪካ አንድነት ድርጅት ያቀረበው የሰላም እቅድ አተረጓጎም ለሁለቱም ወገኖች በማያሻማ ሁኔታ ግልጽ አድርጎ ማብራራቱ ሁለቱ ወገኖች የተለያየ ትርጉም በመስጠት ቀጣይ ውጊያዎችን እንዱያደርጉ ስለሚያግዱቸው ማብራሪያው በአአድ በኩል ገልጽ እንዲደረግ ጫና እንዲያደርጉ መልዕክት የደረሳቸው መሆኑን አመልክተዋል።</p>

<p>ኢትዮጵያ የሰላም እቅዱን ተግባራዊ ለማድርግ በመጀመሪያ ደረጃ ኤርትራ ያለ አንዱች ቅድመ ሁኔታ የያዘቻቸውን የኢትዮጵያ መሬት መልቀቅ አለባት በማለት ቁርጥ ያለ ጥያቄ ማቅረቧ ይታወሳል። ሆኖም ኤርትራ የታዘዝኩት ከባድሜ እንድወጣ ብቻ ስለሆነ ከቀሩት ቦታዎች የኢትዮጵያ ጦር ካልለቀቀ በስተቀር ጦሬን አላስወጣም በማለቷ ውጊያው ሊቀጥል ችሏል።</p>


</body>
</html>
