<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ለኢትዮ-ኤርትራ የድንበር ግጭት ኤርትራ ተጠያቂ ናት ሲሉ የአፍሪካ ቀንድ ጥናት ምሁራን ገለጡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ለኢትዮ-ኤርትራ የድንበር ግጭት ኤርትራ ተጠያቂ ናት ሲሉ የአፍሪካ ቀንድ ጥናት ምሁራን ገለጡ</h1>


<p>በቅርቡ በኢትዮጵያና በኤርትራ መካከል ለተቀሰቀሰው ጦርነት በርካታ የአፍሪካ ቀንድ ጥናት ኤክስፐርቶች ኤርትራን በተጠያቂነት የኮነኑ ለመሆናቸው አንድ የዩ.ኤስ አሜሪካ የፖለቲካ ሊቅ አጋለጡ ሎስ አንጀለስ ውስጥ በሚገኘው የካሊፎርኒያ ዩኒቨርስቲ የአፍሪካ ጥናቶች ዱይሬክተር የሆኑት ፕሮፌሰር ኤድመን ከለር ለአሜሪካ ድምፅ ሬዲዮ ሲገልጹ « ከአለም አቀፍ ህብረተሰብ ውስጥ ማንም ኤርትራ ነጻነቷን አግኝታ ማየት የፈለገ አልነበረም። ኤርትራዊያኖች አስቸጋሪዎችና ጠብ - አጫሪዎች በመሆን መጥፎ ስም ከማትረፋቸውም በላይ አለም አቀፍ ህብረተሰብ የጠረጠረውን እውን አድርገው በተግባር አሳይተዋል።</p>

<p>ከሱዱን ከየመንና ከጅቡቲ ጋር ነፃነት አግኝተው ብዙም ሳይቆዩ ግጭት የፈጠሩ በመሆናቸው በአሁኑ ወቅት በአለሙ ህብረተሰብ ጠብ - አጫሪ ተደርጎ መታየትን ወይም ሆኖ መታየትን ከቁም ነገር የሚቆጥሩት ካለመሆናቸውም ሌላ ለነሱ ያልተለመደ ነገር ሆኖ የሚታይ አይደለም።» ብለዋል።</p>

<p>ፕሮፌሰር ኮሎን በሰጡት ተጨማሪ ማብራሪያ እንደገለጡት ምንም እንኳን የኢትዮ-ኤርትራ የድንበር ግጭት የድንበር መሬት ጥያቄ ያለው መሆኑ በግልጽ ቢታይበትም ከዚሁ ጋር አብሮ የኢኮኖሚ ሁኔታዎችም የተካተቱበት መሆኑም ይታያል ብለዋል።</p>

<p>በመጨረሻም በሰጡት ማሳሰቢያ አሁን ሁለቱን አገሮች ለመስማማት የሚጥሩት ወገኖች እነዚህ ጉዱዮች አንስተው በዝርዝር በማየት የመጨረሻ መፍትሄ ሊሰጧቸው ይገባል ብለዋል።</p>


</body>
</html>
