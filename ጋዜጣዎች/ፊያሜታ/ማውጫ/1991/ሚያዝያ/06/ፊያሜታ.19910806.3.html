<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የቡና ግዢና ሽያጭ ድርጅትን እነማን መዘበሩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">የቡና ግዢና ሽያጭ ድርጅትን እነማን መዘበሩ</h1>


<p>በጠቅላይ ሚንስትሩ ጽ/ቤት ስር የሚገኘው የመንግስት ልማት ድርጅቶች ተቆጣጣሪ ባለስልጣን የቡና ግዢና ሽያጭ ድርጅት እንዲዘጋ መወሰኑ የሚ ታወስ ነው። በሌላ በኩል ደግሞ ገበሬው የቡና ምርቱን ለመንግስት ማቅረብ እየፈለገ የሚቀበለው አጥቶ በችግር ላይ ይገኛል። የአገሪቱ የኢኰኖሚ አቅ ም ፈታኝ ሁኔታ ገጥሞት ባለበት በዚህ ወቅት የኢኰ ኖሚ አውታር የሆነው የቡና ገበያ ስራ እንዲቋረጥ ማድረጉ አግባብ አለመሆኑን ብዙዎች የሚስማሙበት ሆኗል።</p>

<p>ከጠቅላይ ሚንስትሩ ጽ/ቤት ጥር 28ቀን ፣1991 የተጻፈው ደብዱቤ እንደሚገልፀው ድርጅቱ ኪሳራ ላይ መውደቁ ተገልጿል።ይህ ደብዱቤ የተጻፈው ደግሞ ለስራ አመራር ቦርድ አባላት ነው። የስራ አመ ራር ቦርድ አባላትም ይህንኑ ትዕዛዝ ሳያምኑበት በማን ገራገርም ቢሆን የተቀበሉት ይመስላል።</p>

<p>በጣም አስገራሚው ጉዱይ ድርጅቱ እስካለፈው አመት ድረስ በጥሩ ሁኔታ እየተንቀሳቀሰ መሆኑ ተገልጿል። ይህን የገለፀው ደግሞ ዛሬ ድርጅቱ እንዲዘጋ የወሰነው የመንግስት ልማት ድርጅቶች ባለስልጣን ነው። ባለፈው አመት የካቲት 15 ቀን፣ 1990 ዓ.ም ባለስልጣን መስሪያ ቤቱ በቁጥር መደ1-812/439 በጻፈው ደብዱቤ የቡና ግዢ ድርጅት ሠራተኞች የቦነስ ተጠቃሚ እንዲሆኑ ፈቅዷል።</p>

<p>የቦነስ ክፍያ የሚፈቀደው አንድ መስሪያ ቤት የእቅድ አፈጻጸሙ አጥጋቢ ሆኖ ሲገኝ ነው። ይህ ድርጅትና ሠራተኛውም እስካለፈው አመት ድረስ አጥጋቢ እንቅስቃሴ በማድረጉ ተጨማሪ ክፍያ ተፈጽሟል። ከአንድ አመት በኋላ ደግሞ ድርጅቱ አክሳሪ ነው ተብሎ እንዲዘጋ አስቸኳይ ደብዱቤ መጻፉ ለምንድነው? እንደሚባለው ከሆነ ድርጅቱን በጨረታስም አወዱድሮና ኢህአዴግ መልሶ ከገዛው በኋላ የአገሪቱን ኢኰኖሚ በቀላሉ ለመቆጠር እንዲ ያመቸው የተፈፀመ ሴራ ሊሆን ይችላል። ይህን ደግሞ ጊዜና ታሪክ የሚያጋልጠው ይሆናል።</p>

<p>ከዚህ ውጪ ግን ድርጅቱ አክሳሪ ነው ከተባለ በመንግስት በኩል አስፈላጊው ድጎማ ተደርጎ እንቅ ስቃሴው እንዲቀጥል ማድረግ ተገቢ መሆኑን ብዙዎች ይሰማሙበታል። ይህ ካልሆነ ግን እንደደርግ ዘመን አይናችሁን ጨፍኑ እናሞኛችሁ አይነት ጨዋታ ተጀምሯል ለማለት ያስደፍራል።</p>

<p>ለመሆኑ ባለፈው አመት በዋና ስራ አስኪያጁ በአቶ ፍስሃዬ ገ/ክርስቶስ ፊርማና ማህተም ለአመ ራር ቦርዱና ለማኔጅመንት አባላት የማበረታቻ እንዲ ሆን የተፈቀደው የሰላሳሺህ ብር ጉዱይ ምን ትርጓሜ ይሰጠው ይሆን? እንደ ዘመኑ ሙሰኞች አባባል «ቡጨቃ» ከማለት ውጪ ምን ቃል ሊኖር ይችላል? ትላንት የድርጅቱን ገንዘብ ተቀራምተውና ቦጭቀው ሲያበቁ ዛሬ ከስሯል ይዘጋ በማለት ድምጻቸውን ከፍ አድርገው ማሰማታቸው ምን ይባላል? ከዚህስ በኋላ የአንድ ሺህ ሠራተኞችና የአራት ሺህ ቤተሠቦቻቸው መጨረሻ ምን ሊሆን ይችላል.... ለጊዜው ምላሽ ያላገኘ ጥያቄ ነው።</p>


</body>
</html>
