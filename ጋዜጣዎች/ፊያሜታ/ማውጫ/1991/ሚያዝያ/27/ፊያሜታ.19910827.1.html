<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አምባሳደር ሳህኑን የጦርነት አደጋ ስለሚታይ ተጽእኖ ይደረግ ሲሉ ጠየቁ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">አምባሳደር ሳህኑን የጦርነት አደጋ ስለሚታይ ተጽእኖ ይደረግ ሲሉ ጠየቁ</h1>

<h2 class="align-center">በኢትዮጵያ ላይ ጫና ለማድረግ ይቃጣ ይሆን?</h2>


<p>አምሳደር ሳህኑ የሁለተኛ ዙር የሰላም ፍለጋ ሳይሳካ በመቅረቱ አካባቢውን ለጊዜው ለቀው በመሄድ ከሁለቱ መንግስታት መሪዎች ጋር ተወያይተው የደረሱበትን ለአፍሪካ አንድነት ድርጅት የወቅቱ ሊቀ መንበር ለሆኑት በቡርኪናፋሶ ኘሬዝዱንት ማቅረባቸውን የአፍሪካ ዜና አገልግሎት ገልጿል።</p>

<p>አምባሳደር መሃመድ ሳህኑን በኢትዮጰያና በኤርትራ መካከል ሌላ ዙር ውጊያ ሊያገረሽ እንደሚችል ማስጠንቀቂያቸውን በጋዜጣዊ መግለጫቸው ተገኝተው የነበሩ የዜና አውታሮች አመልክተዋል።</p>

<p>በኢትዮ - ኤርትራ መካከል የድንበር ጦርነት የሚነሳበት ሁኔታ አለ ሲሉ ለቡርኩናፋሶው ኘሬዝዱንት ለብሌዝ ኮምፓወሬ ሪፖርት ያደረጉት አምባሳደር ሳህኑን ቀጠል አድርገውም ጦርነቱ ካገረሸ በሁለቱም መንግስታት የሚያስከትለው ጉዱት ከፍተኛ ስለሚሆን አለም አቀፉ ህብረተሰብ ጦርነቱ እያገረሸ ተጽእኖ ያድርግ ሲሉ የውሳኔ ሃሳስ አቅርበዋል ሲል የጀርመን ድምጽ ዘገባ አመልክቷል።</p>

<p>ከዚህም ሌላ አምባሳደሩ በሰጡት ማስጠንቀቂያ በተቻለ ፍጥነት የተኩስ አቁም እንዲደረግም መጠየቃቸው ታውቋል።</p>

<p>እስካሁን ያለው ሁኔታ ሲታይ ኤርትራ የኢትዮጵያን መሬት እንደያዘች ተኩሱ ቆሞ ወደ ድርድሩ እንዲገባ ያላትን አቋም ያንፀባረቀች ሲሆን በኢትዮጰያ በኩል የቀረበው ጥያቄ ግን የተኩስ ማቆሙን ምእራፍ ተግባራዊ ለማድረግ በቅድሚያ ኤርትራ በኢትዮጰያ መሬት ላይ ያሰፈረችውን ጦር ሙሉ በሙሉ ማስወጣት እንዱለባት የሚያሳስብ ነው።</p>

<p>በሌላ በኩል ዩ.ኤስ አሜሪካን ጨምሮ አንዱንድ አገሮች የኤርትራን አቋም መደገፍ በወረራ የተያዙት የኢትዮጵያ ግዛቶች ሳይለቀቁ የተኩስ አቁሙ እንዲደረግ ፈላጊ መሆናቸው ታውቋል።</p>


</body>
</html>
