<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የቡርኪናፋሶው ፐሬዝዱንት የኢትዮ -ኤርትራን ችግር ለመፍታት እንደሚመጡ ተገለጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">የቡርኪናፋሶው ፐሬዝዱንት የኢትዮ -ኤርትራን ችግር ለመፍታት እንደሚመጡ ተገለጠ</h1>


<p>የወቅቱ የአፍሪካ አንድነት ድርጅት ሊቀ መንበር የሆኑት የቡርኪናፋሶው ፐሬዝዱንት ብሌዝ ኮም ፓወሬ በኢትዮጵያና በኤርትራ መካከል በአሁኑ ወቅት የተከሰተው አደገኛ ውጥረት ወደ አደገኛ ሁኔታ እንዱይሸጋገር የሸምግልናውን ጥረት ለመቀጠል ወደዚህ አካባቢ የሚመጡ መሆኑን የአፍሪካ አንድነት ድርጅት ጽ/ቤ ቃል አቀባይ ዱጋሽ መግለጣቸው ተዘገበ።</p>

<p>ፐሬዝዱንት ብሌዝ ኮምፓውሬ ቀደም ሲል ከተባበሩት መንግስታት ድርጅት ኢትዮጵያና ኤርትራን እንዲሸመግሉ ተልከው አመርቂ ውጤት ማግኘት ያልቻሉት አምባሳደር መሃመድ ሳህኑን ወደ ቡርኪናፋሶው በመሄድ በአካባቢው የጦርነት አደጋ ስለሚታይ አፋጣኝ እርምጃ እንዲወሰድ በማለት ያሳውቋቸው በመሆኑ የበኩላቸውን ጥረት ለማድረግ የሁለቱን አገሮች መሪዎች እንደሚያነጋግሩና ተኩስ እንዲያቆሙ ጥረት የሚያደርጉ መሆኑ ተመልክቷል።</p>

<p>በሌላ በኩል የአፍሪካ አንድነት ድርጅት ቃል አቀባይ ሚስተር ደጋሽ ከጋዜጠኞች ጋር ባደረጉት ቃለ ምልልስ ኤርትራ በወረራ የያዘቻቸውን የኢትዮጵያ ግዛቶች ሳትመልስና ጦሯን በሙሉ ሳታወጣ እንዴት ተኩስ ሊቆም ይቸላል? ተብሎ በአንድ ጋዜጠኛ ለቀረበላቸው ጥያቄ መልስ ሲሰጡ ጦርነቱ እየተካሄደ እንዴት ችግሩን መፍታት ይቻላል ማለታቸውም ተዘግቧል።</p>

<p>ዱጋሽ ስለ ተባበሩት መንግስታት ልኡል ስለ አምባሳደር መሃመድ ሳህኑን ተልእኮ ተጠይቀው በሰጡት ምላሽ አምባሳደሩ ቀደም ብሎ የቀረበውን የአፍሪካ አንድነት ድርጅት የሰላም እቅድ ተግባራዊ ለማድረግ ከመፍጠር ሌላ አዲስ የሆነ የመፍትሔ ሃሳብ ይዘዉ እንዱልመጡ በማረጋገጥ አስረድተዋል።</p>


</body>
</html>
