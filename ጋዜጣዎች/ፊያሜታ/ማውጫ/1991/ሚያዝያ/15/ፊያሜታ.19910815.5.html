<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮ ኤርትራ ግጭት የሚያስፈራው ሁለቱም እኔ የበላይ ልሁን የሚለው ግትርነት ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center">የኢትዮ ኤርትራ ግጭት የሚያስፈራው ሁለቱም እኔ የበላይ ልሁን የሚለው ግትርነት ነው</h2>


<p>የቢቢሲ ወኪል የሆነው ሪቻርድ ዱውድ በፎከስ ኦን ፋሪካ በሰጠው ዘገባ በአሁኑ ጊዜ የኢትዮጵያው ጠቅላይ ምኒስትር መለስ ዜናዊ ሰላምን ለመፈጠር ያቀረቡት አዲስ ሃሳብ በሁለቱ አገሮች መካከል ለተፈጠረው ግጭት የሰላም ተስፋ ብልጭታ የሚፈነጥቅ ነው ብሏል።</p>

<p>ስለዚህ አዲስ ሃሳብ ሪቻርድ ሲገልጥም ሃሳቡ ኤርትራ ከኢትዮጵያ መሬት ጦሯን የምታወጣ ለመሆኗ ቃል ትግባ የሚል ሲሆን በኤርትራዊያኑ በኩል ይቀበሉት አይቀበሉት የታወቀ ነገር አለመኖሩን በመጠቀስ በዚህ ጉዱይ ላይ ተንተርሰው የሚሸመግሉ ሸምጋዮች የሉም ብሏል።</p>

<p>ይህንንም ሲያብራራ ዩ.ኤስ አሜሪካ በሁለቱ አገሮች መካከል ታደርግ የነበረውን ግንኙነት ማቋረጧንና የአፈሪካ አንድነት ድርጅትም ቢሆን በሰላም ፍለጋ ተግባር ላይ ያለው ሬከርድ ደካማ መሆኑን አመልክቷል።</p>

<p>ሪቻርድ ደውድ የሁለቱንም አገሮች መሪዎች ያነጋገረ መሆኑን ገልጦ የሁለቱንም በድንበሩ ግጭት በኤርትራ አዲስ ገንዘብና በኢኮኖሚ ፖሊሲ ያነጋገራቸውና ሁለቱም እነዚህ ጉዱዮች ለጦርነት የሚያበቁ አይደሉም ሲል በተመሳሳይ ገልጠህልኛል ብሏል።</p>

<p>ሁለቱም በተመሳሳይ አንዱችን ለአንደችን ደግነትን አሳይተናል ችግሮችም እንደሌሉብን አድር ገን ስንቆጥር ቆይተናል ብለውኛል ካለ በኋሏ በመሃከ ላቸው ያለው ችግር ሁለቱም በአካባቢው የበላይነት ያለኝ አኔ ነኝ የሚል አመለካከት ያላቸው መሆኑ ነው ሲል አመልክቷል።</p>

<p>ሪቻርድ ዱውድ ስለዚሁ ጉዱይ በሰጠው አስተያየት ይህ አመለካከት እጅግ አደገኛ መሆኑን አስጠንቅቆ በአካባቢው ቦስ ነኝ የሚለው አመለካከት ጦርነቱን ቀጣይ የሚያደርገው መሆኑን ገልጦ አስፈሪነት ያለው አቢይ ጉዱይ ነው ሲልም አስጠንቅቋል።</p>


</body>
</html>
