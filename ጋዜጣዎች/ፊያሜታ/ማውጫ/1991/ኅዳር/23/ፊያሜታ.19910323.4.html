<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአማራው ክልል የውሃ ማዕድንና ኢኒርጂ ቢሮ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">የአማራው ክልል የውሃ ማዕድንና ኢኒርጂ ቢሮ</h1>
<h3 class="align-center">ከበርታ ኮንስትራክሽን ጋር የገባውን ውል ማቋረጡ ተገለጠ<h3>


<p>የአማራው ክልል የውሃ ማዕድንና ኢነርጂ ቢሮ በርታ ኮንስትራክሽን በጐንደርና በባህርዳር ከተሞች የመጠጥ ውሃ እንዲያወጣለት የገባውን ውል ማቋረጡ ተገለጠ።</p>

<p>ቢሮው እንደገለጠው ኩባንያው 10 ሚሊዮን ብር ወጪ የተመደላቸው የውሃ ኘሮጀክቶች በተመደበው ጊዜ ሰርቶ ማጠናቀቅ ያቃተው መሆኑን ገልጦ፣ ሲያማርረው በአገሪቱ ውስጥ በቀዳሚነት ከሚታወቁት የኮንስትራክሽን ኩባንያዎች አንዱ የሆነው የበርታ ድርጅት ይህንን ክስ እንደተቃወመም ዘገባው ገልጧል።</p>

<p>በቢሮውና በበርታ ኮንስትራክሽን መካከል ከሁለት ዓመት በፊት በተፈረመው ስምምነት መሠረት ለ20 ዓመታት የሚቆዩ የውሃ ጉድጓዶችን ሠርቶ በሦስት ዓመት ውስጥ እንዲያስረክብ ነበር።</p>

<p>በቢሮው ዘገባ መሠረት ሥራወ ከተጀመረ ሁለት ዓመት ያለፈው ሲሆን የተሰራው ሥራ ሲታይ የባህርዳሩ 29 ኘርሰንት የጐንደሩ ደግሞ 23.6 ኘርሰንት ብቻ የተከናወነ መሆኑን የቢሮው ሃላፊ አቶ ፈቃዱ ደባልቄ ገልጠው ስምምነቱን ለማቋረጥ ከድርጅቱ ጋር መስማማታቸውንም አመልክተዋል።</p>

<p>የበርታ ኮንስትራክሽን ዋና ኢኒጂነር አቶ ብርሃኔ አባተ ክሱን በመቃወም ሥራውን ድርጅቱ አጓትቷል ብሎ ምክንያት የሚሰጠው ቢሮ ለሥራው መሣሪያ የሚሆኑ ማቴሪያሎችን ያቀረበው ስምምነቱ ከተፈረመ ከ10 ወራት በኋላ መሆኑን በመጥቀስ ክስ ማቅረቡ ትክክል አለመሆኑን ገልጠዋል።</p>

<p>ቢሮው በበኩሉ የቀረበውን ሥራ በ28 ሚሊዮን ብር ለማጠናቀቅ ከውሃ ሥራዎች ኮንስትራክሽን ድርጅት ጋር መፈራረሙንና ሥራውም እ.ኤ.አ.በሰኔ 2000 ዓ.ም እንደሚጠናቀቅ ሲገልፁ በርታ ኮንስትራክሽን በበኩሉ በሰጠው ቃል ቀሪውን ሥራ ከ10 ወራት ቀደም ብሎ በመስከረም 1999 ዓ.ም የማጠናቀቅ ችሎታ እንዳለው መግለጡ ተዘግቧል።</p>


</body>
</html>
