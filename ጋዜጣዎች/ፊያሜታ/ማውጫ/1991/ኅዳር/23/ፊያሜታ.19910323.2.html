<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የጃክሮስ ሥራ አስኪያጅ የተረከቡትን ገንዘብ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">የጃክሮስ ሥራ አስኪያጅ የተረከቡትን ገንዘብ</h1>
<h3 class="align-center">ታህሣስ 25 ቀን ለመመለስ ቃል ገቡ</h3>


<p>በአዲስ አበባ ከተማ ወስጥ ሕጋዊ የሆነ የቤት ሥራ ተቋራጭ ፈቃድ ያለው የጃክሮስ ድርጅት ቁጥራቸው 170 ከሚሆኑ ቤተሠሪዎች ወደ 29 ሚሊዮን በመውሰድ በሁለት አመት ውስጥ ቤቱን ሰርቶ ሊያስረክብ ከተዋዋለ በኋላ በተባለው ጊዜ ቤቱን ሠርቶ ማስረከቡ ቀርቶ ገና ያልጀመረ በመሆኑ ደንበኞቹ ገንዘባቸው እንዲመለስላቸው ተደራድረው የድርጅቱ ሥራ አስኪያጅ አቶ ኒኮላስ ሞሪያቲስ ሊመልሱ ቃል መግባታቸውን ባለፉት ዘገባዎቻችን መግለጣችን ይታወሣል።</p>

<p>በድርጅቱና በደንበኞቹ መካከል ይህን ጉዳይ ለመነጋገር ህዳር 20 ቀን በአዲስ አበባ ነጋዴዎች ምክር ቤት የስብሰባ አዳራሽ አንድ ስብሰባ ተካሄዷል። የስበሰባው ዋና አላማ ድርጅቱ እሰራለሁ ብሎ ገንዘብ ከሰበሰበ በኋላ ሰርቶ ማስረከብ ካለመቻሉም በላይ ገንዘቡ እንዲመለስላቸው ደንቦች ላቀረቡበት ጥያቄ ዛሬ ነገ እያለ ጊዜ በማስረዘሙ አንድ ቁርጥ ያለ ውሣኔ ላይ ለማድረስ ነበር።</p>

<p>በስብሰባው መክፈቻ የቤተ ሰሪዎች ኮሚቴ ኃላፊ ጠቅለል ባለ ሁኔታ የስብሰባውን መነሻ ገልጦ። ቤቱ ከጃክሮስ የሚፈልገው ወይም ገንዘባቸውን እንዲመልስ አለዚያ ቤቱን ሰርቶ እንዲያስረክብ መሆኑን ገልጠዋል።</p>

<p>የጃክሮስ ድርጅት ኃላፊ በአቶ ኒኮለስ በኩል የጃክሮስ አቋም ገንዘብ እንዲመለስላቸው ለሚጠይቁ ገንዘቡን መመለስ መሬት ለሚፈልጉ ግንባታውን ለመቀጠል መሆኑን ገልጠው ድርጅታቸው ገንዘብ መመለሱን በተመለከተ ማዘግየት እንደማይፈልግ ሆኖም ገንዘብ የከፈሉ ደንበኞች ኢንቮይስ አንዳንድ ኮፒ እንዲሰጣቸው ጠይቀው ተሟልቶ ያልቀረበላቸው መሆኑን በመግለጽ አሁንም ተሰብስቦ እንዲሰጣቸው ጠይቀዋል።</p>

<p>መድርኩ ለአባላቱ ሁሉ ክፋት ሆኖ ሁሉም በየተራ እየተነሱ ቤት ለመስራት በእንዴት ያለ አስቸጋሪ ሁኔታ በአገር ውስጥ በውጪ ለፍተው ገንዘብ እንዳገኙና ጃክሮስ በመንግሥት የታወቀ ድርጅት ሆኖ በመቅረቡ በሱ ቤታቸው እንዲሰራላቸው ያላቸውን ገንዘብ ማስረከባቸውን ሆኖም የማስረከቢያው ጊዜ አልፎ ቤቱ ካለመስራቱም ሌላ የከፈልነው ገንዘብ ይመለስልን ስንል ዛሬ ነገ በማለት የድርጅቱ ሃላፊ ለምን የጉላሉናል ሲሉ አማረው ገልጠዋል።</p>

<p>በኮሚቴው በኩልም ጃክሮስ ከአባላቱ ወደ 29 ሚሊዮን ብር ሲሰበስብ አለ የሚለው ግን 18 ሚሊዮን ብር ብቻ መሆኑን ጠቅሰው በነሱ በኩል ባንኮችን ጠይቀው እንደተረዱት ጃክሮስ በባንክ ያለው ገንዝብ 1ዘዐዐዐ ብር ብቻ እንደሆነ በመግለጽ ፣ የተዋጣው ገንዝብ የት እንዳደረሱት ጠይቀዋል።</p>

<p>በቤተሰሪዎች ማህበር አባላትም የተዋጣው ገንዘብ የትደረሰ የሚለው ጥያቄ ብዙ ያነጋገረ ሲሆን አቶ ኒኮላስ አሰብ ውስጥ በሻዕቢያ ወራሪዎች የተያዙባቸው እቃዎች እንዳሉ ጠቁመው በሌላ በኩል ድርጅታቸው ምንም ዕዳ እንደሌለበት በመግለጥ ኢንቮይሶች ሰርቼ ገንዘቡን የማስረክብበትን ቀን በደብዳቤ እገልጣለሁ ሲሉ ኢንቮይሶቹና ጊዜ እንዲሰጣቸው ጠየቁ።</p>

<p>በማህበሩ በኩል ጊዜው አነሰ እንዲል ተጠይቆ አቶ ኒኮላስ ከዚህ በታች ባለ ጊዜ መጠናቀቅ እንዳማይችሉ ለቤቱ ገልጠው በመጨረሻ ታህሣስ 25 ቀን 1991 ዓ.ም ከጠዋቱ በ2 ሰዓት ቤተሰሪዎች እቤታቸው ድረስ በመሄድ ገንዘባቸውን እንደሚያገኙ ኢንቮይሶቹ ህዳር 21 ቀን በኮሚቴው አማካይነት ተስብስቦ ለአቶ ኒኮላስ እነዲሰጥ ተስማምተው ከአቶ ኒኮላስ ጋር ያለው ስብሰባ ተፈጽሟል።</p>

<p>በስብሰባው መሃል አቶ ኒኮላስ ይህን ሕዝብ ዛሬ ነገ እያሉ ያለ አንዳች ውጤት ሲያመለልሱ ምንም ቅሬታ ያልተሰማቸው መሆኑን በመጥቀስ ስለድፍረታቸው ወቀሣ በኮሚቴው እንደተጣላ አቶ ኒኮላስ ስብሰባውን ረግጠው ለመውጣት ሙከራ አድረገው ነበር። ይህም አድራጐታቸው ህዝቡን አናዶ የነበረ ቢሆንም በኮሚቴው ኃላፊ ማረጋጋት ሁኔታው ሊስተካከል ችሏል።</p>

<p>አቶ ኒኮላስ በዚህ ያቤት ሥራ ኮሚቴ ተከሰው ባለባቸው 29 ሚሊዮን ብር ዕዳ የ50 ሺህ ብር ዋስ ጠርተው እንዲወጡ መደረጉንና በሌላ በኩል ገንዘብ ሣይኖራቸው አቶ ኒኮላስ እንዴት ከኢንቬስትመንት ቢሮ ፈቃድ እንዳገኙ ተሰብሣቢዎች ቅሬታቸውን ገልጠው አንድ ሰው 250 ሰው ሲበድል መንግሥት ለምን ጥበቃ እንደሚያደርግለት ቅሬታቸወን አሰምተዋል።</p>

<p>ብዙዎቹ አባሎች ታህሣስ 25 ቀን ቢደርስም ገንዘባችንን እናገኛለን የሚል ተስፋ እንደማይታያቸው በመግለጥ ይህ የአቶ ኒኮላስ የጊዜ ማግኛ ጥበብ ነው ብለዋል።</p>


</body>
</html>
