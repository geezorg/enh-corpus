<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የጋዜጠኞች ተሟጋች ድርጅት (CPJ)ሩት ሲምኦንን</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">የጋዜጠኞች ተሟጋች ድርጅት (ጭጵጅ)ሩት ሲምኦንን</h1>
<h3 class="align-center">ለማስፈታት አዲስ ዘመቻ እንደሚጀመር ገለጠ</h3>


<p>ህደር 13 ቀን በኒውዮርክ ከተማ በጋዜጠኞች ተሟጋች ድርጅት (ጭጵጅ)ቢሮ 8ኛውን አመታዊ የአለም አቀፍ የኘሬስ ነፃነት ሽልማት የተሻለሙት በብሄራዊና በአለም አቀፍ ደረጃ እውቅና ያላቸው ጋዜጠኞችና የሚዲያ ተወካዮች ናቸው።</p>

<p>ለሽልማት ከበቁት ውስጥ አንዷ የፈረንሣይ ዜና ወኪል የኤርትራ ተወካይ ሩት ሲምኦን ናት ሩት ሲምኦን ኤርትራ ውስጥ ከታሰረች ሁለት አመታት የተጠጋት ስትሆን የታሰረችበትም ምክንያት የኤርትራው ኘሬዚዳንት ከሱዳን አማፂያን ጐን ተሰልፈን ሱዳን ውስጥ በውጊያ ላይ ነን ማለታቸውን በዜና በማሠራጨቷ ነው።</p>

<p>የኤርትራ መንግሥት የተላለፈው ዜና ሐሰት ነው በማለት ያሰራት ቢሆንም እስካሁን ያለ አንዳች ፍርድ በማቆየቱ ድርጅት የሩትን መታሰር በመቃወም ተደጋጋሚ ጥያቄን ለኤርትራ መንግሥት አቅርቦ ሰሚ ሊያገኝ አልቻለም።</p>

<p>በሽልማቱ ስነስርዓት ላይ የሩት ሽልማት ተረካቢ ባለመገኘቱ ድርጅቱ እስክትፈታ ድረስ እቢሮው በክብር የሚያስቀመጥላት መሆኑን የሲ.ፒ.ጄ. ዳሬክተር አን ኩፐር ገልጠው መንገላታት እስራትና የግድያ ዛቻ በራሣቸውና በቤተሰቦቻቸው ላይ እየደረሰ ዜና በማስተላለፍ ግዳጃቸውን የተወጡት ተሸላሚዎች ለሌሎችም ትልቅ ምሣሌዎች ናቸው ብለዋቸዋል። ኩፐር በመጪው አዲስ አመት ድርጅታቸው ኤርትራዊቷን ጋዜጠኛ ሩት ሲምኦንን ለማስፈታት በአዲስ መልክ ዘመቻ የሚጀምር መሆኑንም ገልጠዋል።</p>

<p>ሌሎች ተሸላሚዎች ግሪማህ ቦካር በኒጀር የሬዱዮ አንፋኒ ባለቤት ዳይሬክተርና አሣታሚ ጉስታቨ ጐራቲ በፓናም ያለ ኘሬንስ ኢንቬስጌታቭ ሪፖርተር ፣ ጐዊናዋን ሞሐመድ በኤንዳኔባቲያ የቴምፓ መጽሄት ዋና አዘጋጅ ፓቬል ሸረዌ ቤሎሩስካያ ዴሎቫያ ጋዜጣ አዘጋጅ ናቸው።</p>

<p>የጋዜጠኞች መብት ተሟጋች ድርጅት ሲ.ፒ.ጄ.(ጭጵጅ)አትራፊ ያልሆነ መንግሥታዊ ያልሆነ ድርጅት ሲሆን የተመሰረተው እ.ኤ.አ. በ1981 ዓ.ም በኘሬስ ላይ የሚደረጉ ጥቃቶችን ለመከላከል የኘሬስ ነፃነትን ለማጐልበት አላማው በማድረግ ነው። በዩ.ኤስ . አሜሪካ ስለኘሬስ ነፃነት መደፈር አቤቱታዎችን የሚቀበልና ምላሽ የሚሰጥ ሙሉ እስታፉን ለዚህ ሥራ ያዋለ ድርጅት ይኸው የጋዜጠኞች ተሟጋች ድርጅት ሲ.ፒ.ጄ. (ጭጵጅ) ብቻ ነው።</p>


</body>
</html>
