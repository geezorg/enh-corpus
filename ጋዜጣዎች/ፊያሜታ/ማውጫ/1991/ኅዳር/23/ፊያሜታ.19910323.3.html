<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሰራተኞች በደጅጥናት አንድ ወር ሞላቸው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ሰራተኞች በደጅጥናት አንድ ወር ሞላቸው</h1>
<h3 class="align-center">"ይቅርታው በጽሁፍ መቅረብ አለበት" የሚል ተዘይዷል</h3>


<p>ከቅርብ ዓመታት ወዲህ በቤተ-ክህነቱ ውስጥ በተፈጠረው ዓይን ያወጣ የአስተዳደርና ልዩ ልዩ ችግር ሣቢያ ከሥራና ደመወዝ የተፈናቀሉ በርካታ ካህናት መኖራቸው ይታወሣል። ከእነዚህ በርካታ ተፈናቃይ ሊቀውንትና ካህናት መካከል ፣ ፓትርያርኩ በራሣቸው ለኳሽነት በጭፍሮቻቸው አቀጣጣይነት በበለያቸው ላይ የሚነደውን እሣት ጋብ ያደረጉ መስሏቸው ጥቂቶቹን ቆንጠር አድርገው በፓትርያርክ ፓላሣቸው ማነጋገራቸው የታወቀውም ከስንት ዓመታት የተቃውሞ ጉዞ በኋላ በጥቅምት ወር 1991 መጨረሻ አካባቢ ነበር።</p>

<p>ከተወሰኑ ተፈናቃይ ካህናት ጋር የይቅርታና የሰላምታ ልውውጥ ያደረጉት ፓትርያርክ በዚያቸው ቅፅበታዊ የይቅርታ ልውውጥ በደስታ ፈንድቀው ፣ ከዚት ሰዓት ጀምሮ ከእናንተ ጋርም ሆነ ከሌሎች ተፈናቃይ የቤተ - ክርስቲያኒቱ ልጆች ጋር በሰላም በፍቅር በመሆን ሥራችንን ለማከናወን እሻለሁ ካሉ በኋላ ለአንድ ሣምንት ያህል ጊዜ በፍሱሕ ገጽ ከተቀሩት ወዳጆቻቸው ለምሣሌ ከአባ ገሪማ እና ከሌሎቹም ሳያስታርቁ ቆይተው የቃል እርቀ ሰላሙ እንደተጠናቀቀ በአማካሪዎቻቸው አማካኝነት "ይቅርታው በጽሁፍ መቅረብ አለበት"የሚል ዘዴ ተቀይሶ የተጠሩት ተፈናቃይ ካህናትም በጽሁፍ ይቅርታ አንልም በማለት በወሰዱት አቋም ቤተ- ክህነት ጽ/ቤት እየደረሱ ከመመለስ ውጭ መፍትሄ ሣያገኙ በደጅጥናት ብቻ አንድ ወር እንደሞላቸው የቤተ - ክህነቱ የቅርብ ሠራተኞች አስታውቀዋል።</p>

<p>ነገ ሕዳር 24 ቀን ፣ ልክ አንድ ወራቸው መሆኑን የገለፁት ሠራተኞቹ በቤተ -ክርስቲያኑ ውስጥ ግማሽ ዘመናቸውን ሙሉ በአገልግሎት እንዳሣለፉ ሁሉ በጥቂት አምባገነኖች እንደ አመፀኛ ተቆጥረው ከሥራ መባረራቸው ሣያንስ ፣ ከተጠሩ በኋላ ደግሞ ዳኝነት አጥተው ሲጉላሉ ስናይ አንጀታችን ይላወሣል ይላሉ። ይቅርታ ብለው ሰላም ከወረደ በኋላ "በቃል ያለ ይረሣል በጽሁፍ ያለ ይወረሣሉበሚል ተንኮል በተሞላ ዘዴ የቃሉ ይቅርታ አላረካንም በጽሁፍ ይቅርታ ጠይቁን መባላቸው ፍፁም አምባገነንነትና የትም አይደርሱም በሚል የተቀነባበረ ስልት ነው ሲሉም ያዝናሉ። በዕለታዊ ችግራቸው በመግባትና እዚህ ከደረሱ ደግሞ አኮርፈው አይመለሱም ፣ ይቅርታም ቢሆን ይጠይቃሉ የሚል ውስጣዊ ምሥጢር እንዳለም ለአመልክተዋል።</p>

<p>የተፈናቃዮቹን አቋም ደግሞ እንደሚከተለው ገልፀዋል። የተፈናቃዮቹን አቋም እንዳያናቸው በጽሁፍ ይቅርታ ለመጠየቅ ፈቀዳኝነት የሌላቸውና እንዲያውም ያለፈው ደመወዛቸውን የማግኘት ዕድል ከገጠማቸው የቺውኑ እየበሉ የፓትርያርኩን አስተዳደር ለመቃወም ወደኋላ እንደማይሉ እርግጠኝ ሆነው ይናገራሉ። አንዳንዶቹ ግን ፓትርያርኩ በዚህ የጽሁፍ ይቅርታ አቅርቡ በሚለው አቋም ከቀጠሉ ይቅርታቸውን በጽሁፍ ያቀርባሉ እንጂ ዳግም ቤተ - ክህነቱን ለቀው አይወጡም ባይ ናቸው። ይሁን እንጂ አንዳንድ የፓትርያርኩም ሆነ የቤተ - ክህነቱ ባለሥልጣናት አማካሪዎች በቃል ይቅርታ እስከ ጠየቁ ድረስ ፣ በጽሁፍ አቅርቡ የሚለው ቀርቶ ወደ ሥራቸው እንዲመለሱ ቢደረግ የተሻለ መንገድ እንደሆነ ሃሣብ እያቀረቡ መሆናቸውን ጠቅሰዋል። ያም ሆነ ይህ ግን ሠራተኞቹ እስካሆን ድረስ ያለፍትሕ በመጉላላት አንድ ወራቸው ነገ ነው።</p>


</body>
</html>
