<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ፓትርያርኩ ከመንበራቸው በቅሌት እንዳይወርዱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ፓትርያርኩ ከመንበራቸው በቅሌት እንዳይወርዱ</h1>
<h3 class="align-center">ከባሕር ማዶ የመጣው ደብዳቤ አስጠነቀቀ</h3>


<p>የኢ.ኦ.ተ.ቤተ- ክርስቲያን ፓትርያርክ አባ ጳውሎስ ከኘትርክና መንበረ ሥልጣን በቅሌት እንዳይወርዱ አብሮ አደጋቸው ከሆኑት ተቆርቋሪ ወገን ከባህር ማዶ የተላከላቸው ደብዳቤ አስጠነቀቀ።</p>

<p> "ሐዋርያ"የተባለ የግል ጋዜጣ ለፓትርያርከ የተላከውን ደብዳቤ ሙሉ ቃል ይዞት እንደወጣው ደብዳቤውን ለፓትርያርኩ የላኩት ግለሰብ "ከአጋም ጋር ያደገች ቁልቋል ሁልጊዜ ታለቅሣለች እንዲሉ ፓትርያርክ ተብለው ሥልጣን ከያዙ ጀምሮ ኃይማኖትን ፣ አስተዳደርን ሥርዓተ ቤተ-ክርስቲያንን ፣ ግብረ ገብነተን ፣ ንፅሕናን ፣ ፍቅርና ሰላምን አንድነትን በሚመለከት ሁሉ ... በፈፀሙት ጉድለት ሀገርና ሕዝብን ቤተ- ክርስቲያንን ከሚለያይና ከሚያፈርስ ግብርዎ አንዲጠበቁ ደጋግሜ በጽሑፍና በቃል መምከሬን አስታውሣለሁኝ።"በማለት ተመክረው የማይሰሙ እንዲያውም ዋና ጠላት አድረገው የሚቁጥሩት መካሪያቸውን እንደሆነና እያዩ ወደ እሣት እየተመለከቱ ወደ ድጠትና አዘቅት የሚገቡ ለውርደት ምቹ መሆናቸውን በደብዳቤያቸው ገልፀውታል።</p>

<p>ምክራቸውን ተቀብለው ቢድኑ ደስ እንዲላቸው ፣ ካልተቀበሉ ደግሞ ከዘውትር የሕሊና ፀፀት እንዲድኑ፣ ምነው በመከርኳቸው ብሎ ካለፈ በኋላ እንዳያዝኑ ካላቸው የአብሮ አደግነትና የሥጋ ዝምድና ከመቆጨት የተነሣ ልባዊ ምክራቸውን የለገሱት ፀሀፊው "ከችኩልና ብልሹ ባሕሪዎ ለመከላከል እንዲያመቸዎና እንዲጠበቁ በማለት ጠቃሚ ምክር ያዘለ ደብዳቤ ጉድለትዎትን ጥፋትዎትን በብሩህ የሚያሣይ ይታረሙ አደረ ይመከሩ ስል ... በሰፊው መፃፌን አስታውሣለሁኝ።"ሲሉ ፓትርያርኩ ተመክረው የማይሰሙ ፣ መሆናቸውን በጽሁፋቸው ተንትነውታል።</p>

<p>ከመከሯቸው ምክሮች መካከል፦ 1. ከገንዘብ 2. ከሴት 3. ከዘመድ እንዲርቁ የሚሉት የሚገኙና አዲስ አበባ ድረስ በመምጣት በእርጋታ ሃሣባቸውንና ምክራቸውን ለግሰውላቸው እንደነበር አውስተዋል። "ለተግሣፅ ለምክር ለጥበብ የሚሆን ከመጽሕፍት ከመምህራን ቀስመው ለሕይወትዎ መመሪያ ማረሚያ አእምሮ ጥበብ አግኝተው ፣ እራስዎን መርተው ፣ የተሰጠዎትን ኃላፊነት ተረድተው የማስተዳደር ሀብት የሌለዎት ሃሣበ በካና ነዎት።"ሲሉም በጽሁፋቸው ይወቅሷቸዋል። በማያያዝም ፣ "ስለሆነም እርስዎን መምከር ጥቁር ድንጋይ እንደ መውቀር ነው"ካሉ በኋላ "ምክር ካለመቀበልዎ የተነሣ ከሎስ አንጀለስ ምዕምናን ጋር በቅሌት ተለያዩ ፣ ምክር ካለመቀበልዎ የተነሣ ሊቃውንት መምህራንን ጳጳሳትን ከሥራ አባረው ቤተ ዘመዶቻቸውንና የሚያስተዳድሯቸውን በረሃብ ፣ በጥማት ፣ በእርዛት ሲገርፉ ይገኛሉ ፣ ምክር ስለማይቀበሉ ሊቀደሱ ሊወደሱ ሊሞገሱ ሲገባዎ በየቦታው በሆነ ባልሆነው ሲረክሱ ሲዋረዱ ይታያሉ። በእርስዎ ምክንያት ለፈሰሰው ንፁሕ ደምም ተጠያቂ መሆንዎን ላሣስበዎት እወዳላሁኝ።" የሚል ጠለቅ ረቀቀ ያለ ደብዳቤያቸው የፓትርያርኩን ሕይወት ይዳስሳል።</p>

<p>ፀሐፊው በዚህ አላበቁም ፣ ፓትርያርኩ ብልጭልጭ ወዳድ ፣ ችኩልና ደፋር ፣ ለንግድና ለዓለም ነገሮች ልዩ ፍቅር የሚያሣዩ ፣ ከዚህ የተነሣም የምንኩስናቸውን ነገር አጠራጣሪ ቦታ ላይ የጠላው፣ የያዙት ሥልጣን ቅድስናና ንጽህና የሚጠይቅ ሲሆን ፣ ፓትርያርኩ ግን ከእነዚህ ምግባረ ሠናየት የተለዩ በመሆናቸው ፣ የተወለዱባት ትግራይ ፣ የ9ቱ ቅዱሣንና ልዩ ልዩ ደጋግ አባቶች ፣ ታቦተ ጽዮንን ያስተናገደች ትግራይ "አስፈራኸኝ ወግድልኝ ትላለች"በማለት ስለትግራይ፣ ስለታሪክዋ እንዲሁም ስለ አባ ጳውሎስ ሕይወት ይዘረዝራሉ።</p>

<p> "ከእግር ጥፍርዎ እስከራስ ፀጉርዎ በሃሣብዎ አልታይም አልታወቀም ብለው በስውር የሰሩት ሁሉ በገበያ ወጥቷል።"በክብር ከወጡበትን መንበር በቅሌት ሊወርዱ ነው። ይህም ፣</p>

<p>1. ለኢትዮጵያ ቤተ- ክርስቲያን</p>

<p>2. ለተከታይ ምዕመናን</p>

<p>3. ለመናኝና ለትውልድ ሃገርዎ ሁሉ ከፍተኛ ቅሌት ይጠብቀናል። ስለዚህ እንድንድን በገዛ ፈቃድዎ እንደመናንያን አባቶች ለምሣሌ ደብረ ዳሞን መህበረ ሥላሴን ... ከመሣሰሉት ቅድስት ገዳማት አንደኛውንና ደስ የሚለውን መርጠው ቀኖና ቢገቡ ካሉ በኋላ ከተበከለውና ከተባላሸው ታሪክዎ ግብረዎና ዝምድናዎ ወይም አባትነትዎ የተገለልኩ ነኝ።"የሚለው ቃል የጽሁፋቸው ማሣረጊያ ነው።</p>

<p>በዚሁ ዙሪያ አንዳንድ አስተያየት ሰጪዎች እንደሚሉት ፣ ፀሐፊው በትውልድ ቦታም ሆነ በአብሮ አደግነት እንዲሁም በምድረ አሜሪካ ከፓትርያርኩ ጋር አብሮ ያሣለፉ መሆናቸውን ገልፀው፣ የፓትርያርኩ ጉዞና ኃይማኖታዊ ሕይወታቸው አልጥማቸው ስላለ ምክር ከመለገስ ያልተቆጠቡ ፣ እራሣቸው ተከብረው ቤተ-ክርስቲያን እንዲያስከብሩ በተደጋጋሚ በጽሁፍና በቃልም ምክሮችን የለገሱ መሆናቸውን ተናግረዋል።</p>


</body>
</html>
