<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በዚያድባሬ ወረራ የተወደዱ ኢትዮ-ሱማሌዎች ወደ ኦጋዴን እየተመለሱ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center">በዚያድባሬ ወረራ የተወደዱ ኢትዮ-ሱማሌዎች ወደ ኦጋዴን እየተመለሱ ነው</h2>


<p>የተባበሩት መንግሥትታት የስደተኞች ከፍተኛ ኮሚሸን ከ20 ዓመታት በፊት በሶማሌያ ዚያድባሬ መንግሥት ወረራ ሣቢያ ቀያቸውን ጥለው ወደ ኬንያ ከተሰደዱ ኢትዮጵያውያን ሱማሌዎች ውስጥ ከዚህ ወር ጀምሮ እስከ መጪው ገና በዓል ድረስ ተመልሰው ኦጋዴን ውስጥ ኑሮ እንዲመሰርቱ በማድረግ ላይ መሆኑን የቢቢሲ ሬዲዮ ገለጠ።</p>

<p>ለ20 ዓመታት ከኖሩበት የኪንያ ምድር በአሁኑ ጊዜ ወደአገራቸው ለመመለስ ያስገደዳቸው በዋንኛነት ስደተኛ ሆነው በሚኖሩባቸው ካምፖች አካባቢ ያለው የፀጥታ ሁኔታ አስጊ በመሆኑና ዝርፊያም ስደተኞቹን ስለአሰቃየ መሆኑን የቢቢሲ ሪፖርተር አንዳንዶቹን ተመላሾች ጠይቆ ማረጋገጡን ዘግቧል። ከዚህም በላይ ተመላሾቹ የስደተኝነት ኖሮ ያንገፈገፋቸውና ስደተኛ የሚለውን ስም ስለጠሉት ጭምር ወደ አገራቸው በመመለሣቸው ደስተኞች እንደሆኑ ጠቁሟል።</p>

<p>በስደተኞች ከፍተኛ ኮሚሸን ፕሮግራም መሠረት ጠቅላላ ተመላሾቹ 5000 ሲሆኖ ከነዚህ ውስጥ 2500 የሚሆኑት ከመጪው የገና በዓል በፊት በሞያሌ በኩል ወደ አገራቸው ገብተው ኑሮአቸውን ይጀምራሉ።</p>

<p>ከኬንያ እስከ ኢትዮጵያ ኬንያ ድንበር ድረስ በአውሮፕላን የሚጓጓዙ ሲሆን በቀን ሁለት በረራዎችን በማድረግ 100 ስደተኞችን በየእለቱ ያመላልሣል።</p>

<p>በመቋቋሚያ በኩል ድርጅቱ ለእያንዳንዱ ተመላሽ የዘጠኝ ወር ቀለብ የሚሰጥ ሲሆን ሌሎችም ጥራጥሬ ዘይትና እሽግ ምግቦችንም እንዲይዙ ሲያደርግ በጥሬ ገንዘብ ለእያንዳንዳቸዉ 60 ዶላር እንደሚሰጥም ቢቢሲ ዘግቧል።</p>


</body>
</html>
