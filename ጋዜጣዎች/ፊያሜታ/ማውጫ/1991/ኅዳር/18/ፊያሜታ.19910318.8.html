<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢያሱ አለማየሁ ጐህ ጋዜጣን "ከሃዲ" አሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ኢያሱ አለማየሁ ጐህ ጋዜጣን "ከሃዲ" አሉ</h1>
<h2 class="align-center">-የጐህ ጋዜጣ ዝግጅት ክፍል ምላሽ ይሰጥበታል</h2>


<p>የኢህአፓ አንጋፋ ታጋይ የሆኑትን በአመራራ ደረጃ ከሚገኙት መሃል አቶ ኢያሱ አለማየሁ በካናዳ ከሚታተመው ሐዋሪያ ጋዜጣ ጋር ቃለ ምልልሰ አድርገው ነበር። በዚሁ ቃለ ምልልስ ስለወቅቱ የኢትዮጵያ ሁኔታ ገልፀዋል። በመጨረሻም ለአገር ውስጥ እየታተመ ስለሚወጣው ጐህ ጋዜጣ ተጠይቅው ነበር። ጥያቄው ጋዜጣ የኢህአፓ ነው ወይ ? የሚል ሲሆን ፣ ኢያሱ አለማየሁ ለዚህ ጥያቄ ሲመልሱ እንዲህ ብለዋል።</p>

<p>ዩጐሁና የኢህአፓን ስም በህገ ወጥ መንገድና በተንኮል በመጠቀም ተቃዋሚ ኃይሎችን ለመከፋፈል ለማጣላት ተብሎ በወያኔ ቅጥረኝነት የተጀመረ የወያኔ ጋዜጣ ነው። እፎይታ ወይም አብዮታዊ ዴሞክራሴ ሊያረጉ የልቻሉትን ለማድረግ ውዝንብር በመንዛት ኢህአፓን ለማጥቃት ታሪክንም ለመበረዝ - በአጭሩ ወያኔዊ ተልኮን በሽፋን ከግብ ለማድረስ ነው። ኢህአዴግ በአንድ በኩል ኢህአፓ ብሎ ያሰራቸውን የፖለቲካ እስረኞች / ከነፀጋዬ ገ/መድህን አንስቶ እስከ ለማ ኃይሉ ድረስ / ደብዛ እየጠፋና ድርጅታችንን እያሣደደ በሌላ በኩል ደግሞ የለመደባቸውንን እና ሃገር ያወቃቸውን ካሀዲዎች በኢህአፓ ስም እንዲንቀሣቀሱ በመኮልኮል ኢህአፓን ለማጥፋት፣ ለማስጠላት ፣ ለመከፋፈል ይጥራል። ይህ ሁሉ ከዚህ በፊት ተሞክሩ ከሽፏል የአሁኑም ውድቅ ይሆናል።</p>

<p>በሌላ በኩል ደግሞ የጐህ ጋዜጣ ዝግጅት ክፍልን ስለ አቶ ኢያሱ አለማየሁ ምላሽ አነጋግረናቸው አባባሉ ከእውነት የራቀና እና የዝግጅት ክፍሉን ያሣዘነ መሆኑን በስልክ ገልፀውልናል። በዚህ ጉዳይ ተጨማሪ ምላሽ ካስፈለገም የዝግጅት ክፍሉን በቀጣይ እትሙ ምላሽ እንደሚሰጥበት ይጠበቃል።</p>


</body>
</html>
