<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአንቀፀ ምህረት ቅ/ሚካኤል ደብር በአጣብቂኝ ሆኗል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">የአንቀፀ ምህረት ቅ/ሚካኤል ደብር በአጣብቂኝ ሆኗል</h1>
<h3 class="align-center">የፓትርያርኩ ስም ሲጠራ የሰሙት ምዕምናን በርግገው ተመለሱ</h3>


<p>አባ ጳውሎስ ፓትርያርክ ከሆኑበት ከጥቂት ጊዜያት በኋላ በርካታ ምዕመናንና ካህናት ከሚያወግዙት የፓትርያርኩ ክፉ አስተዳደር በመላቀቅ ራሱን ችሎ በሚመራው የአንቀፀ ምህረት ቅ/ሚካኤል ቤተ-ክርስቲያን የፓትርያርኩ ስም ሲጠራ የሰሙት ምዕምናን በርግገው ተመለሱ።</p>

<p>ሕዳር 12 ቀን 1991 ዓ.ም የሚከበረው የቅ/ሚካኤለ በዓለ ንግሥ ተከፋይ ለመሆን ወደ አንቀፀ ምህረት ደብር ተጉዘው የነበሩት ምዕምናን ለሪፖርተራችን እንደገለፁት ፣ አገር ሰላም ነው በማለት በተጠቀሰው ደብር ቅዳሴ አስቀድሰው ሥጋ ወደሙ ተቀብለው ለመመለስ ወደ አንቀፀ ምህረት ቤተ -ክርስቲያን ቢጓዙም የፓትርያርኩ ስም ሲጠራ በሰማስማታቸው ቅዳሴውን በማቁረጥ በርግገው መመለሣቸውን ገልፀዋል።</p>

<p>ከዋዜማው ጀምሮ እዚያው ያደሩት ምዕምናን የቅዳሴው ሥነ -ሥርዓት ሲጀመር አዲስ ባልታወቀ ሰው ምክንያት የፓትርያርኩ ስም ሲጠራ በሰሙ ጊዜ ቦታውን እየለቀቁ መውጣታቸውንና ከአየካባቢያቸው አድረው ጠዋት ለቅዳሴው ፕሮግራም ለመድረስ ሌሊቱን ሲጓዙ አድረው 12 ሰዓት ላይ ከደብሩ የደረሱትና በመንገድ ላይ ወደቦታው በመጓዝ ላይ የነበሩት ሁሉ አንዱ ከአንዱ በመስማት መመለሣቸውን ተናግረዋል።</p>

<p>ከፓትርያርኩ የአስተዳደር መሣሪያ ከተፈታ ዓመታትን ያስቆጠረው በጭቁኑ /በአንቀፀ ምህረት / ቅ/ሚካኤል ቤተ-ክርስቲያን የፓትርያርኩ ስም ለመጀመሪያ ጊዜ የተጠረው በዚሁ የሕዳር ሚካኤል በዓል ሲሆን ለመጠራቱ ዋና ምክንያት የሆኑትም በአጋጣሚ ወደ ቦታው ተጉዘው የነበሩ አባ ቀለመ ወርቅ መርሳ የተባሉ አባት መሆናቸውንም የሂደቱን ምስጢር ጠንቅቀው የሚያውቁ ወገኖች ይፋ አድርገዋል።</p>

<p>ቅዳሜ ህዳር 12 ቀን 1991 በአጋጣሚ የተጠራው የፓትርያርኩ ስም ድጋሚ እንዳይጠራ በማለት ከበነጋው ጀምሮ መቆሙንም እነዚህ ወገኖች አስረድተዋል። ይሆን እንጂ የአንቀፀ ምህረት ቅ/ሚካኤል ደብር አጣብቂኝ ውስጥ ያለ እና አነጋጋሪ እይሆነ የመጣ መሆኑን አንዳንድ ታዛቢዎች እየተናገሩ ነው። የፓትርያርኩ ስም ለዘላቂነት የሚጠራበትን ሁኔታ እንዲመቻችላቸው የሚፈልጉ ወገኖች መኖራቸውንም ታዛቢዎቹ በመናገር ላይ ናቸው።</p>


</body>
</html>
