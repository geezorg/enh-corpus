<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኤርትራ አምባሣደር ሠመረ ርዕሶም "ሽፍትነት ከጫካ ከተማ ገብቷል ማለታቸው ተሰማ"</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center">የኤርትራ አምባሣደር ሠመረ ርዕሶም "ሽፍትነት ከጫካ ከተማ ገብቷል ማለታቸው ተሰማ"</h2>



<p>በዩ.ኤስ.አሜሪካ የኤርትራ አምባሣደር ሠመረ ርዕሶም ባለፉት 7 ዓመታት የድንበሩ ጥያቄ መፍትሄ ሣያገኝ ለምን ቀረ ተብለው ለተጠየቁት ጥያቄ መልስ ሲሰጡ ኤርትራ በወዳጅነቷ ተማምና ሌሎች የረጂም ጊዜ እቅዶቿን ለመተግበር ስትሯሯጥ የተሞኘች መሆኗን ገልጠዋል።</p>

<p>አቶ ሠመረ የኢንዱስትሪ ምርቶቻቸው የኢትዮጵያ ገበያ ቢዘጋበትም በአሁኑ ጊዜ ቅርብ በሆነ ቦታ ተቀባይነት አግኝተው የተሻለ ገቢ ማስገኘታቸውንም አመልክተዋል። ከዚህም ሌላ ቀደም ሲል ከኢትዮጵያ ጋር ዝምድናው ስለነበር የኢኮኖሚ ትስስሩና ቅርበቱ አመቺ ስለነበር እንጂ የኤርትራ ምርት ወደ ኢትዮጵያ ይላክ የነበረው ሌላ ገበያ አጥቶ አልነበረም ብለዋል። ከዚህም በተረፈ ጥራጥሬ በርበሬና ሌሎችም የኢትዮጵያ ገበያ ከተዘጋ ኤርትራ ያልቅላታል የተባለው ሐሰት መሆኑ ተረጋግጧል ካሉ በኋላ በአነዚህ ምርቶች አገራቸው ችግር እንደሌለባት ገልጠው ሰላሙ ይፈጠር እንጂ ያለ ኢትዮጵያ መኖር የምንችልበት ሁኔታ ተፈጥሯል ብለዋል።</p>

<p>ሠመረ ርእሶም በኢትዮጵያ በኩል የሚሰነዘርው ኘሮፖጋንዳ ሁለቱን ሕዝቦች ለማቃቃር ጥረት በማድረግ ላይ እንደሆነ አመልክተዋል።</p>

<p>አገራቸው ኤርትራ ከጐረቤቶች ሁሉ ጋር ለምን ጦርነት ውስጥ እንደገባች ተጠይቀው በሰጡት ምልስ ጠብ ጫሪ ሆነው አለመሆኑን ጠቁመው ኢትዮጵያ መሬት ስለ ወሰደችባቸው ከየመንም ድንበራቸውን ለማስከበር መሆኑን ካመለከቱ በኋላ በሱዳን ላይ ስለተደረገው ዘመቻ ኤርትራ ብቻዋን አትጠየቅበትም ብለውል።</p>

<p>ስለዚሁ ጉዳይ ሲያብራሩም የሱዳን መንግሥት የፋኖ መንግሥት በመሆኑ በአካባቢው አገሮች ላይ አደጋ ከማስከተሉ በፊት የጋርዮሽ መከላከያ ስለስፈለገ ኢትዮጵያ ኤርትራና ኡጋንዳ ሆነን የመከላከል አጀንዳችንን ለመተግበር የፈፀምነው ነበር። አሁን ኢትዮጵያ ከዚያ አቋሟ ተንሽራታ አሁን ከሣሽ ሆና እኛን ተከሣሽ እነሱ ብፁዕን የሚሆኑበት ምክንያት የለም ብለዋል።</p>

<p>ስለተፈናቃዮች ሲናገሩም 35000 ኤረትራዊያን ከኢትዮጵያ ወደ ኤርትራ መባረራቸውን ገልጠው፣ ከነዚህ ውስጥ ችሎታ ያላቸው ጥቂቶቹ ብቻ መሆናቸውን በመግለጥ "ሽፍትነት ድሮ ጫካ ነበር የሚፈፀመው አሁን ግን ከተማ ገብቷሉ ብለዋል።</p>


</body>
</html>
