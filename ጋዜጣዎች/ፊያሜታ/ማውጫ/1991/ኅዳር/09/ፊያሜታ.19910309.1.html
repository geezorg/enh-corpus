<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ተቃዋሚዎች በቅድሚያ ከአባ ገሪማ ጋር መታረቅ አለባቸው ተባለ!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center">ተቃዋሚዎች በቅድሚያ ከአባ ገሪማ ጋር መታረቅ አለባቸው ተባለ!</h2>



<p>በቤተ ክርስቲያን ላይ ስታምፁ ተገኝታችኋል በሚል በአባ ገሪማ ፊርማ ከሥራና ደመወዝ እንዲታገዱ ርምጃ ተወስዶባቸው የነበሩትና ጥቅምት መጨረሻ ላይ ወደ ፓትራያርኩ የተጠሩት ሠራተኞች በቅድሚያ ከአባ ገሪማ ጋር መታረቅ አለባችሁ</p>

<p>መባላቸው ከቤተ- ክህነቱ አካባቢ የደረሱን ተማኝ ምንጮች እንዳመለከቱት ሠራተኞች በግፍ የተባረሩ መሆናቸውን በሲኖዶስ የተቋቋመው አጣሪ ኮሚሽን በሪፖትርቱ አረጋግጣ እያለ ባለፈው ጥቅምት ወር መጨረሻ ወደ ቤተ- ክህነቱ ተጠርተው የሄዱትን ልዩ ልዩ ሰራተኞች ሥራ ከመግባታችሁ በፊት ከአቡነ ገሪማ ጋር መታረቅ አለባችሁ ያሏቸው ፓትርያርኩ እንደሆኑ ምንጮች ገልፀዋል።</p>

<p>በቤተ ክህነት አካባቢ እንዳይደርሱ በዘበኛ የተከለከሉትና ሥራቸውንም ሆነ ደመወዛቸውን ከተቀሙ ከአንድ ዓመት በላይ የሆናቸው እንዚህ ሠራተኞች ቁሚ ሲኖዶስና ፓትርያርኩ ይፈልጓችኋል ተብሎ ተጠርተው ከሄዱ በኋላ በፓትርያርኩ አንደበት ወደ ሥራችሁ ልትመለሱ እፈልጋለሁ ከመባል ውጨ ደመወዝ መስጠትም ሆነ ስለሥራ ምደባ ሣይነገራቸው አባ ገሪማን ጨምሮ ከሌሎቹ የፓትርያርኩ ወዳጆች ጋር መታረቅ እንዳለባቸው እየተነገረ መሆኑን ምንጮቹ አመልክተዎል።</p>

<p>የፓትርያርኩ እህት ልጅ አቶ ያሬድ ከበደ አልታረቅም አሻፈረኝ ከማለቱ በስተቀር አባ ገሪማ ሆኑ ሌሎቹ የድራፍት ቡድን አባላት የተጠሩት ሠራተኞች መታረቃቸውንም አስረድተዋል። ያለምንም በደል የተባረሩ መሆናቸው የሚነገርላቸው ነባር ሠራተኞች ከተጠሩበት ማግሥት ጀምሮ ስለራሣቸው መብት ቅንጣት ሣያነሱላቸው ካሰደዷቸው ጋር ለማስታረቅ ደፋ ቀና የሚሉት ፓትርያርክ የሠራተኞች መፈናቀል ሣይሆን የተሰማቸው እና አቶ ያሬድን ለማስገባት ካላቸው ጉጉት ሠራተኞችን ማስጠራታቸውን በሌላ በኩል ደግሞ የተቋቋመው አጣሪ ኮሚሸን ያገዳቸውንና ያለአግባቡ በፓትርያርኩ የአስተዳደር ብልሸት የታገዱትን ቀላቅለው ወደ ሥራ ለመመለስ የታወጀው የፓትርያርኩ ዓለማ ሣይከሽፍ እንደ ማይቀር እየተነገረ ነው።</p>

<p>ተጠርተው የሄዱት ሠራተኞች እስካሁን ወደ ሥራ የለመመለስሣቸው አንዱ ምከንያትም በኮሚሽኑ የታገዱት እንዳይመለሱ የሚለው ሃሣብ ሲመጣ የእነ ያሬድ አለመመለስ ፓትርያርኩን ስለአሣዘናቸው የሌሎቹን በተመለከተ ብዙ ቦታ አልሰጡበትም ነው የሚባለው።</p>

<p>ከአንድ አመት በላይ በቸግር ሲማቅቁ የነበሩትን ስራተኞችን ጠርተው ሥራ ላይ ከመመደብ ይልቅ በቅድሚያ ከነ አባ ገሪማ ጋር ታረቁ የሚለው አንዱ ተንኮል እንደ ሆነና አሁንም ለነ አባ ገሪማ ብቻ መቆማቸውን የሚያመለክት ነው የሚ ሉት ታዛቢዎች እንደሚናገሩት ደግሞ የተጠሩት ተቃዋሚ ሠራተኞቸም ቢሆኑ ለአባ ጳውሎስና ለአባ ገሪማ ከማጐብደዳቸው በፊት መጀመሪያ ስለ መብታቸው መከበር መቆም ነበረባቸው ይላሉ። ጥፋት አለበት ተብሎ በኮሚሽኑ የታገደው አቶ የሬድ ከእነዚህ ጋር አልታረቅም የሚል አቋም ሲወስድ የተቃዋሚዮች ሄዶ ማጐብደድ ግን ሥራቸውን ፍሬ አልባ የደረገዋል ባይ ናቸው።</p>

<p>በማያያዝም የፓትርያርኩን አስተዳደር በመቃወማቸው ከሥራ የመታገድ እድል ገጥሞቸው የነበሩትን ወገኖች የሚመለከተው በጐልበትና በአምባገነንነት የተቀወሙትን ሥራ ደመወዝ ለማግኝትና መብታቸውን ለማስከበር ጥረት ማድረግ እንጂ ከአባ ገሪማም ሆነ ከድራፍት ቡድኑ ጋር ይቅርታ ካልተባለላችሁ .... የሚለው ይዘት ንቀትና በጊዜያዊ ቸግራቸው ገብቶ ማስፈራራት ከመሆን አያልፍም ሲሉ አስተያየታቸውን ይሰጣሉ፡</p>


</body>
</html>
