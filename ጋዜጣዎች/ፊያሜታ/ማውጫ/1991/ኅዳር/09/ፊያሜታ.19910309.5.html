<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የቂርቆስ ቤተ-ክርሰቲያን አስተዳዳሪ ሚስጥራዊ ደብዳቤ ይፋ ሆነ !</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center">የቂርቆስ ቤተ-ክርሰቲያን አስተዳዳሪ ሚስጥራዊ ደብዳቤ ይፋ ሆነ !</h2>




<p>የፓትርያርኩ ወዳጅና የቅርብ ደጋፊ እንደሆኑ ሲነገርላቸው የነበሩት የመካነ ሰማዕት ቅ/ቂርቆስ ቤተ-ክርስቲያን ዋና አስተዳደሪ መምህር ተወልደ መድኀን ወ/ጊዮርጊስ ከፓትርያርኩ ተቃዋሚዮች ጋር ምሥጢራዊ ግኑኝነት እንደነበራቸው ይፋ ሆነ። የዮሐንስ ወልደ ነገጐድጓድ ፣ የሣሪስ አቦ ቤተ-ክረቲያን አስተዳደሪ የነበሩትና በአሁኑ ሰዓት የቅ/ቂርቆስ ቤተ-ክርስቲያን አስተዳዳሪ ሆነው የሚመሩት መምህር ተወልደ መድህን በቅርብ ጊዜ ከፓትርያርኩ እንደታረቁ የሚነገርላቸው ሊቀ ካህናት ኃ/ስላሴ አለማየሁ ጋር የጠበቀ ግኑኝነት እንደነበራቸውም ለዝግጅት ክፍላቸን የደረሱን ዘገባዎች አስታውቀዋል።</p>

<p>አስተዳዳሪው በአንድ ወቅት ለሊቀ ካህናት ኃ/ስለሴ አለማየሁ የፃፉት የወዳጅነት ሰላምታ እንደሚያብራራው በሊቀ ካህናትና በመሰል ጓደኞቻቸው የመርሐ ተዋህዶ አባላት ላይ የተፈፃመው ኢ- ሰብአዊ ድርጊት እንዳሣዘናቸውና ሊቀ ካህናት ኃ/ስላሴ የአዲስ አበባ ሀገረ ስብከት ሥራ አስኪያጅ እያሉ ቀን በቀን ቤታቸው ድረስ እየሄዱ ሲገናኙ ኖረው እነ ሊቀ ካህናት ከሥራ ሲባረሩ ግን እንደይገናኙ በፓትርያርኩ ደህንነቶች የዓይን ቆራኛ ስለሚጠበቁ እንዳያዩአቸው በመስጋት የእለት ተእለት ግኑኙነታቸው መቋረጡን በይቅርታ ገልፀዋል፡ለሥጋዬ አድልቼ ባለመምጣቴ ይቅርታ ካሉ በኋላ "ቢሆንም እርስዎ በስልጣን ላይ በነበሩበት ጊዜ የሰጡኝን አስተዳደሪነት የፓትርያርኩ ደጋፊ በመምሰል እነሆ ሌሎች ሲቀየሩ እና ሲባረሩ እኔ ግን እስካሁን አለሁኝ" በማለት ለፓትርያርኩ ያላቸውን ጥላቻና ከሊቀ ካህናቱ ግን ያላቸውን ፅኑ ፍቅር ይገልፃሉ።</p>

<p>ሊቀ ካህናት ኃ/ስላሴም ሆኑ ሌሎቹ ከሥራ የመፈናቀላቸው ነገር ከልብ እንዳሣዘናቸው ይገለፁት አስተዳዳሪው ፣ በዚህ ዘመን ቤተ-ክርስቲያንዋን ለማፍረስ ሆን ብሎ የተነሣ ፓትርያርክ እንደሆነና ጊዜው ይርዘም እንጂ እውነተኛ የቤተ-ክርስቲያን አባት እንደሚፈጠር አመልክተው በፓትርያርኩ ላይ የሚደረገው እንቅስቃሴ ቀጣይ እንዲሆንና እሣቸውም ሆኑ ግብረ አበሮቻቸው ካሉ ቤተ-ክርስቲያኒቱም ሆነች ሀገር ሰላም የማታገኝ መሆኑን ማረጋገጣቸውን አሣስበዋል። ከምሥጢርዊው ዳብዳቤያቸው ጋርም 2000/ ሁለት ሺህ ብር ከኪሣቸው መላካቸውንም ዘገባው አመልክቷል።</p>

<p>አስተዳዳሪው ለሊቀ ካህናት ኃ/ስላሴ ከፃፉት ደብዳቤ በመነሣት የአካባቢው ውስጥ አዋቂዎች እንደሚሉት ግን አስተዳዳሪው ለማስመሰል ይፃፉት እንጂ የፓትርያርኩ ቀኝ እንደሆኑ ነው የሚናገሩት።ከሁሉም ወገን አለሁ በማለት የሚፈጽሙት ተግባር ለቤተ-ክርስቲያን ጠንቅ መሆኑን ሁሉም ማወቅ አለባቸው የሚል አቁም አላቸው። "የፓትርያርኩ ደህንነቶች የእናንተ ደጋፊ መስለው ምንለአልባት ደብዳቤው ወድቆ እንዳያገኙትና አላማችን ግብ ሣያገኝ እንዳይቀር ከእርስዎ እንደደረስ መዲያውኑ ይቀዳዱት" በማለት ለሊቀ ካህናቱ የፃፉት አስተዳሪ አስመሣይ እንደሆኑ ውስጥ አዋቂዎች አመልክተዋል፡</p>

<p>ከእንዲህ አይነት የውሰጥ ጠላቶች መጠበቅ እንደሚያስፈልግም ውስጥ አዋቂዎቹ ገልፀዋል።</p>


</body>
</html>
