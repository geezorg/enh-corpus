<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የመንግሥት ዝምታ አነጋጋሪ ሆኗል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h3 class="align-center">የመንግሥት ዝምታ አነጋጋሪ ሆኗል</h3>
<h2 class="align-center">ዓይጋ፣ ከለ0ሳ ፣ ቦቦ፣ አዳገ ፣ ኢንገልና አካባቢው በሙሉ በሻዕቢያ ሥር ወደቁ !</h2>


<p>በምስራቀ ትግራይ የምትገኘው ኢሮብና አካባቢዋ በሻዕቢያ ሰራዊት ቁጥጥር ስር ከዋሉ ውለው አድረዋል። በመንግሥት በኩል ግን አብዛኛውን የድርድር ሃሣብ የሚነሣው ተወረረ የሚባለው ባድማና ሽራሮ ነው። የተወረረው የኢሮብ መሬት ሕዝብስ ጉዳይ ? የሚለው ጥያቄ ብዙዎችን እያነጋገረ ነው። በካናዳ የሚታተመው ወርሃዊው ሐዋርያ ጋዜጣ በአዲስ አበባ የሚገኙ የኢሮብ ተወላጆች የላኩትን ሃቅ ለዓለም ህዝብ ይፋ አድርጓታል። ቀጥሎ ሙሉውን መልእከት እንደሚከተለው እናቀርባለን።</p>

<p>ምድረ ኢሮብ በምሥራቅ ትግራይ ይገኛል። የሕዝቡ ኢኮኖሚ መሰረት እርሻና የእንሰሳት እርባታ ነው። የሚከተለውም እምነት ክርስትና ነው። የምድረ ኢሮብ እምብርትና ታሪካዊ የካቶሊክ ጋዳም የሚገኘበት ቦታ ዓሌቴና ይባላል።</p>

<p>ይህ የኢትዮጵያ ግዛት መሬትና ኢትዮጵያዊ የሆነ ሕዘብ ከግንቦት 23 ቀን 199ዐ ዓ.ም ጀምሮ በኤርትራው መንግሥት ወረራ ሥር ይገኛል። ወረራው ሰበብ እንጂ ታሪካዊም ሆነ ፖለቲካዊ መሠረት ጨረሶ የለውም። ኤርትራ የሚለው ስያሜ እ.ኤ.አ. ጀንዋሪ 1 ቀን 1890 ዓ.ም በኢጣልያ ፓርላማ ከፀደቀ ጊዜ ጀምሮ ምድረ ኢሮብ በማንኛውም ጊዜ ከኤርትራ አስተዳደር የተቀላቀለበት ታሪካዊ አጋጣሚ የለም። ይህን ታሪካዊ ሐቅ ባጭሩ ለማስቀመጥ።</p>

<p>1. ፍሽስት ኢጣልያ በጀግናው የኢትዮጵየ ሕዘብ ድል ተመታ እንደወጣች ኤርትራን በጊዜያዊ አስተዳዳሪነት የያዘው እንግሊዝ እንደነበረ ይታዋሳል። በዚህ የኤርትራን ጉዳይ ለመወሰን የጊዜው አራቱ ልዕለ ኃያላን መንግስታት እንግሊዝ ፣ አሜሪካ ፣ ፈረንሣይና ሩሲያ ጉዳዩን የሚመረምር ኮሚሸን ሰይመው ለሦስት ወራት ያህል ኤርትራ ውስጥ ሲቆይ ወደ ምድረ ኢሮብ ዝር አላለም። አይመለከተውም ነበርና።</p>

<p>2. የኤርትር ጉዳይ በአራቱ ልዕለ ኃያላን መንግሥታት እልባት ማግኘት ስላልቻለ ጉዳዩ ወደ ተባበሩት መንግሥትታት የተመራ መሆኑ ሲታወቅ የተባበሩት መንግሥታት በበኩሉ ጉዳዩን በባለቤትነት በሚያጠናበት ጊዜ የማይመለከተውና የኢትዮጵያ አካለ ወደ ሆነው ምድረ ኢሮብ ዞር ብሎም አልተመለከተውም።</p>

<p>በፖለቲካውም ሆነ በአስተዳደር ረገድም የተለየ ሁኔታ አልነበረውም ይኸውም ፣</p>

<p>ሀ. ኤርትራን የማስገንጠል ትግል ሂደት ውስጥ የመገንጠል ዓላማ ከያዙት ኤርትራዊ ድርጅቶች አንድም ቡድን በምድረ ኢሮብ አልተቀሣቀሰም በተቃራኒው ግን ኢትዮጵያዊ የሆኑ በርካት የፖለቲካ ድርጅቶች ሲንቀሣቀሱበት ቆይተዋል። ምሣሌ ለመጥቀስ / ሕዝባዊ ወያኔ ሐርነት ትግራይ፣ የኢትዮጵያ ሕዝቦች አብዮታዊ ፓርቲ፣ የኢትዮጵያ ዲሞክራሲያዊ ህብረት ወ.ዘ.ተ/</p>

<p>ለ. ምድረ ኢሮብ በሚገኝበት በትግራይ ክልል የጽሁፍ አስ ተዳደር ከጀመረበት ጊዜ ጀምሮ ማለት በዳኝነት ፣ በግብር አከፋፈል ወዘተ ከትግራይ አስተዳደር ውጭ የሆነበት ወቅት የለም።</p>

<p>ሐ. ኢህአዴግ በኢትዮጵያ ሥልጣን ከጨበጠ በኋላም የሀገሪቷ ሕጐች በሚፈቅዱት መሠረት በመምረጥና መመረጥ ሂደት ውስጥ የዜግነት መብቱን ሲየስከብር ቆይቷል።</p>

<p>ሐቁ ይህ ሆኖ ሣለ የኢሮብ ሕዝብ የሻዕቢያው የእበሪት ወረራ ገፈት ቀማሽ ሆኖ ለጠቅላላው ውድመት ተዳርጎ ይገኛል። ወረራው በሕዝብ ላይ ያስከተለው ስቆቃና ውድመት ሁለገብ በመሆኑ በየፈርጁ ማስቀመጥ የተሻለ ግንዛቤ ይስጣል። ስለሆነም በመጀመሪያ ተፈናቃዮች አቅም ያላቸው ሕይወታቸውን ለማዳን ነበር። በመሆኑም በቀየዎቹ የቀሩት አቅመ ደካማው የሕብረተሰብ ክፍል ማለትም አረጋውያን፣ ሴቶችና ህፃናቶች ነበሩ። በዚሁ መፈናቀል ምክንያት የህብረተሰቡ የኢኮኖሚ ክሰረት የሆኑ እርሻውና የእንሰሳት ሀብት አለባለቤትና አለተመልካች ቀርቷል። የቤተሰብ መበታተን አለተመልካች ቀርቷል። የቤተሰብ መበታተን አቅመ ደካማውን አለጧሪ አስቀርቷል። የኢሮብ ሕዝብ መፈናቀል በዚህ አላበቃም የሻዕቢያ ወራሪ ጦር አብዛኛዉ የተወረሩት መንደሮች ሕዝብ እንዲለቅ አስገድዷል ከመንደሮቹ አንዳንዶቹን</p>

<p>ለመጥቀስ ፦</p>

<p>1. ዓይጋና አካባቢው በሙሉ</p>

<p>2. የከለ0ሣ መንደር በሙሉ</p>

<p>3. ቦቦና አካባቢው በሙሉ</p>

<p>4. አዳገ</p>

<p>5. ኢንገልና አካባቢው በሙሉ ሲሆን በዚሁ በግዳጅ ውስጥ በጠመንጃ አፈሙዝ ተገደው ታዝለው ከተወሰዱት አረጋውያን አንዳንዱን ለመጥቀስ፦</p>

<p>1. ወ/ሮ ሰንበቱ ዓደይ ከ90 ዓመት እድሜ በላይ ባለፀጋ</p>

<p>2. እናቴ ትብለጽ ሐጐስ 87 ዓመት</p>

<p>3. አቶ አውግሳ ሐጐስ 90 ዓመት</p>

<p>4. ወ/ሮ ባህጉ ሮብሊ 87 ዓመት</p>

<p>5. አቶ ሐይሉ ሀሊቦ 70 ዓመትና ዓይነሰውር ይገኙበታል። ሌላው የወረራው አስከፊ ገፅታ በወሪራው ሰራዊት ተወስደው ደብዛቸው የጠፉ ግለሰቦች ጉዳይ ሲሆን አንዳንዶቹን ለመጥቀስ ይህል ፦</p>

<p>1. አቶ ግደይ ደስታ</p>

<p>2. አቶ በርሄ መድህን</p>

<p>3. አቶ ሐይሉ በየነ</p>

<p>4. አቶ መኮንን ሽፋረ</p>

<p>5. አቶ ገ/መድኃን ሐጐስ</p>

<p>6. አቶ ሐጐስ አውዓለ</p>

<p>7. አቶ ሐጐስ ገብራይ</p>

<p>8. አቶ ብሥራት ሐጐስ</p>

<p>9. አቶ ገ/ጊዮርጊስ በርሄ</p>

<p>10. አቶ መሐሪ ሐድጐ</p>

<p>11. አቶ መለስ ወልደ ዮሐንስ</p>

<p>12. አቶ ገብረ መስቀል ገ/ እግዜአብሄር የተባሉ ይገኙበታል።</p>

<p>በሌላ በኩለ የሻዕቢያ እብሪተኛ ወራሪው ጦር ሴቶቹን አስገድዶ መድፈር ሥራው ሆኖ ይገኛል። የሚመለከታቸው ከመንግሥት የልወገኑ ነፃ ምንጮችም ጭምር የተገለፀ ጉዳይ ነው። የተጐጂዎቹ ሴቶቸና ፈቃድ ሣይታከልበት ስም ዝርዘር ማውጣት ግን አልተቻለም።</p>

<p>በሁለተኛ ደረጀ በንብረትና አገልግሎት ሰጪ ድርጅቶች ላይ የደረሱ ጥፋትና ውድቀት።</p>

<p>ሀ. በእንሰሳት ሀብት በወራሪው ጦርነት ውስጥ ተገድሎ አልቋል። የቀረውም በወራሪው ጦር ተዘርፈዋል።</p>

<p>ለ. ማህበራዊ አገልግሎት መስጠት ላይ የነበሩ ተቋማት ማለት ከ10 በላይ ት/ቤቶች 3 ክሊኒኮች 4 ወፍጮ ቤቶችና በርካታ የውሃ ጉድጓዶች ወድመዋል የቀረውም በወራሪው ኃይል ተዘርፈዋል።</p>

<p>ሐ. መንፈሣዊ አገልግሎትና ቅዱሣን ቦታዎች በተመለከተ ቅድስናቸው እንዲረክስና እንዲወድም ተደርጐ መንፈሣዊ አገልግሎት መስጠት በማይችሉበት ደረጃ ይገኛሉ።</p>

<p>ምሣሌ ለማቅረብ ፦</p>

<p>1. የማጭዓ መድኃኔ አለም ቤተክርሰቲያን ሐላፊ አባ አብረሃ ሐጐስ በወራሪው ጦር ተወስደው ታስረው ከቆዩ በኋላ አሁንም በቦታው እንደቋሚ እስረኛ ሆነው ይኖራሉ።</p>

<p>2. የዓይጋ ቅዱስ ሚካኤል ቤተክርሰቲያን ከመዘረፉም በላይ አባ ፍፁም ተስፋዬ ከቤተ ክርስቲያኑ ተባረው በግለሰቦች ቤት ከቆዩ በኋላ እሣቸውም ቋሚ እሰረኛ ሆነው ይኖራሉ።</p>

<p>3. የኤንጋል ኪዳነ- ምህረት ቤተክርስቲያን የቤተ ክርስቲያኑ ኃላፊ ጨምሮ ሕዝቡ በግዳጅ እንዲፈናቀል ስለተደረገ የወራሪዎች መናኸሪያ ሆኖ ይገኛል።</p>

<p>4. የኃላሲስ ቤተ - ክርስቲያንም የወራሪ ጦር መጋዝን ሆነዋል።</p>

<p>ከዚህ በላይ የተዘረዘሩት መረጃዎች በኢትዮጵያ መንግሥት በኩል በተደጋጋሚ የተገለፁ እንዲሁም ከመንግሥት ካልወገኑ ምንጮች የተረጋገጡ ሲሆን ከዓዴግራት ካቶሊካውያን ጽ/ቤት እ.አ.አ. ነሐሴ 15 ቀን 1990 ዓ.መ የወጣው የእነግሊዝኛ ጽሁፍ ያትታል። በወራራው ኃይል የተዘረፉትና ጥቃት የደረሰባቸው ቤተክርስቲያናት ከዚህ በላይ የተጠቀሱት ብቻ ሣይሆኑ በአዳ አልጋዳ ውስጥ የሚገኙ እነ ቅዱስ ጊዮርጊስ ቤተክርሰቲያንና ቅዱስ ሚካኤል ቤተክርስቲያን የዘረፋው ስለባ ሆነዋል።</p>

<p>ለማጠቃለል ከዚህ በላይ የወራሪው ኃይል የግፍ ሰለባ የሆኑ የኢሮብ ሕዝብ ጠቋሚ ችግሮችን ባጭር ባጭር አስፍረናል። ችግሩ የሞላ አገሪቷ መሆኑን አያሌ አምደምታዎችን ማዘሉ አይዘነጋም። ሆኖም የኢሮብ ሕዘብ በአንድ መልካአ ምድር የራሱ የሆነ ሥነልቦናዊ አመለካከት ያሣደገ ሕዝበ መሆኑ በሁሉም ዘንድ የሚታወቅ ሲሆን በአጠቃላይ ከኢትዮጵያ ብሄራዊ ታሪክ ተነጥሎ የማያውቅና ሊንጣጠልም የማይፈልግ መሆኑ በታሪኩና በከፈለው የሕይወት መስዋእት ያስመሰከረ ሕዝብ ነው።</p>

<p>ሆኖም በአሁኑ የእብሪት ወረራ ሣቢያ እንደህብረተሰቡ ( ጾቺአትይ) የመቀጠል የማይችልበት ደረጃ ላይ ደርሶ ይገኛል። የኸውም በሕይወት የመኖር ዋስትና የለም ፣ ሕግና ደንብ የሚባል ቀርቷል፣ የባለንብረትነት መብት በማይታወቅበት ደረጃ ለይ ይገኛል ፣ ቤት ንብረቱ በእብሪት ወራሪ ፈርሷል። ባጭሩ ሕዘብ በኑሮው ቀውስ ውስጥ ስለሚገኝ ለሁሉም መንግሥት አካላትና መንግሥታዊ ላልሆኑ ሰብአዊያን ድርጅቶች ኢሮብ እንደ ሕዘበ ከጥፋት ማዳን እንዲያስችሉ ጥሪያችንን እናስተላልፋለን።</p>


<p>የሱዳን መንግሥት አንድ የኖርዌይ ከርስቲያን እረዳታ ሠጪ ሆስፒታል በደቡብ ሱዳን ደበደበ</p>

<p>የሱዳን እስላማዊ መንግሥት በደቡብ ሱዳን ከጁባ ደቡብ ምእራስ የይ በተባለች ከተማ ውስጥ የሚገኘውን አንድ የኖሮዊጅን ክረስቲያን በጐ አድራጐት ድርጅት ሆስፒታል ባለፈው ቅዳሜ በአውሮኘላን ደብድባ ጉዳት በማድረሱ የድርጅቱ ኃላፊ በሱዳን መንግሥት ላይ ክስ አቅርበዋል።</p>

<p>በተደረገው ድብደባ ሆስፒታሉ ውስጥ የነበሩ ሁለት ሰዎች ሲገደሉ 11 ቆለዋል። ከዚህም ሌላ ሆስፒታሉ 5 ፐርሰንት የተጐዳ ሲሆን መገልገያ መሣሪያዎቹ በሙሉ ከጥቅም ውጪ መሆናቸው የድርጅቱ ኃላፊ ከኖርዊይ ለቢቢሲ ገልጠዋል።</p>

<p>የድርጅቱ ኃላፊ በዚህ ሆስፒታል ላይ ባጠቃላይ 7 ጊዜ የአየር ድብደባ የተደረገበት መሆኑን በዚህ ዓመት ብቻ የአሁኑ ሁለተኛ ጊዜ መሆን አመልክተው ቀደም ሲል የሱዳኑ የዉጪ ጉዳይ ምኒስትር ይህን ሆሰፒታል የሱዳን ወታደራዊ ኢላማ ነው በማለት በሱዳን ማስሚዲያ በይፋ የተናገሩ በመሆኑ የአሁኑ ድብደባ ሆንራ ተብሎ የተሰነዘረ እንደሆነ ገልጠዋል።</p>

<p>ኃላፊው የኤስ.ፒ.ኤስ .ኤን . ይረዱ እንደሆነ ተጠይቀው በሰጡት መልስ ባጠቃላይ የደቡብ ሱዳን ሕዘብን እንደሚረዱ ጠቁመው የኤስ.ፒ.ኤስ .ኤንም መሪዎችም ቢሆን ከሱዳን መንግሥት ጋር እንዴት መደራደር እንዳለባቸው የሚወያዩ መሆናውን ሣይደብቁ ገልጠዋል።</p>

<p>ኃላፊው በተጨማሪ በሰጡት ማብራሪያ ድርጅታቸው የደቡብ ሱዳን ሲቪል ሕዝብ ኃይማኖቱን ይዞ የመኖር መብቱን ለመጠበቅ የሚያደርገውን ትግል የማደግፉት መሆኑንና ራሣቸውን በራሣቸው ለማስተዳደር የማያደርጉትንም ትገል እንደሚደግፉትም ጨምረው ገልጠዋል።</p>


</body>
</html>
