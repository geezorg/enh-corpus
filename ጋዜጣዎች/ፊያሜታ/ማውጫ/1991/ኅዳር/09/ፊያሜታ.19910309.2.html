<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኤርትራዊው ምሁር የአፋር ጥያቄ በኤርትራ ምላሽ ማግኘት እንደማይችል ገለጡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center">ኤርትራዊው ምሁር የአፋር ጥያቄ በኤርትራ ምላሽ ማግኘት እንደማይችል ገለጡ</h2>



<p>ኤርትራዊው ዶክተር ኪዳኔ የአፋር ህዝብ በኤርትራ ውስጥ የትጥቅ ትግል በማድረግ ራሱን ለማቻል ብሄራዊ ጥያቄ እንዳለው ተጠይቅው ይህን ለመፍታት ምን የታሰበ እንዳለ ተጠይቅው እንደ አፋር በሁለትና በሦስት መንግሥታት ውስጥ ያሉ ጐሣዎች በርካት መሆናቸውን ገልፀው ችግሩ ከባድ ቢሆንም ሊፈታ የሚችለው በአፍሪካ ደረጃ እንጂ በኤርትራ ደረጃ አይደለም ብለዋል።</p>

<p>ዶክተር ኪዳኔ በአፍሪካ ደረጃም ቢሆን ይህ ችግር ይፈታ ቢባል አሁን ያለው የአፍሪካ ስዕል ፍፁም የሚለወጥ መሆኑን አመልክተዋል።</p>

<p>የአሜሪካ ድምፅ ሪዲዮ በኤርትራ የተለያዩ ጐሣዎች ስላሉ ለምንድ ነው በፌድራል አስተዳደር ስርአት የማትመራው ? ብሎ ላቀረበላቸው ጥያቄ ዶክተሩ በአጭሩ የሚቀጥለውን መልሰዋል።</p>

<p>ኤርትራ የሕዝብ ቁጥሯ ወደ 4 ሚሊዮን የሆነ ዝቅተኛ በመሆኑ የኩናማም ህዝብ ቢሆን ብሄራዊ ጥያቄ ስለሌለው በአሁኑ ጊዜ ለኤርትራ የፌድራል አስተዳደር አያስፈልጋትም ብለዋል።</p>

<p>በሌላ በኩል ኢትዮጵያ አሁን ከኤርትራ ጋር በተፈጠረባት ችግር ተቃዋሚ ሃይሎቿ በሙሉ ከጐኗ መቆመቸውን ያረጋገጡ መሆኑን ዶክተሩ ጠቅሰው በጦርነትም ይሁን በሌላ የኢትዮጵያና የኤርትራ ቸግር ከተፈታ በኋላ ግን ተቃዋሚ የፖለቲካ ሃይሎች አሁን ያለውን የፌድራል አስተዳደር የሚቃወሙ መሆናቸውን ጠቁመዋል።</p>

<p>በኢትዮጵያና በኤርትራ መካከል የተፈጠረው ችግር ከተፈታ በኋላ በኢትዮጵያና በኤርትራ መንግሥት በወያኔና በሻዕቢያ መካከል ያለው ግንኙነት እንዴት ሊሆን እንደሚችል ዶክተር ኪዳኔ ተጠይቀው የሚከተለውን ምላሽ ሰጥተዋል።</p>

<p>ዶክተሩ በሁለቱ መንግሥታት መካከል የተፈጠረው ችግር ከተፈታ በኋላ የወደፊት ግንኙነታቸው እንዴት እንደደሚተሣሰር መልስ ለመስጠት አስቸጋሪ እንደሆነ አመልክተው በዚያን ጊዜ የሚኖረው መንግሥት ምን አይነት እንደሆነ መጀመሪያ መታወቅ አለበት ብለዋል።</p>

<p>ዶክተሩ ሃሣባቸውን በዝርዝር ሲያቀርቡም በአሁኑ ጊዜ ተቃዋሚ ሃይሎች ከመንግሥት ጐን የቆሙ መሆናቸውንና ችግሩ ከተወገደ በኋላ ምን ሊያመጡ እንደሚችሉ አይታወቅም ብለዋል። ወያኔ አሁን ባለው የበላይነት ይቀጥላል ወይስ ሌላ ዓይነት መንግሥት ይቋቋማል የሚለውን በመጀመሪያ ማየት አስፈላጊ እንደሆነ አስምረውበታል።</p>

<p>ስለ ኦነግ ጥያቄ የኤርትራ መንግት አመለካከት ምን እንደሆነ ተጠይቀው የኤርትራን መንግሥት አቋም እንደማያውቁ ገልጠው በራሣቸው አመለካከት ወደፊት የኢትዮጵያ መንግሥት ተቋዋሚ ሃይሎች ስልጣን ቢይዙ ፌድራላዊ አስተዳደርን ስለማይፈልጉ አሁን መልክ የያዘውን ለኦነግ ነፃነት የሰጠውን የፌድራል አስተዳደር ስለማይፈልጉ የኦነግ ጥያቄ ሊመልሱ እንደማይችሉ አመልክተዋል።</p>

<p>በሌለ በኩል ደግሞ የወያኔ መንግሥት አሁን ከኤርትራ ጋር በጋጠመው ችግር ተቃዋሚ ሃይሎች ከጐኑ ቢሰለፉለትም ችግሮ ከተወገደ በኋላ ግን የእሱን የበላይነት የማይቀበሉት በመሆኑና የየራሣቸው ጥያቄም ስለሚኖሮአቸው የሚሰማሙ አይሆኑም።</p>

<p>በመጨሻም የሁለቱ አገሮች ምሁራን ሚና ምን መሆን እንዳለበት ተጠይቀው ምሁራን መንግሥት የሚለውን የሚያስተጋቡ ከሆነ ምሁራን አይባሉም ብለዋል።</p>

<p>ምሁራን ከመንግሥት አመለካከት ወጣ ብለን የሁለቱ አገሮች ግጭት መንሰኤው ምንድነው በማለት ነፃ በሆነ ሁኔታ ተመልክተን መፍትሄው ምን ቢሆን ነው የሚሻለው በማለት የራሣችንን የመፍትሄ ሃሣብ ልናቀርብ የምንችል መሆን አለበን ብለዋል።</p>

<p>የኤርትራ መንግሥት በጉልበት የያዛቸውን የኢትዮጵያ ግዛቶች በመሪዎቹ ውሣኔ መሠረት ለምን ሊለቅ እንዳልቻለ ከዚህ በፊትም ከሁለት አገሮች በተውጣጣ ኮሚሽን ችግሩን ለመፍተት እየተሞከረ እያለ ለምን የጉልበት ሥራ አስፈለገ? ተብለው ሲጠየቁ የምሁራን ሚና ከመንግሥት አመለካከት የተለየ መሆን አለበት ያሉት ዶክተር ተመልሰው የሻዕቢያ መሪዎችን መፈክር በማንገብ ድንበሩ በጣሊያኑ ካርታ መከለል ይኖርበታል ብለዋል።</p>


</body>
</html>
