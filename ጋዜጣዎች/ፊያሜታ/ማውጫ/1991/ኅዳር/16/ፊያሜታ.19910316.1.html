<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የትግራይ ሀገረ ስብከት ሥራ አስኪያጅ ለግምገማ ሊቀርቡ ነው!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">የትግራይ ሀገረ ስብከት ሥራ አስኪያጅ ለግምገማ ሊቀርቡ ነው!</h1>


<p>በክልል አንድ የትግራይ ሀ/ስብከት ሥራ አስኪያጅ መምህር ኃ/ኪሮስ ለግምገማ ሊቀርቡ መሆናቸው ተገለፀ። ለግምገማው መቅረብ ዋናው ምክንያት የሆነባቸው ፣ በጥቅምት ወር 1991 ዓ.ም በመዲናችን አዲስ አበባ በፓትርያርኩ መሪነት በተካሄደው ስብሰባ ላይ በመገኘታቸው እንደሆነም ከአካባቢው የደረሱን የዜና ምንጮች አስታውቀዋል።</p>

<p>በትግራይ ህዝበ- ክርስቲያንን ማህበረ ካህናት ዘንድ ተቀባይነት አጥተው ስማቸውም በማንኛውም የፀሎት ስነ-ሥርዓት ላይ እንዳይጠራ ከተደረገ ከአመት በላይ የሆናቸው ፓትርያርክ በሚመሩት ስብሰባ በተገኙት የሀ/ስብከቱ ሥራ አስኪያጅ የተነሣ የአካባቢው ካህናት መቆጣታቸውን ምንጮቹ አክለው ገልፀዋል።</p>

<p>ለእምነቱ መጠበቅ ፣ ለታሪኩ መከበር ቀናኢነት ያለው ልበ ሙሉ እንደሆነ በብዙዎች አንደበት የሚመሰከርለት የትግራይ ህዝብ በፓትርያርኩ አስተዳደር ካፈነገጠ የቆየ ሲሆን ፣ ይህንን አቋም ለመውሰድ የተገደደበትም የፓትርያርኩን ኃይማኖታዊ ማንነት ካረጋገጠ በኋላ መሆኑን የዜና ምንጮቹ አስረድተዋል።</p>

<p>ከፓትርያርኩ ጋር በተያያዘ መልኩ የተቋቋመው ኮሚቴም ይሁን ፣ የክልሉ ዞኖች ሣየውቁ በስብሰባው የተገኙት ሥራ አስኪያጅ ፣ በሥልጠን ላይ የመቆየትና ያለመቆየታቸው ነገርም ከግምገማ በኋላ የሚገለጽ መሆኑን የጠቆሙት ምንጮች ድርጊቱ አሣዛኝ መሆኑን ሣይጠቁሙ አላለፉም።</p>

<p>የፓትርያርኩ ስም ከዳር እስከዳር በትግራይ ክልል እንዳይጠራ የራሣቸውን አቋም ወስደው ተግባራዊ ያደረጉት ትግራዮች "ፓትርያርኩ ትግሬ ስለሆንኩ ተጠላሁ" የሚሉ ቃላት እየሰነዘሩ በሀቀኛ ትግሬዎች ሊነግዱ ቢዳዳቸውም ቆራጡ የትግራይ ሕዝብ ግን ከፓትርያርኩ ሕብረት ከተለያ እንሆ ከአመት በላይ ሆኖታል።</p>

<p>በሥራ አስኪያጁ ስብሰባ ላይ መገኘት የስቆጣውም ይኸው ከልዩነት በኋላ የስብሰባው ተከፋይ በመሆናቸው እንደሆነ በርካታ ታዛቢዎች አስተያየታቸውን ይሰጣሉ። ሥራ አስኪያጁ እንደሚገመገሙ የደረሱን መንጮች ከማመልከት ውጪ ይህ ዜና እስከተጠናቀረበት ሰዓት ድረስ ስለግመገማው ውጤት የታወቀ ነገር የለም።</p>

<p>የቅዱስ ሲኖዶስ የበላይነት ይረጋገጥ፣<br/>
የቤተ-ክህነት ህግና ሥርዓት ይጠበቅ፣<br/>
ግለፀኝነት እኩልነት ይስፈን፣<br/>
የህዝብ ወሰሣኝነት ይረጋገጥ ፣<br/>
የቤተ-ክህነት ሀብትና ንብረት ይጠበቅ፣</p>

<p>አድልዎ፣ ወገናዊነት ፣ የገንዘብ ምዝበራ ይወገድ ፣ ወዘተ... የሚሉት የትግራይ ካህናትና ምእመናን ተቀዳሚ ጥያቄዎቸቸው ናቸው። ስለሆነም እነዚህንና የመሣሰሉትን ጥያቄዎች መመለስ ያቃታቸው ፓትርያርክ አባት ብሎ መቀበሉ ስላልተዋጠላቸው ከፓትርያርኩ አስተዳደር ከተገለሉ ቆይተዋል። ሥራ አስኪያጁን ለግምገማ የጋበዛቸውም ከተጠቀሱት ጥያቄዎች ውስጥ አንዱን እንኳን መመለስ ካቃታቸው ፓትርያርክ ስብሰባ ተገኝተው አመታዊ ሪፖርት የማድረጋቸዉ ነገር ነው ሲሉ ምንጮች አረጋግጠዋል።</p>


</body>
</html>
