<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢህአፓ 26ኛ ዓመት ከብረ በዓሉን በቶሮንቶ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ኢህአፓ 26ኛ ዓመት ከብረ በዓሉን በቶሮንቶ</h1>


<p>ማክበሩ ተገለጠ</p>

"ተቀዋሚ የፖለቲካ ድርጅቶች ወያኔ ለአገር ክብርና ሉአላዊነት ያለውን ኃላፊነት እየፈተኑ ነው"</p>

<p>በቶሮንቶና በአካባቢዋ የሚኖሩ የኢህአፓ አባላትና ደጋፊዎች ኢህአፓ የተመሠረተበትን ክብረ በዓል ካለፉት 10 ዓመታት በላይ ጀምሮ በየአመቱ ከአካባቢ ሕዝብ ጋር በመሆን ሲያከብሩት መቆየታቸው የሚታወስ እንደሆነ ገልጦ በዚህ ሦስት አመት ክብረ በዓሉን መስከረም 30 ቀን 1991 ዓ.ም ብዙ ሕዝብ በተገኘበት ሥነ - ስርዓቱን ደማቅ በሆነ ሁኔታ ማክበሩን አንድ በካናዳ የሚታተም ጋዜጣ ገልጧል።</p>

<p>በዘንዱሮው ክብረ በዓል ላይ ዝነኛዋ የኢህአፓ ጀግና አያልነሽ በክብር እንግድነት ትገኛለች የሚል ጭምጭምታ ሲደመጥ የሰነበት ቢሆንም በተለያዩ ምክንያቶች በበዓሉ ላይ ልትገኝ እንዳልቻለች በበዓሉ ዕለት ይፋ መደረጉን ጋዜጣው አመልክቷል።</p>

<p>በበዓሉ ላይ የተገኙት ሌላው የክብር እንግዳ የኢህአፓ ከፍተኛ አመራር ኮሚቴ አባል አቶ ሰለሞን ገ/ስላሴ ሲሆኑ የበዓሉ ስነ - ስረዓት በትግሉ ጐራ ለተሰዎ ሰማእታት አርበኞች የህሊና ፀሎት በማድርግ ተጀምሮ የክብር እንግዳው ከህዝብ ተዋውቀውና መድርክ ተስጥቷቸው ለተሰበሰበው በርካታ ሕዝብ ስለኢሃፓ የትግል ገድልና ትግሉ አሁን ስለደረሰበት ደረጃ ሰፋ ያለ ገለፃ ማድረጋቸው ታውቋል።</p>

<p>በኢህአፓ የትግል ታሪክ ነባርና ታዋቂ የሆኑት አቶ ሰለሞን ገ/ስላሴ በገለፃቸው ወቅት ኢትዮጵያ አገራችን አሁን የምትገኝበት አሣሣቢና ተጨባጭ ሁኔታ አስገንዝበው አገርን ከጥፋት ለማዳን በሥልጣን ላይ ያለው የወያኔ / ኢህአዴግ መግንሥት አቅሙንና አደጋውን ተረድቶ ከህዝብና ከተቃዋሚ የፖለቲካ ድርጅቶች የሚቀርቡለትን የብሄራዊ እርቅና የዲሞክራሲ ጥያቄ እንዲመልስ እድል የተሰጠው ቢሆንም ወያኔ / ኤህአዴግ በጥፋት ጐዳናው እንደቀጠለ ያለ መሆኑን እንዳስረዱ ይኸው ጋዜጣ ገልጧል። ከዚሁ ጋር አቶ ሰለሞን የፓሪሱ ሁለተኛ ጉባኤ ተቃዋሚ የፖለቲካ ድርጅቶች ወያኔ ለአገር ክብርና ሉአላዊነት የሚሰማውን ኃላፊነት አሁንም እንደገና በጋራ ፈትነው ቀጣዩን የትግል ስልት በሕብረት እንዲመክሩ የሚያስችል ነው ብለዋል። በማከልም በአሁን ጊዜ የኢትዮጵያ አንድነት ግንባር /ኢአግ/ ያደረገው ጊዜያዊ የተኩስ አቁም እርምጃ በፓሪስ የተፈጠረውን የተቃዋሚ ፖለቲካ ድርጅቶች ሕብረት የሰላም መፍትሄ ጥረት እድል ለመስጠትና የወያኔን እምቢተኝነት ሁሉም ተረድቶት የግንባሩን ዓለማ እንዲከተል ለማስቻል ነው ሲሉ ማብራራታቸውን ይኸው በካናዳ በወር አንድ ጊዜ በአማርኛ የሚቀርብ ጋዜጣ ዝርዝሩን አጠቃሏል።</p>


</body>
</html>
