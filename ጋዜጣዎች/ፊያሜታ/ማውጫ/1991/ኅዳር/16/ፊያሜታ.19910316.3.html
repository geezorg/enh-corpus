<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያዊው የፋብሪካ ባለቤት መንግሥት የፖለቲካና የፖሊሲ ለውጥ ማድረግ እንደሚጠበቅበት ገለጡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center">ኢትዮጵያዊው የፋብሪካ ባለቤት መንግሥት የፖለቲካና የፖሊሲ ለውጥ ማድረግ እንደሚጠበቅበት ገለጡ</h2>


<p>ኢትዮጵያዊው ባለድርጅት በአሁኑ ጊዜ በራሱም ሆነ በመንግሥት የነበረበትን ችግር ወደ ጐን ጥሎ በተፈጠረው የድንበር ግጭት ሣቢያ ከመንግሥት ጐን አንድ ሆኖ በመረባረብ ላይ መሆኑን ገልጠው ወደፊት መንግሥት የፖለቲካና የኢኮኖሚ ፖሊሲ ለውጥ ማድረግ ይጠበቅበታል ብለዋል።</p>

<p>አቶ ብርሃን መዋ ያለፈውን በማስታወስ ቀደም ሲል ጤናማ ሆኔታ አለ በማለት በስሜኑ ጦር አያስፈልገንም የተባለበት ሁኔታ ስህተት መሆኑ ስለታየና በሌሎቸም ብዙ መታረም ያለባቸው ሁኔታዎች ስላሉ የድሮውን ፖለቲካ ማራመድ አስቸጋሪ እንደሚሆን አመልክተዋል።</p>

<p>አቶ ብርሃን ከአሜሪካ ድምፅ ጋር ባደረጉት ቃለ ምልልስ የኤርትራዊያን ባለሃብቶች መውጣት ሊያስከትል ስለሚችለው ለውጥ ተጠይቀው ቀደም ሲል በአንዳንድ የሙያ ዘርፎች ኤርትራዊያን ብቻ ተሰልፈው የቆዩ ቢሆንም በጊዜ ሂደት ሁሉም እየተማረው ስለሄደ የነሱ መሄድ በንግዱ ዘርፍ ምንም የሚያመጣው አንዳች ለውጥ አይኖርም ብለዋል።</p>

<p>በአሁኑ ጊዜ በድንበራችን የተፈጠረው ግጭት መፍትሄ ሣያገኝ ተንጠልጥሎ መቅረቱ አደገኛ መሆኑን ገልጠው በጦርነትም ሆነ ያለ ጦርነት መፈፀሙ አስተማማኝ የኢካኖሚ ሁኔታን ይፈጥራል ካሉ በኋላ ሆኖም ጥሩው አማራጭ ኢትዮጵያ ባቀረበችው ሃሣብ መሠረት የኤርትራ ሃይል ከያዘው መሬታችን መውጣቱ ነው ማለታቸው ተደምጧል።</p>

<p>አቶ ብርሃን ችግሩ መፍትሄ ሣያገኝ ተንጠልጥሎ መቆየቱ ለልማት ይሰጥ የነበረውን ቅድሚያ መንግሥት ለጦርነቱ እንዲያደርግ ስለሚገደድ በኢንቬስትመንት ላይ ተፅዕኖን ስለሚፈጥርና በአንዳንድ ምርቶች ላይ እጥረትን ስለማያስከትል አስቸኳይ መፍትሄ አስፈላጊ መሆኑን አመልክተዋል።</p>

<p>በሁለቱ አገሮች መካከል የነበረው የንግድ ግንኙነት መቋረጥም በኢትዮጵያ በኩል ያስከተለው ችግር እንደሌለ ገልጠው ቀድም ሲል በኢትዮጵያ ብር ኤርትራ ምርቶችን ከዚህ በመግዛት ወደ ግዛቷ እንደልብ ታስገባ የነበረና የኤርትራም ምርቶች እዚህ ኢትዮጵያ እየገቡ በአገር ውስጥ የተመረቶትን ምርቶች በማጫረት ያዳክሙ እንደነበር አመልክተዋል።</p>

<p>በመጨረሻም መንግሥት ውጤታማ የሚያደርጉ ፖሊሲዎችን መቅረጽ እንዳአለበትና አንዳንድ የፖለቲካ ፖሊሲዎቹን ማስተካከለ እንደሚኖርበት አመልክተው አሁን የተፈጠረው ቸግር ሁለተኛ ሊነሣ በማይችልበት ሁኔታ መዘጋት እንዳለበት አሣስበዋል። ከዚህም በተጨማሪ በመሃል ኦገር ጠንካራ የኢኮኖማ ግንባታን ለመፍጠር ጠንካራ ጠባቂ የመከላከያ ሃይል አስፈላጊ መሆኑን ሣያሣስቡ አላለፉም።</p>


</body>
</html>
