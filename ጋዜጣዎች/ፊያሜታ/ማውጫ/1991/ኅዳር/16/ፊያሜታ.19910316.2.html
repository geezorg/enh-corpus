<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ለሱዳን መንግሥት የገቡ እንጃዎች መሣሪያ ተነጠቁ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ለሱዳን መንግሥት የገቡ እንጃዎች መሣሪያ ተነጠቁ</h1>


<p>ከሁለት አመታት በፊት ከደቡቡ የሱዳን ነፃነት ተዋጊ ሰራዊት ከኤስ.ፒ.ኤል .ኤ ተገንጥለው ወደ ሱዳን መንግሥት የገቡት ሪያክ ማቻርና ሠራዊታቸው ባለፈው ሣምንት መጨረሻ ላይ በድንገት እንደሰፈሩ ከተደረገበት ከደቡብ መኖሪያቸው ተከበው በእጃቸው ይዘወት የነበረውን መሣሪያ ሁሉ በመንግሥት ሃይሎች መቀማታቸውን የቢቢሲ ሬዲዮ ገለጠ።</p>

<p>የደቡብ ሱዳን ዲሞክራቲክ ፎርስስ (ጽጽዽፍ) በመባል ይታወቅ የነበረውን አንጃ ሠራዊት የፈተሸው የሱዳን መንግሥት 2 ሻለቃ ጦር ሰራዊትና ፖሊስ ሌላው ቀርቶ የመሪውን ያሪያክ ማቻርን ቤት የፈተሸ ሲሆን በወቅቱ ማቸር ባይኖሩም በግቢው ይጠብቁ የነበሩት 6 ወታደሮች የያዙትን መሣሪያ ተቀምተዋል። ወደ ሪያክ ማቸር ቤት ፈታሹ ሃይል በተቃረበበት ጊዜም አንድ ዘብ ሁለት ጥይት ወደ ሰማይ መተኮሱ ተገልጧል።</p>

<p>በሌላ በኩል በኤስ.ፒ.ኢል.ኤው . መሪ በጆን ጋራንግ ላይም የመግደል ሙከራ የተደረገ ሲሆን በእሣቸው ላይ ምንም ጉዳት ሣይደርስ አንድ ጠባቂያቸው መገደሉ ታውቋል፣ ቀደም ሲልም አሁን ወደ ኤል.ፒ.ኤል .ኤ ተመልሰው የገቡት ካራቢኖ ኳኖን ቦሉ ቤታቸው ተፈትሾ ዶኩሚንቶችና በጣም ዘመናዊ የሆነ የመገናኛ መሣሪያ መወሰዱን ራሣቸው ካራቢኖ ለቢቢሲ ገልጠዋል።</p>

<p>ባጠቃላይ የደቡብ ሱዳንን ነፃ ለማውጣት በተሰለፉት ሃይሎች ውስጥ ምን እንደተከሰተ አልታወቀም ሆኖም የሱዳን መንግሥት ከሱ በተቀላቀሉት አንጃዎቸ ውስጥ ሰራዊቱ የመፀ መሆኑን በመግለጽ አለቆቹን እንዳይገል የሱዳን ፖሊስና ጦር ሠራዊቱ በንቃት እንዲጠብቁ መታዘዙን የቢቢሲ ሬዱዮ ገልጧል።</p>


</body>
</html>
