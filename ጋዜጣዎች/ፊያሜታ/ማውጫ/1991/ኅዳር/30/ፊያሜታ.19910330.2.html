<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"የኢትዮጵያና የኤርትራ ፍቺ በቅጡ ይቋጭ"</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">"የኢትዮጵያና የኤርትራ ፍቺ በቅጡ ይቋጭ"</h1>

<h3 class="align-center">በማለቴ ተቅጠረብኝ ሲሉ ፕሮ/አስራት አገለጡ<br/>
"ፍቼው በሚገባ ተደርጐ ቢሆን ኖሮ ኢሰያስ አይሞላቀቅም ነበር"</h3>


<p>ህጉ በሰጠኝ መብት መሠረተ ስንቀሳቀስ ፕሮ/አስራት ሰዎች አነጋግረሃል ዶልተሃል ተብዬ ከመከሰሴና ከመታሰሬ በስተቀር ጉዳዩ ሊያሳስረኝ ቀርቶ የሚያስጠይቀኝ አይደለም። ያሉት በእስር ላይ የሚገኙት ከፍተኛ አለም አቀፍ እውቅና ያላቸው ፕሮፌሰር አስራት የኤርትራን መገንጠል በመቃወማቸው የተቋጠረባቸው ያን ጊዜ መሆኑን ባለፈው እሁድ በሰጡት ቃለምልልስ አጋልጠዋል።</p>

<p>ስለዚሀ ጉዳይ ፕሮፌሰር አስራ ሲያብራሩም ከምሁራኑ ተመርጠው መንግሥት በጠራው ስብሰሳበ ላይ እንደተቀመጡ አጀንዳው የኤርትራ መገንጠል ሆኖ ሁሉም አስቀድሞ የተስማማበት በሚመስል ሁኔታ መገንጠሏን ሲስማማ የእሣቸው ተራ ሲደርስ መቃወማቸውን አመልክተዋል። ከዚያም የምትገነጠል ከሆነ ኢትዮጵያና ኤርትራ የሚለያዩበት ጉዳይ በዝርዝር ይገለጥ አለበለዚያ ተንጠልጥሎ ከቀረ ወደፊት የሚያመጣው አደጋ ከባድ ነው በማለት መግለጣቸውን ጠቅሰዋል።</p>

<p>ፕሮፌሰር አስራት ከስብሰባው በኋላ ከፍተኛ የኢህአዴግ ሰዎች ወደጐን ወስደዋቸው ለምን ኤርትራን ተቃወሙ ? ተብለው መጠያቃቸውንና በተደጋጋሚም ፎቶግራፍ መነሣታቸውን ጠቅሰው የተቋጠረባቸው ያን ጊዜ መሆኑን አስታውሰዋል።</p>

<p>ያኔ ምንም መተንፈስ ባልቻሉበት ጊዜ ያደረግሁት ተቃውሞ ተቀባይነት አግኝቶ ፍቺው በሚገባ ተደርጐ ቢሆን ኖሮ አሁን ኢሣያስ አይሞላቀቅም ነበር ካሉ በኋላ አያይዘውም ያን ጊዜ ሁለቱ አገሮች በሚገባ በህጋዊ መንገድ ተለያይተው ቢሆን ኖሮ ለሁለቱም አገሮች በበጀ ነበር ብለዋል በሌላ በኩልም ፕሮፌሰር አስራት የተናገሩት ደረሰ በማለት ሊከሰት የሚቸለውን ነገር አስቀድመው መተንበይ በመቻላቸው አድናቆታቸውን መግለፃቸውን ቃለምልልሱን ያቀረበው የአሜሪካ ሬዱዮ ገልጧል።</p>


</body>
</html>
