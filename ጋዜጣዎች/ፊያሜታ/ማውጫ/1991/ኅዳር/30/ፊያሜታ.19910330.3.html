<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በጉቦ የተያዙት የኢሚግሬሽን ሹም ተደጋጋሚ ማስጠንቀቂያ በተለያየ ጊዜ እንደተሰጡ ተገለጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center">በጉቦ የተያዙት የኢሚግሬሽን ሹም ተደጋጋሚ ማስጠንቀቂያ በተለያየ ጊዜ እንደተሰጡ ተገለጠ</h2>


<p>የኢትዮጵያ ኢሚግሬሽን ዋና ዲፓርትመንት ሃላፊ የነበሩት አቶ ግዛቸው አዳነ በጉቦ ክሶች በተያያዘ ምክንያት ተይዘው መታሠራቸው የተገለጠ ሲሆን በአገልግሎታቸው ዘመን በሚያስዩዋቸው አንዳንድ የተባላሹ ምግባር ለብዙ ጊዜ ማስጠንቀቂያና ምክር ሰጥቷቸው እንደነበር ታውቋል።</p>

<p>ከአቶ በግዛቸው አዳነ ጋር በተያያዘ ሁኔታ ከዚያው ዲፓርትመንት ሌሎቸ ሁለት ሹሞችም በዚሁ ቅሌት ሣቢያ በጥርጣሬ መያዛቸውንም ዘገባው ገልጧል።</p>

<p>አቶ ግዛቸው ውጪ ከሚኖሩ ኢትዮጵያዊያኖች በማስፈራራት ጉቦ ሲቀበሉ እጅ ከፈንጅ የተያዙ ሲሆን፣ በአሁንም ወቅት ከሌሎች ሁለት ሰዎች ጋር በማዕከለዊ ፖሊስ እስር ቤት መሆናቸውን ለማወቅ ችለናል። እንደደረሰን ተጨማሪ ዘገባ ከሆነ በጉቦ የተያዘባቸው ገንዘብ መጠን አርባ ሺህ መሆኑ ታውቋል።</p>

<p>የመንግሥት ገንዘብ ገልብጦ ለግል ጥቅም በማዋል የታቀዱ ኘሮጀክቶች ቆመው እንዲቀሩ የሚያደርጉና ጉበኞች በበዙበት በአሁኑ ጊዜ እከሌ ከእከሌ ሣይል የሚዳስስ አንድ ብሄራዊ ጠንካራ ዘመቻ ካልተደረገ በስተቀር መንግሥት በክልልም ሆነ በአገር ደረጃ የሚያካሂዳቸው የልማት ኘሮጀክቶች ተግባራዊነታቸው እውን መሆን አይችልም። ከዚህም ሌላ ጉቦኞች በተስፋፉበት ሁኔታ ኢንቬስተሮችን መሣብ ስለሚያዳግት አንድ ቆንጠጥ ያለ እርምጃ ተግባራዊ ሊሆን በሚገባው ወቅት መሆናችንን በርካታ ኢትዮጵያዊያን በቁጭት የሚነጋገሩበት ጉዳይ ነው።</p>


</body>
</html>
