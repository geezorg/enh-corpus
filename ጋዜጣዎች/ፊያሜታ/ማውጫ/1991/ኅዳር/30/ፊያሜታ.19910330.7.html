<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ከየት እንደመጣ የማይታወቅ ፅላት ተደብቆ ተገኘ ጉዳዩን ያጋለጡት አስተዳዳሪ ተቃውሞ ገጠማቸው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center">ከየት እንደመጣ የማይታወቅ ፅላት ተደብቆ ተገኘ ጉዳዩን ያጋለጡት አስተዳዳሪ ተቃውሞ ገጠማቸው</h2>


<p>በወረዳ 19 ቀበሌ 59 ክልል በምትገኘው የሐመረ ወርቅ ቅድስት ማርያም ቤተ -ክርሰቲያን ውስጥ ከየት እንደመጣ የማይታወቅ ፅላት ተደብቆ መገኘቱ ተገለፀ።</p>

<p>አባ እሸቴ ወ/ሥላሴ በተበሉ መነኩሴ አማካኝነት ከየትና አንዴት እንዳገኙት በማይታወቅ መንገድ ከደብሩ አስተዳዳሪ ጀምሮ ሌሎችም የሚመለከታቸው ወገኖች ሣያውቁና ሣይፈቀድ በደብሩ ውስጥ አስገብተው እንደተገኙና በሽሽግ አስቀምጠው እንደነበር ለዝግጅት ክፍላችን የደረሰን ዘገባ ያመለክታል።</p>

<p>መነኩሴው በደብቅ አስቀምጠውት የነበሩትን የታቦተ ማርያም ፅላት ማንም ሣይሰማና ሣያይ በስውር ሊወስዱ እያጣሩ በመገኘታቸው አስተዳዳሪው ለፖሊስ በአቀረቡት ጥቆማ ፖሊስ ጉዳዩን በመከታተል እንደሚገኝም ዘገባዎቹ ያስገነዝባሉ። በግለሰቡ አማካኝነት መጥቶ በደብሩ ውስጥ በተገኘው ታቦት የተነሣ ብዙ ሰጣ ገባ ተፈጥሮ በተለይም አስተዳዳሪው ከየት መጣ ? በሚለው ትኩረት በመስጠት ለፖሊስ በአቀረቡት ይጣራልኝ የሚል ጥቆማ በቦታው ግሩኘና አድማ ተፈጥሮ ከፍተኛ የሆነ ብጥብጥና አንዱ አንዱን በመክሰስ ፣ በመወንጀል / በመወነጃጃል / እንደሚገኙ በደብሩ ካህናት መካከል ተፈጥሮ ያለውን ሁከት ዘገባዎቹ ጠቅሰዋል።</p>

<p>በተፈጠረው ውስብስብ ችግር የደብሩ አስተዳዳሪ ከኃላፊነታቸው መነሣታቸውንም ለማወቅ ተችሏል። አስተዳዳሪውን ከተወሰኑ ካህናት ጋር እንዳይግባቡ ያደረጋቸው ትልቁ ምክንያት ደግሞ ካህናቱ የሚወደስበትን ታቦት ከመንበረ ታቦቱ ሥር በመቁለፍ የቅዳሴውን ሥን -ሥርአት በሥዕለ ሚካኤል በመቀደሣቸውና ይህም ሥርዓተ ቤተ-ክርስቲያንን የሚያፋልስ በመሆኑ የተደረገውን ድፍረት አስተዳዳሪውን ከማውገዛቸውም በላይ ጉዳዩን የሚያጣራ ኮሚቴ ተቋቁሞ ጥፋት ተፈጽሟል የተባለው እውነት ሆኖ መገኘቱንም ውስጥ አ»ቂዎቹ አረጋግጠዋል።</p>


</body>
</html>
