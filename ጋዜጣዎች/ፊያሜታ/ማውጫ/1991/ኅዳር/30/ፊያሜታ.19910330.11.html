<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያ ሰብአዊ መብቶች ጉባዔ ኢሰመጉ የቆመው ለዲሞክራሲ፣ ለሕግ ልዕልናና ለሰብአዊ መብቶች መከበር ነው።</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center">የኢትዮጵያ ሰብአዊ መብቶች ጉባዔ ኢሰመጉ የቆመው ለዲሞክራሲ፣ ለሕግ ልዕልናና ለሰብአዊ መብቶች መከበር ነው።<br/>
ለኢትዮጵያ መንግሥት የቀረበ አስቸኳይ አቤቱታ</h3>

<p class="align-center">ልዩ መግለጫ ቁጥር 2
<br/>ኀዳር 26 ቀን 1991</p>


<p>የመላው ዐማራ ድርጅት ኘሬዝዳንት ኘሮፌሰር አሥራት ወልደየስ ከ1986 ጀምሮ በእሥር ላይ መሆናቸው የማታወስ ሲሆን ከጥር 1990 ጀምሮ ደግሞ በጠና ታመው በሆስፒታል ይገኛሉ። ሐኪሞቻቸው በስኳር በሽታ ፣ በደም ግፊት ፣ በልብ በሽታና በዓይን ብረሃን መታወክ እየተሰቃዩ መሆናቸውን ገልፀዋል።</p>

<p>ከሦስት ሣምንት ወዲህ ኘሮፌሰር አሥራት "መጠነኛ የልብ ድካም" ያጋጠማቸው መሆኑን በመገንዘብ ልዩ ምርመራ እንዲደረግላቸው ሐኪሞቻቸው አዘዋቸው ነበር።</p>

<p>የተባለው ምርመራ ለማድረግ በሆስፒታል ከተኙበት 8ኛ ፎቅ ወደ5ኛው መሄድ ነበረባቸው። ይሁን እንጂ ሐኪም ያዘዘውን ምርመራ ለማድረግ ወደተባለው ፎቅ እንዳይሄዱ በሚጠብቃቸው ወታደር መከልከላቸው ኢሰመጉን እጅግ ያሳዘነው ጉዳይ ሆኗል።</p>

<p>የሚያክሟቸው ሐኪሞች በአደረጉት ውሱን ምርመራ ኘሮፌሰር አሥራትን በቅርቡ የገጠማቸውን የጤና ችግርና ሊየደርጉላቸው የቻሉትን ሕክምና በመግለጽ ለሚመለከታቸው የመንግሥት ባለሥልጣናት ዘገባ አቅርበዋል። በተጨማሪም በሕመምተኛው ላይ የተጫነባቸው ማእቀብ እስከቀጠለ ድረስ የሙያቸውን ግዴታ ለመወጣትም ሆነ ሕመምተኛውን በአጥጋቢ ሁኔታ ለመርዳት እንደማይችሉ በግልጽ አሣውቀዋል።</p>

<p>እንደሚታወቀው ኘሮፌሰር አሥራት በፍርድ የተወሰነባቸውን የእሥራት ጊዜ ጨርሰዋል። በአሁኑ ጊዜ በእሥር እንዲቆዩ ለተደረገበት ምክንያት ሆኖ የሚቀርበው ሌላ ክስ የተመሠረተባቸው መሆኑ ሲሆን በዚህ ክስ ግን ጥፋተኛነታቸው ገና በሕግ ፊት አልተረጋገጠም። የኘሮፌሰር አሥራት የጤና ችግር በየዕለቱ እየተባባሰ መሄዱን በማጤንና አሁን ላለባቸውም ክስ የሀገሪቱ ሕግ ለተመሳሳይ ሁኔታዎች የሚፈቅደውን መሠረት በማድረግ ኘሮፌሰር አሥራት እንዲፈቱና ተገቢው ሕክምና ለማግኘት እንዲችሉ ኢሰመጉ አቤቱታውን ለመንግሥት ያቀርባል። ይህም ካልተቻለ ቢያንስ</p>

<p>በሕክምና ላይ ባሉበት ወቅት የተጣለባቸው ገደብ ሁሉ እንዲነሳላቸው ኢሰመጉ አጥብቆ ይጠይቃል።</p>

<p>ግለሰቦች ፣ መንግሥታዊ ድርጅቶች ፣ የኃይማኖት ተቋማትና ሌሎቸ መንግሥታዊ ያልሆኑ ድርጅቶች ሁሉ ለኢትዮጵያ መንግሥት ባለሥልጣናት በመፃፍ ኘሮፌሰር አሥራት እንዲፈቱ ቢያንስ ደግሞ ሕክምናቸውን ካለምንም ገደብ ለመከታተል እንዲችሉ እንዲጠይቁ ኢሰመጉ በዚህ አጋጣሚ ጥሪውን ያቀርባል። ከዜጐች የፖለቲካ እምነትም ሆነ ከቀረበባቸው የሕግ ክስ ይልቅ ለስብዕናቸውና አጠቃላይ ደኀንነታቸው ቅድሚያ የሚሰጥ መሆኑን በተግባር ለማረጋገጥ በኘሮፌሰር አሥራት ላይ የጣለውን ገደብ መንሣቱ አንድ አነስተኛ ማስረጃ ይሆነዋል ብሎ ኢሰመጉ ያምናል።</p>

<p>ስለዚህ ጥያቄችሁን ለሚከተሉት የኢትዮጵያ መንግሥት ባለሥልጣናት በአስቸኳይ በጽሑፍ እንድትልኩ ኢሰመጉ በአክብሮት ይጠይቃል።</p>

<p>ዢ ለክቡር አቶ መለስ ዜናዊ የኢትዮጵያ ፌዳራላዊ ዲሞክራሲያዊ ሪፑብሉክ ጠቅላይ ሚኒስትር ፖ.ሣ.ቁ. 1031 አዲስ አበባ ኢትዮጵያ</p>

<p>ፋክስ ፦ (251-1)55 20 30</p>

<p>ዢ ለክቡር አቶ ወረደወልድ ወልዴ የኢትዮጵያ ፌዴራላዊ ዲሞክራሲያዊ ሪፑብሊክ የፍትሕ ሚኒስትር ፖ.ሣ.ቁ. 1370 አዲስ አበባ ኢትዮጵያ።</p>

<p>ፋክስ፦ ( 251-1)55 07 22</p>

<p>ዢ ለክቡር አቶ ክንፈ ገብረመድኀን የኢትዮጵያ ፌዴራላዊ ዲሞክራሲያዊ ሪፑብሊክ የደኀንነት ኃላፊ ፖ.ሣ.ቁ. 5721 አዲስ አበባ ኢትዮጵያ።</p>

<p>ፋክስ ፦(251-1) 51 59 79</p>

<p>ጬ የምትልኩትን ጽሑፍ ቅጂ ለሚከተሉትም እንድትልኩ ኢሰመጉ ይጠይቃል፦</p>

<p>ዢ የኢትዮጵያ ሰብአዊ መብት ጉባዔ ፦ ፖ.ሣ.ቁ. 2432 አዲስ አበባ ኢትዮጵያ።</p>

<p>ፋክስ ፦ ( 251-1) 51 45 39 እና</p>

<p>ዢ በአላችሁበት ሀገር ላለው የኢትዮጵያ ወኪል ወይም ተጠሪ</p>

<p>ግልባጭ ፦</p>

<p>ለኢሰመጉ ድጋፍ ኮሚቴዎች በካናዳ ፦ ሰሜን አሜሪካ ፣ ጀርመን ፣ እንግሊዝ፣ ሆላንዳ ፣ ደቡብ አፍሪካና ስዊዘርላንድ።</p>


</body>
</html>
