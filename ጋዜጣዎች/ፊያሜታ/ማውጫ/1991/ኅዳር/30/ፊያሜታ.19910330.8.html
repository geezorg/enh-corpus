<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አባ ጳውሎስ ላይ አሁንም የተቃውሞ ሰላማዊ ሰልፍ ሊደረግባቸው መሆኑ ተሰማ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">አባ ጳውሎስ ላይ አሁንም የተቃውሞ ሰላማዊ ሰልፍ ሊደረግባቸው መሆኑ ተሰማ</h1>


<p>ተቃውሞ የሚለው አባ ጳውሎስን መነሻና መድረሻ ከደረገ ሰንብቷል። ዓመት አልፎ ዓመት በተተካ ቁጥር ፓትርያርኩና ተቃውሞ ተለያይተው አያውቁም። እጅና ጓንት ከሆኑም ቆይተዋል። ተቃውሞ ሲባል ከየትም አቅጣጫ ቢሆን እሣቸው ላይ ነው የሚያርፈው።</p>

<p>ሰሞኑን ወደ ፓትርያርኩ ያነጣጠረ የታቃውሞ ሰልፍ መኖሩ የታወቀው ደግሞ ከወደ ናዝሬት ከተማ ህዝበ ክርስቲያን መሆኑን ሪፖርተራቸን ካሰባሰበው ዘገባ መረዳት ተችሏል። የታቃውሞ ሰላማዊ መነሻ የናዝሬት ሀገረ ስብከት ሥራ አስኪያጅ የነበሩት ንቡረዕድ ክፍለ ዮሐንስ ከነበሩበት የሥራ አስኪያጅነት ሥራ በማነሣታቸው እንደሆነ ከአካባቢው የደረሱትን የዜና ምንጮች በዋቤነት በመጥቀስ ሪፖርተራችን ዘግቦታል።</p>

<p>ንቡረ ዕድ ክፍለ ዮሐንስ ከናዝሬት ሀገረ ስብከት ሥራ አስኪያጅነት መነሣታቸው ብቻ ሣይሆን ፣ ከደረጃ በጣም ዝቅ ብለው የአንድ ደብር ሰበኬ ወንጌል የቅኔ መምህር በመባል መመደባቸውን ምንጮች አስታውቀዋል። ከወደ ናዝሬት ሊፈነዳ የተቃጣው የተቃውሞ ሰልፍ ግን ፖትርያርኩ ሥራ አስኪያጁ ንቡረ ዕድ ክፍለ ዮሐንስን ከናዝሬት ማንሣት የለባቸውም የሚል እንደሆነ ምንጮቹ ያስረዳሉ።</p>

<p>ሥራ አስኪያጅ በተነሱ ማግስት ለአቤቱታ ከናዝሬት ወደ ፓትርየርኩ ጽ/ቤት ተጉዘው የነበሩ በርካታ ምዕምናን መኖራቸውንና ለአቤቱታ መልስ ሣያገኙ ወደ መጡበት መመላሣቸውን የጠቆሙት ምንጮች ለጥያቄያቸው መልስ ካጡ ፓትርያርኩ ላይ የተቃውሞ ሰላማዊ ሰልፍ በቅርቡ እንደሚያካሄዱ ገልፀዋል። ሰላማዊ ሰልፉ መች እንደሚካሄድ ግን ስለ ቀኑ እስካሁን የታወቀ ነገር የለም።</p>


</body>
</html>
