<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የዓለም ገና ቅ/ሚካኤል ቤተ-ክርስቲያን ሀብትና ንብረት እየወደመ መሆኑ ተገለፀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center">የዓለም ገና ቅ/ሚካኤል ቤተ-ክርስቲያን ሀብትና ንብረት እየወደመ መሆኑ ተገለፀ</h2>

<h3>"የሚቆረቆሩትም ከሥራ እንዲባረሩ ተደርገዋል"</h3>


<p>በምዕራብ ሸዋ ሀገረ ስብከት የዓለም ገና ቅዱስ ሚካኤል ቤተ- ክርስቲያን ሀብትና ንብረት መውደሙን ለዝግጅት ክፍላችን የደረሰው ዘገባ ገልጿል። ለምን ገንዘቡ ይባክናል? የሚል ጥያቄ ያነሱት ለቤተ- ክክርስቲያን የሚቆረቁሩትም ከሥራ መባረራቸውን ዘገባው አካቷል።</p>

<p>የደብሩ አስተዳዳሪ መልአከ ምህረት አባ ገ/ሥላሴ ስንሻው የተባሉት በርካታ ሠራተኞችን ማባረራቸውን የገለጸው ዘገባ፣ የደብሩ ንብረት ለምን ይባክናል? በማለታቸው ከተባረሩት ውስጥ</p>


<ol>
 <li> ቄስ /መሬጌታ/ አንዱ ዓለም አገኘሁ</li>
 <br/>
 <li> አምሬ /መሪጌታ/ ገ/መስቀል ወርቁ</li>
 <br/>
 <li> አምሬ ውብአንተ ረታ</li>
 <br/>
 <li> መምሬ ውለታው ጀንበሬ</li>
 <br/>
 <li> መሬጌታ ልሳነ ወርቅ ተስፋዬ</li>
 <br/>
 <li> መምሬ ሴማ በዳሣ</li>
 <br/>
 <li> ዲያቆን ዳንኤል ተፈሪ እንደሚገኙበት አስታውቁል። መምሬ ኃይሌ ደምሴንና መምሬ አባ ተሾመን ደግሞ እኚሁ አስተዳዳሪ ከግብዝና ሹመታቸው እየነቀሉ ዘመዶቻቸውን ከአገር ቤት አምጥተው መሾማቸውን በመጥቀስ አስተዳዳሪውን በእጅ ይኮንኗቸዋል።</li>
</ol>


<p>አስተዳዳሪው የገንዘብ ፍቅር እንዳለባቸውና ከሰው ተስማምቶ የማደር ባህሪ እንደሌላቸው እልከኛና ዘረኛም እንደሆኑ የሚያመለክተው ዘገባ፣ ስለሚፈፀመው ዘረፋም ይሁን ተመሣሣይ ችግሮች በተመለከተ ለሀገረ ስብከቱ አቤቱታ ሲቀርብ፣ የሀገረ ስብከቱ ሥራ አስኪያጅ መፍትሄ የማይሰጡና ጭራሹን አቤት የሚለውን ክፍል አንገላተው እንደሚመልሱ ዘገባው ሥራ አስኪያጁን ሣይቀር ያብጠለጥላቸዋል። የጥቅም ተካፋይና የአስተዳዳሪው ወንድም እንደሆኑም በሰፊው ያትታል።</p>

<p>በተለይም እንዲገለጥ የተፈለገው ይላል ዘገባው፣ "ለዓለምገና ወረዳ ለህዘቡና ለአብያተ - ክርስቲያናቱ ለካህናቱ ጠቃሚ የሆኑት ትጉህና ታታሪ ተወዳጅ የወረዳው ቤተ- ክህነት ኃላፊ የነበሩት ሊቀ ካህናት አክሊሉ መላከ ይባቤ ለአድባራት ለካህናት የማይረሣ ውለታ የፈፀሙ፣ ለወረዳው ከፍተኛ ገቢ አስገብተው በአቡነ ገብርኤል የተሸለሙ ሆነው ሣለ ከላይ የተጠቀሱት አባ ገ/ሥላሴ በሐሰት ወንጅለው ዘመዶቻቸው የአምቦ ሥራ አስኪያጆች አንስተውላቸዋል። " ይላል። "ዓይጥ በበላ ደዋ ተመታ" የሚል ርዕስ ይዞ የተነሣው ዘገባ፣ ስለ ሊቀ ካህናቱ መላከ ይባቤ ከወረዳው ቤተ- ክህነት መነሣት አስመልክቶ ሲያብራራ፣ "... አባ በ1987 ዓ.ም በሞዴል 30 ካርኒ ቁጥር 092773 ብር 613 ከፍለው ሂሣብ ያወራረዱበትንና ለእርሣቸውና ለሀገረ ስብከቱ ሥራ አስኪያጆች ወንድም ለሆነው ለመሪጌታ መስፍን ታደለ በሕገ ወጥ መንገድ ከፈልኩ የሚሉትን ብር 780.95 እንዲያዝላቸው ጠይቀው ወረዳው ሂሣቡ ልክ አይደለም በማለቱ እውነቱ በሐሰት ተለውጦ አለቃው ባጠፉ የወረዳው ኃላፊ ባይታወር በመሆናቸው ከሥራ ታግደዋል።" ይላል።</p>

<p>በማያያዝም፣ "ለመረጃም በ87 ዓ.ም በካርኒ ቁጥር 092741 -092754 -092773 በሆኑ 3 ካርኒዎች ብር 1655.30 የተከፈሉ ሲሆን፣ ቅጽ ሀ. ሞልተዋል። በበ1988 ዓ.ም ደግሞ በሞዴለ 30 ካርኒ ቁጥር 092781 - 092808 በሆኑ ሁለት ካርኒዎች ብር 1494.30 ከፍለው ሣለ በ1987 ዓ.ም በካርኒ ቁጥር 092773 የከፈሉት ብር 613 .65 ሂሣብ የወራረዱበትን በድጋሚ በማቅረብና ከየት እነደመጣ በማይታወቅ የቅስጥ ካርኒ ለመሪጌታ መስፍን ከፈልኩ ያሉትን ብር 780.95 በሕጋዊ መንገድ ከከበፈሉት ብር 1494.30 ጋር 2 በማዳመር በ1988 ዓ.ም ብር 2888.60 ለወረዳው ከፍያለሁ ብለው በደብዳቤ አለቃው ስለ አመለከቱ ሀገረ ሰብከቱ ሐሰተኛውን አለቃ ገመናቸውን ደግፎ ባይተወሩን ሊካህናት አባሯቸዋል" ዘገባው በሊቀካህናቱ ላይ የደረሰውን በደል ገልጿል።</p>


</body>
</html>
