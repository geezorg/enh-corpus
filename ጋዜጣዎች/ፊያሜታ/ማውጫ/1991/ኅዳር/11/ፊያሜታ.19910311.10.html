<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ያፈረሱትን መልትሶ መጐብኝት</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ያፈረሱትን መልትሶ መጐብኝት</h1>
<p class="align-center">/Iwnetu zegeye - nazrEt /</p>


<p>የአገራችን ሉአላዊነት በሻዕቢያ ወራሪ መንጋ ተደፍሮ ግዛቶቻችን ከተያዙ እነሆ አምስት ወራትን ሊያስቆጥር ነው። በዚህ ጊዜ ውስጥ ታዲያ ኢትዮጵያ የሰላሙን መንገድና የዓለምን ህዝብ ፍርድ መርጣ በቀጥታ ወደ ጦርነት ሣትገባ ስትቆይ በተቃራኒው እብሪተኛው የሻዕቢያ መንግሥት ነኝ ባይ የሰላሙን መንገድ በመናቅ ሲያፈነግጥ በጦርነቱ ቢገፋበት ባለ ድል እንደሚሆን በእበድ ጋላቢ መሪው ኢሣያስ አፈወርቂ የሚኮሰኩስ አንደበት እያረጋገጠ ይገኛል። በዚህም ታዲያ ጦርነቱ የሚጀመርበትንና የእሱንና የአገሩን አይበገሬነት ደግሞ ከቀደሞት አያሌ ድሎቹ ተርታ ለማስለፍ ይቻለው ዘንድ የኢትዮጵያ ሕዝብን ጉጉት ያንፃባርቃል።</p>

<p>የወቅቱ ጥያቄና የሕዝባችን መወያያ ርዕስ ይህ ሆኖ ሣለ ነበር በጃፓን ቶኪዮ በአፍሪካ ችግር ላይ በሚወያየው ዓለም አቀፍ ስብሰባ ለመገኘት ከፍተኛ የመንግሥት ባለሥልጣናትንና ሀምሣ ያህል የንግዱን ህብረተሰብ ይዘው ወደ ሩቅ ምሥራቅ የበረሩት ከስብሰባውም በኋላ ጦርነትን ትታ ወደ ልማት በመዞሩጃፓን እንዴት ስለጠነች " ልዕለ- ኪኮኖሚና ቲክኖሎጂ አገር ጃፓንን ጨምሮ በማሌዥያና በደቡብ ኮርያ የሥራ ጉብኝት ማድርጋቸው ይታወቃል።</p>

<p>በመሠረቱ ይህ በጠ/ ሚኒስትር በመለስ ዜናዊ የሚመራው ኢትዮጵያዊ ቡድን ጉብኝት ብዙ ግንዛቤን ሲያስጨብጥ ለአገራቸን ኤኮኖማያዊ እድገትም ጉልህ ድርሻ እንዳለው ገሀዳዊ እውነት ነው።</p>

<p>ወደ ዋናው የትኩረት መነሻዬ ስመለስ በጠ/ሚኒስትር የተመራው ቡድን ከጐበኛቸው አያሌ መሠረተ ልማቶች አንዱ የገበሬውን ሕይወት ወደ ተሻለ ለመለወጥ በተለይም በማሌዥያ የተመሠረቶትና ላለሖሆሀ በመባል የሚታወቁት ዘመናዊ የገበሬ መንደሮች መሆናቸው አብሮ በተጓዘው ጋዜጠኛ ዘጋቢነት በሬድዮ አድምጠናል። በዚህም "በየገበሬው ቤት ስልክ፣ መብራት፣ ሬድዮ፣ቴሌቪዥን፣ ማቅዝቀዣ በየገበሬው በር ዘመናዊ መኪና ኡህ ...... ዘመናዊ መንደር" በሚል ሲወደስ ሰምተናል በአድናቆት።</p>

<p>በዚህ ዜና መነሻነት ነበር ታዲያ የኢትደጵያ ገበሬዎች ህይወት ወደ ተሻለ ለመለወጥ በቀድሞው በኮ/መንግሥቱ ኃ/ማርያም አስተዳደር ወቅት በአገራችን ክልሎች ውስጥ ተመሥረተው የነበሩት የገበሬ መንደሮች የአምራቾችና አገልግሎት ህብረት ሥራ ማህበራት ማቆጥቆጥና ማበብ የታወሰኝ ለአብነትም እያደጉ በመሄድ የገበሬወን ሕይወት ወደ ተሻለ ለውጠውት የነበሩትን የጐጃሙን የየትምራ አምራቾች ህ/ሥራ ማህበር፣ የባሌ አጋርፋውን አሚኛ ሀፎ ገበሬዎች አምራቾች ህ/ሥራ ማህበር፣ የሚቶ -ሲልጢውን ኡርጐ ዱበላ ገበሬዎች አምራቾች ህ/ሥራ ማህበርንና ሌሎች አያሌ የገበሬ መንደሮችን መጥቀስ ይቻላል። ከመንግሥት ለወጥ በኋላስ ይህ ጅምር እንዴት ሆነ ? ለሚለው መልስ የሚያስፈልገው ይመስለኛል አዎ ኢህአዴግ አገሪቷን እንደተቆጣጠረ በመጀመሪያ ከወሰዳቸው እርምጃዎች ውስጥ አንዱና ዋነኛው እነዚህን የገበሬ መንደሮች ማፈራረስ ስለነበር "ያለ ፈቃዳቸው በአስገዳጅነት ከመኖሪያ ቀያቸው ተፈናቅለው የተሰባሰቡ" በሚል ኘሮፖጋንዳ ሲበትናቸው ብዙ ገንዘብ ወጥቶባቸው የተገነቡት ዘመናዊ መንደሮችም እንዲፈራርሱና ውደ የመንደሩ ንብረትም እንዲዘረፍ ተደርገዋል። ለዚህም የየትኖራውን መንደር በውድ የውጭ ምንዛሪ ወደ አገር ገብቶ በኡርጐ ዱበላ ገበሬዎች መንደር የነበረው በፀሐይ ሀይል የሚሰራ የኤሌክትሪከ ማመንጫ ማሣሪያ መጥቀሱ ይበቃል።</p>

<p>በመጨረሻም ጠ/ሚኒስትራችን ከጉብኝታቸው ወደ አገር ሲመለሱ በማሌዥያ በተመለከቱት የገበሬ መንደሮች ይፀፀቱና ... ሰፊውን ገበሬ ለጥፋታቸው ይቅርታ ይጠይቁት ይሆን ? ወይንስ ስለ ገበሬ መንደር ምሥረታ ጥቅም እንደገና ለሚያውቀው ገበሬ ለማስተማር ይቃጣቸዋል ለሁሉም ለማየት ቸር ያሰንብተን።</p>


</body>
</html>
