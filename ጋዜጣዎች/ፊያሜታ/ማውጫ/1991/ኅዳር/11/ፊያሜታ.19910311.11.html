<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አፈራርሶ መጐብኝት ይሏይ ይሄ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">አፈራርሶ መጐብኝት ይሏይ ይሄ ነው</h1>
<h2 class="align-center">"ሆድ ሲያውቅ ዶሮ ማታ" ለሁሉም እውነት ሁሌም አሸናፊ ናት</h2>
<p class="align-center">መንገሻ ወ/ሚካኤል</p>


<p>ኢትዮጵያ ሃገራችን ሕልውናዋን ለመድፈርና ድንበሯን ለመቆረስ የመጣውን ወራሪ ጠላት በአንድነት ሕዝብ ቆርጦ በመነሣት የጠላትን ኃይል በመመከትና በመደምሰስ። እንድም ጊዜ በጠላት ሣይበገር ልዋላዊነቱን ያስከበራ በመሆኑ እማኝ መደርደር አያሻውም ኢትዮጵያ ሃገራችን ቤታችን መቀበሪያቸን ብለው ለዘመናት ከተነሱብን ጠላቶች መካከል ብንጠቅስ፦ በድርቡሾች፣ በቱርኮች፣ በግብፆች፣ በእንግሊዞች፣ በጣሊያኖች፣ ሱማሌዎች በየዘመናቱ ዘመናዊ ጦራቸውን ተመክተው ጀሌዎቻቸውን ጭነው ድንበር በመጣስ ሕዝቦችን ለባርነት የቋመጡ በዕዳን ወራሪዎችን አይቀጡ ቅጣት በመስጠት ድል መተው ለተተኪው ትውለድ አኩሪ ታሪክ አስረክበው አልፈዋል።</p>

<p>ይህ በጀግኖች አባቶቻችን መስዋዕትነት ታፍራና ተከብራ የኖረች የጥቁር ሕዝብ የነፃነት ፋና ወጊ የሆነችው እናት ኢትዮጵያን ለማቆየት ባባቶቻችን የተከፈለው መስዋዕትነት ቃላት ሊገኝለት አይችልም። በዕዳን ወራሪ ሃይሎች ሃገራችንን ቅኝ ለመግዛትና ድንበሯን ለመቁረስ በከፋተኛ ደረጃ ተደራጅተውና በዘመናዊ መሣሪያ በታጠቁ ወታደሮቻቸው የከፈቱብንን ጦርነቶች መንግሥታችንና ሕዝብ እልህ አስጨራሽ ውጊያ በማድረግ እንቢ ለአገሬ ለዳር ድንበሬ ብሎ ተነስቶ ባደረግው ትግል ይህ ቀረ የማይባልበት ዘግናኝ መስዋዕትነትን በመክፈል ታሪካችን ዝክር ነው። ፋሽስት ኢጣሊያ በአድዋ የደረሰባትን ሽንፈት ለመመለስ ከአርባ አመት ዝግጅት በኋላ ኢትዮጵያን ዳግም በወረረ ጊዜ በዓለም በተከለከለ የመርዝ ጋዝ በአውሮኘላን በማደብደብ ዘግናኝ የሆነ ጥቃት ሲፈፅምብን ሕዝብን በማጐር አናታቸውን በመጥረቢያ፣ ባካፋ፣ በዶማ እየነቀነጠሰ ቤት ዘግቶ ሲያቃጥል ደም እንደጐርፍ ሲያፈስ አርበኛውን በተገኘበት በየዛፉ በመስቀል የቁም ስቅል ፍዳ አሣይቶ ለማንበርከክ ቢጥርም አርበኛው ከሃገሬ በፊት እኔን ያስቀድመኝ ብሎ ለጣሊያን ሣይበገር በበርሃ በዱር በገደሉ ተሰደው እርሀብ፣ ጥማት ችለው በኋላቀር መሣሪያ በፍፁም ኢትዮጵያዊነት ወኔ ሃገራቸውን ከጣሊያን መንጋጋ አውጥተዋል።</p>

<p>ባዕዳን ወራሪዎች ባመቻቸው ጊዜ አቅማቸውን አጠናክረው አንዱ ሲረታ ሌላው ተተክቶ የሃገራችንን ድንበር በመጣስ በቅርብ ዘመን እንኳን የሱማሊያ ሪፖብሊክ በ1969 ዓ.ም የከፈተችብን ወረራ በምስራቅ 300 ኪ.ሜትር በደቡብ 700 ኪ.ሜትር ወደ ሃገራችን ዘልቆ በመግባት የተደረገው ወረራ በሕዝብና በንብረት በሰራዊታችን ላይ ከፋተኛ ውድመት ማምጣቱ አይዘነጋም፣ ሆኖም እብሪተኛው የዚያድባሬን ጦር ለመደምሰስ ኮለኔል መንግሥቱ ኃይለማርያም ለሰፊው የኢትዮጵያ ሕዘብ የክተት ጥሪ በማወጅ እናት አገርህ ተደፍራለች ተነስ ታጥቅ ዝመት እናሸንፋለን! ብለው ባደረጉት ጥሪ ከምንም በላይ ሃገሩን የሚወደው አርበኛ ታግሎ ከሚያታግለው መሪያቸው ጋር ተሰልፈው የሱማሌን የመስፋፋት አላማ በማያዳግም ሁኔታ ድል ነስተውት 3 ወር ባልሞላ ጊዜ ውስጥ ተጠራርጐ እንደወጣ ታሪክ የማይዘነጋው እውነት ነው።</p>

<p>ኢትዮጵያ ሃገራችን አያሌ አኩሪ ታሪክ ያላት አገር ብትሆንም በዕዳን ጠላቶች በፊት ለፊት ውጊያ ቢያቅታቸው በስውር ባስቀመጡት ( ጢመ ቦምብ) እርስ በርሣችን የሚያጨራርሰን ዘዴ በማጠንጠን ለአንድነት ለሉአላዊነትና ለባንዴራው ቀናይ የሆነውን ሕዝብ በማናቆርና በመገፋፋት በዘየዱት ዘዴ ሰላበ በመሆናቸን ታሪካችንን ራሣችን በማጉደፋ የሰራነውን ስናፈርስ የዘራነውን ስናቃጥል የሰበሰብንውን ስንበትን ከአንድነት ልዩነትን ከኢትዮጵያዊነት ይልቅ ጐሰኝነት እያሰረፀብን በመቀጠሉ ፊተኞች ኋላኞች ሆነን ዘዴው ተሰውሮበን መቻቻል ስላቃተን የአለም መሣለቂያ እየሆንን የመጣን ከመሆናችን ባሻገር ምን አልባትም አዝማሚያችን ወደ ይጐዝላቪያ፣ አፍጋኒስታን፣ ሱማሊያና ሩዋንዳ ለመደባለቅ የምንጣደፍ ሣይሆን አይቀርም።</p>

<p>ታዲያ ከዚህ አስቸጋሪ ሁኔታ ለመውጣት እንዴት ቢደረግ ይበጃል ቁልፉስ መፍትሄው በማን እጅ ነው ያለው ?</p>

<p>ለዛላቂ ሰላምና መረጋጋት ለሕዝቦች እኩልነትና አንድነት ለሕዝባዊ መንግሥት ሥርአት እንዴት መከወን ይቻላል ?</p>

<p>በዜግነታችን የሚሰማንን ሃሣብ አላንዳች ፍርሃትና ገደብ የመፍትሄ ሃሣብ በመሰንዘር ኢትዮጵያ ሃገራችንን ለኛ ለተተኪው ትውልድ ለማቆየት ከአጉል ወገንተኝነትና ጠባብ ስሜት ለእውነት በመቆም ለሚገጥመን ማንኛውም ክስተት በውይይት በመቻቻል ለመፋታት ጥረቶች መቀጠል አለባቸው። በነገራችን ላይ አንድ ነገር ታወሰኝ በአንድ ወቅት ወያኔ ኢህአዴግ መላው አገሪቱን ተቆጣጥሩ በ1989 ዓ.ም በወረሃ ሰኔ ኮንፍረንሰ ጠርቶ የሽግግር መንግሥት አቋቁሞ ሃገሪቱን በአንፃራዋ ሰላም በሚያስተዳድርበት ጊዜ በወቅታዊ ጉዳይ ላይ አቶ መለስ ዜናዊ ኘሮፌሰር እንድሪያስ እሸቴ እንዲሁም ኘሮፌሰር መስፍን ወ/ማርያም ዶክተር መኮንን ቢሻው በኢትዮጵያ ቴሌቪዥን መስኮት ቀርበው ያደረጉት ውይይት ሰፊ ግንዛቤ ያስጨበጠ ነበር። ውይይቱ ላይ የኤርትራን ጉዳይ በተመለከተ የሚሰማቸውን እውነት ከመናገር የማይመለሱት ኘሮፌሰር መስፍን ወ/ማርያም ያሰሙት ገንቢ ሃሣብ ውስጡየኤርትራና የኢትዩጵያ ሕዝብ ታሪካዊ ተዛምዶ ያለው ነው አንድ ነን ይህን ሕዝብ ለሁለት መክፈል ተገቢ አይደለም ለማለያየት እንኳን የበርሊን ግንብ ቢሰራ አይቻልም ያለፉትን ችግሮች ትተን አለመግባባትን አሶግደን ከምንፋታ ይልቅ ባይሆን በቁርባን እንተሣሰር ምክንያቱም ቁልፋ ያለው በእናንተ በሁለት ድርጅቶች ነው፣ ካሉ በኋላ .... ነገር ግን አይሆንም ይፋቱ እንቢየው ከተባለ ከእንግዲህ ወዲያ ለኢትዮጵያ ሕዘብ ኤርትራ ችግር መሆን የለባትም ብለው ሃሣባቸውን ቢሰነዝሩም ተቀባይነት ሣያገኝ ኢትዮጵያን በብረት በጊዚያዊነት የሚያስተዳድረው ወያኔ ኢህአዴግ በራሱ ፈቃድ ኤርትራን እንድትገነጠል ሲያደርግ ቢያንስ ቢያንስ ኤርትራን አገር ብሎ ሲቀበል ሕጋዊ ተቀባይነት ባለው ካርታ መሠረት ባለማድረጉ ከሰባት አመት ቆይታ በኋላ ጦርነት አገርሽቶ ሕዝብና ሃገር በመታመስ ላይ ይገኛል።</p>

<p>1ኛ. እንግዲህ ኤርትራውያን ኢትዮጵያዊነትን አንፈልግም አይደለንም ካሉ በኋላ ለዚህ ያበቃቸው ወያኔን ለምን ወጉት ?</p>

<p>2ኛ. ወያኔ ኢህአዴግ እንደዛ ሕይወቱን አጥንቱን የከሰከሰላትን ኤርትራን ዛሬ ከነስሟ ምንው ጠላት ?</p>

<p>3ኛ. ሻዕቢያ እና ወያኔ ተባብለው መግዛት ሲገባቸው በጦርነት ምን ትርፍ ሊያገኙ ነው እንዲህ የሚያናጫቸው ?</p>

<p>4ኛ. በሩዋንዳና በአሜሪካ፣ በኦጋዱጉ፣ በአ.አ.ድ ለመስማማት የልቻሉበት ምክንያቱ ምንድን ነው ?</p>

<p>5ኛ. ወያኔ የቅኝ ግዛት ድንበር እቀበላለው ካለ ሻዕቢያም የምፈልገው የቅኝ ግዛት ድንበር ነው ካለ ይህ የቅኝ ግዛት የድንበር ክልል በመረጃ መሰረት መፋታት እንዴት አልተቻለም ?</p>

<p>6ኛ. እኛ ኢትዮጵያዊያኖች እኮ በምን ሂሣብ ነው ወያኔ ኢህአዴግ የሃገርን ሉአላዊነትና ነፃነት ያስከብርልናል ብለን የምናምነው ?</p>

<p>7ኛ. እኛ ኢትዮጵያዊያኖች ምንስ አማራጭ አለን ከወያኔ ጉን ተሰልፈን ያገራችንን ድንበር ለማስከበር ካልተነሣን ?</p>

<p>8ኛ. እንደዚህ ነገር ተይዞ ሕዝብ ተፈናቅሎ በመድፍ አረር ምድር ቀውጢ ሲሆን ወያኔ 7 ወር ሙሉ ትዕግስት ያበዛው ለምንድን ነው ?</p>

<p>9ኛ. ወያኔ ኢህአዴግ ከጦርነቱ በፊትና በኋላ ለኢትዮጵያና ለኢትዮጵያዊነት ምን በጐ ተግባራተ አድርጓል ?</p>

<p>እንግዲህ እነዚህንና ሌሎች በሕብረተሰባችን ዘንድ የሚነሱት ጥያቄዎች እኛ ኢትዮጵያውያን ትላንት በወያኔ ጭፍን ገፃ በረከት ነፃ የወጣችው ኤርትራ ጋር ወገን ለይተን የምንዋጋበት ግልፅና አሣማኝ በሁኑ ጉዳዩች ተመርኮዘን ካልሆነ በስተቀር ለምንከፍልው መስዋዕትነት ጥንቃቄ ማድረግ አለብን ምክንያቱም አሁን አገራችንን በማስተዳደር ላይ ያለው መንግሥት ከገንቦት 4/9/91 የእብሪተኛው የሻዕቢያ ጦር "የአገራችንን ሉአላዊነት ደፍሮ ባድማንና ከፊል ሽራሮን ይዞል። ይህ እብሪተኛ የሻዕቢያ ጦር በአስቸኳይ ለቆ ካልወጣ የኢትዮጵያ መንግሥት በኃይል ለማስወጣት ይገደዳል በማለት የሰጠው መግለጫ ቢያወጣም። በሻዕቢያ በኩል ይባስ ብሎ ተጨማሪ የማጥቃት እርምጃ ወስዶ ሌሎች የድንበር ከተሞችን ተቆጣጥሯል። ይህ ደግሞ ሲታይ ከተነሣው አይመልሰኝ፣ጋዜጠኞች ከዚህ በኋላ የምሰጣችሁ ማብራሪያ አያስፈልግም ያለው ወያኔ ኢህአዴግ በየጊዜው በደረሰበት ሸንፈትና ጥቃት ተሸማቆ ትዕግስት በሚል የማስተባበያ ፈሊጥ ሻዕቢያ በይበልጥ ተጠናክሮ ሌላ አዲስ ጥቃት በማስተናገድ እንገኛለን።</p>

<p>የሀገር ድንበር ተጥሶ ሕዘበ እየተፈናቀለና እያለቀ በሻዕቢያ የመድፍ አረር ገዢ መሬት ሲታመስ የእኛው መሪዎች ከልክ ያለፈ ትእግሥት ግራ የሚያገባ ሲሆን ይህ ትእግስት የሚሉት ሃይልን ለማጠናከር እና ለዛላቂ ወታደራዊ ድል ጊዜ ለመግዛት ነው እንዳይባል እያንዳንዱ ባለሥልጣን ሁሉን ነገር አሞልተን ጨርሰናል ሃይል መጠቀም ባስፈለገን ጊዜ መጠቀም እንችላለን እየሉ በዛው አፋቸው የሰላም ሃዋሪያ በመሆን እንደገና የሰላም ጭላንጭል እስካልተዘጋብን የሚሉት የቸከ ንግግራቸው የሕዝቡን አንጀት በማሣረር ላይ ይገኛል። ማንኛውም ሃገር ጦርነትን በጦርነት እየመከተ በዲኘሎማሲም በኩል ጥረት እያደረገ እንደ ኤርትራ ሲታገል የኛዎቹ የወያኔ መሪዎች በሕዝባቸውና ሃብት ንበረቴ ትዳሬ ሣይል አንድ ተተኪ የሌላት ውድ ሕይወቱን ለአገሩና ለሰንደቅ አላማው ለመሰዋት ቆርጦ የዘመተው ጀግናዉ ሰራዊት ላይ በሞራሉ አሉታዊ አፅዕኖ እንደሚያሰድረበት ይገመታል።</p>

<p>እርግጥ ነው ወያኔ በአሰቸገሪ የባሕር ማዕበል ውስጥ እንዳለ እንገምታለን ይህ ጦርነት ይመጣል ብሎ አላሰበም በተለይ የኤርትራ መሪዎች በምንም ሂሣብ ይወጉኛል ብሎ አልገመተም .. ምክንያትም ነበረው ማንም እንደሚያመዛዝነው የሚያጐርሰ እጅ አይነከስም እና ክስተቱ አስደንጋጭ አሣፋሪ ነበር ለአያሌ አመታት ኤርትራን ከኢትዮጵያ ለመገንጠል በተካሄደው ጦርነት ወያኔ ትግሬ በኤርትራ በርሃ ተዋድቋል ... ሻዕቢያም እንደዚሁ ከዚህም በላይ ከግጭቱ በፊት ፊታቸው ኢትዮጵያዊ ልባቸው ኤርትራዊ ከሌላው ብሄር ብሄረሰብ ይልቅ አፍቃሪ ወያኔ የሁኑት ኢትዮጵያዊነታቸውን በ30 ብር መታወቂያ ካርድ ወደ ኤርትራዊነት የለወጡት ትግርኛ ተናጋሪዎች አብረው መሳ ለመሳ በአገሪቱ ስለነበሩ ሌላው ችግረ ነበር.... ራሱ ሻዕቢያ ቢሆን በወያኔ መልካም ፍቃድ መዋቅሩን ዘርግቱ በአገሪቱ ባለስልጣን በሰራዊቱ ውስጥም ፈላጭ ቆራጭ ነበር። በዚህ ላይ በቂ መሣሪያ ሰራዊት የለም .. ይህ ብቻ አይደለም የተመኙትን ሲያጡ ያጡትን ይቀላውጡ እንደሚባለው የግድ ኢትዮጵያዊነትን ቀስቅሶ ለአገሩ ቀናይ ለባንዲራው ሟች የሆነውን ሕዝብ ከጐኑ ማሰለፍና ለአይኑ ማየት የማይፈልጋቸውን የደርግ ኘሮፌሽናል ጦር በመነመነው የሕውሃት ሰራዊት መደባለቅ ግድ ነው። በነዚህና በሌሎቸ ምክንያት ወያኔ የውጥር ጣጣ ውስጥ በመሆኑ ለመስተካከል የሚያደርጋቸው ተጋድሎዎች ቀላል አይሆኑም።</p>

<p>እንግዲህ ወያኔ ኢህአዴግ ከፍተኛ የሆነ የሕዝብና የአገር ሃላፊነት ለመወጣት ያላሰለሰ ብርቱ ትግል ይጠበቅበታል ወደደም ጠላም ከይክልሉ የተመመውን በገዛ ፈቃዱ ካምኘ የገባውን አገር ወዳድ በበቂ ማስልጠንና ለግዳጅ ማሰማራት መንግሥት ያደረገው ስራ ቀላል አይደለም ከቀድሞ የኢትዮጵያ ሰራዊት ከተራ ወታደር እስከ ከፍተኛ መኮንን አሰባስቦ አደራጅቶ ወደ ግንባር መላክ ቀላል አይደለም። የቀድሞ የአየር ኃይል አበራሪዎችና የሰራዊቱን መገልገይዎች ከያሉበት ሰብስቦና አጠናክሮ ለግዳጅ መዘጋጀት ቀላል አይደለም። በኢትዮጵያ ውስጥ ተንሰራፍተው የሚኖሩትን ኤርትራውያን አንዳች ጉዳት ሣያመጡ በዘዴ ደረጃ በደረጃ ጠራርጐ ማስወጣት እንዲህ ቀላል ሥራ አይደለም። በአንፃሩም ከኤርትራ ጦር ቀጠና የሚፈናቀለውን ሕዘብ አሰባስቦ በመርዳትና በማደራጀት የሚደረገው ርብርቦሽ ቀላል አይባልም። ይህ ሁሉ ድካም ማቃለል ደግሞ ለተቀማጭ ሰማይ ቅርብ ነው የሰኛል። የኢትዮጵያ ሕዝብም ከመንግሥስት ጐን በመሆን የሚጠበቅበትን ሁሉ በመረባረብ በቀጣይነት እንዲዘልቅ ከተፈለገ ከወያኔ ኢህአዴግ መንግሥት ድርብ ሃላፊነት ይጠበቃል።</p>

<p>1. ድንበር ጥሶ የገባውን የሻዕቢየ ሰራዊት ጠራርጐ ማስወጣት፣</p>

<p>2. የኢትዮጵያና የኤርትራ የድንበር ክልል ሕጋዊና አግባባዊ ባለው አካል ታውቆ በግልፅ ሁለቱም ሕዝባች እንዲያውቁት ማድረግ፣</p>

<p>በተለይ በተራ ቁጥር ሁለት የተነሣው ሃሣብ ሊተኮርበት ይገባል ምከንያቱም አንድ ጊዜ በታሪክ አጋጣሚ ሆኖ ኤርትራ ከኢትዮጵያ ተገንጥላ የራሶ የሆነ መንግሥስት የመሰረተች ስለሆነ ይህንንም መንግሥታችን ተቀብሎት አለምም እንዲየውቀው ስላደረገና ኤርትራ በአፍሪካ አንድነት ድርጅት እና የተባበሩት መንግሥታት አባል አገር ስትሆን ዛሬ በአጐራባች የድንበር ውዝግብ ጦርነት ተነስቶ ጉዳት በደረሰበት በአሁኑ ጊዜ ይህን አወዛጋቢ ግጭት በሰላማዊ መንገድ ለማብረድ የተደረጉት የሰላም ጥርቶች በአሜሪካና በሩዋንዳ በኋላም በአ.አ.ድ የተደረጉት የሽምግልና ሃሣቦች በየጊዜው ውጤት ሣይገኝበት ቀርቷል። ሆኖም ግን አ.አ.ድ ለመጪው ታህሣስ ወር ተጨማሪ ጥረት እንደሚየደርግ ሲገልፅ። በአሜሪካም በኩል በሚስተር አንቶኒ ሌክ በኩል ጥረቶች ቀጥለዋል። ይህ ሁሉ ጥረት እየተካሄደና ሁለቱም አገራት አንዱ አንደኛውን የሰላም ጥረቱን አደናቀፈ ብሎ ቢወነጃጀሉም አሁን አሁን በኢትዮጵያ በኩል ተደራዳሪ የሆኑት ባለስልጣን አ.አ.ድ 2/28/91 ዓ.ም የቀረበውን የአስማሚዎች ሃሣብ በሙሉ ስትቀበል በውስጡ የተካተቱ ከቀድሞ አቋሟ የተለየ እንደ ቅኝ ግዛት ድንበር መቀበልንና ሰላም አስከባሪ ቡድን በሁሉት ድንበር ማስፈር የሚሉትን ጭምር ነው።</p>

<p>ሻዕቢያ ይህን የኦጋዱጉ ስብሰባ የሚደረጉትን ጥረቶች አወንታዊ ናቸው ነገር ግን ካባድማ እንደ ማካከሻ የሚሰጥ መሆን የለበትም ከዚህ ይልቅ እኛ ባድሜን እንደ ኢመንት ነው የምናየው ዋናው ጥየቄያችን የኢትዮ- ኤርትራ ድንበር መለየትና መታወቅ ይኖርበታል። ወደሚለው ሃሣብ በመፅናቱ በቀጣይ ስብሰባ ተለያይተዋል።</p>

<p>እንግዲህ የኢትዮጵያ መንግሥት የቅኝ ግዛት ድንበር ከተቀበለች ለምንድን ነው ባድሜ ብቻ የማለው ሃሣብ አሳሳቢ ነው። ምክንያቱም ባድሜም ሆነ ሌሎች በሻዕቢያ እጅ የወደቁት የድንበር ከተሞችና ቦታዎች የድንበር መስመሮች ከመሆናቸውም በላይ በኡጋዱጉ የአ.አ.ድ የቀረበውን የመፍትሄ ሃሣብ የቅኝ ግዛት የድንበር መካለልና ይሄንንም በ6 ወር ጊዜ ውስጥ ሁለቱ አገር ከአጨቃጫቂ የድንበር ቦታ ርቀው አለም</p>

<p>አቀፍ የቴክኒክ ክፍል ያከላል ሃሣብ እንደ አማሪካ አንዳንድ አውሮፓ አገሮች እንደ የመፍትሄ ሃሣብ መቀበል ጀምረዋል።</p>

<p>በታሪክ አጋጣሚ ሆኖ ፋሽስት ኢጣሊያ ኢትዮጵያን ቅኝ ግዛት ለማድረግ በመጀመሪያ በምፅዋ በኩል መሬት ከተቆናጠጠች በኋላ ቀስ በቀስ ግዛቷን በማስፋፋት በየጊዜው ወደ መሃል አገር ያደረጉትን ግስጋሴ ለመግታት በአፄ ሚኒልክ ዘመነ መንግሥት ግፊቱን ለማስቆም በጣሊያንና በራሣቸው መንግሥት በኩል ድንበርን በተመለከተ የተለያየ ውል በማድረግ ግጭቶች እንዳይከሰቱ ተደርጓል። ይህ ውል 1902 እና 1908 ዓ.ም እንዲሁም ከዚህም በኋላ የተደረጉ የድንበር ውሎች እንደነበሩ በታሪክ ተመዝግቦ ይታወቃል እንዚህም ውሎች የዛሬው ግጭት መንስኤ ሆኖ በሻዕቢያ በኩል እየተነሣ ነው።</p>

<p>እንግዲህ የኢትዮጵያ መንግሥት ይህን ውል ሰነድ ላለመቀበል ምንድን ነው ምክንያቱ ? ዞሮ ዞሮ የኤርትራን ህልውና የተቀበለውና እውቅና የሰጠው እራሱ ከሆነ የትኛው የውል ሰነድ ነው ተቀባይነት ያለው 1902፣ 1908፣1935 የኤርትራስ ግዛት ከየት እስከየት ነው ? ፋሽስት ኢጣሊያን ኤርትራን በተለየየ ጊዜ ካርታና የቦታ ስም ሰይሞ ሲያስተዳድር እንደነበር ታሪክ ግልፅ ያደርገዋል። በዚህም የኢትዮጵያ ግዛት ሲሰፋና ሲጠብ ኖሯል። ኢትዮጵያ አሰብንም ጭምር ታስተዳድር እንደነበር ይታወቃል፣ ዛሬ ታዲያ ሕውሃት ኢህአዲግ በየትኛው የግዛት ውል ነው ለመርጋት የፈለገው ? ይህ ደግሞ ላሁኑ የድንበር ግጭት ከራሣችን አልፈን ለተተኪው ትውልድ እንዳናወርስ መፍትሄዎችን መቋጨትና ለጉዳዩ ባለቤት ለሆኑት የኢትዮጵያና የኤርትራ ሕዝብ ግልፅ መሆን አለበት በዚህም ሰላምና መረጋጋት ለመጨረሻ ጊዜ ሊረጋገጥ ይችላል።</p>

<p>ቸር ይግጠመን</p>


</body>
</html>
