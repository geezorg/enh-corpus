<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ከልደታ የተወሰዱት ቅርሳ ቅርሶች የደረሱበት ጠፋ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ከልደታ የተወሰዱት ቅርሳ ቅርሶች የደረሱበት ጠፋ</h1>

<h2 class="align-center">አንድ ጽላት በፖሊስ ቁጥጥር ሥር ውሏል</h2>


<p>ከማህደረ ስብሐት ቅድስት ልደታ ለማርያም ቤተ-ክርስቲያን በተለያዩ ጊዜያት የደብሩን ዕቃ ቤት በማስገደድና በማስፈራራት በጽ/ቤቱ ኃላፊዎች በኩል የተወሰዱት ብርቅዬ ቅርሳ ቅርስ የደረሱበት መጥፋቱ ተገለፀ። ከእነዚህ ውድና ብርቅ ቅርሶች መካከል ፤ የወርቅ ካባዎች ፣ የብር ፅናጽሎች ፣ የብር መቋሚያዎች ፣ የብራና ስንክሳር እንደሚገኙበትና</p>

<p>ለደብሩ ጽሐፊ ዲያቆን ፍሥሐ ኪዱነ ቃል ሠርግ በሚል የተወሰዱ በርካታ ውድና ዘመናዊ የሆኑ ምንጣፎችም በዚያው ከቀሩ ዘመን ያለፋቸው መሆኑን ከስፍራው የደረሰን ዘገባ አመልክቷል።</p>

<p>በደብሩ ውስጥ የተፈጸሙት ሕገ ወጥ ድርጊቶችና ዝርፊያዎች በአሁኑ ሰዓት እየተጋለጡ የሚገኙ መሆናቸውን የገለፀው ዘገባ ፣ በዚሁ አሳፋሪ ተግባር ውስጥ ጸሐፊውንና «ቁጥጥር ተብዬውን» ጨምሮ በገንዘብ ነክ ዙሪያ የሚገኙት ክፍሎች በግምባር ቀደም ሳይዘፈቁበት እንደማይቀሩ ሥጋት ብቻ ሳይሆን በእርግጠኛነት እየተነገረ መሆኑን አስገንዝቧል።</p>

<p>ከልጅነት ሕይወታቸው ጀምሮ ለጋብቻ እስከደረሱበት ጊዜ ድረስ በልደታ ቤተ-ክርስቲያን አጥቢያ ካደጉት ባልና ሚስት «የጋብቻ ካርድ ዋጋ» በሚል ብር 3, 000 (3ሺህ) በሕገ ወጥ መንገድ የተመነተፈውና የባልና ሚስቱ ውጭ ሐገር የመሄድ እድላቸው የተበላሸባቸው፣ በአጠቃላይ ቃላት የማይገኝለት የዝርፊያ ተግባር የተፈጸመው በዚሁ ደብር እንደሆነ ነው ዘገባው ያስረዱው። ባልና ሚስቱ «ካሳደገችን፣ ከተጋባንባት ቤተ-ክርስቲያን የጋብቻ ካርድ መውሰድ አለብን» ብለው ወደ ቤተ-ክርስቲያን በሄዱ ኃላፊነት በተሰጣቸው ሰዎች ዘንድ እንዲህ ዓይነቱ አስነዋሪና የቆሸሸ ሥራ ተሠርቶ በመገኘቱ «ጉድ» የሚያሰኝ ሆኗል። ባልና ሚስቱ ግን የደረሰባቸውን በደል በመዘርዘር ቤተ-ክርስቲያን የሞራል ካሳ እንድትክሳቸው ያለአግባብ የተወሰደባቸው ገንዘብ እንዲመለስላቸው እየጠየቁ ጸሐፊው ፈጽሟል በተባለው ሕገ ወጥ ድርጊት ዘብጥያ ወርዶ ከሰነበተ በኋላ ድንጋጤውና የቆየ በሽታቸው ተዱምረው ሕመሙ ሲፀናበት የዋስ መብቱ ተጠብቆ ከእሥር ቤት እንደወጣ ለማወቅ ተችሏል። በፍ/ቤት እጅግ ብዛት ያለው ክስ እንዱለበት የሚነገርለት ጸሐፊው ሰሞኑን ፖሊስ ጣቢያ ታሥረው በሰነበቱበት ወቅት ሲወጣም ሲገባም «ሌባ! ሌባ!» የሚል የአካባቢው ነዋሪዎች ድምፅ ተበራክቶ እንደነበር ተያይዞ የመጣው ዜና ያመለክታል።</p>

<p>ጸሐፊው በሕመም ምክንያት ወደ ቢሮ መግባቱን ካቆመ ረጅም ጊዜ ያደረገ መሆኑን የገለጸው ዘገባ፣ የሀገረ ስብከቱ ጽ/ቤት በቁጥር 8030/28/91 ሐምሌ 23 ቀን 1991 ማህተሙን እንዲያስረክብ ደብዱቤ ቢጽፍም አሻፈረኝ በማለቱ ሌላ አዲስ ማህተም እንዲቀረጽ መደረጉን አውስቷል። በገንዘብና ንብረት ላይ ከፍተኛ ብክነት እንደተደረገ እየተጋለጠ በመምጣቱ ምክንያት አስፈላጊውን ማጣራት ለማድረግ ይመለከታቸዋል የተባሉ ፣ ሰነድ የሚገኙባቸው ሁሉ ታሽገው እንደሚገኙም ተገልጿል።</p>

<p>«ኦዲት ይደረግ» የሚለው የአካባቢው ህዝበ ክርስቲያንና ማህበረ ካህናት ሙሉ ድምፅ ሲሆን፣ «ኦዲት የሚደረገው በመንግስት ኦዲተሮች መሆን አለበት» የሚል አቋምም አለ።</p>

<p>ከጊዜ ወደ ጊዜ እየተባባሰ ስለመጣው የልደታ ቤተ-ክርስቲያን ሀብትና ንብረት መባከንና የቆየ አስተዱደራዊ ብልሽት ምክንያት ጉዱዩን ወደ ሕግ ቦታ በማድረስና አስፈላጊው ክትትል በማድረግ ላይ በሚገኙ የደብሩ አገል ጋይ ካህናት ላይ አደጋ ለማድረስ የጸሐፊው ቡድን የሆኑ ክፍሎች ሙከራ አድርገው የነበሩና አሁንም እንቅስቃሴ እንዱላቸው ተዘግቧል። የንብረትና የገንዘብ ብክነቱ በአዲሱ የሰበካ ጉባኤና አስተዱዱሪው በኩል የላቀ ቁጥጥር መደረግ ከተጀመረ ወዲህ ለማመን በሚያስቸግር ሁኔታ በአንድ ወር ብቻ ብር 280, 000 (ሁለት መቶ ሰማንያ ሺ) የገባበት ጊዜ መኖሩ ብዙዎቹን አስደንቋል።</p>

<p>በዝርፊያው የሚያገኙት ገንዘብ ያከተመባ ቸው ጸሐፊው መሆኑ ቡድኖቻቸው ግን ጥፋታቸውን አገር አውቆባቸው አልታየብንም፣ አልታወቀብንም ብለው የፈጸሙት እኩይ ተግባራቸው በአደባባይ ከወጣ በኋላ ያልሆነ የሐሰትና ሰንካላ ምክንያት በማቅረብ ጭራሹን ጉዱዩን ከማይመለከት ከመንግሥት ፖለቲካ ጋር በማገናኘት ውንጀላዎችን እያሴሩ እንደሚገኙ ሪፖርተራችን የሰበሰባቸው ዘገባዎች ያስረዱሉ።</p>

<p>ይህ በእንዲህ እንዱለ አንድ ጽላት በሽያጭ ድርድር ላይ እያለ በወረዱ 22 ፖሊስ ጣቢያ መያዙን ታውቋል። ጽላቱ ከየት እንደመጣ እስካሁን የታወቀ ነገር ባይኖርም፦ በልደታ ቤተ-ክርስቲያን ካህናት ጥቆማና በወረዱ 22 ፖሊስ አባላት ርብርብ ጽላቱም፣ ጽላቱን ይዘው የተገኙት ግለሰብም በወረዱ 22 ፖሊስ ቁጥጥር ሥር ሰንብተው ወደ ማዕከላዊ ፖሊስ ምርመራና ማስተባበሪያ ጽ/ቤት መሄዱቸውን ከስፍራው የመጣው የዜና ዘገባ አስረድቷል።</p>

<p>ይህ ዜና እስከተጠናቀረበት ቀንና ሰዓት ድረስ ወደ ማዕከላዊ ስለሄደው ጽላት ውጤቱ ምን ላይ እንደደረሰ የታወቀ ነገር የለም። ሆኖም ጽላቱን በ70 (ሰባ) ብር ሊሸጥ ስምምነት ላይ ደርሶ እንደነበረ የተነገረለት ግለሰብ እጅ ከፍንጅ ተይዞ በመቀፍደዱ ታዛቢዎች ታሪካዊ ሥራ ብለውታል።</p>


</body>
</html>
