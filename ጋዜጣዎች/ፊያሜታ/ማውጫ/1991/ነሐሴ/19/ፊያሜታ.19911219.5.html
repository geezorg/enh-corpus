<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ፊያሜታ ጋዜጣ የተከሰሰችው በሁለቱ ፐሬዝዱንቶች ሳቢያ መሆኑ ታወቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ፊያሜታ ጋዜጣ የተከሰሰችው በሁለቱ ፕሬዝዳንቶች ሳቢያ መሆኑ ታወቀ</h1>

<h3 class="align-center">1ኛ ክስ የሃገሪቱን ኘሬዝዱንት የዶ/ር ነጋሶ ጊዱዱን ክብር ነክታችኋል</h3>


<h3 class="align-center">2ኛ ክስ የመዐህድ ተ/ፕሬዝዳንትን የበሰበሰ እንቁላል ብላችኋል</h3>


<p>በፊያሜታ ጋዜጣ ላይ በተደጋጋሚ እየተሰነዘረ ያለው ክስ እንደቀጠለ ነው። እስካሁን ድረስ በፕሬስ ታሪክ ውስጥ ታይቶና ተሰምቶ በማይታወቅ ሁኔታ አስራ አንድ ክሶች የተመሰረተ መሆኑ ሲታወስ ፤ አሁን በቅርቡ ደግሞ በሁለቱ ኘሬዝዱንቶች ክስ ሳቢያ በፊያሜታ ጋዜጣ ዋና አዘጋጅ ላይ ተጨማሪ ውንጀላ ተካሂዷል። ይህ ደግሞ አጠቃላዩን ክስ ወደ አስራ ሶስት ከፍ አድርጎታል።</p>

<p>ይህ ዓይነቱ የክስ ብዛት እስካሁን ያልታየ ሲሆን በመንግስት በኩል እየተወሰደ ያለውም እርምጃ የጋዜጣውን ህልውና ለማጥፋት ሆን ተብሎ የሚፈፀም ተግባር አስመስሎታል። እስካሁንም ድረስ ከፍተኛ የመንግስት ባለስለጣናት (ሚንስትሮችን ጨምሮ) የክልል ኘሬዘዱንት ፣ የመዐህድ ተቀዱሚ ኘሬዘዱንት ፣ የሃገሪቱ ኘሬዘዱንት፣ የሃይማኖት መሪ ፓትሪያርክና ፖሊስ ኰሌጅ ስምና ክብር ተነክቷል ከሚሉት ክሶች ጀምሮ ህዝቡን አነሳስቷል... ህዝብ በመንግስት ላይ እምነት እንዲያጣ አድርጓል ... የህዝቡን ህሊና የሚያናውጥ ዜና አቅርቧል፤ የሚሉና ተመሳሳይ ክሶች በጋዜጣው አዘጋጅ ላይ ተመስርተዋል።</p>

<p>የጋዜጣው አዘጋጅ ከላይ በተጠቀሱት ክሶች ሳቢያ ከወረዱ ፖሊስ ጣቢያ ጀምሮ እስከ አዋሳ ድረስ ተወስዶ የእስር እና የልዩ ልዩ ቅጣቶች ገፈት ቀማሽ ሆኗል።</p>

<p>አቃቤ ህግ በሚያቀርባቸው ክሶችም ላይ ዋና አዘጋጁ ህዝቡ በመንግስት ላይ እምነት እንዲያጣ አድርጓል ወይም የሃሰት ዜና አሰራጭቷል ይበል እንጂ፤ ይህ ስለመሆኑ አንዱችም የሰው መረጃ አላቀረበም። የተሰራጨው ዜና ሃሰት ስለመሆኑ ወይም የህዝብን እምነት ስለማናወጡ ተጨባጭ መረጃ በፍርድ ቤት አልታየም። ይህ ዓይነቱ የአቃቤ ህግ ክስ አግባብ አለመሆኑንና ፍርድ ቤቱም ውድቅ እንዲያደርግ ዋና አዘጋጁ ጠይቆ አንድም ጊዜ አልተሳካም። ይህ አይነቱ አካሄድ ደግሞ የዋና አዘጋጁ መጨረሻ ምን ሊሆን እንደሚችል ከወዲሁ ግልፅ እየሆነ መጥቷል።</p>

<p>የጋዜጣው ዋና አዘጋጅ ባለፈው ሳምንት በተመሰረቱበት ሁለት ተጨማሪ ክሶች ምክንያት ፊያሜታ ጋዜጣ ከህትመት ውጪ እንዲሆን ውሳኔ ላይ የደረሰ ቢሆንም ፤ በፊያሜታ ጋዜጣ አንባቢዎች በነፃ ኘሬስ ቤተሰቦችና በተለይም በሌሎች የነፃ ኘሬስ ባልደረቦች ድጋፍና አበረታችነት ስራው ላልተወሰነ ጊዜ እንዲቀጥል ወስኗል።</p>

<p>የዚህ ጋዜጣ ሪፖርተር ከዋና አዘጋጁ ከአቶ ዱዊት ከበደ ጋር ተነጋግሮ ይህን ምላሽ አግኝቷል «...የተነሳንበት ዓላማ ከሞላ ጎደል ግቡን መትቷል። ነፃ ኘሬስ፣ በነፃ መንፈስ በህዝቡ ውስጥ እንዲሰርፅ የማድረግ ህልማችን በተወሰነ ደረጃ ተሳክቷል። እኛ ነፃውን ኘሬስ የተቀላቀልነው የድርሻችንን መስዋዕትነት ለመክፈል ነው። ይህን መስዋዕትነት ደግሞ ከሚገባው በላይ ከፍለናል።... የኛ ወንድሞችና አባቶች ስለነፃነታችን ተንገላተዋል ፣ ሞተዋል። እኛም ሰለልጆቻችን ነፃነት በበቂ መጠን ታግለናል። የኛ የምንጊዜም ጥረት እስራቱም ሆነ እንግልቱ በእኛ ትውልድ እንዲያበቃ ነው። መጪው ትውልድ ዱግም ስለነፃነት እንዲሞትና እንዲሠቃይ አያስፈልግም... እኛም መጪውን ስለነፃነትና ትውልድ ለመታገል ትንሽ ትንሽ እየሞትን ነው... ይህ ዓላማችን በመሳካቱ ደግሞ ደስተኞች ነን።» ብሏል።</p>

<p>ዋና አዘጋጁ የሃገሪቱን ኘሬዘዱንት በቦሌ ቢጫ ታክሲ በመመሰሉና የቀኛዝማቹን ክብር ነክቷል በሚለው ክስ በማዕከላዊ ወንጀል ምርመራ ጽ/ቤት ተገኝቶ ቃሉን ሰጥቶ እና የአስር ሺህ ብር ዋስ ጠርቶ መፈታቱታውቋል።</p>


</body>
</html>
