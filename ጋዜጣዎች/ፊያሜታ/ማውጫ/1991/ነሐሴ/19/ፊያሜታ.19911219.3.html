<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ቤተ-ክህነት በአለቃ አያሌው ላይ መግለጫ አወጣች!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ቤተ-ክህነት በአለቃ አያሌው ላይ መግለጫ አወጣች!</h1>


<p>ሁከትና ብጥብጥ እያየለባት እንደምትገኝ የሚነገረው ቤተ-ክህነት የሊቃውንት ጉባኤ ዋና ሰብሳቢ የሆኑትን አለቃ አያሌው ታምሩን በመወረፍና «ክህነት ሳይኖር ውግዘት?» በማለት በያዝነው ወር መግለጫ አወጣች። አለቃም በበኩላቸው መግለጫውን «ባዶ» ሲሉ አፀፌታዊ ምላሽ ሰጥተውበታል።</p>

<p>በጾመ ፍልሰታው ካህናትና መዕመናን በጾም፣ በጸሎት ተወስነው በሱባኤ ፈጣሪያቸውን በሚለምኑበት ወቅት ቤተ-ክህነቷ ያወጣችውን በስድብ የታጀበ መግለጫ የተመለከቱ ካህናትና ምዕመናንን ሁሉ መግለጫው ከልብ ያሳዘናቸው እንደሆነ ከየአቅጣጫው የሚሠነዘሩ አስተያየቶች ይጠቁማሉ። የቤተ-ክህነት ልሳን በሆነውና «ዜና ቤተ-ክርስቲያን» በተሰኘው ጋዜጣ ታትሞ ነሐሴ 7 ቀን ፣ 1991 ዓ.ም «ከጠቅላይ ቤተ-ክህነት ጽ/ቤት የተሰጠ መግለጫ» በሚል አለቃ አያሌውን ተራ በሆኑ የስድብ ቃላት አብልጥሏቸዋል፡መግለጫው።</p>

<p>አዛውንቱንና በቤተ-ክርስቲያኗ ለ50 ዓመታት ያገለገሉትን «ሊቅ» አያሌው ታምሩ «አንተ» በማለት የኰነናቸው መግለጫ፣ ቤተ-ክህነቷን ለትዝብት የሚዱርግ፣ ኃላፊዎቹ በአለቃ አያሌው ላይ ያላቸውን ጥላቻ ዱግም ያንፀባረቁበትና ቤተ-ክርስቲያኗ አሁንም እንዱለፉት ዓመታት በቀጣይነት እንድትበጣበጥ በር የሚከፍት መሆኑን የሚያመለክት ነው፤ መግለጫው።</p>

<p>ሐምሌ 5 ቀን 1991 ዓ.ም. የተሾሙትን ኤጲስ ቆጶሳት አስመልክተው አለቃ አያሌው «ታይም» በተ ባለ ነፃ (የግል) ጋዜጣ ያስተላለፉትን «ኤጲስ ቆጶሳቱ እሁድ ቀን መሾም ሲገባቸው ሰኞ መሾማቸው ቀኖና ቤተ-ክርስቲያንን የጣሰ ነው።» የሚል መልዕክት፣ በመኰነን እና በመንቀፍ ነው መግለጫው የወጣው። የአለቃ አያሌው መልዕክት ሲመተ ጵጵስናው እሁድ መሆን አለበት የሚል ሲሆን ቤተ-ክህነት ያወጣችው መግለጫ ግን «ከኤጲስ ቆጶስነት እስከ ፓትርያርክነት ያለው ማዕረግ ለቅዱሳን ሐዋርያት የተሰጠ በዕለተ እሁድ ሳይሆን በሌላ ቀን ነው።» ሲል ቀደምቶቹ ሐዋርያት ጳጳሳትም ፓትርያርኮችም እንደነበሩ ገልጿል።</p>

<p><span class="underline">በመያያዝም፦</span> «እስከ ፓትርያርክነት ያለው ማዕረገ ሢመት የተፈጸመው በዕለተ ዕርገት ነው። ዕርገቱም በዕለተ ሐሙስ ነበር... ጌታችን በዕለተ እሁድ ቅስናን እንደሰጠ በሌላውም ቀን ጵጵስናን ሾሞ አል።» ሲል መግለጫው የአለቃ አያሌውን መልእ ክት አጥላልቷል። የመግለጫው ቃላት አጠቃቀም በእጅጉ ተራ አስነዋሪና ከቤተ-ክርስቲያን አንደበት የማይጠበቅ መሆኑን ከጥቂት ሰዎች በስተቀር በርካታው የቤተ-ክህነት ሠራተኛ እንደተፀየፈው ነው ተያይዞ የመጣው ዜና ያመለከተው።</p>

<p>«መግለጫው ትምህርትና እርማት የሚስገኝ ሳይሆን በቤተ-ክርስቲያኗ ውስጥ ያለውን የቆየ ችግር የሚያሳፋ፣ ብሎም ሐዋርያት (የጌታ ደቀመዛሙርት) ጳጳሳት ነበሩ፣ ፓትርያርኮችም ነበሩ፤ ብሎ ማለት መግለጫውን ለትዝብት የሚደረግ ነው።» የሚሉም አሉ።</p>

<p>ከቤተ-ክርስቲያኗ ሁከትና ብጥብጥ ሌላ በመንፈዊ ክንዋኔዎቿ ወደ ኋላ እየተራመደች እንደሆነም ለቤተ-ክርስቲያኗ የመቆርቆር አዝማሚያ ያላቸው ወገኖች ይናገራሉ። ሌላው ቀርቶ ይላሉ እነዚህ ወገኖች፤ «ሌላው ቀርቶ ይህ በስድብ ቃላት የተከበበው የነሐሴ ወር፣ 91 ዜና ቤተ-ክርስቲያን ይዞ ያወጣቸው ዜናዎች በሰኔና በሐምሌ መጀመሪያ ላይ የተፈጸሙ፣ ብዙ ጊዜ ተጽፈውና ተነበው ያለፉ መሆናቸውን አውስተው፣ አንዲት አንጋፋና ጥንታዊት የሆነች ቤተ-ክርስቲያን አዱዲስ ተግባራት የምትላቸውን በወቅቱ በዜና ቤተ-ክርስቲያን አለመቅረቧ ራሷ፤ ሰው ያጣች መሆኗን የሚያመለክት ነው ብለዋል።</p>

<p>በአሁኑ ጊዜ ብዙ አዱዲስ እምነቶች በየሳምንቱና ከዚያም ባነሰ ጊዜ ጋዜጦችንና መጽሔቶች በማተም፣ በየአቅጣጫው የመጻሕፍት መሸጫ መደብሮችን በማቋቋም እምነታቸው ሲያስፋፉ ቀደምቷ ቤተ-ክርስቲያን በየጊዜው የመሰዱደቢያ መድረክ መሆኗ አሳዛኝ ነው የሚሉት ጥቂት አይደሉም። በቤተ-ክርስቲያኗ ውስጥ በግል ጥረትና ፍላጐት የሚንቀሳቀስ አካል ቢኖር «ማህበረ ቅዱሳን ብቻ ነው» ሲሉ አድናቆታቸውን የቸሩ አንድ አስተያየት ሰጪም ነበሩ። ትናንትም ዛሬም አምናም ካች አምናም ቤተ-ክርስቲያኗ ከመናወጥ ድና ሰላምና አንድነት የማጣቷ ነገር ለሁሉም የህሊና ቁስል ሆኖባቸዋል። «ያልታደለች ቤተ-ከርስቲያን» ሲሉም የተሰማቸውን ኃዘን ገልፀዋል።</p>

<p>በቤተ-ክህነት በኩል በወጣው መግለጫ አለቃም አፀፌታዊ ምላሽ ሲሰጡ፦ ከአምሳ አመት በላይ ቤተ-ክርስቲያኗን በሚገባ ያገለገሉ፣ ለቤተ-ክርስቲያንና ለምዕመናን እንግዱ ያልሆኑ፣ የእምነቷን ሁለንተናዊ ስርዓት ጠንቅቀው የሚያውቁ፣ መስራት የሚገባቸውን የሰሩ መሆናቸውን ጠቅሰው ከቤተ-ክህነት የተሰጠውን መግለጫም ከመጽሐፍ ቅዱሳዊ ቃል ጋር በማነፃፀር ከሐቅ የራቀ መሆኑን ገልፀዋል።</p>

<p>«የሰኞይቱ በለስና በረከቷ» በሚል ርዕስ በግል ጋዜጣ በሰጡት አፀፌታዊ ምላሽ፣ ለመረዱት እንደተቻለው የቤተ-ክህነቱ መግለጫ እንደሚለው ከሆነ ግን ቤተ-ክርስቲያኗ በመንፈሳዊ እውቀት ያደጉ ባለ ሙያዎች እንደሌሏት የሚያመ ለክት ነው። በአለቃ አያሌው ላይ የተጻፈውም አራምባና ቆቦ እንደሆነ ነው ባለ ሙያ የሃይማኖት ሰዎች አስተያየታቸውን የሰጡት።</p>

<p>በመግለጫው ላይ ስለጳጳሳት ምርጫ ቤተ-ክህነት የጠቀሰቻቸውን መጽሐፍ ቅዱሳዊ ጥቅሶች ሁሉ ምንም የማይገጣጠሙ «ባዶና ተልባ» ሲሉ አለቃ ከመንቀፋቸውም በላይ፣ ትክክለኛ የሆነውን ማስረጃ በመጥቀስ አብራርተዋል በምላሻቸው። አለቃ አያሌው በሊቅነታቸው የሚታወቁ ብቻ ሳይሆኑ እውቀታቸውንና የቤተ-ክርስቲያኗን ቀናና ስርዓት በጥሩ ሁኔታ መግለፅ የሚችሉ እውነተኛ ባለ ሙያ፣ እግዚአብሔር የቀባቸው እንደሆኑ ብዙዎቹ ይስማሙበታል።</p>

<p>በመሆኑም የቤተ-ክህነቱ መግለጫ የጳጳሳት ሹመት እሁድ መሆን እንደሌለበት ሲጠቅስ፣ አለቃ አያሌው ግን «ኤጲስ ቆጶሳት በዕለት እሁድ ይሾም ምርጫውም በዕለተ እሁድ ይፈፀም። ሲሉ ሐዋርያት በዲድስቅልያ አንቀጽ 37 ሊቃውንት በፍትሕ መንፈሳዊ አንቀጽ 5 ጽፈዋል አዘዋል።» ሲሉ ሰልፍ የማድርግ ተጨባጭና መሰረታዊ ማስረጃ አስቀምጠዋል። በርካታ አስተያየት ሰጪዎች እንደሚሉት ደግሞ ቤተ-ክህነቶች በአለቃ አያሌው ላይ ያላቸውን ጥላቻ ለማክረር የሚደረጉት ጥረት እንጂ ቤተ- ክርስቲያኗ ሁለ ገብ ባለሙያ ካሁን በፊትም ከእንግዲህ በኋላም እንደ አለቃ አያሌው ዓይነት አልነበራትም አይኖራትም ይላሉ።</p>


</body>
</html>
