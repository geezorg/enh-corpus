<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኤርትራ የድንበር ከተማዋን በማውደሟ ኢትዮጵያ ከሠሠች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ኤርትራ የድንበር ከተማዋን በማውደሟ ኢትዮጵያ ከሠሠች</h1>


<p>የኤርትራ መንግሥት ባለፈው ቅዱሜ ቡልዶዘሮችን ወደ ዛልአምበሳ ከተማ በማስገባት ከተማዋን ለማፈራረስና ህዝቡን ከቤት ንብረቱ ለማፈናቀል እቅድ እንዱለው የኢትዮጵያ መንግሥት ቃል አቀባይ ጽ/ቤት በመግለጽ የኤርትራን መንግሥት ከሷል።</p>

<p>መግለጫው ከዚህ በተጨማሪ ከቀናት በፊት በዛል አምበሳ ከሚገኙ በርካታ ቤቶች ላይ የኤርትራ ወታደሮች ቆርቆሯቸውን እየነቀሉ መውሰዱቸውንም አመልክቷል።</p>

<p>የኤርትራ መንግሥት ዓላማ ወደፊት በግልጽ የሚጋለጥ መሆኑን ያመለከተው የመንግሥት ቃል አቀባይ ጽ/ቤት መግለጫ በተጨማሪ በሠጠው ዝርዝር አንድ ነገር ግን በእርግጠኛነት መታቀዱን አመልክቷል። ይኸውም የኤርትራው ኘሬዚዱነት በኢትዮጵያ ስቪል ነዋሪዎች ከፍተኛ መፈናቀል እንዲደርስ ለማድረግ ቆርጠው የተነሡ መሆናቸውን እንደሚያሳይ ሳይጠቅስ አላለፈም።</p>

<p>በሌላ በኩል ዛልአምበሳ ውስጥ የሚኖሩት ነዋሪዎች በተደጋጋሚ ባቀረቡት አቤቱታ የኤርትራ ወታደሮች ሃብትና ንብረታቸውን ከመዝረፋቸውም ሌላ ቤተክርስቲያናትን ያቃጠሉና ታሪካዊ ቅርሶችን የዘረፉ መሆናቸውን አመልክተዋል።</p>

<p>ከዚህም በተጨማሪ የኤርትራ ወታደሮች በዛል አምበሳ የሚገኙ የጤናና የትምህርት ተቋማትን ማውደማቸውንም ጨምረው አሳውቀዋል።</p>

<p>የዛልአምበሳ ከተማ ከአዲግራት ከተማ በስተሰሜን 37 ኪ/ሜትር ላይ ስትሆን የኢትዮጵያና የኤርትራ ወታደሮች በ300 ሜትር ርቀት ልዩነት ተፋጠው የሚገኙባት ወሳኝ ነጥብ መሆኗን ፓና የዜና አውታር ዘግቧል።</p>


</body>
</html>
