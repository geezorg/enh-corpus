<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በዲያብሎስ ማምለክ በኬንያ መስፋፋቱን አንድ ኦፊሴላዊ ዘገባ አሳወቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">በዲያብሎስ ማምለክ በኬንያ መስፋፋቱን አንድ ኦፊሴላዊ ዘገባ አሳወቀ</h1>


<p>በኬንያ የዲያቢሎስ አምልኮ ሰርጎ መግባቱንና በርካታ የአገሪቱን ዜጎች እያበላሸና ህብረተሰቡንም እያሳቀቀ መሆኑን በማመልከት እ.ኤ.አ በ1995 ዓ.ም ጉዱዩ ባሰባቸው የሃይማኖት መሪዎች ለኬንያው ፕሬዚዱንት ለዱንኤል አራፍሞይ ቀርቦ አንድ አጣሪ ኮሚሽን ተቋቁሞ ለረጅም ጊዜ ሲያጠና ከቆየ በኋላ የሚከተለውን ዘግናኝ ሪፖርት ለፕሬዚዱንቱ ያቀረበ መሆኑን የአገሪቱ ጋዜጣ ዴይሊ ኔሽን ኦገስት 4ቀን1999 ዓ.ም ባወጣው እትሙ ዘግቧል።</p>

<p>ይህ በቅርቡ የወጣው ሪፖርት ለሃይማኖት ድርጅቶች የተላለፈ ሲሆን ለህዝብ ግን ግልጽ አልነበረም። የኮሚሽኑ ዘገባ የሚጀምረው ይህ በዱቢሎስ የማምለኩ ተግባር ኬንያ ውስጥ መስፋፋቱን በመግለጥ ነው።</p>

<p>ዘገባው በማያያዝ ይህ አምልኮ ወደ ትምህርት ቤቶች ቤተክርስቲያኖችና መንግስት መስሪያቤቶች ድረስ በመዝለቅ ስር እየሰደደ መሄዱን ያመለክታል። ከዚህም ሌላ አንድ ረዱት ምኒስትርና ባለቤታቸው የታወቁ የሰይጣን ሃይማኖት ተከታይ እንደሆኑ ያጋልጣል።</p>

<p>የኮሚሽኑ ዘገባ ስለአምልኮው ዝርዝር ሁኔታ ሲያብራራም በአምልኮው ስነ-ስርዓት ወቅት በቦታው እባቦች የሚገኙ መሆናቸውን በመግለጥ የሰይጣን አምላኪዎቹ በስነ-ስርዓቱ ወቅት የሰው ደም እንደሚጠጡ የሰው ስጋ እንደሚበሉና ለሰይጣን ሰው እንደሚሰዉም ያጋልጣል። ዘገባው ከዚሁ ጋር አስገድዶ መድፈር በተለይም ለአካለ መጠን ያልደረሱ ህፃናትን ማበላሸት የተለመደ ተግባር እንደሆነ አመልክቷል።</p>

<p>የተቋቋመው ኮሚሽን የምርመራ ስራውን ለማድረግ በተሰማራባቸው ክፍለ አገሮች ሁሉ ለዚህ ወንጀል ተጠያቂው ፍሪማሰን የተባለው ድርጅት እንደሆነም የሚያሳይ ክሶችንም ተቀብሏል።</p>

<p>የኮሚሽኑ ዘገባ ምርመራውን ባከናወነባቸው ስፍራዎች ሁሉ ማስረጃዎችን ከሰጡት መካከል ከፍተኛ የመንግስት ሹማምንት፣ የትምህርትቤቶች ርዕሳነ-መምህራን የፖለቲካ ሰዎችና የሃይማኖት መሪዎች መሆናቸውን ገልጧል።</p>

<p>ለኮሚሽኑ ምስክርነታቸውን የሰጡት ሰዎች የፍሪማሰን ድርጅት በዚህ በዲያቢሎስ አምልኮ ስራ እጁ የተነከረ መሆኑን ከማመልከታቸውም ሌላ የድርጅቱ አባላት ለበጎ አድራጎት ስራ ከፍተኛ ስራን እንደሚሰሩ አመልክተው ሆኖም ሌሊት በጨለማ ራቁታቸውን የሚፀልዩ የሰው ደም የሚጠጡና የሰው ስጋ የሚበሉ መሆናቸውን እንዱጋለጡ ዘገባው ይዘረዝራል።</p>

<p>በመጨረሻም የኮሚሽኑ ዘገባ ሲያጠቃልል እነዚህን የዲያቢሎስ አምላኪያን ልዩ ልዩ ወንጀሎች ተከታትሎ ለማጋለጥ እንዲቻል አንድ ልዩ የፖሊስ ቡድን ሊቋቋም እንደሚገባው ለመንግስት ሃሳብ በማቅረብ ያጠቃለለ መሆኑን ዴይሊኔሽን ገልጧል።</p>


</body>
</html>
