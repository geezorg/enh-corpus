<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሻዕቢያ ሠራዊት ከፍተኛ የማጥቃት ዝግጅቱን እያጣደፈ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">የሻዕቢያ ሠራዊት ከፍተኛ የማጥቃት ዝግጅቱን እያጣደፈ ነው</h1>

<p class="align-right">ሪፖርታዥ</p>


<h3 class="align-center">የግንባሩ ሁኔታ</h3>


<p>ባለፈው ሰኔ ወር ላይ የኤርትራ መንግስት ከፍተኛ የተባለለትና የማጥቃት ዝግጅት አድርጐ ሙከራውን በማድረግ ከከሸፈበት በኋላ በአልጀርስ የተደረሰበትን ስምምነት ሙሉ ለሙሉ ተቀብያለሁ በማለት በተደጋጋሚ መግለጡ ይታወሳል።</p>

<p>ሆኖም አለም አቀፉን ህብረተሰብ ጊዜ ለማግኘት ሲል ብቻ ሲያሞኝ የቆየው የሻዕቢያ መንግሥት አሁንም ከፍተኛ የተባለለትን የማጥቃት ዝግጅት በማድረግ ላይ እንደሚገኝ የዲኘሎማቲክ ምንጮች ይናገራሉ።</p>

<p>የኤርትራ መንግሥት ቀደም ሲል ያሰገባቸውን የ9ኛ ዙር ብሔራዊ ውትድርና ምልምሎችን አሠልጥኖ ካስወጣ በኋላ አሁን የ10ኛውን ዙር ለውጊያ ለማድረስ ስልጠናውን በማጧጧፍ ላይ እንደሚገኝም እነዚሁ ምንጮች ገልጠዋል፡</p>

<p>አንደተለመደው ሁሉ የኤርትራ መንግሥት የሠላም ሃሳቡን ተቀብያለሁ በማለት ለጊዜው ያደናግር እንጂ ወታደራዊ ዝግጅቱን ካጠናቀቀ በኋላ አንድ የመጨረሻና ወሳኝ ነው የሚለውን ማጥቃት እንደሚሠነዝር ወታደራዊ ኤክስፐርቶች ግምት አላቸው።</p>

<p>በሌላ በኩል የኤርትራ መንግሥት አልጀርስ ላይ የተደረሠበት የሠላም እቅዱን ማስፈጸሚያ ሃሳብ ከልብ ይቀበለዋል የሚል ዕምነት ያሳደረባት ኢትዮጵያም ይህንኑ የሻዕቢያ መንግሥት ተንኮል ቀደም ብላ ስለደረሠችበት በሻዕቢያ በኩል ሊሠነዘር የሚችለውን ማጥቃት የመከላከያ ሠራዊቷ ከፍተኛ ወታደራዊ ዝግጅቱን አጠናቆ በተጠንቀቅ ላይ እንደሚገኝ አስታውቃለች።</p>


<h3 class="align-center">የሠላሙ ሂደት ሁኔታ</h3>


<p>ኢትዮጵያ አልጀርስ ላይ በአፍሪካ አንድነት ድርጅት የኤክስፐርቶች ቡድን በተነደፈው የሠላም ስምምነት የማስፈጸሚያ ስልቶች ቴክኒካዊ አካሄድ ላይ ማብራሪያ እንዲሠጣት የወቅቱ የአፍሪካ አንድነት ድርጅት ሊቀመንበርንና የአልጀሪያውን ኘሬዚዱንት አብዱል አዝ ቡተፍሊካን መጠየቋ የሚታወስ ነው።</p>

<p>በኢትዩጵያ ጥያቄ መሠረት የአልጀርያው ኘሬዚዱንት አብዱል አዚዝ ቡተፍሊካ በልዩ ልዑካቸው አህመድ ኡያህያ በሚመራ ቡድን ምላሹን አስይዘው ነሐሴ 16 ቀን 91 ዓ.ም ልከዋል።</p>

<p>አንዱንድ የዲፕሎማቲክ ምንጮች እንደገለጡት ከሆ ኢትዮጵያ ከጠየቀቻቸው የማብራሪያ ጥያቄዎች ከፊሎቹ መልስ ሲያገኙ ከፊሎቹ ግን አሁንም ምላሽ እንዱላገኙ ታውቋል።</p>

<p>ስምምነት ላይ ከተደረሰበቸው ነጥቦች አንዱ በሃይል የተያዙት በታዎች ወደ ቀድሞ አስተዱደራቸው ሲመለሱ ቀድሞ የነበረው የፀጥታ አስከባሪ ሚሊሺያ ሃይል ወደ አካባቢው እንዴት ነው የሚመለሰው የሚለው ጉዱይ ነው የሚለው መሆኑ ተገልጧል።</p>

<p>ለዚህም የተሰጠው ምላሽ የተያዙት ቦታዎች ወደቀድሞ አስተዱደራቸው ሲመለሱ ቀድሞ የነበረው የፀጥታ አስከባሪ ሚሊሺያ ኃይል ከነትጥቁ ወደ አካባቢው እንደሚመለስ ምላሽ ስለተገኘ ስምምነት ላይ መድረሱ ተጠቅሷል።</p>

<p>በሁለተኛ ደረጃ በአካባቢው የሰላም አስከባሪ ወታደራዊ ሃይል ይግባ የሚለው ነጥብ ጥያቄ አስነስቶ የነበረ መሆኑን የዲፕሎማቲክ ምንጮቹ ጠቅሰው ይህም ወታደራዊ ሃይል ሳይሆን የታዛቢነት ተልዕኮ ያለው የኤክስፖርቶች ቡድን እንዲተካ በመለወጡ ስምምነት ላይ መደረሱን አመልክተዋል።</p>

<p>የዲፕሎማቲክ ምንጮቹ ስምምነት ላይ ያልተደረሰባቸውና ዕልባት ካልተገኘላቸው ነጥቦች ውስጥ አንዱ የፀብ አጫሪነት ማቆም ስምምነትን በቅድሚያ ተፈራረሙ የሚለው ነጥብ መሆኑን ያመለክታሉ። ስለዚህ ነጥብ የኢዮጵያ መንግስት ያለው አቋም ሁለቱም ወገኖች ወታደሮቻቸውን ከየት አካባቢ እንደሚያስወጡ በውል ሳይታወቅ ስምምነት በቅድሚያ መፈረም የለበትም የሚል መሆኑ ተመልክቷል።</p>

<p>የኢትዮጵያ መንግስት ይህ አቢይ ጉዱይ በግልጽ ሳይቀመጥ አስቀድሞ መፈራረሙ በአፈፃፀም ላይ ሌሎች አጨቃጫቂ ችግሮችን ስለሚያስከትል በቅድሚያ ይህ መረጋገጥ አለበት የሚል አቋም እንደያዘም የዲፕሎማት ምንጮቹ ይገልጣሉ።</p>

<p>ከአልጀርያው ፕሬዚዱንት የማብራሪያውን ምላሽ ይዞ ኢትዮጵያ የገባው ቡድን ከኢትዮጵያ ባለስልጣኖች ጋር ለ4 ሰዓት የቆየ ውይይት አድርጎ እንዱጠናቀቀ ወደ ኤርትራ መጓዙም ታውቋል። ሆኖም ኤርትራ ውስጥ ከአስመራ ባለስልጣኖች ጋር ስለተነጋገረባቸው ጉዱዮች የተጋለጠ ነገር የለም ሆኖም የኤርትራው ፕሬዚዱንት ኢሳያስ አፈወርቂ ለወቅቱ የአፍሪካ አንድነት ድርጅት ሊቀመንበርና ለአልጄሪያው ፕሬዚዱንት ለአብዱል አዚዝ ቡቶፍለኪ በላኩት ደብዱቤ የቀረበው የሰላም ሃሳብ እንቅፋት እየገጠመው ስለሆነ አንድ እርምጃ ካልተወሰደ ወደ ጦርነት ሊያመራ እንደሚችል ስጋታቸውን እንደገለጡም ተገልጧል። በአንዱንድ ወታደራዊ ጠበብቶች ለዚህ የተሰጠው ግምት ኢሳያስ ለሰላሙ ጥረት የተገዙ እንዱልሆኑና ወደ ጦርነት ዘለው እንደሚገቡ ነው።</p>


<h3 class="align-center">የዩ.ኤስ.አሜሪካ ባለስልጣናት አዲስ አበባ መግባት</h3>


<p>አልጀርስ የተነደፈውን የማስፈጸሚያ ስልት ከበስተጀርባ የሚመሩት የዩ.ኤስ አሜሪካ ፕሬዚዱንት ልዩ ልዑክ አንቶኒ ሌክ አንድ ቡድን በመምራት ሰሞኑን አዲስ አበባ መግባታቸው ታውቋል።</p>

<p>አንቶኒ ሌክ የአሜሪካ የውጪ ጉዱይ መስሪያ ቤት የአፍሪካ ጉዱዮች ረዱት ሃላፊ የሆኑትን ሚሱዛን ራይዝንና በሳቸው ስር የሚሰሩትን ሚስ ጌይል እስሚዝን አስከትለው አዲስ አበባ የገቡ ሲሆን ከኢትዮጵያው ጠቅላይ ምኒስትር ከአቶ መለስ ዜናዊ ጋር ለመነጋገርም ቀጠሮ የተያዘላቸው መሆኑን የአሜሪካ ሬዲዮ አመልክቷል።</p>

<p>የአሁኑ የአንቶኒ ሌክ ጉብኝት ኢትዮጵያ የአልጀርስ የማስፈጸሚያ ሃሳብ እንድትቀበል ግፊት ለማድረግ እንደሆነም ዘገባው ተበጨማሪ አመልክቷል።</p>


<h3 class="align-center">የወደፊቱ ሁኔታ </h3>


<p>የኤርትራ መንግስት በአሁኑ ጊዜ የሰላም ስምምነቱን ተቀብሎ ተግባራዊ ያደርጋል የሚባል አንድም ምልክት እንዱልታየበት የፖለቲካ ታዛቢዎች ይናገራሉ። ከዚህ ይልቅ የሻዕቢያ መንግስት ማጥቃት ለመሰንዘር ከፍተኛ ዝግጅት ያደረገ በመሆኑ ወደ ጦርነት ይሰለፋል የሚል ስጋት ስላለ በኢትዮጵያ በኩል ይህንኑ ለማኮላሸት ከፍተኛ ጥንቃቄ ሊደረግ እንደሚገባው ይናገራሉ።</p>


</body>
</html>
