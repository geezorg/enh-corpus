<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኤርትራ ከባድ ጥቃት ለማድረስ እየዋዛች ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ኤርትራ ከባድ ጥቃት ለማድረስ እየዋዛች ነው</h1>

<p class="align-right">ሪፖርታዥ</p>


<h3 class="align-center">የግንባሩ ሁኔታ</h3>


<p>የኤርትራው አመራር የአፍሪካ አንድነት ድርጅትን የማስማሚያ ሃሳብና የማስፈፀሚያ ስልቶች ተቀብያለሁ፣ ግን ኢትዮጵያ ቀደም ሲል ተቀብያለሁ ስትል ቆይታ አሁን አልቀበለውም ያለች በመሆኗ ጦርነቷ አይቀሬ ነው በማለት በአንድ በኩል ለወቅቱ የአፍሪካ አንድነት ድርጅት ሊቀመንበርና ለአልጀሪያው ፕሬዝዱንት ለአብዱል አዚዝ ቡተፍ ሊካ አንድ አቋራጭ መንገድ ይፈልግለት ሲሉ አሳስበው በሌላውና እውነተኛው በሆነው ገጽታቻው ህዝባቸው ለጦርነት እንዲነሳ ጥሪ ማቅረባቸው ይታወሳል።</p>

<p>ኢሳያስ ህዝባቸው ከኢትዮጵያ መጠነሰፊ ማጥቃት ራሱን እንዲከላከል ጥሪ አቅርበው ሳምንት እንኳን ሳይቆዩ በዛልአምበሳ ግንባር በእሳቸው አስተያየት የመጨረሻ ዕድል ይገኛል ባሉለት ሙከራ ከፍተኛ ማጥቃት ሰንዝረው ከሽፎባቸዋል።</p>

<p>ይህ የሚያሳየው በአሁኑ ጊዜ የሚደረገው የሰላም ጥረት በኤርትራውያኑ በኩል ተቀባይነት የማይኖረው መሆኑንና እነሱ ለችግሩ የራሳቸው መፍትሔ ይሆናል ብለው የሚገምቱት ጦርነት ብቻ መሆኑን ነው።</p>

<p>የኤርትራ መሪዎች የዲፕሎማሲው መንገድ ከጥንቱም ቢሆን የማይቀናቸው እሱም የማይፈልጋቸው በመሆኑ በጥሬ አመለካከታቸው ለሁሉ ነገር መፍትሔው ጦርነት ነው ብለው ስለሚያምኑና ሌላም አማራጭ ስለማያውቁ የኢትዮጵያና የኤርትራ ችግር በሰላማዊ መንገድ መፍትሔ ያገኛል ብሎ ከእንግዲህ መጓጓት ጠቀሜታ የለውም። ስለሆነም ኢትዮጵያ ለአንዴና ለመጨረሻ ችግሯን ለመፍታት ያላት አማራጭ በጦርነቱ ድል ለማድረግ በቆራጥነት መነሳትና ጠላቷን ድባቅ መምታት ነው።</p>

<p>ኢትዮጵያ በኤርትራ አሻጥረኛ አመራር ሳቢያ ከጀመረችው የልማት ዘመቻ ተቋርጣ ጦርነት መግባቷ ትልቅ ኪሳራ ቢሆንም በግዴታ ከገባችበት ጦርነት በአፋጣኝ በድል አድራጊነት ካልወጣች ደግሞ የባሰ የኪሳራ ኪሳራ ስለሚሆን በዚህ ወሳኝ ፍልሚያ በአጭር ጊዜ ውስጥ የኤርትራን ሃይል ድባቅ መትታና በአሸናፊነት መውጣት ያላት ብቸኛ አማራጭ ነው። ለዚህ ደግሞ የኢትዮጵያ ልጆች በህይወትም ሆነ በገንዘባቸው የተቻላቸውን ለማድረግ ቆርጠው የተነሱበት ጉዱይ መሆኑን በኢትዮጵያ አራቱም ማዕዘን ያለው ህዝብ የሚተነፍሰው አስተያየት ነው።</p>


<h3 class="align-center">የሰላሙ ሂደት</h3>


<p>ተጀምሮ የነበረው የሰላም ሂደት ተቋርጧል። ዩ.ኤስ.አሜሪካና ሌሎች ሃያላን መንግስታት የአፍሪካ አንድነት ድርጅት ያቀረበውን የሰላም እቅድና ይህንኑ ለማስፈጸም የወጣውን የማስፈፀሚያ ስልት በተግባር እንዲተረጎም ከፍተኛ ግፊት በኢትዮጵያ ላይ ለማሳደር ሞክረዋል።</p>

<p>ኢትዮጵያ ያለምንም ቅድመ ሁኔታ በተጠየቀችው መሰረት በመጀመሪያ የተኩስ ማቆምን አሜን ብላ እንድትፈርም ተፈልጎ ነበር። መፈለግም ብቻ ሳይሆን በማስፈራራት ተግባራዊ እንድታደርገው አንቶኒ ሌክና ሱዛን ራይዝ አዲስ አበባ ገብተው የኢትዮጵያን መሪዎች አነጋግረው ነበር። ሆኖም ኢትዮጵያ በቅድሚያ የኤርትራ ጦር የሚወጣባቸው ክልሎች እስካልታወቁ ድረስ አልቀበለውም በማለቷ ጥረታቸው ከሽፏል። ይህም የሰላሙ ጥረት የተሳካ እንዱይሆን ኤርትራ ሳትሆን በአሁኑ ጊዜ እንቅፋት የሆነችው ዩ.ኤስ። አሜሪካ መሆኗን ስሚያሳይ ኢትዮጵያ ከፍተኛ ጥንቃቄ ማድረግ እንዱለባትና ህዝቡም አለም አቀፍ ጠላቶቹን አውቆ መነሳት እንዱለበት ያለክታል።</p>


<h3 class="align-center">ልዩ ጥንቃቄ</h3>


<p>የሻዕቢያው አመራር ባለፈው ሳምንት በዛልአምበሳ ግንባር ከፍተኛ የማጥቃት ጥረት አድርጎ የከሸፈበት መሆኑ የሚታወቅ ነው። በእርግጥ በዚህ ግንባር የሚቃጣው ችግር በዚህ ይወሰናል ባይባልም ትልቅ ጥንቃቄ መደረግ ያለበት በምስራቁ ግንባር መሆኑን ለማሳሰብ እንወዱለን።</p>

<p>በምስራቁና በደቡብ ግንባር ዘልቀው ለመግባት የሚፈልጉ የሻዕቢያ ቅጥረኛ የሆኑት ፀረ- ኢትዮጵያ ሃይሎች በተለይ የኦሮሞ ነፃ አውጪ ድርጅት በሌላ በኩል ሰርጎ የገባ ስለሆነ በከፍተኛ ትኩረት በሚሰርጉባቸው አካባቢዎች መደረግ ይኖርበታል የሚል ግምት አለን።</p>


</body>
</html>

