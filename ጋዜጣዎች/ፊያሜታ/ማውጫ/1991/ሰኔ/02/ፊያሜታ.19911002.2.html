<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሻዕቢያን የእጅ አዙር ጥቃት መቆጣጠር ወሳኝ ይሆናል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">የሻዕቢያን የእጅ አዙር ጥቃት መቆጣጠር ወሳኝ ይሆናል</h1>

<h2 class="align-center">የግንባሩ ሁኔታና ዝግጅት</h2>

<p class="align-right">ሪፖርታዥ</p>


<p>በኢትዮ-ኤርትራ የውጊያ ግንባሮች በዚህ ሳምንት የጐላ እንቅስቃሴ አልተሠማም ሆኖም በሁለቱም ግንባሮች የሚገኙት ተከላካይ ሠራዊቶች በተጠንቀቅ በየምሽጋቸው በከፍተኛ ጥንቃቄ እየተጠባበቁ ነው።</p>

<p>በተለይም የኢትዮጵያ መንግሥት ዱር ድንበሩ በሠላማዊ መንገድ በኤርትራ በኩል ሊከበር ባለመቻሉ ኤርትራ መሬታችንን ይዛ መደራደር በመፈለጓ የወሠደው አቋም በሃይል ዱር ድንበሩን ማስከበር ስለሆነ ዝግጅቱ በከፍተኛ ደረጃ የተጠናቀቀ መሆኑን መሪዎቿ ገልጸዋል። በዚህም ምክንያት የመልሶ ማጥቃቱ በማንኛውም ቀንና ሰዓት ሊከፈት እንደሚችል ይገመታል።</p>


<h3 class="align-center">የሻዕቢያ ስውር ሴራዎች</h3>


<p>የሻዕቢያ አመራር በግንባር ያደረጋቸው ሙከራዎች ሁሉ በአሳፋሪ ሁኔታ ከከሸፈ ወዲህ በአሁኑ ጊዜ ኢትዮጵያን በተቃዋሚ ሃይሎች በደቡብና በምስራቅ ለማስመታት ከፍተኛ ዝግጅትና እንቅስቃሴ ሶማሊያ ውስጥ እያካሄደች ነው።</p>

<p>በሻዕቢያ ዋና አጋር በሁሴን አይዲድ አማካይነት የኢል ኢትሃድ አል ኢስላሚያ፣ የኦ.ነ.ግና። የአብነግ ፀረ- ኢትዮጵያ ሃይሎች ሶማሊያ ውስጥ እንዲሠባሠቡና ትጥቅ ተሠጥቷቸው እንቅስቃሴያቸውን በአንድ አመራር ስር በማድረስ በኢትዮጵያ ላየ ሽብር እንዲፈጥሩ ከፍተኛ ጥረት እየተደረገ ነው።</p>

<p>በቅርቡ ኬንያ ውስጥ የኦሮሞ ነጻነት ግንባር ታጣቂዎች በኢትዮጵያና በኬንያ የድንበር ከተማ በመሳቤት ሽብርና ሁከት ፈጥረው ብዙም ርቀት ሳይሄዱ በኬንያ መንግሥት አሠሳ የተወሰኑ አባሎቻቸው በቁጥጥር ስር ውለው የኬንያ መንግስት የእስራትና የገንዘብ ቅጣት ወስኖባቸዋል።</p>

<p>በዚህም የተነሳ ኢትዮጵያ የኬንያን ፀጥታ እንደምትናጋ አስመስለው ሁለቱን መንግስታት ለማጋጨት ሻዕቢያና ኦነግ ወጥነውት የነበረው ሴራ ከሽፏል።</p>

<p>ይህንንም አስመልክቶ የኬንያ መንግስት በዚህ የወንበዴዎች ሴራ ኢትዮጵያና ኬንያ የነበራቸውን መልካም ግንኙነት እንደማያበላሸው በመግለጽ የሻዕቢያንና የኦነግን እኩይ አላማ እርቃኑን አስቀርቶታል።ሰ</p>


<h3 class="align-center">የዲኘሎማቲክ ዘመቻ </h3>

<h4 class="align-center">ኤርትራ</h4>


<p>የኤርትራ መንግሥት ከመቼውም በበለጠ በአውሮፓ በአፍሪካና በመካከለኛው ምስራቅ ከፍተኛ የዲኘሎማቲክ ዘመቻ አካሂዷል።</p>

<p>በአሁኑ የዲኘሎማቲክ ዘመቻ ሻዕቢያ ከፍተኛ ጥረት ያደረገው የአፍሪካ አንድነት ድርጅትን ኢትዮጵያ አልቀበል ስላለች አለም አቀፉ ህብረተሰብ ጫና እንዲያደርግበት የዲኘሎማቲክ ድጋፍ ስጡን የሚል አቋም በማንፀባረቅ ነበር።</p>

<p>ኢትዮጵያ የሠላም እቅድን ተግባራዊ ለማድረግ በመጀመሪያ የኤርትራ ጦር መሬቴን ለቆ መውጣት አለበት። አለበለዚያ ግን ተኩስ ማቆምም ሆነ ድርድር የሚቻል አይሆንም የሚል አቋም መውሠዷ የሚታወቅ ነው። ኤርትራ ግን መሬቱን በእጇ እንደያዘች በቀጥታ ተኩሱ ቆሞ ድርድር ይካሄድ ባይ ናት።</p>

<p>ኤርትራ የሠው መሬት ይዛ ለመደራደር ያላትን አቋም በበርካታ አገሮች በዞሩት የልዑካን ቡድኖቿ አማካይነት ድጋፍን ለማግኘት ከፍተኛ የዲኘሎማቲክ ዘመቻ አካሂዱለች።</p>

<p>የኤርትራ የውጪ ጉዱይ ምኒስትር ባወጣው መግለጫም የልዑካን ቡድኖቹ ያደረጉት የዲኘሎማቲክ ዘመቻ ስኬታማ እንደነበርም አመልክቷል።</p>


<h3 class="align-center">ኢትዮጵያ</h3>


<p>ለ። በኢትዮጵያ የውጪ ጉዱይ ምኒስትር በአቶ ስዮም መስፍን የሚመራ አንድ ከፍተኛ የልዑካን ቡድን ወደ ኢራንና ኩዌት በመጓዝ ከሁለቱ አገሮች ጋር የጋራ ግንኙቶችን በተመለከተ ውይይት በማድረግ ከሁለቱም መንግስታት ጋር ከፍተኛ ስምምነት ላይ መድረሱ ታውቋል።</p>

<p>በዚህ የልዑካን ቡድን ጉዞም ስለኢትዮ-ኤርትራ የድንበር ጦርነት የልዑካን ቡድኑ ለሁለቱ አገሮች የኢትዮጵያ መንግሥትን አቋምና ችግሩን በሠላማዊ መንገድ ለመፍታት በኢትዮጵያ በኩል የተወሠደውን ጥረትና የኤርትራን እምቢተኛነት እንደገለጡም ግምት አለ። ስለኢትዮ ኤርትራ ጦርነት ሲነሳ በየአረብ አገሮች በአውሮፓና በአሜሪካ ወረራውን የፈፀመችው ኢትዮጵያ ናት የሚል የተሳሳተ ግንዛቤ በኤርትራ ዲኘሎማቶች የወሰዱ በመሆኑ በአሁኑ ሰዓት በየአቅጣጫው ያንን ፀረ- ኢትዮጵያ ግንዛቤ ማስለወጥ አስፈላጊ ሆኗል።</p>

<p>በውጪ በሚኖሩ ኢትዮጵያዊያን ዘንድ ተደጋግሞ እንደተገለጸው የኤርትራ መንግስት የሚያደርጋቸው የዲኘሎማቲክ ዘመቻ ከፍተኛና የማያቋርጥ በመሆኑ በኡትዮጵያ ላይ መጥፎ አመለካከት እንፈጠር ማድረጉንም በማመልከት በኢትዮጵያ በኩል ጥረቱ ደካማ መሆኑን አመልክተዋል።</p>


<h3 class="align-center">መወሰድ ያለበት እርምጃ</h3>


<p>ስለዚህ ይህ በኢትዮጵያ በኩል መደረግ ያለበት ዘመቻ በከፍተኛ ደረጃ ተጠናክሮ በማያቋርጥ መልኩ በየአቅጣጫው መቀጠል ይኖርበታል። በተለይ በኢትዮጵያ ላይ ጫና የሚፈጥሩ ሃይሎች ያሉት በአውሮፓና በአሜሪካ ስለሆነ በእነዚህ ሁለት አህጉራት ዘመቻችን በበለጠ እንዲጠናከር መደረግ አለበት እንላለን።</p>

<p>በቅርቡ በሶማሊያው የጦር አበጋዝ በሁሴን አይዲድ አማካይነት የአል-ኢትሃድ አል-ኢስላሚያ የኦሮሞ ነፃነት ግንባርና የኦ.ብ.ነ.ግ አባሎች ባይደዋ ውስጥ ከፍተኛ ስብሰባ እንደሚያደርጉ ታውቋል።</p>

<p>በዚህ ስብሰባ ላይም እነዚህን ሶስት ፀረ- ኢትዮጵያ ሃይሎች በአንድ አላማ ስር ለማንቀሳቀስ አንድ ከፍተኛ የኤርትራ አመራር ሠጪ ይገኛል ተብሎም በመጠበቅ ላይ መሆኑም ታውቋል።ይህን ጥሩ አጋጣሚ መንግስት ትኩረት ሊሠጠው ይገባል።</p>

<p>በዚህ አንጻር ከፍተኛ የመረጃ ክትትል በማድረግ አንድ የሚቆጠቁጥ እርምጃ መውሠድ በደቡብና በምስራቅ ኢትዮጵያ ሊቃጣብን ለታሠበው ጥቃት ወሳኝ ሚና ይኖረዋል የሚል አስተያየት አለን።</p>


</body>
</html>
