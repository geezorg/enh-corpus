<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አዲሱ የኢ.ኦ.ተ.ቤተ-ክርስቲያን ሕግ ከግንቦት ወር ጀምሮ በሥራ ላይ እንደሚውል ተረጋገጠ!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h3 class="align-right">«ሕግ በሌለበት ጊዜ ኃጢአት አይቆጠርም»</h3>
<h2 class="align-center">አዲሱ የኢ.ኦ.ተ.ቤተ-ክርስቲያን ሕግ ከግንቦት ወር ጀምሮ በሥራ ላይ እንደሚውል ተረጋገጠ!</h2>


<p>ሰው እንደፈለገው እንዱይሆንና በዓመፃም እንዱይመላለስ ሲፈጠር አንስቶ ሕግ (ትዕዛዝ) አብሮት ተፈጠረ። ነገር ግን የሕግ ተገዥ ሆኖ ባለመገኘቱ ክብሩን በሐሳር ለወጠው።</p>

<p>ትዕዛዝ ተላላፊ መሆኑንም በራሱ አረጋገጠ። ሕግ በሙሴ ዘመንም ለሰዎች በሰፊው ተደነገገ። እነዚያን በዘመነ ሙሴ የተሰጡትን ሕግጋት አክላ ተጨማሪ ሕገ ቤተ-ክርስቲያን እንዱላት የሚነገርላት የኢትዮጵያ ኦ.ተ.ቤተ-ክርስቲያን ምሁራን እና በርካታ ተከታዮቿ ሕጓ ተጣሰ፣ ሥርዐቷ ተፋለሰ ማለትን ካዘወተሩ ዓመታት ተቆጥረዋል።</p>

<p>ሕግ ለሰው ልጆች እንደልጓም ቢሆንም ስንቶቹ በሕግ እንደሚኖሩ ለማወቅ ግን አዱጋች ነው። በመሆኑም በኦርቶዶክስ ሕገቤተ-ክርስቲያን የመጣስ ነገር ሁሉንም አስቆጥቷል። ሕግ ከተደነገገ በኋላ ሕግን ተግባራዊ የማያደርግ ሰው ዓመፀኛ እንደሆነ፣ «ኃጢአት በሕግ ይታወቃል» ሲል ሐዋርያው ጳውሎስ ይናገራል። «ሕግ በሌለበት ጊዜ ኃጢአት አይቆጠርም» በማለትም ሕግ ለሰው ልጆች ከተሰጠበት አንስቶ ሕግን ችላ የሚሉና የሚተላለፉ ሁሉ ቅጣት እንደሚኖርባቸውም ይገልጻል። «ያለሕግ ኃጢአት ያደረጉ ያለሕግ ደግሞ ይጠፋሉና ሕግም ሳላቸው ኃጢአት ያደረጉ ሁሉ በሕግ ይፈረድባቸዋል፤ በእግዚአብሔር ፊት ሕግን የሚያደርጉት ይፀድቃሉ እንጂ ሕግን የሚሰሙ ጻድቃን አይሉምና።(ሮሜ.2፤-14፣ 3፤20፣ 5፤14) ከአዱም እስከ ሙሴ ከሙሴ እስካሁን በሕግም ይሁን ያለሕግ በደል ፈጻሚዎች ሁሉ ፍርድ እንደሚጠብቃቸው በማያሻማ ሁኔታ በማያልፍ ቃል ተብራርቶ እናያለን።»</p>

<p>ሕግ ተጣሰ፣ አስተደደር ተበላሸ ወዘተ በማለታቸው የመከራ ገፈት ቀማሽ የሆኑ ብዙ የቤተ ክርስቲያን ልጆች እንዱሏት በብዙ ሰዎች አንደበት የተነረላት ኦርቶዶክስ ከአንድ ቀን በፊት በተጠናቀቀው ከግንቦት10 ቀን1991 ዓ.ም ጀምሮ በሥራ ላይ የሚውል አዲስ የቅዱስ ሲኖዶስ ሕግ ማውጣቷን ለማወቅ ተችሏል። በ47 አንቀጾች የተካተተው አዲሱ ሕግ፣ በርካታ ጉዱዮችን ያዘለ ሲሆን ፣ ከሕጉ መካከል ጥቂቶቹ እንደሚከተለው ተቀንጭበው ቀርበዋል።</p>


<h3 class="align-center">አንቀፅ 16 የፓትርያርኩ መውረድ ይላል፤ </h3>


<p>1.«ፓትርያርኩ በኢትዮጵያ ኦርቶዶክስ ተዋህዶ ቤተ ክርስቲያን ላይ ከተሾመ በኋላ የተቀበለውን ኃላፊነት በመዘንጋት።</p>

<p>ሀ.የኦ.ተ። ሃይማኖትን የሚያፋልስ፣ ቀኖና ቤተ ክርስቲያንን የማይጠብቅ ቤተ ክርስቲያንን የሚያስነቅፍ ተግባር ፈጽሞ ከተገኘ፣</p>

<p>ለ.በፍትሕ መንፈሳዊ አንቀጽ 5 ከቁጥር 172 እስከ 208 በተደነገገው መሠረት በደለኛ መሆኑ ከታመነበት፣</p>

<p>ሐ.በቃሉ የማይገኝና በዚህ ሕግ አንቀፅ 13/6 ድንጋጌ መሠረት በተሾመበት ቀን የፈጸመውን ቃለ መሐላ ያልጠበቀ በአጠቃላይ ታማኝነቱና መንፈሳዊ አባትነቱ በካህናትና ምዕመናን ዘንድ ተቀባይነት ያጣ ሆኖ ቤተ ክርስቲያኒቱን የሚያስነቅፍ መሆኑ በትክክል ከተረጋገጠ በቅዱስ ሲኖዶስ ውሳኔ ከሥልጣኑ ይወርዱል፣ በምትክም ፓትርያርክ ተመርጦ ይሾማል።</p>

<p>2.ከዚህ በላይ በተደነገገው መሠረት ከሥልጣኑ የተገለለ ፓትርያርክ በቀኖና ተወስኖ በገዱም ይቀመጣል።</p>

<p>3.ከሥልጣን የተገለለው ፓትርያርክ በገዱም አልቀመጥም በቀኖናም አልወሰንም በማለት እምቢተኛ ከሆነ ተወግዞ ከቤተ-ክርስቲያን አንድነት ይለያል።</p>

<p>4.ፓትርያርኩ መንፈሳዊ ሥራውን በማካሄድ ላይ እያለ እሥራትና ግዞት ቢደርስበት ቤተ-ክርስቲያኒቱ በቅ/ሲኖዶስ ትመራለች እንጂ ሌላ ፓትርያርክ አይሾምም</p>

<p>5.ከዚህ በላይ የተዘረዘረው ሁሉ በፍትሕ መንፈሳዊ በሚያዘው መሠረት ይፈጸማል።»</p>


<h3 class="align-center">አንቀፅ 18 የኤጲስ ቆጶሳት ምርጫ </h3>


<p>«በኢትዮጵያ ኦ.ተ.ቤተ-ክርስቲያን ቀኖና መሠረት የኤጲስ ቆጶሳት ምርጫ የሚፈጸመው</p>

<p>1.ኤጲስ ቆጶስ እንዲሾም አስፈላጊ መሆኑ በቅዱስ ሲኖዶስ ጉባኤ ሲታመንበትና ሲወሰን፣</p>

<p>2.በስርዓተ ምንኩስና በድንግልና መንኩሰው ቤተክርስቲያንን ከሚያገለግሉና ለኤጲስ ቆጶስነት ብቁ ከሆኑት ቆሞሳት መካከል በቅዱስ ሲኖዶስ ጉባኤ እጩ ሆኖ ሲቀርብ ፣</p>

<p>3.ለኤጲስ ቆጶስነት እጩ ሆኖ የሚቀርበው ቆሞስ ከዚህ የሚከተለውን መመዘኛ የሚያሟላ ሆኖ ሲገኝ ነው።</p>

<p>ሀ.ቆሞሱ በመነኮሰበት ገዱም ከሶስት አመት ባላነሰ ጊዜ ያገለገለ፣</p>

<p>ለ.በዜግነቱ ኢትዮጵያዊ የሆነ፣ ባይሆንም የኢ.ኦ.ተዋህዶ ቤተክርስቲያን እምነት ተከታይ ሆኖ ስርዓተ ቤተክርስቲያንን ጠንቅቆ ያወቀ</p>

<p>ሐ.በትምህርተ ሃይማኖት (በነገረ መለኮት) ቢቂ ችሎታ ያለውና ቀኖና ቤተክርስቲያንን ጠንቅቆ ያወቀ፣</p>

<p>መ.በግብረ ገብነቱ የተመሰገነ፣</p>

<p>ሠ። በኦ.ተ.ሐይማኖት ፅኑ የሆነ፣</p>

<p>ረ.ሙሉ አካል ያለው፣ ጤንነቱ የተሟላ፣</p>

<p>ሰ.መንፈሳዊና ማህበራዊ አገልግሎት በመፈጸም የአስተዱደር ልምድ ያለው፣</p>

<p>ሸ.እድሜው ከ45እስከ60 ዓመት የሆነው፣</p>

<p>4.ኤጲስ ቆጶስ በሚመረጥበት ጊዜ በቅዱስ ሲኖዶስ በሚሰየም አስመራጭ ኮሚቴ ተጠቁሞ የሚቀርብ ይሆናል።»</p>


<h3 class="align-center">አንቀፅ 36 የአዲስ አበባ ሐገረ ስብከት ጽ/ቤት</h3>


<p>1.«የአዲስ አበባ ሃገረ ሰብከት በዚሕ ሕግ በአንቀጽ 35 በንኡስ አንቀጽ 3 በተደነገገው መሠረት በሚወጣው ልዩ ደንብ የሚመራ የአስተዱደር አብይ ኮሚቴ ይኖረዋል ይህም ኮሚቴ በቅዱስ ሲኖዶስ ይሰየማል።</p>

<p>2.የዓብይ ኮሚቴ አባላት</p>

<p>ሀ.ከቅዱስ ሲኖዶስ የሚመረጡ ሶስት ሊቃነ ጳጳሳት ወይም ጳጳሳት፣</p>

<p>ለ.ከጠቅላይ ቤተክህነት ሶስት፣</p>

<p>ሐ.ከአዲስ ሃገረ ስብከት ሶስት በድምሩ ዘጠኝ ይሆናሉ።</p>

<p>3.የዓብይ ኮሚቴው ሰብሳቢ ከቅዱስ ሲኖዶስ ከሚመረጡት ከሶስቱ አባቶች አንዱ ሆኖ የአዲስ አበባ ሃገረ ስብከት ሊቀ ጳጳስ ይሆናል።</p>

<p>4.የኮሚቴው የአገልግሎት ዘመን ሶስት አመት ይሆናል ሆኖም እንደአስፈላጊነቱ የኮሚቴው አባላት በሙሉም ሆነ በከፊል ለተጨማሪ ሶስት አመት ብቻ ሊመረጡ ይችላሉ።</p>

<p>5.አብይ ኮሚቴው ተጠሪነቱ ለቅዱስ ሲኖዶስ ይሆናል።»</p>


<h3 class="align-center">አንቀፅ 46 የቀድሞ ሕግ ስለመሻሻሉ</h3>


<p>1.«ከአሁን በፊት ሚያዝያ 30 ቀን 1988ዓ.ም በቅዱስ ሲኖዶስ ወጥቶ የነበረው ሕገ ቤተክርስቲያን በዚህ ሕገ ቤተክርስቲያን ተሻሽሏል።</p>

<p>2.ይሕን ሕግ የሚቃረን ሕግና ደንብ ሁሉ ተፈጻሚነት አይኖረውም።» በማለት ይተነትናል አዲሱ ሕግ። ስለተግባራዊነቱ ግን ጥርጣሬ ውስጥ የገቡት ወገኖች በቀላሉ የሚገመቱ አይደሉም።</p>


</body>
</html>
