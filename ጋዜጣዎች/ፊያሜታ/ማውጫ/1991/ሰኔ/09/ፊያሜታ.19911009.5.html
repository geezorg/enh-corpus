<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአይዲድ ሁለተኛዋ ከፍተኛ ከተማ በረሃን ወይን ተዋጊዎች ቁጥጥር ስር ዋለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center">የአይዲድ ሁለተኛዋ ከፍተኛ ከተማ በረሃን ወይን ተዋጊዎች ቁጥጥር ስር ዋለ</h2>


<p>ለበርካታ ወራት የባይደዋን ከተማ ለመቆጣጠር ሲዋጉ የከረሙት የሶማሊያ የጦር አበጋዙ የሁሴን አይዲድ ሃይሎችና የረሃወይን ተቃዋሚ ሃይሎች በመጨረሻ የበላይነቱን በመያዝ የባይደዋን ከተማ ሙሉ በሙሉ ተቆጣጥሮ በእጁ ካስገባ ሳምንት ያለፈ ሲሆን በአሁኑ ጊዜ ይዞታውን በማስፋፋት ላይ መሆኑን የሬውተር የዜና ወኪል አመልክቷል።</p>

<p>ከዚያ ወዲህ ባለፈው ሳምንት መጨረሻ ላይ ደግሞ ይኸው የረሃንወይን ተቃዋሚ ሠራዊት ድሉን ለማስፋፋት ከባድይዋ አጠገብ የምትገኘውን ሌላዋን ጠቃሚ ከተማ ቡር ሃካባን መያዙን የአገሬው ነዋሪዎች ለቢቢሲ ሬዲዮ ሪፖርት ማድረጋቸውን ሬውተር አመልክቷል።</p>

<p>ዘገባው በሠጠው ዝርዝር ቡር ሃካባን የተቆጣጠረው የረሃንወይን ተቃዋሚ ሠራዊት በከተማዋ የገጠመው የአይዲድ ሃይል እጅግ አነስተኛ መሆኑን አመልክቷል።</p>

<p>በሌላ በኩል የሶማሊያው አንጃ መሪ ሁሴን አይዲድ የኢትዮጵያ መንግስት የሶማሊያን ሉአላዊነት በመድፈር ድንበር ጥሶ በመግባት ባይደዋን ጨምሮ 5 ከተሞች ተቆጣጥሮብኛል ሲሉ ክስ አሠም ተዋል።</p>

<p>ሁሴን አይዲድ በዚህ ብቻ ሳይወሠኑ ወደፊትም የኢትዮጵያ መንግስት መርካ የምትባለዋን የሁሴን አይዲድ ዋና የወደብ ከተማ ለመቆጣጠር እቅድ አለው ሲሉ አመልክተዋል።</p>

<p>በአሁኑ ጊዜ በሶማሊያ ውስጥ የተቀሠቀሠውን የሶማሊያ አንጃዎች ውጊያ እንዲጧጧፍ የምታደር ገውና የኢትዮጵያ ተቃዋሚ ሃይሎችም በደቡብና በምስራቅ ኢትዮጵያ በኢትዮጵያ ላይ ጥቃት እንዲያቀጣጥሉ የሚሯሯጡት ኢሳኢያስ አፈወርቂ መሆናቸውን በርካታ የፖለቲካ ታዛቢዎች ይገልጻሉ።</p>


</body>
</html>
