<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ካቶሊካዊ ሥርዓት ነው» ተብሏል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h3 class="align-left">«ካቶሊካዊ ሥርዓት ነው» ተብሏል</h3>
<h2 class="align-center">ቤተ-ክህነት ለቁርባን የሚሆን የወይን መጭመቂያ ልታቋቁም መሆኑ ተነገረ!</h2>


<p>በኢትዮጵያ ኦርቶዶክስ ቤተ-ክርስቲያን ተደርጎና ተሰምቶ የማይታወቅ እንግዱ ተፈጥሯል። ይህ አዲስ ነገር ደግሞ ብዙዎችን የቤተ-ክርስቲያን ሰዎችም ለኩርፊያ ዱርጓቸዋል። ለቅዱስ ቁርባን የሚሆነውን ወይን የሚጨምቅ ማሽን ከውጭ ሀገር በቤተ-ክህነቱ ግቢ እንደሚገኝና ለወደፊቱ መጭመቂያ ተቋቁሞ ለአብያተ- ክርስቲያናቱ ሁሉ ወይን በጠርሙስ እየሆነ እንዲከፋፈል እቅድ የመዘርጋቱ ነገር ነው። በርካታዎችን ያስቆጣቸው።</p>

<p>እንዲህ ዓይነቱ ሥሪት «ካቶሊካዊ ሥርዓት ነው» በማለት እቅዱን ከወዲሁ የሚያወግዙት ወገኖች እንደሚሉት በቤተ-ክህነት ሊቋቋም የተቀየሰው የወይን መጭመቂያው ሁኔታ፣ ካሁን በፊት በብፁዕ ወቅዱስ አቡነ ተክለሃይማኖት ፓትርያርክ ዘመን ተነሥቶ የነበረና በሊቃውንት ጉባኤ ዋና ሰብሳቢ አለቃ አያሌው ታምሩ ከፍተኛ ጥረት ከሽፎ የቀረ መሆኑን ጠቅሰው ፣ ከስንት ዓመታት በኋላ እንደገና ለተግባራዊነት መቃረቡን አውስተዋል።</p>

<p>በአውሮፓ አካባቢ በተለይም ካቶሊኮች እንዲህ ዓይነቱን ወይኑ ከተጨመቀ በኋላ ለየአብያተ- ክርስቲያናቱ ማከፋፈሉ የተለመደ ቢሆንም ለኦርቶዶክስ ተዋህዶ ቤተክርስቲያናችን እንግዱ ነገር ነው ብለውታል። በመቀጠልም በፍትሐ ነገሥት አንቀጽ13 ላይ እንደተመለከተው ስለቁርባን ሲያብራራ፣ ለቁርባን የሚሆነው ሁለት እጅ ወይን አንድ እጅ ውሃ እንደሆነና ብዙ ወይን ያለበት አካባቢ ከሆነ ግን ዘጠኝ እጅ ወይን አንድ እጅ ውሃ መሆን እንዱለበት ተጽፏል። ዓመት ያለፈውና ንፁሕ ያልሆነ ወይንም መሆን እንዱሌለበት ያስጠነቅቃል። ይህንን ጥንቃቄ የተሞላበት የቅዱስ ቁርባን አሠራር በማሽን ጨምቆ በጠርሙስ ለማካፋፈል ማቀድ ነባሩን የቤተ-ክርስቲያን ሥርዓት መዱፈር መሆኑ ተሠምሮበታል።</p>

<p>በዚህ ዙሪያ ሲኖዶሱ ወስኗል የሚሉም አሉ። ሆኖም መጭመቂያው ሥራ ጀምሮ በጠርሙስ ተሞልቶ ለአድባራትና ገዱማት ኑና ውሰዱ በሚባልበት ወቅት ግን ከአዲስ አበባ ከተማ ውጭ የሚገኙ ልዩ ልዩ አድባራትና ገዱማት ተቀብለው እሺ በጀ ብለው በፈቃደኝነት ተግባራዊ ያደርጋሉ ማለት ዘበት ነው ይላሉ አንዱንዶቹ። ሌላ መዘዝ እንዱያመጣ መጠንቀቁ አይከፋም የሚሉ አልታጡም።</p>


</body>
</html>
