<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ፓትርያርኩ አንቀጽ 15ን ጥሰው ውጭ ሀገር መሄዱቸው ተገለፀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ፓትርያርኩ አንቀጽ 15ን ጥሰው ውጭ ሀገር መሄዱቸው ተገለፀ</h1>


<p>ፓትሪያርኩ የ1991 ዓ.ም አዲሱን ሕገ ቤተ-ክርስቲያን በተለይም አንቀጽ 15፣ በተራ ቁጥር 12 ላይ የተጠቀሰውን በመጣስ ወደ ውጭ ሀገር ሄደዋል ሲሉ አንድ የቤተ-ክህነት ሰው ገለፁ። «ፓትርያርኩ በውጭ አገር በሚደረግ በማናቸውም ስብሰባ ላይ ለመገኘትና ጉብኝት ለማካሄድ በሚያስፈልግ ጊዜ ስለተልዕኮው ጉዱይ አስቅድሞ በቅዱስ ሲኖዶስ ይወሰናል።» የሚለውን የአንቀጽ 15፣ ተራ ቁጥር 12ን ጥሰዋል ብለዋል።</p>

<p>ከተደነገገ ገና አንድ ወር ያስቆጠረው ሕገ ቤተክርስቲያን በጅምሩ መሻራረፍ ሳይቃጣው እንዱልቀረና ለወደፊቱም ሕጉ ተግባራዊ የመሆኑ ነገር ጥርጥር እያስከተላቸው መምጣቱን በተስፋ መቁረጥ ቃላት አስተያየታቸውን የሚገልፁት እየበዙ መጥተዋል። በመሆኑም ስለ ፓትርያርኩ የውጭ ሀገር ጉዞ የሚደነግገውን አንቀጽ በመጣስ ፓትርያርኩ ሲኖዶሱ ሳይሰበሰብ ወደ ኢየሩሳሌም መሄዱቸውን ነው፤ የቤተ-ክህነቱ ሰው አዲሱ ሕግ ጋር በማነፃፀር ትችት ያቀረቡት።</p>

<p>ጉዞአቸውን አስመልክተው ሲገልፁም፣ አንዱንዶቹ ለቀብር ስነስርዓት እንደሆነ ሲያመለክቱ፣ አንዱንዶቹ ደግሞ ለሕክምና ነው ይላሉ። በሌላ በኩል፣ ሲኖዶሱ ለ3 እንዱይከፈል አንዱንድ የሲኖዶሱ አባላት ስጋታቸውን እየገለፁ ነው። የስጋቱ ምንጭ በሐምሌ ወር 1991ዓ.ም መጀመሪያ ላይ ይሾማሉ ተብለው በሚጠበቁት እጩ ኤጲስቆጶሳት ምክንያት ነው። የመጀመሪያዎቹ ኤጲስቆጶሳት 13 እንደነበሩና ከ13ቱ 2ቱ በገዛ ፈቃዱቸው ምርጫውን ባለመቀበላቸው 11ብቻ እንደቀሩ ቢነገርም፣ ፓትርያርኩ ተጨማሪ 10 መነኮሳትን ለኤጲስቆጶስነት በማዘጋጀት በድምሩ 21 ኤጲስቆጶሳትን በቅርብ ጊዜ ሊሾሙ ማቀዱቸውን ከውስጥ አዋቂዎች የደረሰን ዜና አስታውቋል።</p>

<p>ፓርትያርኩ ደጋፊ ካብኔ ለማበራከት የፈጠሩት ስልት እንደሆነ የጠቆሙት ውስጥአዋቂዎች፣ ተመርጠዋል የሚባሉት የአንዱንድ ሰዎች ሕይወት እንደሚሰማው ከሆነ የቤተ-ክርስትያናችንን ቀደምት ታሪክ የሚያጎድፍ፣ ጵጵስና፣ ምንኩስና፣ ድንግልና ወዘተ የሚባሉትን ስርዓቶች ሁሉ የሚያቃልል እና እስካሁን የተሰሩት ተግባራት ሁሉ እንደተረት ተረት እንዲቆጠሩ የሚያጋብዝ እየመሰለ መምጣቱን ጭምር አስረድተዋል። ቤተ-ክርስቲያኗ ከቅዱስት መጽሐፍት ውጭ ጭልጥ ብላ እየወጣች ነው ሲሉም ካዩአቸውና ከሰሟቸው ሁኔታዎች ተነስተው በሀዘን እየገለፁ ነው።</p>

<p>ፓትርያርኩ በራሳቸው ፈቃድ እንደመረጡና ለሲኖዶሱ ጉባኤ ለማቅረብ አባላቱን ለሰኔ 29 ቀን 1991 ዓ.ም እንደጠሩ የገለፁት የቤተክህነቱ ሰዎች፣ በፓትርያርኩ ዘንድ የተመረጡትን የአስር አባዎች ስም ዝርዝርም በማያያዝ ልከዋል። የስም ዝርዝሩን ከመግለፅ ተቆጥበናል። ሆኖም ምርጫው ቤተ-ክርስቲያኗን እጅግ የሚጎዱት፣ ፓትርያርኩ «ንጉስ በሰራዎቱ ብዛት አይድንም» የሚለውን ቃል በመዘንጋት በካብኔ ብዛት ስልጣናቸውን ያራዘሙ መስሏቸው ነው ይላሉ ታዛቢዎች።</p>

<p>ሌላው አስተያየት ሰጪ ደግሞ እንዲህ በማለት ሃሳባቸውን ይገልፃሉ። «ፓትርያርኩ በነሐሴ ወር 1984 ዓ.ም ጦቢያ ከተባለ መጽሔት ጋር ቃለ ምልልስ አድርገው፣ ብፅዕ ወቅዱስ አቡነ ተክለሃይማኖት ፓትርያርክና ብፁዕ ወቅዱስ አቡነ መርቆሬዎስ ፓትርያርክን በሕገወጥ እንደተሾሙ ከገለፁ በኋላ የእሳቸው ምርጫ ግን «ሁሉንም የህብረተሰብ ክፍል ሁሉንም የሰራተኛ ወገን ምሁራንን ያሳተፈ ነበር። ሁሉንም የአገሪቱን ክፍል (ጆኦግራፊካሊ) የወከለ ነበር። ያለ አድልዎ የተፈጸመ ነበር። የምርጫው አስፈጻሚዎች ከዚህ በፊት አይታዋወቁም ነበር። በእግዚአብሔርና በ40 ጳጳሳት ፊት ቃል መግባትም ቀላል ነገር አልነበረም» ሲሉ ተመጻድቀውበታል። ካሉ በኋላ አስተያየት ሰጪው፣ በማያያዝም« ፓትርያርኩ ሲኖዶሱኮ ደርግ የመረጠው ነበር በዚህ የተነሳ ከአዲስ አበባ ያመጣ የነበረውን ትዕዛዝ አልቀበልም ነበር ብለዋል። » በማለት ይናገራሉ። ስለሆነም የአቡነተክለሃይማኖትና የአቡነመርቆሬዎስን ተሿሚ ሊቃነ ጳጳሳት አግለው በራሳቸው ተመራጭ ካብኔ ለመንቀሳቀስ ሳይሆን አይቀርም ብለዋል።</p>


</body>
</html>
