<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>መካነ ኢየሱስ ቤተክርስቲያን ሴት ቄሶችን ልትሾም ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">መካነ ኢየሱስ ቤተክርስቲያን ሴት ቄሶችን ልትሾም ነው</h1>


<p>እንደሌላው የሥራ ኃላፊነት ሁሉ ሴቶች በቤተክርስቲያን ውስጥ ክህነት አግኝተው በቅስና አገልግሎት ሊሳተፉ ይገባል የሚለው አስተያየት በአለም አብያተ ክርስቲያናት ምክር ቤት ውስጥ ተቀባይነት እያገኘ መምጣቱን ቄስ ያደሳ ዱባ ገለጹ።</p>

<p>ቄስ ያደሳ ዱባ የኢትዮጵያ ወንጌላዊት ቤተክርስቲያን መካነ ኢየሱስ ኘሬዚዱንት የዓለም ክርስቲያናት ምክር ቤት- አባል እና የመላው አፍሪካ አብያተ ክርስቲያናት ም/ኘሬዚዱንት ይህን የገለጹት ከፊያሜታ ጋዜጣ ጋር ባደረጉት ቃለ ምልልስ ነው።</p>

<p>ጌታችን ኢየሱስ ክርስቶስ ወደዚህ ዓለም መጥቶ በነበረ ጊዜ ሴቶችና ሕፃናትን በማቅረብ የተለያየ ምሳሌዎችን እየመሰለ እንዱስተማረ ሁሉ በጌታችን መሰቀልና መቀበር ሥፍራ እስከመጨረሻው ድረስ ሲከተሉ ከነበሩት መካከል ሴቶች እንደሆኑ መጽሐፍ ቅዱስ ስለሚናገር ሴቶች በቤተክርስቲያን ውስጥ የተለየ ክብር እንዱላቸው ቄስ ያደሳ ዱባ ገልጸዋል።</p>

<p>የሴቶች ቅስናን አስመልክቶ በዓለም አብያተ ክርስቲያናት ምክር ቤት በኩል ከፍተኛ ክርክርን ያነሳ ቢሆንም አብዛኛዎቹ አብያተ ክርስቲያናት ለሴቶቻቸው ክህነት ሰጥተው ያቀሰሱ ሲሆን የአፍሪካ አብያተ ክርስቲያናትም ይህን ተቀብለው ተግባራዊ ያደረጉ እንዱሉና የኢትዮጵያ ወንጌላዊት ቤተክርስቲያን መካነ ኢየሱስ በጉዱዩ እየተነጋገረች መሆኗን የቤተክርስቲያኗ ኘሬዚዱንት ገልጸዋል።</p>

<p>በሐዋርያት ሕግ የማይታወቀው የሴቶች ቅስና በዘመናችን ይደረግ የሚባለው አግባብነት አለው ወይ? ተብሎ ከጋዜጣው ለቀረበላቸው ጥያቄ መልስ የሰጡት ቄስ ያደሳ «ቀደም ሲል የወጡት ሕጐች በወንዶች የወጡ ስለሆነ ተቀባይነት እንደሌለውና ወንዶች ንጹሐን ሴቶች ደግሞ ርኩሳን ብለን እንድንፈርድ ማን መብት ሰጥቶናል» በማለት መልሰዋል።</p>

<p>የዓለም አብያተ ክርስቲያናት ምክር ቤት ግብረ ሰዶማውያንን ከሚያራምዱ ክፍሎች ጋር አብሮ መሥራቱን እንዴት ይመለከቱታል ድርጊቱ ከክርስቲያናዊ ሥነምግባር አንፃር የሚደገፍ ነው ወይ? ተብሎ ለቀረበላቸው ጥያቄ እንደመለሱትም የዓለም አብያተ ክርስቲያናት ምክር ቤት ሰዶማውያን በቤተክርስቲያን ውስጥ አገልግሎት ከመስጠት ታቅበው ነገር ግን እንደማንኛውም ምዕመን ሁሉ ወደ ቤተክርስቲያን ሊሄዱ እንደሚችሉ እውቅና ከመስጠቱ ውጪ ድርጊቱን ክፉኛ እንደሚቃወም ገልጸዋል።</p>

<p>የኢትዮጵያ ወንጌላዊት ቤተክርስቲያን መካነ ኢየሱስ የኢትዮጵያ ኦርቶዶክስ ተዋሕዶ ቤተ ከርስቲያንን ታሪክ በአሉታዊ መልክ ጽፋበታለች ለተባለው መጽሐፍ ሲመልስም «መጽሐፍ የኦርቶዶክስ ቤተክርስቲያንን ታሪክ ለማጥላላት ሳይሆን ከዚህ በፊት በመካነ ኢየሱስ ቤተክርስቲያን ደርሶ ከነበረው ታሪክ ላይ ተመስርቶ የተጻፈ መሆኑንና ታሪኩ የአሁኗን ኦርቶዶክስ ቤተክርስቲያን የማይመለከት መሆኑን መገንዘብ ያስፈልጋል» ብለዋል።</p>

<p>ስለሃይማኖት ድርጅቶች መብዛት፣ ሰለምዕመናን ስርቆሽና በተዛማጅ ጥያቄዎች ላይ ከጋዜጣው ለቀረበላቸው መጠይቅ መልስ የሰጡት ቄስ ያደሳ በአሁኑ ወቅት በአገራችን ውስጥ እየተስፋፋ ያለ አዲስ የሃይማኖት ድርጅቶች መብዛት በሀገሪቱ ውስጥ ችግር ሊፈጥር እንደሚችልና መንግሥት በሃይማኖት ፈቃድና አመዘጋገብ ላይ ሕጋዊ የሆነ ቁጥጥር ሊያደርግ ይገባል ብለዋል።</p>

<p>የኦርቶዶክስ ቤተክርስቲያን ምዕመናን በመስረቅ ስለሚካሄደው አንዱንድ ሁኔታ እንደገለጹት ደግሞ ድርጊቱ ትክክል እንዱልሆነ ገልጸው ይህን የሚያራምዱ አብያተ ክርስቲያናት ከዚህ ዓይነቱ እንቅስቃሴ መቆጠብ እንደሚገባው ጨምረው ገለጸዋል።</p>

<p>ቄስ ያደሳ ዱባ የኢትዮጵያ ወንጌላዊት ቤተክርስቲያን መካነ ኢየሱስ ኘሬዚዱንትና የአለም አብያተ ክርስቲያናት ምክር ቤት አባል ከፊያሜታ ጋዜጣ ጋር ያደረጉትን ቃለ ምልልስ ወደፊት እንዱመቺነቱ ለንባብ የምናበቃ መሆናችንን ከወዲሁ እንገልጻለን።</p>


</body>
</html>
