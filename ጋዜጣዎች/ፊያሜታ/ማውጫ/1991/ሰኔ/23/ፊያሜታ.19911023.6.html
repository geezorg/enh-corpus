<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ጂጂ እና አስቴር አወቅ በጄ/ል መንግስቱ ንዋይ ልጅ ተጣሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ጂጂ እና አስቴር አወቅ በጄ/ል መንግስቱ ንዋይ ልጅ ተጣሉ</h1>


<p>በቅርቡ ታዋቂነት እያተረፈች የመጣችው ጂጂ እና አንጋፋ የሙዚቃ አቀንቃኝ አስቴር አወቀ እርስ በርስ በንዋይ መንግስቱ ንዋይ አማካኝነት መጣላታቸው ከአሜሪካ የደረሰን ዘገባ አሳወቀ።</p>

<p>እንደዘገባው ከሆነ አስቴር አወቀ አዲስ አበባ ዝግጅት አቅርባ ወደ አሜሪካ ከተመለሰች በኋላ አፍቃሪዋ ከሆነው ከጄ/ል መንግስቱ ንዋይ ልጅ ጋር አለመግባባት መፈጠሩን አስታውሷል።</p>

<p>ጂጂ እና አስቴር በአንድ መድረክ እየተፈራረቁ ዝግጅታቸውን ካቀረቡ በኋላ በመሃል አስቴር ገብታ በምትጫወትበት የመድረክ ፕሮግራም ጂጂ ተጫውታ ከፍተኛ አድቆት ማትረፏንና በአስቴር በኩል ቁጣ መነሳቱ ተገልጿል። አስቴር አወቀ እና ፍቅረኛዋ ንዋይ መንግስቱ ንዋይ በሚመሩት የአውሮፓ ሙዚቃ ዝግጅት ጂጂ እንደ ቅጥር ሙዚቀኛ ሆና ነበር የምታገለግለው።በዚህም የኘሮግራም መዛባት አስቴር እንደጥፋተኛ የቆጠረችው ሌላው ሰው የጄነራሉ ልጅ ንዋይ መንግስቱን ሲሆን ዝግጅታቸውን ካጠናቀቁ በኋላ አስቴር በጂጂ ላይ ቁጣዋን በመቀጠል ከእንግዲህ አብረው እንደማይሰሩ እና ከመልበሻ ክፍል እንድትወጣ በቁጣ ስትገልጽላት ንዋይ መንግስቱ በሁለቱ ጣልቃ በመግባት ሁኔታውን ለማብረድ ሞክሮ ስላልተሳካለት እኔም ከጂጂ ጋር እወጣለሁ በማለት መልበሻ ክፍሉን ለቅቆ ከጂጂ ጋር አብሮ ወጥቷል።</p>

<p>አስቴር አወቀ ፍጹም ያልጠበቀችው የንዋይ መንግስቱ እና የጂጂን ግንኙነት ማጥናት ስትጀምር ግንኙነታቸው ከስራ ጓደኝነት ውጪ የፍቅር መሆኑን ትደርስበታለች። በዚያው የንዋይ እና የአስቴር ፍቅር አከተመ።</p>

<p>ከዚህ በኋላ ነበር ጂጂ ከንዋይ መንግስቱ ጋር በመሆን አዲሷን ካሴት በማውጣት ጥረቷን የቀጠለችው። በካሴቷም ውስጥ አቦ ሸማኔ በሚል ርእስ የኔ ነው የኔ ነው የኔ እያለች የምትዘፍንለት ለንዋይ ነው የሚለውን ሃሳብ ሁለቱንም አሜሪካ ውስጥ በቅርብ የሚያውቃቸዉ ግለሰቦች ለዝግጅት ክፍላችን ገልፀዋል።</p>

<p>የጂጂ ካሴት በአሜሪካ እና በአውሮፓ በሲዲ እና በካሴት ክር ተባዝቶ የተሸጠ ሲሆን በአገራችን ወኪል አከፋፋይ ሳይኖራት ህገ ወጥ በሆነ መንገድ ካሴቱን በማባዛት እና ፎቶዋን በመለጠፍ የጦፈ ንግድ እንደተፈፀመ ተያይዞ የደረሰን ዘገባ ገለጿል።</p>

<p>የጂጂ ካሴትም ሆነ ሲዲ አስቴር ካሴቷን ከማውጣቷ አንድ ወር ቀደም ብሎ በንዋይ መንግስቱ አጋዥነት መውጣቱ ታውቋል። በዚህ እሽቅድድም መሃል ጂጂ ኢትዮጵያ ውስጥ ህጋዊ አከፋፋይ ሳታገኝ መቅረቷን እነዚሁ የአሜሪካ ምንጮቻችን ገልፀዋል።</p>


</body>
</html>
