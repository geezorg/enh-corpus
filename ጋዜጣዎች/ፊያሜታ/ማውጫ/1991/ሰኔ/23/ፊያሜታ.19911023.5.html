<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>- የተዋጊ ሄሊኮፕተር ስኳድሮን ዋና አብራሪዎች የሻ/ል ዘ ነበ ሚደቅሳ፣ የሻ/ል እሸቱ በቀለ እና የም/መ/ አለቃ ዮናስ ቀብር ተፈፀመ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h3 class="align-center">- የተዋጊ ሄሊኮፕተር ስኳድሮን ዋና አብራሪዎች የሻ/ል ዘ ነበ ሚደቅሳ፣ የሻ/ል እሸቱ በቀለ እና የም/መ/ አለቃ ዮናስ ቀብር ተፈፀመ</h3>

<h4 class="align-center">- ሻ/ል ስዩም ባንቲ ሆስፒታል ናቸው</h4>


<p>ከሻዕቢያ ጋር እየተደረገ ባለው ጦርነት በባድመ፣ በቡሬና በዛላንበሳ እገላ ግንባር የሄሊኮፕተር ስኳድሮን ግዱጅ በአጥጋቢ ሁኔታ ሲፈፅሙ ከነበሩት የአየር ኃይል ባልደረቦች መካከል በሰኔ 5-6 በነበረው ግዱጅ ተሳታፊ የነበሩት ሻምበል ዘነበ ሚደቅሳ ፣ ሻምበል እሸቱ በቀለ እና የም/መ/አለቃ ዮናስ ከዚህ አለም በሞት ተለይተዋል። የቀብራቸውም ስነስርዓት ከትላንት በስቲያ በደብረዘይት ተከናውኗል።</p>

<p>መንግስት በጉዱዩ ላይ ምንም የሰጠው ኦፌሴላዊ መግለጫ ባይኖርም ሪፖርተራችን ሁኔታውን ተከታትሎታል።</p>

<p>ሰሞኑን በመረብ ሰቲት ግንባር በተደረገው ከፍተኛ የሆነ ጦርነት የአየር ኃይላችን ግዱጁን በተገቢው መንገድ የፈፀመ መሆኑ ይታወቃል። ሻ/ል ዘነበ ሚደቅሳ መስዋዕት ከመሆኑ በፊት እንደ ገለፀው «የአየር ኃይላችን በብቃት ተወጥቶታል የሚል እምነት አለኝ። ከፍተኛ ውጤትም ተመዝግቧል። ዘመቻ ፀሀይ ግባት ግቡን እንዲመታ የሚጠበቅብንን ሚና ተጫውተናል። በዛላንበሳ እገላ ግንባርም በጠላት ላይ ያደረስነው ጉዱት ከባድ ነው። በቀጣዩም በጠላት እጅ ያለው ክልላችን እስኪ ከበር ድረስ እስከ መስዋዕትነት ለመስራት ዝግጁ ነን» ያለን ሻ/ል ዘነበ ይህን ቃሉን ከሰጠን ከ15 ቀናት በኋላ ነው ያለፈው።</p>

<p>በተዋጊ ሄሊኮፕተር ስኳድሮን ውስጥ ዋና አብራሪ የሆነው ሻ/ል ዘነበ ሚደቅሳ በዘመነ ደርግ በ1977 ዓ.ም ነው የአየር ኃይል ባልደረባ የሆነው። ትምህርቱን በሃገር ውስጥና በውጭ አገር ተከታትሏል። ሻ/ል ዘነበ በኢትዮጵያ አየር ኃይል ሙሉ እምነት አለው። ስለጥንካሬውም ሲናገር «የአየር ኃይላችን ብቃት ጠላት እንደሚያወራውና እንደሚያስወራው አይደለም። ሥራችን ዝም ብሎ ሄሊኰኘተር አየር ላይ ማብረር አይደለም። ዒላማችንን በሚገባ ነው የምንመታው። በአሁኑ ጊዜ የተመታውን ታርጌት፣ የደረሰውን ኪሳራ ይኸውና እዩት በማለት የሚያሳይ አየር ኃይል ነው ያለን። ጓደኛችን በድንገት ጠላት ክልል ቢያርፍ ሄዶ የማውጣት አቅም አለን። ብቃታችንንም ወዱጅ ቀርቶ ጠላት ራሱ ሊመሰክረው የሚችል ነው» በማለት ገልጾ ነበር።</p>

<p>ሻ/ል ዘነበ ሚደቅሳ በኢትዮጵያዊነቱ ልዩ ኩራት ያለው አብራሪ ሲሆን፣ ኢትዮጵያ የውጭ አገር ቅጥረኞችን በአብራሪነት አሰማርታለች ለሚለው የሻዕቢያ ውንጀላ ይህን ብሎን ነበር «ምናልባት እኛን ለማያውቁን የሻዕቢያ ኘሮፓጋንዱ ለሚያዘምቱት እውነት ሊመስላቸው ይችላል። ግን የተዋጋነውም የቀጣናቸውም እኛው ነን። እኛ ኢትዮጵያዊያን። ለአንድ አላማ የተሰለፍን ኢትዮጵያዊያን። ቅጥረኛ ነው ብለን የምንፈርጀው የለም። ኦሮሞ ቅጥረኛ አይደለም። አማራ ቅጥረኛ አይደለም፡ደቡብም እንደዚሁ። ሁላችንም ኢትዮጵያዊያን ነን። የተደፈረብንን ዱር ድንበር ለማስከበር በእልህና በቁርጠኝነት የተነሳን የኢትዮጵያ ልጆች ነን። ሻዕቢያ ግን ቀንዱን ስለተመታ የፈለገውን ቢናገር አይፈረድበትም....»</p>

<p>ሌላው በዚህ ግንባር የተሰዋው ሻ/ል እሸቱ በቀለ ነው።</p>

<p>ሻምበል እሸቱ ከሻ/ል ዘነበ ጋር አብረው የተማሩና ሁለቱም በ1977ዓ.ም። የአየር ኃይል ባልደረባ የነበረ ነው። ሻ/ል እሸቱ በተመሳሳይ የሄሊኰኘተር ስኳድሮን ዋና አብራሪ ሲሆን ለምድር ጦሩ እንቅፋት ይሆኑትን የሻዕቢያ ታንኮችና ከባድ መሳሪያዎች፣ መጋዘኖችና ኰንቮዮችን በማጋየት ከሚታወቁት</p>

<p>አንዱና ተጠቃሽ አብራሪ ነው። ሻ/ል እሸቱ በተለይ የሚታወቀው ከወራት በፊት ሻእቢያ መታሁ ያለችውን ሚግ 35 ሄሊኮኘተር በማብረሩ ሲሆን የሻምበሉ የማይቃጠል ታግ ከሄሊካኘተሩ ጋር በመገኘቱ ዜና በነጻው ኘሬስ በተደጋጋሚ ተገልጾ ነበር። ሆኖም ሻ/ል እሸቱ በህይወት ነበረ። በወቀቱ ሻምበሉ አርፎ ከነበረበት ዋቢ ሸበሌ ሆቴል ድረስ በመሄድ ለማነጋገር ያደረግንውን ጥረትና ሙሉ ዘገባ በዚሁ በፊያሜታ ጋዜጣ በዝርዝር መግለጻችን ይታወሳል።</p>

<p>3ኛ አብራሪ ም/መ/አለቃ ዮናስ ሲሆን የሁሉም አብራሪዎች የቀብር ስነ ስርአት በደመቀ ሁኔታ በደብረ ዘይት ከተማ ከቀኑ በ10 ሰአት ተከናውኗል። የቀብሩ ስነ ስርአት የተፈፀመው ቀደም ሲል በኢህአዴግ ቀርቶ ነበር በአየር ሃይል የቀብር ስርአት መሰረት በማርሽ ታጅቦ ነው። ቀብራቸውም በደብረ ዘይት ለአየር ሃይሎች ብቻ ተከልሎ በሚገኘው የመቃብር ስፍራ ተፈጽሟል።</p>

<p>በያዝነው የሰኔ ወር ከሻእቢያ ጋር በተደረገው ፍልሚያ ህይወታቸው የተረፈው የሄሊኮኘተር ስኳድሮን አባል ሻምበል ስዩም ባንቲ ይገኙበታል። ሻምበል ስዩም ባንቲ ከአንገታቸው በላይ የቃጠሎ አደጋ የደረሰባቸው ሲሆን በአሁኑም ወቅት ከፍተኛ ህክምና እየተደረገላቸው ይገኛሉ፡ሻምበል ስዩም ባንቲ የአየር ሃይሉ ባል ደረባ የሆኑት በ1972 ዓ.ም ነው። ሻምበሉ ባላቸው የካበተ ልምድ አኩሪ ጀብዶችን በባድመ በሽራሮና በዛል አንበሳ እገላ ግንባር ተሳትፈዋል። ሻምበል ስዩም የኢትዮጵያና የኤርትራን አየር ሃይል በማነጻጸር ሲናገሩ እንዲህ ብለዋል።</p>

<p>በመጀመሪያ ደረጃ የኢትዮጵያ አየር ሃይል ረጅም እድሜ ያለው ነው። ብዙ ልምድም አለው በኤርትራ በኩል ከሄድን ይቺ አገር ነጻነቷን ካገኘችና እንደ ሃገር ከተቆጠረች ምን ያህል ጊዜ ሆኗታል?የሚለው ይነሳል በዚህ አጭር ጊዜ ውስጥ የአገር አቪሮሽን ለመመስረት</p>

<p>የሚያሰፈልገውን ወጪ የሚከፍለው መስዋእትነት ምን ያህል ነው? የሚለውን ግንዛቤ ውስጥ ማስገባቱ ተገቢ ይመስለኛል። ስራው ከፍተኛ ስልጠና ይጠይቃል። ከፍተኛ መስዋእትነትም ይፈልጋል።</p>

<p>የኤርትራ አየር ሃይል ይኸንን ሁሉ አሟልቷል ወይ? የሚለው ራሱ አጠያያቂ ነው።ምክንያቱም አንድ ተዋጊ ፓይለት ቁጭ ብለህ አድበልቡለህ ወዲያው አድርቀህ አየር ላይ የምታውለው አይደለም። ከፍተኛ ስልጠና ይጠይቃል ስልህ የኤርትራ አየር ሃይል እነዚህን መመዘኛዎች አሟልቷል ወይ? የሚለውን ብናይ እኔ ከምፈርድ ለሌሎች ብተው ጥሩ ይመስለኛል፡እኛ ብቃቱን በተግባር አይተነዋል።በአየር ለመዋጋትም ሞከረው በአየር ሃይላችን ከጥቅም ውጭ ሆነዋል።</p>

<p>አውሮኘላን ዝም ብለህ በኮምፒውተር አስነስተህ አየር ላይ የምታውለው አይደለም ያሉት ሻምበል ስዩም ስለ ኢትዮጵያዊያን ጀግንነት ይህን ብለውናል።...ኢትዮጵያ ጀግና ወላድ ናት ሃገራችን ማህናፀኗ አልነጠፈም ጀግና መውለድን አላቆመችም ህዝቦቿም ጀግናን ማፍራት አልተሳናቸውም። ብለዋል።</p>

<p>የፊያሜታ ሪፖርተር ዘገባውን ሲያጠናቅቅ እስካሁን ድረስ የተማርኩት ኮ/ል በዛብህ ጴጥሮስ ሲሆኑ በግልጽ በጦርነቱ መስዋእት መሆናቸው ለቤተሰብ መርዶ ተነግሮ በደብረ ዘይት የአየር ሃይል መቃብር የተቀበሩት ቁጥር ሰባት ደርሷል ብሏል። ከሁለት ወር በፊት በተመሳ</p>

<p>ሳይ የአየር ሃይል የቀብር ስርአት መሰረት በማርሽ ታጅበው አራት የአየር ሃይሉ ባል ደረቦች ቀብር ተፈጽሟል። ይህ ቀብር ሻምበል በልሁዋስ ይሁን ሌሎች 3 የስራ ባልደረቦቻቸውን ያካተተ ነበር። መንግስት ያለፈውንም ሆነ ያሁኑን ቀብር ለምን በኦፌሴል አላሳወቀም ? ስለኢትዮጵያ ህዝብ የተሰው የአየር ሃይል ባልደረቦች መስዋእትነት የሁም ኢትዮጵያውያን ሃዘን እንደመሆኑ መጠን ብሔራዊ ሃዘን ሊደረግ አይገባም ነበርወይ? የሚሉና ሌሎች ጥያቄዎች መንግስት ምላሽ ቢሳነውም የፊያሜታ ጋዜጣ ዝግጅት ክፍልም ለጀግኖቹ የአየር ሃይል ባልደረቦች እና ቤተሰቦቻቸው በዚህ አጋጣሚ የተሰማውን ጥልቅ ሃዘን ይገልጻል።</p>


</body>
</html>
