<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«አቡነ ዮሴፍ የወይን መጭመቂያውን አውግዘውት ነበር»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">«አቡነ ዮሴፍ የወይን መጭመቂያውን አውግዘውት ነበር»</h1>

<h2 class="align-center">የቁልቢ ገብርኤል ገዳም ገንዘብ እንደሚበዘብዝ ተገለፀ</h2>


<p>ከስንት ዓመታት በኋላ ዱግም ስለአገረሸው በኢትዮጵያ ኦ.ተ.ቤተ-ክርስቲያን የቅዱስ ቁርባን የሚሆን የወይን መጭመቂያ ማሽን እንዲቋቋም በቅርቡ በሲኖዶሱ ጉባኤ ለውሳኔ በቀረበበት ወቅት፣ ግንቦት ወር 1991ዓ.ም በመኪና አደጋ ከዚህ ዓለም የተለዩት ብፁዕ አቡነ ዮሴፍ ሊቀ ጳጳስ ተቃውሞ ማሰማታቸውንና «በፍፁም መሆን የለበትም» በማለት ማወገዛቸውን ከቤተ-ክህነት የደረሰን ዘገባ አስታወቀ።</p>

<p>ብፁዕ አቡነ ዮሴፍ ሊቀጳጳስ በአሁኑ ሰዓት በቤተ-ክህነቱ የተንሰራፋውን ሃይማኖታዊና አስተዱደራዊ ችግር በግልፅ ሲቃወሙ የነበሩና እስከዕለተሞታቸው ድረስ ለቤተ-ክርስቲያን ሰላምና አንድነት ሲጥሩ የነበሩ መሆናቸውን የገለፀው ዘገባ፣ በአዲስ ሥርዓት ተመርታ ቤተ-ክርስቲያናችን ልትዋረድና ልትነቀፍ አይገባም፣ የወይን መጭመቂያ በማዕከልነት መቋቋም የለበትም እያሉ በመቃወም እንዱሉ ከዚህ ዓለም በሞት የተለዩ ሐዋርያ እንደነበሩ አረጋግጧል።</p>

<p>በተያያዘ ዜና የቁልቢ ቅዱስ ገብርኤል ገዱም ገንዘብ በተለያየ ጥበባዊ ስልት እየተበዘበዘ እንደሚገኝና በተለይም በብዙሺ የሚቆጠረው ዶላር በቀጥታ ወደ አዲስ አበባ እንዲመጣ እየተደረገ የሚገኝ መሆኑን ውስጠ አዋቂዎች ገልፀዋል። ከመንግሥት ተመላሽ የቤተ ክህነት ቤቶች ገንዘብ ጉዱይና የቁልቢ ገብርኤል ገንዘብ ጉዱይ ብዙ የቤተ-ክህነት ሰዎች የሚያጉረመርሙበትና መልስ ያልተገኘለት እንደሆነም ተገልጿል። አሁንም የቤተ-ክርስቲያኗ ገንዘብ በአግባቡ ተይዞ ለልማት አገልግሎት መዋል ስላለበት አፋጣኝ ጥበቃና ቁጥጥር እንዲደረግለት ውስጠአዋቂዮች አሳስበዋል።</p>


</body>
</html>
