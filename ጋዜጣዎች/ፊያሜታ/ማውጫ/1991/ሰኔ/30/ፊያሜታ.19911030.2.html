<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ትሪፖሊ ለኢትዮ-ኤርትራ ችግር ሰላማዊ መፍትሄ አለ ትላለች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ትሪፖሊ ለኢትዮ-ኤርትራ ችግር ሰላማዊ መፍትሄ አለ ትላለች</h1>

<h2 class="align-center">ኢትዮጵያና ኤርትራ ግን አጠራጣሪ ነው ይላል</h2>


<p>ምንም እንኳን በኢትዮ-ኤርትራ ድንበር ላይ ከባድ ዝናብ እየጣለ ቢሆንም ባለፈው ሳምንት ከባድ ውጊያ ሲካሄድ መሰንበቱን የአጃንስ ፍራንስ ፕሬስ ዜና አመልክቷል።</p>

<p>ባለፈው ሳምንት እሁድና ሰኞ የከባድ መሳሪያ ልውውጦች የተካሄዱ ከመሆኑም ሌላ እስከ አርብ ዕለት ድረስ ከፍተኛ ውጊያ ሲካሄድ የቆየ መሆኑንም የዜና ወኪሉ አስታውቋል።</p>

<p>የውጪ የፖለቲካና የወታደራዊ ጠበብት እንዱመለከቱት ሁለቱም ወገኖች ከባዱ የክረምት ዝናብ ሙሉ ለሙሉ ከመቆጣጠሩ በፊት እስትራቴጂካዊ ነጥቦችን ቀድመው ለመቆጣጠር ከፍተኛ ጥረት በማድረግ ላይ እንደሆኑ አስታውቀዋል።</p>

<p>ከኢትዮጵያ ወገን ሻለቃ ጥላሁን በርሄ ለአጃንስ ፍራንሰ ፕሬስ በሰጡት ቃል ጠላት የወገንን ምሽግ ሰብሮ በመግባት ወረዱውን ለመቆጣጠር በርካታ ሙከራዎችን ያደረገ መሆኑን የገለጡ ሲሆን በቅርብ ጊዜ በተደረገው ውጊያም ከጠላት 150 ወታደሮችን ገድለው 12 መማረካቸውንና ወደ 12 በሮኬት ማስወንጨፊያ የሚተኮሱ ቦምቦችንም እንደማረኩ ገልጠዋል።</p>

<p>በሌላ በኩል ሊቢያ በአገሪቱ ቴሌቪዥን በሰጠችው መግለጫ ለ13 ወራት መፍትሄ የታጣለትን የኢትዮ-ኤርትራ የድንበር ችግር ለመፍታት እድሉ ተገኝቷል ማለቷን የቢቢሲ ሬድዮ ገልጧል። ሆኖም ሁለቱም አገሮች በዚህ መግለጫ ጥርጣሬ እንዱላቸው ይኸው የቢቢሲ ዜና ሳያመለክት አላለፈም።</p>

<p>የኢትዮጵያ መንግስት ሊቢያ በአፍሪካ ቀንድ አካባቢ ሰላምና መረጋጋትን ለማምጣት የተያያዘችውን ጥረት በደስታ የተቀበለው መሆኑን የገለጸ ሲሆን ሆኖም ኤርትራ በሃይል ከያዘችው የኢትዮጵያ መሬት ጦሯን ሙሉ ለሙሉ እስካላስወጣች ድረስ ምንም ዓይነት የተኩስ አቁም እንደማይደረግ በጥብቅ አስገንዝባለች።</p>

<p>በተመሳሳይ መልኩም የኤርትራው ፕሬዝዱንት አማካሪ በበኩላቸው በሰጡት መግለጫ በሊቢያ ቴሌቪዥን እንደቀረበው መግለጫ ጦርነቱን ለማቆም ድርድር ስለመደረጉ ጥርጣሬያቸውን እንደገለጡ የቢቢሲ ሬዲዮ አመልክቷል።</p>

<p>የሊቢያ ቴሌቪዥን በሰጠው መግለጫ የሊቢያው ምክትል የውጪ ጉዱይ ምኒስትር አሊ አብዱል ሰላም አታሪኪ የሁለት ቀን የምልልስ ውይይት በሁለት አገሮች መካከል ካደረጉ በኋላ መግባባት ላይ መደረሱን ያመለከተ እንደነበር የቢቢሲ ዜና አመልክቷል።</p>

<p>የሊቢያው ቴሌቪዥን መግለጫ በሰጠው ተጨማሪ የሊቢያ መንግስት በአፍሪካ አንድነት ድርጅት የሰላም እቅዱን መሰረት በማድረግ በሁለቱ መንግስታት መካከል ውይይት እንዲደረግ ጥረት በማድረግ ላይ መሆኑንም ገልጧል ሲል የቢቢሲ ዜና ጨምሮ ዘግቧል።</p>


</body>
</html>
