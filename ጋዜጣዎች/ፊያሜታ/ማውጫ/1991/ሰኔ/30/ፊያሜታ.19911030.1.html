<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያዊቷ በብሔራዊ ባህላዊ አለባበስ ከአለም አንደኝነትን ተቀዱጀች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ኢትዮጵያዊቷ በብሔራዊ ባህላዊ አለባበስ ከአለም አንደኝነትን ተቀዱጀች</h1>


<p>በግሪክ አገር ጁን 26 ቀን በተካሄደው የውበትና የብሔራዊ ባህላዊ አለባበስ ውድድር ላይ ኢትዮጵያዊቷ ወ/ት ሹሻን ፓርሰኪያን በባህላዊ አለባበስ ከአለም ዙሪያ ከተሰበሰቡት ተወዳዳሪዎች መካከል አንደኛ በመውጣት Miss National Costume የሚል የክብር ስም የተሰጣት መሆኑ የውድድሩ ዝግጅት ክፍል መጽሔት Miss Tourism Planet የተሰኘው መጽሔት አመለከተ።</p>

<p>ኢትዮጵያን በመወከል ለመጀመሪያ ጊዜ የተሳተፈችው የ20 ዓመቷ ሹሻን ተወልዱ ያደገችው አዲስ አበባ ውስጥ ሲሆን ለአሸናፊነት የበቃችውም የተለያዩ የኢትዮጵያ ባህላዊ አለባበሶችና ጌጣጌጦችን በመጠቀም መሆኑንም መጽሔቱ ዘግቧል።</p>

<p>የወጧቷ አልባሳት ዲዛይነር የሆኑት ወ/ሮ ደስታ ሐጎስ የደቡብ ህዝቦችን የሌዘር አለባበስ ከሰሜኑ ህዝብ ሸማ ጋርና ከኦሮሞው የፀጉር አሰራር ጋር በረቀቀ ጥበብ በማቀናጀት ከመሆኑም በላይ የተለያዩትን የኢትዮጵያ ብሄረሰቦች ጌጣጌጦችን በመጠቀም ከሌሎች ዲዛይነሮች የላቀ ችሎታን ያሳዩበት መሆኑም ተገልጧል።</p>

<p>በዕለቱ በተደረገው በሌላው የውበት ውድድር ቡልጋሪያን ወክላ የተወዱደረችው ናታሊያ ጎርኪያ አሸናፊ ሆናለች።</p>

<p>ለሁለቱ ውድድሮች የተፋለሙት 18 ወጣት ሴቶች ሰ ሲሆኑ እነሱም ከአሩባ፣ ከቤልጂየም፣ ከቡልጋሪያ ከኢኳዶር፣ ከግብፅ፣ ከኢስቶኒያ፣ ከብራዚል፣ ከክሮሺያ፣ ከዩጎዝላቪያ፣ ከኢትዮጵያ፣ ከጀርመን፣ ከሄላስ፣ ከሆላንድ፣ ከሐንጋሪ፣ ከጣሊያን፣ ከዩክሬን፣ ከዶሚኒካን ሪፐብሊክ፣ ከተርኪ የተላኩ ነበሩ።</p>

<p>በውድድሩ ዝግጅት በዓል ላይ በርካታ ታዋቂ ሰዎች የተገኙ ሲሆኑ ከእነዚህ ውስጥ በፊልም ዓለም የአካዱሚ አዋርድ ተሸላሚው ሮቤርቶ ቤኒኚ፣ የታዋቂው የከባድ ሚዛን ቡጡኛ የማይክ ታይሰን አሸናፊና የዘመኑ የአለም ቦክስ ሻምፒዮን ኢቫንደር ሆሊፊልድ፣ የአለም የ100 ሜትር ሩጫ ሻምፒዮን ቡረል የታዋቂው የቻርሊ ቻፑሊን ልጅ ሚስስ ጅራልዲን ቻፑሉን የቀድሞው የእግር ኳስ ፊዴሬሽን ፕሬዚዱንት ሚስተር ጆዊ ሐቫላንጅና ታዋቂው ድምጻዊ እስቲቭ ወንደር ተገኝተዋል።</p>

<p>Miss Tourism of The Planet የተሰኘው ይህን ውድድር በግሪክ የመሰረቱት ግሪካዊው ቻርሊ ሲ ሲሆኑ ዓላማው ቱሪዝምን ለማስፋፋትና የአለምን የተለያዩ አገሮች ታሪክ እውቅና እንዲያገኝ ለማድረግ መሆኑንም መስራቹ በዕለቱ ባደረጉት መዝግያ ንግግራቸው አስታውቀዋል።</p>

<p>የአገሯን አለባበስ በተለየ ሁኔታ በማንጸባረቅ በባህላዊ አለባበሷ አንደኛ የወጣቸው ወ/ት ሹሻን ገና ከአሁኑ በርካታ ትላልቅ ኮንትራቶችን የተፈራረመች መሆኑ ታውቋል። የውድድሩ አዘጋጆች ባስተላለፉት መልዕክት ወደፊት ከኢትዮጵያ በርካታ ወ/ት ሹሻኖች እንደሚፈልቁ ተስፋ ያደረጉ መሆናቸውም ተመልክቷል።</p>

<p>ሹሻን በነገው ዕለት ሐሙስ አዲስ አበባ እንደምትገባ ይጠበቃል።</p>


</body>
</html>
