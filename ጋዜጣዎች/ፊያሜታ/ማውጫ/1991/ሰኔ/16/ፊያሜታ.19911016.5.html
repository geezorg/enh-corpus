<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በዓታ ለማርያም ገዳም ብጥብጥ ነግሷል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">በዓታ ለማርያም ገዳም ብጥብጥ ነግሷል</h1>


<p>በዓታ ለማርያም ገዱም ብጥብጥ አይሎ መሰንበቱን ለማወቅ ተችሏል። የብጥብጡ ዋና መንስኤ የሆነው፣ ከተመረጠ አንድ ዓመት ከስድስት ወራት ያስቆጠረው የሰበካ ጉባኤ ያልተሟላና ከተመረጡት አባላት መካከል በተለያየ ምክንያት ከአባልነቱ የተገለሉ በመኖራቸው ተተኪ አካላት ይመረጡ በሚልና ጭራሹን ሁሉም የሰበካ ጉባኤ አባላት ተወግደው አዲስ የሰበካ ጉባኤ መመረጥ አለበት በሚል ሁለት ዓይነት ተቃራኒ ሃሳብ በመቅረቡ ነው።</p>

<p>በዚህ ውዝግብ የተነሳ ብዙ ሰዎች ታፍሰው ወደ እሥር ቤት ሄደው እንደ ነበርና ይህ ተግባር እንዲፈጸም ያደረጉት የገዱሙ አስተዱዱሪ ናቸው የሚሉ አስተያየቶች እየተሠነዘሩ ቢሆንም፣ አስተዱዱሪው ግን ይህንን ለእሥር የሚዱርግ ተግባር እንዱልፈጸሙ እየማሉና እየተገዘቱ ናቸው። እንዲያውም ለገዱሙ የልማት አውታሮችን በመዘርጋት፣ ለጣልያንና ለእንግሊዝ አምባሳደሮች ጥሪ አድርገውላቸው በመጋበዝ ለልማቱ አስፈላጊውን ድጋፍ እንዲያደርጉላቸው ቃል ማስገባታቸውን እየገለፁ ነው። ነገር ግን ሊሠሩ ላቀዱት የልማት እንቅስቃሴ እንቅፋት የሚሆንባቸው ሰዎች እየገጠማቸው መሆኑን ሳይጠቅሱ አላለፉም አስተዱዱሪው።</p>

<p>የገዱሙ ካህናት፣ ሁሉም የሰበካ ጉባኤ አባላት ወርደው አዲስ ምርጫ ይካሄድ የሚል አቋም ሲኖራቸው፣ የገዱሙ አስተዳዳሪ (ሊቀ ሊቃውንት) ግን በተጓደሉት አባላት ምትክ መመረጥ አለበት እንጂ የሥራ ዘመን ሳይጠናቀቅ አዲስ ምርጫ አይካሄድም ባይ ናቸው።</p>

<p>በዚህ የካህናቱና የአስተዱዱሪው የሃሳብ አለመጣጣም ምክንያት ካህናቱ በአስተዱዱሪው ላይ ተቃውሞ ማንሳታቸውንና የተቃውሞ አቤቱታ እስከ ፓትርያርኩ መድረሱን ለጉዱዩ ቅርበት ካላቸው ወገኖች ለማረጋገጥ ተችሏል። ግንቦት1991ዓ.ም። መጨረሻ ላይ ምርጫው ይካሄዳል በተባለለት ዕለት ብዙ ሰዎች ታፍሰው ወደ እስር ቤት መጓዛቸውን አስመልክተው፣ አስተዱዱሪው ያቀነባበሩት ስልት ነው፤ የሚሉ ወገኖች እስካሁን የዕለቱ ዕለት ማታውኑ እንደተለቀቁ ውስጠ አቂዮች ገልፀዋል።</p>


</body>
</html>
