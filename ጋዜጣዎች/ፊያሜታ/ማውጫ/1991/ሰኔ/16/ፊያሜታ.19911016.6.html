<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የዩናይትድ ስቴትስ ዓለም አቀፍ ድርጅት «ኤድስ በአዲስ አበባ» የተባለ መጽሐፍ አብረከተ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h3 class="align-center">የዩናይትድ ስቴትስ ዓለም አቀፍ ድርጅት &laquote;ኤድስ በአዲስ አበባ&raquote; የተባለ መጽሐፍ አብረከተ</h3>


<p>አዲስ አበባ የዩናይት ስቴትስ ኢንፎርሜሽን አገልግሎት ኤች አይ ቪ ኤይድስን ለመዋጋት ቃል በገባው መሰረት የዩናይትድ ስቴትስ አለም አቀፍ የልማት ድርጅት /USAID/ ኤይድስ በአዲስ አበባ የተባለ መጽሃፍ ለአዲስ አበባ መስተዱድር አበረከተ። የመጻሕፍቱ ብዛት 10.000 ሲሆን ሰኔ 12 ቀን 1991 ዓ.ምበተከናወነው ስነ ስርአት ላይ ተገኝተው መጻሕፍቱን ለመስተዱድሩ ያበረከቱት በኢትዮጵያ የዩናይትድ ስቴትስ አምባሳደር ሚ/ር ዴቪድ ሺን ናቸው።</p>

<p>በኢትዮጵያ የኤች አይ ቪ ኤይድስ መዛመትን ለመግታት በሚደረገው ጥረት የዩናይትድ ስቴትስ አለም አቀፍ የልማት ድርጅት ከ1984 ዓ.ም ጀምሮ በየአመቱ የ5.5 ሚሊየን ዶላር እርዱታ ያደርግ እንደነበር ለማወቅ ተችሏል። ኤች አይ ቪ ኤይድስን ለመዋጋት በሚደረገው ጥረት የዩናይትድ ስቴትስ አለም አቀፍ ድርጅት ከበርካታ መንግስታዊና መንግሰታዊ ካልሆኑ ድርጅቶች ጋር በሕብረት ሲሰራ ቆይቷል። ኤይድስ በአዲስ አበባ የተባለው መጽሃፍም የአዲስ አበባ መስተዱድር የኤችአይ ቪ ኤይድስን መዛመት ለመግታት ለሚያደርገው ትምህርታዊ ቅስቀሳ ከፍ ያለ አስተዋጽኦ ያበረክታል። ይህ መጽሃፍ በእንግሊዘኛ፡በአማርኛ ቋንቋዎች የታተመ ሲሆን የከተማው መስተዱድር በዘረጋው የተቀናጀ መዋቅር ስር ላሉ ድርጅቶች ሁሉ ይከፋፈላል።</p>

<p>የዩናይትድ ስቴትስ አለም አቀፍ ድርጅት የበሽታውን ስርጭት ለመግታት ከሚያደርገው ጥረት በተጨማሪ የተለያዩ ቅስቀሳዎችን ሲደግፍና ሲያበረታታ እንደቆየ ለማወቅ ተችሏል። የበሽታውን ስርጭት ለመግታት የኮንደም ሽያጭ በኢትዮጵያ ውስጥ በስፋት ከማስተዋወቁም በላይ ኤይድስ በኢትዮጵያ የተባለውንና በኢትዮጵያ ለመጀመሪያ ጊዜ ስለ ኤይድስ ግንዛቤ የሚያስጨብጥ መጽሃፍ አሳትሞ አሰራጭቷል። እንዲሁም በአይነቱ የመጀመሪያ የሆነውን ኤይድስ በኢትዮጰያ የተባለ ኮንፈረንስ በ1988 ዓ.ም በጋራ አዘጋጅቷል። በተለያዩ ጊዜያት ለኤች አይ ቪ ኤይድስ የሚያገለግሉ መድሃኒቶችንና መሳሪያዎችን ከመርዱቱም በላይ በጤና ባለሙያዎች ስልጠና ላይ ከፍተኛ አስተዋጽኦ አበርክቷል።</p>

<p>የዩናይትድ ስቴትስ መንግስት በአለም አቀፍ ደረጃ ኤች አይ ቪ ኤይድስን ለመዋጋት ያልተቆጠበ ጥረት የሚያደርግ ሲሆን ከኢትዮጵያ ፌደራል መንግስትም ሆነ ከክልል መንግስታት ጋር በመተባበር የኤች አይ ቪ ኤይድስን ስርጭት ለመግታት የበኩሉን አስተዋጽኦ ያደርጋል።</p>


</body>
</html>
