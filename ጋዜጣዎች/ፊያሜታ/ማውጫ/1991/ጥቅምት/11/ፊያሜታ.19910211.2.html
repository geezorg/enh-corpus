<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሰባት መቶ ኢትዮጵያውያን አስመራ ውስጥ በእስር እየማቀቁ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ሰባት መቶ ኢትዮጵያውያን አስመራ ውስጥ በእስር እየማቀቁ ነው</h1>


<p>በአስመራ እና በሌሎች የኤርትራ ከተሞች ውስጥ የሚገኙ ኢትዮጵያውያን በከፍተኛ ስቃይ ላይ መሆናቸው ታወቀ። አንዳንዶቹም እዚያው እስር ቤት ውስጥ በምግብና ሕክምና እጦት ሳቢያ ለሞት እየተዳረጉ ናቸው።</p>

<p>በኤርትራ የሚገኙት ኢትዮጵያዊያን በአሁኑ ወቅት በከፋ ሁኔታ ላይ የሚገኙ ሲሆን አንዳንዶቹም ለሰው ልጅ አስቸጋሪ ወደሆኑ ቦታዎች እየተጣሉ ነው። ኢትዮጵያውያኖቹ ከሚጣሉባቸው ስፍራዎች አንዱ የሆነው ከአስመራ በጥቂት ርቀት ላይ የሚገኘው ጨርሂ የተባለው የቆሻሻ ማጠራቀሚያ ስፍራ ሲሆን፣ ኢትዮጵያውያኑ ወደዚህ ስፍራ ተወስደው እየተጣሉ ናቸው።</p>

<p>በዚህ ጨርሂ በተባለው የቁሻሻ ማጠራቀሚያ ቦታ ከሚጣሉት ኢትዮጵያውያን ውስጥ አንዳንዶቹ በከፋ ሁኔታ ላይ እንደሚገኙ ለማወቅ ተችሏል። በአሁኑም ወቅት በአስመራ በሚገኙ ኢትዮጵያውያን ላይ እየተፈፀመ ያለው ኢሰብአዊ ተግባር ከጊዜ ወደ ጊዜ እየጨመረ መምጣቱን ያሳወቁት እነዚሁ ምንጮች እንደገለፁት ብዙዎች ላይ ድብደባ እየተፈፀመባቸው ሲሆን፣ ሴቶቹን አስገድዶ መድፈርም እየተበራከተ መምጣቱን አሳውቀዋል።</p>

<p>ከዚህም ውጪ በእስር ቤት ውስጥ እንዲታጎሩ የተደረጉ ኢትዮጵያውያን በርካታ ሲሆኑ፣ በተለይም አስመራ ውስጥ ከአንድ እስከ ስድስት በደረጃ በተከፋፈለ እስር ቤት ከ7ዐዐ በላይ ኢትዮጵያውያን ታስረው እንደሚገኙ ለማወቅ ተችሏል። የሻዕቢያ መንግስት አካሄድን የሚነቅፉና የሚተቹ ኤርትራውያንም ጭምር በየእስር ቤቱ እየማቀቁ ይገኛሉ።</p>


</body>
</html>
