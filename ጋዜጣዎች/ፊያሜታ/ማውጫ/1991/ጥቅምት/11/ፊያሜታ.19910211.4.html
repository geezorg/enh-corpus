<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ፓትርያርኩ ከሥራ ማፈናቀሉን ቀጥለዋል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ፓትርያርኩ ከሥራ ማፈናቀሉን ቀጥለዋል</h1>
<h3 class="align-center">አንድ አባትም የመታገድ እጣ ገጥሟቸዋል</h3>


<p>ከሥራና ደመወዝ ከታገዱ ዓመታት በማስቆጠር ያሉት ቀደምት አባቶች እንዳሉ ሆኖ አሁንም ፓትርያርኩ ከሥራ የማፈናቀሉን ተግባር እንደቀጠሉበት መሆኑ ተገለፀ።</p>

<p>ከሥራ እንዲፈናቀሉ ተደርጐ፣ ለአቤቱታ ሲቀርቡም ሰሚ በማጣት ከ199ዐ ዓ.ም ግማሽ ዓመት ጀምሮ ግፍና ጭካኔ የተሞላ አረመንያዊ ተግባር እየተፈጸመባቸው የሚገኙ መሆናቸው የተናገሩት መልአከ ሰላም አባ ምሕረት ይመርን ጠቅሰው ለዝግጅት ክፍላችን የገለፁት ወገኖች እንደአመለከቱት የፓትርያርኩ በቤተ-ክርስቲያን አባቶች የሚፈጸመው በደል እንደቀጠለ መሆኑን የሚያስረዳ ነው ብለዋል።</p>

<p>መልአከ ሰላም አባ ምሕረት በልዩ ልዩ ኃላፊነት ሥራ መሥራት ከጀመሩ ብቻ ከ2ዐ ዓመታት በላይ የሆናቸውና ዋና አስተዳዳሪ ሆነው በመመደብ በብዙ አብያተ ክርስቲያናት ኃላፊነታቸውን ሲወጡ የቆዩ መሆናቸውን የገለፁት ወገኖች፣ ከ4ዐ ዓመታት በላይ ከሠሩት የቤተ ክርስቲያን አገልግሎት በአሁኑ ፓትርያርክ ከሥራ ገበታቸው እንዲታገዱ መደረጋቸውን አስረድተዋል።</p>

<p>የእኒህ አባት ከሥራ መታገድ ዋና ምክንያት ፓትርያርኩን የሚነቅፉ ባሕታውያንን እርስዎ በሚያስተዳድሩበት ቤተ ክርስቲያን አስተምረዋል በሚል ሲሆን እንዳው የተፈጸመው ከናዝሬት ቤተ ክሕነት ነው። ሆኖም የሃገረ ስብከቱ ሥራ አስኪያጅ ንቡረ ዕድ ክፍለ ዮሐንስ መኰንን የተባሉት የእገዳውን እርምጃ ሲወስዱ በፓትርያርኩ ትዕዛዝና ተፅእኖ እንደ ሆነ የገለፁት ወገኖች የታገዱት አባት መልአከሰላም አባ ምህረት ለአቤቱታ ወደ ፓትርያርኩ ሲመጡ ፊት እንደነሷቸውና ከታገዱ ስምንት ወራትን ማስቆጠራቸውንም አረጋግጠዋል።</p>

<p>ያገዱት የናዝሬት ሀገረሰላም ሥራ አስኪያጅና ፓትርያርኩ ከተወያዩ በኋላ እገዳው እንደ ጠበቀባቸው የሚነገሩት መ.ሰ.አባ ምህረት የግፍ ግፍ የተፈጸመባቸው ፓትርያርኩ ከባህታውያኑ ጋር ባላቸው ፅኑ ጥላቻ ሳይሆን እንደማይቀርም የብዙዎች እምነት ሆኗል። በመ.ሰ.አባ ምህረት ላይ ፓትርያርኩ በራቸውን እንዲዘጉባቸ መሆኑን ያስረዱት ወገኖች አስተዳዳሪው ተስፋ ባለ መቁረጥ ደጅ በመጥናት ላይ መሆናቸውን አመልክተዋል። ቢሆንም አጉል ልፋት ብቻ እንደሆነባቸው አውስተዋል።</p>

<p>ከአዲስ አበባ ወደ ናዝሬት ቅ/ገብርኤል ቤተ ክርስቲያን ተዛውረው የተላኩት መልአከሰላም አባ ምህረት ይመር ባሕታውያንን አልተቆጣጠሩም፣በሚል ከሥራ የመታገድ ዕጣ የመድረሱ ጉዳይ ፓትርያርኩ ምን ያህል ከባህታውያን ጋር የከፋ በቀል እንዳለ የሚያመለክት ሆኖ አግኝተነዋል። ያም ሆነ ይህ በባህታውያንና በፓትርያርኩ መካከል ባለው ቅራኔ የ5ዐ ዓመቱ አዛውንት የቤተ ክርስቲያን አባት የመከራ ገፈት ቀማሽ ሆኗል። ፓትርያርኩም የባህታውያኑን ጥላቻ በምስኪኑ የቤተ ክርስቲያን አስተዳዳሪ መልአ ሰላም አባ ምህረት ይመር ላይ እየተወጡ መሆናቸውን እነዚህ ወገኖች በግልፅ ተናግረዋል።</p>

<p>ሌላ ተጨማሪ ምክንያት ሳይኖር ባህታውያኑ አስተምረዋል በሚለው ከመጋቢት 199ዐ ጀምሮ የታገዱት መ.ሰ አባ ምህረት ለአቤቱታ ከዚያች ዕለት ጀምሮ ፓትርያርኩ መ/ቤት ይመላለሳሉ፣ ፊት አልሰጧቸውም ሲሉ ውስጠ አዋቂዮች ተንትነዋል።</p>


</body>
</html>
