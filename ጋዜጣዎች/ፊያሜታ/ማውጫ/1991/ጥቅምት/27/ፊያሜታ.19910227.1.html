<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሻዕቢያ መድፍ 9 ሠላማዊ ሰዎችን ገደሎ ህዝቡንም አስቆጣ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">የሻዕቢያ መድፍ 9 ሠላማዊ ሰዎችን ገደሎ ህዝቡንም አስቆጣ</h1>


<p>ባለፈው ማክሰኞ በሽራሮ ግንባር ከሻዕቢያ የተተኮሱ የመድፍ ጥይቶች ከተማ ዘልቀው 9 ሠዎችን መግደላቸውና በቤቶች ላይ ጉዳት ማድረሳቸው ተገለጠ ማክሰኞ ምሽት ከአክሱም ከተማ የዘገበው የቢቢሲ ሪፖርተር ከዚህ በፊት ባለፈው ሳምንት በዚሁ ሽራሮ ግንባር የመድፍ ተኩስ ልውውጥ ተደርጐ የነበረ መሆኑን አመልክቶ በዚያን ወቅት ጥይቶቹ ከግንባር የሠራዊቱ ምሽጐች ያላለፈ እንደነበር አመልክቷል።</p>

<p>የቢቢሲ ሪፖርተር በተጨማሪ ስለከባድ መሣሪያዎች ድብደባ ሁኔታ ተጠይቆ በሠጠው መልስ ሁለቱም ወገኖች በየጊዜው አልፎ አልፎ የከባድ መሣሪያ ልውውጥእንደሚያደርጉ አመልከቶ ለምሳሌ ባለፈው ሳምንት በሁሉም ግንባሮች ማለት በቡሬ፣ በዛላአምበሳ፣በባድሜና በሽራሮ ግንባሮች የከባድ መሣሪያ የተኩስ ልውውጦች እንደነበሩ ገልጧል።</p>

<p>ባለፈው ማክሰኞ በሻዕቢያ ሠራዊት በሽራሮ ግንባር የተደረገው የከባድ መሣሪያ ድብደባ ለሠራዊቱ የተሠነዘረ ሳይሆን ለከተማው የተነጣጠረ በመሆኑ ከወትሮው ለየት ያለ እንደነበር ሪፖርተሩ ገልጦ በትግራይ ሕዝብ ቀደም ሲል የነበረውን ቁጣ እልህ ያባባሰውና ከፍተኛ እልህ ውስጥ ያስገበው መሆኑን ጠቅሷል።</p>

<p>ሪፖርተሩ በአክሱምና አካባቢው ያለውን ህዝብ አነጋግሮ እንደተረዳው የሚጠብቁት በዚህ ሳምንት ቡርኪናፋሶ የሚሰየሙት የአፍሪካ መሪዎችን ውጤት ብቻ እንጂ የተወሰደባቸውን መሬት በኃይል እንደሚያስመልሱ በእልህ መናገራቸውን አመልክቷል።</p>


</body>
</html>
