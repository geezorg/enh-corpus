<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ደቡብ ኢትዮጵያ ችግር አለ!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ደቡብ ኢትዮጵያ ችግር አለ!</h1>
<h2 class="align-center">እነ አባተ ኪሾ ምን እየሰሩ ነው?</h2>




<p>በደቡብ ህዝቦች ውስጥ እርስ በርስ የመናቆር እና ያለመግባባት ሂደቶች ከጊዜ ወደጊዜ እየተባባሱ ከመምጣታቸው ባሻገር ሁኔታው ቀስ በቀስ ወደ ግጭት እንዳያመራ ስጋት መኖሩን የይርጋጨፌ ወረዳ የጌዲኦ ብሔር ተወላጆች ለዝግጅት ክፍላችን ገልፀዋል።</p>

<p>በቅርቡ በይርጋ ጨፌ ወረዳ፣ በሃምሌ 19 መሰብሰቢያ አዳራሽ በተደረገው ስብሰባ የወረዳው ሊቀመንበር ባደረጉት ንግግር የጌዲኦ ሕዝብ የመማሪያ ቋንቋ ፊደል በላቲን እንደሚሆንና የአማርኛን ፊደል መጠቀም እንደሚያቆሙ ይፋ አድርገው፣ በስብሰባው ፀድቆ ሕዝቡ ለሁለት ተከፍሎ ይገኛል። ደስታቸውን የገለፁት ወገኖች በራሳቸው ቋንቋና በላቲን ፊደል መጠቀማቸውን እንደ ድል ቆጥረውታል። በተቃራኒው ወገን ደግሞ የጌዲዮ ሕዝብ ከሌላው የደቡብ ህዝብ ተለይቶ ይህን ውሳኔ ለምን ይወስዳል? ጦርነት እንዲያመራ ማድረግ ምንድን ጥቅም አለው? የሚሉና ሌሎች አስተያሠቶችም ተሰንዝረዋል።</p>

<p>በአሁኑም ወቅት የይርጋ ጨፌ ወረዳ ድል በትግል 1ኛ ደረጃ ት/ቤት መመሪያውን ተግባራዊ በማድረግ ላይ ሲገኝ፣ የገጠርና የከተማው የጌዲኦ ተማሪዎች ፍጥጫ ላይ መሆናቸው ታውቋል። በሌላ በኩል ደግሞ በዚሁ ይርጋ ጨፌ ወረዳ የአብዮት አበረታች መሆኑ ይነገራል።</p>

<p>ማንኛውም በአማርኛ መማር የሚፈልግ የጌዲኦ ተወላጅ ማመልከቻ በማስገባት መማር ይችላል። እንዲሁም የማንም ብሄር ተወላጅ የጌዲኦን ቋንቋ ለመማር የሚፈልግ ሁሉ መማር ይችላል በማለት ለጊዜው የዚያን አካባቢ ውጥረት ያረገበው መሆኑ ይገለፃል።</p>

<p>በዚያም ተባለ በዚህ ግን ቀደም ሲል በጌዲኦ ሕዝቦችና በጉጂ ኦሮሞዎች መሃል የተነሳውን ግጭት ጨምሮ አሁን ደግሞ በተመሳሳይ መልኩ ሕዝቡን ለመከፋፈል የሚደረገውን አካሄድ ብዙዎች ይቃወሙታል። እነ አባተ ኪሾስ ሕዝቡ እንዲህ ሲናቆር እና ሲታመስ ምን ይጠብቃሉ? ምንስ እየሰሩ ነው፣ በሚል አስተችቷቸዋል።</p>

<p>የጌዲዮና ጉጂ ኦሮሞ እልቂት አስታዋሽ አጥቷል ሲል ሐዋርያ ጋዜጣ ከሰሰ</p>

<p>በጌዲዮና ጉጂ ኦሮሞ ሕዝቦች መካከል በተካሄደው ግጭት በሺዎች የሚቆጠር ሕዝብ ማለቁ ቢገለጥም ከመንግስት በኩለ ድርጊቱን በአግባቡ ለሕዝብ አለመግለፅ ብቻ ሳይሆን ሁኔታውን ሊያሳውቁ በጣሩት ላይ እርምጃ መውሰዱም ተነግሯል ሲል ቶሮንቶ የሚታተመው ወርሃዊው የሐዋርያ ጋዜጣ በመስከረም 5 ቀን እትሙ ዘግቧል።</p>

<p>ጋዜጣው በሰጠው ተጨማሪ ዝርዝር ፎቶና ቪዲዮ የሚያየው ተመልካቾች መሳሪያዎቻቸው በታጣቂዎች እየተነጠቁ ከቦታው መወገዳቸው ይሰማል ብሏል። በሌላ በኩል ግን በሰሜን በኩል ለደረሰው አደጋ እርዳታውና ጩኸቱ እንዳደራ መሆኑን ታዛቢዎች እየተመለከቱ የወያኔ/ኢህአዴግን መንግሥት አቅልና ማንነት በትክክል ተረድተንበታል ይሉሉ ሲል ዘግቧል።</p>

<p>በብዙ ሺህ የተፈናቀለውን ሕዝብ የወያኔ/ኢህአዴግም መንግሥት መልሶ ወደ ዕልቂት ሰፈሩ እንዲሄድ እያስገደዱት ነው ሲል ሐዋሪያ ዘገባውን አጠቃሏል።</p>

<p>በሌላ በኩለ በኢትዮጵያ መንግሥት በኩል ቀደም ብሎ የተሰጠው መግለጫ የሚያመለክተው በግጭቱ ወደ 140 ሰዎች የግጭቱ ሰለባ እንደሆኑ ሲሆን ተፈናቅለው የነበሩትም ወደየቀያቸው እንደተመለሱ ነው።</p>


</body>
</html>
