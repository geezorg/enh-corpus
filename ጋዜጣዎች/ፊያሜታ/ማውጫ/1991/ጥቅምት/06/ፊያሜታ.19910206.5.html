<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አቶ ሥዩም መስፍን አማራጩ ሁለትና ሁለት ብቻ ነው አሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">አቶ ሥዩም መስፍን አማራጩ ሁለትና ሁለት ብቻ ነው አሉ</h1>


<p>የኢትዮጵያ የውጪ ጉዳይ ምኒስትር ለመጨረሻ ጊዜ ጥቅምትን ቀን ከአሜሪካ ድምፅ ጋር ባደረጉት ቃለ ምልልስ በኢትዮጵያና ኤርትራ መካከል ለተፈጠረው ችግር መፍትሄ ሊሰጥ የሚችል ሌላ ምን አማራጭ እንዳለ ተጠይቀው ያሉት አማራጮች ሁለት ብቻ መሆናቸውን ገልጠዋል።</p>

<p>የውጪ ጉዳይ ምኒስትሩ ሲያብራሩ አንደኛው ምርጫ የኤርትራ መሪዎ ወንጀለኝነታቸውን አውቀውና የፈፀሙትን ስህተት ተረድተው ከገቡበት የኢትዮጵያ ግዛት ጦራቸውን በማስወጣት ወደ ኋላ መልሰው ሰላም እንዲፈጠር ማድረግ ሲሆን የመጨረሻውና ሁለተኛው አማራጭ ጦርነት ብቻ ነው ብለዋል።</p>

<p>ይህንንም ሲተነትኑ ለዚህ ችግር አንተም ተው አንተም ተው የሚባል ሁኔታ እንደሌለና የተጣሰው አለም አቀፍ መርህ ስለሆነ መሐል መንገድ ላይ መፍትሄ ሊገኝለት የሚችል እንዳልሆነ አስገንዝበዋል።</p>

<p>ስለወደፊቱ የኢትዮጵያ የኤርትራ ህዝቦች ግንኙነት ሁኔታም ተጠይቀው ሁለቱ ህዝቦች አበረው የኖሩ በመካከላቸው የሚያገናኟቸው ገመዶች በርካታ በመሆናቸው ወደፊትም አብረው የሚኖሩ ናቸው ካሉ በኋላ መንግሥት ተለዋጭ እንደሆነ አገርና ህዝብ ጋር አብረው ተቆራኝተው የሚኖሩ በመሆኑ ሁለቱ ህዝቦች በእኩልነትና በመተባበር ወደፊትም የሚኖሩ ናቸው። ጠቅላይ ምኒስትሩ ይህ አሁን የተደቀነው ችግር መፈታቱ እንደማይቀር ጠቁመው ሁለቱ ህዝቦች ወደፊት በጋራ ፍላጐት ላይ የተመሰረተ የጠበቃ ግንኙነት ሊፈጥሩ እንደሚችሉ አብራርተዋል።</p>

<p>በመጨረሻም የአሁኑ የድንበር ችግር በሰላም ከተፈናተ በሁለቱ መንግሥታት መካከል የሚኖረው ግንኙነት ምን ሊሆን ይችላል? ተብለው ጥያቄም ሲመልሱ ከኤርትራ መንግሥት ጋር ሊኖር የሚችለው ግንኙነት ምን ሊመስል እንደሚችል መተንበይ አልፈልግም ብለዋል። አክለውም መጀመሪያ ችግሩ ሲፈታ የሚታይ ይሆናል ካሉ በኋላ ምናልባት ዋናው ችግር ሲፈታ አብረው ሊፈቱ የሚችሉ ብዙ ነገሮች እንደሚኖሩም የውጪ ጉዳይ ምኒስትሩ በመግለጽ መልሳቸውን አጠናቀዋል።</p>


</body>
</html>
