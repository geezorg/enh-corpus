<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያ ኦርቶዶክስ ተዋህዶ ቤተክርስቲያን ቅድስት ሥላሴ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">የኢትዮጵያ ኦርቶዶክስ ተዋህዶ ቤተክርስቲያን ቅድስት ሥላሴ</h1>


<p>በአሜሪካ ኒውዮርክ ውስጥ የሚገኘው የኢትዮጵያ ኦርቶዶክስ ተዋህዶ ቤተክርስቲያን ቅድስት ሥላሴ አባ ጳውሎስ እና አቡነ ገሪማ የሚፈፅሙባቸውን ግፍና በደል አስመልክተው ለጠቅላይ ሚንስትር መለስ ዜናዊና ለቅዱስ ሲኖዶስ ደብዳቤ ፅፈዋል። ለጠ/ሚ መለስ ዜናዊ ያስተላለፉትን ደብዳቤ ሙሉ ቃል ከዚህ ቀጥሎ እናቀርባለን።</p>

<p>የኢትዮጵያ ኦርቶዶክስ ተዋህዶ ቤተክርስቲያን ቅድስት ሥላሴ<br/>
የፖ.ሣ.ቁ 1282<br/>
ብሮንክስ-ኒው ዮርክ-ዩ.ኤስ.አሜሪካ<br/>
መስከረም 1991 ዓ.ም<br/>
ይድረስ ለክቡር አቶ መለስ ዜናዊ</p>

<p>የኢትዮጵያ ጠ/ሚኒስትር<br/>
ፖ.ሣ.ቁ 1031<br/>
አዲስ አበባ<br/>
ኢትዮጵያ</p>

<p>ክቡር ጠ/ሚኒስትር</p>

<p>እኛ የተበታተንን የአፍሪካ ልጆች የኢትዮጵያ ኦርቶዶክስ ተዋህዶ ቤተክርስቲያን አባሎች በመሆናችን ሳቢያ በአሁኑ ወቅት ከገጠመን አሳሳቢ ሁኔታ ውስጥ እንድንወጣ ጉዳያችንን እንዲመለከቱልን በአክብሮት እንጠይቃለን። በአሁኑ ጊዜ የአቡነ ጳውሎስ አስተዳደር በምዕመናን ህብረተሰባችን ላይ በኒውዮርክ እስቴት የስቪል ፍርድ ቤት ክሶችን በማቅረብ በምዕመናን አባሎች ሁለትና ብጥብጥ ውስጥ እንዲገቡ ጫና እየፈጠረብን ነው። ወኪሎቻቸው የቤተክርስቲያናችን ንብረት ለመረከብ ጥያቄ ያቀረቡ ሲሆን ለመጠለያ የቤተ ክርስቲያኗን ድጋፍ ብቻ ያገኙ የነበሩ ህጻናት አካለ ስንኩላንና ድሆችን ከቤተክርስቲያኗ አስወጥተው ጐዳና ላይ ለመጣል እየሞከሩ ነው። ከዚህም በተረፈ አማንያን በበርካታ አጋጣሚዎች ወደ ፍርዲ ቤቶች እየተጐተቱ መወሰዳቸው አልበቃ ብሏቸው አብር የስቅለት ዕለት ሳይቀር ዳኞች ችሎት እንዲቀመጡ እስከማድረግ ድረስ ሄደዋል። በዚህም የተነሳ አማኒያን የተበታተኑና ብዙዎቹዋ ወደ ፕሮቴስታንትና ካቶሊክ ቤተክርስቲያናት እንዲገቡ ተገደዋል።</p>

<p>ባለፉት ዘመናት እዚህ ምዕራብ የነበሩ አያት ቅድመ አያቶቻችን በዚህ ክፍለ ዓለም የኢትዮጵያ ኦርቶዶክስ ቤተክርስቲያን በሚገባ ተመስርታ እናይ ዘንድ ታግለዋል። አሁን ግን እንድትበላሽ እየተሴረ ነው። የኢትዮጵያን ቋንቋ ትሪክና ሐይማኖት በመማራችን ኩራት ይሰማናል፡ ልጆቻችን ፍቅርና አክብሮት እንዲያድርባቸው እያስተማርን ሟቹ ማርክስ ሞሳያህ ጋርጂ አፍሪካዊያን ሁሉ እግዝአብሔርን ማምለክ የሚገባቸው በኢትዮጵያ አይኖች እንደሆነ የተነገረውን ቃልና የነበረውን ህልም እየጠበቅን ነው። ይህን ሁሉ በማድረጋችን የተንኮል ምላሽ መቀበል አይገባንም። ለምንድነው ታዲያ የገነባንላቸውን ሁሉ እንደሚነጠቁ በስጋት እንዲሰቃዩ የሚደረጉት?</p>

<p>ታሪክ እንደሚያስረዳው እዚህ ምዕራብ ውስጥ ቤተክርስቲያናት መመስረት የቻሉት ሁሌም በእናት ቤተክርስቲያኗ ድጋፍ እየተደረገላቸው የነበረ መሆኑን ነው። ትሪኒዳድና ጉያና ውስጥ ያሉት ቤተክርስቲያናት የተመሰረቱት ጥንት እ.ኤ.አ በ1952 ዓ.ም ሲሆን የእኛም የቅድስት ሥላሴ ቤተክርስቲያን የተመሰረተችው በ1959 ዓ.ም ውስጥ ነበር። ከዚያም በ1970 ዓ.ም ውስጥ ጃማይካ ያለችው ቤተክርስቲያን ልትመሰረት በቅታለች። እነዚህና ሌሎችም ቤተ ክርስቲያናት ሊመሰረቱ የበቁት በእናት ቤተክርስቲያናችን ሙሉ ድጋፍ ነበር። ለመመስረታቸው ድጋፍ ያደረጉት የቀድሞው ግርማ ዊ ንጉሠ ነገሥት ቀዳማዊ ኃ/ሥላሴና በተከታታይ የቤተ ክርስቲያኗ ፓትርያርኮች የነበሩት ብፁዕ አቡነ ባስሊዎስ ብፁዕ አቡነ ቴዎፍሎስ፣ ብፁዕ አቡነ ተክለኃይማኖትና የተሰደዱት ፓትርያርክ ብፁዕ አቡነ መርቆሪዎስ እንጂ ሌሎች አልነበሩም። እነዚህ አባቶች በየበኩላቸው የእግዚአብሔር ድጋፍ እንዳይለየን በፀሎታቸው የተማፀኑልን በመሆኑ በዚያ ምርቃታቸው ልንጐለብት በቅተናል። አሁን ግን በአቡነ ፓውሎስ እጅግ ከፍተኛ በደል እየደረሰብን ነው።</p>

<p>ከአሁኑ ልጆቻችን በአቡነ ፓውሎስ ተወካዮች ጥቃት እየተፈፀመባቸው ነው። በአንድ ወቅት በቤተክርስቲያኗ ውስጥ የቅዳሴ ሥርዓት እየተካሄደ ባለበት ወቅት ወኪሎቸቸው መቅደስ ውስቅ ከመግባታቸውም በላይ የቤተ ክርስቲያን ንብረት ፖሊስ ጠርተው በሃይል ለመቆጣጠር ሙከራ አድርገዋል። በጣም ቅርብ የሆነ የጥቃት እርምጃቸው የተፈፀመው ባለፈው ነሐሴ 2 ቀን የእሁድ የሰንበት አገልግሎት በሚካሄድበት ወቅት ሲሆን የፓውሎስ ወኪል የፖሊስ እስኳድ አስከትሎ ወደ ቤተክርስቲያኗ ውስጥ በመግባት አገልግሎት በመስጠት ላይ የነበሩ ሕጻናት ቀሳውስትና ምዕመናንን ከመቅደስ አስጐትቶ በማውጣት መሬት ለመሬት በመጐተት ጉዳት እንዲደርስባቸው አድርጓል። ብዙዎቹ በደረሰባቸው የመቁሰል አደጋ ሆስፒታል ሲታከሙ ቆይተዋል። እንደገናም በአንድ የተለየ ወቅት አቡነ ጳውሎስ እዚህ ምዕራብ ውስጥ ጥናት በሚያደርጉበት ወቅት ስብዕናችንን በመናቅ ባሮች በማለት ሰድበውናል። ይህ አድራጐታቸው እውነት መሆኑን መመስከር በሚችሉ በርካታ አባላት ምስክር ሆነው ባሉበት የተፈፀመ ነው። ይህም ሳይበቃቸው በሌላ አጋጣሚ አቡነ ፓውሎስና አቡነ ገሪማ በአንድነት በመሆን የእኛ የምዕመናን ቡድን ከእናት ቤተክርስቲያኗ ተገንጥሏል ሲሉ አስታውቀዋል። ይህ ድርጊት የምዕመናኑን ማህበር መልካም ስም በተሳሳተ ሪፖርት ለመጉዳት የተቃጣ ሌላ ሙከራ ነበር።</p>

<p>ክቡር ጠ/ምኒስትር በፍፁም ራሳችንን ከእናት ቤተክርስቲያናችን ያስገነጠልን መሆናችንን ልናረጋግጥልዎ እንወዳለን። ነጻነት የምንፈልግ አይደለንም ወይም ከእናት ቤተክርስቲያናችን ተነጥለን ነጻነት እንዲኖረን የጠየቅንበት ወቅት የለም። ኢትዮጵያ ውስጥ ምዕመናን ከቤተክርስቲያናት እየተጐተቱ ከመባረር ይልቅ ሞትን እንደሚመርጡት ሁሉ እኛም በተመሳሳይ ከቤተክርስቲያናችን መጐተትን እንቃወማለን። በዩ.እስ.አሜሪካ በግምት 11 የቤተክርስቲያን ህንጻዎች ባለቤት የሆኑ በሺዎች የሚቆጠሩ የኢትዮጵያ ዜጐች እንዳሉ በግልጽ እናውቃለን። ሆኖም ለእንደዚህ አይነቱ የመንፈስ የአዕምሮና የአካል ጉዳት እንዲህ አይነቱ ስቃይ የተዳረግነው ኢትዮጵያ ውስጥ የተወለድን ባለመሆናችን ምክንያት ነውን? ለምንድነው እኛ የአቡነ ጳውሎስ የክህደት ኢላማ የሆንነው? እኛ በመንፈስ ራሳችንን ኢትዮጵያዊያን አድርገን የምንመለከት ስለሆንን በዚሁ መልኩ ልንታይና ልንስተናገድ ይገባናል።</p>

<p>ክቡር ጠቅላይ ምኒስትር</p>

<p>ከላይ በተገለጡት ምክንያቶች የተነሳ ክቡርነትዎ ስለቅድስት ሥላሴ ምዕመናን ሲሉ ይህን ጉዳይ በሚገባ ተመልከተውልን በቤተክርስቲያናችን ውስጥ እንድንፀናና ፈጣሪያችንን እንዲናመልክ ያለንን ምኞት እውን እንዲያደርጉልን እንማፀንዎታለን። በሚወስዱልን ፈጣን እርምጃ ምስጋናችን የላቀ ነው።</p>

<p>በፀሎታቸው የእርሶ የሆኑት</p>
<p>- የቅድስት ሥላሴ ምዕመናን ቦርድ ኃላፊዎች</p>
<p>- ሮጀር ቢ.ኔልሰን ሊቀመንበር (ፊርማ አለው)</p>
<p>- ሮዝሜሪ ኤ.ረቲ ገንዘብ ያዥ (ፊርማ አለው)</p>
<p>አልቲይ ረቲ ዋና ፀሐፊ (ፊርማ አለው)</p>


</body>
</html>
