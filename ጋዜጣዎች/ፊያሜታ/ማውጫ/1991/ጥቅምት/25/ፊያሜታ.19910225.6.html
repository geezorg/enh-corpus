<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"ኢትዮጵያ የኮሎኒያሊስቶቹን ድንበር መቀበል አለባት"</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">"ኢትዮጵያ የኮሎኒያሊስቶቹን ድንበር መቀበል አለባት"</h1>
<p class="align-center">አቶ ኢሳያስ</p>


<p>የኤርትራ ኘሬዝዳንት ኢሳያስ አፈወርቂ ባለፈው ሣምንት መጨረሻ ላይ ከጋዜጠኞች ለቀረበላቸው ጥያቄዎች መልስ ሲሠጡ የኢትዮጵያ መንግሥት የጥንቱን የኮሎኒያሊስቶች ድንበር መቀበል አለበት ከማለታቸውም በላይ በሚቀጥለው ሣምንት የአፍሪካ አንድነት ድርጅት ጥሪ እንደሚያቀርብ አመልከተው ሆኖም ኢትዮጵያ አቋሟን ካልለወጠች በስተቀር የአፍሪካ አንድነት ድርጅት የሠላም ፍለጋ ጥረት ፈይዳ ቢስ ይሆናል ሲሉ መግለጣቸው ተዘግቧል።</p>

<p>ኢሣያስ አፈወርቂ እስካሁን ድረስ በአፍሪካ አንድነት ድርጅት የሠላም ጥረት መፍትሄ ላይ ያልተደረሰውም ኢትዮጵያ ከተያዙት መሬቶች የኤርትራ ኃይል ይውጣልኝ ማለቷ ደንቃራ ስለሆነ ነው በማለት የሠላሙ ጥረት እንቅፋት ኢትዮጵያ እንደሆነች አድርገው ኮንነዋል።</p>

<p> "የአፍሪካ አንድነት ድርጅት ፍርድ ቤት ስላይደለ አዲስ ድንበር አይከልልም "በማለት ለጋዜጠኞች መልስ የሠጡት ኢሳያስ የኢትዮጰያ መንግሥት አቋሙን ለውጦ የቅኝ ገዢዎች ድንበርን አሜን ብሎ እንዲቀበል መፈልጋቸውን አመልክተዋል።</p>

<p>በሌላ በኩል በኢኮኖሚም ረገድ ኤርትራ ከ6% እስከ 7% እድገት እንዳሳየች አይ.ኤም.ኤፍና የአለም ባንክ እንደመነላቸው ገልጠው ኢትዮጵያ የኤርትራ ዕዳ ስላለባት መክፈል ይኖርባታል በማለት ጥሪ ያቀረቡ መሆኑን የኤርትራ ድምፅ ዘገባ ገልጧል።</p>

<p>የኤርትራ መንግሥት ከኦሮሞ ነፃ አውጪ ጋር በመደራደር አጋር እንዲሆናቸው ስለማድረጋቸውም ተጠይቀው በሰጡት መልስ ግንኙነት ያደረጉት አንድ ጊዜ ብቻ መሆኑን ገልጠዋል።</p>

<p>ባጠቃላይ የኢሣያስ ምላሾች ምንም አዲስ ነገር የሌለባቸው ሲሆኑ በቀጣዩ የአ.አ.ድ. ስብሠባም የሚሰጠውን ውሣኔ እንደማይቀበሉት የሚያመለክት ነው።</p>


</body>
</html>
