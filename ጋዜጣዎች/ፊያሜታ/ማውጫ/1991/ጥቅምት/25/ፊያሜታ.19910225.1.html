<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በታሪክ የህዝብ ደረቅ ጭነት ማመላለሻ ድርጅት</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">በታሪክ የህዝብ ደረቅ ጭነት ማመላለሻ ድርጅት</h1>
<h2 class="align-center"ምዝበራ እየተካሄደ ለመሆኑ አቤቱታ ቀረበ</h2>


<p>በሕግ ከፈረሰው የህዝብ ማመላለሻ ኮርፖሬሽን ድርጅት ሠራተኞች መሀል በሴፍቲኔት የታቀፉት በታሪክ የህዝብና ደርቅ ጭነት ማመላለሻ ድረጅት ውስጥ ተመድበው ሲሰሩ፣ ሥራውን በበላይነት እንዲመሩ የተመረጡ የቦርድ አባላት ድርጅቱ ከተመሠረተ ለአራት አመታት የድርጅቱን እለታዊ ገቢና እነቅስቃሴ አፍኖ በመያዝ የኦኘሬሽኑ እንቅስቃሴ ለአላፊ እንጂ ለሌላው የሴፍቲኔት አባላት ግልጽ ባልሆነበት ውስብስብ አሠራር በረቀቀ ዘዴ ሲበረብሩትና ድርጅቱም እራሱን እንዳይችል እያዳከሙት ነው የሚል አቤቱታ ቀርቧል።</p>

<p>ከዚህም ጋር የህዝብ ማመላለሻው የኢትዮጵያ የህዝብ ማመላለሻ ትራንስፖርት ጥገኛ ሆኖ የጭነቱም በጭነት ማመላለሻ ጥገኛ ሆነው ሲሠሩ የሂሣብ አካውንታቸውም በእነኝሁ በተጠጉባቸው ድርጅቶች ያላቸውን ሂሣብ ተቆጣጥረው ገንዘቡን ወደ ድርጅቱ ካዝና ማስገባት ሲገባቸው ከፊሉን ወደ ኪሣቸው በማድረግ ድርጅቱን ለኪሣራ መዳረጋቸውንም አቤቱታው ይገልጣል።</p>

<p>ድርጅቱን ለኪሣራ የዳረጉት የቦርድ አባላት ከአባልነታቸው በሠራተኛው ኃይል ከተባረሩ ጀምረው በኢትትዮጵያ የህዘብ መማላለሻና በአዲስ አለም ድርጅት እንደ ውለታ ተቆጥሮላቸው ተቀጥረው ይህን ድርጅት በተዘዋዋሪ መልክ እንዳይንሠራራና ስምሪቱም በአግባቡ እንዳይካሄድ በመንጠቅ የድርጅቱን ተሽከርካሪዎች ለሌላ ድርጅት ለማድረግ እንቅስቃሴውን እንዳያከናውን መሆኑን በተጨማሪ አመልክተዋል።</p>

<p>ባጠቃላይ ድርጅቱ እንዲዳከም እንጂ ራሱን የቻለ ድርጅት እንደመሆኑ መጠን ራሱን ችሎ እድገት እንዳያገኝ ከፍተኛ ሴራ እየተሸረበበት መሆኑን በዝርዘር በማቅረብ በውጪና በቢሮ ሃላፊነት ላይ የተመደቡ ኃላፊዎች ድርጅቱን ሊያፈርሱ ተነስተዋል። አመልክተን የሚሰማን በማጣታችን እነዚህ ቀንደኛ የሴፍቲኔቱ ጠላቶች የሆኑትን ጥርቃሚዎች ሠራተኛውን ከመንግሥት ጋር ለማጋጨት በሴፍቲኔት የታቀፈውን ሠራተኛ ሠርተውና አሠርተው ሠራተኛውን መመገብ ሲችሉ የድርጅቱን ህልውና ደብዛውን አጥፍተው እንደገና በረቀቀ ዘዴ የአከሲዮኑን አባላት ለከፍተኛ ኪሣራና ውድመት አጋልጠው ከመንግሥት ጋር ሊያጋጩን ነው ሲሉ አቤቱታቸውን ያጠቃልላሉ።</p>

<p>የድርጅቱ ህልውና ከመፍራረሱ በፊት በመንግሥት መሥሪያ ቤት ይህን ድርጅት እንዲያዋቅሩ አደራ የተጣለባቸውን የመንግሥት የፍትህ አካላት ባለሥልጣኖች አስቸኳይ ከመንግሥትና ከአክስዮኑ አባላት በስራው በሙስና ያልተሣታፉትን አስመርጦ አጣሪ ኮሚቴ አቋቁሞ በአስቸኳይ የወደመውን ንብረት አጣርቶ አውዳሚዎቹ ለህግ እንዲቀርቡልን ለፊያሜታ ጋዜጣ ይህን ደብዳቤ በማስረጃ ልከናል በማለት ሁለት ደብዳቤ ፎቶ ኮፒ ልከዋል።</p>

<p>አመልካች በመጨረሻም መስራት ሲችሉ ድርጅቱ እያዳከሙብን በመሆኑ ከነቤተሰቦቻችን መውደቂያ የሌለን ከሌላ ለመወዳደርም ትምህርታችን ከፍተኛ ስለሆነ አስቸኳይ ውሣኔ እንዲወሠን የሚመለከታቸው ሁሉ እንዲያውቁ አርጉልን ሲሉ አመልክተዋል።</p>

<p>በዚህ ጉዳይ ላይ አግባብ ያላቸው መሥሪያ ቤቶች ሁሉ አስቸኳይ እርምጃ እንዲወሰድ እያሣሰብን አጠርና መጠን ብሎ ትክክለኛነት ያለው ምላሽ ወይም ተጨማሪ ማቅረብ የሚሹ ወገኖችን የምናስተናግድ መሆኑን ከወዲሁ እንገልፃለን።</p>

<p>በሥራ አመራር ውስጥ ያሉትን ግለሠቦች ስም ለጊዜው አላወጣነውም።</p>

<p>መንግሥት አባሎቹ ተጠቃሚ እንዲሆኑበት የቋቋመው ድርጅት በዚህ ሁኔታ መፍረስ ስለሌለበት ሁኔታውን የሚመለከተው ክፍል አጣርቶ እርምጃ እንዲወስድበት እናሣስባለን።</p>


</body>
</html>
