<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሲኖዶስ ጉባኤ በጅምሩ ቀረ !</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">የሲኖዶስ ጉባኤ በጅምሩ ቀረ !</h1>
<h2 class="align-center">ኮሚሽኑ ሻጥር አለበት እየተባለ ነው።</h2>


<p>ከጥቅምት 16 ቀን 1991 ዓ.ም ጀምሮ በመንበር ፓትርያርክ ጠቅላይ ጽ/ቤት ሲካሄድ የሰነበተው የሲኖዶሱ ጉባኤ እንደተጠበቀው ሣይሆን ስብሰባውን በጅምሩ አጠናቆ መነሳቱ ተገለፀ።</p>

<p>በሲኖዶሱ ዙሪያ ከፍተኛ ድክመት እንዳለ በልዩ ልዩ የቤተ - ክርስቲያን ምሁራን አንደበት የተገለፀና ፣ አባላቱ እነደ ኤሳው ብኩርናቸውን ለጊዜያዊ ነገር የሸጡ መሆናቸውን ተገንዝበው በእነሱ ላይ የላቸው እምነት ተሟጦ ጠፍቶ ከእግዚአብሄር ብቻ መልስ የሚጠባበቁ መሆናቸውን አንዳንድ ወገኖች አስገንዝበዋል።</p>

<p>ሲኖዶሱ ጠንከር ያለ መንፈሣዊ ፅናትና አቋም በመጣቱ ቤተ- ክርስቲያኗ ሰላም አጥታ የሁከትና የብጥብጥ መድረክ ሆና አመታት መቆጠራቸውን የገለፁት አንዳንድ ታዛቢዎች እንደ ሚሉት ደግሞ ፣ አቋም ያለውና እውነተኛ ሲኖዶስ በመጥፋቱ አሁንም የቤተ- ክርስቲያኗ መከራ መራዘሙ እጅግ አሣዛኝ ነው ብለዋል።</p>

<p>ይህ በእንዲህ እንዳለ የዛሬ ዓመት ስለ ቤተ - ክርስቲያን ችግር በተመለከተ የተቋቋመው አጣሪ ኮሚሽን ፣ የፓትሪያርኩን ዕድሜ ለማራዘም የተቋቋመ ስልታዊ ዘዴ እንጂ እውነተኛ ነው ለማለት አያስደፍርም። የሚሉ ትንበያዎች ከአንዳንድ ወገኖች አጣሪ ኮሚሽኑ ከተቋቋመበት ማግሥት ጀምሮ ተሰንዝረው ነበር። አሁንም አጣሪ ኮሚሽኑ ከተተነበየለት ውጭ አለማለፉንና ያቀርባል ተብሎ ተጠብቆ የነበረውን ቀሪ ሪፖርት ሣያቀርብ መቅረቱን ውሰጥ አዋቂዎች ገልፀዋል።</p>

<p>በተለይ ቤተ - ክርስቲያኗ ትናንትም ፣ ዛሬም ፣ ነገም ተመሣሣይ ያላገኘችለት እውቁ አለቃ አያሌው ታምሩ በኮሚሽኑ ላይ የነበራቸው አመኔታ ማጣት አሁን እንደሚታየው በቀጣዩ ወራት ለማራዘም የታቀደ መሆኑን በመገንዘብ ይመስላል። ሲጠሩ ቀርበው አስተያያታቸውን አለመስጠታቸውን ውስጥ አዋቂዎቹ አክለው ከመግለፃቸውም ባሻገር የአለቃ አያሌውን የአስተሳሰብ ምጥቀትና የነገሮችን ቅድመ ሆኔታ አርቆ የማየት ብስለታቸውን አድንቀዋል።</p>

<p>በአጣሪ ኮሚሽኑ በኩል "እምነት ተፋለሱቀኖና ቤተ- ክርስቲያን ተዛባ ፣ ወዘተ.....በማለት በግንባር ቀደምትነት በተለያዩ እንቅስቃሴዎችና በልዩ ልዩ ጋዜጦች አማካኝነት ቅሬታቸውንና የማይገባቸውን የውግዘት ናዳ ሲያራምዱ የሚገኙትን የሊቃውንት ጉባኤ ሰብሳቢ የነበሩትን አለቃ አያሌው ግን ........ የመፍትሄ ሃሣብ የሚሉትን እንዲለግሱ በማለት በኮሚሽኑ አባላት ..... በቃልም ሆነ በደብዳቤ የቀረበላቸውን ጥሪ ሣይቀበሉና ቀና ትብብር ለማድረግ ፈቃደኛ ሣይሆኑ ቀርተዋል።</p>

<p>ሲል አብጠልጥሏቸው እንደነበር እነዚህ ውስጥ አዋቂ ወገኖች ቀርበው ቃላቸውንና አስተያየታቸውን በሰጡት የቤተ- ክርሰቲያን ልጆች ሃሳብ ተነስቶ መፍትሄ መስጠት ያልቻለው ሻጥር ያለበት በመሆኑ ነው፣ በማለት ኮሚሽኑን ይኮንኑታል።</p>


</body>
</html>
