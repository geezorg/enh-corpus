<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ብዙ ሺ ብር ለቆብና ቀሚስ ወጥቶበታል»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">«ብዙ ሺ ብር ለቆብና ቀሚስ ወጥቶበታል»</h1>
<h2 class="align-center">xrgud yetebalelet yeICu Eds qoSosat mrCa mena lihon new</h2>



<p>ያለጥናትና ፈቃደ እግዚአብሔር ሳይጠየቀበት በአባ ጳውሎስ የግል ፍላጐት ለእጩ ኤጲስቆጶስነት ታጭተው የነበሩት የእጩ ኤ-ጲስቆጶሳት ምርጫ በመክሸፍ ላይ መሆኑ ተገለፀ።</p>

<p>በ1990 ዓ.ም ፓትርያርኩ ካብኔያቸውን ለማጠናከር ካለቸው ጉጉት፣በቅድስናና ለኤጲስቆስነት ብቃት አላቸው በሚል ሳይሆን፣ከሚደርስባቸው ተቃውሞ በመነሣት ከነበር ሊቃነጳጳሳት ያጡትንን ክብር ከአዳዲስ ተጀማሪዎች ለማግኘትና ለመታጀብ ሲሉ የግል ደጋፊዎቻቸውን ሰብስበው ለእጩነት ቢያቀርቡም ከየአቅጣጫው ተቃውሞ የጐረፈው በመንግስቱ ነበር። የ ባለለት ምርጫ አሁንም በእንጥልጥል ላይ መሆኑ ተገለፀ።</p>

<p>ፓትርያርኩ ግን ካላቸው አምባገነናዊ አመራር ወዳጆቻቸውን ለመሾም ደፋ ቀና ሲሉ ቀኖና ቤተክርስቲያን ተፋልሷል፣ መዝበራ በኩንነት ተስፋፍቷል፣አስተዳደራዊው በደል በቤቱ ተንሰራፍቷል፣አድላዊ የሆነ አሠራርና ዘረኝነት ይካሄዳል ለእነዚህ ሁሉ አፀያፊ ተግባራዊ ተጠያቂው አባ ጳውሎስ ናቸው የሚለው የተቃዋሚዎቻቸው ጩኸት እያየለ መምጣቱ ችግሮችን ሊያጣራ የተቃውሞው አጣሪ ኮሚሽን የማጣራት ተግሳሩን ቀጥሎ የአባጳውሎስ ዘመደ ወዳጆች ከኃላፊነታቸውም ሆነ ከማንኛውም የሥራ ገበታቸው እንዲታገዱ ሲወሰንባቸው ጊዜ ነገር ዓለሙ ጨላልሞባቸው የእጩ ኤ-ጳስቆጶሳቱ ምርጫም ተስተጓጉሎ ለ1990 የተባለው ደብዛው መጥፋቱን ነው ውስጠ አዋቂዎቹ የገለፁት።</p>

<p>በወቅቱ ከመጠን በላይ ሽርጉድ የተባለለት የእጩኤ-ጲስቆጶሳት ምርጫ ፓትርያርኩ ከአቀዱት የእጩነት ስጦታ ከዚያም ጳጳስ ለመሆን የሚያግዳቸው አለመኖሩን በማመን ለእያንዳንዳቸው በሺ የሚቆጠር ብር ወጥቶ የጵጵስና ቆብና ቀሚስ ተሰፍቶላቸው እንደነበርም ቅርበት ያላቸው ወገኖች አውስተው፣ይህ ብዙ ገንዘብ የፈሰሰበት አላማ እንዳለተሳካ ተናግረዋል።</p>

<p>የእጩኤ-ጲስቆጶሳቱ ምርጫ ገና ከጅምሩ ተቃውሞ የገጠመው እንደነበር የሚያውቁት ታዛቢዎች እንደሚሉት ደግሞ፣የተመረጡት እነማን ናቸው? ቢመረጡስ ኖሮ ለቤተ-ክርስቲያን የሚያስገኙት ጥቅም ምንድን ነው? ባፉት ሕይወታቸው ምን መልካም ሥራ አከናወኑ? በእርግጥ ለአባ ጳውሎስ ያላቸውን ክብር በየመድረኩ ሲተርኩ እንደነበሩ ብዙ ሕዝብ ያውቀዋል። የያአንዳንዱን ስም መዘርዘር ባያስፈልግም ከቤተ-ክርስቲያን ክብር ይልቅ የአባጳውሎስን ክብር በማስቀደማቸው እንደ ውለታ ተቆጥሮላቸው ለእጩነት በቁ እንጂ በንፅህናና በቅድስና ወይም ለኤ-ጲስቆጶስነት የሚያበቃ ችሎታ ግራቸው እንዳልሆነ የብዙዎቹን ማንነት እናውቃለን። በአምባ ገነንነት የእግዚአብሔርን ቤት ለመስራት መከጀልና መነሳት ደግሞ ውድቀቱ የግል ብቻም ሳይሆን የእምነቷም ነው ይላሉ።</p>

<p>የእጩ ኤ-ጲስቆጶሳቱም ምርጫ መስተጓጐል አስመልክቶ የቤተ-ክርስቲያኗን አምላክ መጨረሻውን ያሳምርልን፣የሚሉትም በጥቂቱ የሚገመቱ አይደሉም። ለጵጵስና ቀርቶ ለዲቁናና ለቅስና እንኳን በፈሪሀ እግዚአብሔር የተሞሉ ሰዎችን ስትመርጥ የነበረችው ቤተ-ክርስቲያን በዘመድ አዝማድ፣ በጥቀምህ ልጥቀምህ፣ ኃይል (ድጋፍ) ሁነኝ በሚል ስጋዊ ፍላጐት እንደ ገፀ በረከት የክህነት ማዕረግ መስጠት ሲጀመር ማየት ፣በዘመናችን የሚፈፀመውን ጉድ ሳያዩ ያለፉት አባቶች እንዴት ታደሉ የሚያሰኝ ነው በማለትም ሀዘናቸውን ይገልፃሉ።</p>

<p>አባ ጳውሎስና ግብረ-አበሮቻቸው እንዳሁኑ አጣብቂኝ ውስጥ ሰይገቡ በቤተ-ክርስቲያኗ ገንዘብም ሆነ ስልጣንን ለፈለጉት መስጠት ፣ ለጠሉት መከልከል፣ እንዳሻቸው እየሆኑ ባሳለፉዋቸው አመታት ያልተደረገ፣ ያልተፈፀመ አሳፋሪ ነገር አለ ባይባልም ጭራሽኑ ኤ-ጲስቆጶስነት ያህል ታላቅ መንፈሳዊ ማዕረግ በወዳጅነት በስጦታ መልክ መሠጠቱ ለቤተ-ክርስቲያናችንም ሆነ ለእምነታችን ፣ እንዲሁም ለተከታዮቿ አሳፋሪ ነው ሲሉ እነዚህ ለቤተ-ክህነት ቅርበት ያላቸው ወገኖች ያስረዳሉ። ሆኖም ስለእጩ ኤ-ጲስቆጶሳቱ የመጨረሻ ሁኔታ እስካሁን የተረጋገጠ ነገር የለም። በቀጣጡ ጊዜ ይሾማሉ ወይስ አይሾሙም? በዚህ ዙሪያ የቅዱስ ሲኖዶሱ ጉባዔ አልተነጋገረበትም። ብዙዎቹ ካህናት ግን የእጩ ኤ-ጲስቆጶሳቱ ምርጫ መና ሆኖ መቅረቱን ነው የሚናገሩት።</p>


</body>
</html>
