<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ገነተ ኢየሱስ በፖሊስ እየታመሰ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ገነተ ኢየሱስ በፖሊስ እየታመሰ ነው</h1>
<h2 class="align-center">የመሪጌታ ኃ/ልዑል የ40 ቀን መታሰቢያ ተከበረ
የአማኑኤል አስተዱዱሪ ተደበደቡ</h2>


<p>ቤተ-ክህነት አሁንም ወደአዝቅት አቅጣጫ እያመራች እንደሆነ ነው፦ሰሞኑን ለዝግጅት ክፍላችን ከተለያዩ ወገኖች የደረሱን ዜናዎች የጠቆሙት። በገነተ-ኢየሱስ፣ገነተ-ማርያምና ጭቁኑ ሚካኤል መካከል በተፈጠረው ውዝግብ መነሻነት ገነተ-ኢየሱስ በፖሊስ እየታመሰ መሆኑንም ለጉዱዩ ቅርበት ያላቸው ወገኖች ገልፀዋል። የደብሩ ሰበካ ጉባኤ ም/ሊቀመንበርና ዋና ጸሐፊው በወረዱ 12 ፖሊስ ጣቢያ የታሠሩ ሲሆን ሌሎችንም ምዕመናን ለማሠር ክትትል እየተደረገ መሆኑንም ውስጠ አዋቂዎቹ አስታውቀዋል።</p>

<p>ም/ሊቀመንበሩ ከ24 ሰዓታት እሥራት በኋላ የተፈቱ መሆናቸውን የገለፁት ውስጥ አዋቂዎች የደብሩ ዋና ጸሐፊ ግን እስከአሁን በፖሊስ ጣቢያ ይገኛሉ ብለዋል። በተደጋጋሚ ሲገለፅ እንደነበረው «በቀደምት አባቶች ሊቃነ ጳጳሳት የተወገዘው የ3ቱም አብያተ ክርስቲያናት በአንድነት የመተዱደር ህብረት በአሁኑ ፓትርያርክ አይጣስም » የሚለው የገነተ ኢየሱስ ካህናትና ምዕመናን ጥያቄ በፓትርያርኩ ውድቅ በመሆኑ ካህናቱና ምዕመናኑ ደግሞ አድባራቱን ገነጣጥሎ የሚያስተዱድር አስተዱዱሪ አንፈልግም ሲሉ በፓትርያርኩ ተሹመው የሄዱትን አስተዱዱሪ አንቀበልም በማለት መልሰዋቸዋል።</p>

<p>የቤተ-ክህነቱ መሪዎችም በበኩላቸው የተላኩትን አስተዱዱሪ አልተቀበላችሁም በሚል እብሪት ተወካዮች የተባሉትን በፖሊስ እያሯሯጡ መሆናቸውን ከአካባቢው ነዋሪዎች አንደበት በምሬት ሲገለፅ ተስተውሏል። እንደአካባቢው ነዋሪዎች አባባል «መንግሥት በሃይማኖት አያገባውም እየተባለ በእምነታችን በቤተ-ክርያያናችን በነፃነት እንዱናመልክ እየተደረገብን ነው» ከዚህ ሁሉ ውዠንብር በኋላም ችግሮቹን ለአካባቢው ምዕመናን ለመግለፅ የካቲት 21 ቀን 1991 በቤተ-ክርስቲያኑ ግቢ ኘሮግራም ተይዞ እያለ ፖሊስ ግቢውን አጥለቀለቀ የደብሩ ዘበኞችም ባልታወቀ ምክንያት በፖሊስ እንዲወሰዱ ተደረጉ። ለዚህ ትርምስ ዋና ምክንያት ግን ቤተ-ክህነት ናት ሲሉ ነው የአካባቢው ምዕመናን በምሬት የገለፁት።</p>

<p>እንደታዛቢዎቹ አባባል ደግሞ፦ የቤተ-ክርስቲያን መስራች ክርስቶሰ እንኳ «የሚወደኝ ቢኖር ትዕዛዜን ይጠብቅ » አለ እንጂ ማንንም አላስገደደም የቤተ-ክህነት ኃላፊዎች ግን የሆነ ያልሆነውን እያሳበቁ በፖሊስ በማሳሰርና በማስገደድ ሃይማኖትና ቤተ-ክርስቲያንን ሊያስጠብቁ አይችሉም ይላሉ። ህዝቡና መሪዎቹ እንደአይጥና ድመት የመሆናቸውን ነገር ችግሮቹ እንደ አዲስ እየተባባሱ መሆኑንም ገልፀዋል።</p>

<p>ይህ እንዲህ እንዱለ በፓትርያርኩ የአመራር ችግር አስተዱደሩንም ሆነ በውስጡ ያሉትን ጠቅላላ ችግሮች በመቃወማቸው ከሥራና ደመወዝ እንዲፈናቀሉ ከተደረጉት ካህናት መካከል አንዱ የነበሩት የመሪጌታ ኃ/ልዑል እምሩ የ40 ቀን መታሰቢያ የካቲት 20 ቀን 1991 ዓ.ም በድምቀት ተከብሯል። መሪ ጌታ ሃይለ ልዑል ከዚህ ዓለም በሞት የተለዩት ጥር 11ቀን 1991 ሲሆን የቀብራቸው ሥርዓት የተፈጸመውም በዚሁ ዕለት ብዙ ህዝበ- ክርስቲያን በተገኘበት በጭቁኑ ቅ/ሚካኤል ደብር ነበር። የ40 ቀን መታሰቢያቸውም በርካታ ሊቃውንትና መምህራን በተገኙበት በዚሁ ደብር ነው። ለየካቲት 20ቀን አጥቢያ ከምሽቱ ስድስት አካባቢ ተጀምሮ ሙሉን ሌሊት ከልዩ ልዩ የአዲስ አበባ አድባራት በመጡ ሊቃውንት አማካኝነት የጸሎተ ፍትሐት ሥነ-ሥርዓቱ ሲካሄዱ ነው ያደረው።</p>

<p>« ሞት» ባይለመድም ጠዋት ደህና የነበረው ሰው ምሽት ከመድረሱ ደፊት በድንገት ሞቷል መባል ግን የተለመደ ነውና፦ ነቢዩ ዱዊትም ፦ «እንደጐርፍ በድንገት ትወስደናለህ ከህልም የረዘመ ሕይወት የለንም። በማለዱም እንደሚበቅል አረም ነን አረም ወዲያውኑ አድጎ ያብባል ሲመሽ ግን ጠውልጎ ይደርቃል።» ሲል የሰውን ልጅ በዓለም ያለውን ድርሻ ከንቱ መሆን ይናገራል። ስለሆነም መሪጌታ ኃ/ልዑል ገና በወጣትነቱ የተቀጨው በድንገት በትንሽ ሰዓታት ሕመም ነበር።</p>

<p>ከአፈር የተሠራ ሁሉ ወደአፈር የመመለስ ግዴታ ቢሆንም በልጅነቱ በመቀጨቱ ግን የዓላማ አጋሮቹ የቤተ-ክርስቲያኒቱ ልጆች ሁሉ በኃዘን ይገልፁታል። የቤተ-ክህነቱ ኃላፊዎች ከሥራ ገበታው ያበረሩት ቢሆንም፦ በአዲስ አባባ ምዕመናን ልዩ ድጋፍ የቀብሩ ሥነ-ሥርዓትም ሆነ የጸሎተ-ፍትሐቱ በድምቀት መከናወኑም ታውቋል። ቀጣዩ የጸሎተ-ፍትሐትም ልክ እንደባህታዊ ፈቃደ ሥላሴ ሁሉ በታላቅ ትውስታና ትዝታ እንደሚቀጥል ውስጠ አዋቂዎቹ ገልፀዋል። በየዓመቱ በድምቀት እንደሚታሰብም ውስጠ አዋቂዎቹ እየተናገሩ ነው።</p>

<p>በመጽሐፈ መክብብ «ሁሉ ነገር ከንቱ፦ እንዲያውመ የከንቱ ከንቱ ነው...» በማለት እንደተገለፀው ለዚህ ከንቱ ዓለም ሳይንበረከክ በቤተ-ክርስቲያኒቱ መሪዎች በአሁኑ ሰዓት እየተፈጸመ ያለውን ግፍና በደል «መገፈፍ አለበት» በሚል አቋም በዓለማው ፀንቶ የነበረው መሪጌታ በአቋሙ እንዱለ ከዚህ ዓለም በመለየቱ ታሪከኛና የቤተ-ክርስቲያን ባለውለታ መሆኑን ቅርበት ያላቸው ወገኖች ይገልጹታል። «ሞት» ካልቀረ በክብርና በዓላማ እንደ መሪ ጌታ ኃ/ልዑል እምሩ ለእውነት እንደቆሙ መሞቱ የክብር ክብር አለው ሲሉ የመሪጌታውን ታሪክ ከሀ እስከፐ የሚያውቁት እነዚህ ወገኖች አስረድተዋል።</p>

<p>በሌላ በኩል የደብረ ገሊላ ቅ/አማኑኤል ካቴድራል ዋና አስተዱዱሪ በቤተ-ከርስቲያኑ ግቢ እንዱሉ ክፉኛ ተደብድበዋል። በካቴድራሉ ብጥብጡ ከተጀመረ የቆየ መሆኑ ቢታወቅም በአንድ አስተዱዱሪ የድብደባ ወንጀል እስኩፈጸም የሚያደርስ ችግር ያስከትላል የሚል ጥርጣሬ እንዱልነበረ ከአካባቢው የደረሰን ዜና አመልክቷል።</p>

<p>የካቲት 14ቀን 1991 በዕለተ እሁድ ገና ሳይነጋ ከሌሊቱ 8 ሰዓት አካባቢ ወደ ቤተ-ክርስቲያኑ ለአገልግሎት እያመሩ እያሉ በውል ባልታወቁና ጨለማን ተገን አድርገው በመጡ ሰዎች ተደብድበው ራሳቸውን ስተው ከወደቁ በኋላ ደም እንደ ጐርፍ እየፈሰሰባቸው በምዕመናን እገዛ ወደ ፖሊስ ከዚያም ወደ ጳውሎስ ሆስፒታል ለሕክምና መሄዱቸውንና እስካሁንም በደረሰባቸው ከባድ ድብደባው በቤታቸው ተኝተው እንደሚገኙ ለማወቅ ተችሏል በራሳቸው ላይ የደረሰው የመፈንከት አደጋም እስካሁን ቁስሉ ያልደረቀና ለከፍተኛ ህመም የዱረጋቸው መሆኑ ተገልጿል።</p>

<p>ሪፖርተራችን በሁሉም ቦታዎች እየተዛዋወረ እንደዘገበው በአብያተ-ክርስቲያናቱ ዓመፅ ሰፍኖባቸዋል። የአስተዱዱሪ ቤት ስልክ እንዲቆረጥ ተደርጓል የኤሌትሪክ መስመሩም በአንድ ወቅት ተበጥሶ የነበረ መሆኑን በአካባቢው የተገኙት ወገኖች ሲያስታውቁ ቤታቸውን በእሳት ለማጋየት ተሲሮ የነበረው ሴራም በእግዚአብሔር ኃይል መክሸፉን ተናግረዋል።</p>

<p>በአስተዱዱሪው ላይ ስለደረሰው የድብደባ ወንጀልም ሆነ ስለካቴድራሉ ጠቅላላ ችግር አስመልክተው ምዕመናኑ የካቲት 21 ቀን 1991 ስብሰባ ሊያደርጉ ጥሪ ከተደረገ በኋላ እንደ ገነተ ኢየሱስ ምዕመናን ስብሰባ በፖሉስ እንዱዲበተን መደረጉን ነው ውስጠ አዋቂዎቹ የተናገሩት። ከሁሉም አብያተ-ክርስቲያናት ምዕመናን እና ካህናት የተገለፀ ነገር ቢኖር ችግሮች በሰላማዊ መንገድ ተወያይተን እንዱንፈታ ፖሊስ እየከለከለን ነው የሚል ነው። ለመከልከል መነሻው ከቤተ-ክህነት መሆኑም ገልፀዋል።</p>


</body>
</html>
