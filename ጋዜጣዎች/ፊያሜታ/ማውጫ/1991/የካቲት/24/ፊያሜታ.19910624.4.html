<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ጎበዝ ጠንቀቅ በል! ቀይ ባህር በራችን ይጠበቅ!!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ጎበዝ ጠንቀቅ በል! ቀይ ባህር በራችን ይጠበቅ!!</h1>
<h2 class="align-center">ድሉ የማነው?</h2>
<h3 class="align-center">የኢትዮጵያ ህዝብ ወይስ የወያኔ?</h3>


<p>ግንቦት 4 ቀን፣ 1990 ዓ.ም የተጀመረው የኢትዮጵያና የኤርትራ የድንበር ውዝግብ አብይ ምዕራፍ በፀሃይ ግባት ዘመቻ መጠናቀቁ ተገለፀ። ይህ ድል የተገኘው በባድሜ የጦር ግንባር ነው። ሌሎች የኢትዮጵያ ድንበር የሆኑትና በሻዕቢያ በኩል ውዝግብ ያስነሱ ስፍራዎች ደግሞ ዛሬም ሙሉ ለሙሉ አልተለቀቁም። ከፊል ሽራሮ፣ አሊቴና፣ ዛላንበሳና የባህር በራችን ቀይ ባህርም በጥያቄ ውስጥ የሚገኙ ስፍራዎች ናቸው።</p>

<p>የኢሮቦች መኖሪያ የሆነው የአሊቴና መንደር ብዙውን ጊዜ ለድርድር ሲቀርብ የማንሰማው ነው። የኢሮብ ነዋሪዎች ግን ዛሬም ኢትዮጵያዊነታቸው ተረጋግጦ መሬታቸው እንዲመለስ ጥያቄ እያቀረቡ ነው። የአሲንባ ተራሮች በታሪካቸው ሁሉ የኢትዮጵያና የኢትዮጵያዊያን ታሪካዊ መሬቶች ጭምር ናቸው። የኢሮብ ነዋሪዎች ይህ መሬታቸው እንዲመለስ ጥያቄ እያቀረቡ ሲሆን፣ ወታደሮቻቸውም ፍልሚያቸውን አጠንክረው ቀጥለዋል።</p>

<p>ሌላው የብዙዎች ጥያቄ ደግሞ የኢትዮጵያ የተፈጥሮ የባህር በር እንዲጠበቅ ነው። የአሰብ መሬት በገፀ -በረከት ለሻዕቢያ ይሰጥ እስካልተባለ ድረስ ለኢትዮጵያ የሚገባ ስለ መሆኑ ብዙዎች ይስማሙበታል። የአስብ ባህር በር ከኤርትራ ነፃነት በኋላም ቢሆን ለሁለቱም አገሮች ነፃ ወደብ (ላትቁቁ ሠቦትቸ) ሆኖ እንዲያገለገል የተወሰነ ነው። ስለሆነም ይህን መሬት ለመያዝ መንግስት ከሻዕቢያ ጋር መደራደር አያሻውም። ለሺህ አመታት የተከበረው የኢትዮጵያ የባህር በር ተከብሮ ሊኖር ይገባል፣ የሚሉ ሃሳቦች ይሰነዘራሉ።</p>

<p>ኢህአዴጋውያን በአሰብ ጉዱይ የወሰዱት የተለሳለሰ እርምጃ ዛሬም እንዱለ ነው። ጠቅላይ ሚንስትር መለስ ዜናዊ የተወረረብንን የባድሜ መሬት እንጂ ለሌላው እንዱመይተጉ ገልፀዋል። የውጭ ጉዱይ ሚኒስትር ስዩም መስፍንም ተመሳሳይ ሃሳብ አቅርበዋል። የኦሮሚያ ፕሬዝዱንት ኦቦ ኩማ ደመቅሳም በቅርቡ ሰጥተውት በነበረው ጋዜጣዊ መግለጫ «የኢትዮጵያ ዱር ድንበር ቀይ ባህር ነው» የሚለውን የነፃ ፕሬሶች ሃሳብ በፅኑ እንደሚጻረሩና እንደማይቀበሉት ተናግረዋል። የኢትዮጵያውያን ሃሳብ ግን ከዚህ የራቀ ነው። ኢትዮጵያ ከጥንት ጀምሮ እግዚአብሔር የወሰነላትን የባህር በር ልታስመልስ ይገባል፣ ይላሉ። በእርግጥም አሰብ ለሁለቱም አገሮች በጋራ ሲያገለገል የነበረ ነው። ሆኖም በትክክለኛው መንገድ ይህ ወደብ የኛ ነው የሚሉት ኢትዮጵያዊያን በተለይም የአፋር ህዝቦች መቼም ይሁን መቼ ዱር ድንበራችን ቀይ ባህር ነው እያሉ ናቸው።</p>

<p>ይህ የኢትዮጵያውያንና የአፋር ህዝቦች ድምፅ እንዱይሰማ የሚንጫጩ የወያኔ /ኢህአዴግ ሰዎች ዛሬም አይናቸውን ሊገልጡ፣ ጆሮዋቸውንም ለህዝብ ሊሰጡት እንደሚገባ የብዙዎች ፅኑ እምነት ሆኗል። ኢህአዴግ ቀይባህርን የኢትዮጵያ ዱር ድንበር በማድረግና የባህር ሀይላችንን ዱግም በጠንካራ መሰረት ላይ ለመገንባት ምን እንዱስፈራው ግን ለማንም ግልፅ አይደለም። የኢትዮጵያ ዱር ድንበር ቀይባህር ለመሆኑ ደግሞ እንደ ሃኒሽ ደሴቶች የዘመናት ሰነድ ማቅረብ ብቻ ሳይሆን እዚያው ያለው ነዋሪና በተለይም የአፋር ህዝብ ራሱ ምስክር ነው።</p>

<p>ሉአላዊነትን የማስከበሩ ዘመቻ እስከወዲያኛው ሊቀጥል እንደሚገባ የሚያምኑ ወገኖች የቀይ ባህር ዱርቻ መቼውኑም ለኢትዮጵያ እንጂ የኤርትራ ግዛት ሊሆን እንደማይገባ አበክረው ይናገራሉ። የአሰብ መሬት ወይም ወደብ መመለስ ደግሞ ከመሃሉ አገር ህዝብ የበለጠ ጠቀሜታው ለትግራይና ለአካባቢው ህዝብ መሆኑ እሙን ነው። በአሁኑ ወቅት ኢትዮጵያ እየተጠቀመችበት ያለችው የጂቡቲ ወደብ እና ወደ መሃል አገር የሚጓጓዘው የምኒልክ ባቡር አብዛኛው ጠቀሜታ የሚሰጠው ለመሃል አገር ነው። ወደ ትግራይ ወይም ወደ ሰሜን የአገሪቱ ክፍል የሚጓዙት የመሰረተ ልማት መሳሪያዎች ከጅቡቲ መሃል አገር፣ ከመሃል አገር ወደ ትግራይ የሚያደርጉት ጎዞ አገሪቱን በኢኮኖሚ የሚጎዱ ነው። ሆኖም የአሰብ ወደብ ለኢትዮጵያ እንዲሆን ቢደረግ የአገሪቱን ሉአላዊነት ከማስከበር በላይ ጠቀሜታው ለትግራይና ለአካባቢው ህዝብ መሆኑ ይታወቃል። በዚህና በሌሎች ምክንያቶች ሳቢያ የኢትዮጵያ ዱር ድንበር እንደትላንቱ ሁሉ ዛሬም ሆነ ወደፊት ቀይባህር መሆኑ ሊሰመርበት ይገባል።</p>

<p>ሰሞኑን ወደ ተገኘው የባድሜ ድል ስንመለስ ደግሞ አንዱንድ ደስ የማይሉ ሁኔታዎች ከወዲሁ እየታዩ ነው። ይህ ድል በወያኔ ወይም በትግራይ ህዝብ ብቻ እንደተገኘ ተደርጎ መወሰድ ሊጀመር ዱር ዱር እየተባለ ነው። ለዚህ አንፀባራቂ ድል ከወያኔም ይበልጥ መላው የኢትዮጵያ ህዝብ በግንባር ከመስለፍ ጀምሮ በደጀንነት ያበረከተው አስተዋፅኦ ሊዘነጋ አይገባም። ይህን ሊያዘናጉ የሚሞክሩ የወያኔ /ኢህአዴግ ሰዎችን ዛሬውኑ ይህን ሃቅ ልናስወጣቸው ይገባል። ይህ ካልሆነ ግን በቅርቡ አቶ አብርሃም ያየህ እንደገለፁት የወያኔ እብጠት ከድል በኋላ ሊጨምር ይችላል፣ ያሉትን ማጤን ብልህነት ነው። ስለሆነም የኢትዮጵያን ህዝብ ድል ለተወሰኑ ድርጅቶች መስጠት እንደሌለብንና ለፖለቲካ ፍጆታ መጠቀሚያቸው እንዱያደርጉት ከአስዋዩ የኢትዮጵያ ህዝብ የሚጠበቅ ነው። ጎበዝ ጠንቀቅ እንበል።</p>

<p>በመላው ኢትዮጵያዊያን ተጋድሎ ከ103 አመት በፊት የተገኘው የአድዋ ድል በተወሰኑ ብሄሮች እንደተገኘ ተደርጎ ለዓመታት ሲያወዛግብ የነበረው ታሪክ ሊደገም አይገባም። ወያኔ /ኢህአዴግም ይህኑ ተገንዝቦ ድሉን ለህዝብ መስጠት ይኖርበታል። ጎበዝ በታሪካችን ለሁለተኛ ጊዜ እንዱይቀለድ መጠንቀቅ ዛሬውኑ ነው። የሚለው ሃሳብ የብዙዎች ነው።</p>


</body>
</html>
