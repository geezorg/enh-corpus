<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሻዕቢያ ዋሽታለች!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h3 class="align-center">ሻዕቢያ ዋሽታለች!</h3>

<h1 class="align-center">በሚ.24 ሄሊኰኘተር የተሰውት 2 ብቻ ናቸው!</h1>


<p>የካቲት6ቀን፣1991 ዓ.ም. ማለዳ ላይ ተነስቶ በነበረው ጦርነት አንድ የኢትዮጵያ (መቃ 24 )የጦር ሄሌኰኘተር ተመትታለች። ይህ ዜና አስመራ ከተማ ውስጥ እንደተሰማ ህዝቡ እንደከዚህ ቀደሙ ከየቤቱ በመውጣት ደስታውን በእልልታና በጭፈራ መግለፁን በስፍራው የነበረችው የቢቢሲ ጋዜጠኛ ዘግባለች።</p>

<p>የአስመራ ህዝብ ደስታውን እየገለፀ ወደ አየር ማረፊያው በሄደበትም ወቅት የሻዕቢያ ታጣቂዎች ህዝቡ እንዲመለስ ማድረጋቸው ታውቋል። በሌላ በኩል ደግሞ የአየር ኃይል ምንጮቻችን ለዝግጅት ክፍሉ እንደገለፁት የጦር ሄሌኰኘተሩን የሚያበር የነበረው ፓይለት ወጣትና በቆራጥነቱ የሚያደንቁት መሆኑን ገልፀዋል።</p>

<p>እነዚሁ ምንጮች ጨምረው እንደገለፁት ፓይለቱ ከተመታ በኋላ ፊቱን ወደ ኢትዮጵያ ግዛት በማዞር እስከመጨረሻው ድረስ በረራ አድርጎ በኢትዮጵያ ድንበር ላይ መከስከሱን ገልፀዋል። ለምን በፓራሹት እንዳልወረዱ ላቀረብንላቸው ጥያቄ ሄሌኰኘተሩ የፓራሹት መውጫ የሌለው መሆኑን ነው ያረጋገጡልን።</p>

<p>የሻዕቢያ መንግስት ባስተላለፈው ዘገባ አብራሪውና በውስጡ የነበሩት ሙሉ ለሙሉ ተደምስሰዋል፣ ሲል ያስተላለፈውን ዘገባ እነዚሁ ወታደራዊ ምንጮች ተቃውመውታል።በመጀመሪያ ደረጃ ም.24 የጦር ሄሌኰኘተር አንድ አብራሪ አንድ ተኳሽ ብቻ ነው የሚይዘው። እነሱ በዜናቸው ላይ እንደገለፁት ፓይለቱና ሌሎች...ብለው የገለፁት ፍፁም ሃሰት ነው። ሻዕቢያ እንደልማዷ ዋሽታለች፣ በማለት ምላሽ ሰጥተውናል።</p>

<p>ለመሆኑ የአብራሪውን ስም እና ማዕረግ በኢትዮጵያም ሆነ በኤርትራ ዘገባዎች አልተካተተም። ማን ይባላል? ይኖር የነበረውስ የት ነው? የሚሉትን ጥያቄዎች በዝርዝር ለመመለስ ፈቃደኛ ባይሆኑም፣ አብራሪው ሻምበል እሸቱ በቀለ እንደሚባልና በናዝሬት ከተማ መሆኑን ገልፀዋል።</p>

<p>እስካሁን ድረስ በጦርነት ላይ ከወደቁት የጦር ጄቶችና የጦር ሄሌኰኘተሮች ይልቅ በልምምድ ላይ የተከሰከሱት በርካታ ናቸው። እስካሁን በሻዕቢያ ጉዳት የደረሰባቸው በኰ/ል በዛብህ ጴጥሮስ ይበር የነበረው ሚግ እና የአሁኑ በሻምበል እሸቱ በቀለ የጦር ሄሌኰኘተር ሚ.24 ብቻ ናቸው።</p>


</body>
</html>
