<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>-እሳት አደጋዎች በተጠንቀቅ ላይ ናቸው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">-እሳት አደጋዎች በተጠንቀቅ ላይ ናቸው</h1>


<p>የኤርትራው ኢሳያስ አፈወርቂ ከአስመራ ተነስቶ መሃል ከተማውን በአየር ሊደበድብ የሚችል ተዋጊ ሚግ እንዳለው ቢገልፅም ሁለቱም ሚᎵ1 እና 29 የጦር ጄቶቹ ከአስመራ ተነስተው አዲስ አበባ ደርሰው የሚመለሱበት አቅም የሌላቸው መሆኑን ወታደራዊ ተንታኞች አሳውቀዋል።</p>

<p>በሌላ በኩል ግን በኢትዮጵያ የሚገኙ የውጭ አገር ዲኘሎማቶች ከአስመራ ሊመጣ ስለሚችለው የአየር ጥቃት መስጋታቸው አልቀረም። ኢትዮጵያን ለቀው እንዲወጡ ከተጠየቁትም መሃል የኔዘርላንድ ኤምባሲና ሌሎች እነዚሁ ዲኘሎማቶች እንደሚሉት ከሆነ፣ የኤርትራ ጄቶች ወደ መሃል አገር የመምጣት አቅም እንደሌላቸውና በኢትዮጵያ የተተከሉት ራዳሮች አስተማማኝ መሆናቸውን ያሰምሩበታል። ቢሆንም ግን በውጭ አገር ዜጐችም ሆነ በነዋሪ ዘንድ አንዳንድ ስጋቶች መከሰታቸው አልቀረም።</p>

<p>ከዚህም መሃል ካለፈው ሳምንት ጀምሮ የእሳት አደጋ ብርጌዶች በየቦታው የሚገኙ የውሃ መዘውሮቻቸውን በየቀኑ እየተዘዋወሩ መፈተሽ መጀመራቸው ነዋሪውን ጥርጣሬ ላይ ጥሎታል። ምናልባት ድንገተኛ የአየር ጥቃት ተነስቶ የእሳት አደጋ ቢነሳ ወይም ተመሳሳይ የሽብር ስራዎች ሊሰሩ ይችላሉ በሚል ስጋት ይመስላል የእሳት አደጋ ብርጌዶች በልዩ ሁኔታ በተጠንቀቅ ላይ ናቸው። ይህን ሁኔታ የተመለከቱ አንዳንድ ነዋሪዎችም ጎበዝ እኛም እንደትግራይ ህዝብ ምሽግ እንቆፍር! የሚል ፌዝና ቁም ነገር የተቀላቀለበት ሃሳብ ሲያቀርቡ ይደመጣል።</p>

<p>በሌላ በኩልም በቦሌ አየር መንገድ የሚገኙ የኢመርጀንሲ ሰራተኞች ስለ እሳት አጠፋፍ ልምምድ ማድረጋቸውን ከወትሮው በበለጠ ሁኔታ አጠናክረው ቀጥለዋል። በአሁኑ ወቅት የኢትዮጵያ አየር ማረፊያ በቀን ካልሆነ በስተቀር በሌሊት የአውሮኘላን ማሳረፍ ስራ በማቆም ወደ ኬንያው ጆሞ ኬንያታ አየር ማረፊያ መዛወሩ ይታወቃል።</p>


</body>
</html>
