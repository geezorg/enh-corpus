<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአቡነ ጳውሎስ ግቤ ጥበቃው ተጠናክሯል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">የአቡነ ጳውሎስ ግቤ ጥበቃው ተጠናክሯል</h1>

 
<h2 class="align-center">የአ.አ ሀ/ስብከት በአቤትባዮች ተወጥሯል</h2>


<p>የመንበረ ፓትርያርክ ጠቅላይ ጽ/ቤትና የአቡነ ጳውሎስ በአት « መኖሪያ » የሆነው ግቢ ሰሞኑን በከፍተኛ ደረጃ ጥበቃው መጠናከሩን ከአካባቢው የደረሱን ታማኝ ምንጮች ገለፁ።</p>

<p>ብዛት ያለው መሳሪያ አንጋች በግቢው መጥለቅለቁንና ለጥበቃው መጠናከር ሲባል ከአዲስ አበባ ገዳማትና አድባራት የጥበቃ ሰራተኞች ሁለት ሁለት ወደ መንበረ ፓትርያርኩ እንዲላኩ በተላለፈው ጥብቅ አስቸኳይ ትእዛዝ መነሻነት ሰሞኑን ወደ ፓትርያርኩ ጽ/ቤትና መኖሪያ ቤት በመምጣት ግቢውን በማጨናነቅ ላይ እንደሆኑ ምንጮቹ ገልፀዋል።</p>

<p>ታዛቢዎቹ እንደሚሉት ግን « እግዚአብሔር ቤትን ካልሰራ ሠራተኞች በከንቱ ይደክማሉ፣ እግዚአ ብሄር ከተማን ካልጠበቀ ጠባቂ በከንቱ ይተጋል።» የሚለ ውን አምላካዊ ቃል መሠረት በማድረግ ትችቶችን እየሠ ነዘሩ ነው። ከሥጋዊ ጥበቃና በመሳሪያ ከመታጀብ የእግ ዚአብሄር ጥበቃና ወደ እሱ መጠጋቱ ቀዳሚ እንደነበርም ይናገራሉ። ከእግዚአብሄር ጥበቃ የበለጠ ማንም የለም ሲሉም ሁሉም ከእግዚአብሄር ጥበቃ በታች መሆኑን አስምረውበታል።በተለይም የሃይማኖት አባቶች በመሳሪያ መታጀብ አፀያፊ ነው ይላሉ።</p>

<p>አሁን በአዲስ መልክ አገረሻባቸው እንጂ ፓትርያርኩ በአፈሙዝ መታጀብና መጠበቅ የጀመሩት አሁን አይደለም። እንደጦር መሪ ጄኔራል በየገዳሙ፣ በየደብሩና በየንግሱ በወታደ ርና ፖሊስ መከበብን ቋሚ አድርገው</p>

<p>የተያያዙት ጥር1ቀን 1989ዓ.ም. በባህታዊ ፈቃደ ሥላሴ ሞት ጀምረው እንደሆነ ነው የቤተ-ክህነቱ ሠራተኞች የሚመሠክሩት። ከእስጢፋኖስ ቤተ-ክርስቲያን መልስ ወዲያውኑ የቤተ-ክህነቱ ግቢም ሆነ የሚሄዱበት ሁሉ መሳሪያ አንጋች በዛበት ነው የሚሉት።</p>

<p>እንደ ቃየል«እንግዲህ ማንም ሰው ቢያገኘኝ ይገድለኛል።» «በማለት ለሚመለከተው አካል አመለከቱ መሰል ከጥር 1ቀን1989 አንስቶ የመሳሪያ አጃቢው ጋጋታ ተበራከተ። ከቅርብ ጊዜ ወዲህ ትንሸ ጋብያለ መስሎን ነበር አሁን ደግሞ ግቢው ከሠራተኛው ይልቅ በጠባቂው ብዛት ተጨናንቋል።» ነው ያሉት ሠራተኞቹ።</p>

<p>ከየአድባራቱ የሚላኩት የጥበቃ ሠራተኞች ፣ ደመወዛቸውን ከየነበሩበት እንዲያገኙ ሆነው የመንበረ ፓትርያርኩን ግቢ እንዲጠብቁ መደረጉ ደግሞ ብዙዎቹን የአዲስ አበባ ገዳማትና አድባራት ሠራተኛ በተለይም ኃላፊዎችን ያበገነ መሆኑንም ከደረሱን ምንጮች ለማወቅ ተችሏል።</p>

<p>ይህ በእንዲህ እንዳለ የአዲስ አበባ ሃገረ ስብከት ጽ/ቤት ከተለያዩ ገዳማትና አድባ ራት ለአቤቱታ በሚመጡ፣ ነገር ግን ዳኝነትና ፍትህ እንደ ሰማይ ርቆባቸው ደም እንባ በሚያለቅሱ የቤተ ክርስቲያኒቱ ልጆች ተወጥሯል።</p>

<p>« ክርስቲያን ተስፋ አይቆርጥም» የሚለውን ብሂል በትክክል ተግባራዊ ያደረጉ ሰዎች ለአመታትና ለወ ራት ያለምንም ተስፋ መቁረጥ የሚመላለሱበትና የሚን ከራተቱበት የአዲስ አበባ ሃገረ ስብከት ጽ/ቤት፣ በልዩ ልዩ አምባገነናዊ አመራር በተባረሩ ሰራተኞችና በደጅ ጠኚዎች ፋታ ያጣ ከመሆኑም ሌላ ዳኝነት የማየቱ ነገር የመነመነ እና አቤት ባይ ባለጉዳዮች በየእለቱ ተኰለኩለው ውለው የሚበተኑበትና የሚንከራ ተቱበት ቤት እንደሆነ ነው በሰፊው የሚነገረው።ከመግባታቸው በፊት በር ላይ አሰፈስፈው በመጠበቅና ከስራ ሲወጡም ሸኝተው፣ ባለስል ጣናቱን ጉልበት ስመው በመመ ለስ ብቻ ወደ ኃላፊው ቢሮ እንኳ ቀርበው ችግራቸውን የመገለጽም ሆነ የማስረዳት እድል የተነፈጋቸው አቤት ባይ የቤተ- ክርስቲያን ልጆች የበዙበት እንደሆነ የሚነገርለት የአዲስ አበባ ሃገረ ስብከት ጽ/ቤት የባለስልጣናቱ በየጊዜው የመለዋ ወጡ ሁኔታም ለአቤት ባዩች ችግር መራዘም አንዱ ምክንያት መሆኑም ተገለጿል።</p>

<p>አዲስ ሃላፊ በተቀየረ ቁጥር የአቤት ባዩን ጉዳይ አንድ ብሎ ለማጥናት በሚያደርገው ጥረት፣ ከዚያም በተጨማሪ « እንዲያውም እንዲያው ... »አይነት በቤተ- ክህነት የአስተዳደር ችግር ተዳምሮ በርካታ የቤተ ክርስቲያኒቱ ልጆች እድሜያቸውን በደጅ ጠኝነት አንደሚያጠናቅቁ ቅርበት ያላቸው ወገኖች በኃዘኔታ ተናግረዋል።</p>

<p>ብታምኑም ባታምኑም አግባብነት በሌለው ዝውውርና በልዩ ልዩ የዳኝነት ጥያቄ ከ1985 አ.ም ጀምሮ እስካሁን ድረስ ጠዋት ማታ በአዲስ አበባ ሃገረ ስብከት ጽ/ቤት በመገኘት ያለ ፍትህ የሚጉላሉ እንዳሉም ከደጅ ጠኚዎች አንደበት ለማረጋገጥ ተችሏል።</p>


</body>
</html>
