<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በአገሪቱ ላይ የነገሠውን የወባ ወረርሽኝ ለመቆጣጠር ወሳኙ የራሱን ድርጅት መፍጠር ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">የፊያሜታ መልዕክት</h1>

<h2 class="align-center">በአገሪቱ ላይ የነገሠውን የወባ ወረርሽኝ ለመቆጣጠር ወሳኙ የራሱን ድርጅት መፍጠር ነው</h2>


<p>ከቅርብ ጊዜ ወዲህ የኢትዮጵያ ምድር ደጋማ አካባቢዎቸ ሳይቀሩ የወባ በሽታ መናሕሪያ መሆናቸውና በየቦታው ከፍተኛ ቁጥር ያለው ህዝብ ለህልፈት መዳረጉ በጣም የሚያሳዝን ከመሆኑም በላይ በታሪክም ወደፊት የሚያስጠይቅ ይሆናል።</p>

<p>በኢትዮጵያ የተወሠኑ ወይናደጋና ቆላማ ክፍሎች የወባ ወረርሽኝ በተወሠኑ ወቅቶች እንደሚከሠቱ በጥናት በተደገፈ እቅድ ራሱን የቻለ የወባ ማጥፊያ ድርጅት በአገር ደረጃ ተቋቁሞ በየቦታው ቅርንጫፎች የነበሩት ሲሆን በየቦታው የወባ መፈልፍያዎችን በአውሮኘላን ጭምር የወባ ማጥፊያ መጽሐኒቶችን በመርጨት በበሽታው የተለከፉትን በማስተማር የልተያዙት በማስተማር ከፍተኛ ሚና ይጫወት ስለነበር በዚያን ወቅት ወባ የኢትዮጵያን ህዝብ ሥራ ያስፈታ አደገኛ ጠላት የሆነበት ወቅት አይታወቅም።</p>

<p>የኢህአዴግ መንግሥት እንደገባ ይህን ድርጅት በመዋቅር ማስተካከያ ሠበብ አፍርሶ እንደትንሽ የድርጅት ሥራ ለማየት በየክልሉ ሥር በማድረጉና ባለሙያዎቹም በመበታተናቸው ይህ የሚያየው አስከፊ ችግር ተከስቷል። አስተዋይ ልቦና ታክሎበትም አፋጣኝ እርምጃ ካል ተወሠደበት እልቂቱም ችግሩም የሚቀጥል ነው።</p>

<p>ህዝብ በጐጃም በሠሜን ሸዋና በምስራቅ ሸዋ በወባ ስቃዩን ማየት የጀመረበት ጊዜ ሩቅ ሲሆን ለዚህ መፍትሄ እንደመፈለግ ተጠያቂው ማነው የሚለው መወነጃጀል ለህዝቡ ችግር ፈጥኖ የሚደርስ ምላሽ አይሆንም። የጤና ጥበቃ ምኒስትሩ ከቦታቸው መነሳት ወይም በሌሎቸ ላይ እርምጃ መወሠድ ሁሉ መፍትሄ አይሆንም።</p>

<p>የወባ ወረርሽኝ ልክ እንደአምበጣ ወረርሽኝ ሁሉ በአገርና በአህጉር አቀፍ በቅንጅት የሚዘመትበት እንጂ ለክልል የሚተው የክልል ሥራ አይደለም። ስለዚህ ስህተቱ ታርሞ አንድ የወባ መቆጣጠሪያና ማጥፊያ ድርጅት የሚል ተቋም ተመስርቶ አስቸኳይ የሆነውን የመከላከሉንና የማጥፋቱን ሥራ እንዲጀምር እንዲደረግ እናሳስባለን።</p>


</body>
</html>
