<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>*ሁዋይት ሃውስ በኢትዮ-ኤርትራ ጦርነት ቀጥታ ሊገባ ነው!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">*ሁዋይት ሃውስ በኢትዮ-ኤርትራ ጦርነት ቀጥታ ሊገባ ነው!</h1>

<h2 class="align-center">ሡዛን ራይዝ ስለኢትዮ-ኤርትራ ግጭት ለአሜሪካ ኮንግረስ ገለጃ አደረጉ</h2>


<p>ሁዋይት ሐውስ በኢትዮጵያና በኤርትራ መካከል ለተፈጠረው የድንበር ግጭት በቀጥታ በመግባት ተኩሱ በአስቸኳይ የሚቆምበትን መንገድና ለድንበሩም ችግር መፍትሄ ለማግኘት ከፍተኛ ጥረት አድርጓል ሲሉ የአሜሪካው የውጪ ጉዳይ መስሪያ ቤት ረዳት ሚስ ሡዛን ራይት ለአሜሪካ ኮንግረስ መግለጣቸውን የዩ.ኤስ.ኤምባሲ ኢንፎርሜሽን ቢሮ ዘገባ ገለጠ።</p>

<p>ራይዝ በቅርቡ በኢትዮጵያና በኤርትራ መካከል እንደገና ባገረሸው ጦርነት ኘሬዚዳንት ቢል ክሊንተን በከፍተኛ ደረጀ ያሳሠባቸው መሆኑን መግለጣቸውን ለኮንግረሡ ገልጥው በአሜሪካ አስማሚነት የቆመው የአየር ድብደባ ተጥሶ በጦርነቱ ጊዜ የአየር ድብደባ መፈጸሙን አመልክተው በእነዚህ ሁለት ቀናት ውስጥ ግን በመጠኑ ጋብ ብሏል በማለት አስርድተዋል</p>

<p>ሡዛን ራይዝ በመግለጫቸው ይህ ግጭት እንዲህ ከቀጠለ የሁለቱ ህዝቦች ሊደርስባቸው የሚችለውን ስቃይ መገመት የማይቻል እንደሆነ አመልክተው እስካሁንም በሠብአዊነትና በሠብአዊ መብቶች የተከ ፈለው ዋና እጅግ ከፍተኛ መሆኑን አስምረውበታል። እናም አሜሪካ በዲኘሎማሲያዊ መንገድም ሆነ በሌላ ውጊያውን ለማስቆም ከፍተኛ ጥረቶች ማድረጓን እንደ ምትቀጥል ለኮንግረሡ አረጋግጠዋል።</p>

<p>ራይዝ ፌብሩዋሪ 10 ቀን የፀጥታው ምክር ቤት በሁለቱ አገሮች የተቀጣጠለውን ጦርነት አውግዞ ተኩስ እንዲያቆሙና የመሳሪያ መአቀብ እንዲደረግባቸው ባሳለፈው ውሳኔ ተደስቻለሁ ሲሉም ተናግረዋል።</p>

<p>የኮንግረስ አባል የሆኑት ቶም ካምኘመል አሁን ለተቀሠቀሠው ውጊያ ይበልጥ ተጠያቂው ማነው? ብለው ላቀረቡላቸው ጥያቄም በግጭቱ መንስኤ ላይ አቋም ከመውሠድ ይልቅ ሁለቱ ወገኖቸ ወደሠላማዊ መፍትሄ የሚወጡበትን መንገድ እየጠረግን ነው ብለዋል።</p>

<p>ኘሬዚዳንት ክሊንተን ለዚህ ግጭት ሁነኛ መፍትሄ ፈልገውበታል ወይ? ተብለው ለተጠየቁት ጥያቄ ሡዛን ራይዝ ኘሬዚዳንት ክሊንተን ግጭቱ ከተከፈተበት ጊዜ ጀምሮ እስካሁን ጊዜያቸውን ያጠፉበት ጉዳይ መሆኑን አመልክተዋል።</p>

<p>«አሁን ግን ሁለቱም መሪዎች በጦርነቱ ግንባር ላይ ያተኮሩ በመሆናቸው በዲኘሎማቲክ ጠረጴዛዎቻቸው ላይ ሊገኙ አልቻሉም እኛና ሌሎችም የነዚህን መሪዎች ትኩረት ወደ ዲኘሎማቲኩ ጠረጴዛ ላይ እንዲሆን እስከምናደርግ ድረስ ከፍተኛውን ጥረታችንን በዚህ ሂደት ላይ ኢንቬስት እናደርጋለን ብለዋል።</p>

<p>ስለዜጐች መባረርም ተጠይቀው በተለይ ከኢትዮጵያ በሺዎች እየታሠሩ የሚባሪሩ ኤረትራዊያን ሁኔታ እጅግ አሳሳቢ መሆኑን ገልጥዋል።</p>


</body>
</html>
