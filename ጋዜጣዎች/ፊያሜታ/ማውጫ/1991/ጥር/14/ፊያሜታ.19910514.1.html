<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>4አስመራ ላይ ሚግ 29 ጄት ተከሰከሰ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">4አስመራ ላይ ሚግ 29 ጄት ተከሰከሰ</h1>


<p>የሻዕቢያ ሠራዊት ይመከባቸው ከነበሩት ጥቂት የጦር አውሮኘላኖች መካከል አንደኛው የሆነው ሚግ 29 አውሮኘላን አስመራ ከተማ ላይ መከስከሱ ታወቀ።</p>

<p>ውስጥ አዋቂ ምንጮችና የአይን ምስክሮች ለዝግጅት ክፍላችን እንደገለፁት ይኸው የጦር አውሮኘላን በአየር ላይ ልምምድ እያደረገ ሳለ ድንገት በደረሰበት አደጋ ነው ለመቃጠል የበቃው የጦር አውሮኘላኑ ሚግ 29 ቅዳሜ ጥር 8 ቀን 1991 ዓ.ም በአስመራ ከተማ ላይ ከተከሰከሰ በኋላ ነዋሪው በከፍተኛ ስጋት ውስጥ ወድቆ እንደነበር እነዚሁ ምንጮቻችን ገልፀዋል።</p>

<p>በወቀቱ የሻዐቢያ ደህንነት አባላት የወደቀው የጦር አውሮኘላን የኢትዮጵያ እንደሆነ አድርገው ሲያስወሩ እንደነበርና በኤርትራ ላይ ጥቃት ለማድረስ መጥቶ እንደተመታ አድርገው ሲያስወሩ እንደነበር ታውቋል። ሆኖም ህዝቡ ይህንኑ የኤርትራ አየር ኃይል ንብረት የሆነ የጦር አውሮኘላን በተደጋጋሚ በአየር ላይ ልምምድ ሲያደርግ የተመለከቱ በመሆናቸው በቀላሉ በሻዕቢያ ኘሮፖጋንዳ ሊታለሉ አለመቻላቸውን ለዝግጅት ክፍላችን ገልፀዋል።</p>

<p>እነዙሁ ምንጮች ጨምረው እንደገለፁት በአሁኑ ወቅት የአርትራን መንግስት ስጋት ላይ የሚጥለው ከጦር አውሮኘላኑ መጋየት በተጨማሪ የአብራሪዎቹም ህይወት ማለፍ መሆኑን ጠቁመዋል። የኤርትራ አየር ኃይል በአሁኑ ወቅት በቁጥር አነስተኛ የሆኑ የጦር አውሮኘላኖችና ጥቂት አብራሪዎች ብቻ እንዳሉት ይታወቃል።</p>

<p>ባለፈው ቅዳሜ አስመራ ከተማ ላይ የተከሰከሰው አውሮኘላንም ቢሆን ጥቂት ከሚባሉትና በቅርቡ ከሩሲያ ከተገኙት ሚጎች መሃል የሚጠቀስ ነው። የአንዱ ሚግ 29 ዋጋ እስከ 2 ሚሊዮን ዶላር እንደሚያወጣ ሲገመት፣ ሩሲያ እነዚህን የጦር አውሮኘላኖች ማምረት አቁማ የነበሩትንና ያገለገሉትን ሚጎች ለኤርትራና ለሌሎች አገሮች በመሸጥ ላይ መሆኗ ይታወቃል።</p>

<p>ተያይዞ የደረሰን ዜና እንደሚያመለክተው የዚሁ ሚግ 29 የጦር አውሮኘላን አብራሪ በዕለቱ በደረሰው አደጋ ህይወቱ አልፎአል።</p>


</body>
</html>
