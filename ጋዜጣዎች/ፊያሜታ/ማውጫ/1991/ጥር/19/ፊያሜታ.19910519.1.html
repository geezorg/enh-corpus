<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኬንያው አራፕሞይ ጦርነት እንዳይቀሰቅሱ የኢቶጵያንና የኤርትራን መሪዎች አሳሰቡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">የኬንያው አራፕሞይ ጦርነት እንዳይቀሰቅሱ የኢቶጵያንና የኤርትራን መሪዎች አሳሰቡ</h1>


<p>በኢትዮጵያና በኤርትራ መካከል የተፈጠረውን ግጭት በሠላማዊ ሁኔታ ለመፍታት በርካታ ጥረቶች ተደርገው ለ9 ወራት በዘለቀው ጊዜ ውስጥ በኤርትራ አልቀበልም ባይነት የሠላም እቅዶች ሁሉ ከሽፈው የጦርነት ደመና በጠቆረበት በአሁኑ የመጨረሻ ሰዓት ላይ የኬንያው ፕሬዘዳንት ዳንኤል አራፕሞይ በራሳቸው አነሳሽነት ሁለቱን አገሮች ለማስማማት የራሳቸውን እቅድ በመያዝ ባለፈው ቅዳሜ አስመራ በመግባት ከሃገሪቱ መሪ ከኘሬዘዳንት ኢሳያስ ጋር መነጋገራቸውን የቢቢሲና የአሜሪካ ሬዲዮ ጣቢያዎች ገልጠዋል።</p>

<p>ዳንኤል አራፕ ሞይ ከሁለቱ መሪዎች ጋር ያደረጉት ውይይት ይዘት ከሽምግልናው የማያልፍ ቢሆንም ስለ ዝርዝር ጉዳዮቹ ግን እስካሁን የተሠጠ መግለጫ የለም። ዳንኤል አራፕ ሞይ አስመራ ውስጥ የኤርትራውን ፕሬዘዳንት ኢሳያስ አፈወርቅን ካነጋገሩ በኋላ ኢሳያስ አዲስ ጦርነት እንዳይቀሠቅሡ ማስጠንቀቂያ መስጠታቸው ተዘግቧል ይህንኑ ማሳሠቢያም ለኢትዮጵያው ጠቅላይ ምኒስትር ለመለስ ዜናዊም እንደሠጡ ዘገባው ገልጧል።</p>

<p>ፕሬዜዳንት አራኘ ሞይ ይህን እርምጃ ለመውሠድ የተገደዱት ሁለቱም አገሮች እስካሁን በተደረገላቸው የሽምግልና ጥረት በመጀመሪያ ይዘዋቸው የነበሩትን አቋሞች ሊለውጡ ባለመቻላቸው ጦርነቱ ወደ መፈንዳት በመቃረቡ ሳቢያ የራሳቸውን የተለየ የአስታራቂነት ሚና በመጫወት ሠላምን ለማምጣት በማቀዳቸው መሆኑን ቢቢሲ ገልጧል።</p>

<p>በሁለቱ አገሮች መካከል ሊቀጣጠል የተቃረበው ጦርነት ከሁሉም በላይ እጅግ ያሳሠባቸው የተባበሩት መንግሥታት ድርጅት ዋና ፀሐፊን ኮፊ አናንን ነው። በማለት የዘገበው የቢቢሲ ሬዲዮ በበኩላቸው የመጨረሻ ወሳኝ ጥረት ለማድረግ በልዩ ልዑካቸው በአምባሳደር ሳህኑን የሚመራ ቡድን ወደ አጣባቢው ለመላክ መወሠናቸውን ገልጧል።</p>

<p>በዚህ ወር መጀመሪያ ላይ በሁለቱ አገሮች መካከል የተጀመረው ግጭት ወደ ከፍተኛ ጦርነት የመሸጋገሩ ሥጋት ከፍተኛ በመሆኑ ፈረንሳይና የአውሮፓ ህብረት የበኩላቸውን ማስጠንቀቂያ በመስጠት ሁለቱም ተፋላሚ አገሮች የአፍሪካ አንድነት ድርጅት የሠጠውን የሠላም መፍትሄ ያለተጨማሪ መዘግየት እንዲቀበሉ አስጠንቅቀዋል።</p>


</body>
</html>
