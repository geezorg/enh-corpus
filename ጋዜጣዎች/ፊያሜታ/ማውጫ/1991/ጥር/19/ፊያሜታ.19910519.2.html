<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ሠላምን ለማምጣት የዲሞክራሲ መብት መጠበቅ የፖለቲካ ተሳትፎ መኖር አለበት»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">«ሠላምን ለማምጣት የዲሞክራሲ መብት መጠበቅ የፖለቲካ ተሳትፎ መኖር አለበት»</h1>

<p class="align-right">ዶ/መስፍን አርአያ</p>


<p>በኢትዮጵያና በኤርትራ መካከል ለተፈጠረው ግጭት በወያኔም ሆነ በሻዕቢያ በኩል መፍትሄ ሊመጣ አይችልም የሚሉት ዶክተር መስፍን አርአያ ወደፊት ሠላም ለማምጣት ከተፈለገ የዲሞክራሲያዊ መብቶችና የግለሠቦች ፖለቲካ መብቶች መጠበቅ ይኖርባቸዋል ብለዋል።</p>

<p>ዶክተር መስፍን አርአያ በሠጡት ቃለ ምልልስ የቀድሞውን ተሞክሮ በማገናዘብም ሲገልጡ ደርግ ሽንፈት የገጠመው ህዝብ ስለጠላው ነው ብለዋል። አያይዘውም ወደፊት ምን እርምጃ መወሠድ እንዳለበት ሲያብራሩ የኢትዮጵያ ተቃዋሚ ቡድኖች ከሥልጣን ይልቅ መታገል ያለባቸው ህዝቡን ወደ ፖለቲካ ለማምጣት መጣር አለባቸው ብለዋል።</p>

<p>ጦርነቱ ቢቀጥል ስለሚያስከትለው ሁኔታም ተጠይቀው ዶክተር መስፍን በሠጡት መልስ በአፍሪካ ቀንድ የረሃብ ችግር የጐሣና የሃይማኖት ግጨት የተቀጣጠለበት ነው። ጦርነቱ ቢቀጥል ሶማሊዎች የኦጋዴንን ጥያቄ ማንሳት የሚችሉበት በሡዳንም እንዲሁ የሃይማኖት ውዝግብ ሊፈጥሩ የሚችሉበት አስከፊ ሁኔታ ይፈጠራል ብለዋል።</p>

<p>ስለሁለቱ ቡድኖች ሲገልጡም ተቃዋሚ እየፈጁ የመጡ፣ ወያኔ በራሱ ሥልጣን የገባ ህዝባዊ እርቅ የማይፈልጉ ሁለቱም ለራሳቸው ጥቅም እንጂ ለህዝብ ጥቅም የቆሙ አይደሉም ካሉ በኋላ ሁለቱም ጦርየሚያመላልሡት ለራሳቸው አላማ ነው ብለዋል። ከዚሁ ጋር በማከልም ወያኔና ሻዕቢያ የሚያራምዱት ብሔረተኝነት አለ ከብሔረተኝነት ይልቅ አርበኝነትን መከተል አለብን ምክንያቱም ለህዝብ ጥቅም መቆም ነውና ብለዋል።</p>

<p>ዶክተር መስፍን ጦርነቱ ቢቀጥልና ችግሩም ቢቀጥል ሁለቱን መሪዎች ታሪክ እንዴት ያያቸዋል? ተብሎ ለቀረበላቸው ጥያቄ ሲመልሡ እነዚህ ለዘልአለም ህዝብ እንዳይገኝ የሚፈልጉ ሠዎች በመሆናቸው ከወዲሁ ታሪክ እየፈረደባቸው ነው ብለዋል።</p>

<p>በመጨረሻም ኤርትራዊ ሆነው የተለየ አመለካከት በመያዝ ኤርትራዊያን ከሃዲ አይሉዎትምወይ? የሚል ጥያቄ ቀርቦላቸው ሲመልሥም እኔ አልቆጣጠራቸወም የሚደርስብኝም ነገር የለም ብለዋል።</p>


</body>
</html>
