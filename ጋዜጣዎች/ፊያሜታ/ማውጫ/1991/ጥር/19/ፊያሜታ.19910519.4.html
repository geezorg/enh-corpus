<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የፓትሪያርኩ የጀርመን ጉዞ ቅሌት አስከተለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">የፓትሪያርኩ የጀርመን ጉዞ ቅሌት አስከተለ</h1>


<p>ባለፈው ሳምንት መጨረሻ ላይ በኢትዮጵያና በኤርትራ መካከል በተፈጠረው ግጭት ሳቢያ ከተለያዩ የሃይማኖት መሪዎች ጋር በመሆን ወደጀርመን ተጉዘው የነበሩት ፓትርያርኩ ቅሌት ተከናነቡ።</p>

<p>በዚያው አገር በሚኖሩት ኢትዮጵያውያን ህብረት ተቃውሞ የገጠማቸው ፓትሪያርኩ በፍራንክ ፈርት ቅድስት ማርያም ቤተክርስቲያን ተገኝተው የፀሎት ስነስርአት ለማካሄድና ቅዳሴ ለመቀደስ ብለው በቤተክርስቲያኑ እንዳሉ መሆኑን የጀርመን ሬድዮ ከትላንት በስትያ አስታውቋል። ተቃውሞአቸውን ሲያሰሙ የነበሩት ኢትዮጵያውያን በፓትርያርክ ላይ ፓትርያርክ መሾምን፣ሊቃውንትን ከሥራና ከደሞዝ በማገድ ለረሃብ መዳረግን ነፍስ ማጥፍትንና የመሳሰሉት በኢትዮጵያ ውስጥ የሚፈፀሙ እኩይ ተግባራትን በመጥቀስ ፓትርያርኩ ለእነዚህ ሁሉ ተጠያቂ መሆናቸውን በተቃውሞአቸው ገልፀዋል።</p>

<p>ውርደትና ቅሌት በየሄዱበት ቀድሞ የሚጠብቃቸው ፓትርያርኩ ይህ ተቃውሞ የመጀመሪያቸው ነው ባይባልም ወንድሙ አቤልን በግፍና በአመጽ ተነሳስቶ እንደገደለው ቃኤል በየሄዱበት መደናበራቸውን ግን ቋሚና ልማድ አድርገው ተያይዘውታል። የነባህታዊ ፈቃደሥላሴ ደምና ለስደትና ለረሃብ የተዳረጉት የቤተክርስቲያን ልጆች ግፍ፣ የአትዮጵያ ህዝበ ክርስቲያን ሐዘንና ለቅሶ በየመንገዳቸው ሁሉ እንቅፋት ሁኖ ይጠብቃቸዋል።</p>

<p>«የተቆጣኸውና ፊትህን በቁጣ የተኮሳተረው ለምንድን ነው?መልካም አድርገህ ቢሆን ፊትህ በፈገግታ ባበራ ነበር።» ሲል እግዚአብሔር በቃኤል ላይ እንደተናገረው ፓትርያርኩ በሚፈጽሙት የከፋ ተግባርና ከመልካም ነገር በመሸሻቸው ተቃውሞ እያየለባቸው ይገኛል። ሰላምን እርቀው በመቅበዝበዝ ዘመናቸውን እየገፉ መሆናቸውን በየጊዜው ከሚፈጠሩት እረብሻና ሁከት ለመረዳት ያስችላል።</p>


</body>
</html>

