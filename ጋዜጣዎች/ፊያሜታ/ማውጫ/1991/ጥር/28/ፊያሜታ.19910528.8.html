<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ህዝብን በስፋት የሚያጠቃውን የወባ ወረርሽኝ ለመቆጣጠር አንድ ራሱን የቻለ ባለቤት መፍጠር ወሳኝ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center">ህዝብን በስፋት የሚያጠቃውን የወባ ወረርሽኝ ለመቆጣጠር አንድ ራሱን የቻለ ባለቤት መፍጠር ወሳኝ ነው</h2>


<p>በአሁኑ ጊዜ በመላው ኢትዮጵያ የወባ በሽታ ስር የሠደደ ህዝብን በብዛት የሚቀጥፍ ሃይለኛ ወረርሽኝ ሆኗል። የወባ በሽታ ቆላማዎቹን አካባቢዎች ብቻ ሳይሆን ወደ ደጋማ አካባቢዎች አዲስ አበባ ውስጥ ጭምር በመግባት ህዝብን ከሥራ ውጪ ማድረግ ከጀመረ የቆየ ቢሆንም ወባን የመሠለ አስከፊ ወረርሽኝ ለመቆጣጠር የተወሰነ አንድም አይነት አመርቂ እርምጃ የለም።</p>

<p>የወባ ወረርሽኝ የከፋ ሊሆን የሚችል መሆኑ ገና ከጥንት የታወቀ በመሆኑ ነበር ራሱን የቻለ የወባ ማጥፊያ ድርጅት ተቋቁሞ የራሱ ሙያተኞችና የራሱ ባጀት እንዲኖረው የተደረገው በዚያ ዘመን ወባ ከቁጥጥር ውጪ የወጣበት አንድም ወቅት አልነበረም። ምክንያቱም የወባ ትንኝ ሊራባ በሚችልባቸው ቦታዎች ሁሉ ቁጥጥር እየተደረገ መድሃኒቱ ይረጭ ስለነበር ነው።</p>

<p>ከጥቂት አመታት በኋላ ግን ድርጅቱ ፈርሶ በጤና ጥበቃ ሥር በመዋሉ ወባን በሃላፊነት ሊቆጣጠር የሚችል ተጠሪ ስለጠፋ የወባ ወረርሽኝ ሊገዝፍ ችሏል።</p>

<p>ከዚሁ ጋር አብሮ መታየት ያለበት ለወባ ተብለው የሚሠጡ መድሃኒቶችን በሽታው በአብዛኛው እየተላመደው የሄደ በመሆኑ በሚወጡ መድሃኒቶች በቀላሉ የመፈወሱም ጉዳይ አሳሳቢ እየሆነ መጥቷል።</p>

<p>ስለዚህ ይህንን ተወዳዳሪ የሌለውን የወረርሽኝ በሽታ በቁጥጥር ስር ለማዋልና ብሎም ለማጥፋት አንድ ራሱን የቻለ ሃላፊነት ያለው ተቋም መፈጠሩ ወሳኝ ስለሆነ ሁኔታዎች ከቁጥጥር ውጭ ከመሆናቸው በፊት መንግስት ትኩረት እንዲሠጠው እናሳስባለን።</p>


</body>
</html>
