<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢህአዴግ ልሣኖች በሳምንት 2ጊዜ እንዲወጡ ተወሰነ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">የኢህአዴግ ልሣኖች በሳምንት 2ጊዜ እንዲወጡ ተወሰነ</h1>

<h2 class="align-center">ጋዜጠኞች ወደ ጦር ግንባር ተሸኙ</h2>


<p>የኢህአዴግ ልሣኖች የሆኑ ጋዜጦች ከመጪው ጥር 30 1991ዓ.ም ጀምሮ በሳምንት ሁለት ጊዜ እንዲወጡ የበላይ አካላት ትዕዛዝ መስጠታቸው ታወቀ። የኢህአዴግ ልሣኖች ከሆኑት መሃል በፋና ዲሞክራሲ ፣ የሚታተመው እፎይታ ጋዜጣ፣ አብዩታዊ ዲሞክራሲ፣ ማህቶት እና መሰል ጋዜጦች ይኸው መመሪያ ተፈጻሚ እንደሚሆንባቸው ታውቋል።</p>

<p>እነዚህ ጋዜጦች በሣምንት ሁለት ጊዜ እንዲታተሙ ከመወሰኑ በፊት ብዙ ውዝግቦች ተነስተው እንደነበር ታውቋል። ብዙዎቹ ጋዜጦች የአቅም ጥያቄ አንስተው ሲከራከሩ የኢህአዴግ ከፍተኛ ባለስልጣናት ከነፃ ኘሬስ ውስጥ በሣምንት ሁለት ጊዜ የሚወጡትን ጋዜጦች በመጥቀስ እናንተ በምን ታንሳላችሁ? በሚል አፋቸውን አስይዘዋል።</p>

<p>በአሁኑ ወቅት የኢህአዴግ ልሣኖች የሆኑ ጋዜጦች በአያንዳንዱ ስር ከአስር እስከ ሰላሳ ሠራተኞች ድረስ ያሏቸው ሲሆን፣ በስራና በብቃት ግን ከዚህ ባነሱ ሠራተኞች የሚንቀሳቀሱት የነፃ ኘሬስ አባላት በላቀ ሁኔታ እንደሚሰሩ ብዙዎች ምስክርነታቸውን ይሰጣሉ። ተያይዞ የደረሰን ዜና እንደሚያመለክተው ከላይ የተገለፁት ጋዜጦች የጦርነቱን ሁኔታ ለመዘገብ ወደ ጦር ግንባር ተንቀሳቅሰዋል።</p>

<p>በሌላ በኩልም የጦርነቱ መጀመር አጠራጥሯቸው ወደ አገራቸው ተመልሰው የነበሩ የቢቢሲ እና ኣፍጵ ጋዜጠኞች ባለፈው ሳምንት አዲስ አበባ መግባታቸው ታውቋል። በአሁኑም ወቅት አንዳንዶቹ ጋዜጠኞች ጦርነቱ ወደሚካሄድባቸው አቅራቢያ ከተሞች ተንቀሳቅሰዋል። ይኸው ሁኔታም ጦርነቱ በእርግጠኝነት የሚጀመር ለመሆኑ ምልክት ነው የሚሉ ወገኖች አሉ።</p>

<p>ይህ በእንዲህ እንዳል አሁን ያለውን ኤርትራ መንግስት የሚቃወመው የኤርትራ ሐርነት ግንባር አዲስ የሬድዮ ስርጭት መጀመሩ ታውቋል። ስርጭቱ የሻዕቢያን መንግስት በመቃወም ብሎም እሰከ መጨረሻው በመገርሰስ አዲስ መንግስት ለማቋቋም እንቅስቃሴ የሚያደርግ ነው። የሬዲዮው ስርጭት የሚተላለፈው በ9230 ኪሎ ኸርዝ በ31 ሜትር ባንድ አጭር ሞገድ መሆኑን ለዝግጅት ክፍላችን ቅርበት ያላቸው ምንጮች ገልፀዋል። የኤርትራ ሓርነት ግንባር በኢህአዴግ ሰፊ ድጋፍ እንዳለውና የሬዲዮ ስርጭቱም ኤርትራ ውስጥ በጥራት እንደሚሰማ ታውቋል።</p>


</body>
</html>
