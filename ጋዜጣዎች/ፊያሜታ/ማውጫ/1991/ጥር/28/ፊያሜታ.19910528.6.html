<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኤርትራ ጥቃት ለመሠንዘር ማቀዷን ኢትዮጵያ ማመልከቷ ተገለጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ኤርትራ ጥቃት ለመሠንዘር ማቀዷን ኢትዮጵያ ማመልከቷ ተገለጠ</h1>


<p>ባለፈው ረቡዕ ኢትዮጵያ ባቀረበችው አቤቱታ ኤርትራ በሠሜን ኢትዮጵያ በሚገኙ የኢንዱስትሪና የታሪካዊ ሥፍራዎች ላይ ጥቃት ለማድረስ እቅድ እንዳለት አመልክታለች ሲል የአፍሪካ ዜና አገልግሎት ጅ5 ገለጠ።</p>

<p>የኢትዮጵያ መንግስት ቃል አቀባይ ሠሎሜ ታደሠ በሠጡት መግለጫ ኤርትራ በደቡባዊዋ የጾረና ከተማ ላይ ከፍተኛ የጦር ክምችት በማከማቸት የኢንዱስትሪ ከተማዋን አድዋንና ታሪካዊ የሆነችውን የአክሡም ከተማ ለማጥቃት የተዘጋጅች መሆኑን አመልክተዋል።</p>

<p>«ኤርትራ ከሡዳን ግንባር አንድ ክፍለጦር በማነቃነቅ ወደ ጸረና ማስገባቷንና የአክሡም ታሪካዊ ቅርሶችንና የአድዋን ኢንዲስትሪዎች ለማጥቃት ማቀዷን መረጃ ደርሶናል።» ማለታቸውን ሮይተር ዘግቧል።</p>

<p>በሌላ በኩል ቀደም ሲል አንድ የኤርትራ ድንበር አስተዳዳሪ ኢትዮጵያ ጾረና ላይ 55, 000 ሠራዊትደ አከማችታለች ሲሉ ለቢቢሲ ሬዲዮ መግለጡ የሚታወስ ነው።</p>

<p>በአሁኑ ወቅት የሁለቱም አገር ጦር ሠራዊት ከደቀ መሃሪ 30ኪሎ ሜትር ርቀት ላይ በምትገኘው ስትራቴጂካዊ ጥቅም በምታስገኘው ጾረና ላይ ተፋጠው ይገኛሉ። ከእንግዲህ ጦርነቱ ከተጀመረ በዚሁ ተራራማና ስትራቴጂካዊ ቦታ በሆነችው ጾረና ላይ ሊሆን እንደሚችል ወታደራዊ ምንጮች ጠቁመዋል። በአሁኑም ወቅት ሁለቱም ወገኖች አልፎ አልፎ በአካባቢው የተኩስ ልውውጥ እያደረጉ መሆኑ ታውቋል።</p>

<p>እስካሁን በአ.አ.ድ የቀረበውን የሠላም ሃሳብ ኢትዮጵያ ተቀብላ ተግባራዊ ለማድረግ ስትጠብቅ በተደጋጋሚ እምቢተኛ በሆነችው ኤርትራ ላይ ዮ.ኤስ.አሜሪካ ያላትን አቋም በግልጽ ልታሳውቅ ይገባል።</p>

<p>እንዲሁ በደፈናው ሁለቱንም አገሮች ተው ብሎ መገላገሉ አሁን በኤርትራ ግትርነት ለተፈጠረው ችግር መፍትሄ ስለማይሆን ዮ.ኤስ.አሜሪካ ግልጽ የሆነ አቋሟን ማሳየት ይጠበቅባታል። ይህ በእንዲህ እንዳለ የኢትዮ-ኤርትራ የድንበር ውጥረት አደገኛ ሁኔታ ላይ ባለበት በአሁኑ ሰዓት የአሜሪካ ኘሬዝዳንት ቢል ክሊንተን ጃንዋሪ22 ቀን የሠጡት መግለጫ ሁለቱም አገሮች ወደ ውጊያ እንደይገቡ የሚያሳስብ ከመሆኑም ውጪ አቋም የያዘ አይደለም።</p>


</body>
</html>
