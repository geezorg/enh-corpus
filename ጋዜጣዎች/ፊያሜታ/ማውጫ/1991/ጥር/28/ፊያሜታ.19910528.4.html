<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ብዙ የሽምግልና ጥረቶች ተደርጐ ሻዕቢያ አለመቀበሉ ሁኔታውን ወደ ጦርነት የሚያመራው የመስላል»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h3 class="align-center">«ብዙ የሽምግልና ጥረቶች ተደርጐ ሻዕቢያ አለመቀበሉ ሁኔታውን ወደ ጦርነት የሚያመራው የመስላል»</h3>

<p>አረጋዊ በርሄ</p>


<p>በኢትዮጵያና በኤርትራ መካከል የተፈጠረውን ግጭት በሠላም ለመፍታት ከዩ.ኤስ. አሜሪካና ሩዋንዳ ጀምሮ የአፍሪካ አንድነትን አካቶ እነ ወሌ ሾየንካና ደጃዝማች ገብረ ህይወትን ጨምሮ በርካታ የሽምግልና ሙከራዎች ተደርገው አልተቀበሏቸውም። ስለዚህ ሁኔታ ወደ ጦርነት የሚያመራ ይመሰላል ሲሉ የቀድሞ የወያኔ ወታደራዊ ዘርፍ አባል አረጋዊ በርሄ ባለፈው ረቡዕ ገልጠዋል።</p>

<p>ሁለቱ ወገኖች በድንበር ሳይሆን በሌሎች ጉዳዮች ላይ ነው የሚፋጩት የሚሉት አረጋዊ በርሄ ከዚህ በፊት እነዚህ ባድሜና ሌሎቹም የኤርትራ ሆነው የማያውቁ መሆናቸውን አረጋግጠዋል።</p>

<p>የሁለቱ የሻዕቢያና የህወሐት ጠብ መንስኤ በሠባቱ አመታት ውስጥ ኢህአዲግ የአለም አቀፍ ደንብን ሳያረጋግጥ የመቆየቱ ሁኔታ ነው ብለዋል።</p>

<p>በውጊያ ብቃት በኩልም በሁለቱ ወገኖች ያለውን ሁኔታ አረጋዊ በርሄ ሲገልጡ ሻዕቢያ በየመን የተዋጋ ጦሩን ያሠለጠነ ሲሆን ኢህአዴግ ያን ጊዜ ያደረገው እንቅስቃሴ አልነበረም። ነገር ግን በአጭር ጊዜ ለውጥ እንዳሳየ ይሠማል ካሉ በኋላ አሁን ሊደረግ የሚችለው የጐሬላ ውጊያ ሳይሆን ዘመናዊ ውጊያ ስለሆነ ሁለቱም ወገኖች አምባ አምባቸውን ይዘው የሚዋጉ በመሆኑ ደማዊ የሚሆን ጦርነት እንጂ አሸናፊ አይኖረውም ሲሉ አስምረውበታል። በሌላ በኩል ኤርትራውያን ከያዙት ቦታ ተገፍትረው ሊወጡ ይችላሉ ግን ዘላቂ መላ ካልተደረገለት ጦርነቱ ቀጣይ ይሆናል ሲሉም አስጠንቅቀዋል።</p>


</body>
</html>
