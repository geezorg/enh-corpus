<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በደቡብ አፍሪካ አወናባጅ ኃይሎች ኢትዮጵያን ኮሚኒቲ ውስጥ ውዥንብር እየፈጠሩ መሆኑ ተገለጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center">በደቡብ አፍሪካ አወናባጅ ኃይሎች ኢትዮጵያን ኮሚኒቲ ውስጥ ውዥንብር እየፈጠሩ መሆኑ ተገለጠ</h2>


<p>በደቡብ አፍሪካ በጐዳና ንግድና በሌላም የሚኖሩ ኢትዮጵያዊያን አብረው በሚኖሩበት የተጣጣሙ ሁኔታ ወያኔ ሻዕቢያ የዘሩት የጐሳ ፖለቲካ አቀንቃኞች የሆኑ በመሃከላቸው አፍራሽ ከፋፋይና በጥላቻ መንፈስ የተሞላ በታኝ መርዛቸውን እየረጩ ችግር ፈጥረውብናል ሲሉ ገለጡ።</p>

<p>ኢትዮጵያዊያኑ ካናዳ ለሚገኝ አንድ ጋዜጣ በጻፉት ደብዳቤ እንደገለጡት በኢትዮጵያ ስም በምናደርገው ማናቸውም እንቅስቃሴ ውስጥ የተለያዩ ሐይሎች መልካቸውን እየቀየሩ ያልበሰሉና የማመዛዘን ችሎታቸው አነስተኛ የሆኑ ስደተኞች ላይ የማምታታት መሰሪ በታኝ ሥራዎችን በያጋጣሚው ሲያራምዱ ይታያሉ ብለዋል።</p>

<p>በእነዚህ በታኝ ሰዎች የመከፋፈል ኘሮፓጋንዳ ዛሬ በደቡብ አፍሪካ በሚኖሩ ኢትዮጵያዊያን መካከል 6 የተለያዩ ማህበሮች መፈጠራቸውን የኢትዮጵያዊያኑ ደብዳቤ ገልጦ ዋናዎቹ ኤምባሲውን የሚደግፍ ቡድን በጆሃንስበርግ የተቋቋመውና ሌላው ፀረ ወያኔ የሆነ በጥሩ መሠረትና በጥራት ላይ ያተኮረ በቂ ችሎታና ልምድ ባላቸው ሰዎች የተቋቋመው መሆኑን ገልጧል።</p>

<p>በመጨረሻም ደብዳቤው በደቡብ አፍሪካ ኢትዮጵያዊያን መካከል በጐሣና በሃይማኖት በመከፋፈል ላይ ያሉት ሃይሎች አሁንም ተግባራቸው ገና ያልተገታ መሆኑን ጠቅሶ ስለእናት አገራቸው ሁኔታ በማያስቡ ውርደትን እንደ ሾርባ ጠጥተው በወዙ እግዚአብሔርን በማይፈሩ አገራቸውን በሚጠሉ ለባዕድ ነገር ሁሉ በሚሰግዱ በክህደት በተሞሉ ቅንነት በጐደላቸው አስነዋሪ ሰዎች እየታመሱ መሆኑን አመልክቷል።</p>


</body>
</html>
