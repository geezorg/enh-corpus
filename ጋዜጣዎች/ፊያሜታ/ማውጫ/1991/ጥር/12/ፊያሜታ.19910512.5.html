<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በሎሬት ፀጋዬ ገ/መድኀን ጉዳይ ዛሬ ጋዜጣዊ መግለጫ ይሠጣል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">በሎሬት ፀጋዬ ገ/መድኀን ጉዳይ ዛሬ ጋዜጣዊ መግለጫ ይሠጣል</h1>

<h2 class="align-center">ለህክምናው 1ሚሊዮን ብር አስፈልጓል</h2>


<p>ኢትዮጵያዉው ባለቅኔ ሎሪየት ፀጋዬ ገብረ መድኀን ባደረባቸው የጤና መታወክ በውጪ አገር በህክምና ላይ ይገኛሉ።</p>

<p>የሎሪየት ፀጋዬን በውጪ አገር ከፍተኛ ክፍያን በሚጠይቅ ህክምና ላይ መገኘት አስመልክቶና ለዚህ ላጋጠማቸውም ድንገተኛ የአንድ ሚሊዩን ብር ወጪ ድጋፍ ለማስገኘት አንድ የፀጋዬ ወዳጆች በሚል የተሠየመ የድጋፍ አሠባሳቢ ኮሚቴ በፈቃደኝነት በሎሪት ፀጋዬ ወዳጆች ተዋቅሯል።</p>

<p>ይህንኑ የኮሚቴው ዓላማና የድጋፍ አሠባሠቡን አወቃቀር ይፋ ለማድረግ ረቡዕ ጥር 12ቀን ከቀኑ በዘጠኝ ሰዓት በንግድ ትምህርት ቤት ምሩቃን ማህበር አዳራሽ ጋዜጣዊ መግለጫ ይሠጣል።</p>

<p>ኢትዮጵያዊው ባለቅኔ ሎሪየት ፀጋዬ ገ/መድህን በኢትዮጵያ የቲያትር ታሪክ ውስጥ ጉልህ ስፍራ ያለው የተውኔት ደራሲ የታወቀ ገጣሚና የሥነ -ባህል ተመራማሪ ነው። የተወሰደው መስከረም 1929 ዓ.ም ከአምቦ ሠላሳ ኪ/ሜትር ርቃ በምትገኝ መንደር ሲሆን እናቱ የቤተክርስቲያን አገልጋይ አባቱ ደግሞ አስተዳዳሪ እንዲሆን ሲመኙት ሳይሳካላቸው ቀርቶ የሡ ሐቅ ኪነት ሆኖ በዚያ ያደገ ነው።</p>

<p>ገና በትምህርት ቤት ዓለም እያለ «የዳንዩስ ዳኝነት» « የደም አዝመራ» «እኔም አዳም ነኝ የዕድገት መጽሔት» የሚሠኙትን ተውኔቶች አከታትሎ የጻፈና የተሸለመ ጐበዝ ተማሪ ነበር።</p>

<p>የህግ ዲግሪውን በ1952 ከቺካጐ ከባክስቶን ዩኒቨርሲቲ በመላላክ ትምህርት ያገኘው ሎሪየት ፀጋዬ የቲያትር ጥበብን ከብሪቲሽ ኤክስፐሪሜንታል ቴያትር ሮያል ዉንድሶርና ከሮያል ኮርት ትያትር ለንደን፣ በኮመዲ ፍራንስስ ፓሪስ ለማጥናት በቅቷል በነዚህ አጋጣሚዎችም ከታወቀው ደራሲና ተውኔት ፀሐፊ ከዎሌ ስዌንካ ከነሐሮልድ ፒንተር ኦርናል ዊስከርና ጋር ተምሯል።</p>

<p>ሎሪየት ፀጋዬ በተጠቦ የስነጽሁፍ ሥራው የኢትዮጵያ ብሔራዊ ሽልማት የነበረውን የቀዳማዊ ኃይለ ሥላሴን ሽልማት አሸልሞታል። ሎሬት ፀጋዬ አማርኛ ብቻ ሳይሆን በእንግሊዝኛ ድርሠቶቹና ቲያትሮቹ የታቀና ቲያትሮቹ በአፍሪካ ውስጥ ተደጋግመው የታዩለትና ከሴኔጋል ኮማንደር ኦፍ ዘ-ሴኔጋል ናሽናል ኦርደር የሚሠኘውን ኒሻን የተሸለመ ነው። ሥራዎቹ ስለአፍሪካ የነጻነት ትግል ስለፍትህ ፣ ረሃብና ስለህብረተሠቡ አኗኗር ስለታሪክ ባህልና ልማድ እንዲሁም ከአገር ፍቅር ስሜት ጋር ተቀናጅተው ስለሐቅ የሚጮሁ ናቸው።</p>

<p>ለአንድ በጣም ለሚያሳስብ የአገርም ሆነ የአለም ጉዳይ ሁልጊዜ ምስክርነት የመስጠት ግዴታ አለብኝ የሚል የሕሊና ተጽእኖ ይሠማኛል። ከሐቅ ገለል ልል አልችልም ስለሚልም ህይወቱ መጻፍ መድረስ ነው ዛሬም ይጽፋል። የፈጠራ ችሎታው ለመቼም የሚነጥፍ አይመስልም።</p>

<p>ዛሬ ግን ይህ ግዙፍ የፈጠራ ሠው የጤንነቱ ሁኔታ ከቀን ወደቀን እያሽቆለቀለ በመገኘቱ የሚያስፈልገውን የህክምና ወጪ እሡና ቤተሠቡ ብቻቸውን የሚችሉት ባለመሆኑ የወገን ቅርስ በማክበርና በመጠበቅ የሚያምኑ ወዳጆቹ በመሠባሠብ ይህን የአገር ሀብት የሆነ የሥነ ጽሁፍና የኪነጥበብ ዋርካ ህይወት ለማትረፍ ተነስተዋል።</p>

<p>ለሎሬት ፀጋዬ የህክምና መርጃ ገንዘብ ለማሠባሠብ የሚከተሉት ዝግጅቶችም ታቅደዋል</p>

<p>1. የግጥም ሥራዎቹን ለማቅረብ ገንዘብ ማሠባሠብ</p>

<p>በሌሎች ፀጋዬ የተጻፉ የታተሙም ያልታተሙም አማሪኛ በኦሮሚኛና በእንግሊዝኛ የተጻፉ ግጥሞች ለተጠሩ ከ5ዐዐ-1000 የሚሆኑ እንግዶች በማቅረብ አላማውን በመግለፅ ገንዘብ ማሠባሠብ አላማውን በመግለጽ ገንዘብ ማሠባሠብ</p>

<p>2.በሸራተን ፣ሂልተን የገንዘብ መሠብሠቢያ የራት ግብዣ</p>

<p>በሎሪት ፀግዬ ክብር የእራት ግብዣ ምሽት በሒልተን ሸራተን ለ1000 ሠው በማዘጋጀት ከፍተኛ እርዳታ ማሠባሠብ</p>

<p>3.የቲያትር ስራዎቹን በማሳየት</p>

<p>የፀጋዬ የፊት አማርኛና የእንግሊዝኛ የተውኔት ስራዎች እንደ ሞሊየር የመሳሰሉት በአንድ ተመሳሳይ ጊዜ በተለያዩ የቲያትር ቤቶች በአዲስ አበባና በሌሎቹም ትልልቅ ከተሞች ለህዝብ ማሳየት</p>

<p>4.የቡድን ጉዞ ማድረግ</p>

<p>ፀጋዬ በተወለደበትና ባደገበት አካባቢ የጉዞ ኘሮግራሞችን በማዘጋጀት የእራት ግብዣ የሙዚቃ ዳንስ ምሽት በአምቦ ማዘጋጀት</p>

<p>5.በአፍሪካ አዳራሽ ሥራዎቹን ማቅረብ</p>

<p>ሎሬት ፀጋዬ አፍሪካን በተመለከተ ያበረከታቸውን አስተዋጽኦዎች እንደ የአፍሪካ አንድነት ድርጅት መዝሙር የመሳሰሉትን ሥራዎቹን ማቅረብ ሲሆኑ ሌሎችም የእስፖርት ውድድሮች የተምቦላ ዝግጅቶችና የኮነሰርት ዝግጅትም እንደሚኖር ታቅዷል።</p>

<p>የዝግጅቱ ኘሮግራም በዝርዝር ከጋዜጣዊ መግለጫው በኋላ በሚቀጥለው እትማችን እናቀርባለን።</p>


</body>
</html>
