<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ራሺያ በአይነቱ ልዩ የሆነ "ምፍእ" የተባለ ተዋጊ ጀት እንዳላት</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center">ራሺያ በአይነቱ ልዩ የሆነ "ምፍእ" የተባለ ተዋጊ ጀት እንዳላት ገለጠች</h2>

<h1 class="align-center">በሻቢያ እጅ እንዳይገባ ስጋት አለ</h1>


<p>ራሽያ ባለፈው ማክሠኞ እስካሁን ለገበያ ካቀረበቻቸውና የራሺያ አየር ሃይል ከታጠቃቸው ሁሉ በአይነቱ ልዩ የሆነ ባለ መድበለ-ግዳጅ "ምፍእ" የሚል ሥም ያለው አዲስ ዘመናዊ ሚግ ተዋጊ ጀት አውሮኘላን እንዳላት ገለጠች።</p>

<p>ይህ አውሮኘላን "ምፍእ" የሚለውን ሥም ያገኘው ከፊተኞቹ ተዋጊ ጄት አውሮኘላኖች ስሞች የመጀመሪያ ፊደሎች ተወስደው መሆኑ ታውቋል። ይኸውም ከ "ም.ጝ" -- ከ "ፉ" --- እና ከ እልሉሲኦን ተዋጊና ቦምብ ጣይ አውሮኘላኖች የመጀመሪያ ፊደል በመውሠድ መሆኑ ነው።</p>


<p>የዚህ አዲስ ተዋጊ ጄት አውሮኘላን አምራች ድርጅት በሠጠው ምስክርነት አሁን እጅግ ዘመናዊ ነው የሚባልለትን የዩ.ኤስ አሜሪካ ተዋጊ ጀት "ፍ-ዥዥ ርኣጵኣጥኦር" እጅግ አድርጐ እንደሚልቀው በኩራት መግለጡ ታውቋል።</p>

<p> "ምፍእ" ሚግ ተዋጊ አውሮኘላን ልክ እንደ አሜሪካኖቹ ዘመናዊ ተዋጊ ጄቶች ሁሉ ባስፈለገው ጊዜ በአጭር ርቀት እጥፍ ብሎ በመዞር ያየውን ኢላማ ለመምታት ወይም ከጠላት ተኩስ የማምለጥ ችሎታ ያለው ነው። ከዚህም በተጨማሪ የተሠራበት ማቴሪያል ልዩ በመሆኑና ቅርጹም ልዩ ከመሆኑ የተነሳ ከጠላት ራዳር እይታ መሠወር የሚችል መሆኑም ተረጋግጧል።</p>

<p>ይህ በእንዲህ እንዳለ ራሺያ በኢኮኖሚ በደቀቀችበት በአሁኑ ጊዜ ለሽያጭ አቅርባ በአለም አስቸጋሪ በሆኑትና የጦርነት ፍቅር ባላቸው መሪዎች እጅ በተለይም በሳዳም ሁሴንና በኢሳያስ እጅ እንዳይገቡ ስጋት እንዳለ ታውቋል።</p>

<p>ኢሳያስ ምእጝ -29 አውሮኘላኖችን በሊዝ በማስገባታቸው የኤርትራው አመራር ምን ያህል ድንፋታ እንዳስተጋባ የሚታወቅ ነው።</p>

<p>በሌላ በኩል ከቢቢሲ የተገኘ አንድ ዜና እንደሚያመለክተው የኤርትራ ተዋጊ ሃይል በአሜሪካን በእስራኤልና በጣሊያኖች በሚገባ የሠለጠነ መሆኑንና በመሳሪያም ደረጃ ዘመናዊ መሳሪያ የታጠቀና አጠቃቀሙን የሠለጠነበት እንደሆን ከወታደራዊ ተንታኞች መረጀ እንደደረሠው ያመለክታል።</p>

<p>ስለዚህ ጠላት በየትኛውም መልኩ ቢጠናከር ወሳኙ የቆመለት አላማ ትክክለኛ ነውን? የሚለው ቢሆንም ጠላትን አሳንሶ ማየቱ ሁልጊዜም ያዘናጋልና በወገን ጦር በኩል በሚገባ ተጠናክሮና ለክፉው ተዘጋጅቶ መጠበቅ ስለሚያስፈልግ ስልጠናችንንና ብቃታችንን ማሳመር እንደሚኖርብን ሃሳብ የሚሠጠን ይሆናል።</p>


</body>
</html>
