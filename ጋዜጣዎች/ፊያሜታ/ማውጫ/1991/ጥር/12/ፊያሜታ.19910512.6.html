<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኦርቶዶክስ የፕሮቴስታንት እምነቶች ልዩነት የሚያስገነዝብ ትምህርት ተጀምሯል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">የኦርቶዶክስ የፕሮቴስታንት እምነቶች ልዩነት የሚያስገነዝብ ትምህርት ተጀምሯል</h1>


<p>የኦርቶዶክስና የፕሮቴስታንት እምነቶች ልዩነትና ስህተቶቹ ምን ምን ላይ እንደሆኑ የሚያስገነዘብ ትምሀርት አቶ ሳሙኤል በተባሉ የፕሮቴስታንት እምነት ተከታይ በነበሩና ከጊዜ በኋላ ወደ ኦርቶዶክስ ተዋህዶ ቤተ-ክርስቲያን በተመለሱ አማካኝነት በቅ/ሥላሴ ካቴድራል ትምህርት እየተሰጠ ነው።</p>

<p>እኒህ ግለሰብ የፕሮቴስታንት እምነት ተከታይ በመሆን ለብዙ አመታት ያሳለፉ ሲሆን፣ ከቅርብ ዓመታት ወዲህ ወደ ኦርቶዶክስ ተመልሰው ስለ አሳለፉት ሕይወትም ሆነ እውነተኛ እምነት ኦርቶዶክስ መሆኑን ለህዝብ እያስተማረ የሚገኙ መሆናቸው ሲታወቅ፣ እሳቸው እንዲያስተምሩ በተያዘላቸው በሣምንት የሁለት ቀን ኘሮግራመ ማለትም እሁድና ሐሙስ በካቴድራሉ ግቢ የሚሰበሰበው ህዝብ ብዛት ከፍ ብሎ ነው የሰነበተው።</p>

<p>ግራ ለተጋቡ ሕዝብ እግዚአብሔር እውነቱንና ምስጢሩን ይግለፅለት ከማለት ውጪ ሌላ የምንለው ባይኖርም፣አልፎ አልፎ የሚያሳዩትን ሃይማኖታዊ ክስተቶችና የሰዎች ግራ መጋባት ግን ብዙዎቹን ሳይስገርም የቀረ አይመስለኝም። ግማሹ ከኘሮቴስታንት እምነት ወደ ኦርቶዶክስ ተመልሼአለሁ ፣እያለ ምስክርነት ሲሰጥ፣ከኦርቶዶክስ ወደ ኘሮቴስታንት እምነት የሚነጉደውም በትንሹ የሚገመት አይደለም። ወደ ሃይማኖት ተቋማቱ የሚጐርፈው ሁሉ ስለ እምነት ምንነት የተረዳ አለመሆኑን የሚገልፁመ አሉ።</p>

<p>በተለያየ አጋጣሚ የሚታየው ክስተት እንደሚያረጋግጠው ን፣ በርካታ ሰዎች ለእግዚአብሔር ቃልና ለእውነተኛ እምነት ከመገዛት ይልቅ ኦርቶዶክስ፣ኘሮቴስታንት፣ሌላም ሌላም ማለት ይቻላል ለእምነቱ መጠሪያ ስም መገዛትና መቆርቆር ይቀናቸዋል የሚሉ ወገሃችም ገጥመውናል።</p>

<p>እምነት አለኝ የሚሉ ሁሉ እምነቱ በሚፈቅደው ሕግና ትዕዛዝ የሚመላለሱ ሳይሆኑ፣ብዙዎቹ ተአምራትንና ምልክትን የማሹ ናቸው። ያሉት ደናሞ አንዱ ክርስቲያን ናቸው። «ክፉና አመንዝራ ትውልድ ምልክትን ይሻል» እንዳለው እውነተኛው መምህር (ማቴ.12:39) እምነት አለን (ክርስቲያኖች) ነን የሚሉት ወገኖች ወደ የትኛውም የእምነት ክፍል ሲያመሩ ተአምራት ለማየትና ለግል አምሮት መሳካት የሚሄዱ ከሆኑ እግዚአብሄርን እንደመፈታተን እንጂ እውነተኛ ክርስትና ሊያሰኛቸው አይችልም። በውለታ፣ የግል ጥያቄና ፍላጐት ስለተሟላ ብቻ እግዚአብሔርን ማምለክ አይቻልም። ከእውነተኛ ክርስቲያኖች የማጠበቅ የውዴታ ግዴታ መሆን ይኖርበታል ባዩችም አሉ።</p>

<p>እንደ አንዳንድ አማኞች (ክርስቲያኖች) ነን ባዮች ሕይወት ግን ከሆነ ፣አዲስ ነገር ሲያዩ ብቻ ለማዳመቅ የሚሰበሰቡ፣የትኛውም የአምልኮ ቦታ ቢሆን ውሻ ይመስል ጫማ አንጠልጥለው ለመሄድ ሲሉ ክርስቲያን መስለው ከክርስቲያኑ ጋር የሚጋፉም አይጠፉም። ቃሉን ሰምተውም ይሁን አንበው ያለፈ ሕይወታቸው ምን እንደሚመስልና ቀጣዩ ሕይወታቸው ምን መምሰል እንዳለበት በመወሰን እንደእግዚአብሔር ቃል ለመኖር ሳይሆን፣ፈውስ ፍለጋ፣ ተአምራት፣ለማየት ካላቸው ፍላጐት ብቻ ተነሳስተው በየቦታው ሲባዝኑ እራሳቸው ግራ ተጋብተው ተከታዩን ህዝብ ግራ የሚያጋቡም ሞልተዋል።</p>

<p>በእግዚአብሄር ቃል የተመሰረተ ሕይወት ሳይሆን በሰዎች አባባልና በዕለታዊ የክርስትና ስሜት የተመረኮዘ ሕይወት ያላቸው በርካታ በተለያዩ እምነቶች የሚገኙ ወገኖች በየጊዜው ወደተለያየ እምነት የሚቅበዘበዙትም በዚህና በመሳሰሉት እንደሆነ አስተያየት ሰጪዎች ይናገራሉ። ሕይወታቸውን ለእግዚአብሄር አሳልፎ ከመስጠት፣ ከዓመፃና የእግዚአብሔር ሕግ ከመተላለፍ መጠበቅን ከመተው ይልቅ የእምነት ድርጅትን የሙጥኝ በማለት የሚኖሩ አንድም ቀን የራሳቸውን የክርስትና ሕይወት ሳያመለክቱ በዘፈቀደ የሚኖሩትም የብዙ ብዙ መሆናቸውን ታዛቢዎች በሰፊው ተንትነውታል።</p>

<p>አቶ ሳሙኤል ከፓሮቴስታንት እምነት ከተመለሱ በኋላ ጥቁር ቀሚሳቸውን አድርገው ማስተማር የጀመሩት በቅርብ ጊዜ ነው። ሌሎች የኦርቶዳክስ እምነት ተከታይና መነኮሳት የነበሩት ደግሞ ቆባቸውንና ቀሚሳቸውን እየጣሉ (እየተው) ወደ ፕሮቴስታንት እምነት መኰብለል ከጀመሩ ቆይተዋል። የዛሬ ዓመት በኢግዚቪሽን ማዕከል በመነኰሳት የተካሄደው የፕሮቴስታንት ኘሮግራም የቅርብ ትውስታ ነው ግራ የሚያጋባ ነገር።</p>


</body>
</html>
