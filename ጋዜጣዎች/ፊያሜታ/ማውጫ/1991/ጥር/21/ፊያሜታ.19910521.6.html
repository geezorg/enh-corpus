<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ፈረንሳይ የኢትዮ ኤርትራ ጦርነት ከመፈንዳቱ በፊት በጅቡቲ ሃይሌን እያጠናከርኩ ነው አለች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ፈረንሳይ የኢትዮ ኤርትራ ጦርነት ከመፈንዳቱ በፊት በጅቡቲ ሃይሌን እያጠናከርኩ ነው አለች</h1>

<h2 class="align-center">«አየር ሃይሏ በሚራዥ /ፍ-1/ ተጠናክሯል</h2>


<p>ፈረንሳይ ወደፊት ሊፈነዳ ከሚችለው የኢትዮ ኤርትራ ጦርነት በፊት በጂቡቲ ያላትን ጦር ሃይል በማጠናከር ላይ ነኝ ማለቷን ሬድዮ ፍራንስ ኢንተርናሽናል ገለጠ።</p>

<p>የፀረ አውሮኘላን መሳሪያ መነፅር አለመኖሩን የሚቃኝ ሐይል ወደ ቀይ ባህር ከመላኳም በላይ ተጨማሪ ወታደራዊ መሳሪያዎች የአየር መደብ -188 እና አነድ እስኳድሮን ሚራገ-ፍ-1 ተዋጊ ጀቶች ጂቡቲ ቤዝ ደርሰው ያለውን አየር ሃይል ማጠናከራቸው ተመልክቷል።</p>

<p>ከዚህም ሌላ ባልተረጋገጠ ምንጭ በቀረበ ዜና ፈረንሳይ ጛገልለ የተባሉ ሄሊኮኘተሮችና ሌሎችም ተዋጊ አውሮኘላኖች ጂቡቲ መግባታቸው ታውቋል።</p>

<p>ሬድዮ ፍራንስ ኢንተርናሽናል በሠጠው ተጨማሪ መረጃ የተወሰኑ የፈረንሳይ የባህር ኃይል የሰላም ቡድኖች ወደ ቀይ ባህር የስለላ ግዳጅ ተሠጥቷቸው በኢትዮጵያና በኤርትራ መካከል ያለውን የግጭት ሂደት በመቃኘት ላይ መሆናቸውንም አመልክቷል።</p>

<p>እስቴሽን እስማዝ የተባለ የ "ሊበራቲኦን" ጋዜጣ ሪፖርተር በሠጠው ቃል ፈረንሳይ ጂቡቲ ውስጥ በአካል መገኘቷን ኤርትራ እንዲገባትና እንድታውቅ እያደረገች ነው። ማለቱም ሌላ ኢትዮጵያ በኤርትራ ማጥቃት ቢሠነዘርባት የኤርትራ ጦር ለወረራ ወደ ጂቡቲ ቢዘልቁ ፈረንሳይ ጂቡቲን መከላከል ስላለባት ሳትወድ በግድ የአካባቢው ጦርነት አካል መሆኗ የማይቀር ነው ብሏል ግን የፈረንሳይን አፍሪካ ቀንድ ጦርነት ውስጥ መግባት ህዝብ ስለማትደግፈው ፈረንሳይ መጥፎ ፍጥጫ ውስጥ ገብታለቸ ብሏል።</p>


</body>
</html>
