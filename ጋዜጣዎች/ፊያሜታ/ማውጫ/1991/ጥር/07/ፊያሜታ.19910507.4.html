<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሻእቢያ ጦር ከመንደፈራ ወደ ደቡብ እየተነቃነቀ መሆኑ ተጋለጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">የሻእቢያ ጦር ከመንደፈራ ወደ ደቡብ እየተነቃነቀ መሆኑ ተጋለጠ</h1>


<p>የኤርትራ መንግስት ኢትዮጵያ በሶስት አቅጣጫ ስትወረኝ መሆኑን ከምዕራባዊያን አስተማማኝ መረጃ ደርሶኛል ወረራውም የሚፈፀመው ከጥር አጋማሽ ደርሶኛል ወረራውም የሚፈፀመው ከጥር አጋማሽ እስከ የካቲት አጋማሽ ድረስ ባለው ጊዜ ውስጥ ነው በማለት ክስ ያሠማች ሲሆን በሌላ በኩል ከአስመራና ከአካባቢው ተጨማሪ ጦር ወደ ግንባር እየላከች መሆኑን ባለፈው ማክሰኞ የቢቢስ ሬድዮ አስታውቋል።</p>

<p>በአስመራ የቢቢሲ ተወካይ የሆነው አሌክስ ላስት ከቦታው በሠጠው ዘገባ የኤርትራ መንግስት ይህን መግለጫ ያወጣው በቅርቡ የኢትዮጵያ የውጪ ጉዳይ ምኒስትር አቶ ሥዩም መስፍን ሁኔታው አደገኛ ደረጃ ላይ መድረሱን በመግለጣቸውና የድንበሩም የጦር ክምችትና እንቅስቃሴ ከወትሮው በማደጉ እንደሆነም አመልክቷል።</p>

<p>የቢቢሲ ተወካይ በዚህም የተነሳ ኢትዮጵያ ማጥቃት ልትሠነዝርብን ነው በሚል ስጋት በአስመራና በመንደፍራ የጦር ሠፈሮች የነበሩ በርካታ ወታደሮች ሠሞኑን ወደ ደቡብ ወደ ድንበሩ እየተመሙ መሆኑንም ገልጧል።</p>

<p>የኤርትራ መንግስት ለሚደርስበት ጥቃት ራሱን ለመከላከል ምላሽ የሚሠጥ መሆኑን በማመልከት ለሚደርሰው ሁሉ ግን ሃላፊነቱ የኢትዮጵያ መሆኑ እንዲታወቅበትም በመግለጫው ለይ አሳስቧል።</p>

<p>በኢትዮጵያ በኩል ይህ የኤርትራ መግለጫ ሃሠት እንደሆነና እንደተለመደው የራሳቸውን ድብቅ ዓላማ የሚያንፀባርቅ መሆኑን በማመልከት በኢትዮጵያ በኩል ያለው አንድ ጥያቄ መሬታችንን ለቃችሁ ውጡ የሚልና የማይወጡ ከሆነ ግን እጆቿን አጣምራ ኢትዮጵያ እንደማትጠብቅ ተመልክቷል።</p>


</body>
</html>
