<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሻእቢያ ከመሪው ጋር በኡማሃጅር በኩል ታየ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ሻእቢያ ከመሪው ጋር በኡማሃጅር በኩል ታየ</h1>

<h2 class="align-center">-አሁንም አንድ የጦር ጀት ጋየ</h2>


<p>አልቋጭ ያለው የኢትዮ ኤርትራ የድንበር ውዝግብ በአሁኑ ወቅት ቀስ በቀስ ወደ ጠቅላላው ጦርነት እያመራ መሆኑን ሁኔታውን በቅርብ የሚከታተለው የቢቢሲ ሬድዮ ጋዜጠኞች በተከታታይ ሪፖርታቸው ገልፀዋል። ሪፖርቱ አያይዞ እንደገለፀው በአሁኑ ወቅት በአዲግራትና በአካባቢው ከተሞች የሚገኘው ነዋሪዎች ወደኋላ በማፈግፈግ ቦታውን ሰራዊቱ በመቆጣጠር ላይ መሆኑ ታውቋል።</p>

<p>የኢትዮጵያ ሰራዊት የመሸገበትን ስፍራ ለማስለቀቅ የአፋር መሬትን አቋርጠው ስትራቴጂካዊ ቦታ የሆነችውን የብዘት ሸለቆ ለመቆጣጠር የተንቀሳቀሰውም የሻእቢያ ሰራዊት ሙሉ ለሙሉ የተደመሰሰ መሆኑን ከአካባቢው ያገኘነው እርግጠኛ ምንጮች ገልፀዋል። በዚህ የገራይ ሰናይን ተራራ ለመቆጣጠር በተደረገው የሻእቢያ እንቅስቃሴ ከፍተኛ ክስረት የገጠመው መሆኑ ታውቋል።</p>

<p>በሌላ በኩል ደግሞ የደረሰን ዘገባ እንደሚያመለክተው ሻእቢያ የደረሰበትን ክስረት ለማካካስና የሁመራን ለም መሬት ለመቆጣጠር እንቅስቃሴ ጀምሯል። እነዚሁ ምስጢራዊ ዘገባዎች እንደሚያመለክቱት ኢሳያስ አፍወርቂ ካለፈው ሳምንት ጀምሮ ወደ ሰራዊቱ በማምራት ቅስቀሳ ማድረጋቸውና መወያየታቸውን የደረሰን ዘገባ አመልክቷል።</p>

<p>በአሁኑም ወቅት በኤርትራ ግዛት በኩል በሚገኘው በኡማሃጅር በኩል ሻእቢያ ያለ የሌለ ኃይሉን እያጠናከረ ነው ሲሉ ውስጥ አዋቂ ወታደራዊ ምንጮቻችን ገልፀዋል።</p>

<p>ይህ በእንዲህ እንዳለ በኢትዮጵያ አየር ሃይል በኩል ደግሞ አሳዛኝ የሆነ ዜና ተደምጠዋል። ባለፈው ሳምንት ታህሳሥ8 ከቀትር በኋላ አዲስ የመጣው ሥረ-27 ተዋጊ ጀት ትርኢቱን ጨርሶ ሊያርፍ ሲል ጐማው አልዘረጋ ስላለው አብራሪዎቹ ራሺያኖች በፓራሹት ሲወጡ አዲሱ ተዋጊ የጦር ጄት ግን ሙሉ ለሙሉ ጋይቷል። በአሁኑ ወቅት የኢትዮጵያ አየር ሃይል ቀደም ሲል የነበሩት እውቅ የሙያው ሰዎች ለእስር በመዳረጋቸውና መጠነ ሰፊ ጉዳት እየደረሰበት መሆኑ በተደጋጋሚ እያስተቻቸው ነው።</p>


</body>
</html>
