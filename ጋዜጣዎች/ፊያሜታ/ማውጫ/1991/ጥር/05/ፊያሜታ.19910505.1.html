<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ዶክተር በየነ ጴጥሮስ 30ዓመት የዘለቁ የዲሞክራሲ ጥያቄዎች መልስ አላገኙም አሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ዶክተር በየነ ጴጥሮስ 30ዓመት የዘለቁ የዲሞክራሲ ጥያቄዎች መልስ አላገኙም አሉ</h1>


<p>ባለፈው ቅዳሜ ጥር 1ቀን በዩ.ኤስ አማሪካ የአማራጭ ኃይሎች ኘሬዚዳንት ዶክተር በየነ ጴጥሮስ በስብሰባ በኢትዮጵያ የሚገኙ የህሊና እስረኞች በርካታ መሆናቸውን ገልጸው በኢትዮጵያ ከ30ዓመታት በላይ የለፋቸው የዲሞክራሲና የሠብአዊ መብት ጥያቄዎች ገና መልስ አላገኙም ብለዋል።</p>

<p>በኢትዮጵያና በኤርትራ መካከል የአሁኑ ግጭት ሊከሠት የቻለው ቋሚ መንግሥት ባልነበረበት ወቅት ፍቺ በመፈቀዱ መሆኑን አመልክተው ይህንንም በወቅቱ አደጋ እንዳለው ተናግረን የሚሠማን አጥተን ነበር ከማለታቸው በተጨማሪ የወሠኑ ጉዳይ እልባት ማግኘት እንዳለበት ስንገልጽ ጦርነት ናፋቂዎች ተብለን ነበር ብለዋል።</p>

<p>ይህ የአሁኑ ችግር የቆየ ግን ውስጥ ለውስጥ በስልጣን ያሉ ወገኖች ሽፋፍነው ያቆዩት ችግር ነው የፈነዳው ያሉት ዶክተር በየነ ጴጥሮስ ከተፋቱ በኃላ እንደገና እንደሚገናኙ ባልና ሚስት የድብብቆሽ ፍቅር ያመጣው ጣጣ መሆኑንም ገልጠዋል።</p>

<p>ዶክተር በየነ ጴጥሮስ በሁለቱ አገሮች መካከል ለተፈጠረው ችግር መፍትሄው ምን መሆን እንዳለበት ሲገልጹም ንብረት አውዳሚና ማንም አሸናፊ መሆን ከማይችልበት ጦርነት ለመውጣት ያለው አማራጭ የአለም አቀፍ ተደራዳሪዎች የሚያቀርቡትን ሃሳብ መቀበል ብቻ ነው ብለዋል።</p>

<p>በዩ.ኤስ አሜሪካና በሩዋንዳ ተነድፎ በአፍሪካ አንድነት ድርጅት ተቀባይነት አግኝቶ የተባበሩት መንግሥታትና የአውሮፖ ማህበር ጠንካራ ድጋፍ የሠጡትን የሠላም መፍትሄ ሃሳብ ኢትዮጵያ ስትቀበል ኤርትራ ግን በወረራ ከያዘችው የኢትዮጵያ ግዛት አልወጣም በሚል ድፍረት ሳትቀበለው ቀርቶ ችግሩ አሳሳቢ ደረጃ ላይ እንዲደርስ ሆኖአል ብለዋል።</p>


</body>
</html>
