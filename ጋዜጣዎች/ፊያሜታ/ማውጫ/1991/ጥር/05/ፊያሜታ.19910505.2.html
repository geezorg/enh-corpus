<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>« የኢትዮ-ኤርትራ ችግር የሚፈታው የሁሉም የኢትዮጵያ ህብረተሠብ ሲካፈልበት ብቻ ነው»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">« የኢትዮ-ኤርትራ ችግር የሚፈታው የሁሉም የኢትዮጵያ ህብረተሠብ ሲካፈልበት ብቻ ነው»</h1>


<p>በኤርትራ የህዝባዊ ግንባር ለዲሞክራሲ ለፍትህ ቡድን ዋና ሐላፊና የኤርትራው ኘሬዘዳንት አማካሪ አቶ የማነ ገብረ መስቀል በኢትዮጵያና በኤርትራ መካከል የተፈጠረው ግጭት መንስኤው የፖለቲካ ወይም የኢኮኖሚ ሳይሆን ወያኔ /ህዋሐት/ እኛን ለማንበርከክ ሃይል ያለው መስሎ ስለተሠማው ብቻ ነው። ብለዋል።</p>

<p>የኢትዮጵያ መሪዎች ግጭቱን የጀመረችው ኤርትራ ነች ኤርትራ የምትንቀሳቀሠው በኢትዮጵያ ሃብት ነው እኛን ማዘዝ ይፈልጉ ነበር። የኢኮኖሚ ጥቅም ሲቀርባቸው ወረራ ፈጸሙ የሚል ክስ ስለሚያቀርቡት ምን መልስ አለዎት ተብለው ለቀረበላቸው ጥያቄ ይህ አነጋገር የተለመደ ነው ካሉ በኃላ ጥንት በኃይለ ሥላሴና በደርግ ዘመን እኛ ድሃና የማንረባ ከሆንን ለምን ከኢትዮጵያ እንዳንገነጠል ትግሎች ተደረጉ. የማንረባ ከሆንን ለምንስ ሸክም እንድንሆንባቸው ፈለጉ. በማለት ከጠየቁ በኃላ እንዲህ አይነቱ አባባል እስካሁን ከወያኔ አንደበት ያልወጣ እንደነበር አመልክተዋል።</p>

<p>አቶ የማነ ስለወያኔ የቀድሞ አቋም ሲያብራሩ ኤርትራ ከኢትዮጵያ የማይገባትን ጥቅም እንደማታገኝ ይናገሩ ነበር። አሁን ታዲያ ተገልብጠው ይህን የሚያወሩት እየዋሹ ነው ማለት ነው? ሲሉ ጠይቀዋል።</p>

<p>አቶ የማነ ከወያኔ ጋር በነበረን የ22ዓመት ግንኙነት ልዩነታችንን እየፈታን ስንሠራ ቆይተናል በሁለቱ መሪዎች መካከል መግባባትም ነበር። ያን ጊዜ ለምን ታዙናላችሁ ሳይሉ ቀሩ ብለዋል።</p>

<p>አቶ የማነ የድንበሩ ችግር በሠላም ካልሆነ ሊፈታ አይችልም ከማለታቸውም ሌላ የድንበሩን መከለልም ሆነ ሌሎች ማህበሪዊና ፖለቲካዊ ጉዳዮች ቁጭ ብለን ካልተወያየን በስተቀር ሊፈቱ አይችሉም ብለዋል። ስለወደፊቱ የሁለቱ ህዝቦች ግንኙነትንም በተመለከተ ሲያስረሰዱ «የእኔን አስተያየት ለመናገር እንድችል አሁን ግጭቱ ለምን ተፈጠረ? ብለን መልስ ማግኘት አለብን ግጭቱ የተፈጠረው ወያኔ ሃይል ስለተሠማው ሰለሆነ የወደፊቱ ግንኙነት እንዲሠምር ለማድረግ ሁሉን ሊያሳትፍ የሚችል ፖለቲካ ኢትዮጵያ ውስጥ መፈጠር አለበት» ብለዋል።</p>


</body>
</html>
