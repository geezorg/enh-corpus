<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ኤርትራውያኑ በሚለቁባቸው ቤቶች የወያኔ ካድሬዎቸ እየገቡ ነው»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">«ኤርትራውያኑ በሚለቁባቸው ቤቶች የወያኔ ካድሬዎቸ እየገቡ ነው»</h1>




<p>በአሁኑ ሰዓት በርካታ የኤርትራውያን ቤቶች እየተለቀቁ ነው። የተለቀቁት ቤቶች አሰጣጥ ጉዳይ ግን ብዙውን ነዋሪ ህብረተሰብ በማሳዘን ላይ እንደሚገኝ ከተለያዩ ወገኖቸ ለዝግጅት ክፍላችን ከደረሱን ዜናዎች በመነሳት በተደጋጋሚ መዘገባችን ይታወሳል።</p>

<p>አሁንም ቢሆን ቅሬታዎቹና የቤቶቹ አሰጣጥ ፍትሐዊነት የጐደለው ነው፣የሚሉ ወገኖች ብዛት ግን ጨምሮ ነው የሰነበተው። በዚሁ ዙሪያ ብዛት ያላቸው የስልክ ጥሪዎችም ደርሰውን ተቀብለናል። «ኤርትራውያን በሚለቋቸው ቤቶች የወያኔ ካድሬዎች እየገቡ ነው» የሚል ዜና የደረሰንም ባለፈው ሳምንት መጨረሻ ላይ ሲሆን፣ቦታው በወረዳ3 ቀበሌ 33 መሆኑንም ገልፀዋል።</p>

<p>በተጠቀሰው ቀበሌ ሌላ ብሄር ሳይቀላቀልበት ለወያኔ ብቻ ተሰጥቷል፣ የሚሉ እሮሮች ተሰተጋብተዋል። ወደ ወረዳ 14 ቀበሌዎች አካባቢ የደረሰን ደግሞ በቀበሌ 21 ውስጥ የቤተ-መንግስት ሠራተኛ የሆነ ግለሰብ የታሸገውን ቤት ከመሰል ጓደኞች ጋር በመሆን ሰብሮ እንደገባና እየተጠቀመበት እንደሚገኝ፣ በቀበሌ 13 ምክትል ሊቀመንበር የሆኑት የትግራይ ተወላጅ ሴት ቀድም ሲል ሲጠቀሙበት የነበረው የቀበሌ ቤት አልፈልግም በማለት አዲስ የተለቀቀ ቢላ ቤት መርጠው መግባታቸውን፣እኒሁ ሴትዮ የገቡበት ቤት ታላቅና ብዙ ክፍሎች ያሉት በመሆኑ አንዲት ችግረኛ ሴት አንዱ ክፍል ውስጥ እንዲገቡ የቀበሌው የቤት ኮሚቴ ቢወሰን ሴትየይቱን በማባረርና ብትፈልጊ «እዚያ ግቢ» በማለት አንዲት ማድ ቤት ቢጤ በመስጠት ችግረኛዋ ሴትዮ በማድቤት ውስጥ እንደሚገኙ አጋልጠዋል።</p>

<p>በዚሁ ወረዳ በቀበሌ 07 ሊቀመንበር የሆኑትም ለራሳቸው አንድ ቤት መያዛቸውን ምርጥ ምርጡን ለግላቸው የሚያደርጉ መሆናቸውንም ዜናዎቹ ጠቁመዋል። የአካቢው ህብረተሰብ፣ግምገማ አለ ተብሎ ሲጠራ እንኳ መሄድ እንደማይፈልግና ከመበላሸቱ በፊት ተቃውሞዎች ሲቀርቡ ተቀባይ ሳይኖር ሆን ተብሎ ለሚበላሽ አሠራር ጊዜዬን በግምገማ አላቃጥልም፣ አላባክንም ወደሚል አቋም እየደረሰ መሆኑን ቅርበት ያላቸው ወገኖቸ ተናግረዋል። ባለፈው በቀበሌ 13 አዳራሽ ለግመገማ በሚል ከአንድም ሁለት ጊዜ ጥሪ ተደርጐም የአካባቢው ህብረተሰብ በብዛት ሳይገኝ መቅረቱን አውስተዋል።</p>

<p>ሌላው ደግሞ በዚሁ ወረዳ14 ቀበሌዎች ቤቶች ከታሸጉ በኋላ በጣም ለረጅም ጊዜ ለችግረኛ ሳይሰጡ እንደሚቆዩም ትችቶች አሉ። ምክንያቱ ግን አልታወቀም።</p>


</body>
</html>
