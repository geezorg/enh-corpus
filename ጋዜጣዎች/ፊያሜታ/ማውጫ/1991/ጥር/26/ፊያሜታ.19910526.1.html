<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሚኒስትሩ ቤት በመንግስት ዘበኞች እየተጠበቀ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">የሚኒስትሩ ቤት በመንግስት ዘበኞች እየተጠበቀ ነው</h1>

<h2 class="align-center">-ምን መጣ?</h2>


<p>በኢፌዴሪ የንግድ ኢንዱስትሪ ሚኒስቴር ሚኒስትር የሆኑት ክቡር አቶ ካሳሁን አየለ በወረዳ23 ቀበሌ12 ክልል ውስጥ የሚገኘው መንግስት የሰጣቸው መኖሪያ ቤት ከቅርብ ወራት ወዲህ ከሚኒሰቴር መስሪያ ቤቱ የጥበቃ ሠራተኞች ተመድበው ሌት ከቀን እየተጠበቀ መሆኑን አንዳንድ የዜና ምንጮች ጠቁመዋል።</p>

<p>አንድ የመንግስት ሠራተኛ ደመወዝ እየተከፈለው ሊሰራ የሚገባው የመንግስት ሥራ ብቻ መሆኑ እየታወቀ የጥበቃ ሠራተኞቹ የሚኒሰትሩን የግል መኖሪያ ቤት እንድጠብቁ መደረጉ አግባብ አለመሆኑን እነዚሁ የዜና ምንጮች ጠቅሰዋል።</p>

<p>በሌላ ወገን በተገኘ ጥቆማ መሠረት የሚኒስትሩ ቤት እንዲጠበቅ የተደረገው እርሳቸው ወደ ውጪ ሀገር ለስራ ጉዳይ በሄዱበት ወቅት በተደጋጋሚ ሌባ እየገባ በግቢው ውስጥ የተገኙ ንብረቶችን በመውሰዱ ይህን ለመከላከል ሲባል ነው ተብሏል። ያም ሆነ ይህ ለመንግስት ሥራ የተቀጠሩ የመንግስት ሠራተኞችን የግል ሥራ ማሰራት አግባብ ካለመሆኑም በላይ፣ በስልጣን ያለአግባብ የመጠቀም «ሙስና» ነው ለማለትም ያስደፍራል፣ የሚሉ ወገኖች አሉ።</p>

<p>በሌላ በኩል፣ የንግድ ኢንዱስትሪ ሚኒሰትሩ አቶ ካሳሁን አየለ እና ምክትላቸው አቶ ብሩክ ደበበ ከመንግስት የተሰጣቸው መኖሪያ ቤት ሙሉ ጥገናውን ያገኘው በመንግስት ወጪ በመንግስት ሠራተኞች ተቆጣጣሪነት ሲሆን፣አንድ ጊዜ ተሰርቶ ከተረከቡ በኋላም በአገልግሎት ላይ ቧንቧዎችና መታጠቢያዎች ሲበላሹ በዚሁ መ/ቤት ቅጥረኛ ሠራተኛ እንዲሰሩ የሚደረግ መሆኑም ታውቋል።</p>

<p>ለቤቱ ጥገና ከመንግስት ካዝና የተደረገው ወጪ አግባብ አለመሆኑ እንደተጠበቀ ሆኖ፣ ቢያንሰ ሙሉ ጥገናው ተደርጐ ቤቱን ከተረከቡ በኋላ በአገልግሎት የተበላሹትን ሁሉ ከመንግስት ካዝና ገንዘብ እያወጡ እንደገና ማድረጉ ግን እጅግ መረን የለቀቀ ተግባር ነው ሲሉ በጉዳዩ ላይ ሀሳብ እንዲሰጡ የጠየቅናቸው አንዳንድ ታዛቢዎች አስተያየታቸውን ሰጥተዋል።</p>


</body>
</html>
