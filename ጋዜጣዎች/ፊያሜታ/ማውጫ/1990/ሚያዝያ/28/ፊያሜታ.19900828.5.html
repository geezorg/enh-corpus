<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአሜሪካ ኤክስፐርቶች ኢትዮጵያን በሰባዊ መብት</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የአሜሪካ ኤክስፐርቶች ኢትዮጵያን በሰብአዊ መብት</h1>
<p class="align-center"><span class="bold">ረገጣ ወነጀሉ</span></p>


<p>ዋሺንግተን፡ በኢትዮጵያ ከጊዜ ወደ ጊዜ እየከፋ የመጣውን የሰብአዊ መብት መጣስ በተመለከተ የአሜሪካ ጋዜጠኞች ኤክስፐርት ቡድን ኢትዮጵያን ሰብአዊ መብት ከማያከብሩት አገሮች አንዷ በማድረግ መፈረጁን የአሜሪካ መረጃ አገልግሎት ልዩ ዘገባ ገለፀ።</p>

<p>ለዝግጅት ክፍላችን የደረሰው ልዩ ዘገባ እንዳመለከተው የጋዜጠኞች መብት መነካት የህዝብ መብት መነካት መሆኑን ጠቁሟል። በነፃነት መድረክ የልዩ ፕሮጀክቶች ስራ አስኪያጅ የሆኑት ጄኔ ሊሲንስኪ እንደገለፁት ከሆነ፣ የአፍሪካ መሪዎች ፕሬስን እንደዋንኛ መቆጣጠሪያቸው ሊገለገሉበት ይገባል፣ ብለዋል። አያይዘውም ነፃ ፕሬስን አለማክበር ዲሞክራሲን ማጥፋት ማለት ነው፣ ሲሉ አበክረው ገልፀዋል።</p>

<p>ስለዚሁ ጉዳይ ከረሥሑሀ ጋር የተነጋገሩት ል ማስተር በተጨማሪ እንደገለፁት ነፃ ፕሬስ ህገ መንግሥታዊ ድጋፍ እንደሚያሻውና ከመንግሥት ተፅዕኖ ነፃ ሊሆን እንደሚገባ አሳስበዋል። ነፃ ፕሬስ የመንግሥት ልሳን መሆን የለበትም፣በሚል መሰረታዊ መነሻ አስተያየታቸውን የሰጡት ኤክስፐርት ጨምረው ሲገልፁ "ነፃ ፕሬስ ከህዝብ ወገን መሆኑ ቀርቶ የመንግሥት ሊሲ አገልጋይ ከሆነ፣ህዝብ የመርዳት ኃይሉን ያጣሉ ብለዋል።</p>

<p>ዘገባው በማያያዝ እንደገለፀው በአሁኑ ወቅት ከመንግሥት ጋር ያልተባበሩ ወይም መልካም ግንኙነት የሌላቸው ጋዜጠኞች ይዋከባሉ፣ ይታሰራሉ። ዋና ቢሮው በኒውዮርክ የሆነውና ጋዜጠኞች ከሚደርስባቸው መንግሥታዊ ጫና ለመከላከል የሚንቀሳቀሰው "ጮምሚትተአ ቶ ፕሮተችት ጆኡርናሊስትስ" (ጭጵጅ) በ1997 የመጨረሻ ሪፖርት እንደገለፀው በ24 የተለያዩ አገሮች 129 ጋዜጠኞች ባለፈው ዓመት መጨረሻ ድረስ በእስር ላይ እንደሚገኙና 26 ጋዜጠኞች ደግሞ ከሙያቸው ጋር በተያያዘ መገደላቸውን ገልጿል። ይኸው የሲ.ፒ.ጄ መረጃ እንዳመለከተው 117 አገሮች በጋዜጠኞች መብት ላይ አመፃ ፈፅመዋል ብሏል።</p>

<p>እንደ ሲ.ፒ.ጄ ተጨማሪ ገለፃ ከሆነ ከሳህራ በታች ከሚገኙት አገሮች መካከል በከፍተኛ ደረጃ ጋዜጠኞች ላይ ጫና ይፈፅማሉ ከሚባሉት ውስጥ ኢትዮጵያ በዋነኝነት ተጠቅሳለች። ከኢትዮጵያ በአንድነት የተዘረዘሩት አገሮች ሩዋንዳ፣ዲሞክራቲክ ሪፐብሊክ ኰንጐ፣ ሴራሊዮንና ናይጄሪያ የሚጠቀሱ ናቸው።</p>

<p>በአፍሪካ ጉዳዮች የሲ.ፒ.ጄ ዳይሬክተር የሆኑት ካኩና ኬሪና እንደገለፁት "በአፍሪካ ውስጥ ካሉት የፕሬስ ችግሮች ዋነኛው የጋዜጠኞች ከመንግሥት አካላት ጋር መደራደር ነው" ብለዋል። እንደ ዳይሬክተሩ ገለፃ በአሁኑ ወቅት የዲሞክራሲ ሞዴል ናቸው ተብለው የሚገለፁት አገሮች በህገ መንግሥታቸው ላይ የፕሬስ ነፃነት ሰጥተናል ቢሉም፣በተግባር ግን ግዴታቸውን የማያከብሩ ናቸው በማለት እነዚህን አገሮች ክፉኛ ወንጅለዋል። በመጨረሻም "በጋዜጠኞች ላይ የሚፈፀመው ሁሉ፣በህዝቡ ላይ ምን እየተፈፀመ ለመሆኑ አመልካች ነው። ነፃ ጋዜጠኞችንና ህዝብን ነጥሎ ማየት አይቻልም።" በማለት አሳውቀዋል።</p>

<p>(ይህ ልዩ ዘገባ ባለፈው ሳምንት መጨረሻ አፕሪል/30/1998 የተገለፀ ነው።)</p>

<p class="align-center"><a href="/Gazettas/Fiameta/info/Fiameta.sera.html">ከፊያሜታ ሚያዝያ 28 ቀን 1990</a></p>




</body>
</html>