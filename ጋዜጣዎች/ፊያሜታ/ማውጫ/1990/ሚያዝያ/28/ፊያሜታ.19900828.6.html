<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በትግራይ የነደደው የተቃውሞ እሳት እየተቀጣጠለ ነው!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center">በትግራይ የነደደው የተቃውሞ እሳት እየተቀጣጠለ ነው!</h1>
<p class="align-center"><span class="bold italic">በአባ ጳውሎስ ላይ አዲስ አበባ ውስጥ የተቃውሞ ስብሰባ ሊካሄድ ነው ተባለ!</span></p>


<p>የመንበረ ፕትርክናውን ሥልጣን ከጨበጡ ማግሥት ጀምሮ አዳዲስ ተቃዋሚ የሚነሳባቸው አባ ጳውሎስ፣ ለተቃውሞ ምክንያት ለሆነው ነገር ጆሮዬን አልሰጥም በማለት ሥልጣናቸው ላይ እንደተቆናጠጡ ለመሰንበት እየተንገዳገዱ መሆኑ ቢታወቅም፣ ተቃዋሚዎቻቸው እያየሉና እየተበራከቱ መጥተው በቅርብ ጊዜ ውስጥ በመዲናችን አዲስ አበባ ጠንከር ያለ የተቃውሞ ስብሰባ እንደሚካሄድ እየተወራ ነው።</p>

<p>እነዚህ አንዳንድ የዜና ምንጮች እንደገለፁት የስብሰባውን ቀን በውል ባያስቀምጡም፣ስብሰባው በቅርብ ጊዜ እንደሚሆንና በዚህ የስብሰባ እለት በርካታ የቤተ ክርስቲያን አባቶችና ሊቃውንት እንደሚሳተፉበት ተገምቷል። የኢትዮጵያ ኦርቶዶክስ ተዋህዶ ቤተ ክርስቲያን ሊቃውንትና ምዕመናን አባ ጳውሎስን ተሸክመው መኖሩ ያስመረራቸው እንደሆነ የጠቆሙት ምንጮች፣ ከእንግዲህ ወዲህ አባ ጳውሎስ ፓትርያርክ፣ የኦርቶዶክስ ካህናትና ምዕመናን የአባ ጳውሎስ የመንፈስ ልጆች ተብለው (መስለው) የመቀጠሉ ጉዳይ ያከተመ፣ ያለቀለት መሆኑን አስምረውበታል።</p>

<p>አባ ጳውሎስ ፀረ ኦርቶዶክስ ተዋህዶ ሃይማኖትና ሃይማኖትን ያፋለሱ፣ ቀኖና ቤተ ክርስቲያንን የጣሱ፣ የቤተ ክርስቲያን ሃብት፣ ቅርስና ንብረት እንዲባክን ምክንያት የሆኑ፣ በቤተ ክህነት ፍትህ እንዲጠፋ አስተዳደር እንዲበላሽ በተዋናይነት የመሩ፣በቤተ ክርስቲያን ስለፈፀሙት ደባ ታሪክና ትውልድ ይቅር የማይለው ጥቁር ነጥብ ጥለው ያለፉ መሆናቸውን ምንጮቹ ጠቅሰዋል።</p>

<p>የኢትዮጵያ ህዝበ ክርስቲያን አንቅሮ ከተፋቸው ዓመታት ያስቆጠሩት የመጀመሪያው ግልፅ የሰላማዊ ሰልፍ ተቃውሞና ተደጋጋሚ ስብሰባዎች ከተካሄዱባቸው ዓመታት የተቆጠሩ ሲሆን ባለፈው ሳምንት በትግራይ ሃገረ ስብከት በመቀሌ ከተማ ካደረጉባቸው የሰላማዊ ሰልፍ ተቃውሞ፣በቅርብ ጊዜ በመዲናችን አዲስ አበባ ሊካሄድ ከታቀደው ታላቅ የተቃውሞ ስብሰባ፣ሁሉም ተዳምሮ ቤተ ክርስቲያኗ ከአባ ጳውሎስ የአገዛዝ ቀንበርና እስር ትፈታ ይሆናል የሚል ተስፋ ያላቸው ወገኖች በጥቂቱ የሚታዩ እንዳልሆኑ እየተነገረ ነው።</p>

<p>በተለይም ከትግራይ አካባቢ የደረሱን የዜና ምንጮች እንደሚያመለክቱት፣ሰላማዊ ሰልፍ መውጣታችን የትግላችን መጀመሪያ እንጂ መጨረሻ አይደለምና ቤተ ክርስቲያናችንን ከአመፅ አስተዳደር ማላቀቅ አለብን፣ እንደመዥገር ተጣብቀው የቤተ ክርስቲያኗን ደም የሚመጡት መወገድ አለባቸው በሚለው ዙሪያ ከፍተኛ የሆነ ቀጣይ ትግል እንደሚያካሂዱ ታውቋል።</p>

<p class="align-center"><a href="/Gazettas/Fiameta/info/Fiameta.sera.html">ከፊያሜታ ሚያዝያ 28 ቀን 1990</a></p>




</body>
</html>