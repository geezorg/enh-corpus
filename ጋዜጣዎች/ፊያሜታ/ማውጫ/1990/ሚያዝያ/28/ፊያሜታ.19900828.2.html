<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ፓትርያርኩ በፀና ታመው ሆስፒታል እየተመላለሱ መሆኑ ተገለፀ!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ፓትርያርኩ በፀና ታመው ሆስፒታል እየተመላለሱ መሆኑ ተገለፀ!</h1>



<p>ከየአቅጣጫው ተቃውሞ የማይለይባቸው አባ ጳውሎስ የዛሬ ሳምንት ረቡዕ በ21-08-90 በትግራይ ሃገረ ስብከት መቀሌ ከተማ በተካሄደባቸው "አባ ጳውሎስ ከሥልጣን ይውረዱ፣ ለፍርድ ይቅረቡ" የተቃውሞ ሰልፍ መንስኤ ይመስላል በፀና ታመው ሆስፒታል እየተመላለሱ እንደሆነ ተገለፀ።</p>

<p>ከመንበረ ፓትርያርክ ጠቅላይ ጽ/ቤት የደረሱን ምንጮች እንደሚያመለክቱት በ1988 ዓ.ም በተደረገባቸው የመጀመሪያው የሰላማዊ ሰልፍ ታመው በባልቻ ሆስፒታል ተኝተው እንደነበርና አሁንም በዚያው ሆስፒታል እየተመላለሱ በመታከም ላይ እንደሆኑ ጠቁመው፣በመጀመሪያው ተቃውሞ ትግሬ ስለሆንኩ ነው ተቃውሞ ያነሱብኝ እያሉ ሲመፃደቁ የነበሩት አባ ጳውሎስ እርቃናቸውን የሚያስቀረውን ክፉ ተግባር፣ በቋንቋ ትግሬዎች፣በብሔር ትግሬዎች በምግባር ግን ከእሳቸው የሚለዩ እውነተኛ የቤተ ክርስቲያን ልጆች ስለአፍረጠረጡባቸው የህመማቸው መነሻ ንዴት ሳይሆን እንደማይቀር ገልፀዋል።</p>

<p>ከቤተ ክርስቲያን ሊቃውንትና ከቀራቢ አማካሪዎቻቸው ሳይቀር ተጣልተው የጥቅም ካቢኖቻቸው ጋር የቤተ ክህነትን ሕንፃ ብቻ የሙጥኝ ያሉት አባ ጳውሎስ ሕፃን ሽማግሌ፣ሴት ወንድ አይነዎትን ላፈር እያለ የእርግማን ናዳ ሲያወርድባቸው ህዝበ ክርስቲያኑንም ሆነ ሊቃውንቱ ሁሉ በንቀት አይን ከመጤፍ እያዩት በሥልጣን ኰርቻ ለመሰንበት ጥረታቸውን ባያቋርጡም ኃጢአታቸው እየታገለና የሊቃውንት አምላክ እየተፋረደ እንደሆነ የቤተ ክርስቲያን ልጆች እየተናገሩ ነው። እነዚህ የቤተ ክርስቲያን ልጆች እንደሚሉት ከሆነ፣ እግዚአብሔር ቸር ስለሆነ እንጂ እንደ አባ ጳውሎስ ስራ ቢሆን ኑሮ የሊቃውንቱንና የኢትዮጵያ ህዝበ ክርስቲያን እንባ እስካሁን አንድ መዓት ያወርድ ነበር ብለዋል።</p>

<p>ይህ በእንዲህ እንዳለ፣ ቤተ ክርስቲናያን ሰላም አጥታ በምትታወክበት በዚህ ወቅት የጵጵስና ጥማት ያላቸው የአባ ጳውሎስ ጭፍሮች ኤጲስ ቆጶስነትን በመሻት የመቀሌ ካህናትና ህዝብ እንደ ውሻ ሂዱልን ወግዱልን እያለ በሆቴል ውስጥ ተወሽቀው ለአባ ጳውሎስ ነገር ሲያሳብቁ የነበሩት የአባ ጳውሎስ እጬ ኤጲስ ቆጶስነት የአባታቸውን የተቃውሞ ሰልፍ መርዶ ይዘው መመለሳቸው ታውቋል። የእግዚአብሔር ፈቃድና ቅባት ያልታከለበት የዘንድሮ የእጩ ኤጲስ ቆጶሳት ጉዳይ አነጋጋሪ እንደሆነ ብዙዎቹ አስተያየታቸውን እየሰነዘሩ ነው። የሥልጣነ ክህነት በፈቃደ አምላክ እንጂ በውለታና በጉልበት የሚሆን ነገር ስላልሆነ ብዙ ድንቅ ሥራዎች እየታዩ ነው ሲሉም አስተያየት ሰጪዎቹ አክለው ገልፀዋል። አባ ጳውሎስ ግን በሕመማቸው የተነሳ ከሚወዷት ቅዳሴ እንኳ ተለይተው እንደሰነበቱና ለመጀመሪያ ጊዜ ሳይቀድሱ ቀናት ያስቆጠሩት በዚህ ሰሞን እንደሆነ በካህናቱ ዘንድ እየተነገረላቸው ነው። እንደምንም ጥርሳቸውን ነክሰው እየተንገዳገዱም ቢሆን ቀድሰው የሚወጡ የነበሩት አባ ጳውሎስ ሰሞኑን ግን አልሆነላቸውም ተሸንፈዋል ሲሉ የቤተ ክህነት ምንጮች አስፍረዋል።</p>

<p class="align-center"><a href="/Gazettas/Fiameta/info/Fiameta.sera.html">ከፊያሜታ ሚያዝያ 28 ቀን 1990</a></p>




</body>
</html>
