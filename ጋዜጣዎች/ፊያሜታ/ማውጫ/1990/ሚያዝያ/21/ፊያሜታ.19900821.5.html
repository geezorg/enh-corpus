<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"ሊቃውንት እንዳይሰደዱ ቤተ-ክህነት ጥንቃቄ ያስፈልጋታል"</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">"ሊቃውንት እንዳይሰደዱ ቤተ-ክህነት ጥንቃቄ ያስፈልጋታል"</h1>



<p>ለበርካታ ዓመታት በሐሜት ደረጃ ሲነገር የነበረው የተሐድሶ እንቅስቃሴ በግልፅ በመ ታወጁ ቤተ ክህነት የወሰደችው እርምጃ ቢደነቅም፣ "በተሐድሱ" ሽፋን የኦርቶዶክስ ተዋህዶ ሊቃውንት በዚህ አጋጣሚ ለስደት እንዳይዳረጉ ቤተክህነት ጥንቃቄ እንድታደርግበት ያስፈልጋል ተባለ።</p>

<p>ባለፉት ሳምንታት በተለያዩ ጋዜጦችና በተለይም "ሐመር" በተባለው መፅሔት ስለተወገዙት የተሐድሶ መነኰሳት ከጠቀሰ በኋላ የኦርቶዶክስን እምነት በውስጥ ሆነው የሚቦረቡሩ እንዳሉ በስም ዝርዝር ከተገለፁት መካከል "አባ ገሪማ ተስፋዬን" ዋቤ አድርገው የጠቀሱት ወገኖች እንደአመለከቱት፣ አባ ገሪማ ተስፋዬ ተሐድሶችን በጣም የሚያወግዙ በሚሰጡት የኦርቶዶክስ ሥርዓትና ደንብ በተከተለ ትምህርታቸው በሕዝበ ክርስቲያኑ ዘንድ ተደማጭነትና ተወዳጅነት ያተረፉ ምሁር ናቸው። ከዚህ መልካም አባትነታቸው የተነሳ ሰይጣን ለጠላትነት አያርፍምና በቅንዓትና ምቀኝነት ጠላት ተነስቶባቸው ይሆናል እንጂ አባ ገሪማ ተስፋዬ በተሐድሶነት በፍፁም አንጠረጥራቸውም ብለዋል።</p>

<p>እነዚህ ወገኖች ሌላ ያለፈ የምቀኝነት ታሪክ ጠቅሰዋል። ቤተክህነትም ሆነች ሕዝበ ክርስቲያን በመላው የሚያውቃቸው አንጋፋው ሰባኬ ወንጌል አባ ወ/ትንሳኤ አያልነህ ላይ "ተሐድሶ" ነው የሚል የጠላትን ወሬ አና ፍሰዋል። እኚህ አባት ግን በአሁኑ ሰዓት በአሜሪካን በልዩ ልዩ እስቴቶች ወንጌልን በማሰራጨት በውጭ ላሉት ክርስቲያን ወገኖቻችን አለኝታ ሆነዋል። ዝናቸውም በዓለም ታውቋል፣በውጭ አገር ሆነው የሚያስተላልፉት የወንጌል ትምህርትም በካሴት እየተቀረፀ ወደ ኢትዮጵያ እየመጣ ብዙ ክርስቲያኖች የሚጠቀሙበት ሐቅ ነው። እሳቸው አሁንም በወንጌል አገልግሎት ላይ ናቸው፣ ቤተክርስቲያናችን ሕዝበ ክርስቲያናችን ግን ተበደሉ።አሁንም ቤተክርስቲያን ኰትኩታ ያሰደገቻቸው የወንጌል ሰዎች በምቀኝነት የጠላት ሰለባ እንዳይ ሆኑ ቤተክህነታችን በጥልቀት መመርመር አለበት ሲሉ ተማፅነዋል።</p>

<p>የአባ ገሪማን ሕይወትና ለሃይማኖታቸው ያላቸውን ፅኑ ፍቅር በርግጠኝነት የሚናገሩት እነዚህ በርካታ የኦርቶዶክስ እምነት ተቆርቋሪዎች እንደገለፁት እንደ ሌሊት ወፍ ሁለት ዓይነት መልክ ያላቸው፣ በተለያየ አቅጣጫ መስለው በመቅረብ ከእነሱ የተሻለ እውቀትና ሙያ ያለው የቤተክርስቲያን ልጅ በውስጧ እንዳይኖር የሚቃዡ በጭፍሮቻ ቸው ብዛትና ተሰሚነት አለን በሚል አጉል ትምክህት የሚንጠባረሩ፣ ቤተክርስቲያኗን የጠቀሙ መስለው ለመጉዳት ታጥቀው የተነሱ አይጠፉምና የቤተ ክርስቲያኗ ሊቃውንት እውነትን ከሐሰት ስንዴውን ከእንክርዳድ መለየት ይጠበቅባቸዋል በማለት ገልፀዋል።</p>

<p>በማያያዝም እንደ አሁኑ ተሐድሶ በይፋ አደባባይ ሳይወጣ፣ ሳይታወቅ በ1984 እና 85 አካባቢ አባ ወ/ትንሳኤን "ተሐድሶ" ያሉ ሰዎች ይህን አጋጣሚ ሲያገኙ አርፈው ይተኛሉ ማለት ዘበት ነውና ቤተክርስቲያናችን የሩቅ ብቻ ሳይሆን የቅርብ፣ቤትኛ ጠላቶች ያሏት መሆኑ መጤን የሚገባው ኃላፊነት ነው። ሁላችንም ኦርቶዶክስ እምነታችን እንደነበረች እንድትቀጥል የምንጥር ነን ካሉ በኋላ፣ስለ አባ ገሪማ ተስፋዬ የሚያውቁትን ሲያብራሩ፣አባ ገሪማ ተስፋዬ ከሰሜን ወሎ ሀገረ ስብከት ተልከው በቅ/ጳውሎስ ከፍተኛ ት/ቤት የአራት ዓመት ትምህርታቸውን በተገቢው መንገድ ተምረው ከአጠናቀቁ በኋላ በአላቸው እውቀትና አንደበተ ርቱዕነት የተነሳ በአዲስ አበባ በተለያዩ አድባራት እንዲመደቡላቸው ተፈልገው መጀመሪያ ወደ አዲስ አበባ ለትምህርት የላካቸው የሰሜን ወሎ ሀገረ ስብከት ሊቀጳጳስ ብፁዕ አቡነ ቄርሎስ ወደ ሰሜን ወሎ እንዲመጡልኝ ነው የምፈልገው ሲሉ ቅ/ሲኖ ዶስን በመማፀናቸው አዲስ አበባ በሥራ ላይ ሊመደቡ አለመቻላቸውን ነው የምናውቀው። እሳቸውን የሚፈልጓቸው አድባራት ግን ብዙዎች ነበሩ፣ ብለዋል። የመናፍቅነት ባህሪ እንደሌላቸውም በእርግጠኝነት ተናግረዋል።</p>

<p>እኛም ከአስተያየት ሰጪ ወገኖች በመነሳት ቤተክህነት ከሚሰሩ ወገኖች ስለ አባ ገሪማ ተስፋዬ ማንነት ጠይቀን ነበር። የተሰጠን መልስ ግን በተሐድሶነት የሚጠረጠሩ አይደሉም የሚል ነው። ስማቸው ግን እንዲገለፅ አልፈለጉም።ከተሰነዘሩት አስተያየቶች ተነሥተን አባ ገሪማ ተስፋዬን አግኝተን ለማነጋገር ጥረት ብናደርግም፣ ልናገኛቸው ባለመቻላችን እና ቋሚ አድራሻቸው ባለመታወቁ ከአንዳንድ የቤተክርስቲያን ወገኖች የተሰጡትን አስተያየቶች ብቻ ዘግበናል።</p>

<p class="align-center"><a href="/Gazettas/Fiameta/info/Fiameta.sera.html">ከፊያሜታ ሚያዝያ 21 ቀን 1990</a></p>




</body>
</html>