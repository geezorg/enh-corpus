<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የቤተክርስቲያኑ ዘረፋ እውነተኛ ገፅታ ተገለጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

 
<h1 class="align-center">የቤተክርስቲያኑ ዘረፋ እውነተኛ ገፅታ ተገለጠ </h1>


<p>ዘነበ ወርቅ አካባቢ የሚገኘውና በግንቦት ወር 1990 ዓ.ም የአቡነ አረጋዊ (ገብረክርስቶስ ቤተክርስቲያን) በዓል በተከበረበት ዕለት በምዕመናን ልማት ኮሚቴ የተሰበሰበውን የስለት ገንዘብ ከአዲስ አበባ ሀገረ ስብከት ተቆጣጣሪዎች ለማዳን ሲባል ተደብቆ በዚያው ጠፍቷል።</p>

<p>ይኸው ጉዳይ እየተባባሰ መጥቶ የደብሩ ቁጥጥር ኃላፊ ከስራ ሲወገድ የደብሩ አስተዳደር ደግሞ ከአዲስ አበባ ወደ ድሬዳዋ እንዲዛወሩ ተደርጓል። ሀገረ ስብከቱ በራሱ በኩል አንዳንድ እርምጃዎችን የወሰደ ቢሆንም አሁን ድረስ የጠፋው ገንዘብ ገቢ አለመሆኑ ግን እያነጋገረ ነው። ይህን ጉዳይ በማጋለጣቸው በአስተዳዳሪው በኩል እርምጃ ተወስዶባቸው ለነበሩ የቤተክርስቲያን ልጆች የመንበረ ፓትርያርኩ ልዩ ፅ/ቤት የሰጠው ምላሽ ለጊዜው አይታወቅም። ለፓትርያርኩ ለሀገረ ስብከቱ ጽ/ቤት ቀርቦ የነበረው ደብዳቤ ግን ስለተፈፀመው ዘረፋ ያብራራል። የዚህኑ ማመልከቻ ሙሉ ቃል ቀጥሎ ስናቀርብ አንባቢዎችም የበለጠ ግንዛቤ ሊያገኙ እንደሚችሉ በማመን ነው።</p>

<p>ለኢትዮጵያ ኦርቶዶክስ ተዋሕዶ ቤተክርስቲያን የአዲስ አበባ ሃገረ ስብከት ጽ/ቤት፦<br/>

አዲስ አበባ</p>

<p>አመልካች እነ ወ/ሮ አፀደ ድጋፌ አድራሻዬ ወረዳ 24 ቀበሌ 15 የቤት ቁጥር 614 ሲሆን በደ.ከ.አ.አ.ቅዱስ ገብረ ክርስቶስ ቤ/ክ የሂሳብ ሹም ስሆን የማመለክተው ፍሬ ነገር እነሆ።</p>

<p>ይኸውም ግንቦት 14 ቀን 1989 ዓ.ም የአቡነ አረጋዊ ዓመተ በአል ዕአት በዚሁ በትተጠቀሰው ደብር ብር 7986(ሰባት ሺህ ዘጠኝ መቶ ሰማንያ ስድስት ብር) ለደብሩ አስፓልት ማሰሪያ ተብሎ በልማት መልክ ከምዕመናን ተሰብስቦ ከመቶ አስር ከአዲስ አበባ ሃገረ ስብከት ተቆጣጣሪዎች ለማዳን ተብሎ በደብሩ የሰበካ ጉባዔ ሊቀመንበር ትዕዛዝ ተሸሽጎ ነበር።</p>

<p>ይሁን እንጂ ከዚሁ ብር ውስጥ ብር 2500 (ሁለት ሺህ አምስት መቶ) በሞዴል 64 ግቢ የሆነ ቢሆንም ቀሪው ብር 5486(አምስት ሺህ አራት ምቶ ሰማኒያ ስድስት) ሞዴል 64 ያልያዘና ገቢ መሆኑን ስላላወኩ ደግሜ ደጋግሜ በቃል ብጠይቃቸውም ምንም መልስ ባለማግኘቴ ሐምሌ 9/11/89 ለደብሩ ጽ/ቤት በጽሁፍ ማመልከቴ ይታወቃል።</p>

<p>ሆኖም አመለካከቴ በቅርብ ጊዜ ውስጥ እንድታሳውቁኝ ባታሳውቁኝ ግን ለሃገረ ስብከቱና ለመንበረ ፓትርያርኩ ልዩ ጽ/ቤት ማሳወቄን በግልባጭ የፃፍኩ ስለሆነ ሆኖም ምንም መልስ ስላላገኘሁ ወደዚሁ ማመልከት ግድ ሆኖብኛል።</p>

<p>አመልካች ወ/ሮ አፀደ ድጋፌ<br/>

ግልባጭ፤ ለመንበረ ፓትርያርኩ ልዩ ጽ/ቤት<br/> 
አዲስ አበባ</p>

<p>ይህ የሂሳብ ሹሟ ደብዳቤ ሲሆን በዚህ ደብዳቤ ምክንያት አስተዳደሩ ከስራ እስከማገድ ደረጃ ደርሶ ነበር። በምዕመናን የልማት ኰሚቴ ስብሰባ በሰበካ ጉባዔው ሊቀመንበር የባከነውን ገንዘብ ጠያቂ አጥቷል። የአ.አ ሃገረ ስብከት ጉዳዮን በምስክሮች ያረጋገጠ ቢሆንም ገንዘቡን ለማስመለስ ተጨማሪ እርምጃ ሲወስድ አልተስተዋሉም።</p>


<p class="align-center"><a href="/Gazettas/Fiameta/info/Fiameta.sera.html">ከፊያሜታ ታህሳስ 8ቀን 1990</a></p>


</body>
</html>	
