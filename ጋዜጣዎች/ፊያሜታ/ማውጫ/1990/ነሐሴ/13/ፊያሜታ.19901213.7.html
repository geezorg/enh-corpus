<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ፍብእ ወደ ምስራቅ አፍሪካ ዘለቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ፍብእ ወደ ምስራቅ አፍሪካ ዘለቀ</h1>
<h3 class="align-center"><span class="underline">ቢል ክሊንተን "ፍልሚያው ይቀጥላል" አሉ</span></h3>


<p>ፍብእ የተባበረችዋ አሜሪካ ትልቁ የወንጀል ምርመራ ድርጅት በአፍሪካ የሚገኙትን ሁለት ኤምባሲዎቻቸውን በቦምብ ያጋዩትን ጋጠ ወጦች ለማደን ወደ አፍሪካ መዝለቃቸውን የአሜሪካ ኤምባሲ የመረጃ አገልግሎት ለዝግጅት ክፍላችን በላከው ጋዜጣዊ መግለጫ አሳወቀ።</p>

<p>ፍብእ እንደገለፀው ከሆነ በኬንያ ናይሮቢና በታንዛኒያ ዳሬሰላም የደረሰውንና ለከፍተኛ ንብረትና ሕይወት መጥፋት ምክንያት የሆነውን ኣኡጉስት 7 የቦምብ ፍንዳታ ለማጣራት ክፍተኛ የኤክስፐርቶች ቡድን ልኳል። ይህም የኤክስፐርት ቡድን ከራሷ ከአሜሪካ ግዛቶችና በተለያዩ የዓለም ክፍሎች ይሰሩ የነበሩ ከፍተኛ የፍብእ የምርመራ ባለሙያዎችን እንዳቀፈ ተገልጧል። እንደመግለጫው ከሆነ እነኝህ ባለሙያዎች ፍንዳታን በመመርመር የተካኑና የፍንዳታው አይነትና ሁኔታ ከታወቀ በኋላም በተገኙ መረጃዎች በመሞርኮዝ ወንጀለኛን አድኖ በመያዝ እውቀቱ ያላቸው ናቸው።</p>

<p>ይህ በእንዲህ እንዳለ የአለማችን ገናና አገር መሪ ፕሬዝዳንት ክሊንተን በሀገራቸው ኤምባሲዎች ላይ የደረሰውን የሰውና የንብረት ጉዳት ሲሰሙ በሀዘን እጅግ ነው የተነኩት።</p>

<p>ክሊንተን አደጋውን በተመለከተ ለሀገራቸው ሕዝብ በሰጡት የሀዘን መግለጫም "እንዲህ ያለ ሁኔታ መከሰቱ እጅግ የሚዘገንና አሳዛኝ ነው" ብለዋል። የክሊንተን መግለጫ ሀዘናቸውን በመግለፅ ብቻ አላቆመም በዚህ እጅግ እየተቀራረበ በመጣ ዓለም፣ በዚህ ሕዝቦች ከአንዱ ክፍለ ዓለም በከፍተኛ ሁኔታ በሚንቀሳቀሱበት ዓለም፣ የመገናኛ ብዙሀን በተስፋፋበትና ቴክኖሎጂ በረቀቀበት ባለመታደልም የጦር መሣሪያ በብዛት በተሰራጨበት ዓለም፣ እኛ አሜሪካኖች ለዓለም ሕዝቦች ሰላም መታገላችንን ማቆም እንደማንችል ሁሉም ሊያውቅልን ይገባል። ለሰላምና ለእድገት እስከሆነ ድረስ በየትኛውም የዓለም ክፍል፣ በየትኛውም ሕዝብ መሀል መገኘታችንና መሳተፋችንን አናቆምም። ሽብርተኞችና ወንጀለኞችም ሊያውቁት የሚገባው ይሄንን ነው። በጭራሽ አናፈገፍግም። ጠንክረን ስለምንታገላችውም የጥቃታቸው ኢላማ እንደሆንን እናውቃለን። ይህ ደግሞ አያስፈራንም። የበለጠ የጥፋት መልእክተኞችን ለማጥፋት እንድንተጋ ያደርገናል እንጂ። ይህ የእኔም እምነት ነው። የአሜሪካ ሕዝብ ለዚህ ከጐኔ እንደቆመ አውቃለሁ። የዓለም ሕዝብም እንዲሁ" በማለት ንግግራቸውን አብቅተዋል።</p>

<p>ይህ በእንዲህ እንዳለም የተባበረችዋ አሜሪካ ዋና ፀሀፊ ማዲሊን ኦልብራይት የወንጀል ፈፃሚዎች ማንነትን ለጠቆመ የሁለት ሚሊዮን ዶላር ሽልማት እንደሚሰጠው አስታውቀዋል።</p>


<p class="align-center"><a href="/Gazettas/Fiameta/info/Fiameta.sera.html">ከፊያሜታ ነሐሴ 13 ቀን 1990</a></p>

</body>
</html>
