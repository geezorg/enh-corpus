<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>742ቱ የኤርትራዊያን እገዳ የሚቀጥል ሁለተኛ ዙር የፍ/ቤት ትዕዛዝ ወጣ!!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center">742ቱ የኤርትራዊያን እገዳ የሚቀጥል ሁለተኛ ዙር የፍ/ቤት ትዕዛዝ ወጣ!!</h2>
<h2 class="align-center"><span class="underline">ንግድ ሚንስቴር የንግድ ፈቃድ እደሳውን ቀጥሏል!</span></h2>
<p class="align-center">(ሙሉን የስም ዝርዝር ይዘን ቀርበናል)</p>



<p>በመጀመሪያው ዙር የክልል 14 የፋይናንስ ቢሮ ለከተማ ነክ ጉዳዮች ሰሚ ፍ/ቤት በጠየቀው የኤርትራዊያን ንብረት እገዳ መሰረት 742 ኤርትራዊያንና ድርጅቶቻቸው እገዳው በፍ/ቤት ፀንቶባቸዋል። ይህ በኦፊሼል በመንግሥት በኩል ያልተነገረው የእገዳ ተግባር ኤርትራውያኑ ንብረታቸውን እንዳይሸጡ፣ እንዳይለውጡና እንዳያንቀሳቅሱ የሚያደርግ ነው። በመሆኑም ካለፈው 472 ዝርዝር የቀጠለውን የ26ኤትራዊያን ስም ዝርዝር እና አድራሻ ለህትመት አብቅተናል።</p>

<p>በፍ/ቤቱ ትዕዛዝ መሰረት የተዘረዘሩት ሰዎች ከፍ/ቤቱ ተለዋጭ ትዕዛዝ እስካልተሰጠ ድረስ እንዳይሸጥ እንዳይለወጥ ወይም ለሌላ 3ኛ ወገን በማናቸውም ሁኔታ እንዳይተላለፍ ተከብሮ እንዲቆይ የእግድ ትዕዛዝ ተሰጥቷል።</p>

<p>ይህ በእንዲህ እንዳለ የፌዴራሉ ንግድና ኢንዱስትራ ሚ/ር የኤርትራዊያኑን የንግድ ፈቃድ እደሳ ቀጥሏል። ይህን አስመልክቶ ለጉዳዩ ቅርበት ያላቸውን የመንግሥት ከፍተኛ ባለሥልጣን አነጋግረናል። ከዚህ የሚከተለውን ምላሽ ለዝግጅት ክፍላችን ሰጥተዋል።</p>

<p>የንግድ ሥራ ፍቃድ አሰጣጥና የምዝገባ ሥርዓት የነጻ ገበያ ኢኮኖሚን ለማራመድ በሚያስችል መልኩ እንዲሻሻል ለማድረግና ህጋዊ ሆኖ የተሰማራው ህብረተሰብ በዚህ ረገድ የሚያጋጥሙትን መሰናክሎች ማስወገድ አስፈላጊ ሆኖ በመገኘቱ፣ "የንግድ ምዝገባና ፈቃድ አዋጅ ቁጥር 67/1989" መታወጁ ይታወሳል።</p>

<p>በዚህ አዋጅ መሠረት ለአገር ውስጥ ባለሀብቶችና ለውጭ ባለሃብቶች የሚሰጡ የንግድ ፈቃድ ዓይነቶች የተለዩ ሲሆን፣ በተለይ የአስመጪነት፣ የላኪነትና የኮሚሽን ወኪልነት የሥራ ዘርፎቸ ለኢትዮጵያውያን ባለሃብቶች ብቻ የተፈቀዱ ናቸው። ይህም በመሆኑ የንግድና ኢንዱስትሪ ሚ/ር እነዚህን ፈቃዶች ሲሰጥ የአመልካቹን ኢትዮጵያዊነት ለማረጋገጥ የተቻለውን ያህል ጥረት ቢያደርግም፣ ብዙዎቹ በኢትዮጵያ ይኖሩ የነበሩ ኤርትራዊያን የኢትዮጵያ ፓስፖርትና የቀበሌ የመታወቂያ ካርድ ስለነበራቸው የሚኒስቴር መ/ቤቱን በማጭበርበር ለኢትዮጵያውያን ብቻ በተፈቀዱ የንግድ ሥራዎች ፈቃድ አውጥተው ይሰሩ ነበር።</p>

<p>በአሁኑ ወቅት ሁለቱ ሀገሮች ባላቸው የድንበር ግጭት ምክንያት ኢትዮጵያን ለኢትዮጵያውያን የማድረጉና ከሰባት ዓመት በፊት መደረግ የነበረበት ሥራ በመሰራት ላይ በመሆኑ፣ ያለአግባብ የንግድ ፈቃድ የተሰጣቸው ኤርትራውያን ፈቃድ እንዲሰረዝ የክልል 14 መስተዳድር እርምጃ ወስዷል። በዚህ መልኩ፣ የፌዴራሉ የንግድና ኢንዱስትሪ ሚ/ር ቀደም ሲል ያለአግባብ ለኤርትራውያን የሰጠውን የንግድ ፈቃድ መሰረዝ ይጠበቅበታል። ይሁን እንጂ የሚኒስቴር መ/ቤቱ ቀደም ሲል ለውጭ ሀገር ዜጋ ፈቃድ ሰጥቼ ስለማላውቅ ተጨማሪ ማጣራት አያስፈልገኝም። ስለዚህ ነገር ባለፈቃዶች እንዲታደስላቸው ከጠየቁ ፈቃዳቸውን አድሳለሁ የሚል መሆኑን እኒሁ ውስጥ አዋቂ ምንጫችን ጠቁመዋል።</p>

<p>(የፍ/ቤት እገዳ የተደረገባቸውን የኤርትራውያን ስም ዝርዝር እና አድራሻ በገጽ 5 ላይ አውጥተናል)</p>


<p class="align-center"><a href="/Gazettas/Fiameta/info/Fiameta.sera.html">ከፊያሜታ ነሐሴ 20 ቀን 1990</a></p>

</body>
</html>
