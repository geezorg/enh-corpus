<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ፊያሜታን የማጠናከሩ ተግባር ቀጥሏል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h3>የፊያሜታ መልዕክት</h3>
<h1 class="align-center">ፊያሜታን የማጠናከሩ ተግባር ቀጥሏል</h1>


<p>ባለፈው ሳምንት ከነፃ ፕሬስ አባላትና ወዳጆች እንዲሁም ከዝግጅት ክፍሉ ባልደረቦች ጋር ውይይት ስናደርግ ነበር። የውይይታችን መነሻ ሃሳብ በተለይ ከአገር ውስጥና ከውጭ አገር ለዝግጅት ክፍሉ የሚላኩልንን የሕዝብ አስተያየቶች ማስተናገድ ከማንችልበት ደረጃ ላይ መድረሳችን ነው። ይህን ችግር ለመፍታት ቀደም ሲል ያደረግነው በሳምንት ሁለት ጊዜ ጋዜጣውን ለህትመት ማብቃት ነበር። ይህ ግን ዘላቂ መፍትሔ አላስገኘም።</p>

<p>እናም ምን ማድረግ እንደሚገባን ከስራ አጋሮቻችን ጋር ስንመካከር ያገኘነው ብቸኛ መፍትሔ አሁንም ሌላ ሕትመት በመጨመር በሳምንት ሶስት ጊዜ እንዲሆን ማድረግ አማራጭ የሌለው መፍትሔ መሆኑን ተስማምተንበታል። በተለይም ከቅርብ ጊዜ ወዲህ በሃይማኖት ጉዳዮች ላይ የሚደርሱን መልዕክቶች ሌሎች ጉዳዮችን ለመዳሰስ ፋታ አሳጥተውናል።</p>

<p>እርግጥ ነው፣ እንኳንስ በሳምንት ሶስት ጊዜ ቀርቶ በሳምንት አንዴ የሚወጣን ጋዜጣ ተቆጣጥሮ ለውጤት ማብቃት አድካሚና አስቸጋሪ ነው። ቢሆንም ግን ከተነሳንለት አላማ አንፃር ያለንን ጊዜና ኃይል ሁሉ ተጠቅመን የናንተ የሆነችውን ፊያሜታ የማጠናከሩ ተግባር ይቀጥላል። እኛ ሁልጊዜ የምንለው ቁም ነገር አለ። ይህች ጋዜጣ ስርዓት ያላቸው ዜጐች ንብረት ነች። ማንም ስርዓት ባለው መልኩ ሃሳቡን ለመግለፅ ነፃ ነው። ለዚህ ደግሞ ሕሊናችንም ሆነ መድረካችን ለሁሉም ወገን በነፃነት የተሰጠ ነው። እንግዲህ ፊያሜታን የማጠናከሩ ተግባር በእኛ ጫና ላይ ብቻ የሚጣል ሳይሆን፣ እንደከዚህ ቀደሙ ምክራችሁና አይዞህ ባይነታችሁ ከጐናችን እንዳይለየን አደራችን ፅኑ ነው!!</p>

<p>እንግዲህ በፊያሜታ የረቡዕ እና የአርብ እትሞች የተለያዩ አምዶች እንደመኖራቸው መጠን በእሁድ አዲስ እትማችንም በእርግጥ በዕለተ ሰንበት የሚያዝናና አእምሮን ዘና የሚያደርግ መድረክ አለን። ለማንኛውም ግን እሁድ በአውደ ሰንበት እትማችን እንገናኝ።</p>


<p class="align-center"><a href="/Gazettas/Fiameta/info/Fiameta.sera.html">ከፊያሜታ ነሐሴ 20 ቀን 1990</a></p>

</body>
</html>
