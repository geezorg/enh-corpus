<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ፊንጫ ስኳር ፋብሪካ ለብክነት ተዳርጓል!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ፊንጫ ስኳር ፋብሪካ ለብክነት ተዳርጓል!</h1>
<h3 class="align-center"><li>1,00 ኩንታል ስኳር መጫወቻ ሆኗል!</li></h3>
<h3 class="align-center"><li>በሚሊዮን የሚቆጠር ብር የሚያስገቡ ንብረቶች አረም በልቷቸዋል!</li></h3>



<p>በኢትዮጵያ ውስጥ ከሚገኙት ጥቂት የስኳር ፋብሪካዎች ውስጥ አንዱ የሆነው የፊንጫ ስኳር ፋብሪካ አደጋ ላይ መውደቁንና ለብክነት መጋለጡን ሪፖርተራችን ያጠናቀረው ዘገባ አመለከተ። ሪፖርተራችን የተለያዩ መረጃዎችን ዋቤ በማድረግ ያጠናቀረው ሪፖርት ቀጥሎ ቀርቧል።</p>

<p>በአሁኑ ወቅት በፊንጫ ስኳር ፋብሪካ ውስጥ መረጋጋት የለም። ከሃያ ዓመት በላይ የሰሩ አንጋፋ የፋብሪካውን ሰራተኞች ጨምሮ ሌሎች ሙያተኞች በቅርቡ በወጣው አዲስ መመሪያ መሰረት እንደ አዲስ ተመዝግበውና ፈተና ተፈትነው አዲስ የቅጥር ውል እንዲፈፅሙ ተብሏል። ይህ ደግሞ ሰራተኛው ፈፅሞ ያልጠበቀውና ለስራው ተነሳሽነት እንዳይኖረው ያደረገ አቢይ ምክንያት ሆኖ ይጠቀሳል።</p>

<p>በአዲስ አበባም ሆነ በመስክ ሰራተኞቹ ዘንድ ተዘውትሮ የሚነገረው የመባረር ወሬ እንጂ የስራ እድገት ወይም መሰል ጉዳይ አይደለም። ለዚህ ሁሉ ጥፋትና ስጋት ምክንያት ናቸው የሚባሉትም የፋብሪካው ም/ስራ አስኪያጅ አቶ ወንድሙ ኡመታ መሆናቸውን አብዛኛው ሠራተኛ በግልፅ የሚናገረው ነው።</p>

<p>ለምሳሌም ለኢታኖል ማጓጓዣ ለድርጅቱ የተገዙ አራት ቦቴ መኪኖች ከነተሳቢያቸው ለሼል ኩባንያ ተከራይተው ለተወሰኑ ጊዜያት እያንዳንዱ ቦቴ መኪና በወር 2,00 (ሃያ ሺህ ብር) ገቢ ያስገኝ የነበረው ባልታወቀ ምክንያት እንዲቆም ተደርጓል። እነዚህ መኪኖች ከሚያዝያ ወር 1988 ዓ.ም ጀምሮ በመቆማቸው ለድርጅቱ ሊያስገቡ የሚችሉትን እሩብ ሚሊዮን ያህል ብር አሳጥተዋል።</p>

<p>እነዚህ መኪኖች ከቆሙበት ከሚያዝያ 3 ቀን፣ 1988 ዓ.ም ጀምሮ ማንም ዞር ብሎ የተመለከታቸው ባለመኖሩ ለፀሃይና ለዝናብ ተጋልጠው እየዛጉና እየበሰበሱ ናቸው። ከአንዳንድ ሰነዶች ለመረዳት እንደቻልነው የአስተዳዳር መምሪያ ኃላፊዋ ወ/ሮ ዘነበች ቶላ ጉዳዩ በኰሚቴ እንዲመራና ስራው እንዲቀጥል በማለት ቀደም ሲል ጠይቀው ምላሽ አጥተዋል። ሰሞኑን የደረሰን ተጨማሪ መረጃ እንደሚያመለክተው ደግሞ የመጋዘን ሃላፊው ስለጉዳዩ በጻፈው ሪፖርት ላይ መኪኖቹ ግማሽ ጐናቸው መጋዘን ውስጥ፣ ሌላው ጐናቸው ከመጋዘኑ ውጪ ሆኖ መበላሸቱን ሪፖርት አቅርቧል። በስራ አስኪያጁ በኩል ግን የተወሰደ አንዳችም እርምጃ የለም።</p>

<p>እነዚህ ከቆሙ 28 ወራት ያስቆጠሩት መኪኖች አሳዛኝ ገፅታ ይህ ብቻ አይደለም። መኪኖቹ አቃቂ ቆርኪ ፋብሪካ አጠገብ በሚገኘው የፊንጫ መጋዘን ውስጥ ተቀምጠው ሳለ የአራቱን መኪኖች ሞተሪኖ፣ መብራት፣ የጐን መስታወት ተነቃቅሎ በሌባ ተወስዷል። ይህ ዘረፋ የተፈፀመው ደግሞ ሌቦች ለድርጅቱ አንዳንድ ዘቦች በሺህ የሚቆጠር ረብጣ ብር እያስታቀፉ መሆናቸው ይበልጥ አሳዛኝ ጉዳይ ሆኗል። እንደ ቴክኒክ ሙያተኞች አባባል ከሆነ እያንዳንዱ የጠፋ ሞተሪኖ ዋጋው እስከ 6ዘ000 (ስልሳ ሺህ ብር) የሚያወጣ ነው። ከዚህ በኋላ መኪኖቹን ለማንቀሳቀስ ደግሞ ለእያንዳንዱ 10፣000 (አንድ መቶ ሺህ ብር) አስፈልጓል። ይህ ሁሉ ብክነት የመጣውም መጀመሪያውኑ መኪኖቹ እንዲቆሙ ትዕዛዝ በሰጡት ም/ስራ አስኪያጅ አቶ ወንድሙ ኡመታ አማካኝነት ነው የሚሉት አስተያየቶች ጐልተው እየተሰሙ ናቸው።</p>

<p>በአሁኑ ወቅት ሠራተኛውን ለማባረር በዝግጅት ላይ የሚገኙ መሆናቸውን የተገለፁት ም/ስራ አስኪያጁ በራሳቸው ሹፌርነት የሚገለገሉባት ታርጋ ቁ.3 18626 የሆነችው ማዝዳ መኪና በወር ውስጥ እስከ 160 ሊትር ተመድቦላታል። ም/ስራ አስኪያጁ ደግሞ ወደሳይት ወይም ፕሮጄክት አይሄዱም፣ እዚሁ አዲስ አበባ ከቤታቸው መ/ቤት እየተመላለሱ ይሄ ሁሉ የነዳጅ ወጪ ሊኖር አይችልም፣ ተብሏል። በማያያዝም ታዲያ በዚህና በመሳሰሉት ሁኔታዎች ከስራ መባረር ያለበት ተግቶ የሚሰራው የድርጅቱ ሠራተኛ ነው ወይስ ከፍተኛው ባለስልጣን? ሲሉ ጉዳዩን መንግሥት ትኩረት እንዲሰጠው ጠይቀዋል።</p>

<p>ይህ በእንዲህ እንዳለ በመጋዘን ውስጥ ያለአግባብ ለዓመታት የተቀመጠው 1,00 (አንድ ሺህ ስድስት መቶ) ኩንታል ብራውን ሹገር ለዓመታት ያህል የአይጥ መጫወቻ ሆኖ መቆየቱን አንዳንድ ምንጮች ገልፀዋል። ከአራት ዓመት በኋላም ስኳሩ ለብልሽት መዳረግ አለመዳረጉን ለማረጋገጥ ሰሞኑን የስኳሩን ናሙና ወደ ፓስተር ኢንስቲትዩት ልከዋል። ውጤቱንና የሁሉንም መጨረሻ ተከታትለን ማቅረባችን የሚቀጥል ይሆናል።</p>


<p class="align-center"><a href="/Gazettas/Fiameta/info/Fiameta.sera.html">ከፊያሜታ ነሐሴ 20 ቀን 1990</a></p>

</body>
</html>
