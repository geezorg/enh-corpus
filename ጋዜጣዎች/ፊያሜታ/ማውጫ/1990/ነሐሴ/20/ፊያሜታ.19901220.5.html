<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአፍሪካ ማህበር ለትምህርት ለልማት የተባለ ድርጅት በኢትዮጵያና ኤርትራ ከባድ የሰብአዊ መብት ረገጣ እንዳለ ማጋለጡ ተዘገበ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center">የአፍሪካ ማህበር ለትምህርት ለልማት የተባለ ድርጅት በኢትዮጵያና ኤርትራ ከባድ የሰብአዊ መብት ረገጣ እንዳለ ማጋለጡ ተዘገበ</h2>



<p>ጄኔቭ ውስጥ በተደረገ የሰብአዊ መብት ስብሰባ ላይ የአፍሪካ ማህበር ለትምህርትና ለልማት የተባለ ድርጅት በኢትዮጵያ የከፋ የሰብአዊ መብት ረገጣ እንደሚደርስ በመግለጥ ከአቶ አሰፋ ማሩ መገደል በኋላ አቶ ተስፋዬ ታደሰም መገደላቸውን ማመልከቱን የአሜሪካ ድምፅ ሬዲዮ ነሐሴ 18 ቀን 90 ዓ.ም ገልጧል።</p>

<p>የድርጅቱ ዘገባ በተጨማሪ በሰጠው ዝርዝር በኢትዮጵያ በርከት ያሉ የህሊና እስረኞች እንዳሉ በመጠቆም ፕሮፌሰር አስራት ቀደም ሲል በዩኒቨርስቲ በነበሩበት ጊዜ የኤርትራን ነጻነት ባለመደገፋቸው ያ እንደወንጀል ተቆጥሮ ታስረው የሚሰቃዩ መሆኑንና ይህም መንግሥት ሊፈታቸው አለመፈለጉን ጠቁሟል።</p>

<p>በሌላ በኩል አቶ አበራ የማነአብ ሃገር ውስጥ በሚደረግ ኮንፈራንስ ተካፋይ ለመሆን ድርጅታቸውን ወክለው መጥተው ለእስራት እንደተዳረጉ ወ/ሮ ገነት አመልክተዋል። ከዚሁ ጋር ዶክተር ታዬ ወልደሰማያት ጋዜጠኞችና ሌሎች በርካታ የፖለቲካ ሰዎች መታሰራቸውን አመልክተዋል።</p>

<p>ስለኤርትራ መንግሥት የሰብአዊ መብት ረገጣም በቀረበው ዘገባ ማይሃባር ውስጥ 21 የቀድሞ ወታደሮች መረሸናቸውን ከሁለት ዓመት በፊትም 37 ወታደሮች እንደተረሸኑ ተገልጦ 277 የሚሆኑት ታስረው ዱካቸው መጥፋቱን አመልክቷል። ከዚህ በቀር የሻዕቢያ ወኪሎች ከአዲስ አበባ እንደነ ተስፋ ሚካኤል ጆርጆ የመሳሰሉትን አፍኖ የወሰዳቸው መሆኑን በመግለጽ ሪፖርቱን ያጠናቅቃል።</p>

<p>ለዚህ ዘገባ በኤርትራ መንግሥት በኩል ተወካይ ሆነው የቀረቡት አቶ አማረ ተክሌ በሰጡት የተቃውሞ መልስ ማይሃባር የማገገሚያ ቦታ እንጂ የመግደያና የማሰሪያ ቦታ አይደለም ካሉ በኋላ መንግሥታቸው እንዲህ ዓይነቱ የፖለቲካ ድምጽ የሌለው መሆኑን አመልክተው ክሱ እንደገና የኢትዮጵያን ቅኝ አገዛዝ ለመመለስ በሚፈልግ ወገን የቀረበ ነው በማለት ኮንነውታል።</p>

<p>የኢትዮጵያ መንግሥት ተወካይ የነበሩት አቶ ምኒልክ አለሙ ግን ለዚህ ክስ መልስ መስጠት ክብር እንደመስጠት ይቆጠራል በማለት ያጣጣሉት መሆኑን የሬዲዮው ዘገባ ገልጧል።</p>


<p class="align-center"><a href="/Gazettas/Fiameta/info/Fiameta.sera.html">ከፊያሜታ ነሐሴ 20 ቀን 1990</a></p>

</body>
</html>
