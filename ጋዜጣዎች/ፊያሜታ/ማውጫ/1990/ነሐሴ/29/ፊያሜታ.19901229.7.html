<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በቀለንሶ፣ በኤላፈርዳ፣ በሃገረ ማርያምና በሌሎች ከተሞች ሰዎች እንደ ከብት ታርደው መጣላቸውን መረጃዎች ጠቆሙ!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center">በቀለንሶ፣ በኤላፈርዳ፣ በሃገረ ማርያምና በሌሎች ከተሞች ሰዎች እንደ ከብት ታርደው መጣላቸውን መረጃዎች ጠቆሙ!</h2>
<h3>ግጭቱ ከፖሊስ አቅም በላይ ነበር</h3>


<p>በደቡብ ሕዝቦች በጌዲኦና በጉጂ ኦሮሞ ሕዝቦች መካከል በተነሳው ግጭት ብዛታቸው በሺህ የሚቆጠሩ ሰዎች በአሰቃቂ ሁኔታ መገደላቸውና ሌሎች በብዙ ሺህ የሚገመቱ ነዋሪዎች ደግሞ አካባቢውን ለቀው መሰደዳቸው ይታወሳል። በቅርቡ ከስፍራው የደረሰን ሪፖርት ደግሞ ዝርዝር ሁኔታውን የሚዳስስ ነው። ቀጥሎ ቀርቧል።</p>

<p>በሀገረ ማርያም በ96 ቀበሌዎች መካከል 38ቱ ቀበሌዎች በደቡብ ሕዝቦች ስር እንዲጠቃለል ሕዝበ ውሳኔ ለማድረግ የመንግሥት አካላት በዝግጅት ላይ ሳሉ ነው። ይህ የእርስ በርስ ግጭት ተነስቶ ብዙዎች የሞቱት። ግጭቱ በነዋሪዎቹ መካከል ከመነሳቱም በፊት የመንግሥት ባለስልጣናት ሁኔታውን ለማጥናት ወደ ስፍራው ሄደው ነበር። ከእነዚህ ባለስልጣናት መካከልም እጣ ፈንታቸው ሞት ሆኖ የቀብር ስርዓታቸው እዚያው የተፈፀመ ይገኙበታል።</p>

<p>ሁኔታውን በሰላማዊ መንገድ ለመፍታት ወደ ስፍራው ከተጓዙት ባለስልጣናት መካከል የይርጋ ጨፌ ወረዳ ምክትል አስተዳደሪ አቶ ደነቀ ተገኝ በ9/11/90 ዓ.ም የኦህዴድ ካድሬንና ሕዝባዊ ፖሊስ አስከትለው ከሀገረ ማርያም ወደ ቀላንሶ ቀበሌ ይሄዳሉ። በቦታው እንደደረሱ ቀደም ብሎ ሲጠበቅ የነበረው ሕዝብ በተጠቀሰው ቀን ጦርና ጐራዴ ይዞ ይዞ አስተዳደሩን በአሰቃቂ ሁኔታ ገድሏቸዋል። ይህ ሁሉ ሲሆን አጅበዋቸው የሄዱትም ሆኑ ሌሎች ታጣቃዊች አስተዳዳሪውን ሊያድኗቸው ሳይችሉ ቀርተዋል።</p>

<p>የዚሁ ሪፖርት አቅራቢ በአስተዳደሩ የቀብር ስነ ሥርዓት ላይ ተገኝቶ በምን እንደሞቱ ሲጠይቅ "እንቅፋት መትቶት ነው" የሚል ምላሽ ይሰጣሉ፣ ኦሮሞዎቹ ደግሞ "አኒ ሲህ ድባጃ" በማለት እንደሚገልፁ ለዝግጅት ክፍላችን ዘግቧል።</p>

<p>ከዚህ በኋላ የወረዳው መስተዳድር ም/ቤት ሐምሌ 12 እና 13 ቀን፣ 1990 ዓ.ም ጉዳዩን የሚያጣራ ሰው እልካለሁ፣ ሲል ቆይቶ የተባለው እንግዳ ከመምጣቱ በፊት ግጭቱ ተባብሶ እራሳቸውን መከላከል በማይችሉ የጌዲኦ ብሔር ተወላጆች ላይ ጥቃት ተፈፅሟል። የጅምላ ግድያ በተፈፀመበትም ዕለት በቀርጬ ከተማ መሃከል በወንዙ ዳርቻ ባንዲራ ይዛችሁ ተሰለፉ በማለት እንደቅርጫ ሕዝቡን ተከፋፍለው ነዋሪዎቹ ተራ እየጠበቁ ታረዱ፣ ተገደሉ፣ እጅና እግራቸውን ተቆረጡ፣ በማለት ገልጿል።</p>

<p>በዚህ ጭፍጨፋ እስከ 2000 ይደርሳሉ የተባሉ ነዋሪዎች በቃርጫ እንሺ አልቀዋል። በቀለንሶ፣ በኤላፈርዳ፣ በድብሳ፣ በሶኬ፣ በሃገረ ማርያም ከተማና በተለያዩ ቦታዎች ተመሳሳይ ቁጥር ያላቸው በሺህ የሚቆጠሩ ነዋሪዎች ተገድለዋል።</p>

<p>ይህ እጅግ አሳዛኝ እና አሰቃቂ ድርጊት በስፍራው ቢፈፀምም የመንግሥት አካላት ሁኔታውን ለሕዝብ ይፉ ከማድረግ ታቅበዋል። ሌላው ቀርቶ ከአካባቢው ለተፈናቀሉት ከመቶ ሺህ በላይ ስለሆኑት ነዋሪዎች ምንም የተባለ ነገር የለም። እስካሁን በመንግሥት መገናኛ ብዙሃን የተገለፀ ነገር ቢኖር ግጭቱን ያስነሱት ጥቂት ግለሰቦች ስለመሆናቸውና ነፃው ፕሬስ ሁኔታውን ለማባባስ ሚና ተጫውቷል የሚል ገለፃ ብቻ ነው የተደመጠው።</p>

<p>እስካሁን ድረስ በኰቸሩ ወረዳ ማለትም በገደብ 115,00 ሺህ ሕዝብ፣ በካፒና በግለሰብ ቤት ተቆራኝቶ ይገኛል። በይርጋ ጨፌ ወረዳ 33,00 ሕዝብ፣ በወናጐ በዲላ በጨጩ ቀበሌ 65,00 በስደትና ጥገኝነት ላይ ይገኛሉ። አሁንም የኦህዴድና የዴህደግ ባለስልጣናት ስለሁኔታው በመነጋገር ላይ ናቸው። ለሕዝቡ ግን ይፋ በሆነ መንገድ ስለ ግጭቱ አሁንም ምንም አልተባለም።</p>


<p class="align-center"><a href="/Gazettas/Fiameta/info/Fiameta.sera.html">ከፊያሜታ ልዩ ዕትም ነሐሴ 29 ቀን 1990</a></p>

</body>
</html>
