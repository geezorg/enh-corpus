<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አባ ጳውሎስና የትግራይ ሕዝብ ፊት ለፊት ሊፋጠጡ ነው!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">አባ ጳውሎስና የትግራይ ሕዝብ ፊት ለፊት ሊፋጠጡ ነው!</h1>


<p>የትግራይ ካህናትና ምዕመናን በአባ ጳውሎስ ላይ ግልፅ የተቃውሞ እርምጃቸውን በሰላማዊ ሰልፍ የገለፁት ሚያዝያ 21 ቀን 1990 ሲሆን ከዚያች ዕለት ጀምሮ በዚያው አካባቢ ድርሽ ያላሉት አባ ጳውሎስ ሰሞኑን ወደ ትግራይ እንደሚያቀኑ ተጠቆመ።</p>

<p>ውስጥ አዋቂዮችና የነገሩን ቅድመ ዝግጅት የተረዱት ወገኖች እንዳሉት ከሆነ፣ ለተፈናቀሉት ወገኖች የብርድ ልብስ ስጦታ ለማበርከት እፈልጋለሁ በሚል፣ አንቅሮ ወደተፋቸው ሕዝብ በማምራት ፊት ለፊት ሊፋጠጡ መሆናቸውን አውስተዋል።</p>

<p>የፓትርያርኩን አስተዳደር በተቃወመ ማግስት ጀምሮ አባ ጳውሎስ የሚለውን ስም ጭምር በማንኛውም የፀሎት ሥነ ሥርዓት ላይ መጥራት ካቆመ አምስተኛ ወሩን በማገባደድ ላይ ያለው ትግራይ የሰውየውን ፊት ለማየት ፍላጐት እንደሌለው ከአካባቢው የሚደርሱን አስተያየቶች እያስታወቁ ነው።</p>

<p>በትግራይ በሕፃናትና አዛውንት ላይ ስለደረሰው ዘግናኝና አሰቃቂ ጭፍጨፋ አስመልክተው በሃይማኖት አባትነታቸው ወዲያውኑ በመሄድ ማፅናናት መርዳት ሲገባቸው "ጅብ ከሄደ ውሻ ጮኸ" ዓይነት በአራተኛ ወራቸው ለመሄድ መነሳታቸው እንቆቅልሽ ነው ሲሉ ውስጥ አዋቂዮች እየተቹ ናቸው። ወደተፈናቀሉት ወገኖች ይሄዳል የተባለው ዕርዳታም ቢሆን በተወካይ ተልኮ መስጠት የሚቻል ነው፣ ያሉት ውስጥ አዋቂዮች በዚህ አጋጣሚ የጠላቸው ሕዝብ ጋር ለመቀላቀል እንዲችሉ በአማካሪዎቻቸው የተለገሰ ሃሳብ ሳይሆን አይቀርም ብለዋል።</p>

<p>ፓትርያርኩም ጾመ ፍልሰታን እንደነገሩ ከአንድ ሁለት ጳጳሳት ጋር ማለትም ከአባ ገሪማና ከአባ ኒቆዲሞስ በመሆን በሁለቱ አጃቢነት ቅ/ማርያም በማስቀደስ ከምንጊዜም በተለየ መልኩ የብቸኝነት ጊዜ ያሳለፉ መሆናቸውን የገለፁት ውስጥ አዋቂዮች ከትግራይ መለስ ደግሞ ወደ ውጭ ዓለም (ሮማንያ) እንደሚያመሩ ጠቁመው፣ አዲሱን ሥራ አስኪያጅ ብፁዕ አቡነ ቄርሎስን ሳያስከትሏቸው እንደማይቀሩ ግምታዊ ትንበያ እየተናገሩ ነው።</p>


<p class="align-center"><a href="/Gazettas/Fiameta/info/Fiameta.sera.html">ከፊያሜታ ነሐሴ 15 ቀን 1990</a></p>

</body>
</html>
