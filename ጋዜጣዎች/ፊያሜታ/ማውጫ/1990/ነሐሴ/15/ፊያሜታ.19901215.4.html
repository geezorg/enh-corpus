<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በዛላምበሳ የሚገኙ የሻዕቢያ ወታደሮች ደብዳቤ እየላኩ ነው (?)</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center">በዛላምበሳ የሚገኙ የሻዕቢያ ወታደሮች ደብዳቤ እየላኩ ነው (?)</h2>
<h3 class="align-center">"በረሃብ ከማለቃችን በፊት ጦርነቱ ይጀመር!" ይላሉ</h3>


<p>ሶስት ወራትን ያስቆጠረው የኤርትራና የኢትዮጵያ የድንበር ውዝግብ እንደቀጠለ ሲሆን፣ በሁለቱም ወገን የሚገኙ ወታደሮች በየምሽጐቻቸው ሆነው መጪውን ወሳኝ የጦርነት ትዕዛዝ በመጠባበቅ ላይ መሆናቸው ታውቋል።</p>

<p>ሰሞኑን ወደ ትግራይ በመሄድ አንዳንድ ዘገባዎችን ይዞ የተመለሰው ተ/ሪፖርተራችን እንደገለፀው ደግሞ ከዚህ ቀደም በአንዳንድ ጋዜጦች ላይ የሻዕቢያ ሰራዊት ከአሊቴና እያፈገፈገ ነው፣ ተብሎ የተገለፀው ከእውነት የራቀ መሆኑን ገልጿል።</p>

<p>እንደደረሰን ዘገባ ከሆነ የሻዕቢያ ሠራዊት በኢሮብ የሚገኘውን የአሊቴና አካባቢ አሁንም እንደተቆጣጠረው ይገኛል። በአካባቢው የሚገኙ የኢሮብ ተወላጆችም ኤርትራዊ ካልሆናችሁ መሬቱን ማረስ አትችሉም፣ ተብለዋል። በግፍ የታሰሩና የተገደሉ ሰዎች መኖሪያ ቤትና አጥር እየተነቃቀለ እንጨቱ ለሻዕቢያ ሠራዊት ምግብ ማብሰያነት እየተገለገሉበት ነው፣ ተብሏል።</p>

<p>በሌላ በኩል ደግሞ በዛል አንበሳ ግንባር የሚገኘው የሻዕቢያ ሠራዊት ከምሽጉ እንዳይወጣ ከፍተኛ ክትትል እና ቁጥጥር እየተደረገበት መሆኑ ተገልጿል። ብዙዎችም የኤርትራ የሎጂስቲክ እንቅስቃሴ እየተዳከመ በመምጣቱ ለስንቅና ትጥቅ የሚሆን ወሳኝ አቅርቦት እንደሌለ ይገልጻሉ። በዚህም ሳቢያ በየእለቱ በተለያየ መንገድ ከሻዕቢያ ምሽግ እያመለጡ ከኢትዮጵያ ሰራዊት ጋር የሚቀላቀሉ ወታደሮች እየተበራከቱ ነው።</p>

<p>እነዚሁ ከምሽጋቸው እያመለጡ የሚመጡ የሻዕቢያ ወታደሮች እንደሚሉት ከሆነ በአሁኑ ወቅት በምሽጉ ውስጥ የሚገኙት የሠራዊት አባላት በቂ የሆነ የስንቅ አቅርቦት የማያገኙ መሆናቸውን ይገልጻሉ። እንዲያውም በእነዚህ ምርኰኞች አማካይነት በሁለቱ ጦሮች መካከል የደብዳቤ ልውውጥ እንደሚደረግና አንዳንዴም ወደ ሻዕቢያ ምሽግ ምግብ እንደሚላክ የሚገልፁ ወገኖች አሉ።</p>

<p>ከኢትዮጵያ ወደ ሻዕቢያ የሚላከው ምግብ የሻዕቢያ ወታደሮችን የመዋጋት ሞራል እያቀጨውና በኢትዮጵያ ሰራዊት በኩል ያለውን መጠነ ሰፊ ዝግጅት የሚያሳይ ሆኗል። አልፎ ተረፎም ምግብ ወደ ሻዕቢያ ምሽግ የመላኩ ሂደት ወታደሮቹ ከምሽጋቸው እየወጡ የኢትዮጵያን ሰራዊት እንዲቀላቀል መንገድ ከፋች መሆኑን ይገልጻሉ። የሻዕቢያ ወታደሮችም ወደ ኢትዮጵያ በሚልኩት ደብዳቤ በረሃብ ከማለቃችን በፊት ጦርነቱን ጀምሩ። እኛ ከናንተ ወገን ነን። የሚሉና ጦርነቱ ቢጀመር እጃቸውን ለኢትዮጵያ ሰራዊት ለመስጠት መዘጋጀታቸውን የሚያትት አሳዛኝ ደብዳቤ መላካቸው ተገልጿል።</p>

<p>በኢትዮጵያ ሠራዊት በኩል እስከአሁን የመጨረሻውን ትዕዛዝ ከመጠበቅ በስተቀር ዝግጅቱ መጠናቀቁን፣ አመቺ ስፍራና ደጀን ይዞ መቆየቱም የሻዕቢያን ሰራዊት ይበልጥ የሚያፍረከርከው መሆኑን ይገለጻል። ባለፈው ሳምንት ብ/ጄ/ል ሳሞራ የኑስ እንደገለፁት ደግሞ " የሻዕቢያ ሰራዊት ጉድጓድ (ምሽጉ) ውስጥ ሆኖ ወደ እሱ የሚመጣውን መግደል የለመደ ነው። እኛ ደግሞ እራሱን ከጉድጓዱ አስወጥተን በራሱ ጉድጓድ ውስጥ እንቀብረዋለን " ብለዋል። ለሁሉም ግን የመጨረሻው ጦርነት ዛሬ ወይም ነገ ይጀመራል ከሚል ተባራሪ ወሬ በቀር በተጨባጭ የተገለፀ ነገር የለም።</p>


<p class="align-center"><a href="/Gazettas/Fiameta/info/Fiameta.sera.html">ከፊያሜታ ነሐሴ 15 ቀን 1990</a></p>

</body>
</html>
