<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ለአፍሪካ አለመረጋጋት ጠንቁ የጐሳ ፖለቲካ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h3><span class="underline">የፊያሜታ መልዕክት</span></h3>
<h1 class="align-center">ለአፍሪካ አለመረጋጋት ጠንቁ የጐሳ ፖለቲካ ነው</h1>


<p>በአፍሪካ የሚታየው ሰላምና መረጋጋት ጥልቀት የሌለው በአሸዋ ላይ የተገነባ ይመስላል። ብዙም ሳይቆይ መሰረቱ ይናድና ይበጠበጣል። ይህ በአህጉራችን በአራቱም መዐዘን ከተወሰኑ አካባቢዎች በስተቀር ተደጋግሞ የታየ ሆኗል። እስካሁን ችግሩን ከሥሩ መንግሎ መፍትሔ ለማግኘት አልተሞከረም።</p>

<p>በምስራቅ አፍሪካ የሱዳን ብጥብጥ ወደ 15 ዓመታት ሲሆነው በየጊዜው የሰላም ጥረቶች ቢደረጉም ለችግሩ መሰረታዊ ለውጥ ለማምጣት በሚያስችሉት ነጥቦች ላይ ተደራዳሪዎች ሊስማሙ አይፈልጉም። በዚህም የተነሳ ለሰላም በር መክፈት ስለማይችሉ ሁልጊዜ ጦርነቱ ይቀጥላል። በሌላ በኩል የአካባቢው አገሮች ሱዳን የአሸባሪዎችና የአማፂያን መናኸሪያ ናት ብለው በየጊዜው ይወነጅሏታል። ሆኖም አማፂያኑ ለምን ጫካ ገቡ የሚለውን ጥያቄ መመለስ አይፈልጉም?</p>

<p>በኤርትራ አሁን ያለው መንግሥት እንደቀድሞዋ ሶቭየት ሕብረት በአንድ ፓርቲ የሚመራ በመሆኑ የቀሩት ፓርቲዎች በሙሉ ወደ ጐረቤት አገር በመግባት እየታጠቁ ለውጊያ እየተደራጁ ነው። በኢትዮጵያም የጐሳ ፌዴራላዊ መንግሥት በመፈጠሩ እውነተኛ ዲሞክራሲ ተመስርቶ የሁሉንም ጐሳ የሥልጣን ማግኘት ጥማት የሚያረካ እስካልሆነ ድረስ አንድ ጐሳ በሌላው የበላይ መሆኑን ስለሚጠላው ወደፊት ችግር ማስከተሉ የማይቀር ይሆናል።</p>

<p>በሰሜን አፍሪካ በአልጀሪያና በግብፅ የእስልምና አክራሪዎች የሰሜን አፍሪካን ሰላም ክፉኛ እየተፈታተኑት ነው። እስካሁን በወታደራዊ ምት ሳቢያ ተቃውሞው ማለዘብ ቢቻልም ጊዜያዊ መፍትሔ እንጂ ዘለቄታዊ ሰላም የሚያስገኝ ባለመሆኑ ችግሩ በየጊዜው እየሰፋና እየከፋ ሲሄድ ይታያል።</p>

<p>በመአከላዊ አፍሪካ ቦግ ዕልም የሚለው መጠነ ሰፊ ግጭት ከሁሉም የከፋና አንድ ስር ነቀል የሆነ መሰረታዊ ለውጥ የሚያስፈልገው ነው። በዚህ አካባቢ ያለው ግጭት አለም አቀፋዊ መፍትሔ ካልተፈለገለት ግጭቱ በአንድ አገር ውስጥ ተወስኖ የሚቀር ሳይሆን በርካታ አገሮችን የሚያካትት ነው። በቅርቡ በኮንጐ የተቀሰቀሰው ጦርነት በአሁኑ ጊዜ አካባቢውን ወገን አስለይቶ ግማሹ ከአማፂያኑ ጋር ግማሹ ከመንግሥት ጐን ሊያሰልፉ ነው። ይህ አዝማሚያ ካልተቀጨ መላዋን አፍሪካ አደጋ ላይ የሚጥል ከፍተኛ ጦርነት ሊሆን የሚችል ነው።</p>

<p>በጥንት ዘመን ወደ 48ኛው ቢ.ሲ. ላይ ሞ-ትዙ የተባለ የቻይና ፈላስፋ ነበር። ይህ ሰው እስካሁን የሚደነቅለት አንድ የአስተዳደር ምክር አለው። ከተናገረው ውስጥ አንዱን እናስታውስ።</p>

<p>"በአሁኑ ጊዜ መሪዎች ሁሉ አገራቸው የበለፀገች ሕዝባቸው የበዛና አስተዳደራቸውም ስርዓት ያለው እንዲኖረው ይፈልጋሉ። በተግባር ግን ምንም ብልፅግና የማያስገኙ ሕዝባቸውም ያልደላው ስርዓታቸውም ሁከት የበዛው ይሆናል። የተመኙትን አጥተው ያልተመኙትንም ያገኛሉ" ይልና "የዚህ ምክንያት መሪዎቹ ለመንግሥታቸው ተገቢውንና ብቃት ያላቸውን አስተዳዳሪዎች በቦታው ላይ ባለማስቀመጣቸው ነው" ይላል።</p>

<p>ሞ-ትዙ ይህን ለማስረዳት ምሳሌ ሲሰጥም "አንድ መሪ ፈረሱ ቢታመም ትክክለኛ ዕውቀት ያለውን የከብት ሃኪም አምጥቶ ሲያሳክመው ይድንለታል። ለፈረሱ ሕክምና ምንም እውቀት የሌለው ዘመዱን አምጥቶ አክምልኝ አይለውም። ምክንያቱም እውቀቱ የለውምና። ታዲያ አንድ መሪ ትክክለኛውን የአስተዳደር ችሎታ ያለውን ሰው እንዴት በቦታው ላይ ማስቀመጥ ተስኖት ዘመድን ወይም ጐሳውን ሊያሰቀምጥ ይፈልጋል? " ይላል።</p>

<p>የሞ-ትዙ አባባል አሁን በአፍሪካ የሚታየውን የአስተዳደር ችግር በጉልህ የሚያሳይ ነው። የአፍሪካ መንግሥታትን የሚመሩ ፓርቲዎች በአብዛኛው የጐሳ ፓርቲዎች ናቸው። በሥልጣን ቦታ ላይ የሚቀመጡት ሁሉ በታማኝነታቸው ካልሆነ በስተቀር የአስተዳደር ሥራ የሚጠይቀውን ሁሉ ስለማያሟሉ ሕዝቡን በትክክል ማስተዳደር ስለማይችሉ ሕዝቡ በደል ይደርስበታል። ይህን በደል ያለውን መንግሥት መቅረፍ ካልቻ አማፂያንን ያተርፋል። በአፍሪካ አሁን የሚታየው ችግር ይህ ነው። አንዱ የጐሳ ፓርቲ ለሥልጣን ሲበቃ በሌሎች ላይ ከፍተኛ በደል ስለሚፈፅም ሥልጣንም ለሌሎች ስለማያጋራ ቂም በቀልን ያተርፋል። ከሥልጣን ሲወርድ ሌላው ሲተካ ሥልጣን የያዘው ያንን ቂሙን በሚገባ መወጣት ስለሚፈልግ መጨፍጨፍ ይቀጥላል። ይህ ውጤት ነው አሁን በአፍሪካ የሚታየው። የዚህ የብቃት ችግር ነው። በአንዳንድ አካባቢ በመሣርያ ኃይል አመጾችን ለማጥፋት ቢሞክረም አማፂያን መቋቋም ሲያቅታቸው በመሸሽ ጫካ ይገቡና ለሌላ አመፅ ይዘጋጃሉ እንጂ አመፁ የሚጠፋ አይሆንም።</p>

<p>ስለዚህ አፍሪካ ውስጥ ያለውን ችግር አስወግዶ ሕዝቡን ለሰላምና ለብልፅግና ለማብቃት በጐሳ ላይ የተመሰረተን ፖለቲካ አስወግዶ ሕዝቡን በሚወክሉ ፓርቲዎች እውነተኛ ዲሞክራሲ ያለባቸውን መንግሥታት መፍጠር ነው። አፍሪካን ይለውጣሉ የተባሉት አዲሶቹ 5 መሪዎች ካሁኑ ፍርክርካቸው የወጣውም በጐሳ ላይ የተመሰረተ ፖለቲካ በመከተላቸው ነው። አሁን አፍሪካ የምትፈልጋቸው መሪዎች ዲሞክራሲያዊ ፓርቲዎችን የሚያሳትፍ አይዲዎሎጂያቸውም አፍሪካን በጠነከረ መሰረት ላይ የሚገነባውን ነው።</p>


<p class="align-center"><a href="/Gazettas/Fiameta/info/Fiameta.sera.html">ከፊያሜታ ነሐሴ 15 ቀን 1990</a></p>

</body>
</html>
