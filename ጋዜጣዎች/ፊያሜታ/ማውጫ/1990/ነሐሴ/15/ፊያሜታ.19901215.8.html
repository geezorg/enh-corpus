<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ካቢላ የ7 አገሮች ወታደራዊ ድጋፍ ሊያገኙ ስለሆነ ስልጣናቸውን እንደማይለቁ ገለጡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center">ካቢላ የ7 አገሮች ወታደራዊ ድጋፍ ሊያገኙ ስለሆነ ስልጣናቸውን እንደማይለቁ ገለጡ</h2>



<p>የአገሪቱን መሪ ሎሬ ካቢላን ለመጣል ከምስራቅ በባን ሙሉንጌ ቱትሲዎች የተቀሰቀሰው አመፅ እየተጠናከረ በመሄዱ በሁለት ሳምንት ጊዜ ውስጥ በርካታ ቁልፍ ቦታዎችን ከመያዛቸው በላይ ለዋና ከተማዋ ለኪንሻሳ የውሃና የመብራት አገልግሎት ይሰጥ የነበረውን የኢንጋ የኃይል ማመንጫ ጣቢያ ተቆጣጥረው የኪንሻሳን 7 ሚሊዮን ነዋሪ ሕዝብ አደጋ ላይ ጥለውታል።</p>

<p>የአፍሪካ አንድነት ድርጅት አንድ የልዑካን ቡድን ወደ ስፍራው ተልኮ አማፂያኑን ጐማ ከተማ ላይ ቢያነጋግራቸውም የአማፂያኑ መሪዎች የልዑካኑ መልዕክት ስላላስደሰታቸው ሳይቀበሉት ቀርተዋል።</p>

<p>በሌላ በኩል የደቡባዊ አፍሪካ አገሮች ባለፈው የጋራ ማኅበር ' በሳዳኬ አማካይነት ተሰባስበው ሉአላዊነቷ በአማፂያን የተደፈረችውን ኮንጐ ላለማስደፈር ለሎሬ ካቢላ ኃይል በመስጠቱ ጉዳዩ ላይ ሰፊ ውይይት አደርገዋል። በስብስባው ውስጥ ተካፋይ ከነበሩት አገሮች ውስጥ አንጐላና ዙምባቡዌ ጦር ለመላክ የተስማው ሲሆን ናሚቢያ አስፈላጊ የሆኑ መሣርያዎችን ለመላክ ተስመምታለች።</p>

<p>እስካሁን አንጐላ ከ700-800 የሚደርሱ ኮማንዶዎችን ለመላክ ስትወስን አብራም ሄሊኮፕተሮችን እንደምትልክ ታውቋል። ዛምቢያ እግረኛ ኃይሏን አስቀድማ መላኳ ታውቋል።</p>

<p>የደቡብ አፍሪካው መሪ ኒልሰን ማንዴላ ግን ጦር በመላክ ያለውን ችግር ከማባባስ በስተቀር መፍትሔ ስለማያስገኝ ጦር እንደማይልኩ ገልጠው መፍትሔው የሰላም ድርድር ብቻ ነው ሲሉ አቋማቸውን ገልጠዋል። ቦስዋናም ከደቡብ አፍሪካ ጋር በተመሳሳይ አቋም ላይ ስትገኝ የቀሩት አገሮች አቋም አልታወቀም።</p>

<p>አሁን ለካቢላ የጦር ኃይል በመስጠት ላይ ያሉት አገሮች አላማ ኪንሻሳን በአማፂያኑ ላለማስደፈር ስለሆነ ኮንጐ ገብተው የሚያጠናክሩት የኪንሻሳን የመከላከያ ይዞታ እንደሚሆን ታውቋል።</p>

<p>በሌላ በኩል የኬንያው የውጪ ጉዳይ ምኒስትር ቦንያ ጐዳና ለቢቢሲ በሰጡት ቃል አማፂያኑ ኪንሻሳ ላይ የውጪ ኃይሎች እንደሚገጥሟቸው ተገልጦላቸው ወደ ኪንሻሳ እንዳይገቡ መደረጋቸውን አመልክቷል።</p>

<p>በዚህ ውጊያ ኡጋንዳና ሩዋንዳ ከአማፂያኑ ጋር መሰለፋቸው ቀደም ሲል በካቢላ የተገለፀ መሆኑ የሚታወቅ ሲሆን አሁን ከመንግሥት ወገን 2 መንግሥታት ጦር መላካቸው ሁኔታውን አስከፊ ደረጃ ላይ እንዳይጥለው በርካታ የፖለቲካ ተንታኞች ሥጋት እንደሆነ ተገልጧል።</p>

<p>ከዚምባቡዌ መንግሥት ሹሞች እንደሚሰማው ደግሞ የኒልሰን ማንዴላዋ ደቡብ አፍሪካ ካቢልን ለመጣል ስለምትሻ ከአማፂያኑ ጋር እንዳበረች ይገልጣሉ።</p>


<p class="align-center"><a href="/Gazettas/Fiameta/info/Fiameta.sera.html">ከፊያሜታ ነሐሴ 15 ቀን 1990</a></p>

</body>
</html>
