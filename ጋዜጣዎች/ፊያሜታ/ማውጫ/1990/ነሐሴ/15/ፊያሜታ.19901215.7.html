<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ዛሬ የሚጠናቀቀው ጾመ ፍልሰታ፣ ቡጭቁኑ" ደብር</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ዛሬ የሚጠናቀቀው ጾመ ፍልሰታ፣ ቡጭቁኑ" ደብር</h1>
<h3 class="align-center">ልዩ ድምቀት እንደነበረው ተገለፀ!</h3>


<p>ከ1989 ዓ.ም ወዲህ ዝናን እና ሙገሳን እያገኘ የመጣውና ከየትኛውም የአዲስ አበባ አቅጣጫ ብዙ ሕዝበ ክርስቲያን በሚጐርፍለት የ "ጭቁኑ" (አንቀፀ ምህረት) ቅዱስ ሚካኤል ደብር ዛሬ የሚጠናቀቀው ጾመ ፍልሰታ ልዩ ድምቀት እንደነበረው ተገለፀ።</p>

<p>ይህ በቅ/ሚካኤል ስም የተሰየመው ደብር በርካታ ሕዝበ ክርስቲያን የሚወደው ከመሆኑ የተነሳ ከየትኛውም የአዲስ ክፍል ያለው ምዕመን ወደ ቦታው በማምራት ሱባኤውን እዚያው በማደር በመዋልና ያልቻለው ደግሞ ቀን በቀን በመመላለስ እያስቀደሰ ሱባኤውን ደስ ብሎት ማሳለፉን ሱባኤ ከገቡት ምዕምናን መካከል ለሪፖርትራችን ገልፀዋል።</p>

<p>የጭቁኑ ሚካኤል ደብር በምዕመኑ ተወዳጅ ይሁን እንጂ ፈተናዎች ግን እስካሁንም ሊለዩት አልቻሉም። አጣብቂኝ ውስጥ ገብቶ እንደልቡ መሆን ከተሳነው ከ4 ዓመታት በላይ ሆኖታል ያሉት ከደብሩ አግኝተን ያነጋገርናቸው ወገኖች፣ ከገነተ-ኢየሱስ ደብር ተገልሎ ብቻውን እንዲመራ ከቤተ ክህነቱ ተስፋ ቢጤ ቢሰጠንም በደብሩ ውስጥ ከሶስት ግሩፕ ያላነሰ ክፍፍሎሽ ስላለ ምስኪኑ የጭቁኑ ደብር መከራው አልታየለትም ሲሉ በምሬት ተናግረዋል።</p>

<p>አቶ ይፍጠር የተባለ ግለሰብ የደብሩን ልዩ ልዩ ንብረትና የታቦታቱ ቁልፍ ሳይቀር ይዞ በመኰብለል እስካሁን ደብሩን ለችግር ዳርጐታል። የተቀሩት የሰበካ ጉባኤ አባላትና ካህናትም ለሁለት በመከፈል እስካሁን በደብሩ የነበረውን የተሟሟቀ ሕይወት ንፋስ እንዲገባ እያደረጉ ነው ባይ ናቸው። የአምናና የዘንድሮ ጾመ ፍልሰታ ግን ከምንጊዜም በተለየ ሁኔታ በሕዝብ ብዛትም ሆነ በማንኛውም መንገድ የደመቀና ያማረ እንደነበር በተደጋጋሚ አውስተዋል። ከቤተ ጉኛ ወጥቶ ከ4 ዓመታት በላይ እራሱን ችሎ ሲመራ የነበረው አንቀፀ ምህረት በቅርብ ጊዜ በቤተ ክርስቲያን ቁጥጥር ሥር ሳይውል እንደማይቀርም እየተነገረ ነው። ቤተ ክህነት በእጅዋ ለማስገባት እያደባች መሆኑንም እነዚህ ወገኖች አስረድተዋል።</p>


<p class="align-center"><a href="/Gazettas/Fiameta/info/Fiameta.sera.html">ከፊያሜታ ነሐሴ 15 ቀን 1990</a></p>

</body>
</html>
