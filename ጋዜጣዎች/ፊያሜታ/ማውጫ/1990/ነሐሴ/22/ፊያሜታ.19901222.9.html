<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ፍትህ ከራስ ይጀመራል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ፍትህ ከራስ ይጀመራል</h1>
<p class="align-right">ከጌታቸው ጋረደው (ጀርመን)</p>


<p>አቶ መለስ ዜናዊ በኢሳይያስ አፈወርቄ ድጋፍ የኢትዮጵያ መሪ ለመሆን ስለቻሉ የተደረገላቸውን ውለታ ለመክፈል ማናቸውም ኤሪትሪያዊ ወደ ኢትዮጵያ መጥቶ በግልና በመንግሥት መሳሪያ ቤት እንዲሰሩ ስለፈቀዱ በብዙ ሺህ የሚቆጠሩት አገሪቱን ሲወሯት በሥልጣን ሆነ በደመወዝ ከአገሬው የበለጠ ስለነበሩ ኢትዮጵያውያን በራሳቸው አገር የበላተኛ ተመልካች መሆን ተገደዱ። ኤሪትሪያ ተፈጥሮ የበደላት በመሆኗ ለመስራት ለመነገድ ያልቻሉት ሁሉ ወደአገራችን ባዶ እጃቸውን መጥተው ያለበቂ ዋስትና በሚሊዮን የሚቆጠር ብር ከባንክ ተበድረው አስመጪና ላኪ ሲሆኑ አገሬው በአገሩ የባዕዳን ተመፅዋች በመሆኑ እጅግ ያሳፍር ነበር። ይህ የደባና የሴራ ፍቅር ስላለቀ ተለምነው የመጡት ሰላዮች ተንኮለኞች ተብለው ወደ አገራቸው እንዲመለሱ ስለተገደዱ በከፍተኛ ችግር ላይ ወድቀዋል። ኤሪትሪያውን የፖለቲካ ነፃነታቸውን ባያውጁም ያለኢትዮጵያ ለብቻቸው ለመኖር አለመቻላቸውን ስለተገነዘቡ በደረሰባቸው ችግር ባንደሰትም ኢትዮጵያ ምን እንደሆነች ለመገንዘብ ስለቻሉ በቂ ትምህርት አግኝተዋል። የአገሪቱን ፀጥታ የህዝቡን ደህንነት ለመጠበቅ ይህን እርምጃ መውሰድ ጠቃሚ ቢሆንም በአንዳንድ ከፍተኛ ስፍራ ዛሬም በሥራ ላይ ያሉ ባዕዳን ስላሉ ለምን እንደተዋቸው አልታወቀም።</p>

<p>እኛ ኢትዮጵያውያን ባለፉት ሰባት ዓመታት ተመልካቾች ብቻ ስለነበርን ከአገር እንዲወጡ የተገደዱት ኤሪትሪያውያን ሰሩ ለተባለው ወንጀል ምንም የተጨበጠ ማስረጃ ስለሌለን ለተወሰደባቸው እርምጃ ህጋዊ ተጠያቂነት ሆነ የሞራል ኃላፊነት የለብንም። ምክንያቱም እኛን የአገሩን ዜጐች የጐሳ ፖለቲካ መሪዎቻችን እንደባይተዋር ስለተመለከቱን በዚህ ጉዳይ ድምፃችንን ለማሰማት የምንችለው እውነተኛ ኢትዮጵያዊ መሪ አግኝተን የራሳችን ገዢዎች የሀብታችን ባለቤቶች ስንሆን ነው። ኤሪትሪያውያን እንግዶች እንደመሆናቸው መጠን ከኛ ጋር ተግባብተው በመኖር ፈንታ እኛን ንቀው አዋርደው አህዮች እያሉ ከመሪዎቻችን ጋር ፅዋቸውን ስለአጋጩ አሁንም የመከራውን ፅዋ መጨለጥ ሲገባቸው ለእነሱ የምናነባው ዕንባ የለንም። አስለቅሰውን ዓይናችን ዕንባ አያመነጭም። ግን ኤሪትሪያዊ እንጂ ኢትዮጵያዊ አይደለሁም ያለው ሁሉ ከአገሪቱ እንዲወጣ ከተደረገ ሁሉም መውጣት ሲገባው በዘመድና በይሉኝታ አድልዎ ማድረግን እንቃወማለን። ከሪፈረንደም በኋላ ኢትዮጵያውያን አይደለንም ያሉ ኤሪትሪያውን ስማቸውንና አድራሻቸውን የኤሪትሪያው ኢምባሲ መዝግቦ ለወያኔ መሪዎች ሲያስረክቡ እነዚህ ዜጐች የውጭ አገር ዜጐች ስለሆኑ ልዩ አቀባበልና አስተያየት እንዲደረግላቸው ጠይቋል፣ በተግባርም ውሏል። ለመገንጠል ድምፅቸውን ሰጡ ከተባለው በብዙ መቶ ሺህ ከሚቆጠሩት አንደኛዋ የአቶ መለስ ወላጅ እናት ወይዘሮ አለማሽ ገብረልዑል ሲሆኑ ለምን አልተባረሩም። እሜቴ አለማሽ ድምፅ ከመስጠታቸው በላይ በነፃነቱ እወጃ አስመራ ተገኝተው ደስታቸውን ሲገልፁ በልጄ ትግል ኤሪትሪያዊነቴን በማስከበሬ በልጄ እኮራለሁ በማለት የደስታ ዕንባ እንዳፈሰሱ ተመልክተናል። የአቶ መለስ እናት መሆን ከሌላው ኤሪትሪያዊ የበለጠ ክብር አለው? ሌላው ተባራሪ አስመራ ገብቶ በረሃብ ሲሰቃይ ወይዘሮ አለማሽ ዛሬም ቁርስ አስመራ ምሳ መቀሌ እራት አዲስ አበባ እያሉ በሕዝብ ገንዘብ ሲንፈላሰሱ ኤሪትሪያውያን ምን ይላሉ? ወይዘሮ አለማሽ ኢትዮጵያ ተወልደው አድገው ለወግ ማዕረግ ከበቁ በኋላ በምንኩስናቸው ጊዜ ኢትዮጵያን ከድተው በኤሪትሪያዊነቴ እኮራለሁ ካሉ ለምን ወደሚኮሩበት አገር አይመለሱም?</p>

<p>አቶ መለስ የኢትዮጵያ ጥቅም ለመጠበቅ ኤሪትሪያውያን እንዲወጡ ካስገደዱ ፍትህ ከራስ ስለሚጀመር እናታቸውን በሚቀጥለው አውቶብስ እንዲያስወጡ እንጠይቃለን። በንጉሡ ዘመን በእናቱ ማህፀን የሚገኝ ሽል ከገዢዎች ጋር ይመዘገባል። የውል አንቀፅ በህገ መንግሥቱ ስለተጠቀሰ ያልተወለደ ሕፃን ቀለብ ይሰፈርለት እንደነበረው ሁሉ የመለስ እናት መሆንም ከህግ በላይ ሆኖ አድልዎ ከተደረገ መቃወም የሚገባቸው ኤሪትሪያውያን ሲሆኑ እኛ አገራችን ከባዕዳን እንድትፀዳ መለስን እናሳስባለን።</p>

<p>ከዚህ በላይ ከተጠቀሰው ጉዳይ ጋር የተያያዘ ችግር ከፊታችን ሰለተደቀነ ኢትዮጵያዊ ነኝ የሚል ሁሉ አትኩሮት እንዲሰጠው እለምናለሁ። ውሸት ቢደጋገም እውነት ይመስላል እንደሚባለው ምሳሌ ኤሪትሪያውያን ውሸትን እውነት አድርጐ በማቅረብ የዓለምን ክብረወሰን ሰብረዋል። ይህም ውሸታቸው በውጭው ዓለም ተሰምቶላቸው ረዳት አግኝተዋል። የወያኔ መሪዎች በስለላና በተንኮል የተሰማሩትን ኤሪትሪያውያን ማባረር ስለጀመሩ የሻዕቢያ መሪዎች በተለይም በውጭ አገር የሚገኙ ዲፕሎማቶች በዜጐቻችን ላይ ግፍ ተሰራ በደል ተፈፀመ እያሉ የተባረረውን ሰው ቁጥር በአራት ጊዜ እያባዙ ስለሚጮሁ የአውሮፓና የአሜሪካ መንግሥታት ኢትዮጵያን በማውገዙ ኢ-ሰብአዊ አድራጐት ትፈፅማለች በማለት ጉዳዩን የተባበሩት መንግሥታት ድርጅት አቅርበው ካስፈለገ ኢትዮጵያ ላይ የኤኮኖሚ ማዕቀብ እንዲደረግ በዝግጅት ላይ ይገኛሉ። ኤሪትሪያውያን ለደረሰባቸው ጉዳት ለተወረሰው ንብረት ኢትዮጵያ ካለ እንድትከፍል ይፈልጋሉ። ይህንን የሚያደርጉት የተቀረበውን ክስ በማስረጃ በማስደገፍ በስፍራው ተገኝተው በመመልከት ሳይሆን በውሸት የተጠበቡ ኤሪትሪያውያን የሚነገራቸውን እውነት ነው ብለው በመቀበሉ ነው። የአሜሪካና የአውሮፓ መንግሥታት በአገራችን ላይ ለመውሰድ በፈለጉት ማዕቀብ መፅናት አይገባንም። እስከዛሬ ድረስ የወያኔ መሪዎች ኤሪትሪያውያን በእኛ ላይ የፈፀመውን ወንጀል ለማንም አልገልፁም ወይም የሚቀርብብንን ክስ አላስተባበሉም። በየቀኑ የተለያዩ ክሶች ሲቀርቡ በውጭ አገር የሚገኙ ኢምባሲዎች አንድም መግለጫ አይሰጡም። ይህንን በማድረጉ ፈንታ ተቃዋሚያን ምን እንደሚሰሩ እንዴት እንደሚኖሩ በሚሊዮን የሚቆጠር ገንዘብ ለሰላዮች ይከፍላሉ። መለስ ኤሪትሪያውያንን ማስወጣት የተገደዱት ከሕዝብ ተፅዕኖ ስለመጣባቸው ስለሆነ አሁን የሚደረገውን የኤኮኖሚ ማዕቀብ በመፍራት ኤሪትሪያውያን እንዳይወጡ የወጡትም እንዲመለሱ ሊደረግ ስለሆነ የአገራችን ሕልውና የሚሰማው ኢትዮጵያዊ ሁሉ ይህንን ተንኮል አጥብቆ መቃወም ይገባዋል።</p>

<p>ኤሪትሪያውያን በድለው ተባዳይ በመሆን ስለሚጮሁ የወያኔ መሪዎች የእነሱን ወንጀል ስለደበቁ ዓለም ማን መሆናቸውን አልተገነዘበም።</p>

<p>ሀ/ በ1983 በኢትዮጵያ ሕዝብ ላይ በተለይም በተማረኩት ወታደሮቻችን ላይ የፈፀሙት ግፍ አልተገለፀም።</p>

<p>ለ/ በዚያን ወቅት የተባረሩት ወታደሮች በየሜዳው ተበትነው በምፅዋ እንደሚኖሩ የሚያውቅ የለም።</p>

<p>ሐ/ አራት ሺህ የሚሆኑ ምርኮኛ ወታደሮች እስከዛሬ ኤሪትሪያ በረሀ ውስጥ የድንጋይ አለት እየፈለጡ መንገድና ሕንፃዎች እየሰሩ በሌላ በኩል ግን ኢትዮጵያ በዳይ ትባላለች። ይህንን ከነማስረጃው መግለፅ የሚገባቸው የወያኔ መሪዎች ሲሆኑ የኤሪትሪያ ስም ከመጠቀስ ሁሉንም ነገር ሸፋፍኖ መተው የተሻለ ስለሆነ ለወደፊቱ በችግር ላይ ችግር ሊደርስብን ነው።</p>

<p>የአሜሪካ መንግሥት ለአፍሪቃ ሕዝብ የነፃነት ምልክት የሆነች ኢትዮጵያን ለማጥፋት ለማዳከም ብዙ ጥረት ሲያደርግ በ1983 ዓ.ም ወያኔንና ሻዕቢያን አስታጥቆ ኢትዮጵያን ሲያስወርር በመሳሪያ አስፈራርቶ ኤሪትሪያን አስገነጠለ። የተባለው ነፃነት በኢኮኖሚ ስለአልተደገፈ የአሁኑ ችግር ሲፈጠር አሁንም በተንኮል ኤሪትሪያውያን ከአገር እንዳይወጡ ከአውሮፓ መንግሥታት ጋር እያሴረ ይገኛል። አዲስ ትውልድ ያለፈውን ሁኔታ እንዲያውቅና ማን ምን መሆኑን እንዲረዳ መረዳት አስፈላጊ ስለሆነ ወደኋላ መለስ ብለን እንመልከት። ኤሪትሪያ በ1942 ዓ.ም በፌዴራል አመርራ በተቀላቀለችበት ጊዜ በተደረገው ስምምነት አንቀፅ "91 ይህንን ስምምነት በሙሉ ለማፍረስ ለማሻሻል ለመለወጥ የሚችለው የተባበሩት መንግሥታት ጠቅላላ ስብሰባ ብቻ ስለሆነ ከዚህ ውጭ የሚደረግ ለውጥ ዋጋ የለውሙ ይላል። በዚህ አንቀፅ መሰረት የነበረው ስምምነት ሳይደፈርስ ጥፋተኛው ማን እንደሆነ ድርጅቱ ሳይመረምር ኤሪትሪያ ሪፈረንደም ማድረግ አትችልም ነበር። ጉዳዩ ለጠቅላላው ስብሰባ እንዳይቀርብ የአሜሪካ መንግሥት መግቢያና መውጪያውን ከዘጋ በኋላ በጓዳ በር ለፀጥታው ምክር ቤት አቅርቦ ሪፈረንደም እንዲደረግ አስወሰነ።</p>

<p>የፀጥታውም ምክር ቤት ይህንን ውሳኔ የወሰደው የኢትዮጵያ መሪ አቶ መለስ ዜናዊ ኤሪትሪያ እንድትገነጠል ባቀረቡት ማመልከቻ መሰረት ቢሆንም የአገሪቱ ምክር ቤት ወይም ሕዝብ ተጠይቆ ፍላጐቱን የገለፀው ማስረጃ አልተጠየቀም። የአባይ ውሀ የግብፅ ሕይወት ስለሆነ የኢትዮጵያ መዳከም ለግብፅ ዋስትና ስለሆናትና የድርጅቱ ዋና ፀሐፊ የግብፅ ተወላጅ ቡትሮስ ጋሊ ስለነበሩ ሪፈረንድም በድርጅቱ ወጪ እንዲደረግ የፀጥታውን ምክር ቤት አስፈቀደ። ይህንን ለማስፈፀም አዲስ አበባ በሄደበት ጊዜ በተደረገው የዩኒቨርስቲ ተማሪዎች ሰላማዊ ሰልፍ ለሞቱት ተማሪዎች የተደረገ ጥያቄ ወይም ተቃውሞ ከመለስ ዜናዊ አልተሰማም። ቡትሮስ ጋሊ የአገራቸውን ጥቅም ለመጠበቅ በኢትዮጵያ ላይ ያደረጉትን የክህደትሥራ መጥቀስ በጣም አስፈላጊ ነው።</p>

<p>በ1956 ዓ.ም የገለልተኛ መንግሥታት መሪዎች ከዳር ከተማ በተሰበሰቡበት ወቅት የሱማሌ መንግሥት በዑጋዴን የአለኝታ ጥያቄ ስላቀረበ የኢትዮጵያ መልዕክተኞች ይህ ግዛት የኢትዮጵያ ለመሆኑ በቂ ታሪካዊ ማስረጃ ስላቀረቡ አቤቱታው ውድቅ ሆነ። ግን የዚህ አይነት ጥያቄ በብዙ አፍሪቃ አገሮች ውስጥ ስላለ ይህንን ጥያቄ በፍፁም ለመዝጋት ስብሰባው ቢደረግም ውሳኔ "በአፍሪቃ ያለውን የውስጥ ግጭት ለመከላከል ቅኝ ገዢዎች አስምረውት የሄዱት ወሰን እንዳለ መቀበል ይገባናል። ይህንን አልቀበልም በማለት የኃይል እርምጃ የሚወስድ መንግሥት የገለልተኛ አገሮች ውሳኔ ስለሆነ አስፈላጊውን የጋራ እርምጃ እንወስዳለን የሚል ነበር።" በዚያን ወቅት ቡትሮስ ጋሊ የግብፅ የውጭ ጉዳይ ምክትል ሚንስተር ስለነበሩ በመንግሥታቸው ስም በሰጡት መግለጫ "ውሳኔውን መንግሥት ይቀበላል በተግባርም ያውላል በዚህ ውሳኔ መሰረት ዑጋዴንና ኤሪትሪያ የኢትዮጵያ አካል ናቸው።" በማለት ስለገለፁ ስብሰባው በጭብጨባ ተቀለው። ይህንን በታሪክ የሰፈረ ቃል የተናገሩ ቡትሮስ ጋሊ ከሃያ አምስት ዓመታት በኋላ ሀሳባቸውን ለውጠው ኤሪትሪያን ከኢትዮጵያ በፊርማቸው ገነጠሉ።</p>

<p>አንድ መንግሥት የአገሩን ፀጥታ ለመጠበቅ በአገሪቱ የሚገኙትን የውጭ አገር ዜጐች መከታተል አደገኛ ሆኖ የተገኘውን ለማስወጣት ሙሉ መብት አለው። እንኳን አንድ ተራ ሰው አንድ አምባሳደር ተሾሞ ሥራውን ከመጀመሩ በፊት የሰውዬውን ማንነት ተቀባይ መንግሥት መመርመር ሲገባው አደገኛ ከሆነ አልቀበልም በማለት (ኣጝሬኤሜኝጥ) ለመከልከል ስለሚችል አሜሪካና የአውሮፓ መንግሥት የሚያሰሙትን ማስፈራሪያ መከተል አይገባንም። ግን በዳዩ ኤሪትሪያውያን ለመሆናቸው የወያኔ መሪዎች ባለፈው ጊዜ እንዳልገለፁ ሁሉ አሁንም ደብቀው ስለማያስቀሩት ይህንን ኃላፊነት እኛ የኢትዮጵያ ዜጐች ወስደን ማስረጃዎችን በቀጥታ ወይም በድርጅቶች አማካይነት ለተባበሩት መንግሥታት (ሚስሲኦን) ስላላቸው እጃችንን አጣምረን ከተቀመጥን አገራችን ኢትዮጵያ ስትጠፋ የዓይን ምስክር ልንሆን ነው።</p>

<p>ኤሪትሪያውያን ባለፉት ዓመታት የሰሩብን ተንኮል ሳያንስ አሁን አንፈልጋችሁም ስንላቸው በግድ ከኛ ጋር ለመኖር መሻት የወጋ ቢረሳ የተወጋ አይረሳ የሚባለውን አነጋገር መርሳታቸው ነው። ንቀው አዋርደው የሸሹትን ሕዝብ እንደገና ልቀፍህ ማለት የራስ ኩራት ማጣት ነው። ከእንግዲህ ወዲህ ኢትዮጵያ ለኢትዮጵያውያን ብቻ ስለሆነች የምንቸረው ነገር የለም፣ ከነሱም አንጠብቅ። ከአጋም የተጠጋ ቁልቋል ሲደማ እንደሚኖረው ሁሉ ከ1942 ዓ.ም ጀምሮ ደምተናል፣ ታልበናል አሁን በቃ ከሰላም ጉርብትና ሌላ አይድረሱብን አንደርስባቸውም። ጆሮ ያለው ይስማ ዓይን ያለው ይመልከት።</p>


<p class="align-center"><a href="/Gazettas/Fiameta/info/Fiameta.sera.html">ከፊያሜታ ነሐሴ 22 ቀን 1990</a></p>

</body>
</html>
