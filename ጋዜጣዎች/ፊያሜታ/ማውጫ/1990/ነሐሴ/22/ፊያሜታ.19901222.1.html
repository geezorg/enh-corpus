<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ቀድሞውንም ኃይላችን ሕዝቡ ነው!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h3><span class="underline">የፊያሜታ መልዕክት</span></h3>
<h1 class="align-center">ቀድሞውንም ኃይላችን ሕዝቡ ነው!</h1>


<p>በአገር ውስጥና በውጭ አገር የምትገኙ የፊያሜታ ወዳጆች የምትልኳቸው ልዪ ልዪ መልዕክቶች ይደርሱናል። ቦታና ሁኔቷ ቢፈቅድልን የሁላችሁንም መልዕክትና ሃሳብ ብናስተላልፍ ደስታችን ብዙ ነው። ሆኖም የሚላኩልን አንዳንድ ጽሁፎች መልካም መልዕክት ያዘሉ ሲሆን፤ ሌሎቹ ደግሞ ከብዛታቸው የተነሳ የኛንም አምድ አጣበወ úአንባቢንም የሚያሰለቹ ይሆኑብናል።</p>

<p>ይህ ማለት ግን ረዣዥም ጽሁፎች ሁሉ ስፍራ አይሰጣቸውም ማለት አይደለም። ይልቁንም አንዳንዶቹ መልዕክቶች፤ የረዘሙ ቢሆንም ከፍተኛ መልዕክትና ትምህርት የሚሰጡ ይገኙበታል። እነዚህን የናንተ መልዕክቶች ከትምህርት ሰጪነታቸው አንጻር ተመልክተን ከመጪው እሁድ ጀምሮ በምናቀርበው አዲስ እትም ላይ እንዲስተናገዱ እቅድ አለን። በመሆኑም በተለያየ ጊዜ ጽሁፎቻችሁን ለዝግጅት ክፍላችን የላካችሁ ወደፊት በሚኖረን የእሁድ እትሞች ውስጥ የምናካትተው መሆኑን እንገልጻለን።</p>

<p>የሚላኩልንን ጽሁፎች ከማንበብና ከማረም ብሎም እስከ ኮምፒዪተር ለቀማና የህትመት ሥራው ድረስ እጅግ አድካሚ እና እልህ አስጨራሽ ቢሆንም የዝግጅት ክፍሉ የተጠናከረ እና አስተማማኝ የሰው ሃይል ይዞ የሚንቀሳቀስ በመሆኑ ማንም ስጋት ሊኖርበት አይገባም። ይልቁንም ከተነሳንለት አላማ አንጻር ያለንን ጊዜ ሁሉ በሥራችን ላይ በማዋል ህዝቡን የማገልገል ታሪካዊ ግዴታችንን ልንወጣ እንደምንችል እምነታችን ነው። አዲሱንም ዓመት ወደፊት የምናየው ጠንክሮ በመስራት መልካም ራዕይ እንጂ የጨለመ ነገር አይታሰበንም።</p>

<p>እርግጥ ነው፤ በሚቀጥለው ዓመት ፍርድ ቤቶች ሥራቸውን ይጀምራሉ። ያን ጊዜ በፍርድ ቤት ያሉብን ሃያ ያህል ፋይሎች ዳግም ወደ ክርክራችን እንገባለን። በሚፈረድብን እየተፈረደ በምናስፈርደው አስፈርደን ጉዞአችን ይቀጥላል። ይህም ሁሉ ሆኖ ግን መጪውን ጊዜ በመልካም ተስፋ እና ጠንክሮ በመስራት እንጠብቀዋለን። ቀድሞም ሃይላችን ህዝቡ በመሆኑ፤ ይህን ህዝብ አስከመጨረሻው እናገለግላለን ስንል ይበልጥ በመስራት ይሆናል። ለማንኛውም የእሁድ ሰው ይበለንና በዓውደ ሰንበት እትማችን እንገናኝ።</p>


<p class="align-center"><a href="/Gazettas/Fiameta/info/Fiameta.sera.html">ከፊያሜታ ነሐሴ 22 ቀን 1990</a></p>

</body>
</html>
