<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ካቢላ ከቃል ኪዳን አገሮች ባገኙት ኃይል ተጠናክረው አማጺያኑን ወደኋላ በመግፋት የተያዙ ከተሞችን እያስመለሱ መሆኑ ተገለጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center">ካቢላ ከቃል ኪዳን አገሮች ባገኙት ኃይል ተጠናክረው አማጺያኑን ወደኋላ በመግፋት የተያዙ ከተሞችን እያስመለሱ መሆኑ ተገለጠ</h2>


<p>ፕሬዚዳንት ሎሬ ካቢላ ከሳደክ የደቡባዊ አፍሪካ ድርጅት አባሎች የተወሰኑትን አገሮች የኃይል እርዳታ በማግኘት ከኪንሻሳ በስተምዕራብ ወደ ኪንሻሳ ለመግባት ተቃርቦ የነበረው የአማጺያን ግሥጋሴ በመግታት ወደኋላ የመለሱትና በውጊያም ሶስት ከተሞችን ያስለቀቁት መሆኑን የቢቢሲ ሬዲዮ ነሐሴ 19 ቀን ጧት አመልክቷል።</p>

<p>ባለፈው ሳምንት ዚምባቡዌ ውስጥ የሳደክ አባል አገሮች ተሰባስበው የዲሞክራቲክ ኮንጐን ሉአላዊነት ለማስከበር መደረግ ስለሚገባው እገዛ ተወያይተው ሳይስማሙ ቢቀሩም አንጐላና ሞዛምቢክ የጦር ኃይል ለካቢላ በመላክ በአሁኑ ጊዜ ከካቢላ ሠራዊት ጐን በመሰለፍ ከፍተኛ ፍልሚያ እያደረጉ መሆናቸውን የቢቢሲ ዜና ገልጧል።</p>

<p>በተለይ ከኪንሻሳ ምዕራብ በጣም እየገፋ በመሄድ አማጺያኑን ሶስት ከተሞች አስለቅቆ ወደፊት በመገስገስ ላይ የሚገኘው በታንክና በብረት ለበስ እንዲሁም በተዋጊ ሄሊኮፕተሮች የሚረዳው የአንጐላ ሠራዊት መሆኑን ቢቢሲ ጠቅሶ በተለይ ኪቶና የተባለችውን የአማጺያኑን ቁልፍ የድርጅት ነጥብ በመያዙ በአማጺያኑ ላይ ከባድ ተጽእኖ እንደፈጠረ ተገልጧል።</p>

<p>ሌላው ከውጪ ለካቢላ የተሰጣቸው ኃይል አማጺያኑ ኪንሻሳ እንዳይገቡ ካለው ጦር ጋር ጠንካራ መከላከያ እገነባ መሆኑ ታውቋል። በሌላ በኩል በምስራቅ በኩል ባለው ፍልሚያ አማጺያኑ ኪሳንጋኒ የተባለችውን ቁልፍ ቦታ መያዛቸውን ሲገልጹ በመንግሥት በኩል ግን በውጊያ ላይ እንደሚገኙ ተገልጧል።</p>

<p>ፕሪቶሪያ ላይ በፕሬዚዳንት ማንዴላ ሰብሳቢነት በተያዘው ጉባኤ ላይ በተሰጠው ሃሳብ መሠረት የቀረበውን የተኩስ አቁም ጥሪ መንግሥትም አማጺያኑም ነሐሴ 17 ቀን የተቀበሉት መሆኑ ተገልጧል። ሆኖም ካቢላ ከዚያ በፊት አማጺያኑ ከያዟቸው ቦታዎች ለቀው እንዲወጡ መጠየቃቸው ተመልክቷል።</p>

<p>በፕሪቶሪያው የሰላም ድርድር ሃሳብ መሠረት ሁለቱም ተፋላሚ ወገኖች በመጀመሪያ የተኩስ አቁም ስምምነቱን ተቀብለው በቀጣዩ አገር አቀፍ የሆነ ኮንፈረንስ በማድረግ ዲሞክራሲያዊ መንግሥት ለመመስረት ይሆናል።</p>

<p>ከዚምባቡዌ ሹማምንት እንደሚነገረው ከሆነ የካቢላን መንግሥት አማጺያኑ እንዲለገብጡ የምትደግፈው ኡጋንዳ ስትሆን ዓላማዋም ካቢላ ተገልብጠው በእሳቸው ምትክ ሌላ መንግሥት እንዲመሰረት በመርዳት አስቀድመው ኡጋንዳ ደቡብ አፍሪካና ዩ.ኤስ አሜሪካ እንዲያውቁት ለማድረግ ነበር ብለዋል። አሁን በለስ የቀናቸው ካቢላ ባገኙት የውጪ ኃይል አማጺያኑን ከኪንሻሳ ቢያርቁም በዲሞክራቲክ ኮንጐ ሰላምና መረጋጋት ስለማይሆንላቸው ያላቸው ዕድል በአገሪቱ ውስጥ ካሉ ተቃዋሚ ፓርቲዎች ጋር ኮንፈረንስ በማካሄድ የሃገሪቱን የወደፊት ሁኔታ አብረው መወሰን እንደሆነ የፖለቲካ ታዛቢዎች ይናገራሉ።</p>


<p class="align-center"><a href="/Gazettas/Fiameta/info/Fiameta.sera.html">ከፊያሜታ ነሐሴ 22 ቀን 1990</a></p>

</body>
</html>
