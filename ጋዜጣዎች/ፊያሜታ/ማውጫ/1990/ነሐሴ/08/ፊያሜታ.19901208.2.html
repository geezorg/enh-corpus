<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ንግሥት ሳባ "ኤርትራዊ ናት!" ተባለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h3><span class="underline">ሻዕቢያ አክሱም የሱ መሆኗን አወጀ!</span></h3>
<h1 class="align-center">ንግሥት ሳባ "ኤርትራዊ ናት!" ተባለ</h1>


<p>ሻዕቢያ በዘመናት መካከል ለትውልድ የሚቆይ የጭፍጨፋ ተግባር ከመፈፀሙ በፊት ባሳተመው የቱሪዝም መፅሄቱ ላይ አሉኝ ከሚላቸው የጉብኝት ቅርሶች መካከል ታላቁ የኢትዮጵያ ግንባር ታሪክ አክሱም ይገኝበታል። የማስረጃውን የካርታ ሥዕል ልብ ብለው ካዩት ከካርታው ውጪ በአክሱም ላይ ያነጣጠሩበት መስመር እንደተጠበቀ ሆኖ ከበስተቀኝ ኩሰንአፌ" ተነስቶ ወደ ኢትዮጵያ ካርታ ወደ ዛላአንበሳ የሚገባ ጠቋሚ መስመር አለ። የእነኝህን መስመሮች ትርጉምና አካሄድ ለማወቅ ምንም ጥያቄ አያስፈልግም። ይኸው ዛሬ ጦርነት የከፈቱባቸው ቦታዎች መሆናቸውን ማወቁ ብቻ ይበቃል። መስመሮቹ "ገና ያላረጋገጥኳቸው ግን ደም የኔ የሆኑ ግዛቶች ያሉበት ነው" የሚል ነው።</p>

<p>ይህ በእንዲህ እንዳለ በዚሁ የሻዕቢያ መፅሄት መግቢያ ላይ "አዲሲቷን ኤርትራ ይወቁ" ይልና "የንጉስ ሰለሞንና የንግሥት ሳባ መገኛ የሆነችው ኤርትራ" ይላል። የአክሱም ዘመነ መንግሥት ንግሥት የሆነችው ንግሥት ሳባም ኤርትራዊት መሆኗን ገልፀዋል። የታሪክ ነጠቃው ተጧጡፏል። በዚህ ጉዳይ ላይ ፓሪስ ውስጥ የሚገኙ ኢትዮጵያውያንን አነጋግሬያለሁ። እንዲህ ብለዋል። ግን እስኪ አንድ ነገር እንጠይቃቸው? በኢትዮጵያዊነታቸው አፍረው ከተሸማቀቁ ለዘመናት ቡኢትዮጵያ ቅኝ ከተገዙ" ምነዋ ታዲያ በታሪኳ መጠለል ፈለጉ ... አዲስ ታሪክ ይስሩ ... ሰውን እኮ ሲጠሉት ከነጥቅሙ ነው ... አክሱምን ከፈለጉ የአክሱም ህዝብ በሆነው ኢትዮጵያዊ ዜግነት መጠራት ነው! ይህ ነው ኢትዮጵያዊነት ወይም ያነው ኤርትራዊነት።</p>

<p>"ትግራይ ትግርኛ ሪፐብሊክ" የተሰኘ ክልል የመፍጠር ጠበብ ያለ እምነት ያላቸውን ሰዎች ፈብርኮ በማስታጠቅ ረጅም ትግሉን ጀምሮ የነበረው ሻዕቢያ የልጆቹ ምስጢር አደባባይ ወጥቶበት አባላቱ ትግራይ ውስጥ ከተቋቋመው ድርጅት ተባረው ከወጡበት ግዜ ጀምሮ ለዚህ ዓላማው ተኝቶ እንደማያውቅ የቅርብ ሰዎች ይናገራሉ። ለዚህም ምላሽ ኢትዮጵያዊነት በመረጠው የትግራይ ህዝብ ላይ ከቀድሞ ጀምሮ ያካሄዱት ጭፍጨፋና በ1977 የድርቅ ዘመን የዕርዳታ መኪናዎች በኤርትራ ምድር ወደ ትግራይ እንዳይገባ እና የሚሸሽ ህዝብም ወደምድራቸው እንዳይገባ ከልክለው 200,00 (ሁለት መቶ ሺህ) ህዝብ በረሃብ እንዲፈጅ ምክንያት ሆነዋል። ዘንድሮም ከረሃብ የተረፈላቸውን ያመለጣቸውን ህዝብ በክላስተር እየፈጁት ነው።</p>

<p>ይህ ትግላቸው ከምን የመነጨ ነው የሚል ጥያቄ በማንሳት እዚህ የሚገኙትን አንድ የታሪክ ምሁር ጠይቄ ነበር። እሳቸው እንደገለፁት ከሆነ ዓላማቸው ባለመሳካቱ ሊሆን ይችላል። በሌላው በኩል ዓቢይ የሆነው ጉዳይ የኢትዮጵያ ህዝብም የሚያስታውሰው የኢትዮጵያ ታሪክ ሲነገር "ለ3,00 ዘመናት ነጻ የሆነች ሃገር" ተብሎ የሚጠራው እኛን 40 ዓመት በጣሊያን 10 ዓመት በእንግሊዝ ቅኝ ግዛት የተገዛውን አያካትትም ... ስለዚህ ይህ የሶስት ሺህ ዘመን ታሪክ የሚጠቅሰው እኛን ለመሳደብ ነው የሚል አስተሳሰብ ያላቸው ሰዎች ትንሽ አይደሉም። በመሆኑም ይህ የኢትዮጵያ ህዝብ አኩሪ ታሪክ የነሱ ማፈሪያ በመሆኑ ይህን ታሪክ መበታተን ስለታሪኩ የምንናገርበትን አንደበት መድፈንን ይፈልጋሉ እንዴት? ... ሶስት ሺህ ዘመን ያላቸውን ቅርሶች ተቆጣጥሮ መያዝ ... የዛን ጊዜ አውሬው በእጁ የሌለ ነገርን ስለማያወራ አንደበቱ በቁጥጥር ሥር ዋለ ማለት ነው፣ ካልተቻለም እኒህን ቅርሶች ማውደም ነው። ለዚህም ታላቁ ዒላማ አክሱም ነው። በርካታ ቅርበትም አፍንጫቸው ሥር ከሚገኘው አክሱም የሚያገኙት ቅርስ ዋዛ አይደለም። ከሃውልቶቹ ባሻገር የአክሱም ፅዮን ቤተ ክርስቲያን ሌላው ዒላማቸው ሊሆን ይችላል። ቅዱስ ሙሴ ከአምላክ የተቀበለው "ታቦተ ፅዮን" የሚገኘው በዚሁ ቤተክርስቲያን ነው የክርስቶስ "ግማደ መስቀል" ወይም የተሰቀለበት የቀኝ እጁ ያረፈበት መስቀል (ዓለም ለኦሪት ሲከፋፈለው ለኢትዮጵያ የደረሳት የቀኝ እጁ ነውና) እሱም በዚሁ አክሱም ፅዮን ቤተክርስቲያን ይገኛል። እንግዲህ እነኝህ ቅርሶች በቁጥጥር ሥር ከዋሉ የ3,00 ዘመን ቅርስና ታሪክ ወደማይነሳበት ጉድጓድ ገባ ማለት ነው" በማለት መልስ ሰጥተውኛል። በነገሬ ላይ የአክሱም ሃውልት ወደ ኢትዮጵያ መመለስ የለበትም በማለት የሚቃወሙ ኤርትራውያን በዚሁም በውጪ ትንሽ አልነበሩም።</p>

<p>ይህ ማስረጃ የታተመው ከጦርነቱ ጥቂት ቀደም ብሎ ኤርትራ ከአውሮፓው የቱሪዝም ትብብር ጋር ሆኖ በአውሮፓ ያላተመውና በየኤምባሲው የበተነው ወረቀቱ ነው። ታዲያ ይህን ያክል ያፈጠጠ እና ያገጠጠ የወረቀት ወረራ ሲካሄድና የዓለምን ህብረተሰብ የሚያወናብድ ማስረጃ ሲበተን መንግሥት ዝም ብሎ ያየበት ምክንያት ለምንድነው? መቼም ትዕግስት ነው የሚለውን መልስ ዛሬም መስማት አንሻም! ጦርነት መክፈት አይደለም ጥያቄው! ግን በሕጋዊ መንገድ "ለምን?" የሚል ጥያቄ እንኳን ማንሳት የማይቻልበት ምክንያት ምንድነው? ነው ወይስ አክሱምም የኛ አይደለም?</p>


<p class="align-center"><a href="/Gazettas/Fiameta/info/Fiameta.sera.html">ከፊያሜታ ነሐሴ 8 ቀን 1990</a></p>

</body>
</html>
