<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አርቲስት ተመስገን አፈወርቅ በፓሪስ የመኪና አደጋ ደረሰበት</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">አርቲስት ተመስገን አፈወርቅ በፓሪስ የመኪና አደጋ ደረሰበት</h1>
<h3 class="align-center">"እኔም የልዕልት ዲያና እጣፈንታ ደረሰብኝ !" ይላል</h3>


<p>በኢትዮጵያ ቴሌቪዥን፣ ሬዲዮና በተለያዩ የመድረክ ስራዎቹ የሚታወቀው አርቲስት ተመስገን አፈወርቅ ወደ ፈረንሳይ ሄዶ ኑሮውን በፓሪስ ከተማ እየገፋ መሆኑ ይታወቃል። ተመስገን አፈወርቅ ወደ ፈረንሳይ ከመሄዱም በፊት ሆነ፣ ከሄደ በኋላ በፊያሜታ የዝግጅት ባልደረባ ሲሆን፣ በቅርቡም ከፓሪስ የተለያዩ ዘገባዎችን ሲያቀርብልን መቆየቱ የሚታወስ ነው።</p>

<p>አሁን ባለፈው ሳምንት ይሄው አርቲስት በፓሪስ ጐዳናዎች ላይ ከሶስት ኢትዮጵያውያን ጋር እየተጓዙ ሳለ ነው አደጋ የደረሰባቸው። ተመስገን አፈወርቅ ለዝግጅት ክፍላችን በላከው መልዕክት" መስቀለኛ መንገድ ላይ ድንገት እየበረረ የመጣ ሌላ መኪና መሃል ለመሃል ኢትዮጵያዊያኑ የነበሩበትን መርሴዲስ መኪና ገጭቶ አደጋውን አድርሶባቸዋል። ይህ አደጋም ተመስገን ተቀምጦበት በነበረበት ስፍራ ነው። አደጋው ከፍተኛ ቢሆንም ኢትዮጵያውያኖቹ በህይወት ተርፈዋል ።</p>

<p>እንደ ተመስገን ገለጻ ከሆነ "በጣም አስገራሚው ነገር የፖሊሶቹ ነው። ከሰላሳ ደቂቃ በኋላ ነው የደረሱት። " በማለት የፈረንሳይ ፖሊሶች በዚህ በኩል ችግር ያለባቸው መሆኑን ዘርዝሯል። በማያያዝም በፈረንሳይ አገር የልዕልት ዲያናን ሞት በማስታወስ "ከዚህ ቀደምም የልዕልት ዲያና ግጭት ጊዜ ፖሊሶቹ ዘግይተው በመድረሳቸው ነው ዲያና የሞተችው የሚል ወቀሳ ደረሶባቸው ነበር። ዛሬ ደግሞ በልዕልት ዲያና ላይ የደረሰው ዓይነት ችግር ገጥሞን ነበር። ሆኖም እግዚአብሔር ይመስገን ተረፈናል። የኢትዮጵያ አምላክ አብሮን አለ።" ብሎ ፈገግ አሰኝቶናል።</p>

<p>በአሁኑ ወቅት ተመስገን አፈወርቅ የወገብ መታጠፍ ደርሶበት ህክምና በመከታተል ላይ ይገኛል። እኛም በወዳጆቹና በስራ ባልደረቦቹ ስም እንኳን አተረፈህ እንለዋለን።</p>


<p class="align-center"><a href="/Gazettas/Fiameta/info/Fiameta.sera.html">ከፊያሜታ ነሐሴ 8 ቀን 1990</a></p>

</body>
</html>
