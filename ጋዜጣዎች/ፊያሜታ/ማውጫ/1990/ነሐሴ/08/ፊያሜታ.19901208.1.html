<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢንፎርሜሽን አገልግሎት የአገርንና የወገንን ምስጢር የጠበቀ ሊሆን ይገባል።</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h3 class="align-center"><span class="underline">የፊያሜታ መልዕክት</span></h3>
<h2 class="align-center">የኢንፎርሜሽን አገልግሎት የአገርንና የወገንን ምስጢር የጠበቀ ሊሆን ይገባል።</h2>



<p>በየትኛውም አገር የሚገኙ መገናኛ ብዙሃን ለህዝባቸው ጠቃሚና ወቅታዊ መረጃዎች ፈልፍለው በማውጣት የማሳወቅ ተግባርና ሃላፊነት አለባቸው። ከነዚህም ውስጥ ጋዜጣ ከፍተኛውን ድርሻ ይይዛል።</p>

<p>በአንድ አገር ውስጥ የሚከናወኑትን ልዩ ልዩ የልማትና የኢንዱስትሪ እንቅስቃሴዎችና አመርቂ ውጤቶችን በህዝብ ትብብር የሚሰሩ የልማት ሥራዎችን ልዩ ልዩ የሆኑ እንቅስቃሴዎችን በመከታተል ከተፈፀሙት በጐ ሥራዎች እንደምሳሌ በሌላው ዘንድ ታይተው ትምህርት እንዲሆኑ ዜናዎቻቸው ይሰራሉ።</p>

<p>በሌላ በኩል በህዝብ ላይ የሚፈፀሙ ልዩ ልዩ ተንኮሎችን የአስተዳደር በደሎችን የሙስና ቅሌትን በርብሮ በማውጣት ለህዝብ ማሳወቅና መንግሥት ወይም የሚመለከተው ክፍልም በጉያው የሚፈፀሙትን ወንጀሎች አውቆ እርምጃ እንዲወስድ ማድረግ ከአንድ ጋዜጣ የሚጠበቅ ተግባር ነው።</p>

<p>እዚህ ላይ በ3ኛው ዓለም ብዙውን ጊዜ በአስተዳደር ድክመት በህዝብ ላይ የሚፈፀሙ በርካታ ወንጀሎችን ማጋለጡ በጋዜጠኞች ሕይወት ላይ አደጋን የሚጋብዝ፣ በመንግሥታቱ ሹሞች የማይወደድ እየሆነ ብዙ የሚባሉ ጋዜጠኞች ለእስራት ለሞትና ለስደት ተዳርገውበታል። ይህ የህዝብን በደል ፈልፍሎ የማውጣት ሥራ ውጤቱ ከባድ አደጋ ላይ ጋዜጠኛውን የሚጥል ቢሆንም የ3ኛው ዓለም ጋዜጠኞች በሚገጥሟቸው ፈተናዎች ሳይንበረከኩ እየታገሉ በመስራት ላይ ናቸው። ምናልባትም ይህ ሁኔታ ወደፊት አገሮቹ ይበልጥ በዲሞክራሲ ጐዳና ውስጥ በዘለቁ ቁጥር የሚቀርብ ውይይትም የሚቀንስ ይሆናል ተብሎ ተስፋ የተጣለበት ነው።</p>

<p>ከዚህ ለየት ያለውና ሁሉም ጋዜጠኛ ሊጠነቀቅበት የሚገባው በጦርነት ዋዜማና በጦርነት ሂደት ውስጥ በሚያቀርባቸው ፅሁፎቹ ላይ ሰው በጦርነት ጊዜ የጦርነቱን ሁኔታ የሚገልፁ ዜናዎችም ሆኑ ሌሎች ፅሁፎች ለሕዝባችን እንሰጣለን ብለን ካሰብነው መረጃ ውጪ ለጠላትም የመረጃ ሲሳይ እንዳናቀርብ ከፍተኛ ጥንቃቄ ማድረግ ይጠበቅብናል።</p>

<p>አሁን አገራችን ከሻዕቢያ መንግሥት ወራሪ ሃይል ጋር በምታደርገው ግብግብ ከነፃው ፕሬስ የሚወጡ ዜናዎች ከተቻለ የጠላትን ምስጢር የሚገልጡ ዜናዎችን ማቅረብ ለወገን ከፍተኛ ጠቀሜታ ይኖረዋል። በታቃራኒው ግን የወገንን ወታደራዊ ምስጢሮች ማውጣቱ ከህዝቡ ይልቅ የምንጠቅመው ጠላትን እንደሆነ ማወቅ ይኖርብናል።</p>

<p>በዓለም ላይ ያሉ የየአገሩ መረጃዎች ካሏቸው የመረጃ ምንጮች ውስጥ አንዱ የፕሬስ ውጤት ነው። ለዚህም በየዕለቱ የሚታተሙ ጋዜጦችንና ወርሃዊ መፅሔቶችን ገዝተው የያዟቸውን ይመረምራሉ።</p>

<p>በጦርነት ወቅት ሊቀርቡ የማይገባቸው ዜናዎች ወታደራዊ ጠቀስ የሆኑ የወገን መረጃዎች ቢሆኑም ከነዚህ ውስጥ ስለወገን ጦር ብዛት፣ ንቅናቄ ስፍራ አያያዝ፣ የመሣርያዎቹ ዓይነትና ብዛት የሠራዊቱ የወደፊት ዓላማ የቀለብና ሌሎችም ቁሳቁሶች የአቀራረብ ሁኔታ የወታደራዊ ድርጅቶች ሥፍራና ሌሎችም መረጃዎች በጋዜጦች ሊወጡ አይገባም። እነዚህ መረጃዎች ለህዝቡ የሚሰጡት ይህ ነው የሚባል አንገብጋቢ ጥቅም የለም። ነገር ግን መረጃዎቹ በሻዕቢያ ቅጥረኞች ወዲያውኑ ለሻዕቢያ በመድረስ በእነዚህ ጉዳዮች ላይ የአፍራሽ ሚናን እንዲጫወት ይረዳዋል።</p>

<p>በተለይ የወገን ሠራዊት ሊያጠቃ ያሰበበትን ቀን መረጃ በአጋጣሚ በጋዜጠኛው እጅ ቢደርስ በጋዜጣው ከማውጣት መቆጠብ ይኖርበታል። በጋዜጣው ይህን ዜና ቢያወጣው ግን ወገንን ወይም ህዝብን ጠቀምኩ ብሎ ከሚል ይልቅ የጠላትን ሃይል እረዳሁ ማለቱ ይቀለዋል።</p>

<p>ስለዚህ ከጠላቶቻችን ጋር ጦርነት ውስጥ በምንገባበት ጊዜ በተቻለ መጠን ጠቃሚ ወታደራዊ መረጃዎችን በማውጣት ሳናውቀው የጠላት የመረጃ መኪል እንዳንሆን እንጠንቀቅ።</p>


<p class="align-center"><a href="/Gazettas/Fiameta/info/Fiameta.sera.html">ከፊያሜታ ነሐሴ 8 ቀን 1990</a></p>

</body>
</html>
