<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያና አዲስ አበባ ንግድ ምክር ቤቶች ውዝግብ እንደቀጠለ ነው!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">የኢትዮጵያና አዲስ አበባ ንግድ ምክር ቤቶች ውዝግብ እንደቀጠለ ነው!</h1>


<p>በኢትዮጵያና አዲስ አበባ ንግድ ምክር ቤቶች መካከል የተነሳው ውዝግብ የኢትዮጵያ ንግድ ሚንስቴር ተወካዮች እየተከታተሉት መሆኑ ተገለፀ።</p>

<p>በሁለቱ ንግድ ም/ቤቶች መካከል በተነሳው በዚሁ ውዝግብ የንግድ ሚንስቴር ጣልቃ በመግባት በያዝነው ሳምንት ሁለቱንም ወገኖች በማነጋገር ላይ ይገኛል። ይህ ከመሆኑ በፊት ግን ባለፈው ሳምንት የሁለቱም ንግድ ምክር ቤት ሃላፊዎች በጉዳዩ ላይ ለመነጋገር ስብሰባ ተቀምጠው ነበር። ይኸው ስብሰባ ግን ያለምንም ውጤት መቋጨቱን በዕለቱ ስብሰባው ላይ የነበሩ ወገኖች ለዝግጅት ክፍላችን ገልፀዋል።</p>

<p>ይህ ባለፈው ሳምንት የተደረገ ስብሰባ ለውጤት ሊበቃ ያልቻለው ስብሰባውን ማን ይምራው የሚል ጥያቄ ተነስቶ የኢትዮጵያ ንግድ ምክር ቤት የቀረቡትን አማራጮች ሳይቀበል በመቅረቱ መሆኑ ተያይዞ ተገልጿል።</p>

<p>በዕለቱ ስብሰባውን ለመምራት በሁለቱም ንግድ ምክር ቤቶች ውስጥ የንግድ ሚንስቴር ተወካዮች በመኖራቸው በእነሱ አማካኝነት ስብሰባው እንዲመራ ቢጠየቅም የኢትዮጵያ ንግድ ም/ቤት ሳይስማማበት ቀርቷል። በቀጣይ የቀረበው ሃሳብ ደግሞ የሁለቱም ምክር ቤት ፕሬዚዳንቶች በስብሰባው ላይ ስላሉ በነሱ አማካኝነት ይመራ የሚል ሃሳብ ቢቀርብም አሁንም የኢትዮጵያ ንግድ ም/ቤት ሃሳቡን ውድቅ አድርጐታል። በመጨረሻም በመንግሥት ባለስልጣን ተወካይ አማካኝነት ስብሰባው እንዲመራ ቢጠየቅም ይህም አማራጭ በተመሳሳይ በኢትዮጵያ ን/ም/ቤት ውድቅ ተደርጐ ስብሰባውም ተበትኗል።</p>

<p>ከዚህ በኋላ የኢትዮጵያ ንግድ ም/ቤት በራሱ በኩል መግለጫ አውጥቷል። የንግድ ሚንስቴር መስሪያ ቤትም በሁለቱ ምክር ቤቶች መካከል የተነሳውን ውዝግብ ለማርገብ ጥረቱን እንደቀጠለ ነው።</p>


<p class="align-center"><a href="/Gazettas/Fiameta/info/Fiameta.sera.html">ከፊያሜታ ነሐሴ 8 ቀን 1990</a></p>

</body>
</html>
