<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያ መንግሥት ተወካዮችና በጀርመን ያሉ ኢትዮጵያውያን በበርሊን ጉባዔ ማድረጋቸው ተገለጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center">የኢትዮጵያ መንግሥት ተወካዮችና በጀርመን ያሉ ኢትዮጵያውያን በበርሊን ጉባዔ ማድረጋቸው ተገለጠ</h2>


<p>ከመንግሥት ጐን ለመስራት ብሔራዊ እርቅ እንዲቀድም ተጠየቀ
ሰሞኑን በጀርመን ጉብኝት በማድረግ ላይ የሚገኙ የኢትዮጵያ መንግሥት የፌድራል ምክር ቤት አፈጉባኤ ወ/ሮ አልማዝ መኮ ጀርመን ውስጥ ከሚገኙት ኢትዮጵያውያን ዜጐች ጋር በበርሊን ጉባኤ ተቀምጠው ሰፊ ውይይቶችን ማካሄዳቸውን ሐምሌ 29 ቀን የተደመጠው የጀርመን ሬዲዮ ገለጠ።</p>

<p>የጀርመን ሬዲዮ የበርሊን ሪፖርተር በሰጠው ዝርዝር ዘገባ ወ/ሮ አልማዝ መኮና ሌላ ኢትዮጵያዊ ዲፕሎማት ተራ በተራ እየተፈራረቁ ሰፋ ያለ ገለጣ መስጠታቸውን ጠቁሞ ከተሰጠው ገለጣ ውስጥ በኢትዮጵያ ዲሞክራሲ ስለመኖሩ የቀረበው ገለጣ ተቃውሞ እንደገጠመው አመልክቷል። ከዚህ ሌላ በርካታ ትችቶች መቅረባቸውንና በኤርትራ መገንጠል ተጠያቂው የኢትዮጵያ መንግሥት መሆኑን ኢትዮጵያውያኑ ድምፃቸውን እንዳሰሙ ጠቁሟል።</p>

<p>ወ/ሮ አልማዝ አሁን በኤርትራ ወራሪ መንግሥት የኢትዮጵያ ሉአላዊነት በመደፈሩ ኢትዮጵያዊያኑ ከመንግሥት ጐን ተሰልፈው አብረው እንዲሰሩ ለጉባኤው ተሰብሳቢ ላቀረቡት ጥያቄ ኢትዮጵያውያኑ መንግሥት በመጀመሪያ ብሔራዊ እርቅ ማድረግ ይኖርበታል በማለት ጥያቄ ማቅረባቸውን ሪፖርተሩ ገልጧል።</p>

<p>በመጨረሻም ወ/ሮ አልማዝ መኮ ብሔራዊ እርቅ መደረግ ይኖርበታል የሚለውንና ሌሎችንም መልስ ለመስጠት ከአቅማቸው በላይ የሆኑትን ጥያቄዎች ለምክር ቤታቸው አቅርብው መልስ የሚያገኙ መሆናቸውን ለጉባኤተኛው ቃል መግባታቸውን ሪፖርተሩ አመልክቶ ሲደመድም የበርሊኑ ጉባኤ ያልለየለት መሆኑንና ወደፊት ግን ጊዜ የሚፈተው ይመስላል ብሎታል።</p>


<p class="align-center"><a href="/Gazettas/Fiameta/info/Fiameta.sera.html">ከፊያሜታ ነሐሴ 1 ቀን 1990</a></p>

</body>
</html>
