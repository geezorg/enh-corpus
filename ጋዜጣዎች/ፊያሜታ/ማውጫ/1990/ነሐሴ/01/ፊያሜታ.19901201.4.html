<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ዩ.ኤስ አሜሪካ የ2000 ዓ.ምን ዲ.ቪ ፕሮግራም ይፋ አደረገች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ዩ.ኤስ አሜሪካ የ2000 ዓ.ምን ዲ.ቪ ፕሮግራም ይፋ አደረገች</h1>


<p>የዩ.ኤስ.አሜሪካ የውጪ ጉዳይ መስሪያ ቤት የመጪውን እ.ኤ.አ የ2000 ዓ.ምን የዲ.ቪ ሎተሪ ዝርዝር ሐምሌ 27 ቀን ይፋ አድርጋለች። መስሪያ ቤቱ በሰጠው የፕሬስ መግለጫ በዚህ የዲ.ቪ ፕሮግራም ለሎተሪ ተሳታፊዎች በየአመቱ 50,00 የጥገኞች ቪዛ እንዲኖር ማድረጉን ገልጧል። እ.ኤ.አ በ1997 ዓ.ም ወደ 3.4 ሚሊዮን ብቁ የሆኑ አመልካቾች በአንድ ወር ጊዜ ውስጥ መቀበሉንም አመልክቷል።</p>

<p>ምንም እንኳን የ1990 ዓ.ም የዲ.ቪ ፕሮግራምን የሚያስገኘው ደንብ 55,00 ቪዛዎችን የሚሰጥ ቢሆንም የእ.ኤ.አ የ1997 የኚቻራጉአን ኣድጁስትመንት አንድ ጨንትራል ረሊአፍ ኣችት (ኝኣጭኣርኣ) ደንብ በፕሮግራሙ ስር ለታቀፉት በየአመቱ 5000 ዲ.ቪ እንዲያገኙ ይፈቅዳል።</p>

<p>ዲ.ቪ 2000 የፖስታ መልዕክት ምዝገባ የሚጀመረው ኦክቶበር 1 ቀን 1998 ሐሙስ ከሰዓት በኋላ ጀምሮ እስከ ኦክቶበር 31 ቀን 1998 ዓ.ም ከሰዓት በኋላ ድረስ ይሆናል። ሁሉም ማመልከቻዎች መድረስ ያለባቸው ከኦክቶበር 1 ቀን 1998 ዓ.ም እስከ ኦክቶበር 31 ቀን 1998 ድረስ ባሉት ቀናት ለኛቲኦናል ቪሳ ጨንተር በዩ.ኤስ አሜሪካ ውስጥ ነው። ከነዚህ ቀናት በፊት ወይም በኋላ የሚደርሱ ማመልከቻዎች ተቀባይነት አይኖራቸውም። የዲ.ቪ 2000 ሎተሪ ተሳታፊ ለመሆን የማመልከቻ ክፍያ አይደረግም።</p>

<p>ሁሉም ኢትዮጵያ ውስጥ የተለወዱ ሰዎች ሎተሪውን ለመሳተፍ ይችላሉ። ሆኖም አመልካቾች የዩ.ኤስ የውጪ ጉዳይን የሥራ ክራይቴሪያ ለማሟላት ይችሉ ዘንድ የሁለተኛ ደረጃ ትምህርታቸውን የጨረሱ ወይም የ2 ዓመት የሥራ ልምድ ያላቸው ወይም በአንድ ሙያ ሥልጠና የወሰዱ መሆን ይኖርባቸዋል። ለእያንዳንዱ አመልካች የሚቀርበው ማመልከቻ አንድ ብቻ መሆን ይኖርበታል። ከአንድ የበለጠ ማስገባት ከውድድሩ ውጪ ያደርጋል።</p>

<p>ከዚህ ቀደም ዲ.ቪ 1999 የመጨረሻው ይሆናል ተብሎ የነበረው ቀርቶ በዚህ በአሁኑ የዲ.ቪ 2000 ፕሮግራም መግለጫ የቪዛው ሎተሪ የቀጠለ መሆኑ እንዲታወቅ በዚሁ እየገለጥን ዝርዝር መመሪያዎቹንና የፎርሙን አሞላል ደንብ በቀጣዩ የረቡዕ ጋዜጣችን ላይ በዝርዝር የምናቀርብ መሆኑን ከወዲሁ እንገልጣለን።</p>


<p class="align-center"><a href="/Gazettas/Fiameta/info/Fiameta.sera.html">ከፊያሜታ ነሐሴ 1 ቀን 1990</a></p>

</body>
</html>
