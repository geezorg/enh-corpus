<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያ ዳር ድንበር ቀይ ባሕር ነው ለምንግዜውም!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h3><span class="underline">የፊያሜታ መልዕክት</span></h3>
<h1 class="align-center">የኢትዮጵያ ዳር ድንበር ቀይ ባሕር ነው ለምንግዜውም!</h1>


<p>ከኦሪት ጀምሮ ዛሬ እስካለንበት ዘመን ድረስ የኢትዮጵያ ዳር ድንበር ቀይ ባሕር ነበር። ሙሴ እስራኤላዊያንን ይዞ ከግብፅ ወታደሮች ሲያመልጥ በኢትዮጵያ ላይ ተረማምዶ፣ ባሕር አቋርጦ ነው ወደ ሲና ተራራ የዘለቀው፣ ያ ባህርም ቀይ ባህር ነበር። ክርስትናን ወደ ኢትዮጵያ ይዘው የመጡት ከሳቴ ብርሃንም ቀይ ባህርን አቋርጠው ነው ሃይማኖት የሰበኩት። አብርሃ ወአፅብሃ ደቡብ የመንን ያስገበሩት የኢትዮጵያን ባሕር አልፈው ነው። ነቢዩ መሃመድ ተከታዮቹን ወደ ኢትዮጵያ ሲልክ አቋርጠው የመጡት ቀይ ባህርን ነው። የትግራዩ ንጉሥ ንጉሴን ጨምሮ አፄ ዮሃንስ የኢትዮጵያ ዳር ድንበር ቀይ ባህር መሆኑን ነው ያስተማሩን።</p>

<p>ጀግናው አሉላ አባ ነጋ ፈረሱን የቀይ ባሕር ውኃ እንዳጠጣው ጠላቱንም ቀይ ባሕር እንደጨመረው ነው የምናውቅ  አፄ ቴዎድሮስ የአገሬ አፈር በነጭ ወራሪ አይሄድም ብለው ፈረንጆቹ እግራቸውን ሳይቀር ምፅዋ አፋፍ ላይ በቀይ ባሕር ውሃ ታጥበው መሄዳቸውን ነው ታሪክ የሚነግረን  አፄ ሚንሊክ ከአውሮፓውያን ጋር ባደረጉት ውል የኢትዮጵያ ድንበር ቀይ ባሕር መሆኑን ታሪካዊ ማስረጃዎች አሉን። ከዚያ በኋላ ያለውን መዘርዘር አያሻም። እንኳንስ ቀይ ባሕር ከባህሩ ማዶ ያሉት የሃኒሽ ደሴቶችም የኢትዮጵያ እንጂ የማንም ሆነው አያውቁም።</p>

<p>ዛሬ ደግሞ አዲስ ጨዋታ ተጀምሮ ቀይ ባሕር ላይ ያለውን የአሰብ ወደብ ኤርትራና ኢትዮጵያ በጋራ ሊጠቀሙበት ነው ውላችን።</p>

<p>ኤርትራዊያን ውሉን አፍርሰው በግላቸው ይጠቀሙበት ዘንድ የትኛው ህግ ያዛል? የኢትዮጵያ የመጨረሻ ዳር ድንበር ባድመና ሽራሮ ነው ቢባልስ የማን ልብ ይቀበለዋል? ተወደደም ተጠላ የኢትዮጵያ ድንበር ቀይ ባህር ነው። የተፈጥሮ በራችንም ጭምር።</p>

<p>ሰሞኑን በኦሮሚያ ም/ቤት ተሰብስበው የነበሩ የመንግሥት ጋዜጠኞችና አበጋዞቻቸው ይህን አመለካከት ነው የተቃወሙት። ፅንፈኞች ናቸው በማለት ያሙን። የኢትዮጵያ ዳር ድንበር ቀይ ባሕር መሆኑን አቶ መለስ ዜናዊ እስካልተናገሩ ድረስ እኒህ ወንድም ጋዜጠኞች እንደ ጋሪ ፈረስ በአንድ አቅጣጫ ብቻ መሄዳቸው ያሳዝነናል፣ ያሳስበናል። ዛሬ የፕሮፓጋንዳ ዲስኩር አያሻንም። ዛሬ የሚያስፈልገው ህዝቡ ታሪኩንና ማንነቱን እንዲያውቅ ነው። ከየት እንደመጣ የሚያውቅ ህዝብ ወዴት እንደሚሄድ አይጠፋውም። ስለዚህ የነመለስ ፕሮፓጋንዳ የምታስተጋቡ አፈ ቀላጤዎች ከመሆን ይልቅ ታሪካችሁን ማወቅ ያለባችሁ ይመስለናል፣ ህዝብን ማስተማር የሚቻለው ከዚህ የነጠረ ሃቅ በመነሳት ነው። ለአንድ ደቂቃም ቢሆን ካሸለባችሁበት ንቁ ... ለደቂቃም ያህል የኢትዮጵያ ዳር ድንበር ቀይ ባህር መሆኑን ተገንዘቡ። ቢያንስ ኢትዮጵያውያን በመሆናችን ከየት እንደመጣን እናውቃለንና ወዴት እንደምንሄድ አትንገሩን!</p>


<p class="align-center"><a href="/Gazettas/Fiameta/info/Fiameta.sera.html">ከፊያሜታ ነሐሴ 1 ቀን 1990</a></p>

</body>
</html>
