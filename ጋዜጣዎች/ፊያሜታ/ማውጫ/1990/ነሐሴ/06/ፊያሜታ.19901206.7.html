<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ብ/ጄ/ል ሳሞራ የኑስ ከጣሊያን መልስ ሻዕቢያን ልክ እንደሚያገቡት ዛቱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center">ብ/ጄ/ል ሳሞራ የኑስ ከጣሊያን መልስ ሻዕቢያን ልክ እንደሚያገቡት ዛቱ</h2>

<h3 class="align-center">"ሳሞራ ሕኪ ቁሪ አትዩካ ጄኔራል ተባሂልካ ክምቀካ?"</h3>
<h3 class="align-center">አቶ መለስ ዜናዊ ለኢሳያስ ያላቸውን ወዳጅነት ገለፁ</h3>


<p>በሚያዚያ ወር መጀመሪያ ላይ ከደቡብ ክልል ሽኝት ተደርጐላቸው፣ ወደ አዲስ አበባ ከዚያም ለህክምና ጣሊያን ሄደው የነበሩት ብርጋዲየር ጄኔራል ሳሞራ የኑስ ጦርነቱን በኢትዮጵያ የበላይነት ለመደምደም ወኔውና ብቃቱ መኖሩን ገለጡ።</p>

<p>ብ/ጄ/ል ሳሞራ የኑስ ሰሞኑን በሰጡት ጋዜጣዊ መግለጫ እንዳሳወቁት ጦርነቱን በአሸናፊነት ልንደመድም እንደምንችል ሻዕቢያም ቢሆን ያውቀዋል፣ ብለዋል። ጄኔራሉ አያይዘው እንደገለፁት ቀደም ሲል የተሰጠውን ግዳጅ በአኩሪ መልኩ እንደፈፀመው ሁሉ አሁንም የሚጠብቀውን ግዳጅ እንደሚወጣ #ገልፁ፣ ቀደም ብሎ ለሰራዊቱ በተሰጠው ተልዕኮ ከደርግ ውድቀት በኋላ ኦነግን፣ አልኢትሃድንና ሌሎችን ጠራርገናቸዋል ብለዋል።</p>

<p>ሻዕቢያ ስለኢትዮጵያ እና ስለሰራዊቱ ያለውን የተዛባ አመለከከት ሲገልፅም፣ ሻዕቢያና ሰራዊቱ በተሳሳተ መልክ ነው የሚረዱን። ሰራዊታችን እንደተበተነ በመቁጠር "ተዋጊው ወያኔ ነው፣ ሌላው የማረክነውና ያሸነፍነው ወገን ነው" በማለትና ኢትዮጵያን አሸንፈናል ሲሉ ጉራቸውን ይቸረችራሉ። ይህ ግምታቸው ገደል የሚጨምራቸው ነው። ሻዕቢያ ደርግን እንጂ የኢትዮጵያን ህዝብ አሸንፎ አያውቅም። እነሱ ቀርቶ ሌሎችም አሸንፈውት አያውቁም። ደርግን ደግሞ እኛም አሸንፈነዋል፣ እነሱም እንደዚሁ።</p>

<p>ጄኔራሉ ጨምረው እንደገለፁት ... አሁን ባለው ሁኔታ ጨርሶ ማሰብ ተስኗቸዋል። አስተሳሰባቸው ገና ድሮ ላይ ነው። ቢገባቸውም ባይገባቸውም ኢትዮጵያን ማሸነፍ አይችሉም። ሻዕቢያ ሰላሳ ዓመት ትግል ላይ መቆየቱም ደካማነቱን እንጂ ጥንካሬው አያሳይም፣ በማለት ደምድመዋል።</p>

<p>በሌላ በኩል ደግሞ ጠ/ሚ/መለስ ዜናዊ ከትላንት በስቲያ ከቢቢሲ ፎከስ ኦን አፍሪካ ጋር ባደረጉት ቃለ ምልልስ ከኤርትራው ፕሬዚዳንት ኢሳይያስ አፈወርቂ ጋር የነበራቸውን መልካም ጊዜ በማስታወስ ወዳጅነታቸውን ገልፀዋል። እንደ አቶ መለስ ዜናዊ አባባል፣ ሁለታችንም ወንድማማች መሪዎች ነበርን። በአሁኑ ወቅት እኔም እሱም በመሪነት ደረጃ ላይ እንገኛለን። ብዙ ጊዜ ተገናኝተን ብዙ ሰርተናል። በጣም ወዳጆች እንደነበርን አውቃለሁ። ይህን አልክድም፣ ብለዋል።</p>

<p>በቀጣይ ስላለው ሁኔታም ሲገልፁ እንደከዚህ ቀደሙ በለዘብተኝነት "የጦርነቱ ኳስ ያለው በኤርትራ ሜዳ ላይ ነው። በሰላማዊ መንገድ እንዲለቁ ጠይቀናል። በሰላም ከለቀቁ ወደ ጦርነት አንገባም። ካልለቀቁ ግን ኃይል ተጠቅመን እናስወጣቸዋለን፣ ብለዋል። ኤርትራ ነጻ ስትወጣ ኢሕአዴግ ድጋፍ አድርጐ ነበር፣ ተብሎ ለቀረበላቸው ጥያቄም "በጭራሽ እኔ ይህን አልቀበለውም!" ሲሉ ምላሽ ሰጥተዋል።</p>

<p>በአጠቃላይ የጦርነቱ ወሳኝ ቀን በኢትዮጵያ ወገን ባይገለፅም በቅርቡ ሠራዊቱ ከመከላከል ወደ ማጥቃት ለመሸጋገር የመጨረሻውን ትዕዛዝ እየጠበቀ መሆኑን የመከላከያ ምንጮች ጠቁመዋል።</p>

<p>በአሁኑ ወቅት በኢሕአዴግ ሰራዊት ውስጥ በተለይ በመከላከያ አመራር ደረጃ ላይ የሚገኙ ባለሥልጣናት ድምጻቸውን አጥፍተዋል። የመከላከያ ሚ/ሩ አቶ ተፈራ ዋልዋ እና ኤተማዦር ሹሙ ሜ/ጄ/ል ፃድቃን ገ/ትንሳይ በምን ሁኔታ ላይ እንደሚገኙ የታወቀ ነገር የለም። አሁን በድንገት ወደ ጦር ሰራዊቱ መግባታቸው እና ለጦሩ ሞራል አዎንታዊ ሚና ይጫወታሉ የተባሉት ብ/ጄ/ል ሳሞራ የኑስም ቢሆኑ፣ አንዳንድ ትችት ሲቀርብባቸው ቆይቷል።</p>

<p>በተለይም የሜ/ጄ/ል ኃየሎም አርአያ ገዳይ የሆነው ጀሚል ያሲን ላይ እርምጃ ሳይወሰድ በመቆየቱ "ነግ ባንተ ላይ ነው!" የሚል ማስጠንቀቂያ ለብ/ጄ/ል ሳሞራ የኑስ በካሴት ተቀርጾ በተላለፈ የትግሪኛ ቀስቃሽ ግጥም ተላልፎላቸዋል። በዚሁ የትግሪኛ ካሴት ላይ እንደተገለፀው ከሆነ ኃየሎም ለሳሞራ "ሓክፈኑ ላይ የዋለለትን የነፍስ ውለታ በማስታወስ፣ ያለእሱ የጄኔራልነት ወንበር እንዴት ይሞቅሃል? ኃየሎም ልብስህ ነበር። አሁንም የኃየሎም ሞት ካልተጣራ ነገ ያንተ ተራ ነው፣ የሚል ይገኝበታል።</p>

<blockquote>
"ሳሞራ! ሕኪ ቁሪ አትዩካ<br/>
ጄኔራል ተባሂልካ ክምቀካ?<br/>
ኃየሎሜዩ ነይሩ ክዳንካ<br/>
ሃቄድዩ ብዘይንሱ ወንበር ክምቀካ?<br/>
ፀላ ጋሊሁ ካብ ሞት ከውፅአካ
</blockquote>

ድሮ ነዚ ረሲዕዛ ንኃየሎም<br/>
ዋርዲያ ስኢንካ?<br/>
ናይ ኃየሎም ሞት ተፃሪያ<br/>
እንተዘይ ተመርሚራ<br/>
ፅባህ ናባኻ እያ ብተሩ ተብሏል።


<p class="align-center"><a href="/Gazettas/Fiameta/info/Fiameta.sera.html">ከፊያሜታ ነሐሴ 6 ቀን 1990</a></p>

</body>
</html>
