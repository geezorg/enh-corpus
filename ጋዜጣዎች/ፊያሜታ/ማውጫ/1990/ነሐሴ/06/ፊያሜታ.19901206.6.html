<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአድባራት አለቆች ተበወዙ!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">የአድባራት አለቆች ተበወዙ!</h1>
<h2 class="align-center"><span class="underline">አልጋ በአልጋ የሆኑ አሉ</span></h2>



<p>የአዲስ አበባ አድባራት አስተዳዳሪዎች ምስቅልቅላቸው የወጣውና የዝውውር ብወዛ የገጠማቸው የጾም ፍልሰታ ዋዜማ ሐሙሱን ነው። በአስተዳዳሪዎች የዝውውር ብዛት የመጀመሪያ እንደሆነ የተነገረለት የአሁኑ የአለቆች ዝውውር ለብዙዎቹ ንዴትና ኃዘንን ያስከተለ መሆኑ ቢታወቅም ለአንዳንዶቹ ግን አልጋ በአልጋ ሆኗል።</p>

<p>የነሐሴ 1 ቀን 1990 ዓ.ም ዋዜማ የሐምሌ 30 ቀን 1990 ዓ.ም ማክተሚያ ድንበር ላይ ከቦታ ቦታ ከተዘዋወሩት የአድባራት አስተዳዳሪዎች መካከል፣ የየካ ሚካኤል፣ የሰዓሊተ ምህረት ማርያም፣ የቦሌ ሚካኤል፣ የዮሴፍ፣ የሳሪስ አቦ፣ የብሥራተ ገብርኤል፣ የዘነበወርቅ ገ/ክርስቶስ (አቡነ አረጋዊ) የልደታ፣ የተክለሃይማኖት የጴጥሮስ ወ ጳውሎስ፣ የሩፋኤል፣ የሽሮሜዳ ሥላሴ፣ የቁስቋም፣የቀበና አቦ እና የፈረንሳይ ጊዮርጊስ እንደሚገኙባቸው ከቤተ ክህነቱ አካባቢ የደረሱን ዘገባዎች ገልፀዋል።</p>

<p>ሌላው ዝውውሩ አልጋ ባልጋ የሆነላቸውና የተሻለ ዕድል እንደገጠማቸው የሚናገሩት፣ በአጣሪ ኮሚሽኑ ከቦታቸው እንዲነሱ የተወሰነባቸው የየካሚካኤል እና የብሥራተ ገብርኤል አስተዳዳሪዎች ሲሆኑ የየካው አስተዳዳሪ ማ.ስ.ቅ ልደታ ቤተ ክርስቲያን ሲሾሙ የብሥራተ ገብርኤል ደግሞ ጴጥሮስ ወ ጳውሎስ በተባለ ታላቅ ደብር መሾማቸውን ዘገባዎቹ አስተውቀዋል።</p>

<p>ይህ ግማሹን ኃዘነተኛ ግማሹን ደስታ አጐናፃፊ የሆነው ዝውውር በየትኛውም ዘመንና ዓመት ከተደረገው የአስተዳዳሪዎች ዝውውር ጋር ሲነፃፀር የጊዜው አጣዳፊነትም ሆነ የተዘዋዋሪ አስተዳዳሪዎች ብዛት በእጅጉ የተለየ መሆኑን ዘገባዎቹ ይተነትናሉ።</p>

<p>በሌላ በኩል የጭቁኑ ሚካኤል ደብር መናቆር ጐረቤቱ ወደሆነው የገነተ ኢየሱስ ደብር ተዛምቶ በደብሩ ከፍተኛ ውዝግብና ብጥብጥ ሰፍኖ መሰንበቱን ከአካባቢው የደረሱን ምንጮች ይፋ አድርገዋል።</p>

<p>ለብጥብጡ መንሥኤ የሆነው አንቀፀ ምህረት (ጭቁኑ) ከገነተ ኢየሱስ ተገልሎ ራሱን እንዲችል በቤተ ክህነት በመወሰኑ የተነሳ ከእኛ መለየት የለበትም፣ እንደካሁን በፊቱ በአስተዳደር ከእኛ ጋር መሆን አለበት በሚል የገነተ ኢየሱስ አስተዳዳሪ የሆኑትን አባት መኖሪያ ቤታቸውን በማሸግ ከቦታው በአስቸኳይ እንዲነሱ ካህናት እርምጃ እንደወሰዱባቸው የሰሞኑ መነጋገሪያ ርዕስ ሆኖ ሰንብቷል።</p>


<p class="align-center"><a href="/Gazettas/Fiameta/info/Fiameta.sera.html">ከፊያሜታ ነሐሴ 6 ቀን 1990</a></p>

</body>
</html>
