<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የፓትርያርኩ ትዕዛዝ ተሻረ!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">የፓትርያርኩ ትዕዛዝ ተሻረ!</h1>
<h2 class="align-center">በገነተ ኢየሱስ ደብር ከባድ ችግር ተፈጥሯል!</h2>


<p>እንደ ክፉ ቁስል እያደር በመመርቀዝ በየአቅጣጫው ተቃውሞ እንዲፈነዳ የሚዳርገው የአባ ጳውሎስ አስተዳደር ሰሞኑን ወደ ገነተ ኢየሱስ ደብር በመዝመቱ ገነተ ኢየሱስ የሁከትና የወዝግብ ቤት በመሆን ከባድ ችግር ተፈጥሮበታል።</p>

<p>ከቦታው የደረሰን ዜና እንደአመለከተው፣ አጐራባች ከሆነው የአንቀፀ ምህረት (ጭቁኑ) ሚካኤል ደብር ጋር በአንድነት ሲስተዳዳር የነበረው የገነተ ኢየሱስ ደብር ከጭቁኑ ሚካኤል ጋር የነበረው በአንድ ሰበካ ጉባኤ የመመራት ጥያቄ መልስ ታጥፎ ጭቁኑ ራሱን ችሎ እንዲተዳደር በመወሰኑ የገነተ ኢየሱስን ካህናትና ምዕመናን በእጅጉ በማስቆጣት ከፓትርያርኩ አስተዳደር ለማፈንገጥ እየዳዳቸው እንደሆነ ነው ምንጮቹ ይፋ ያደረጉት።</p>

<p>ገነተ ኢየሱስ እና ጭቁኑ ሚካኤል መለያየት እንደሌለባቸው አቋም ወስደው የነበሩት አባ ጳውሎስ፣ የጭቁኑ ሚካኤል ካህናትና ምዕመናን ስማቸው እንዳይጠራ በወሰዱት የአፀፌታ መልስ ጭቁኑ ሚካኤልን ራሱን ይቻል በማለት ሁለንተናውን ለመቆጣጠር ቅድመ ዝግጅት እያደረጉ መሆናቸውን የገለፁት ምንጮች ጭቁኑን በእጃቸው አስገብተው ስማቸው እንዲጠራ ሲያልሙ የገነተ ኢየሱስ ከእሳቸው አስተዳደር ለማፈንገጥና ዳር ዳር ማለት፣ አባ ጳውሎስ የአስተዳደር ዘመን ቤተ ክስቲያን በምንም ዓይነት የሰላምና የአንድነት ኑሮ መሥርታ መኖር እንማይቻላት የሚያመለክት እየሆነ መጥቷል።</p>

<p>ሕፃን ሽማግሌው፣ ሴት ወንዱ ሱባኤ ላይ በመሆን ፈጣሪውን በሚማፀንበት ታላቁ የፆመ ፍልሰታ ወቅት በተፈጠረው ችግር ሳቢያ ገነተ ኢየሱስ ያለአስተዳዳሪ ሲሆን፣ የአካባቢው ካህናትና ምዕምናንም ለአቤቱታ ታችና ላይ እያሉ መሆናቸውን ምንጮቹ አስተውቀዋል። "በደረቅ አበሳ..." እንዲሉ እሳት ወደሚቀጣጠልበት ደብር የተላኩት አዲሱ አስተዳዳሪም ተቀባይ አጥተው በሄዱበት መንገድ ተመልሰዋል።</p>

<p>በፓትርያርኩ ፊርማ ተሹመው የሄዱት አዲሱ አስተዳዳሪ አባ ምህረት ይመር በአካባቢው ካህናትና ምዕመናን በኩል ተቀባይ በማጣት ሊመለሱ የቻሉበት ዋና ምክንያት ፓትርያርኩ ደብራችን ከጭቁኑ ሚካኤል ጋር የነበረውን በአንድነት የመመራት ጉዳይ ዘንግተው ቃላቸውን ከለወጡ የእሳቸውን ትዕዛዝ ተቀብለን ተግባራዊ አናደርግም፣ ጭቁኑን ከእኛ ደብር አግሎ የሚያስተዳዳር አናቅም አንፈልግም በሚል ተነሳስተው እንደሆነ ምንጮቹ አስረድተዋል።</p>

<p>ይህ በእንዲህ እንዳለ በልደታ ቤተ ክርስቲያን አካባቢ ነሐሴ 3 ቀን 1990 ከዚህ ዓለም በሞት የተለዩት 3 ሰዎች ፀሎተ ፍትሐት የሚያደርስ አጥተው ለበርካታ ሰዓታት ሲጉላሉ መዋላቸውን ከልደታ የደረሱን ምንጮች ገልፀዋል።</p>

<p>ሻምበል በጋሻው፣ አቶ ቤኩማ፣ወ/ሮ ድንቅነሽ የተባሉት ከዚህ ዓለም በሞት በመለየታቸው ለፀሎተ ፍትሐት በቤተሰቦቻቸው አማካኝነት ወደ ቤተ ክርስቲያን ቢወሰዱም፣ እሬሳዎቹ በመጠለያ እንደተሰጡ ዞር ብሎ የሚያይ ሰው ጠፍቶ በመጨረሻም ወደ ቀብር ቦታ መወሰዳቸውን በቦታው የነበሩት ወገኖች ኃዘን በተቀላቀለ ሁኔታ አሳስበዋል።</p>


<p class="align-center"><a href="/Gazettas/Fiameta/info/Fiameta.sera.html">ከፊያሜታ ነሐሴ 6 ቀን 1990</a></p>

</body>
</html>
