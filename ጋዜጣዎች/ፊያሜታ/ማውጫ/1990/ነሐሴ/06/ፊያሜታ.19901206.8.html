<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በአንድ ፕላኔት ... በተለያየ ፖለቲካዊ ዓለም ብንኖርም ኢትዮጵያችን የጋራችን ናት!!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center">በአንድ ፕላኔት ... በተለያየ ፖለቲካዊ ዓለም ብንኖርም ኢትዮጵያችን የጋራችን ናት!!</h2>
<h3 class="align-center">አባተ ውበቱ አባተ --- ካናዳ (የኢንተርኔት መልዕክት)</h3>



<p>ከኛ እግር ጣቶች ድምር በላይ የኢኮኖሚ፣ የፖለቲካ፣ የማህበራዊ ኑሮ ቀውስ የነገሰበት የ ሻዕቢያ መንግሥት ባድመና ሌሎች የኢትዮጵያ ድንበሮችን እንደ "ጥሮጃን ሖርሰ" በመጠቀም የኤርትራን ሕዝብ በማደናገር ላይ ይገኛል።</p>

<p>አለመግባባቶችን በጠመንጃ አፈሙዝ ለመፍታት ብቸኛ ብሔራዊ አማራጭ ያደረገችው የዚሁ መንግሥት የፖለቲካ ብስለት በኢትዮጵያ ሕዝብ በኩል ዜሮ ከመቶ አሰጥቶታል። እንዲያውም አንድ የምዕራብ ሃገር ዲፕሎማት እንዳሉት "አቶ መለስ ሕዝቡን በዙሪያቸው ለማሰባሰብ ላለፉት 7 ዓመታት የዳከሩትን አቶ ኢሣይያስ በ6 ሳምንታት ጨረሱላቸው" በማለት የኢሣያስን የተሳሳተ ፖለቲካ ቁማር እና ለኢትዮጵያዊያን ሃገር ማለት ከመንግሥቱ በላይ እንደሆነ በጥምር ቋጭተውታል።</p>

<p>በኔ አስተያየት ኤጵዽርፍ ላለፉት 7 ዓመታት በኤርትራ ላይ የነበረው ፖሊሲ ብዙዎቻችንን አበሳጭቶናል፣ አከራክሮናል። ኤጵዽርፍ የኔን ፖሊሲ የተከተለው ወዶ ሳይሆን ገና ሀ ብሎ አዲስ አበባን ሲቆጣጠር የነበረበት ያገር ውስጥ አለመረጋጋት እስኪያረግብ የተጠቀመበት ስትራቴጂ ነው ከሚሉት ጥቂት ግለሰቦች አንዱ ነኝ። ከገንዘብ ለውጡ ወዲህ ያሳየው እርምጃ ከላይ የጠቀስኩትን ነጥብ የሚደግፍ ቢሆንም የሻዕቢያ መንግሥት በኢትዮጵያውያን ላይ ላደረጋቸው አረመኔያዊ ጭካኔዎች (ከ1991 ...) የኤጵዽርፍ ባለሥልጣናት የሕዝቡን አቤቱታ ወደ ጐን በመተው ላሳዩት ኃላፊነት የጐደለው የንቀት መልስ ግን መቸም አይረሳም። ጉዳዩ ታዋቂ ጥቁር አሜሪካዊ ኮሜዲያን ሪቻርድ ፕራየር ባሉበት ከሌሎች ሴቶች ጋር ብዙ ጊዜ እንዳየችው ስትነግረው የመለሰውን መልስ ያስታውሰኛል። "ኣረ ዮኡ ጎንና በሊአቨ መ ኦር ዮኡር ልዪንግ አየስ" (ታምኚኛለሽ ወይስ የምታምኚው ውሸታም አይንሽን ነው) ብሎ እንዳላት ሁሉ የኤጵዽርፍ ባለሥልጣናትም ነገሩን ሽምጥጥ አድርገው በመካድ ግፉ በቀጥታ ለደረሰባቸው ኢትዮጵያዊያን የዚች አይነት መልስ ነበር የሰጡት።</p>

<p>ነገር ግን ወቅቱ ጣታችንን ኤጵዽርፍ ላይ የምንቀስርበት ሳይሆን ልዩነቶቻችንን ለጊዜው በማስቀመጥ አገራችን የተደቀነባትን አደጋ እንደ አንድ ሆነን ሉዓላዊነታችንን የምናስከብርበት ፈታኝ ጊዜ ነው። የኔም ፅሁፍ ዓላማ ይሄንኑ ለማስገንዘብ ነው።</p>

<p>ኤርትራ በስም እንጂ በአካል የማያውቋት ሳይቀር የተወለዱባትንና የተከበሩባትን ኢትዮጵያን ለመቀራመት በመሯሯጥ ላይ ይገኛሉ። "ብሎኦድ ኢስ ትሂችከር ትሃን ዋተር" (ደም ከውሃ ይወፍራል) የመላውን የፈረንጆች አባባል "እውነትም" እስኪያሰኘን ድረስ።</p>

<p>ስለሆነም ኢትዮጵያ ተቀምጦ ኢትዮጵያን የሚያስወጋ ማንኛውም የውጪ ዜጋ የሚያስተናግድ አንጀት ስለሌለን የጥላቻ ጓዛቸውን ጠቅልለው "ነፃነት" ወደመረጡላት ሀገር ካሁኑ በማሰናበት "ውለታ" እንዋልላቸው። መንግሥት በዚህ በኩል ከፍተኛ የሕዝብ ኃላፊነት ይጠበቅበታል። ደህንነታችንን ከኛ በላይ የሚያቅልን ሕዝብም ሆነ ሀገር ስለሌለ ኢትዮጵያ ለምትወስደው ማንኛውም እርምጃ ኢትዮጵያዊያን እስኪደግፉት ድረስ በዓለም ላይ ማንም ምንም ኃይል ሊገታን አይችልም። በሕግም በዓለማቀፋዊ አሰራር። በጦርነትም በኩል እንደዚሁ "ጭር ሲል አልወድም" በማለት እንዳበደ ውሻ ሁሉን ሰላም የነሱትን ኢሣያስ አፈወርቂን በመንግሥታቸው ጠመንጃዊ ዘፈን "አንጓአይ ፍስስ ... ምኞት ኩምስስ" እስኪሉ መቅጣት ነው እላለሁ።</p>

<p>በቸር ይግጠመን ሰላም ለኢትዮጵያ</p>


<p class="align-center"><a href="/Gazettas/Fiameta/info/Fiameta.sera.html">ከፊያሜታ ነሐሴ 6 ቀን 1990</a></p>

</body>
</html>
