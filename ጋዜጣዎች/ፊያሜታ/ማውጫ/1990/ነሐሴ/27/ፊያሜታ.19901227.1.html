<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ከፓሪሱ ጉባኤ የምንጠብቀው ቁምነገር!!!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h3><span class="underline">የፊያሜታ መልዕክት!</span></h1>
<h1 class="align-center">ከፓሪሱ ጉባኤ የምንጠብቀው ቁምነገር!!!</h1>


<p>በመጪው አዲስ አመት የተለያዮ ተቃዊሚ ኃይሎች ፓሪስ ላይ ታላቅ አገራዊ ጉባኤ ያደርጋሉ። ከዚህ ጉባኤ የኢትዮጵያ ህዝብ አንድ ውጤት ይፈልጋል። ቢያንስ ተቃዊሚ ሃይሎች የእርስ በርስ ሸኩቻቸውን አቁመው አንድ መድረክ ላይ እንዲገናኙ፣ ቢበዛ ደግሞ በመጪው ምርጫ ተሳታፊ ሆነው ዲሞክራሲያዊት ኢትዮጵያ እንድትመሰረት የሁሉም ህዝብ ምኞት ነው።</p>

<p>ከዚህ ቀደም ኢህአዴግ በፈጠረው የዘረኝነት አካሄድ አኩርፈው ወይም ተበሳጭተው እራሳቸውን ከምርጫው ያገለሉ ፓርቲዎች ከእንግዲህ ወዲህ መጪውን ጊዜ በማናቸውም ብልሃት ሊጠቀሙበት የግድ ነው። የህዝብን እንባ የሚያብስለትና ህዝቡን ከሰቆቃ የሚያድነው ኃይል የግድ ያስፈልጋል። ለዚህ ደግሞ ብቸኛው አማራጭ ስልጣንን ከገዢዎች መዳፍ ፈልቅቆ መያዝ ነው። ይህ ደግሞ እንደከዚህ ቀደሙ አውሮፓና አሜሪካ ሆኖ የፕሮግንዳ ሚሳየል በማስወንጨፍ የሚቀጥል አይሆንም።</p>

<p>እያንዳንዱ የፖለቲካ ድርጅት ከአገር ውጪ ያለውን እንቅስቃሴ ወደ ሀገር ውስጥ በማዝለቅ ለአሸፊነት እራስን ማዘጋጀት ይጠበቅበታል። ኢሕአዴግን ዝንት ዓለም በማውገዝና ይልቁንም ወደ አገር ቤት ዘልቆ ማንነትን ለህዝብ የማሳያው ጊዜ አሁን ሊሆን ይገባል።</p>

<p>ኢሕአዴግ በጠመንጃ አፈሙዝ ተመርቶ ማሰሩና መግደሉን ሊቀጥልበት ይችል ይሆናል፣ እራስን ከፍትህ በላይ ማድረጉንም አይዘልቅበትም ለማለት አይቻልም። ነገር ግን ሁሉም የፍትህና ሰብአዊ መብት ረገጣዎች ሊቀንሱ ወይም ሊጠፉ የሚችሉት ሁሉም ተቃዋሚ የፖለቲካ ድርጅቶች እኩል አገራዊ ስሜት ተሰምቷቸው ለወሳኙ ተሳትፎ እራሳቸውን ለመስዋዕትነት ሲያዘጋጁ ነው።</p>

<p>ሁሉም የፖለቲካ ፓርቲዎች በአንድ አቋም ወደ አገር ቤት ዘልቀው ጨዋታውን ቢቀጥሉበት ኢሕአዴግ ነጣጥሎ የመምታት ጨዋታውን ሊቀጥልበት አይችልም። እዚህ ላይ ከነጻው ፕሬስ አባላት ትምህርት ማግኘት የሚቻል ይመስለናል። "ለነፃነትና ለዲሞክራሲ አባቶቻችንና ወንድሞቻችን ሞተዋል። ከኛ በኋላ ግን ልጆቻችን ሊሞቱ አይገባም። መታሰሩም ሆነ መሞቱ በኛ ትውልድ ሊቆም ይገባል። ለመጪውም ትውልድ የምናስረክበው የታሪክ አደራ ይኸው ነው!" ከሚል መሰረታዊ ሃሳብ በመነሳት ነው ዛሬ እራሳቸውን ለእስርና ለሞት አጋልጠው የሚንቀሳቀሱት።</p>

<p>ተቃዋሚ ኃይሎችም ሁኔታውን በጥልቀት ማጤን ከቻሉ የነፃው ፕሬስ አባላት እየከፈሉ ካለው መስዋዕትነት የከፋ ነገር አይገጥማቸውም። ወደ አገር ቤት ዘልቆ ከኛ በኋላ ልጆቻችን ተጨማሪ መስዋዕትነት እንዳይከፍሉ እኛው ዛሬ በጥቂት በጥቂቱ ልንሞት ይጠበቅብናል። ስለሆነም በመጪው የፓሪስ ጉባኤ የኢትዮጵያ ሕዝብ አንድ ቁም ነገር ይጠብቃል። ችግሩን የሚያወራለት ብቻ ሳይሆን ከጐኑ ሆኖ እንባውን የሚያብስለት ኃይል ይናፍቃል። በእርግጥ እራስን ለትግል ካዘጋጀን መሞት ያለብን በጦር ሜዳ ብቻ ሳይሆን አዲስ አበባ ላይ ፊት ለፊት ተጋፍጦ በሕዝብ ምርጫ አሸናፊ በመሆን ነው። ለዚህ ደግሞ ሁሉም ተቃዋሚ ፓርቲ በአንድ አቋም ወደ አገር ቤት በመትመም የሚያስጨንቀውን አስጨንቆ ለድል መብቃት ይኖርበታል።</p>


<p class="align-center"><a href="/Gazettas/Fiameta/info/Fiameta.sera.html">ከፊያሜታ ነሐሴ 27 ቀን 1990</a></p>

</body>
</html>
