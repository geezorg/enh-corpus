<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ከሳምንት እስከ ሳምንት</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ከሳምንት እስከ ሳምንት</h1>

<hr size=2 width=85%>
<h3 class="align-center">ከ250 በላይ የቀድሞ መኮንኖች ሳዋ ይገኛሉ</h3>



<p>በኤርትራ መንግስት ትልቁ የብሄራዊ ውትድርና ማሠልጠኛ ማዕከል ውስጥ ከ250 በላይ የቀድሞው የኢትዮጵያ ጦር መኮንኖች በአሠልጣኝነት ተቀጥረው እንደሚሠሩ ተገለጠ ሲል ጦማር ጋዜጣ በስድተኛ ዓመት ቁጥር 4 እትሙ ዘግቧል። ጋዜጣው ዋቤ ጠቅሶ እንደዘገበው ከሆነ፣ በሰዋ የሚገኙት መኮንኖች ኤርትራዊያን ቢሆኑም የአየር ኃይሉን ከእስራኤሎች ጋር በመሆን በማሠልጠን ላይ የሚገኙ የቀድሞው አየር ኃይል አባላትም እንደሉ ገልጾ፣ በማያያዝ በርካታ መኮንኖች በናቅፋ ውስጥ ታጉረው የሻዕቢያ መንግስት በሚያሠራቸው ህንፃዎች በነፃ ጉልበት እየገነቡ መሆኑ ታውቋል ብሏል።</p>


<hr size=2 width=85%>
<h3 class="align-center">የቴሌው ስራ አስኪያጅ መስፍን ኃይሌ ታሰሩ</h3>


<p>ኤርትራውያንን ከስራና ከኃላፊነት ማንሳት እንደተጀመረ ከሰራና ኃለፊነታቸው የተነሱትና እንደገና በ2ኛው ቀናቸው ስልጣናቸውን መልሰው የጨበጡት የቴሌው ስራ አስከያጅ መስፍን ኃይሌ በቁጥጥር ስር መዋላቸውን ኢትኦጵ ጋዜጣ በ5ኛ ዓመት ቁጥር 154 እትሙ ዘግቧል። ጋዜጣው እንደዘገበው ከሆነ፣ ሰውዬው ሊታሰሩ በወዜማው ከቴሌ ኮሚኒኬሽን መስሪያ ቤት የአሸኛኘት ግብዣ እንደተደረገላቸውና በዚህም ስነስርዓት ከ6ቱም የአ/አበባ የቴሌኮሚኒኬሽን ዞኖች የወርቅ ስጦታ እንደተደረገላቸው ገልጾ፣ በማግስቱ ጠዋት በፀጥታ ኃይሎች ተይዘው በወረዳ 23 ቀበሌ 12 በእስር ላይ እንደነበሩ ዘግቧል።</p>


<hr size=2 width=85%>
<h3 class="align-center">ጠቅላይ ሚኒስትሩ ጦር ሜዳ መዋላቸው አይቀሬ መሆኑን አረጋገጡ</h3>


<p>ጠቅላይ ሚኒስትር መለስ ዜናዊ ወደ ጦር ሜዳ መግባቱ የማይቀር ጉዳይ መሆኑን ተናገሩ ሲል ኤግዛማይነር ጋዜጣ በአንደኛ ዓመት ቁጥር 32 እትሙ ዘግቧል። እንደጋዜጣው ዘገባ ከሆነ፣ ጠቅላይ ሚኒስትር መለስ ዜናዊ በ19 ዓመት ዕድሜያቸው ወደ ጦርነት የገቡና ወደ ጦርነቱም እንደገቡ የመሳሪያ እጅ መጨበጣቸውን ኢህአዴግ በትረ ስልጣኑን እስከተቆጣጠረበት ጊዜ ድረስ ባሉት 17 ዓመታት እዚያው መቆየታቸውንና ጦርነት የሚያደርሰውን ጥፋት በተግባር እንዳዮ መናገራቸውን ገልጾ፣ ጠቅላይ ሚኒስትሩ ይሄንን ፈርተው አሁንም ወደ ፍልሚያው ማምራቱን እንደማይገቱት ማረጋገጣቸው ዋቤ ጠቅሶ ዘግቧል።</p>


<hr size=2 width=85%>
<h3 class="align-center">ዶ/ር አብዱል መጂድ አማራጭ ኃይሎችን አንኳሰሱ</h3>


<p>የቀድሞው የትራንስፖርትና መገናኛ ሚንስትርና ከሚመጣው ወር ጀምሮ በተባበሩት መንግስታት ድርጅት የዩኒሴፍ የጄኔቫ ጽ/ቤት ምክትል ዳይሬክተር ዶ/ር አብዱል መጂድ ሁሴን የኢትዮጵያ ተቃዋሚ ኃይሎች አጠቃላይ የፖለቲካ ድርጅት የሆነውን የአማራጭ ኃይሎች ም/ቤት ሚና እንደማይረዱ ሥራም እንደሌለው ትግል እንደማያውቅ፣ የምን አማራጭ እንደሆነ እንደማይገባቸው በምፀትና በንቀት መግለጣቸውን ጦቢያ ጋዜጣ በ5ኛ ዓመት ቁ.20 እትሙ ገልጿል።</p>


<hr size=2 width=85%>
<h3 class="align-center">28 የኤርትራ መንግስት ደብዳቤዎች ተገኙ</h3>



<p>የኤርትራ መንግስት ኢትዮጵያን በጦር ኃይል ወርሮ የተወሰኑ ቦታዎችን የያዘበትን አንድ መቶኛ ቀን በማስመልከት፣ የኢትዮጽያ መንግስት ቃል አቀባይ ባወጣው መግለጫ፣ ኤርትራ መንግስት በተለያዩ የትብብር መስኰች ላይ በማተኰር ለኢትዮጵያ አቻው በፃፋቸው 28 ደብዳቤዎች ባድመን የኢትዮጵያ ግዛት አድርጐ ነበር ሲል ዘጋቢ ጋዜጣ በ2ኛ ዓመት ቁ26 እትሙ አሳውቋል።</p>


<hr size=2 width=85%>
<h3 class="align-center">ቴሌ ለኤርትራዊው ስራ አስኪያጅ ወርቅ ሸልሞ ሸኘ</h3>



<p>ነሃሴ 16 ቀን፣ 1990 ዓ.ም ቴሌ ኰሚኒኬሽን ኰርፖሬሽን በግዮን ሆቴል ባደረገው ድል ያለ ድግስ ኤርትራዊ ሰራ አስኪያጁን ወርቅ መሸለሙንና የቴሌው ስራ አስኪያጅ አቶ መስፍን ኃይሌ ከሃላፊነት ቦታቸው ተነስተው በዓለም አቀፉ (ሑሦረ) በብዙ ሺ#ህ ዶላር የተቀጠሩ መሆኑን መብሩክ ጋዜጣ በ3ኛ ዓመት ቁ.47 እትሙ ገልጿል።</p>


<hr size=2 width=85%>
<h3 class="align-center">ከመኖሪያ ቤታቸውና ከስራ የተባረሩ ኢትዮጵያውያን<br/>
ያለምግብ በአስመራ ጐዳናዎች ተበትነዋል</h3>


<p>ነዋሪነታቸው በኤርትራ ውስጥ የሆነና ከመኖሪያ ቤታቸው እንዲወጡ የተደረጉ በየሜዳውና በየአውራ ጐዳናው ላይ የተጣሉት በርካታ ኢትዮጵያውያን የደህንነታቸው ጉዳይ ስጋት ላይ መውደቁን ሰይፈ ነበልባል ጋዜጣ በአራተኛ ዓመት ቁጥር 187 እትሙ ዘግቧል። እንደጋዜጣው ዘገባ ከሆነ፣ እነዚሁ ኢትዮጵያውያን በየመንገዱ ላይ በኤርትራ ወታደሮች ዘግናኝ ድብደባ እንደሚፈፀምባቸውና ወደ አገራቸው ለመመለስ ለኤርትራ ኢምግሬሽን ስማቸውን ቢያስመዘግቡም ይኸው ለዓለም ቀይ መስቀል ዝርዝራቸው እንዳይተላለፍ በመደረጉ ወደ አገር ለመመለስ አለመቻላቸውን ገልጿል።</p>


<hr size=2 width=85%>
<h3 class="align-center">"ጠ/ሚ/ር መለስን ጨምሮ በርካታዎች ከስልጣናቸው ይነሳሉ"</h3>


<p>ጠ/ሚኒስትር መለስ ዜናዊ እንደ ድምፃቸው ስልጣናቸው በሙሉ የጠፋ መሆኑን ገናናው ጋዜጣ በ4ኛ ዓመት ቁጥር 181 እትሙ ዋቤ ጠቅሶ ዘግቧል። እንደጋዜጣው ዘገባ ከሆነ፣ የመለስ ዜናዊን ተግባር የሚያከናውኑና ወንበራቸውንም በቀጣይ ሊረከቡ የሚችሉ ሰው መስራት የሚገባቸውን ስራዎች በሙሉ በማከናወን ላይ እንደሚገኙ ዘግቧል።</p>


<hr size=2 width=85%>
<h3 class="align-center">ኢትዮጵያ ሠራዊቷን 50,00 ስታደርስ ሻዕቢያ ተማሙቶ 25,00 አግበስብሷል</h3>



<p>ሻዕቢያ ባድመና ከፊል ሽራሮን ግንቦት 4 ሲወር 12,00 የነበረው የኢትዮጵያ መንግሥት ሰራዊት ባለፉት ሶስት ወራት 40,00 በማድረግ 50,00 ደርሶ ምዕራብውያንን ፍፁም እንዳስደነቃቸው ምኒልክ ጋዜጣ በአንደኛ ዓመት ቁጥር 19 እትሙ ዘግቧል። እንደጋዜጣው ዘገባ ከሆነ፣ በአንፃሩ የሻዕቢያ ሠራዊት ግጭቱ ሲነሳ በቀጥታ ከነበረው 55,00 ገደማ የሠራዊቱ አባላት በአሁኑ ወቅት ወደ 25,00 ያሳደገ መሆኑንና ሁለቱም ወገኖች ለጦርነት የሚያደርጉት ዝግጅት ከመቼውም በላይ እያጧጠፉት እንደሚገኙ ገልጿል።</p>


<hr size=2 width=85%>
<h3 class="align-center">የኢሳያስ የአዕምሮ ህመም መባባሱ ተገለጠ</h3>



<p>የኤርትራው ፕሬዚዳንት ኢሳያስ አፈወርቂ የአዕምሮ ሕመም እየተባባሰ በመሆኑ ጤነኛ ሰው የማይሰራውን ያልተለመደ የዕብደት ስራ ያከናውናሉ ሲል አገሬ ጋዜጣ በአንደኛ ዓመት ቁጥር 07 እትሙ ዋቤ ጠቅሶ ዘግቧል። እንደጋዜጣው ዘገባ ከሆነ፣ የኢሳያስ አፈወርቂ ቢጫ ወባ የሚያቃዥና ወፈፌ የሚያደርግ እንደሆነና በአመራር ላይ ያለ የአንድ ፕሬዚዳንት የዚህ በሽታ ሰለባ ከሆነ ስራውን መልቀቅ አለበት እንጂ አገር መምራት እንደሌለበት ገልጿል።</p>


<hr size=2 width=85%>
<h3 class="align-center">ዘመቻ ፊሊጶስ የአሜሪካ ቱጃርች ተልዕኰ መሆኑ ተገለጠ</h3>



<p>3.2 ሚሊዮን ብር የተመደበለትና በ52 ቀናት የአዲስ አበባን ሕዝብ ሙሉ በሙሉ በወንጌል የማዳረስ ዘመቻ ጀምሮ የነበረው ታላቁ ተልዕኰ ወይም ዘመቻ ፊሊጶስ የተሰኘው እንቅስቃሴ በአሜሪካውያን ቱጃሮች ባጀት የተመደበለትና በአንድ የቃለ ሕይወት የቀረበ ሃሳብ መሆኑ ሲጋለጥ ለተልዕኰው መሳካት ከአገሪቱ ከፍተኛ ባለስልጣናት እገዛ ሳያገኝ እንዳልቀረ በመጥቀስና ከመነሻውም በተለያዩ አብያተ ክርስቲያናት ውስጥ የእርስ በርስ ተቃርኖ እንዲሁም መፈረካከስ እንዳጋጠመው ማዕበል ጋዜጣ በቁ.177 እትሙ ገልጿል።</p>


<hr size=2 width=85%>
<h3 class="align-center">መዐህድ መኢሶን አወገዘ</h3>



<p>የመላው አማራ ሕዝብ ድርጅት (መዐህድ) መኢሶን የተባለውን የባንዳዎች ጥርቅም የፖለቲካ ቡድን አወገዘ። በመጪው መስከረም ወር 1990 ፓሪስ ውስጥ በሚካሄደው የተቃዋሚ ኃይሎች ስብሰባ ላይ እንዲገኝ ለመዐህድ የተላከውን ደብዳቤ በማስመልከት ከድርጅቱ በተሰጠው መግለጫ በመኢሶኑ ነገደ ጐበዜ አስተባባሪነት በሚካሄድ ጉባኤ ላይ ለመገኘት መዐህድ ፍላጐት እንደሌለው ማስታወቁን ጐህ ጋዜጣ በቅፅ 1 004 እትሙ አሳውቋል።</p>


<hr size=2 width=85%>
<h3 class="align-center">ዓሊ አብዶ ለኤርትራውያን ወግነው የክልሉን ፋይናንስ ባለስልጣናት አስፈራሩ</h3>



<p>768 በሚሆኑ የኤርትራ ዜግነት በመረጡ የኤርትራ ሰዎች ላይ የተወሰደውን የዕግድ እርምጃ በመቃወም በመስተዳድሩ ስር የሚገኙ የፋይናንስ ባለስልጣናትን የአዲስ አበባው መስተዳድር ፕ/ት አቶ ዓሊ አብዩ ለኤርትራውያን ወግነው ስብሰባውን ቁጣ የታከለበት ንግግር በማድረግ ነሐሴ 20 ቀን፣ 1990 ዓ.ም በመስተዳድሩ ጽ/ቤት ገለፃ ማድረጋቸውን ኢትዮ ታይም በ3ኛ ዓመት፣ ቁ.42 እትሙ ገልጿል።</p>


<hr size=2 width=85%>
<h3 class="align-center">ሻዕቢያ 3 እስር ቤቶች ከፈተ</h3>


<p>በሃገሪቱ የተለያዩ ማዕዘን ምስጢራዊ እስር ቤቶችን በማቋቋም ተቀናቃኞችን ባለፉት ዓመታት በማጐር የቆየው ሻዕቢያ ሶስት ተጨማሪ እስር ቤቶችን በመክፈት በዜጐቹ ላይ ከፍተኛ ጉዳይ እያደረሰ መሆኑ ተሰማ። ሻዕቢያ የከፈታቸው ተጨማሪ እስር ቤቶች ናኩራ (ዳህላክ ደሴት)፣ ናቅፋና እፍአቤት ውስጥ የሚገኙ መሆናቸውን ሪፖርተር ጋዜጣ በቅፅ 3 ቁ.51 እትሙ ዘግቧል።</p>


<p class="align-center"><a href="/Gazettas/Fiameta/info/Fiameta.sera.html">ከፊያሜታ ነሐሴ 27 ቀን 1990</a></p>

</body>
</html>
