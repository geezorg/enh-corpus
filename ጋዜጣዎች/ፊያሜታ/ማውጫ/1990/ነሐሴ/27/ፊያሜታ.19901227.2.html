<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኤ.ጭ.ኣ ስለ ኤርትራዊያን ሠራተኞች ጉዳይ ተጠይቆ የፈጸምኩት ደንቡን ተከትዬ ነው አለ!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center">E.C.A ስለ ኤርትራዊያን ሠራተኞች ጉዳይ ተጠይቆ የፈጸምኩት ደንቡን ተከትዬ ነው አለ!</h2>


<p>የኢትዮጵያና የኤርትራ የድንበር ግጭት ከተከሰተ በኋላ በርካታ መሃል አገር በመንግሥት በግል ሥራ ይተዳደሩ የነበሩ ኤርትራዊያን ህዝባዊ ግንባር ለዲሞክራሲ ለፍትህ በሚል የስለላ የመረጃ መሠብሠብና ለሻዕቢያ ሃይል የውጊያ ድጋፍ የሚሆን የገንዘብ መሠብሠብ ግዳጅ የነበረው ፀረ ኢትዮጵያ ህቡዕ ድርጅት አባሎች ተደርሶባቸው እንደወንጀላቸው ክብደት ከአገር መባረራቸውና ጥቂቶች ለተጨማሪ ምርመራ በእስራት ላይ እንደሚገኙ የሚታወቅ ነው።</p>

<p>በመንግሥት መስሪያ ቤቶች ተቆጥረው ይሠሩ እንደነበሩት ሁሉ በኢ.ሲ.ኤ. የተባበሩት መንግሥታት ቅርንጫፍ መስራያ ቤት ውስጥም ከተራ የሻዕቢያ አባልነት እስከ የኤርትራ ኮሚኒቲ ሊቀመንበርነት ስልጣን የነበረቸው ስለነበሩ ከአገር እንዲባረሩ ለድርጅቱ ከውጪ ጉዳይ መስሪያ ቤት ማስታውሻ ደርሶት ነበር። ድርጀቱ እነዚህን የሻዕቢያ አባላት በተመለከተ የወሠደውን እርምጃ በዝርዝር ለማወቅ የፊያሜታ ዋና አዘጋጅ ለድርጅቱ ጥያቄዎችን አቅርበው ነበር። ከዚህ ቀጥሎ ድርጅቱ የሠጠውን መልስ በዝርዝር እናቀርባለን።</p>

<p>በፊያሜታ ዋና አዘጋጅ የቀረቡ ጥያቄዎችና ከድርጅቱ የተሠጡ መልሶች</p>

<p>1/ ፊያሜታ፦ ኢሲ.ኤ ውስጥ ስሰሩ የቆዩትን 27 የኤርትራ ዜጐች ስም ዝርዝር ድርጅቱ ሊሰጠን ይችላልን?</p>

<p>መልስ፦ ኢ.ሲ.ኤ እባክዎ ይህን ጥያቄዎን ለኢትዮጵያ ፌደራላዊ ዲሞክራሲያዊ ሪፐብሊክ መንግሥት ያቅርቡት።</p>

<p>2/ ፊያሜታ፦ የኢትዮጵያ መንግሥት በተባበሩት መንግስታት ድርጅት ውስጥ የሚሰሩትን ኤርትራዊያን ለማባረር ስልት አለው ወይ?</p>

<p>መልስ፦ ኢ.ሲ.ኤ እባክዎ ይህንንም ጥያቄዎን ለኢትዮጵያ ፌደራላዊ ዲሞክራሲያዊ መንግሥት ቢያቀርቡት።</p>

<p>3/ ፊያሜታ፦ የተባበሩት መንግሥታት ሰራተኛች ፖለቲካ ውስጥ መግባት እንደሌለባቸው የሚገልፅ አንድ ሕግ አለ። ሆኖም ኢ.ሲ.ኤ ውስጥ ይሰሩ የነበሩት ኤርትራውያን ከተራ የሻዕቢያን አባልነት እስከ ኤርትራ ኮሚኒቲ ሊቀመንበርነት ፖለቲካ ውስጥ ገብተው ይሰሩ እንደነበር ታውቋል። ታዲያ ይህ እውነታ እየታወቀ እንዴት በኢ.ሲ.ኤ ሰራተኝነት እንዲቀጥሉ ተፈቀደላቸው?</p>

<p>መልስ፦ ኢ.ሲ.ኤ ከአገር ሆነ በዓለም አቀፍ ደረጃ የተቀጠሩ የተባበሩት መንግሥታት ሰራተኞች ሁሉ የሚወስዱት በዓለም አቀፍ የሲቪል ሰራተኝነት ነው። ስለተባበሩት መንግሥታት ሠራተኞች መብቶችና ኃላፊነቶች የተባበሩት መንግሥታት ድርጅት እስታፍ ሕጐችና ደንቦች ግልጽ ናቸው።</p>

<p>ደንብ ቁጥር 1.4 ይህንኑ በመተለከተ እንዲህ ይላል። "ብሔራዊ ስሜታቸውን ወይም የፖለቲካና የሃይማኖት እምነታቸውን (እስታፍ አባሎች) እንዲሰርዙ ባይጠበቅም በተሰጣቸው ዓለምአቀፍ የኃላፊነት ሁልጊዜም ራሳቸውን ጠብቀው መቀመጥ እንዳለባቸው ማስታወስ ይኖርባቸዋል" ይላል።</p>

<p>አንድ አባል በተባበሩት መንግሥታት የተሰጠውን ኃላፊነት በብቃት እንዳይወጡ በሚያደርግ ገዳዮች ውስጥ መግባቱ የሚያስጠረጥር ሁኔታ ሲከሰት የሚፈፀም ውስጣዊ የምርመራ ሂደት ይኖራል። ተጠያቂው ሰው የፈፀመው ድርጊት ድርጅቱን ሕጐች የሚፃረሩ መሆኑን ዋና ፀሐፊው ከደረሱበት እ.ኤ.አ በ1946 ዓ.ም ባወጣው ህቌቋቭሾቋቨቃቌቋ ቌቋ ቨቂሾ በብቃቭቃቆሶቁሾ ሶቋሽ ሑቈቈቫቋቃቨቱ ረማ ቦቨሶቀቀቦ የተባበሩት መንግሥታት ሕግ መሰረት የአባሉን በድርጅቱ የመኖር ሕልውና ሊያሰጡት ይችላሉ። ይህ መብት የዋና ፀሐፊው ብቻ ነው።</p>

<p>4/ ፊያሜታ የአስተዳደር ሥራዎች በአገር ውስጥ እስታፍ እንደሚያዙ የተቀመጠ ደንብ አለ። ነገር ግን እስከቅርብ ጊዜ ድረስ ኢ.ሲ.ኤ ውስጥ ይህን ስልጣን የነበሩት ኤርትራውያን ነበሩ። ለምን?</p>

<p>መልስ፦ ጠቅላላ አገልግሎቶች አስተዳደራዊ ወይም ማንኛውም ሌሎች የሥራ ኃላፊነቶች የድርጅቱ ቢሮ ላሎት አገር ዜጐች ብቻ የተመደበ ነው የሚል የተባበሩት መንግሥታት ፖሊሲ ወይም ህግ የለም። እንዲህ ያለ ሕግ በዓለም ውስጥ የትም ቦታ የለም። በዚህም መሰረት በተለያዩ የዓለም ክፍሎች በሚገኙ የተባበሩት መንግሥታት ቢሮዎች በኒውዮርክ ፅሕፈት ቤት ጨምሮ በጠቅላላ አገልግሎቶችና አስተዳደር ውስጥ በእስታፍነት የሚሰሩ ኢትዮጵያዊን ዜጐች ይገኛሉ። በተመሳሳይም በኢ.ሲ.ኤም በጠቅላላ አገልግሎቶችና በአስተዳደራዊ ኃላፊነቶች የሚሰሩ ኢትዮጵያዊ ያልሆኑ የሌሎች አገር ዜጐች አሉ።</p>

<p>የተባበሩት መንግሥታት ቻርተር አንቀፅ 103 (3) የሚደነግገው እስታፍ በሚቀጠርበት ወቅት ከፍተኛ ትኩረት የሚደረገው በብቀት በችሎታ በታማኝነት ከፍተኛ ደረጃ ያላቸውን በማግኘት አስፈላጊነት ላይ ይሆናል። እስታፎች በሚቀጠሩበት ጊዜ በተቻለ መጠን ሰፋ ያለ የጂኦግራፊ ክልል እንዲሸፍን ልዩ ትኩረት ይደረጋል፣" ይላል። ስለሆነም ቻርተሩ ለጂኦግራፊያዊ ስርጭት ትኩረት እንዲደረግበት ስለሚጠይቅ አንዱን ዜግነት ከሌለው እንደቀድሞ የሚቀርቡ ጥያቆዎች ከቻርተሩ አንቀፅ 103 (3) ጋር የሚቃረን ይሆናል። እነዚህ ሕጐች በጠቅላላው ስብሰባ የፀኑ ናቸው።</p>

<p>የተባበሩት መንግሥታት ቻርተር አንቀፅ 10(1) ለሚፈቅደው መሰረት በጠቅላላ ስብሰባው ይወጡ ደንቦችን ተከትለው የተባበሩት መንግሥታትን እስታፎች የመቅጠር ሙሉ መብት የዋና ፀሐፊው ነው። ይህ ስልጣን በአባል አገሮች የኢምግሬሽን ሕጐችና ደንቦች ሊጣሱ የሚችሉ አይሆኑም።</p>

<p>5/ ፊያሜታ፦ የኤርትራ ኮሚኒቲ ሊቀመንበር የነበሩትን አቶ መስፍን ኃይለ ሥላሴ ወደ አገራቸው ወደ ኤርትራ እንደመመለስ ፋንታ ለምንድነው ኢ.ሲ.ኤ ወደ ናይሮቢ እንዲሄድ ያመቻቸላቸው?</p>

<p>መልስ፦ ኢ.ሲ.ኤ በተባበሩት መንግሥታት ሕጐችና ደንቦች መሰረት ኢ.ሲ.ኤ ማንኛውም እስታፍ በተመደበበት ጣቢያ አ.አበባ ውስጥ ወይም ከተመደበበት ጣቢያ ለማግለል ሥልጣን የተሰጠው ከመሆኑም ሌላ መብቱም አለው። ለማግለል የሚያስፈልጉት መለኪያዎች ምን እንደሆኑ ሴኪውሪቷን በተመለከተ በተባበሩት መንግሥታዊ ደንቦች ውስጥ በግልፅ ተቀምጠዋል።</p>

<p>6/ ፊያሜታ፦ አቶ መስፍን ከወጡ ከ15 ቀናት በኋላ በሴኩሪቲ ኃላፊው ሚስተር ኦሎኮዳና የአቶ መስፍን ቢሮ መፅዳት አለበት ብለው የሴኪውሪቲ ባለሙያዎችን መርተው ወደ ቢሮው መዝለቃቸው ታውቋል። በዚህም ሂደት ውስጥ በትግሬኛ የተፃፉ የኤርትራዊያን ዝርዝርና ሌሎችም ዶክመንቶች ተገኝተው ነበር። ስለዚህ ሁኔታ ድርጅትዎ ምን የሚያውቀው አለ?</p>

<p>መልስ፦ ኢ.ሲ.ኤ በእስታፍ አባሎች የተለቀቁ ቢሮዎችን የማጣራት ሥራ ቋሚ የሆነ የአሰራር ደንብ ስለሆነ የእሰቸውም ቢሮ የተፈተሽው ይህንኑ መሰረት በማድረግ ነው። ስለተገኙት ነገሮች ኢ.ሲ.ኤ የማያውቀው ነገር የለም።</p>

<p>7/ ፊያሜታ፦ ኢ.ሲ.ኤ ውስጥ የሚሰሩ ኤርትራዊያን ገንዘባቸው ወደ ኢ.ሲ.ኤ አካውንት እንዲዞርላቸው ጠይቀው ከወር በፊት የተፈፀመላቸው እንደሆነ ይነገራል ይህስ ምን ያህል እውነታ አለው?</p>

<p>መልስ፦ እንዲህ ዓይነቱን ዝውውር ኢ.ሲ.ኤ አያውቀውም።</p>

<p>8/ ፊያሜታ፦ በተለያዩ ኤምባሲዎች የተወሰነ የጥገኝነት ደረጃ ተሰጥቷቸዋል የሚባልላቸው ኤርትራዋያን ወደ አስመራ ይላካሉ ወይስ በየመረጡበት ቦታ ይሸኛሉ?</p>

<p>መልስ፦ ኢ.ሲ.ኤ እንዲህ ዓይነቱ ሁኔታ ውስጥ የገቡ እስታፍ አባሎች ካሉ ቀጣዩ እርምጃቸው ምን መሆኑን እንደሚገባው መወሰን የራሳቸው ፍንታ ነው። ኢ.ሲ.ኤን የሚያገባው ነገር ቢከሰት የሚፈፅመው የተባበሩት መንግሥታት ህጐችን ደንቦችን በጥንቃቄ መፈፀም ይሆናል።</p>

<p>9/ ፊያሜታ፦ እነዚህ ኤርትራዊያን በሌሎች አገሮች በተመሳሳይ ሥራ ተመድበው እንዲሰሩ ይደረጋል ወይስ መቋቋሚያ ተሰጥቷቸው ኮንትራታቸውን ያቋርጣሉ?</p>

<p>መልስ፦ ኢ.ሲ.ኤ ይህ ጥያቄ እንደየባለጉዳዩ ሁኔታ ባለ ጉዳይ ከሆኑት የእስታፍ አባላት ጋር በመነጋገር ምላሽ የሚሰጠው ይሆናል።</p>

<p>10/ ፊያሜታ፦ ለመሆኑ ወደ ኤርትራ የሚባረሩት ኤርትራዊያን ናቸው የሚባሉት ሰራተኞች በእርግጥ ኤርትራዊያን ለመሆናቸው ኢ.ሲ.ኤ የሚያጣራበት የራሱ ዘዴዎች አሉት ወይ? ካሉስ ተገቢ የሆኑትን እርምጃዎች ቀደም ሲል ያልወሰደው ለምንድን ነው? አሁን ኤርትራዊያን ናቸው ተብለው በስህተት እንዲባረሩ ከተወሰነባቸው ውስጥ ካሉስ ኢ.ሲ.ኤ የሟገትላቸዋል ወይ?</p>

<p>መልስ፦ ኢ.ሲ.ኤ የዜግነት ጥያቄ ጉዳዩ መቅረብ ያለበት ለኢትዮጵያ ፌዴራላዊ ዲሞክራሲያዊ መንግሥት ነው። ኢ.ሲ.ኤ 1946 ዓ.ም የወጣው ኮንቬንሽን ኦን ዘ ፕሪቪሌጅስ ኤንድ ኢማውኒቲስ ኦፍ ዘ ዩናይትድኔሽንስን ሕግ ጨምሮ የሚሰራው በተባበሩት መንግሥታትና በዓለም አቀፍ ኮሚኒቲ ህጐች ነው።</p>


<p class="align-center"><a href="/Gazettas/Fiameta/info/Fiameta.sera.html">ከፊያሜታ ነሐሴ 27 ቀን 1990</a></p>

</body>
</html>
