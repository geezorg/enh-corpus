<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>እነ አብዬ ዘርጋው እና ሌሎች አርቲስቶች ወደ ሸራሮ ዘመቱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">እነ አብዬ ዘርጋው እና ሌሎች አርቲስቶች ወደ ሸራሮ ዘመቱ</h1>


<p>በቅርቡ ጥላሁን ገሠሠ፣ መሃመድ አህመድ እና ታምራት ሞላ ወደ ሰሜን ጦር ግንባር በመሄድ በሰራዊቱ መሃል ተገኝተው ቀስቃሽ ዜማዎችን አቅርበው መመለሳቸው የሚታወስ ነው። ከነጥላሁን ገሠሠ በኋላ በእግራቸው የተተኩት ደግሞ እነ አብዬ ዘርጋው እና ሌሎችም አርቲስቶች መሆናቸውን ከስፍራው የደረሰን ዘገባ አስረድቷል።</p>

<p>ሌሎች በርካታ ታዋቂ ዘፋኞች እና አርቲስቶች ያከተተው ይኸው ቡድን ነሐሴ 18 ቀን፣ 1990 ዓ.ም በኢትዮጵያ አየር መንገድ በኩል ተሳፍሮ ከአንድ ሰዓት ተኩል ጉዞ በኋላ ሽሬ ሆቴል በማረፍ በዚያ ቆይታ ካደረገ በኋላ ወደ ግንባር መንቀሳቀሱን ለማወቅ ተችሏል። ወደሽራሮ በተንቀሳቀሱበትም ጊዜ በአካባቢው የሚገኙ ነዋሪዎች ከፍተኛ የሆነ አቀባበል አድርጐላቸው ነበር።</p>

<p>በዝግጅቱ ላይ በምሽግ ውስጥ ሆነው የግንባር ቦታ ላይ ከሚገኙት ወታደሮች በስተቀር የአካባቢውን ነዋሪ ጨምሮ ቁጥሩ እጅግ በርካታ የሆኑ ሰዎች ተገኝተዋል። በእለቱ በራሚድ ባንድ የሚመራው የሙዚቃ ቡድንም አስደሳች ዜማዎች ማቅረቡን ነው ከስፍራው የተገለፀልን።</p>

<p>በዚህ የሙዚቃ ማንአልሞሽ ዲቦ (አሳ በለው) የብርቱካን ዱባለ ልጅ (መሰሉ) የላፎንቴኖቹ ብርሃኑ ተዘራ እና ታደለ ሮባ እና ሌሎችም ድምፃውያን ዝግጅታቸውን አቅርበው ነበር። ከኰሤዲያን መካከልም እንግዳ ዘር ነጋ፣ አስረስ በቀለ ሕዝቡን አዝናንተውታል፣ ተብሏል። የአብዬ ዘርጋው ቤተሰቦች ተብለው የሚታወቁትም ሰለሞን ዓለሙ፣ ድርብ ወርቅ ሰይፉ (ፋናዬ)፣ ሠራዊት ፍቅሬ (አብዬ ዘርጋው) እና ሌሎችም በግንባር ላይ ነበሩ። (ወደፊት ዝርዝር ዘገባውን ይዘን እንቀርባለን)</p>


</body>
</html>
