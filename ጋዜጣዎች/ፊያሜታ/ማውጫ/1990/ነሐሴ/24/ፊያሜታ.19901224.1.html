<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የህዝብን እሮሮ በንቀት ለማለፍ መሞከር እራስን ለውርደት መጋለጥ ነው!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h3><span class="underline">የፊያሜታ መልዕክት!</span></h3>
<h2 class="align-center">የህዝብን እሮሮ በንቀት ለማለፍ መሞከር እራስን ለውርደት መጋለጥ ነው!</h2>



<p>በየትኛውም አቅጣጫ በሃይማኖታዊ አስተዳደር ይሁን፣ በዓለማዊ አስተዳደር ሕዝብን እመራለሁ አስተዳድራለሁ የሚል ሁሉ የሕዝብን ብሶት የሕዝብን እሮሮ ሰምቶ መፍትሔ ከመስጠት ይልቅ በንቀት ዓይን በመመልከት ለማለፍ መሞከር እያደር የሚያስከትለው ችግር እራስን ለውርደት እስከ ማጋለጥ የሚያደርሰው ይሆናል።</p>

<p>ያም በመሆኑ የኢትዮጵያ ኦርቶዶክስ ተዋህዶ ቤተ ክርስቲያን ካህናትና ምዕመናን በመሪነት ቁንጮ ላይ በተቀመጡት እሮሮ ማሰማት ከተጀመረ ዓመታት ተቀጥሯል፣ አሁንም የአዲሱ ዓመት ዋዜማ ላይ ሆነው ጩኸታቸውን በማሰማት ላይ ይገኛሉ። የመሪነቱን ቦታ ተንሰራፍተው የያዙት ግን በንቀት ዓይናቸው ከማየት በስተቀር ለሕዝቡና ለካህናቱ ጥያቄ መስጠት አይዳዳቸውም።</p>

<p>የተሸከሟቸው የንቀት ዓይንና ደንዳና ልብ ማየትና ማስተዋል ተስኖት ዓይናቸው ታውሮ፣ ልባቸው ደንድኖ ካልሆነ በስተቀር እስካሁንም ብዙ ተአምራት በእነሱ ዘመን በተሰራ ነበር። አሁንም ቢሆን የፈፀሙትን መጥፎ ተግባር ተመልክተው የበደሉትን ሕዝበ ክርስቲያን ይቅርታ ለመጠየቅ ግን አልታደሉም። ያም በመሆኑ እንደ "ፈርኦን በእብሪት(") የተወጠረ ልቦናቸውን እንደያዙ፣ ሁሉን በንቀት ዓይን እንደተመለከቱ የመጨረሻ መጨረሻ ላይ ውድቀታቸው አይቀሬ ነው።</p>

<p>ስለዚህ የሕዝብን እሮሮ በንቀት ዓይን ለማለፍ የሚሞክር እራስን ለውርደት ማጋለጥ ነውና፣ የእግዚአብሔርን ሕዝብ በንቀት ዓይን ስለሚያዩት መጨረሻቸውን እግዚአብሔር ስለሚያሳየን የእሱን ሥራ ዝም ብለን እንመልከት። ከአቅማችን በላይ ስለሆኑብን ሥራዎችም እሱ እንዲሰራ አደራውን ለእሱ እንስጠው። እሱ ሊሰራም ጊዜ እንስጠው። ሰርቶ ሲያሳየን በዚያን ጊዜ ደስ ይለናልና። ሕዝቦቹ የመከራውን ባህር ተሻግረው ልበ ደንዳናዎቹ ደግሞ ከነሰራዊታቸው ሰጠመው እግዚአብሔር ያሳየናልና በትዕግስት የአምላክን ሥራ እንጠብቅ።</p>


</body>
</html>
