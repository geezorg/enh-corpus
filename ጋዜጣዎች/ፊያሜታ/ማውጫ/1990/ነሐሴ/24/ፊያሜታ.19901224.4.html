<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኰ/ል መንግሥቱ ኃ/ማርያም ከመኖሪያ ቤታቸው በድንገት ተሰወሩ የት እንደደረሱ አልታወቀም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center">ኰ/ል መንግሥቱ ኃ/ማርያም ከመኖሪያ ቤታቸው በድንገት ተሰወሩ የት እንደደረሱ አልታወቀም</h2>


<p>የቀድሞው የኢትዮጵያ ፕሬዘዳንት ኰ/ል መንግሥቱ ኃ/ማርያም ግንቦት 13 ቀን፣ 1983 ዓ.ም ኢትዮጵያን ለቀው ኑሮአቸውን በዙምባብዌ አድርገው መቆየታቸው የሚታወስ ሲሆን፣ በቅርቡም ገንሂል ከሚገኘው ቪላ መኖሪያቸው ለቀው አዲስ ወደተዘጋጀላቸውና አስተማማኝ ጥበቃ ወደሚገኝበት ጋርቪን ክሎስ ላይ በሚገኘው መኖሪያ ቤት ሊኖሩ እቅድ ተይዞ ነበር።</p>

<p>በቅርብ የታተመው ኢትዮ ኒውስ የተሰኘው ኒውስ ሌተር በ3ኛ ዓመት ቁ.3 እትሙ ኰ/ል መንግሥቱ ኃ/ማርያም ድንገት ባልታሰበና ባልታወቀ ወቅት ከሃራሬ መሰወራቸውን ዘግቧል፡ ኰ/ል መንግሥቱ ኃ/ማርያም ወዴት እንደሄዱ እስካሁን በይፋ የታወቀ ነገር ባይኖርም ምናልባት ግን ከዚህ ቀደም ተዘጋጅቶላቸው ወደነበረው የሰሜን ኰሪያ የጥገኝነት መኖሪያ ሳይሄዱ እንዳልቀረ ተገምቷል።</p>

<p>ኰ/ል መንግሥቱ ኃ/ማርያም ዙምባብዌ ከገቡበት ጊዜ ጀምሮ ሙሉ የመኖሪያ ወጪያቸውንና በተለይም የስልክ ወጪውን የዙምባብዌ መንግሥት እየከፈለ መቆየቱንና በዚህም የተለያዩ ትችቶች ሲቀርቡ እንደነበር የሚታወቅ ነው።</p>

<p>ቀደም ሲል በፊያሜታ ጋዜጣ ሁኔታውን ተከትለን እንደዘገብነው ከሆነ፣ ለኰ/ል መንግሥቱ ከ1983 ዓ.ም ጀምሮ የፖለቲካ ጥገኝነት የሰጧቸው የአገሪቱ መሪ ፕ/ት መግቤ ከጥቂት ወራት ወዲህ የራሳቸውን የፖለቲካ አካሄድ መቆጣጠር ያቃታቸው መሆኑ እንደ አንደኛው ምክንያት ሆኖ በድንገት ሃራሬ ውስጥ አስቸጋሪ ሁኔታዎች ቢፈጠሩ ኰ/ል መንግሥቱ አደጋ ላይ እንዳይወድቁ በማለት ከተለያዩ አገሮች መንግሥታት ጋር ሲወያዩ ቆይተዋል። ከእነዚህም አገሮች መካከል ኰ/ል መንግሥቱ በ17 ዓመት የስልጣን ዘመን ጥሩ አጋር የነበረችውን ሰሜን ኰሪያን ለጥገኝነት ጠይቀውላቸው እንደነበር መጠቆማችን ይታወሳል።</p>

<p>ኰ/ል መንግሥቱም በማናቸውም ጊዜና ሰዓት ወደ ሰሜን ኰሪያ በአፋጣኝ በረራ ለማድረግ በሚችሉበት ሁኔታ ዝግጁ ሆነው በመጠባበቅ ላይ ነበሩ። አሁን በድንገት የኰ/ል መንግሥቱ ኃ/ማርያም ከሃራሬ መሰወር ብዙዎችን እያነጋገረ ያለ ጉዳይ ሲሆን ከዚህ ቀደም ተዘጋጅቶላቸው ወደነበረው ሰሜን ኰሪያ ሄደው ሊሆን እንደሚችል ከመገመት በስተቀር የደረሱበት ሊታወቅ አልቻለም።</p>

<p>በአዲስ አበባ የሚገኘውም የሰሜን ኰሪያ ኤምባሲ ይህን አስመልክቶ ቀደም ሲል ለኰ/ል መንግሥቱ ኃ/ማርያም ጥገኝነት ያልሰጠ መሆኑን ማስተባበሉ ይታወሳል። አሁን ኰ/ል መንግሥቱ ወዴት ሊሄዱ ይችላሉ? የሚለው ምላሽ በብቸኝነት ሊሰጥ የሚችሉት የዙምባብዌ ፕ/ሙጋቤ ብቻ ሊሆኑ እንደሚችል ነው የሚገምተው። ኰ/ል መንግሥቱ ኃ/ማርያም በስልጣን ላይ በነበሩበት ወቅት ፈፅመዋቸዋል፣ ለተባሉበት የዘር ማጥፋት ወንጀል በሌሉበት በአዲስ አበባ ፍ/ቤት እየታየና በመጪውም መስከረም ወር፣ 1991 ዓ.ም ጉዳያቸው በፍ/ቤት ሊታይ ቀጠሮ ተይዞ ነበር።</p>


</body>
</html>
