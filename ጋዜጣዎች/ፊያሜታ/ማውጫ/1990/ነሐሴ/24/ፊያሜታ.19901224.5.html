<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አባ ጳውሎስ የኢ.ኦ.ተ.ቤ.ክ መሪ አባት ሆነው ሊቀጥሉ እንደማይችሉ ተገለፅ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">አባ ጳውሎስ የኢ.ኦ.ተ.ቤ.ክ መሪ አባት ሆነው ሊቀጥሉ እንደማይችሉ ተገለፅ</h2>


<p>የኢትዮጵያ ኦርቶዶክስ ተዋህዶ ቤተ ክርስቲያን መምህራን፣ ካህናትና ምዕመናን በቤተ ክርስቲያኗ ውስጥ ሥር እየሰደደ በመጣው ዓይን ያወጣ ችግር የተነሳ "አባ ጳውሎስ" ኦርቶዶክስ ተዋህዶ ቤተክርስቲያን መሪ አባት ሆነው ሊቀጥሉ እንደማይችሉ ገለፁ።</p>

<p>ፓትርያርኩና አባ ገሪማ በፈፀሟቸው ሃይማኖታዉና አስተዳደራዊ ችግሮች ምክንያት ከ1988 ዓ.ም ጀምሮ ግልፅ ተቃውሞች ሲካሄድ የቆየ ሲሆን ነገሩ እተባባሰና እየተካረረ መጠቶ፣ ፓትርያርኩና መሰሎቻቸው ሁሉን በንቀት ዓይን በማየት ለማሳለፍ በመጣራቸው ካህናቱና ምዕመናኑ በወሰዱት የአንድነት አቋም አብሮ የመጓዙና አባ ጳውሎስ የኦርቶዶክስ ተዋህዶ ቤ.ክ. መሪ የመሆኑ ጉዳይ ማክተም አለበት ወደሚለው ይዘት ተዳርሰዋል።</p>

<p>1/ የኢትዮጵያ ኦርቶዶክስ ተዋህደ ቤተ ክርስቲያን ማህበሩ- ምዕመናን፣</p>

<p>2/ የኢትዮጵያ ኦርቶዶክስ ተዋህዶ ቤተ ክርስቲያን መምህራን፣ ካህናትና ሠራተኞች ኀብረት፣ (መርሐ ተዋህዶ) እና</p>

<p>3/ የኢትዮጵያ ተዋህዶ ቤተ ክርስቲያን የካህናትና ምዕመናን አስተባባሪ ኮሚቴ በመሆን በጥምር ለብፁዓን ሊቃነ ጳጳሳትና ለቅዱስ ሲኖዶስ ጽ/ቤት በአድራሻ በጻፉት ችግሮቹን አንድ በአንድ ከተነተኑ በኋላ ችግር ፈጣሪ የሆኑት እያሉ ቤተ ክርስቲያኗ መኖር እንደማትችል የቀረበው ፅሁፍ ያመለክታል።</p>

<p>ጥንታዊቷ ቤተ ክርስቲያን በአባ ጳውሎስ ፓትርያርክነት ክብርዋ ተዋርዷል፣ እምነቷን ሥርዓቱ ሁሉ ተፋልሷል፣ ምዝበራና አምባገነንነት ሰፍኖበታል፣ ፍቅርና ሰላም ጠፍቷል፣ አባ ጳውሎስም የተረከቡትን የቅዱሳ ክብር ያዋረዱ በእግዚአብሔር ስም የቀለዱ፣ በምዕመናን በካህናት ላየ የተሳለቁ፣ የቤተ ክርስቲያኗቱን እምነትና ቀኖና በድፍረት የጣሱ ሕዝበ ክርስቱያኑን የበደሉ ስለመሆናቸው የካህናቱና ምዕመናኑ መልዕክት በሰፊው ተንትኗል።</p>

<p>በርካታ ሊቃውንት መምህራንን፣ ካህናትና ልዩ ልዩ ሰራተኞችን ከአደጉባት፣ ከኖሩባት ቤተ ክርስቲያን አፈናቅለውና አሳደው ሁሉን ለእኔ የሚሉት አባ ጳውሎስ "ባለቅ" የእግዚአብሔርን ሕዝብ እንዲረግመላት በለዓለም ን እንደጠራና ራስ ወዳድነቱንና ጭካሄውን እንዳረጋገጠ፣ በእግዚአብሔር ሕዝብና በካህናት ላይ የጭካኔአቸውን በማረጋገጥ ላይ የሚገኙ መሆናቸውን በድርጊታቸው የተገነዘቡት ካህናትና ምዕመናን ለኦርቶዶክስ ተዋህዶ ሰላምና አንድነት ጥረታቸውን እንቀጠሉ ይገኛሉ።</p>

<p>አባ ጳውሎስ ራሳቸውን ነፃ አድርገው የተበላሻሸው አስተዳደር ይስተካከል፣ የሃይማኖት ሕፀፁና የቀኖናው መጣስ መፍለስ ይታረም፣ ያሉትን ሁሉ በመወንጀል ትግሬ ስለሆንኩ ተጠላሁ፣ የሚጠሉኝ አማሮች ናቸው የሚሉ ተራ አባባሎችን ሳይቀር የሰነዘሯቸው ወቅቶች ነበሩ። ነገር ግን "እውነትና ንጋት እያደር ይጠራል" ነውና የትግራይ ካህናት ምዕመናን አንቅሮ ከተፋቸው ወዲህ በትግሬነት ስም ሲያመካኙ የቆዩት ሁሉ ከእውነት የራቀ መሆኑ ተገለጠ። ከእንግዲህ በኋላ ግን የሚያመካኙት ምንም ዓይነት ምክንያት እንደሌላቸው ታዛቢዎች ጭምር እየተናገሩ ነው።</p>

<p>ማህበረ ምዕመናኑና ሊቃውንት ካህናትም፣ አባ ጳውሎስ የሃይማኖት መሪ አባት ሆነው ሊቀጥሉ አይችሉም፣ ወደሚለው የመጨረሻ መደምደሚያ ላይ የደረሱበት ዋና ምክንያት፣ ስለ ፓትርያርኩ ተግባርና ምንነት በተደጋጋሚ ተረድተው፣ መክረውና ዘክረው ሰሚ በማጣታቸው እንደሆነ መልክቱ ያስረዳል።</p>


</body>
</html>
