<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢሰመጉ የፕሬስ ነፃነት እንዲከበር ጠየቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ኢሰመጉ የፕሬስ ነፃነት እንዲከበር ጠየቀ</h1>


<p>የኢትዮጵያ ሰብአዊ መብት ጉባኤ በሚያዝያ፣ 1990 ቅፅ 4 ቁ.3 እትሙ የፕሬስ ነፃነት እንዲከበር ጠይቋል። ከዚሁ ጋር በተያያዘ ልዩ ልዩ የኢሰመጉ ዜና ዘገባዎችን አቅርቧል። ለዝግጅት ክፍላችን ከደረሱት ዘገባዎች ጥቂቶቹ በዝርዝር ቀርበዋል።</p>

<p>አምስት አባላት ያሉት የስዊድን የስደተኞች አቤቱታ ሰሚ ቦርድ የልዑካን ቡድን መብት 15 ቀን 1990 ዓ.ም የኢሰመጉን ጽ/ቤት ጐበኘ።የቦርዱ ሊቀመንበር በሆኑት በሚ/ር ቦርን በርግ የሚመራው የልዑካን ቡድን በኢሰመጉ ጽ/ቤት ባደረገው ቆይታ በኢትዮጵያ ውስጥ ስላለው የሰብአዊ መብቶች ሁኔታ በኢሰመጉ ባለስልጣናት የተደረገለትን ገለፃ አዳምጧል።</p>

<p>የተለያዩ የታዋቂ ጋዜጦች ጋዜጠኞች መጋቢት 9 ቀን 1990 ዓ.ም በኢሰመጉ ጽ/ቤት በመገኘት ስለ ኢሰመጉ እንቅስቃሴና በኢትዮጵያ ውስጥ እንቅስቃሴና በኢትዮጵያ ውስጥ ስላለው የሰብአዊ መብቶች ሁኔታ የተደረገላቸውን ገለፃ አዳመጡ። ሚስ ላራ ቪቶሪያ ከክርስቲያን ሳይንስ ሞኒተር፣ ሚ/ር ስቴፈን በክሌይ ከዋሽንግተን ፖስት እንዲሁም ሚ/ር ስኮት ስትራውስ ከቶሮንቶ ግሎብ የሚገኙበት ይኸው የጋዜጠኞች ቡድን ከኢሰመጉ ባለሥልጣኖች ጋር ከተወያየ በኋላ መብቶቻቸው በመንግሥት አካላት ከተረጋገጡባቸው ግለሰቦች መካከል የተወሰኑትን አነጋግሯል።በሌላ በኩል ጽ/ቤቱ ናይሮቢ፣ ኬንያ የሚገኘው በአፍሪካ የነፃ ፕሬስ ጠባቂ አስተባባሪ ማህበር (ኘትዎርክ ፎር ትሀ ደፈንቸ ኦፍ ኢንደፐንደንት መዲአ ኢን ኣፍሪቻ) ፕሮግራም አስተባባሪ የሆኑት ሚ/ር ሳም እምቡሬ መጋቢት 9 ቀን 1990 ዓ.ም በኢሰመጉ ጽ/ቤት ተገኝተው ሰለ ኢሰመጉ እንቅስቃሴ የተደረገላቸውን ገለፃ አዳምጠዋል።</p>

<p>የኢሰመጉ ሊቀመንበር ፕሮፌሰር መስፍን ወ/ማርያም የኖርዌይ ውጭ ጉዳይ መሥሪያ ቤት ዋና ዳይሬክተር ከሆኑት ከሚ/ር ሃኮን ሂልዲ ጋር መጋቢት 22 ቀን 1990 ዓ.ም በኖርዌ አምባሳደር መኖሪያ ቤት ተወያዩ። በዚሁ ውይይት በኢትዮጵያ ውስጥ ስላለው የሰብአዊ መብቶች ሁኔታና ስለ ኢሰመጉ እንቅስቃሴ ለባለሥልጣኑ ገለፃ ተደርጐላቸዋል።</p>

<p>ኔዘርላንድ የሚገኘው የአምነስቲ ኢንተርናሽናል ቅርንጫፍ ለኢሰመጉ እጅግ አስቸጋሪ በሆነ ሁኔታ ውስጥ ለሰብአዊ መብቶች መከበር እየታገለ መሆኑን ገልጾ "ሥራችሁን የምናደንቅ ከመሆናችንም በላይ በመንፈስ አብረናችሁ መሆናችን እንዲታወቅልን እንፈልጋለኑ ብሏል። ከደብዳቤው ጋርም ከአንድ መቶ በላይ የሆኑ የአምነስቲ ኢንተርናሽናል አባላት ለኢሰመጉ ድጋፋቸውን የገለፁባቸውን ፖስት ካርዶች ልኳል።</p>

<p class="align-center"><a href="/Gazettas/Fiameta/info/Fiameta.sera.html">ከፊያሜት
አ ግንቦት 5 ቀን 1990</a></p>




</body>
</html>