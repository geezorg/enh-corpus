<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሼክ አላሙዲን አጣብቂኝ ውስጥ ገብተዋል!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center">ሚድሮክ የሱልጣን አብዱል አዚዝ ንብረት መሆኑ ተገለፀ!</h2>
<h1 class="align-center">ሼክ አላሙዲን አጣብቂኝ ውስጥ ገብተዋል!</h1>


<p>ሼክ አላሙዲን የሚያስተዳድሩት ሚድሮክ ኢትዮጵያ ንብረትነቱ የሳዑዲ አረቢያው ም/ጠ/ሚንስትር እና መከላከያ ሚንስትር የሆኑት ሱልጣን አብዱል አዚዝ መሆኑን አድማስ ጋዜጣ በቅፅ 2 ቁ.5 እትሙ አሳወቀ። ዘገባው ቀጥሎ ቀርቧል።</p>

<p>በሼክ መሀመድ አላሙዲ ባለቤትነት ሚድሮክ ኢትዮጵያ በሚል ስም የሚጠራው ኩባንያ በመሰረቱ የሳውዲው ሱልጣን አብዱል ሀዚዝ ንብረት መሆኑን አንድ ለኩባንያው እሰራ ነበር የሚል የስዊድን ተወላጅ አጋለጠ። ሚስተር ስቬን ቮን ዝቫይበርግ የሚባለው ይኸው ግለሰብ በኢንተርኔት (<a href="http://www.workinsaudi.com">ዕው.ዎርክእንጻኡዲ.ጮም</a>) ስለዚሁ ጉዳይ ሀተታና ክስ ማቅረቡን ቀጥሏል። ከሚድሮክ ኩባንያ ጋር ከተያያዘው ከአቤቪ ሮክ ግሩፕ ጋር ስሰራ ነበረ የሚለው ይህ ግለሰብ ኩባንያዎቺ ተቀጣሪን እንደ ባሪያ ይበዘብዛሉ በሚል አውግዞ የሳውዲ ምክትል ጠቅላይ ሚኒስቴርና መከላከያ ሚኒስቴር የሆኑት ሱልጣን አብዱል አዚዝ በስዊድን የተቋቋመው የኮራለ ፔትሮሊየም ተቋም የሽፍን ባለቤት በመሆን የስዊድንን የፔትሮሊየም ምርት አከፋፋይ እየተቆጣጠረም መሆኑን ገልጧል። ሼክ አላሙዲ በስዊድን ቤንዚን ማደያዎችን ገዙ የተባለውም በዚህ መልኩ መሆኑን ይጠቁማሉ። በሀገራችን የኢኮኖሚ እንቅስቃሴ ከባድ ቦታን እየያዙ የመጡት ሼክ አላሙዲ በራሳቸው ሽፍን የአረቦችን ካፒታል እያስገቡ ኢኮኖሚያችንን በአረቦች ቁጥጥር ሥር እያሰገቡ ነው ብለው የሚከሱ ክፍሎች እንዳሉ ሲታወቅ ሼኩ በዜግነት ደረጃ የሳውዲ ዜጋ መሆናቸውም ይጠቀሳል።</p>

<p>ይህ እንዲህ እንዳለ የአዶላን የወርቅ መዕድን የገዙት ሼክ መሐመድ ሁሴን አላሙዲ የማዕድኑን አካባቢና ማዕድኑን ለማልማት መንግሥት ከዓለም አቀፍ የገንዘብ ድርጅቶች ተበድሮ የነበረውን ብድርም ጨምረው እንዲከፍሉ ቢነገራቸውም ከውል ውጭ የተጠየቀ ነው በማለት አሻፈረኝ ማለታቸው ተሰማ።</p>

<p>መንግሥት (የወያኔ/ኢሕአዴግ አገዛዝ) በአሁኑ ጊዜ ከተለያዩ የውጭ እርዳታዎች አያሌ ገንዘብ እንዳገኘና ከሕዝብም የሚዘረፈው ገንዘብ እጅግ የበዛ ቢሆንም ያለበትን ብድር በወቅቱ መክፈል ባለመቻሉና መንግሥታዊ ወጪውንም ለመሸፈን ባለመቻሉ ይህን ተፅዕኖ በእኝህ ባለ ሀብት ላይ ለማሳደር እንደተገደደ ይነገራል።</p>

<p>በተያያዘ ዜናም ሼክ አላሙዲን ኮተቤ በተባለው የአዲስ አበባ ከተማ አንድ ክፍል የሚገኙትን የመንግሥት ቤቶች የገዙ ቢሆንም አሁንም ከውል ውጭ የአካባቢውን መንገዶች እንዲያሰሩ ስለተጠየቁና ያ ካልሆነ ሽያጩ እንደማይፀና የተነገራቸው መሆኑን ቅርብ የሆኑ ምንጮች በእርግጠኝነት ገልፀዋል። ሼሁ በዚህም እንዳልተስማሙና ውሉ ፈርሶ ገንዘባቸው እንዲመለስላቸው እንደሚጠይቁ እነዚህ ምንጮች ይጠቅሳሉ።</p>

<p class="align-center"><a href="/Gazettas/Fiameta/info/Fiameta.sera.html">ከፊያሜታ ግንቦት 5 ቀን 1990</a></p>




</body>
</html>