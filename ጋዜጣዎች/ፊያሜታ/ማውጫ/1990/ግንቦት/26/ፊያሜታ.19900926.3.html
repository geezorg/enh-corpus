<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አሜሪካ ዜጐቿን አስጠነቀቀች!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">አሜሪካ ዜጐቿን አስጠነቀቀች!</h1>
<h2 class="align-center">ጀብሃ ኢትዮጵያን ተቃዋሚ ድርጅቶች ኤርትራን ተቃወሙ!</h2>


<p>የአሜሪካ ዜጐች ውጥረት ካለባቸው የኢትዮጵያና የኤርትራ ድንበሮች አካባቢ እንዲርቁ የአሜሪካ ውጭ ጉዳይ መስሪያ ቤት ጠየቀ። በድንበሩ አካባቢ ያሉ የዩናይትድ ስቴትስ መንግሥት ሰራተኞች ሁኔታው እስኪሰክን ድረስ ወደሌላ ቦታ መዛወራቸውን መስሪያ ቤቱ ገልጿል። የተጠቀሱት አካባቢዎችም ትግራይ፣ ሰሜን አፋር፣ ከከረን ከተማ ደቡብ እና ደቡብ ምዕራብ ኤርትራ ናቸው።</p>

<p>የዩናይትድ ስቴትስ መንግሥት ሰራተኞች በተጨማሪ ከኤርትራ መንደፈራ ከተሞች ደቡብና ምስራቅ ክፍል ከአሰብም እንዲወጡ መደረጋቸው ታውቋል። ከተጠቀሱት አካባቢዎች አሜሪካውያኑ እንዲወጡ መ/ቤቱ አስጠንቅቋል።</p>

<p>ይህ በእንዲህ እንዳለ በስደት ላይ የሚገኘው የሻዕቢያ ተቃዋሚ ድርጅት የሆነው ጀብሃ የኢትዮጵያን የመሬት ይገባኛል ጥያቄ በመቃወም አጋርነቱን ለኤርትራው ሕዝባዊ ግንባር ገልጿል። እንደ ጀብሃ መግለጫ ከሆነ አሁን ኢትዮጵያ ይገባኛል የምትለው ስፍራ የኤርትራ ግዛት መሆኑን አትቷል። ጉዳዩን በቅርበት እናውቃለን የሚሉ ወገኖች እንደሚሉትም፣ ባድመ በጀብሃ ቁጥጥር ስር የነበረና ከሻዕቢያ ጋር ባደረጉት ጦርነት ተሸንፈው፣ ሻዕቢያ የባድመን አካባቢ ለወያኔ መተዳደሪያ ለጊዜው ሰጥቶት ነበር፣ ሲሉ ይደመጣሉ።</p>

<p>በሌላ በኩል ደግሞ የኢህአዴግ ተቃዋሚ ድርጅቶች ከአገር ጉዳይ አንፃር የኤርትራን ወረራ አውግዘዋል። በተለይም በትጥቅ ትግል ወቅት ባድመን አካባቢ ይቆጣጠር የነበረው ኢዲዩ ባወጣው መግለጫ አካባቢው የኢትዮጵያ መሆኑን ገልጿል። የመላው አማራ ሕዝብ ድርጅት (መአህድ)፣ የኢትዮጵያ የሰላምና ዴሞክራሲ አማራጭ ኃይሎች (ኢሠዴአኃ)፣ የመላው ኢትዮጵያ ሶሻሊስት ንቅናቄ (መኢሶን)፣ የኦሮሞ ነፃነት ግንባር (ኦነግ)፣ የኢትዮጵያ ሕዝብ አብዮታዊ ፓርቲ (ኢህአፓ)፣ መድኅን ዲሞክራሲያዊ ፓርቲ በወቅታዊው ጉዳይ ላይ መግለጫ አውጥተዋል።</p>

<p>ከእነዚህ ተቃዋሚ ድርጅቶች መካከል የኢህአፓ መግለጫ "መለስ ዜናዊ እስከዛሬ ሲክዳት ለቆያት ኢትዮጵያ ክብር እና ድንበር ዛሬ ተቆርቋሪ መስሎ ሲነሳ ለተለመደ ተንኰሉ ሰለባ የሚሆንለት ቢያጣ አያስገርምም... ታሪክ የምትሉት የመቶ ዓመት ነው፣ ሲል የነበረውና አንድ ወረዳ ሳይሆን ኤርትራን አስገንጥሏል። ዛሬ ዝሆኑን ሰጥቶ በጭራው ግብ ግብ ግቡልኝ ማለቱ ከአስቂኝነት አያልፍም።" ብሏል።</p>

<p>የኦሮሞ ነፃነት ግንባር (ኦነግ) በበኩሉ ዜጐች በዚህ ግጭት እንዳይሳተፉ አሳስቦ፣ ዜጐች በህልውናቸው ውስጥ አንዳች የኢኰኖሚ ወይም የፖለቲካ ለውጥ በማያመጣ ግጭት ውስጥ መግባት የለባቸውም፣ ብሏል።</p>

<p class="align-center"><a href="/Gazettas/Fiameta/info/Fiameta.sera.html">ከፊያሜታ ግንቦት 26 ቀን 1990</a></p>


</body>
</html>
