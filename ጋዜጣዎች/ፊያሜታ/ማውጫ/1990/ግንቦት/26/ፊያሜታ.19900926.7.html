<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"ግራ ቀኙም ተካረዋል"</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">"ግራ ቀኙም ተካረዋል"</h1>
<h3 class="align-center">ፓትርያርኩ አምርረዋል (?)</h3>


<p>የሃይማኖት ሕፀፅ እንዳለባቸውና ቀኖና ቤተ-ክርስቲያንን እንዳፋለሱ፣ የቤተ-ክህነትን አስተዳደር ከምንጊዜውም በተለየ መልኩ እንዲበለሻሽ ያደረጉ መሆናቸው የሚነገርላቸው አባ ጳውሎስ የሚቃወሙኝ እኔ እያለሁ ቤተ ክህነት አይገቧትም ማለታቸው ተሰማ።</p>

<p>ለፓትርያርኩ ቀራቢ ከሆኑ ወገኖች የደረሱን የዜና ምንጮች እንደሚያመለክቱት ፓትርያርኩ ሰሜን በአደባባይ እንዲጠፋ ያደረጉና የዕለት ዕለት የሚቃወሙኝ በሕዝብ ዘንድ ታአማኒነት እንዳጣና እንድጠላ ያደረጉኝ ተቃዋሚዮቼ በእኔ የሥልጣን ዘመን ቤተ ክህነትን አይረግጧትም በማለት መዛታቸውንም ገልፀዋል።</p>

<p>የተቃዋሚዮቻቸው አቋምም ከእሳቸው አቋም በከረረ መልኩ የሃይማኖት ሕፀፅ ካለበትና ለቤተ ክርስቲያን ሀብትና ንብረት መዘረፍ ምክንያት የሆነ፣ ለአስተዳደር መግማማት ተዋናይና መሪ ከሆነ የስም የሃይማኖት መሪ ጋር ህብረት ፈጥረን አንጓዝም፣ በሃይማኖትና በታሪክ ተወቃሽ አንሆንም፣ ከማይመሳሰለን ጋር በማይመች አካሄድ አንጠመድም፣ የሚል የለየ አቋም ላይ የደረሱ መሆናቸው ተጠቁሟል። ሌላው የተቃዋሚዮቻቸው ነጥብ፣ እስካሁን በኢትዮጵያ ኦርቶዶክስ ተዋህዶ ቤተ ክርስቲያን ተሰምቶም ተደርጐም የማይታወቅ ከጵጵስና በኋላ ቆብ ጥሎ ከሴት ጋር የማስታወሻ ፎቶ መነሳት አባ ጳውሎስ የመጀመሪያው ናቸው ሲሉ ድርጊቱን በይፋ ማውገዛቸውና መኰነናቸው ተሰምሮበታል።</p>

<p>ሥጋዊ እልህ ተጫጭኑአቸው የተቃዋሚዮቻቸውን ጥያቄ መስማት እንደተሳናቸው የሚነገርላቸው አባ ጳውሎስ፣ በዘመናቸው ቤተ ክርስቲያን ሰላም በማጣት እንደታወከች በአንደበታቸው ይናገሩ እንጂ መፍትሔ መሻት ግን እስካሁን እንዳልፈለጉ እየተነገረ ነው። ከጵጵስና በኋላ ቆባቸውን ጥለው በተለያየ ጊዜያት ስለተነሷቸው ፎቶዎችም ቢሆን፣ "እኔ ብቻ ነኝ ኃጢአተኛ? ፎቶዬን እየለቃቀሙ በጋዜጦች የሚያወጡብኝ" በማለት በጉባኤ ፊት መናገራቸውን ውስጠ አዋቂዎቹ ተናግረዋል። ተቃዋሚዮቻቸው ግን እንዲህ ዓይነቱ ሰው ቤተ ክርስቲያንን ሊመራትም ሆነ ሊያስተዳድራት ከቶውኑ አይቻልም፣ ሲሉ ሃሳባቸውን ደምድመዋል። በሁለቱም ግራ ቀኝ ያለው አቋም እየከረረ መምጣቱን ምንጮቹ አመልክተዋል።</p>

<p>ፓትርያርኩ አባ ጳውሎስ ኢትዮጵያ ውስጥ ካሉ ተቃዋሚዮቼ ጋር እርቅ ከምፍጠርና ከምደራደር ይልቅ በውጭ አገር ሆነው ከሚቃወሙኝ (ከነ አባ መልከ ፄዴቅ) ጋር ብታደራድሩኝ ይሻላል፣ በማለት ከሚቃወሟቸው ጋር እርቀ ሰላም እንደማይሹ ማግለፃቸውን ቀራቢዎቻቸው ሲናገሩ ተደምጠዋል።</p>

<p class="align-center"><a href="/Gazettas/Fiameta/info/Fiameta.sera.html">ከፊያሜታ ግንቦት 26 ቀን 1990</a></p>


</body>
</html>
