<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"በወያኔ ታሪክ ውስጥ ስብሰባ ተደርጐ የኤርትራ ጉዳይ ያልተነሳበት አጋጣሚ እንዳልነበር ... ታጋዩ ያውቃል"</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">"በወያኔ ታሪክ ውስጥ ስብሰባ ተደርጐ የኤርትራ ጉዳይ ያልተነሳበት አጋጣሚ እንዳልነበር ... ታጋዩ ያውቃል"</h1>

<p class="align-center"><span class="bold"><em>አቶ በርሄ ሃጐስ </em></span></p>



<p>የቀድሞ የሕወሓት አባልና በአሁኑ ወቅት የትግራይ ዴሞክራሲያዊ ትብብር የአመራር አባል ናቸው። ከአቶ በርሄ ሃጐስ ጋር የካናዳው ሃዋርያ ቃለ መጠይቅ አድርጓል። በቅፅ 3 ቁ. 9 እትሙ። በኤርትራና በትግራይ ጉዳይ የቀረበላቸውና የሰጡት መልስ ቀጥሎ ቀርቧል።</p>

<p><span class="underline">ሐዋርያ፦</span> የትግራይ ሕዝብ ኤርትራን በተመለከተ የራሱን ብሎም የኢትዮጵያን ጥቅም ለመከላከል አዲስ አቋም ይዟል ስለሚባለው ቢያብራሩልን? ይህ እንቅስቃሴ በነመለስና ኢሳያስ የተባበረ ርምጃ ሊመታ ይችላል ብለው አይፈሩም?</p>

<p><span class="underline">አቶ በርሄ ሃጐስ፦</span> በሕዝብ የተጠላና የተናቀ በጠበንጃ ዘውድ የደፋ ከሃዲ ሁልጊዜ በሕዝብ ተደብቆ ለመቆየት ይጥራል። ከቅርብ ጊዜ ወዲህ የኢትዮጵያ ሕዝብ መብት አፈ ቀላጤ ሆኛለሁኝ የሚለው የማሌሊት መሪ ወዶ ሳይሆን እንደገና የሕዝብ ደጋፊ ነኝ ብሎ የኢትዮጵያ ሕዝብን ለማታለል ነው። በሺህ የሚቆጠሩ ታጋዮችን በማባረሩ በየጦር ግንባሩ የሚጠፋው ወጣት ምክንያትና በትግራይ አካባቢ የሚደረገው አፈና ግምገማ ወዘተ ሕዝቡ ከአቅሙ በላይ እየሆነ ስለመጣ ትዕግስቱን በመጨረሱ የማሌሊት ገዥ የተደናገጠ ይመስላል።</p>

<p>"ትግርኛ ተናጋሪው ለገስ" የሚለውን ስም ያተረፈው የማሌሊት መሪ እንደልማዱ በሕዝብ ስም እያለቀሰ ማሌሊታዊ እንቅስቃሴውን የጀመረ ይመስላል። የትግራይ ሕዝብም እንደሌላው ወገኑ (የኢትዮጵያ ሕዝብ) ትዕግስተኛ ቢሆንም ሲነሳ አይጣል ነው።እናም "ለይ" ያለ ይመስላል።</p>

<p>የማሌሊት መሪ ሁልጊዜ አቋሙን በግልፅ መድረክ አያወጣውም። እፎይታ ከሚባለው ያገኘሁት ብሎ አዲስ ዘመን ጋዜጣ ጥር 6 ቀን 1990 ዓ.ም ገጽ 2 ከፃፈው "በኤርትራ ጉዳይ ላይ በኢሕአዴግም ውስጥ ሆነ ኢሕአዴግን በመሰረቱ ድርጅቶች ውስጥ አሁን ብቻ ሳይሆን በታሪካቸው ልዩነት ተፈጥሮ ክርክር የተደረገበትን ጉዳይ አላስታውስም" ይለናል።</p>

<p>የትግራይ ሕዝብ እንግዲህ ተመልከት። በወያኔ ታሪክ ውስጥ ስብሰባ ተደርጐ የኤርትራ ጉዳይ ያልተነሳበት አጋጣሚ እንዳልነበረ ደግሞ ታጋዩ ያውቃል። እንደውም የኤርትራን ጉዳይ ማንሳት ስለበዛ በፖሊሲ ደረጃ አትጠይቁን እየተባለ ተነግሯል። ሕዝቡ ራሱ ይፍረድ እንጂ አገር እመራለሁ ለሚለው ተራ ውሸታም፣ ካሀዲ አይሁዳ ወይም አርዮስ ለማለት እንዳልዳፈርማ ባህላችን አይደለም። እንደገና ወረድ ብሎ በዚያው ገጽ "በሁሉም ጥያቄዎች ላይ ሁልጊዜ አንድ አይነት አቋም የሚይዝ ድርጅት ካለ ያ ድርጅት በድን ድርጅት ነው፣ ሕይወት የሌለው ድርጅት ነው፣ የትግል ድርጅት ለመሆን አይችልም ..." ይላል። ክርስቶስ ከሙታን እንደተነሳ በሐዋርያት ተፅፏል። የጅማዎቹ ሐዋርያዎች ደግሞ ትግረኛው ለገሰ ከበድንነት ተነሳ ቢሉን አያስገርመንም።</p>

<p>ወይን በሚባለው የወያኔ መጽሔት ደግሞ የትምክህተኞች ወሬ ሥራ ነው ወዘተ ... እያለ ይቀባዥራል። በአንድ በኩል ታጋዮችን በማባረር የባዕድ ቅጥረኞችን አቅፎ ይዞ ሕዝብን በሕዝብ ላይ ሲያፋጅ በሌላ በኩል በጥቂት ዘመዶቹና ቡችሎቹ አማካይነት እነዚህን ቅጥረኞች ትምክህተኛ ወዘተ ... እያለ ያስፈራራል እንደገና በሌላ በኩል እስከ ቅርብ ጊዜ የስትራቴጂ ወዳጅ ሲላቸው የነበረውን በአድሃሪነት እየፈረጀ ከግራ ወደ ቀኝ ሲዋዥቅ ይስተዋላል። እንደገና ደግሞ በዚያው ጋዜጣ፣ በዚያው ገጽ ላይ "በኢሕአዴግ ውስጥ በማንኛውም ጉዳይ ላይ ልዩነት መፍጠርንና በልዩነትም ዙሪያ ሰፊ ክርክር ማካሄድ ያለ የተለመደ የሚኖርና የምንኮራበት ጉዳይ ነው ... በኢሕአዴግ ውስጥ ነውር አይደለም። ... ወዘተ" ይላል። እዚህ ላይ ግን የስትራቴጂክ ወዳጆቹን ደፍሮ የተሳደበ ይመስላል። አማርኛ አያውቁም ብሎም ሊሆን ይችላል! ዚግዛግ የፖለቲካ መስመር ይዞ አገራችንና ሕዝባችን ወዴት እንደሚመሩት ለመተንበይ አስቸጋሪ ነው። ሕዝቡ ግን መብቱንና አገሩን ለማስከበር አሁንም እንደ ትላንቱ መንቀሳቀስ ጀምሯል። ዛሬም ነገም የኢትዮጵያ ሕዝብ መብቱን ራሱ ያስከብራል። አገሩንም በደሙ ይጠብቃታል በማለት ምላሽ ሰጥተዋል።</p>

<p class="align-center"><a href="/Gazettas/Fiameta/info/Fiameta.sera.html">ከፊያሜታ ግንቦት 12 ቀን 1990</a></p>




</body>
</html>