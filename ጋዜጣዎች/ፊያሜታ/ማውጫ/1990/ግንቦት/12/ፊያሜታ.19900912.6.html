<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ለኤርትራውያን ፓስፖርት በድብቅ እየተሸጠ መሆኑ ተገለፀ!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ለኤርትራውያን ፓስፖርት በድብቅ እየተሸጠ መሆኑ ተገለፀ!</h1>


<p>በሱዳን፣ ካርቱም ውስጥ በሚገኘው የኢትዮጵያ ኤምባሲ አማካኝነት በስፍራው የሚገኙ ኤርትራዊያን 500,000 የሱዳን ፓውንድ በመክፈል የኢትዮጵያ ፓስፖርት እየተሰጣቸው ነው፣ ሲል በባህር ማዶ የሚታተመው አድማስ ጋዜጣ በቅፀ2፣ ቁ.4 እትሙ ገልጿል። ይኸው የአድማስ ዘገባ ቀጥሎ ቀርቧል።</p>

<p>ዛሬ ሀገራችን ኢትዮጵያ በወያኔ አመጣሹ ሥርዓት አልበኝነት ሥሟንና ክብሯን አጥታ እንድትዋረድ እየተደረገች ያለችበት ሁኔታ ላይ ትገኛለች። የሀገሪቱ ተጠቃሚዎችም ዜጐቿ ሳይሆኑ አፍራሽ ጠላቶቿ መሆናቸው ግልጥ ነው። በዚህም የተነሳ ካርቱም በሚገኘውና በወያኔ በሚስተናበረው የኢትዮጵያ ኤምባሲ ውስጥ የፓስፖርት ኮንትሮባንድ ሽያጭ ደርቶ ይታያል። ፓስፖርቱም በድብቅ የሚሸጠው በዚሁ በወያኔው ማፊያ ቡድን ውስጥ ባሉ ግለሰቦች ቀረቤታ ላላቸው ኤርትራውያንና የትግራይ ተወላጆች እንደሆነ በቅርቡ አይተን እየበገን ነን።</p>

<p>ይሄው ኤምባሲ በህጋዊ መንገድ ፓስፖርት ለሚጠይቁ ኢትዮጵያውያን ዜጐች የሚሰጠው መልስ አዲስ አበባ ሄዳችሁ ማውጣት ትችላላችሁ የሚል ሲሆን በኤርትውያን ደላሎች አማካይነት ለሚቀርቡት ግን በተለይም ፓስፖርት ጠያቂዎቹ የኤርትራ፣ የትግራይና የሱማሌ አካባቢ ተወላጆች መሆናቸው ከተረጋገጠ ለአንድ ፓስፖርት እስከ 500,000 የሱዳን ፓውንድ በማስከፈል እንደሚወጣላቸው ታውቋል። ይህም ሽያጭ በስውር በመካሄድ ላይ ይገኛል። እዚህ ሱዳን ውስጥ በስደት የሚኖሩ ወገኖቻችን ራሳቸውን ለመርዳት ወደ ተለያዩ የአረብ ሃገሮች ሄደው ለመስራት ፓስፖርት እንደሚያስፈልጋቸው እየታወቀ ይህ እድል ግን ተነፍጓቸዋል። ይህን የፓስፖርት ፍላጐት አጋጣሚ በመጠቀምም ቅርበት ባላቸው የትግሪኛ ቋንቋ ተናጋሪዎችና ኢትዮጵያውያን ላልሆኑ የሌላ ሃገር ዜጐች ምሳሌ ኤርትራና ሱማሌያዊ ለሆኑት ሁሉ በድብቅ ፓስፖርት የመሸጡን ንግድ ተያይዘውት ያሉት አቶ አብዱ ለገሰ የተባሉት ካውንስለር እንደሆኑ አንዳንድ የኤምባሲው ሰራተኞችም ሳይደብቁ ይናገራሉ። ግለሰቡ (ካውንስለሩም) ከዚህ ከፓስፖርት ሽያጭ በተጨማሪ በተለያዩ ህገወጥ ንግዶች ላይም ተሰማርተው እንዳሉና ይህንን ሁኔታ ለሚያከናውኑም ብርቱ ትብብርና ድጋፍ እያደረጉ እንደሆነ ተደርሶበታል። ደላላዎቻቸውም በአመዛኙ ኤርትራውያን እንደሆኑ ታውቋል በማለት ተገልጿል።</p>

<p class="align-center"><a href="/Gazettas/Fiameta/info/Fiameta.sera.html">ከፊያሜታ ግንቦት 12 ቀን 1990</a></p>




</body>
</html>
