<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ዳር ድንበራችን ቀይ ባህር ነው!!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ዳር ድንበራችን ቀይ ባህር ነው!!</h1>


<p>ሕወሓት እና ሻዕቢያ ደርግን ለመጣል አብረው በተንቀሳቀሱበትም ጊዜ ሆነ ከዚያ ወዲህ ፍቅራቸው ፀንቶ ቆይቷል። ኢሳያስ አፈወርቂ እና መለስ ዜናዊ የሰላም ኖቬል ተሸላሚ መሆን አለባቸው፣ እስከመባል ድረስ መደረሱም የቅርብ ጊዜ ትዝታችን ነው። የኤርትራ የመንግሥት ባለሥልጣኖችን ጨምሮ ሰራዊታቸው ከመቀሌ እስከ አዲስ አበባ ድረስ ፈላጭ ቆራጭ ሆነው መሰንበታቸውም ከቶ አይዘነጋም። እኒህ የሻዕቢያ ሰዎች ንቀታቸውን የጀመሩት ጥንቱን ከወያኔ ሰዎች ጋር በነበራቸው ግንኙነት ሲሆን፣ ዛሬም ያንኑ ትዕቢትና እብሪታቸውን ይዘው ድንበር አልፈው እስከመግባት ደርሰዋል። ወያኔም ከተኛበት እንቅልፍ ለመጀመሪያ ባንኖ ለአመታት የኢትዮጵያ ህዝብ ሲጮህበት የነበረውን የሉአላዊነት ጥያቄ፣ ቢጨንቀው መልሶ መላልሶ እያሰማን ነው። በዚያም ተባለ በዚህ የአገር አንድነትና የድንበር ጥያቄ በየትኛውም ወገን ምላሽ የሚያሻው በመሆኑ ሻዕቢያን ልክ የማሳየቱ እንቅስቃሴ የሚደገፍ ይሆናል። ይህ ደግሞ ዛሬ ለተያዙት የሽራሮ እና በድመን አካባቢ ብቻ ሳይሆን "ድንበራችን ቀይ ባህር ነው!" ለሚለው ፅኑ እምነት ጭምር ምላሽ ያሻዋል።</p>

<p>ፍቅራችሁ ካለቀ ዘንድ በኤርትራ ህዝባዊ ግንባር የተያዙትን የአሰብ ክልሎችና ባህራችንንም ለማስመለስ ግስጋሴው ቢቀጥል እንዴት መልካም ነበር (?) እንጂማ እንጂ ኢሳያስና መለስ ሲፋቀሩ አገር ማስገንጠል፣ ሲቃቃሩ ደግሞ በደም አበላ መተጣጠብ ለሕዝብ አይበጅም። ይበጃል ከተባለም ቀይ ባህር ነውና ድንበራችን መዝለቅስ እዚያ ድረስ።</p>

<p class="align-center"><a href="/Gazettas/Fiameta/info/Fiameta.sera.html">ከፊያሜታ ግንቦት 12 ቀን 1990</a></p>




</body>
</html>