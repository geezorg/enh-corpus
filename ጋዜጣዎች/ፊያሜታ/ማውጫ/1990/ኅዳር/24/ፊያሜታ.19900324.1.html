<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የባሕታዊያኑ ክስ በሁለት ፍርድ ቤቶች እየታየ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

 
<h1 class="align-center">የባሕታዊያኑ ክስ በሁለት ፍርድ ቤቶች እየታየ ነው</h1>


<p>ለእስር ቤት ከተዳረጉ 11ወራትን ያስቆጠሩት ባህታዊ ገ/መስቀል ኃይለ መስቀል እና ባህታዊ ሶፎንያስ ክሳቸው በሁለት ፍ/ቤቶች እየታየ እንደሆነና እስካሁን ምንም ዓይነት ፍንጭ ወይም መፍትሄ እንዳልተገኘ ጉዳዩን የሚከታተሉ ወገኖች ለዝግጅት ክፍላችን ገለፁ።</p>

<p>ከእነዚህ ሁለት ፍ/ቤቶች መካከል በተለይም የከፍተኛው ፍ/ቤት ጉዳይ የተከሳሾቹ የዋስ መብታቸው እንዲጠበቅላቸው በጠበቃቸው አማካኝነት የይግባኝ ጥያቄ16-03-90 በዋለው ችሎት የተከሳሾቹን የዋስ መብት ለማስጠበቅ በመጀመሪያ የምርመራ መዝገቡን ማየት አስፈላጊ በመሆኑ በመጀመሪያ ባህታውያኑን የመረመረው ፖሊስ አካል የምርመራውን መዝገብ እንዲልክ ፍ/ቤቱ አዘዋል ብለዋል።</p>

<p>የዋስ መብት ሊጠብቅላቸው ያስችላል አያስችለውም የሚለውን ማንሳት የሚችለው ከፖሊስ ምርመራ መዝገብ በመነሳት ስለሆነ መዝገቡን ፖሊስ እንዲልክ ይፃፍለታል የሚለውን ሃሳብ ፍ/ቤቱ ለባህታዊያኑ ጠበቃ ከተናገሩ በኋላ የምርመራው መዝገብ እንዲቀርብ ተከሳሾቹ ባህታውያንም ለኅዳር 26 ቀን 1990 ዓ.ም እንዲቀርቡ ቀጠሮ ተሰጥቷቸዋል።</p>

<p>ባህታዊያኑ ከታሰሩበት ወር 1989 ዓ.ም ጀምሮ እንደ ኳስ እየቀለቡ በየፖሊስ ጣቢያው ሲነከራተቱ የነበሩ ሲሆን የፖሊስ ምርመራ መዝገብ ከየተትኛው ፖሊስ ጣቢያ እንደሚላክ ግን እስካሁን የታወቀ ነገር የለም።</p>

<p>በተጨማሪም በአንደኛ ደረጃ ፍ/ቤት ችሎት የሚታይላቸው የባህታዊያኑ ክስ ለህዳር 19-90 ተቀጥሮ የነበረ ሲሆን አሁንም ለጥር 15 ቀን 90 ቀጠሮ ከመሰጠት ውጭ ሌላ ምንም ዓይነት የቀረበ ጥያቄም ሆነ መልክ እንዳልነበረ ነው ታዛቢዎቹ የሚናገሩት።</p>

<p>ከቀጠሮ አንፃር ባህታዊያኑ ከታሰሩ ከአንድ ዓመት በላይ መሆኑ ነው። እስካሁን ድረስ የዋስ መብት ማስከበር ጭራሹን ተወስቶ እንደማይታወቅ ታዛቢዎቹ ተናግረዋል።</p>

<p>በ19-03-90 በዋለው ችሎትም ተባባሪዎች ናችሁ የተባሉ አንድ ባህታዊ አንድ አባት ካህን (መነኩሴ) አንዲት ሴት በዋስ እንዲለቀቁ ተደርገዋል።</p>

<p>የህዳር 19 ቀኑን ችሎት በተመለከተ የሪፖርተራችን ጥንቅር ከዚህ ቀጥሎ ቀርቧል።</p>

<p>ህዳር 19 ቀን 1990 ዓ.ም አራዳ ፍ/ቤት ሶስተኛ ችሎት የእነ ባህታዊ ገ/መስቀል ክስ ታይቷል።</p>

<p>ባህታዊ ገ/መስቀል እና ባህታዊ ሶፎንያስ ከሌሎች እስረኞች ጋር በ3፡15 ደርሰው መጠበቂያ ቤት ዳኞች እስኪሰየሙ ይጠበበቁ ነበር።</p>

<p>ዳኞች በ4፡00 ሰዓት ተሰየሙ የተለያዩ ጉዳዮች በማስተናገድ እስከ 4፡45 ቆይተው የነባህታዊን ጉዳይ ሲመለከቱ ከ9 አባሪዎቻቸው ከተባሉት ተከሳሾች የክሱ ቻርጅ ተነበበላቸው።</p>

<p>ይኸውም ባህታዊ ያቋቋሙት «ማህበር ማህበረ ሃዋሪያ» ተብሎ የሚጠራው ህጋዊ ያልሆነ እና ድርጅታዊ መንፈስ ያለበት በመሆኑ በቤተክርስቲያን አካባቢ በመዘመርና ጥያቄያችን ይመለስ በማለ ፀጥታ በመንሳት የማኅበሩ ዓላማ ፖለቲካዊ እንቅስቃሴ የሚያካሄድ ነው በማለት የውንጀላው አቋም ተገልጿል።</p>

<p>ይህ በእንዲህ እንዳለ የተከሳሾች አባሪ ናችሁ ተብለው ባህታዊያንና ምዕመናን የቀረቡ ሲሆን በክሱ ይዘት ላይ ተቃውሞ ካላቸው እንዲያቀርቡና የዋስ መብታቸውን ባለፈው እንዳስከበሩላቸው ሁሉ አሁንም መቃወሚያ ፅሁፍ ይዘው መምጣት እንደሚችሉ ፍ/ቤቱ አስገንዝቦ ውሳኔውን ለጥር 15 ቀን አስተላልፎዋል። ይህ በእንዲህ እንዳለ የነባህታዊ መልስ የመጨረሻው መዝጊያ በሃያሉ እግዚአብሔር ስም ቦታ አለው ለምን እዚህ ቦታ ታቀርቡናላችሁ። በሕጉ መሰረት በዓለም ፍርድ ላይ እንደ መሆናችን መጠን እባካችሁ እንደ አለሙ ፃፉልን በማለት ተማፅነዋል።</p>


<p class="align-center"><a href="/Gazettas/Fiameta/info/Fiameta.sera.html">ከፊያሜታ ኅዳር 24 ቀን 1990</a></p>


</body>
</html>	
