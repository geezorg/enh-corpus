<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በዑራኤል ቤተ ክርስቲያን ፓርሪያርኩ ተወገዙ የደብሩ አስተዳዳሪ ከሥልጣን &laquote;ተወገዱ&raquote;</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

 
<h1 class="align-center">በዑራኤል ቤተ ክርስቲያን ፓርሪያርኩ ተወገዙ የደብሩ አስተዳዳሪ ከሥልጣን «ተወገዱ»</h1>


<p>ጥቅምት 23 ቀን 1990 (እሁድ) ዕለት የአካባቢው ማህበረ ምእመናን በቤት ክርስቲያኑ በመገኘት «ግዝት ምንድነው? መገዘት የሚገባውስ ምን ዓይነት ሰው ነው?» በሚል ጥያቄ የደብሩን ዋና አስተዳዳሪና ካህናቱን በመጠያቃቸውና ከተገዘትን ብዙ ጊዜያት ተቆጥረዋል፣ ከእንግዲህ ግን መፍትሄ ካልተሰጠን አቋም እንወስዳለን በማለት ጠይቀው፣ በጥያቄያቸው መሰረት የሰበካ ጉባዔውና የምዕመናኑ ኮሚቴ ተወያይቶበት ለ26-02-90 የአካባቢው ህዝበ ክርስቲያትን መጠራቱን ለጉዳዩ ቅርበት ያላቸው ወገኖች ገልፀዋል።</p>

<p>በዚህ ጥቅምት 26/1990 በተደረገው ጠቅላላ የካህናትና የአካባቢው ምዕመናም ስብሰባ ላይ ቀደም ሲል ስለተነሳው የግዘት ጥያቄ ሰፊ ውይይት ክተደረገ በኋላ ሥልጣነ ካህናት የተሰጠው ለካህናት እንደመሆኑ ክህነት ያላቸው ሁሉ ማሰር መፍታት እንደሚችሉ እንጂ ፓትርያርክ፣ ሊቀ ጳጳስ በመሆን አይደለም የሚለው ቀጥተኛ መልስ ለምዕመናን ተሰጥትዋቸው ምዕመናኑም በአለቃ አያሌው ታምሩ እንደ ተገዘቱ ጠቁመው በአለቃ አያሌውና በፓርቲያርኩ መካከል ያለውና የቤተ ክርስቲያኗ ውዝግብ በአስቸኳይ ተወግዶ ግዝቱ ካልተነሳ የፓትሪያርኩ ስም በኡራኤል ቤተ ክርስቲያን መጠራት እንደሌለበት ጉባኤው እንደተስማማበት ዘገባዎቹ ጠቁመዋል።</p>

<p>ይህ የካህናትና የምዕመናን ጉባዔ የወሰነው ውሳኔ እንደሚያመለክተው እስከ ህዳር 10 ቀን 1990 ድረስ መድረክ ተከፍቶ ችግሩ በውይይት የማይፈታ ከሆነ ቤተ ክርስቲያኑ ከፓትሪያርኩ አስተዳደር ራሱን እስከ ማግለል እርምጃ የሚወስድ እንጂ የፓትሪያርኩ ስም አይጠራም በሚል ብቻ የማይወሰን መሆኑን ገልፀው፤ የማህበረ ካህናቱና የማህበረ ምዕመናኑ ጥምር ስበሰባ የወሰነው ውሳኔ ለፓትርያርኩና ለሌሎችም የሚመለከታቸው አካላት እንዲሁም ለሚዲያዎች እንዲሰራጭ መደረጉን ከተሰብሳቢዎች መካከል ለዝግጅት ክፍላችን ገልፀዋል።</p>

<p>ይህ እርምጃ ሊወሰድ የቻለበት ዋና ምክንያት የካህናቱና የአካባቢው ምዕመናን የአንድነት አቋም ነው ሲሉም ጉባዔውን አመስግነዋል።</p>

<p>በተለይም የደብሩ ዋና አስተዳዳሪ መልአክ ሕይወት ወ/ሰንበት እውነተኛ አቋም በወሰዱት የደብሩ ዋና አስተዳዳሪ ማንገራገራቸውና ብሎም ከቦታው ማንሳታቸው አይቀርም ሲሉ ከወዲሁ ሥጋታቸውን የገለፁ አሉ።</p>

<p>ዘግይቶ የደረሰን ዜና እንዳመለከተው ከሆነ ይህንኑ ውሳኔ ከምዕመናኑ ጋር የወሰኑት የደብሩ ዋና አስተዳዳሪ ቆሞስ መልአክ ህይወት ወ/ሰንበት ከፓትርያርኩ ጽ/ቤት ተፅፏል በተባለ ደብዳቤ ከስራቸው እንዲወገዱ ተደርጓል ተብሏል። ነገር ግን በምዕመናኑ በኩል አዲስ ተሹሞ የሚመጣውን እንደማያስገቡና ቆሞስ መልአክ ህይወትም ስራቸውን አይለቁም በማለት ተቃውሞውን በማሰማት ላይ ይገኛል።</p>


<p class="align-center"><a href="/Gazettas/Fiameta/info/Fiameta.sera.html">ከፊያሜት ህዳር 3 ቀን 1990</a></p>


</body>
</html>	
