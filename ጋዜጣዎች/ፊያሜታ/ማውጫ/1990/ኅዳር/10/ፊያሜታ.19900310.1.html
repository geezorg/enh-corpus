 <?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በድብቅ የገባውና 65,000 ኪ.ግ የሚመዝነው ብር ገና አልተጋመሰም!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

 
<h1 class="align-center">በድብቅ የገባውና 65,00 ኪ.ግ የሚመዝነው ብር ገና አልተጋመሰም!</h1>


<p>ለአዲሱ የብር ምንዛሪ አገልግሎት እንዲውል ተብሎ በከፍተኛ ጥበቃ ወደ አዲስ አበባ የገባው 65,00 ኪ.ግራም የሚመዝነው ብር ገና አልተጋመሰም ሲሉ ውስጠ አዋቂ ምንጮች ለዝግጅት ክፍላችን ገልፀዋል።</p>

<p>ጥቅምት 25 ቀን 1990 ዓ.ም ከጀርመን ፍራንክፈርት በኢ. አየር መንገድ በኩል በካርጐ ተጭኖ የመጣው ገንዘብ መቀየር ከጀመረ አስር ቀን የሞላው ቢሆንም እንደተጠበቀውና እንደተፈለገው ምንዛሪው በፍጥነት አልተከናወነም ተብሏል። ተያይዞ የደረሰን ዘገባ እንደሚያመለክተው አዲሱ ገንዘብ ፍራንክፈርት ውስጥ ተሰርቶ የመጣ ሲሆን ከዚህ በፊት በሎንደን ከተሰራው ገንዘብ የተሻለ መሆኑን እነዚሁ ምንጮች ገልፀዋል።</p>

<p>በሌላ በኩል ደግሞ የኤርትራ ናቅፋ አቅም አጠያያቂ እየሆነ ነው። በኤርትራ በኩል የናቅፋን የብር መጠን እኩል ዋጋ ኖሮት ለመገበያየት ጥያቄ ከቀረበ በርካታ ወራትን አስቆጥሯል በኢትዮጵያ በኩል ግን ይህ ተቀባይነት አላገኘም። የገበያ ግንኙነታችን በዶላር ሲሆን ይገባል የሚል ሃሳብ ነው ከኢትዮጵያ በኩል የቀረበው። በአሁኑ ወቅት የኤርትራው ናቅፋ ሙሉ ለሙሉ ገበያ ላይ ውሎ ያለውን አቅም ለማሳየት ባይችልም ወደፊት ግን ችግር ሊያጋጥመው እንደሚችል የኤርትራ ባለሥልጣናትና የእምፍ ምንጮች ከወዲሁ እየገለፁ ናቸው።</p>

<p>ኤርትራ በአሁኑ ወቅት በውጭ ምንዛሪ የጠነከረ ገበያ ስለሌላት ራሳቸው ባመጡት የገንዘብ ለውጥ ሳቢያ ለኢኮኖሚ ድቀት እየተጋለጡ ነው ተብሏል። ከዚሁ ጋር በተያያዘ ዜና በኤርትራ የሚገኙ መሬቶችን ለውጭ ድርጅቶች የመሸጡ ገበያ እየተጧጧፈ ነው። ኤርትራ ውስጥ ነዳጅ ለማሰስ አናዳርኮ ፔትሮሊየም ኮርፖሬሽን (ኣናርዳኮም ጰትሮለኡም ጮርፖራቲኦን) 9 ሚሊዮን ሄክታር መሬት በኤርትራ ባህር ክልል በብቸኝነት የተቆጣጠረ ሲሆን ኤርትራ እንደ ውጭ ምንዛሪ ማስገኛ ዘዴ የተጠቀመቸበት መንገድ መሬት መሸጥ መሆኑ አሳሳቢ ሆኗል ሲሉ ለድርጊቱ ቅርበት ያላቸው ምንጮች ገልፀዋል። ኤርትራ በመሬት ሽያጩም ሆነ በሌሎች ገቢዎች ያገኘችው ገንዘብ በምን ላይ እንደዋለ አልታወቀም። ከኢትዮያ ብር ጋር በእኩል አቅም ለመጓዝ ያለው አማራጭ ፋብሪካዎችና መሬቶችን መሸጥ መሆኑ እያነጋገረ ነው።</p>

<p class="align-center"><a href="/Gazettas/Fiameta/info/Fiameta.sera.html">ከፊያሜታ ኅዳር 10 ቀን 1990</a></p>


</body>
</html>	
