<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የዑራኤል ቤተ ክርስቲያን ለፓትርያርኩ የራስ ምታት ሆኖባቸዋል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

 
<h2 class="align-center"><span class="underline">ከዛሬ ጀምሮ ስማቸው አይጠራም!</span></h2>
<h1 class="align-center">የዑራኤል ቤተ ክርስቲያን ለፓትርያርኩ የራስ ምታት ሆኖባቸዋል</h1>



<p>መንበረ ፕትርክናውን በጉልበት ከተረከቡበት ሰዓትና ጊዜ ጀምሮ ሳላም ያላገኙት ፓትርያርክ አባ ጳውሎስ በየጊዜው አዳዲስ የተቃውሞ ክስተቶች ሲታይባቸአው በንቀት ቢያልፍዋቸውም ችግሩ ከዓመት ወደ ዓመት እየጎላ መጥቶ የእሳቸው ስም የሚጠራባቸው የነበሩበት አብያተ ክርስቲያናት ሁሉ ፓትሪያርኩ ራሳቸው በፈጠሩት መዘዝ ስማቸው እንዳይጠራ ሃይማኖታዊ አቋም እየወሰዱ እንደሆነ ተገለፀ።</p>

<p>አንድ ምህረት ቅ/ሚካኤል ወይም በተለምዶ ጭቁኑ ሚካኤል እየተባለ የሚጠራው ቤተ ክርስቲያን ስማቸው እንዳይጠራ በአስተዳደር በኩልም ከፓትርያርኩ ካፈነገጠ ዓመታትም ያስቆጠረ ሲሆን ፓትርያርኩን ከዛሬ ነገ ንስሐ ይገባሉ ይመለሳሉ በሚል ተስፋ ያለ መቁረጥ ሲጠባበቅ የነበረው የዑራኤል ቤተ ክርስቲያንም ፓትሪያርኩ እንደማይመለሱ በጥፋት ጐዳናቸው እንደሚቀጥሉ ስላረጋገጡና ጥቅምት 26/90 በማህበረ ካህናቱና በአካባቢ ጠቅላላ ምዕመናም ጉባዔው ጥምር ስብሰባ የተወሰነውን ውሳኔ ፓርትያርኩ ስላልተቀበሉት በውሳኔው መሰረት ከዛሬ ኅዳር 10/90 ጀምሮ ስማቸው በቅዳሴ ሰዓትም ሆነ በማንኛውም አገልግሎት እንደማይጠራ ለጉዳዩ ቅርበት ያላቸው ምንጮች ለዝግጅት ክፍላችን አስታውቀዋል።</p>

<p>እነዚህ ቀራቢ ወገኖች እንዳሉት ከሆነ ቤተ ክርስቲያናችን በምታዘው ሕግ መሰረት ሕገ-እግዚአብሔር የተላለፉትን ፓትርያርክ አለቃ አያሌው ታምሩ አውግዘዋል ደረጃ በደረጃ በመምጣትዋ ካህናቱን ምዕመናኑንም አውግዘዋል። ይህ በመሆኑ ፓትርያርኩ መድረክ ከፍተው ችግሩን እንዲፈቱ ወስነን ነበር። ነገር ግን ውሳኔአችንን ስላልተቀበሉት በቤተ-ክርስቲያናችን ላይ ሰላም እንዲፈጠር የፓትርይርኩን ስም አናነሳም ብለዋአል</p>

<p>በማያያዝም ጥቅምት 30/90 አቡነ መቃርዮስና ሌሎችም የቤተ-ክርስቲያኑን ምዕመናን እንዳነጋገሩና ሕዝበ-ክርስቲያኑም ጥያቄአችን በፓትርያርኩ ምክንያት የተገዝትነው ግዘት ይነሳልን ከሥራ የተፈናቀሉ ካህናት ወደ ሥራቸአው ይመለሱ የቤተ ክርስቲያኑን ችግር ለመፍታት መድረክ ይከፈት ነው እንጂ ሌላ ጥያቄ የለንም። ይህን ካደረጉ እስከ ህዳር 10/90 እንጠብቃለን መልስ ከሰጣችሁን ግን ውሳኔውን ተግባራዊ እናደርጋለን ሲሉ ለቤተ ክህነት ተወካዮች እንደመለሱላቸው ገልፀዋል።</p>

<p>በተለይም የደብሩ ዋና አስተዳዳሪ ቆሞስ መልአከ ሕይወት ወ/ሰንበት ባለታሪክ አባት ናቸው ሲሉ አድናቆታቸውን የገለፁት በርካታ ናቸው። አንዳንድ የትግራይ ተወላጆችና የመንግሥት ተወካዮች ነን የሚሉ ዋና አስተዳዳሪውን እባክዎን አቋምዎትን ይለውጡ? ትግሬ ሆነው እንዴት ለሌላ አሳልፈው ይሰጧቸዋል እያሉ እንደሚለማመጡኣቸው ውስጥ አዋቂ ወገኖች ይናገራሉ። በማያያዝም ዋና አስተዳዳሪውን ከቦታው አስነስተዋቸው እንደነበሩና የነገሩን አዝማማሚያና የምዕመናኑን ጥንካሬ ሲመለከቱ እዚያው እንዳሉ ተደርጐ እየተለማመጡ እንደሆነ ገልፀው ለማናጋት እንጂ በአጭር ጊዜ ውስጥ ከቦታው ማስነሳታቸው እንደማይቀርም ውስጠ አዋቂዎቹ አክለው ገልፀዋል።</p>

<p>ይህ በእንዲህ እንዳለ የዑራኤል ቤተ ክርስቲያን የቢሮ ሠራተኞቹ ላይ ስልክ እየተደወለ አስተዳዳሪውንና ምዕመናኑን ደግፋችሁ ብትጓዙ ወዮላችሁ! መንግሥት እንደሆነ ከእኛ ጋር ነው እያሉ የሚዝቱባቸው የቤተ ክህነት ሰዎች እንዳሉም አንዳንድ ሰዎች ጠቁመዋል።</p>

<p>ጥቆማው እንደሚያስረዳን ከሆነ ግን እንደተለመደው በደመወዝና በሥራ በማስፈራራት ለመለያየት የተደረገ ዘዴ እንደሆነ ያመልክታል።</p>

<p>ዋና አስተዳዳሪው ቆሞስ መልአከ ሕይወት ወ/ሰንበት ግን የፓትርያርኩን ስም እስካሁን ድረስም ቢሆን እንደማይጠሩና ለወደፊትም በዚህ ፅኑዕ አቋማቸው እንደሚቀጥሉ የሚናገሩ አሉ። ከአዲስ አበባ አድባራትና ገዳማት አስተዳዳሪዎች የመጀመሪያው ጠንካራና ደፋር ባለታሪክ እኚህ ቆሞስ መልአከ ሕይወት መሆናቸውን በአድናቆት የሚናገሩት በቀላል የሚገመቱ አይደሉም።</p>


<p class="align-center"><a href="/Gazettas/Fiameta/info/Fiameta.sera.html">ከፊያሜታ ኅዳር 10 ቀን 1990</a></p>


</body>
</html>	
