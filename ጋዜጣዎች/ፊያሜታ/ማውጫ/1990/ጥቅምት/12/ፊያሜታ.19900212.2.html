<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የዑራኤል ቤተ-ክርስቲያን ከፓትርያርኩ አስተዳደር ሊያፈነግጥ ነው!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

 
<h1 class="align-center">የዑራኤል ቤተ-ክርስቲያን ከፓትርያርኩ አስተዳደር ሊያፈነግጥ ነው! </h1>

<h2 class="align-center">«እውነተኛ አባት እስኪገኝ በራሱ ይተዳደራል» ተባለ</h2>


<p>ከጊዜ ወደ ጊዜ እየከፋ ከመብረድ ይልቅ እየተጋጋለና እየተባባሰ በመጣው የፓትርያርኩ ብልሹ አስተዳደርና ሃይማኖት የለሽነት ተግባር የተነሳ የቅዱስ ዑራኤል ቤተ-ክርስቲያን ከፓትርያርኩ አስተዳደር (መሪነት) በመገለል እውነተኛ አባት (ፓትርያርክ) እስኪገኝ ድረስ በራሱ አስተዳደር እንደሚመራ የደረሱን ዘገባዎች ገለፁ።</p>

<p>ዘገባዎች እንደገለፁት ከሆነ በቤተ-ክርስቲያኑ ዋና አስተዳዳሪነት በአካባቢው ህዝበ-ክርስቲያን የጋራ አቋም በመሪነት የተቀመጡ ፓትርያርክ ከሰላም ይልቅ ጠብንና ብጥብጥን ከአንድነት ይልቅ መለያየትን የፈጠሩ በመሆናቸው ቤተ-ክርስቲያናቸውን ከፓትርያርኩ አስተዳደር በማግለል በራሳቸው ለማስተዳደር በዝግጅት ላይ መሆናቸውን እና ለቤተ-ክህነት የሚላክ የነበረውን 10% ከመቶ አስርም እንደሚያቆሙ ገልፀዋል።</p>

<p>በመቀጠልም የህዝበ-ክርስቲያን (የቤተክርስቲያንን) ገንዘብ በራስ ፈቃድ እየሰጡ ፓትርያርኩ መኪና ገዙ ገንዘቡን ለግላቸው አዋሉት፣ መዘበሩት ከማለት በቤተ-ክርስቲያናችን ተገኝተው በዓሉን እንዳያከብሩልን እያሉ በመጥራት፣ እሳቸው ባሉበት ሰው ተገደለ፣ ሰው ተደበደበ ከማለት በአጠቃላይ ግንኙነትን ማቋረጡ አማራጭ የሌለው እርምጃ ነው ብለውታል።</p>

<p>አያይዘውም በቅዱስ ዮሐንስ፣ በቅዱስ እስጢፋኖስ፣ በቀጨኔ መድሃኒዓለም ቤተ-ክርስቲያናት የተፈጸሙት አሳፋሪና አሳዛኝ ድርጊቶች በቂዎች ናቸው። በእነዚህ ድርጊቶች ይፀፀታሉ፣ ንስሐ ይገባሉ ሲባል በእኩይ ተግባራቸው ስለቀጠሉበት «... ጋር በማይመች አካሄድ አትጠመዱ» እንደተባለው የሃይማኖት ፍቅር የቤተ-ክርስቲያን ፍቅር፣ የህዝበ-ክርስቲያን ፍቅር ከሌለው የስም አባት (መሪ) ጋር አብረን መጓዙ ለቤተ-ክርስቲያናችን ጥፋት እንጂ ልማት አያስገኝም የሚሉም አሉ።</p>

<p>ፓትርያርኩ በዚህ የግትርነት አቋም ከተጠሉበት ሌሎች አድባራትም ከፓትያርኩ አስተዳደር ለመገለል አቋም እንደሚወስዱ ተገልጿል።</p>

<p>የዑራኤል ቤተ-ክርስቲያን ተቀዳሚ አርአያነት ግን ለብዙዎቹ አድናቆትን አትርፈዋል። በተለይም የደብሩ ዋና አስተዳዳሪ መልአከ ሕይወት ወ/ሰንበት ብፁዕ አቡነ ገብርኤልን እንዲያወግዙ ተጠይቀው ሰላምን እርቅ መውረድ አለበት ማለታቸው የሚያስመሰግን እንጂ አያስወቅሳቸውም ሲሉ የተቃወሙ ሲሆን አሁንም ይህንን አቋም መውሰዳቸው እጅግ የሚያሰመሰግን ነው ብለዋል።</p>


<p class="align-center"><a href="/Gazettas/Fiameta/info/Fiameta.sera.html">ከፊያሜታ ጥቅምት 12 ቀን 1990</a></p>


</body>
</html>	
