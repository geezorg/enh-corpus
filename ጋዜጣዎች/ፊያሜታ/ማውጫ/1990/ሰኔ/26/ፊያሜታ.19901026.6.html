<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮ-ኤርትራ የድንበር ውጥረት የሱዳንን የሰላም ንግግር ሊያዳክመው እንደሚችል ተገለጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኢትዮ-ኤርትራ የድንበር ውጥረት የሱዳንን የሰላም<br/> ንግግር ሊያዳክመው እንደሚችል ተገለጠ</h2>


<p>የኬንያ መንግሥት ባለፈው ሐሙስ በሰጠው መግለጫ አሁን በኢትዮጵያና በኤርትራ መካከል የተከሰተው የድንበር ግጭት መጪውን የሱዳን መንግሥትና የሱዳን ህዝብ የነፃነት ሠራዊት (ጽጵልኣ) የሰላም ንግግር ሊያደናቅፈው ይችላል ሲል ስጋቱን መግለጡን የአፍሪካ የዜና አገልግሎት ፓና (ጳና) ከናይሮቢ ገለጠ።</p>

<p>ለ3 ቀናት የኦፊሴል ጉብኝት ወደ ሱዳን ሄደው የነበሩት የኬንያ የውጪ ጉዳይ ምኒስትር ቦናያ ጐዳና ናይሮቢ ሲመለሱ በሰጡት ቃል በልማት በይና መንግሥታት አባል አገሮች የሚደረግ የመሳሪያ ግጭት በአካባቢው የልማትና የሰላም ድርጅቱ (እጝኣዽ) ላይ ትልቅ እንቅፋት ሆኗል ብለዋል።</p>

<p>የውጪ ጉዳይ ምኒስትር ጐዳና በተጨማሪ በግንብት ወር ላይ በኢትዮጵያና በኤርትራ መካከል የፈነዳው ጦርነት አባል አገሮቹ የጅቡቲ፣ ኤርትራ፣ ኢትዮጵያ፣ኬንያ፣ ሶማሊያ፣ ሱዳንና የኡጋንዳ መንግሥታት ለሆነው ኢጋድ እንቅፋት ነው በማለት መግለጣቸውን ዜናው አመልክቷል።</p>

<p>"በሁለቱ አገሮች መካከል የተከፈተው ጦርነት ፍፁም ያልተጠበቀ ነበር። ይህ ሁኔታ ከሰቸውም ይልቅ በኢጋድ ላይ የተደነቀ ትልቅ ፈተና ነው" በማለት ጐዳና ስጋታቸውን ገልጠዋል። እ.ኤ.አ 1983 ዓ.ም የተጀመረውን የሱዳን የእርስ በርስ ጦርነት ኢጋድ ሲሸመግል መቆየቱ የሚታወስ ነው።</p>

<p>ጐዳና በኢትዮጵያና ኤርትራ ግጭት ውስጥ የኢጋድ አባል ያልሆኑ አገሮች ተሳትፎ እያደገ ስለመሄዱ ሁኔታ አስተያየት እንዲሰጡ ተጠይቀው "ውጊያው እንዲያቆም የሚደረጉ ተመሳሳይ ዝግደቶችንና ጥረቶችን እንቀበላለን። ነገር ግን የውጪ ሃይዘለች ሁኔናተውን ውስብስብ እንዲያደርጉት ሊፈቀድላቸው አይገባም" ብለዋል።</p>

<p>በሁለቱ አገሮች መካከል ሰላምን ለመፍጠር የሚቀርቡ ጥረቶችን ኢጋድ የሚቀበለው መሆኑን ጐዳና አመልክተው ጦርነቱን ለማስቆም ዩ.ኤስ.አሜሪካ ሩዋንዳና የአፍሪካ አንድነት ድርጅት ባደረጓቸው ጥረቶች ኢጋድ ተበልጥኩ የሚል ስሜት እንዳልተሰማው ገልፀዋል። ሆኖም በጦርነት ውስጥ ባሉት አገሮች ላይ ያለውን ውጥረት ለመቀነስ ልባዊ የሆነ ትኩረት መስጠት የሚችል ድርጅት ኢጋድ ብቻ መሆኑን በልበ ሙሉነት ገልጠዋል። ከዚህም ሌላ ተፋላሚ ቡድኖቹን ለማስማማት ጠናቀሚውና የዲፕሎማሲያዊ ሃይል ያለው ኢጋድ ብቻ ነው ብለዋል። ሆኖም በአካባቢ ግጭቶች ላይ የጠነከረ ሥራ የመስራት ሃይሉ በገንዘብ እጥረት ሳቢያ ውስጥ ሊሆን በመቻሉ አዝነዋል።</p>

<p>ኢጋድ የተመሰረተው እ.ኤ.አ በ1980 አመታት ውስጥ ሲሆን አላማውም በአካባቢው አገሮች በርሃማነትን ለመቆጣጠርና የኢኮኖሚ ትስስርን ለማሳደግ ነበር። ሆኖም እ.ኤ.አ በ1990ዎቹ አመታት ውስጥ ከልማት የልቅ የበለጠ ትኩረቱ በአባላት አገሮች መካከል በሚከሰቱ የትጥቅ ግጭቶች መፍትሄ ፍለጋ ላይ እንዲሆን ተገልጿል።</p>

<p>በአሁኑ ጊዜ ሱዳንና ኡጋንዳ በዲፕሎማሲያዊና በመሣሪያ ፍጥጫ ላይ ያሉ ሁለቱም አንደኛቸው ለሌላኛው ተቃዋሚ ሃይል መሸሸጊያ በመስጠት ላይ የሚገኙ ናቸው። ከዚህም ሌላ ሱዳን በተመሳሳይ ከኢትዮጵያና ኤርትራ ጋር ግጭት ውስጥ ያለች አገር ናት።</p>

<p>ካርቱም ሁለቱ አገሮች በዩ.ኤስ.አሜሪካ አስተባባሪነት የሱዳንን ሰላም ማናጋት ይፈልጋሉ በማለት ክስ ስታሰማ በሌላ በኩል አስመራና አዲስ አበባ በበኩላቸው የካርቱም ሥርዓት አክራሪ እስልምናን ወደ አገሮቻቸው ልታሰርግ ዓላማ ያላት ናት ሲል ይኮንኗታል ሲል ፓና ሪፖርቱን አጠቃሏል።</p>


<p class="align-center"><a href="/Gazettas/Fiameta/info/Fiameta.sera.html">ከፊያሜታ ሰኔ 26 ቀን 1990</a></p>

</body>
</html>
