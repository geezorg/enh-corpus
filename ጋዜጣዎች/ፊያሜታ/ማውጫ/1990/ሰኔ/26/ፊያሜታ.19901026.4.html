<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኮ/ል መንግስቱ መልዕክት አለኝ ይላሉ!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ኮ/ል መንግስቱ መልዕክት አለኝ ይላሉ!</h1>
<h2 class="align-center">"እኔም ሆንኩ ሚስቴ ለሀገራችን ስራን እንጂ አልዘረፍንም"</h2>


<p>የቀድሞው የኢትዮጵያ ፕሬዚዳንት የነበሩት ኮ/ል መንግሥት ኃ/ማርያም ስለወቅቱ ግጭት ኤርትራና የኢትዮጵያ ጉዳይ የሰጡትን መግለጫ ባለፈው ሳምንት ልዩ እትም ዝግጅታችን ያቀረብን መሆኑ ይታወሳል። ከዚህ በተጨማሪ ኮ/ሉ የኢትዮጵያ ህዝብ እንዲያውቀው የሚሹት ጉዳይ አለ። ይኸውም የኢትዮጵያን ሕዝብ ሀብት ዘርፈው ሄዱ የሚለውን ሃሳብ በፅኑ ይቃወሙታል።</p>

<p>እንደ ኮ/ል መንግሥቱ ኃ/ማርያም መልዕክት ከሆነ፣ ባለቤታቸው ወ/ሮ ውብአንቺ ቢሻው በሳቸው ላይ ከተሰነዘረው ጥቃት ባልተናነሰ ሁኔታ የወቅቱ ተቃዋሚዎች የመግደል ሙከራ አድርገውባቸው እንደነበርና በቀዶ ጥገና ህክምና መፈወሳቸውን ገልፀዋል። በዚህም እሳቸውም ሆኑ ባለቤታቸው ለአብዮቱም ሆነ ለሀገራቸው ህዝብ አስፈላጊውን መስዋዕትነት ማድረጋቸውን ይገልፃሉ። የኮ/ል መንግሥቱ የዚምባብዌ መልዕክት፣ በራሴ ላይ ያደረ የህሊና ወቀሳ የለም። የታሪክ ጐማ ምናልባት ለጊዜው ሊተነፍስ ይችል እንደሆነ እንጂ፣ በተግባርም በንድፈ ሃሳብም በዓለም የሰው ልጆች ታሪክና የኅብረተሰብ ዕድገት የታሪክ ጐማ ጨርሶ ወደ ኋላ ዞሮ ሲሄድ አልታየም። ሊሆን እንደማይችልም የኔ እምነት ብቻ ሳይሆን የሚቀጥለው የሰው ልጆች ጉዞና ታሪክ ይህን እንደሚያረጋግጥና እንደሚያጋልጥ ዕምነቴ ፅኑ ነው።</p>

<p>ጠላቶቼ ያደረሱብኝ ጥቃትና ስም ማጥፋት አያስደንቀኝም። ምክንያቱም ከፍላጐታቸውና ከቆሙለት አላማ አንፃር ያደረጉት ሁሉ ማድረግ ያለባቸውን ነውና፣ ብለዋል። ኮ/ል መንግሥቱ እንኳንስ ዘረፋ ልፈፅም ቀርቶ በተለያዩ አጋጣሚዎች የውጭ እንግዶች ወደ ቤተ መንግሥት የሚያመጡትን ልዩ ልዩ ስጦታዎች ሆኑ ፍራፍሬዎች ወደ ቤቴ አልወስድም ነበር፣ እዚያው የሚገኙ ሰራተኞች እንዲከፋፈሉት አደርጋለሁ። ካልፈሩና ለሆዳቸው ካላደሩ በስተቀር አሁንም በቤተ መንግሥቱ የሚገኙ የፕሮቶኮል ሹሞች ጭምር የሚመሰክሩት ነው። እኔ የመዝረፍ ህልም ቢኖረኝ በተለያዩ አጋጣሚዎች በእጄ የገቡትን በሚሊዮን የሚቆጠሩ ቼኮች ያለማንም ጠያቂነት በወሰድኩኝ ነበር፣ በማለት ገልፀዋል።</p>

<p>ኮ/ል መንግሥቱ ይህንና ሌሎች ግላዊ ጉዳዮችን በተመለከተ የሰጡትን ማብራሪያ ወደፊት የአሰራር አቅማችንና የፕሬስ ህጉ በፈቀደ መጠን ለማቅረብ እንሞክራለን። ከዚህ ውጪ ግን ዛሬም በአንዳንድ ቦታዎች የኮ/ል መንግሥቱ ኃ/ማርያም ማስጠንቀቂያ እየደረሰ በማየታቸው ማስጠንቀቂያቸውን እንደትንቢት የሚቆጥሩት አልጠፉም። በአንዳንድ አካባቢዎችም የወቅቱን ጦርነት አስመልክተው "መንግሥቱ ኃ/ማርያም የጦሩ ገበሬ ዛሬም አልተፈታም የጠመድከው በሬ" ሲሉ ይደመጣል።</p>

<p>ኮ/ል መንግሥቱ የኢትዮጵያ ዳር ድንበር ቀይ ባህር እንጂ ባድመና ሽራሮ አይደለም ... መለስ ዜናዊም ኤርትራን ነፃ አውጥቶ ከኢትዮጵያ ጋር ለመሄድ ወኔ ብቃቱና ፍላጐቱ ያለውና ይህን የሚያደርግ ፍጡር አይደለም ... በማለት መግለጻቸው ይታወሳል።</p>


<p class="align-center"><a href="/Gazettas/Fiameta/info/Fiameta.sera.html">ከፊያሜታ ሰኔ 26 ቀን 1990</a></p>

</body>
</html>
