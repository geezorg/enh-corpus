<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢሳያስ አፈወርቂ...</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ኢሳያስ አፈወርቂ...</h1>


<p>የኤርትራው ፕ/ት ኢሳያስ አፈወርቂ የኢትዮጵያና የኤርትራ ግንኙነት ያበቃለት ነው፣ በማለት ባሳለፍነው ሳምንት ገልፀዋል። ከመለስ ዜናዊም ጋር የነበራቸውን ግንኙነት ማቋረጣቸውን ገልፀዋል። ኢሳያስ አፈወርቂ ጨምረው እንደሚሉት የመለስ ዜናዊ መንግሥት የጣለብንን ማዕቀብ በአስቸኳይ ካላነሳ ጦርነቱን ወደ መሃል አገር አዛምቼ አስፈላጊውን ሽብር እፈጥራለሁ፣ ለዚህም አቋሙ አለኝ፣ ብለዋል።</p>

<p>ከዚህ ጋር ተያይዞ እንደተገለፀው ኢሳያስ አፈወርቂ የተባበሩት መንግሥታት ድርጅት ያሳለፈውን ውሳኔ ኤርትራ እንደምትደግፍ ገልፀው በውሳኔው መሰረት የኢትዮጵያ ሠራዊት የኤርትራ ግዛቶች ከሆኑት ቦታዎች ለቀው እንዲወጡ በማለት ያሳስባሉ። ኢትዮጵያም በበኩሏ የተ.መ.ድ.ን ውሳኔ ደግፋ የኤርትራ ሠራዊት ከኢትዮጵያ ድንበር ክልል እንዲወጡ በማለት ሁለቱም ወገኖች ይከሳሉ።</p>

<p>ከሁለት ሳምንት በፊት ሁለቱም ወገኖች የአየር ጥቃት ላለመፈፀም ቃል ከገቡ በኋላ በአካባቢው አልፎ አልፎ የተኩስ ድምፅ መሰማቱ አልቀረም። ከኤርትራም ወደ ኢትዮጵያ የሚገቡ ስደተኞች አሉ። ከስደተኞቹ መካከል የተዘረፉና የተደበደቡ ይገኙበታል። ከቅርብ ጊዜ ወዲህ ደግሞ በሻዕቢያ ወታደሮች የግዳጅ ወሲብ የተፈፀመባቸው ሴቶች ድርጊቱን በመገናኛ ብዙሃን ይፋ እያወጡት ነው።</p>

<p>በአሁኑ ወቅት የኤርትራ ሠራዊት በባድመና በዛለአንበሳ በኩል 40 ስኩዌር ኪ.ሜ ስፍራ መያዟን ጠ/ሚ ከቢቢሲ ጋር ባደረጉት ቃለምልልስ ገልፀዋል። ሁለቱም ወገኖች ወደ ድንበር አካባቢ ሠራዊቶቻቸውን ማጓጓዛቸውንም ቀጥለዋል።</p>

<p>ይህ በዚህ እንዳለ የኢትዮጵያ የውጭ ጉዳይ ሚ/ር የሻዕቢያ ወራሪ ጦር የተባበሩት መንግሥታት የፀጥታው ጽ/ቤት ያወጣውን ውሳኔ በማክበር በወረራ የያዘውን አካባቢ ለቅቆ እንዲወጣ፣ ጠይቆ ውሳኔውን እየሸራረፈ በመቀበል ማምታታቱን እንዲያቆም አስጠንቅቋል። በአሁኑ ወቅት በአሰብ የሚገኘው የኢትዮጵያ ንብረት በኤርትራ መኪኖች እየተጫነ ወዳልታወቀ ስፍራ በመወሰድ ላይ እንደሚገኝ ዘግይቶ የደረሰን ዜና አረጋግጧል። የሻዕቢያ መንግሥት ይህን እርምጃ የሚወስደው ኢትዮጵያ አሰብን ትቆጣጠራለች ከሚል ፍራቻና ከዘረፋ ባልተናነሰ መልኩ መሆኑን ለማወቅ ችለናል። የኢትዮጵያ መንግሥት ለንብረቶቹ መመለስ እስከ 30 ሚሊዮን ብር የከፈለ ቢሆንም እንኳንስ እቃዎቹ ሊመለሱ ቀርቶ ንብረቶቹን ለማምጣት ወደ ስፍራው የሄዱ ሹፌሮችም ጭምር በእስር ቤት ውስጥ ይገኛሉ፣ ተብሏል።</p>


</body>
</html>
