<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"አስቴር አወቀ ክህደት ፈፀመችብን" አሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">"አስቴር አወቀ ክህደት ፈፀመችብን" አሉ</h1>


<p>በአትላንታ ጆርጂያ ከተማ ውስጥ በየአመቱ የሚከናወነው የእግር ኳስ ውድድር የብዙዎችን ትኩረት የሚስብ ሆኗል። በተለያዩ የአሜሪካ ክፍለ ግዛቶች የሚገኙ ኢትዮጵያዊ ተጋጣሚዎች ወደ አትላንታ በማምራት ግጥሚያውን ያከናውናሉ። ወደ አትላንታ የሚያመሩት ደግሞ ተጋጣሚዎቹ ብቻ ሳይሆኑ ደጋፊዎቻቸውና ሌሎች ኢትዮጵያዊያን ጭምር ናቸው።</p>

<p>የአትላንታው እግር ኳስ ግጥሚያ ለኢትዮጵያዊያን እንደ ልዩ መገናኛ የሚያገለግልና ክብረ በዓሉም በድምቀት የሚከናወን ነው። በዚህ አመት ጆርጂያ ላይ የተካሄደውን ውድድር የከተማው አስተዳዳሪ የአይዟችሁ ባይነት ድጋፋቸውን የሰጡበትና ለሌሎች ዜጐችም ትምህርት ሰጪ ሆኖ ያለፈ ነው።</p>

<p>በውድድሩ መክፈቻ ላይ የመብራት ኃይሉ ተጫዋች ኃይሌ ካሴ ተጋብዞ የነበረ ቢሆንም የአሜሪካ ኤምባሲ የቤት ካርታ እና ሌሎች ቢሮክራሲዎችን በመፍጠር ከጉዞው ያስተጓጐለው መሆኑ ተገልጿል። ከዚሁ ጋር ተያይዞ እንደተገለፀው አስቴር አወቀ ክህደት ፈፀመችብን የሚለው ዜና ከስፍራው ተደምጧል።</p>

<p>የዝግጅት ኮሚቴው እንደገለፀው ከሆነ፣ ይህ ውድድር ከተጀመረ ለመጀመሪያ ጊዜ ተጋባዥ እንግዳ ቀረብን። ይህ የሆነው በአዲስ አበባው አሜሪካ ኤምባሲ መሆኑ ያሳዝናል። በሌላ በኩል ደግሞ አስቴር አወቀ በዚህ ዝግጅት ላይ ተገኝታ የሙዚቃ ትርዒት እንደምታቀርብ እስከቅርብ ጊዜ ስትገልፅልን ቆይታ በመጨረሻ ግን ቃሏን አጠፈች፣ ክህደት ፈፀመችብን። ይህን አስነዋሪ ድርጊት ሁሉም ሚዲያ እንዲያውቀው እንፈልጋለን ብለዋል። በአስቴር አወቀ በኩል ግን በምን ምክንያት ልትገኝ እንዳልቻለች የተሰጠ ማብራሪያ የለም። (ምናልባት የሚሰጠን ማስተባበያ ካለ በለ.ቈሶቃቆ አድራሻችን በአስቸኳይ የሚላክ ቢሆን በቀጣይ እትማችን እናስተናግዳለን)</p>


<p class="align-center"><a href="/Gazettas/Fiameta/info/Fiameta.sera.html">ከፊያሜታ ሰኔ 26 ቀን 1990</a></p>

</body>
</html>
