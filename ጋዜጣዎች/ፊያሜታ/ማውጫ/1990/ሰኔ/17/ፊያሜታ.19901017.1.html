<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"ጦርነቱን የሚያቆም ኃይል የለም!"</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center">ከኢትዮጵያ የተባረሩት ኤርትራውያን ከበሮ እየተደለቀ፤
ፈንዲሻ እየተነሰነሰ በአሥመራ አቀባበል ተደረገላቸው</h2>
<h3 class="align-center"><span class="underline">"ጦርነቱን የሚያቆም ኃይል የለም!"</span></h3>
<p class="align-right">ኢሣያስ አፈወርቂ</p>


<p>የኤርትራው ፕ/ት ኢሣያስ አፈወርቂ አሁን ሻዕቢያ ከያዘው ከባድመ፣ ሽራሮ፣ አሊቴና እና ዛላምበሳ አካባቢ ለቀው እንደማይወጡ ግዛቱም የኤርትራ ነው ሲሉ ገለፁ። ኢትዮጵያ በንግድ መርከቦች እና አውሮፕላኖች የምታሳልፈውን ማዕቀብ እስካላቆመች ድረስም መሃል ኢትዮጵያን በቦንብ እንደሚደበድቡ ዝተዋል። ጦርነቱንም ምንም ኃይል እንደማያቆመው በያዝነው ሳምንት ይፋ አድርገዋል።</p>

<p>ይህ በእንዲህ እንዳለ ከኢትዮጵያ የተባረሩት ኤርትራዊያን ሰኔ 13 ቀን፣ 1990 ምሽት ላይ አሥመራ ሲገቡ ከበሮ እየተደለቀና ፈንዲሻ እየተነሰነሰ ቁጥሩ ከ100, 000 ህዝብ በላይ አቀባበል ያደረገላቸው መሆኑን የአሜሪካ ሬዲዮ ድምፅ ገልጿል። የካሮን ፒኖ ሙሉ ዘገባም ቀጥሎ ቀርቧል።</p>

<p>በሺዎች የሚቆጠሩ ኤርትራውያን በከተማው ጐዳናዎች ላይ በመሰለፍ ነበረ በጭብጨባ እና በእልልታ በአስራ አራት አውቶቢሶች ተጭነው የመጡትን ሰዎች "እንኳን ወደ ሃገራችሁ በሰላም መጣችሁ!" በማለት አቀባበል ያደረጉላቸው። አብዛኞቹ ዘንባባ ይዘው ነበር። ብዙዎቹ አምባሻ ይዘው ፈንዲሻ እየረጩ ነበር አቀባበል ያደረጉላቸው። ከአውቶቢሶቹ ኋላም በተሽከርካሪ ወንበሮች የሚጓዙ የ30 ዓመት ጦርነት ጉዳተኞች እና ህፃናት ስብስብ ብለው የሞሉዋቸው ካሚዮኖች ጥቅጥቅ ብለው ሲጓዙ ተስተውለዋል።</p>

<p>ይህ የኤርትራና የኢትዮጵያ ግጭት ከተጀመረበት ከግንቦት ወር መጀመሪያ አንስቶ ውጥረት የሰፈነ ቢሆንም፣ የኤርትራውያኑ መባረር ደግሞ ከፍተኛ ስጋት አሳድሯል። አውቶቢሶቹን ይጠባበቁ የነበሩት 3 የቀድሞ ተዋጊዎች እንዲህ ሲሉ ነበር ሃሳባቸውን የገለፁት "የዚህ አይነቱ ድርጊት መፈፀሙ መጥፎ ነው። እኛ እንዲህ አላደረግንም። ነገሩ በጣም አስቆጥቶናል። ውጊያው በወታደሮች መካከል እንጂ፣በሲቪሎች መካከል አይደለም። ... የትግራይ ሰዎች በርካታ መጥፎ ድርጊት ሲፈጽሙብን ተመልክተናል። ይህ ደግሞ በዓለም አቀፍ ደረጃ ተቀባይነት የለውም። እኛ ከእንግዲህ ወዲህ እነሱን አንፈልግም። ሁሉንም እራሳችን በራሳችን እንወጣዋለን።" ብለዋል።</p>

<p>... የኤርትራ መንግሥት የዜጐቹን ከኢትዮጵያ መውጣት ተቃውሟል። እነዚህ ኤርትራውያን ባለፉት ዓመታት ለኢትዮጵያ የሰሩ፣ እንዲሁም ያለፈውን አምባገነን መሪ መንግሥቱ ኃ/ማርያምን ከሥልጣን ለማውረድ ከታገሉ ሽምቅ ተዋጊዎች ጐን ተሰልፈው የተዋጉ ነበሩ፣ ብሏል። ኤርትራውያን ከኢትዮጵያ መባረራቸውን አስመልክቶ ዓለም አቀፉ ማህበረሰብ ተቃውሞ አለማሰማቱ በጣሙን አሳዝኖኛል ብለዋል። ግጭቱ ከተጀመረ በኋላ አብዛኛዎቹ ኤርትራውያን ከኢትዮጵያ ጋር ጦርነት ልንገጥም ነው፣ በሚል ያደረባቸው ስሜት የመደነቅ እና የማዘን ነበር።</p>

<p>ኤርትራውያኑ ለውጭ ጋዜጠኞች የሰጡት ተጨማሪ መግለጫ ደግሞ ብዙዎችን ያስገረም ነበር። "ልጆቼንም ሆነ ማንኛውንም ኤርትራዊ ስለ ትግራይ ህዝቦች ማንነት እንዲያውቅ፣ በፊት የፈፀሙትን አሁንም ያደረጉትን በሚገባ እናስተምራቸዋለን። ኤርትራውያን የትግራይን ህዝብ እንዲያውቅና ህይወቱን ሙሉ እንዲጠነቀቃቸው እናስተምረዋለን።" በማለት ገልፀዋል፣ በአሳዛኝ መልኩ። ይህንና ይሄን የመሳሰሉ ከኤርትራውያን የሚሰነዘሩ ዘለፋዎችም ብዙዎችን የሚያሳዝንና ቀጣዩን የሰላም ጊዜ የሚያጨልም እንደሆነ ይገመታል።</p>


</body>
</html>
