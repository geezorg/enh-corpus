<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያና የኤርትራ "ጦርነት ውስጥ መግባት" አፍሪካን ይለውጣሉ የተባሉትን የአዲሶቹ መሪዎች ተስፋ ሳያደበዝዘው አይቀርም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center">የኢትዮጵያና የኤርትራ "ጦርነት ውስጥ መግባት" አፍሪካን ይለውጣሉ የተባሉትን የአዲሶቹ መሪዎች ተስፋ ሳያደበዝዘው አይቀርም</h2>


<p>ኤርትራ ነፃነቷን ያገኘችው ከኢሕአዴግ ጐን አብረው በመሰለፍ የአዲስ አበባውን አምባገነን መንግሥት ተዋግተው በመጣል እ.ኤ.አ በ1993 ነበር። ኢሕአዴግ ኢትዮጵያን እንደያዘ ለኤርትራ ሪፈረንደም ፈቅዶ በቀላሉ ኤርትራ ነፃ አገር እንድትሆን ረድቷታል።</p>

<p>የአፍሪካ ቀንድ አካባቢ ጥናት ኤክስፐርት የሆነው ፓትሪክ ጊልክስ እንደተነተነው ኤርትራ በሰላማዊ መንገድ ነፃነቷን ከኢትዮጵያ ብታገኝም ድንበሩ በዚያን ጊዜ በሚገባ ግልጽ ሆኖ አልተረካከቡም ነበር። ላለፉት አምስት አመታትም በጠረጴዛ ዙሪያ ሆነው ሁለቱ መንግሥታት ጥንት በጣሊያን ቅኝ ግዢ ዘመን ስለተሰመረው የሁለቱ አገሮች ድንበር ጉዳይ ተከራክረውበታል። ይህን ሁኔታ ግን ከዚያ ወዲህ የተከሰቱ ሌሎች ተከታታይ ጉዳዮች ተጨማምረውበት እየተካረረ እንዲሄድ አድርጐታል።</p>

<p>ለዚህ የድንበር ጉዳይ መጦዝ የመጀመሪያ የሆነው ባለፈው ህዳር ወር የኤርትራ መንግሥት የራሱን ገንዘብ አትሞ ማውጣቱ ሲሆን በመጀመሪያ ከድንበር ድንበር እየተሻገሩ ይደረግ የነበረውን ንግድ እንዲበላሽ ምክንያት ሆኗል።</p>

<p>ከዚያ በፊትም ቢሆን ኤርትራ ነፃ ስትወጣ ኢትዮጵያ የነበራትን የአሰብ ወደብ ስላሳጣት የቆየ ውጥረትም እንደነበር የሚታወቅ ነው የሚለው ፓትሪክ ከገንዘብ ለውጡ በኋላ የተፈጠሩ ተከታታይ ክስተቶች እየጦዙ ከሄዱ በኋላ በግንቦት ወር ላይ ኤርትራም ኢትዮጵያም መሬቴ ተወሰደብኝ የሚል ክስ በማቅረብ በሁለቱ ድንበር ላይ ውጥረት ሊፈጠር መብቃቱን ገልጧል።</p>

<p>በዚህ በድንበር ጥያቄ ምክንያት በርካታ ሕይወት ጠፍቶበታል። ሁለቱ ኃይሎች በሶቭዬት ህብረት ይረዳ የነበረውን የቀድሞውን አምባገነን አገዛዝ በመጣል ኤርትራ በሰላማዊ መንገድ ነፃነቷን እንድታገኝ መንገዱን ያበጁላት አንድነት የነበራቸው የቃል ኪዳን ጓዶች ነበሩ።</p>

<p>ይህ አዲስ ግጭት ዩ.ኤስ አሜሪካ በቅርቡ ማራመድ የጀመረችውን የአዲሲቷ አፍሪካ ዲሞክራሲያዊ መሪዎች ማበብ ሁኔታ የሚያበላሸው ይመስላል። ይህም ከአማፂያን መሪነት ተገኝተው ወደፊት አፍሪካን ይለውጧታል ተብለው ተስፋ የተጣለባቸውን መሪዎች ተስፋ ያደበዝዘዋል የሚል ስጋት የተፈጠረ መሆኑን ፓትሪክ ይጠቁማል።</p>

<p>አዲሶቹ የአፍሪካ ተስፋ ከተባለላቸው መሪዎች ውስጥ ለረጅም ጊዜ ባደረጉት የትግል ቆይታ የትግል ጓዶች የነበሩት የኢትዮጵያዊ መለስ ዜናዊና የኤርትራዊ ኢሣኢያስ አፈወርቂ ይገኙበታል። ሌሎቹ የኡጋንዳው መሪ ዩዌሪ ሙሴቬኒ የሩዋንዳው ፓል ካጋሜና የዲሞክራቲኳ ኮንጐ ሎሬ ካቢላ ናቸው።</p>

<p>ይህም ብቻ አይደለም። ለሁለቱ መንግሥታት አመራር አካላት ልዩነት ሌላም ታሪካዊ ፍልሚያም አለው። የዩ.ኤስ.አሜሪካ የውጪ ጉዳይ መስሪያ ቤት ረዳት ፀሐፊ ቸስተር ክሮከር እንደገለጡት በኢትዮጵያዊያኑ ትግሬዎች ማለትም በአሁኑ ጊዜ የጐሳ የበላይነት በኢትዮጵያ ውስጥ ባላቸው ትግሬዎችና በኤርትራውያን መካከል ታሪካዊ የመቀናቀን ሁኔታ ለረጅም ጊዜ ያለ መሆኑ ተጠቁሟል።</p>

<p>"አሁን እርስ በርሳቸው በመዋጋት ላይ ያሉት ቡድኖች ውጊያ በመላ ኢትዮጵያና በመላ ኤርትራ መካከል እንደሚካሄድ ውጊያ ተደርጐ መወሰድ የለበትም። ትክክለኛው ሁኔታ ትግራዮችና ኤርትራውያን እርስ በርሳቸው መዋጋታቸው ነው" ሲሉ ሚስተር ክሮከር አስምረውበታል። በሁለቱ ህዝብ መካከልም ፉክክር አለ ሲሉ ክሮከር ሃሳባቸውን ደምድመዋል።</p>

<p>ወታደራዊ ሚዛን</p>

<p>በሁለቱ አገሮች መካከል ያለውን የተኩስ ኃይል የሚገልጠው የ ' ሆሾቀሾቋሻሾ ሪሾሾቅቆቴ ተንታኝ ፖል ቢቭር እንዳቀረበው ሃሳብ ኢትዮጵያ ሙሉ ጦርነት ውስጥ ከገባች ልትጐዳና የኤርትራ ወደቦችንም ካጣች በኤኮኖሚዋ ላይ የከፋ ተጽእኖ ሊደርስ እንደሚችል ጠቁሟል።</p>

<p>ሆኖም ኢትዮጵያ የምፅዋና የአሰብ ወደቦችን መጠቀም ትታ ወደ ጂቡቲ ወደብ ፊቷን ካዞረች ወዲህ ምንም የተከሠተ የኢኮኖሚ ችግር የለም። ኤርትራ ለኮቴ ለወደብ አገልግሎት በዶላር ውድ ዋጋ ትጠይቅ የነበረው ሁኔታ ቀርቶ አሁን በጂቡቲ በጥሩ ዋጋ የሠመረ አገልግሎት መገኘት እንደተጀመረ ከኢትዮጵያ በኩል ተገልጧል። እንዲያውም የጂቡቲ ወደብ ባለሥልጣኖች የኢትዮጵያን ገቢና ወጪ ሸቀጦች ለማስተናገድ እንዲችሉ ተጨማሪ መጋዘኖችን በመሥረት ላይ መሆናቸውም ታውቋል። አሁን ጅቡቲ የተከሰተው ችግር በጅቡቲዎች ሳይሆን ወደብ ላይ ያሉትን ንብረቶች በአስቸኳይ እንዳይነሱ የኢትዮጵያ ጉምሩክ ቢሮክራሲ ማስቸገሩ ብቻ ነው። እንደ ድክመት በመጠቀስ ላይ ያለው። የኢትዮጵያ 6ዐ ሚሊዮን ህዝብ ኤርትራን በ15 እጁ ይበልጣል። ሆኖም ሁለቱም ወገኖች በውጊያ የጠነከሩና የውጊያ ብቃትም እንዳላቸው ፓል ቢቨር ገልጿል። ሁለቱም አገሮች ትልቅ ቋሚ ሠራዊት ሲኖራቸው ከቀደሞዋ ሶቭየት ህብረት የተሠጡ በርካታ ታንኮች መድፎችና አውሮፕላኖች እንዳሏቸው ቢቨር ገልጧል።</p>

<p>ሆኖም በሌላ በኩል ኤርትራ ነጻነቷን ከማግኘቷ በፊት በተደረጉ ከአንድ ሁለት ወሳኝ ውጊያዎች ላይ ሻዕቢያ በደርግ ሠራዊት ተበልጦ ሊፍረከረክ ሲል ያዳነው ከትግራይ በአጋርነት የተነቃነቀው የወያኔ ሃይል መሆኑን ያልጠቀሰው ቢቨር ወያኔ ብቃት ያለው መሆኑን የገመገመው አይመስልም። ከዚህም ሌላ አሁን በተፈጠረው ውጊያ ከኢትዮጵያ ወገን ተሰላፊው የወያኔ ሠራዊት ብቻ ሳይሆን መላው የኢትዮጵያ ህዝብ መሆኑን የተረዳው አይመስልም። ሁለቱ አገሮች ከዋሽንግተን የተወሠነ ድጋፍ አግኝተዋል። ዋሸንግተን የሱዳንን እስላማዊ መንግሥት መጫን የፓሊሲዋ አንድ አካል በመሆኑ ሳቢያ ለእነዚህ አገሮች ድጋፍ ትሠጣለች ኤርትራ የሱዳን አማፂያን በግልጽ እንደምትደግፍ ደጋግማ ገልጣለች።</p>

<p>ኤርትራ በዚች አጭር የነጻነት ታሪኳ ዘመን ውስጥ አንዴ ከየመን ጋር ግልጽ ጦርነት ውስጥ ስትገባ የነበረች ሲሆን ከጅቡቲም ጋር በሌላ የድንበር ግጭት ተካራ ፍጥጫ ውስጥም ገብታ እንዲነበረች ፓል ቢቨር ገልጦ አሁን ከኢትዮጵያ ጋር የተከሠተውን የድንበር ግጭት በሠላም ለመፍታት በዩ.ኤስ. አሜሪካና በሌሎች አገሮች የተደረገው የሽምግልና ጥረት ፋይዳ ሳይሠጥ መቅረቱን በመጨረሻ ገልጧል።</p>


<p class="align-center"><a href="/Gazettas/Fiameta/info/Fiameta.sera.html">ከፊያሜታ ሰኔ 19 ቀን 1990</a></p>

</body>
</html>
