<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢሕአዴግ ህዝቡን ይቅርታ ይጠይቃል?</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h3><span class="underline">የፊያሜታ መልዕክት</span></h3>
<h1 class="align-center">ኢሕአዴግ ህዝቡን ይቅርታ ይጠይቃል?</h1>


<p>ባሳለፍናቸው ሰባት ዓመታት ውስጥ ብዙ ደግና ክፉ ነገሮች አይተናል። በተለይም ኢሕአዴግ ቀደም ሲል በኢትዮጵያዊነት ያለው አመለካከት የተዛባ መሆኑ በጉልህ ታይቷል። የኢትዮጵያን ባንዲራ ጨርቅ ብሎ ከማንኳሰስ ጀምሮ፣ የተለያዩ ንቀት አዘል አባባሎችን ጆሮዋችን እስኪሰለቸው፣ ህሊናችንን እስኪጓጉጠው ድረስ ተነግሮናል፣ ሰምተናልም። ይሄ ሁሉ ሆኖ ግን የኢትዮጵያ ዳር ድንበር ሲደፈር የወደቀችው ባንዲራ ከፍ ብላ ተውለበለበች፣ የተናቀውም ህዝብ ከዳር እስከዳር ለአንድነቱ "ሆ!" ብሎ ተነሳ። በጠላትነት ሲፈረጁ የነበሩት የተቃዋሚ ፖለቲካ ድርጅቶችና የነፃው ፕሬስ አባላት ባወጡት መግለጫ ለአንድነት ያላቸውን ቀናኢነት አሳዩ። ኢሕአዴግ ከዚህ ሁሉ አንድ ቁም ነገር ሊጨብጥ ይችላል እምነት አለን።</p>

<p>ዛሬ እነዚያ ቀናት አልፈው ሌላ ምዕራፍ ላይ ነን። ባለፈው ሳምንት የቀድሞ አየር ኃይል ባልደረቦች ስብሰባ ተጠርተው ለአገር እንዲቆሙ በተጠየቁበት ወቅት "እኛ የጣላችሁንና የናቃችሁን ሠራዊት ነን። ዛሬ ችግ ሲያጋጥማችሁ ጠርታችሁናል። ለአገራችን ለመቆም ዝግጁ ብንሆንም፣ መጀመሪያ ይቅርታ ልትጠይቁን ይገባል።" በማለት ነበር አቋማቸውን የገለፁት። ከዚህ በኋላ ይቅርታ ተጠይቀው ስብሰባው ቀጥሏል። በርግጥ በዚህ ሰባት ዓመት ውስጥ የተበደለው የአየር ኃይል ብቻ አይደለም፣ ሌላውም ህዝብ እንጂ። ኢሕአዴግ የህዝቡን ነሳሽነት ተመልክቶ ያለፈው ድርጊት ፀፅቶት ህዝቡንም ይቅርታ ማለት ይገባዋል። ለዚህ ደግሞ ወቅቱ አሁን ነው።</p>


<p class="align-center"><a href="/Gazettas/Fiameta/info/Fiameta.sera.html">ከፊያሜታ ሰኔ 19 ቀን 1990</a></p>

</body>
</html>
