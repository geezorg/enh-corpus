<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"ሁለት ወንበዴዎች ሲዘርፉ ይስማማሉ፣ ሲከፋፈሉ ይጣላሉ"</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h3>ኰ/ል መንግስቱ ኃ/ማርያም ዛሬም ይናገራሉ</h3>
<h1 class="align-center">"ሁለት ወንበዴዎች ሲዘርፉ ይስማማሉ፣ ሲከፋፈሉ ይጣላሉ"</h1>


<p>የቀድሞው የኢትዮጵያ ፕ/ት ኰ/ል መንግስቱ ኃ/ማርያም በስደት ላይ ከሚገኙበት ዙምባብዌ ወቅታዊውን የኢትዮጵያ እና የኤርትራ ጉዳይ አስመልክተው ያስተላለፉዋቸው መልዕክቶች በኢንተርኔት ከመተላለፋቸው ተጨማሪ የብዙዎችን ትኩረት የሳበ ሆኗል። ኰ/ል መንግስቱ ቀደም ሲል ስለነበረው ሁኔታ፣ የቀድሞ እቅዳቸውንና አሁን ስላሉበት ሁኔታ ተንትነዋል። ቀጥሎ ይቀርባል።</p>

<p>"... እየተረባረብን የተቀዳጀነውን ድል የጦር ኃይል አመራር አካሎች ወኔና ዲሲፕሊን ሳይዳከም የተዋጊውን ዲሲፕሊን፣ ስሜትና ሞራል እንዲሁም የውጊያ ፍላጎት ሳይበርድ በውጊያው ላይ አትኩረን ብዙዎቻችን ከማሳሳት የወንበዴውን ደብዛ ጨርሶ ከማጥፋት አዲስ መዋቅራዊ ለውጥና አዲስ የሥራ ክፍፍል በመፍጠር በወታደራዊ ዘመቻ ተግባር የመከላከያ ሚንስቴር እራሱን እንዲችል አድርገን ፊታችንን ወደ ኢኰኖሚው ዘመቻ በማዞራችን ለሻዕቢያ ከመቃብር መንሰራራትና፣ ለወያኔ ማቆጥቆጥ ብሎም መጠናከር በቂ ጊዜና እድል የሰጠናቸው እኛው ነበርን።</p>

<p>በዚያን ወቅት የነበረውን የሻዕቢያና የወያኔን ግንኙነት አስመልክተውም " .....ሻዕቢያና ወያኔ በቅንጅት የእኛን ዝግጅት በማክሸፍ የእነሱን ግብ ለመምታት ወያኔ ለመጀመሪያ ጊዜ ተከታታይና ከዚህ ቀደም ያላየነውንና ያልጠበቅነውን ውጊያ በትግራይ ሲከፍት፣ ሻዕቢያ በበኩሉ በኤርትራ ቆላ የተፈለገውን ጦር ወደ ትግራይና ኤርትራ ስናዞር ቆላውን አጥቅቶ ለመያዝ ተቀናጅተውብን ነበር... ወያኔ ከትግራይ ተወልዶ የሻዕቢያ እቅድን ለማስፈፀም ሃይላችንን ከመከፋፈሉ ባሻገር ሰሜኑን ከመሃል የሚያገናኘውን የጦር መገናኛ ባይዘጋ ሻዕቢያ በምንም ዓይነት ሃይለኛውንና ሃያሉን 2ኛ አብዮታዊ ሠራዊታችንን ከኤርትራ ሊያስወጣ ቀርቶ የአፋቤትንም ውጊያ ሊሞክረው ባልበቃም ነበር። በሌላ በኩል ወያኔ ተፈጥሮ በመጀመሪያ የትግራይ ነፃ አውጪ ከዚያ የኢትዮጵያ ነፃ አውጪ እያለ መቀለዱና ዛሬ የኢትዮጵያን ህልውና አደጋ ላይ ለመጣል ለበቃለት ደረጃ ያደረሰው ደግሞ ሻዕቢያ ነው። ሻዕቢያ የሚባል ነገር ባይኖር ወያኔ ብሎ ነገር ባልኖረም ባልተፈጠረም ነበረ ብለዋል።</p>

<p>ኰ/ል መንግስቱ በቀጣዮቹ አመታት ስለነበራቸው የማጥቃት እርምጃ ሲገልፁ "...ሠራዊታችን የሚያጠቃባቸውን የአየር ወለድ ትጥቆችና ጃንጥላዎች፣ የአየር ኃይላችን የሚጠቀምባቸውን ጥይቶች ሮኬቶችና ቦንቦች፣ የባህር ሃይላችንና ባህር ወለድ ኰማንዶ ሰራዊታችን የሚጠቀምባቸው የውጊያ ጀልባዎች እግረኛ ሠራዊታችን የሚጠቀምባቸው ቀላል መሃከለኛና ከባድ መሳሪያዎች ልዩ ልዩ ትጥቅና አልባሳት ከውጭ ማስመጣታችን ቀርቶ አብዛኛውን በኢትዮጵያ በኢትዮጵያዊያን ልጆች ወይም ደግሞ ኢትዮጵያውያን ሰራሽ ሆኖ በ1983፣ በ1984፣ በ1985 እና በቀጣይ አመታት በጥቅም ላይ የምናውላቸው ዝግጅት ነበረን።" በማለት ገልፀዋል።</p>

<p>ኰ/ል መንግስቱ ኃ/ማሪያምን በዚምባብዌ መኖሪያ ቤታቸው፣ ጋንሂል ውስጥ ላነጋገረቻቸው ቃለ መጠይቅ ኰ/ሉ በኢትዮጵያ ውስጥ ስለተከሰሱባቸው የዘር ማጥፋት ወንጀልና የቀይ ሽብር ድርጊት ወደ ኢትዮጵያ እንደሚሄዱ ተጠይቀው ሲመልሱ "እንኳንስ እኔ ልሄድ ቀርቶ አስከራኔም በኢትዮጵያ ፍ/ቤት አይቀርብም" ሲሉ መልሰዋል። የቢቢሲ ሪፖርተር ወደ ከኰ/ል መንግስቱ ጋር ስላደረገችው ቆይታ ጨምራ እንደገለፀችው "ወደ ቀድሞው የኢትዮጵያ ፕሬዘዳንት መኖሪያ ቤት መግባት ቀላል ነገር አይደለም። የታጠቁ ደህንነቶች ቤቱን በጥብቅ እየጠበቁ ናቸው። የኰ/ል መግስቱ ቤት በሃራሬ ውስጥ ድንቅ ከሚባሉት ስፍራዎች በአንዱ የሚገኝ ነው። ሰላምታ ከተለዋወጥን በኋላ ሁለት ሰዓት ተኩል የፈጀ ቃለመጠይቅ አደረኩለቸው።" ብላለች።</p>

<p>ኰ/ል መንግስቱ ኃ/ማሪያም በኢትዮጵያ ውስጥ ስለነበረው ደመ ነውጥ በመጻፍ ላይ ናቸው። የኰ/ል መንግስቱ እጅ ከደሙ ንፁህ መሆኑን ጊዜና ታሪክ የሚዳኘው ይሆናል፣ ብላለች። ኰ/ል መንግስቱ ኃ/ማሪያምን በተመለከተ አቶ መለስ ዜናዊ በአካል ቢያገኙቸው ምን እንደሚሏቸው ተጠይቀው በሰጡት ምላሽ ፣ የማግኘት ምኞቱ እንደ ሌላቸው የገለፁ መሆኑ ይታወሳል።</p>


<p class="align-center"><a href="/Gazettas/Fiameta/info/Fiameta.sera.html">ከፊያሜታ ሰኔ 19 ቀን 1990</a></p>

</body>
</html>
