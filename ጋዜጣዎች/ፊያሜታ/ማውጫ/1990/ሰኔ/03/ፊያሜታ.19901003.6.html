<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሥራ አስኪያጁ በአስቸኳይ እንዲነሱ የድሬደዋ ምዕመናን ጠየቁ!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ሥራ አስኪያጁ በአስቸኳይ እንዲነሱ የድሬደዋ ምዕመናን ጠየቁ!</h1>



<p>ተደራራቢና በርካታ አካባቢዮችን በሥራ አስኪያጅነት እንዲመሩ በፓትርያርኩ የተሾሙት የድሬደወ ሀገረ ስብከት ሥራ አስኪያጅ ሊቀ ትጉሐን ኃ/ጊዮርጊስ ዳኜ ከሥራ አስኪያጅነታቸው በአስቸኳይ እንዲነሱ ሲሉ የድሬደዋ አካባቢ ምዕመናን ጠየቁ።</p>

<p>ስራ አስኪያጁ በአስቸኳይ እንዲነሱና በምትካቸው ፈሪሃ እግዚአብሔር ያለው ሥራ አስኪያጅ እንዲመደብላቸው የጠየቁት በድሬደዋ ከተማ የሚገኙ ምዕመናን ስራ አስኪያጁ ከጥቂት ግብረ አበሮቻቸው ጋር ግምባር በመፍጠር በድሬደዋ ሆህተ ሰማይ ቅድስት ማርያም ደብርና በአጥቢያው ህዝበ ከርስቲያን ላይ የሚፈጽሙትን ተዘሮዝሮ የማያልቅ ግፍና በደል ምክንያት በማድረግ መሆኑን ከአባባቢው የደረሱን የዜና ምንጮች አረጋግጠው፣ አቤቱታው የቀረበውም አዲስ ለሾሙት ዋና ሥራ አስኪጅ ብፁዕ አቡነ ቄርሎስ መሆኑ ታውቋል።</p>

<p>ኃላፊነት የማይሰማቸው መሆናቸው የተሰመረባቸውሥራ አስኪያጅ እንዲነሱ፣ የካቲት 3 ቀን 1990 የአካባቢው ህዝበ ክርስቲያን በሰላማዊ ሰልፍ ተቃውሞውን አስምቶ እንደነበረና ብሶቱንም ለመንበረ ፓትራያርኩ አስታውቆ እንደነበር የገለፁት ምንጮች፣ የምዕመናኑ አቤቱታ መንበረ ፓትርያርክ ጽ/ቤት ከደረሰ በኋላ ሰሚ በማጣት የውሃ ሽታ ሆኖ እንደሚቀር አመልክተዋል።</p>

<p>የድሬዳዋ፣ የምስራቅ ሐረርጌና ኦጋዴን ሥራ አስኪያጅ በመሆን የሚሠሩት ሊቀ ትጉሃን ኃ/ ጊዮርጊስ ዳኜ ነጋ ጠባ ለጥቅም የቆሙ እና ሊቃውንት በማባረር የታወቁ፣ በርካታ መምህራንንም በአሁኑ ሰዓት ከሥራቸው አስወግደዋቸው እንዲሚገኙ ተገልጿል። በተለይም ከድሬደዋ በአስነዋሪ ቅሌት ከተባረሩት አባ ገ/ሕይወት በቀለ እና አባ መልካሙ መኰንን ጋር የቀረበ ግንኙነት እንደነበራቸው ምንጮቹ አብራርተዋል።</p>

<p>ስለሁለቱ መነኰሳትም ተዋህዶ እምነታችንን የሚያስነቅፍ ለመሥራት፣ ያማረና የተዋበ መኖርያ ቤት በየተመደቡበት ደብር ግቢ ውስጥ እያላቸው እንደወጣት ከተማ ሄደው አቶ አማረ ሆቴል አልጋ በማያዝ ሲጠጡ አምሽተው ከሌሊቱ አምስት ሰዓት አካባቢ ከአሻሻጮች ጋር በገንዘብ ሲዋዋሉ የተዋህዶ እምነት ተከታዮች ተቆርቁረው ቆባቸውን በማስወለቅ ክፉ ድርጊታቸውን ለብፁዕ አቡነ ዮሴፍ እንደአመለከቱ የሚገልፁት እነዚህ ታማኝ ምንጮች የሥራ አስኪጁ ከእነሱ ጋር ህብረት መፍጠር አሳዛኝ ነው ብለውታል። የአጥፊዎች ደጋፊ መሆናቸውንም ቤተ. ክህነቱ ማጠራት፣ ማረጋገጥ እንደሚገባው አመልክተዋል። በቅሌት የተባረሩት መነኰሳት አዲስ አበባ ውስጥ መሾም እንዳሰዘናቸውም ጠቁሟል።</p>

<p>በሥራ አስኪያጅና በመነኰሳቱ መካከል ስላለው ግንኙነት በተመለከተ አንዳንድ የቤተ.ክህነት ሰዎች እንደሰጡን አስተያየት ከሆነ፣ አባ መልካሙ ከድሬዳዋ ቅ/ሚካኤል አስተዳዳሪነት እንዲነሱ ሥራ አስኪጁ ለፓትርያርኩ በፃፉት ደብዳቤ ... የቅድስነትዎ ክብር እንዲጠበቅ በከፍተኛ የሚጥሩ፣ ከሀገረ ስብከቱ ጋር ተባብረውና ማዕከላዊ አሠራር ጠብቀው የሚሠሩ ትጉህና ንቁ አስተዳዳሪ ናቸው። ... ይህም ሆኖ ሳለ ስለ መምህር ገ/ሕይወት በቀለ በፃፍነው ደብዳቤ እንደገለፅነው ታህሳስ 23 /1990 ዓ. ም በአንድ ሆቴል ቤት ተገኝተው ባልታወቁ ወሮበሎች ሊደፈሩ የተቃጣባቸው አንዱም እሳቸው ስለነበሩ፣... ቅዱስነትዎ በጉዳዩ በጥልቀት አስበውበት ወደ ሌላ እንዲዛወሩ የሚል እንደሆነ ውስጥ አዋቂና የቀረበ ግንኙነት ያላቸው ወገኖች አስረድተዋል።</p>

<p>ከየካቲት ወር 1990 ጀምሮ አቤቱታቸውን የሚሰማ ያጡት የድሬዳዋ ምዕመናን በአዲሱ የጠቅላይ ቤተ. ክህነት ዋና ሥራ አስኪያጅ ፍትህ እንዲያገኙና ለቤተ. ክርስቲያን የሚበጅ እውነተኛ ሥራ አስኪያጅ እንዲመደብላቸው በተስፋ እየተጠባበቁ መሆኑም ተገልጿል።</p>


<p class="align-center"><a href="/Gazettas/Fiameta/info/Fiameta.sera.html">ከፊያሜታ ሰኔ 3 ቀን 1990</a></p>

</body>
</html>
