<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያ ነፃ ፕሬስ ጋዜጠኞች የሻዕቢያን ወረራ ተቃወሙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">የኢትዮጵያ ነፃ ፕሬስ ጋዜጠኞች የሻዕቢያን ወረራ ተቃወሙ</h1>



<p>የኢትዮጵያ ነፃ ፕሬስ ጋዜጠኞች ማህበር (ኢነጋማ) አባላት የሻዕቢያን ወረራ በመቃወም ሰኔ 1 ቀን፣ 1990 ዓ.ም መግለጫ አውጥቷል። ይኸው መግለጫ በግልባጭ ለህዝብ ተወካዮች ም/ቤት፣ለጠቅላይ ሚንስትር ቢሮ፣ ለአገር ውስጥ ጉዳይ ሚንስቴር እና ለፍትህ ሚንስቴር አሳውቋል። የመግለጫው ሙሉ ቃል እንደሚከተለው ይነበባል።</p>

<p>የአስመራው መንግሥትና ሕዝባዊ ሃርነት የሃገራችንን ኢትዮጵያን ሉአላዊነት በመድፈር ግንቦት 4 ቀን 1990 ዓ.ም. ያደረገው ወረራና ያደረሰው የሕይወትና የንብረት ውድመት እጅግ አድርጐ ያስቆጣንና የምንቃወም መሆናችንን እናስታውቃለን።</p>

<p>የኢሣያስ አፈወርቂ መንግሥት በማን አለብኝነት በወሰደው ፀረ ሃገርና ወገን ዕኩይ እርምጃ የጠፋው የሰላማዊ ዜጋችን ሕይወት ያሳዘነን መሆኑና ጥቃቱ የአንድ ክልል ሕዝብ ብቻ ሳይሆን የመላው ኢትዮጵያዊ ሁሉ መሆኑን ልንገልጽ እንወዳለን። የኢትዮጵያ ነፃ ጋዜጦች አባላት፣ የሻዕቢያ ሠራዊት የጦርነት ቀጠናን አልፎ በሰላማዊ ዜጐቻችን ላይ የሚያደርሰውን የዕልቂት አደጋ በጥብቅ የምናወግዝ ሲሆን የአገራችንን መከላከያ ሠራዊት ይህንን በኢትዮጵያውያን ላይ ያንጃበበው የጦርነት ደመና እንዲገፈፍ የማድረግ አደራ እንዳለበት ስናሳስብ፣ የኢትዮጵያ መንግሥትም የጀመረውን የሰላም ፍለጋ ጥረት ተስፋ ሳይቆርጥ እንዲቀጥልበት አበክረን እንገልፃለን።</p>

<p>እኛ የነፃው ፕሬስ አባላት የማንኛውንም አገር የፕሬስ ውጤትን የምናከብር ሲሆን ነገር ግን እንዳንድ የኢትዮጵያ ጠላቶች በአገኙት በዚህ አጋጣሚ የጥፋት ተልዕኮአቸውን እንዳያራምዱ ፖለቲካው ለማንኛውም የፕሬስ ውጤትና ለኢትዮጵያን ሁሉ ግልጽ መሆን እንደሚኖርበት እናምናለን። በተለይም በአገራችን ቁለፍ ቦታ ይዘው በሚገኙት ኤርትራውያን ላይ ወሳኝ የሆነ የማስወገድ እርምጃ እንዲወሰድ መንግሥት ትኩረት እንዲሰጥበት ስናስታውቅ፣ ጠ/ሚኒስትር መለስ ዜናዊ ይህንን በማስፈፀሙ ከፍተኛ ኃላፊነት ይጠበቅባቸዋል።</p>

<p>የነጃበብንን የጠላት ወረራ በድል ለመወጣት የሕዝባችን በአንድነትና በጠንከረ ኢትዮጵያዊ ስሜት እጅ ለእጅ ተያይዞ መጓዝ አስፈላጊነት የማያጠያይቅ በመሆኑ መንግሥት የብሄራዊ እርቅን አስፈላጊነት እምኖ በእስር ላይ የሚገኙቱን የፖለቲካ እስረኞችና የነፃው ፕሬስ ጋዜጠኞችን በመፍታት፣ሃገራችን የተቃጠባትን አደጋ ተከላክላ ሉአላዊነቷን አስከብራ በነፃነት እንድትኖር የሕዝቦች ሁሉ ዜጋዊ ተሳትፎ እንዲጐለብት ያደረግ ዘንድ እንጠይቃለን።</p>

<p>ምንም እንኳን የኢሳያስ አፈወርቂ መንግሥት ለኢትዮጵያ ያለውን በጐ ያልሆነ አመለካከትና ሊያጣ የሚችለውን አደጋ ቀደም ብሎ የነፃው ፕሬስ ጠቁሞ መንግሥት አስፈላጊውን ጥንቃቄ እንዲወሰድ በየጊዜው አሳውቆ እንደነበርና መንግሥት ግን ምንም አይነት አደጋ እንደሌለና የነፃው ፕሬስ ጬኸት "በሬ ወለደ...</p>

<p>አይነት እንደሆነ አድርጐ ምላሽ ይሰጥ እንደነበር የቅርብ ጊዜ ትዝታችን ነው። ይህ አመለካከት የመነጨው የነፃውን ፕሬስ ለሃገርና ለወገን እንደማይጠበብ አድርጐ ከመውስድ የተነሳ የተሳሳተ ስሜት በመሆኑ በዚህ አጋጣሚም ነፃው ፕሬስ ለሃገርና ለወገኑ ሰላም የሚጠበብ፣ ነገር ግን በሰላም ስም የሚፈፀሙትን ሕዝባዊ ውንጀሎች ለመደበቅ አላማም ፍላጐትም የሌለው መሆኑን ስናስታውቅ ሃገራችንና ወገናችን ላይ የደረሰውን አደጋ በመከላከሉ ሚና ከሕዝባችን ጐን የምንሰለፍ መሆናችንን እናረጋግጣለን።</p>

<p class="align-center">ድል ለኢትዮጵያውያን ሁሉ!</p>


<p class="align-center"><a href="/Gazettas/Fiameta/info/Fiameta.sera.html">ከፊያሜታ ሰኔ 3 ቀን 1990</a></p>

</body>
</html>
