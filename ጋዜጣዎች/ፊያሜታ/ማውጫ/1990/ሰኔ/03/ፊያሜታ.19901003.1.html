<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሰኔ እና ሰኞ ... እኩይ ሚልኪ!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center">የፊያሜታ መልዕክት</h2>
<h1 class="align-center">የሰኔ እና ሰኞ ... እኩይ ሚልኪ!</h1>



<p>የሻዕቢያ እብሪተኛ መንግሥት በኢትዮጵያ ላይ የቃጣው አስከፊ ተግባር በማናቸውም መመዘኛ የሚደገፍ አይደለም። ሻዕቢያ መራሹ የኤርትራ መንግሥት ሰሞኑን የፈፀመው የአየር ጥቃትም በደርግ ዘመን ያልታየ ነው። ወያኔ መቀሌን ከደርግ አስለቅቆ በያዘበት ወቅት እንኳን፣ የአየር ሃይል ጀቶች ትግራይን አቋርጠው ወደ ኤርትራ ተጓዙ እንጂ፣ የመቀሌን ህዝብ ለመጉዳት የአየር ጥቃት አልፈፀመም። ደርግ ሃውዜንን የደበደበው በመጨረሻው የተስፋ መቁረጥ ስሜት ላይ ሆኖ ነው። በእብሪት የተሞላው የሻዕቢያ አየር ኃይል ግን ከደርግ በባሰ ሁኔታ በጦር ሰፈሮች ላይ ሳይሆን፣ በዓለም አቀፍ ደረጃ በተከለከሉ ቦታዎች ጭምር የቦንብ ውርጅብኝ አወረደ። ምናልባት አቅምና ሁኔታው ቢፈቅድለት ደግሞ ከዚህ የበለጠ እኩይ ድርጊት ከማድረግ እንደማይመለስም የሰሞኑ ተግባሩ ያረጋግጣል። በዚያም ተባለ በዚህ ግን በአገራችን ሰኔ እና ሰኞ ሲገጥም "የእኩይ ሚልኪ" አመልካች ነው ተብሎ ይታመናል። እንግዲህ ሰኔ እና ሰኞ ገጠመ፣ መጥፎ የመኘት ህልም ባይኖረንም መጪው ጊዜ ግን ብሩህ ሰላም የሚታይበት ላይሆን ይችላል። ኢሕአዴግ እጅግ ሆደ ባሻ ሆኖ በዝምታ የሚያልፋቸው እያንዳንዱ ቀናትም ለሻዕቢያ እብሪት እና እብጠት መንገድ ከፋች መሆናቸው እሙን ነው። እንደ ልማድ ሆኖ የመጥፎ ጊዜ ምልክት የሆነውም የሰኔ እና ሰኞ ግጥምጥም "ትሻልን ሰድጄ ትብስን አመጣሁ!" እንደሚባለው ሻዕቢያ ከደርግ ይብስ አረመኔ መሆኑን አሳይቷል። ለሁሉም ግን እግዚአብሔር ኢትዮጵያና ህዝቧን ይጠብቃት!!


<p class="align-center"><a href="/Gazettas/Fiameta/info/Fiameta.sera.html">ከፊያሜታ ሰኔ 3 ቀን 1990</a></p>

</body>
</html>
