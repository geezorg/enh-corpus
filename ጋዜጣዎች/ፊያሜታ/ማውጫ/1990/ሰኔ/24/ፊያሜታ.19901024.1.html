<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ከአሰብ ወደብ ማዶ የሀኒሽ ደሴቶች የኢትዮጵያና የኢትዮጵያ ህዝብ ሀብቶች ናቸው!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h3><span class="underline">የፊያሜታ መልዕክት</p></span></h3>
<h1 class="align-center">ከአሰብ ወደብ ማዶ የሀኒሽ ደሴቶች የኢትዮጵያና የኢትዮጵያ ህዝብ ሀብቶች ናቸው!</h1>



<p>ኤርትራ በሃኒሽ ደሴቶች ከየመን ጋር የይገባኛል ጥያቄ አንስታ ጦሯን በሰበቀች ሰሞን፣ የኢትዮጵያ መንግሥት ባለሥልጣናት ወገናዊነታቸውን ለኤርትራ አድርገው እንደነበር ማንም የሚዘነጋው አይደለም። ኤርትራ በሃኒሽ ደሴቶች የይገባኛል ጥያቄ ለዓለም ፍ/ቤት ያቀረበችውም የኢትዮጵያን የ3ሺህ ዓመት ታሪክ ነበር። በእነዚህ ጊዜያቶች ሁሉ የኢሕአዴግ ባለሥልጣናት ከዝምታ በቀር አንዳችም እርምጃ አላደረጉም። ይልቁንም አጋርነታቸውን ለኤርትራ አደረጉ እንጂ።</p>

<p>ዛሬ ደግሞ ያ ጊዜ አለፈና ኤርትራ ከየመን ጋር ያደረገችውን ግጭት "ፀብ አጫሪነት" ሲሉ መወንጀላቸውን ጆሮአችን እየሰማ፣ አይናችንም እያየ ነው። ቀድሞውኑ በቀይ ባሕር ላይ የሚገኙት እኒህ የሃኒሽ ደሴቶች የኢትዮጵያ አካል ናቸው። በ19ኛው ክፍለ ዘመን በትግራይ ንጉሥ ከነበሩት ንጉሥ ንጉሴ ጀምሮ እስከ ደርግ መውደቅ ድረስ እኒህ ደሴቶች የኢትዮጵያ አካል ስለመሆናቸው የታሪክ ሰነዶች በሃቅ ይመሰክራሉ። በደርግ ዘመን ጭምር ደሴቶቹን የየመንና የኢትዮጵያ ባህር ኃይል በጋራ ይቆጣጠሯቸው ነበር። ኤርትራ "ናፅነት" ብላ ከተገነጠለች በኋላ ደሴቶቹም ጭምር ነፃ ወጥተዋል፣ በሚል መነሻ ነው የይገባኛል ጥያቄ ያነሳችው።</p>

<p>ኤርትራ ጥያቄዋን በደሴቶቹ ዙሪያ አላበቃችም፣ የደርግ የነበሩ የአየር ጄቶችን እንደወረሰች ሁሉ የጦር መርከቦቹም ይገቡኛል፣ በሚል ውዝግብ ፈጥራለች። በማናቸውም መንገድ፣ በየትኛውም ዘመን የኢትዮጵያ ዳር ድንበር ቀይ ባሕር ነውና እኒያ የጦር መርከቦች ለኢትዮጵያ የሚገቡ ናቸው፣ ደሴቶቹም ጭምር። የዛሬዎቹ ባለሥልጣኖች እውን ለኢትዮጵያ አንድነትና ሉአላዊነት ተቆርቋሪ ከሆኑ ከአሰብ ወደብ ማዶ የሃኒሽ ደሴቶችም በትክክለኛ የታሪክ ሰነድ የኢትዮጵያና የኢትዮጵያ ህዝብ ሃብቶች ናቸው። ትላንት እንደ ሶስተኛ ሰው የራስን ንብረት ሌሎች ሲቀራመዱት ተመልክተናል። በእውኑ ዛሬ ሌላ ቀን ከሆነ ኢትዮጵያ እጆቿን ወደ ሰማይ ብቻ ሳይሆን ወደ ሰሜን ምስራቅም መዘርጋት አለባት።</p>


<p class="align-center"><a href="/Gazettas/Fiameta/info/Fiameta.sera.html">ከፊያሜታ ሰኔ 24 ቀን 1990</a></p>


</body>
</html>
