<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢሳያስ አፈወርቂ የግብፁ ፕ/ት ሆስኒ ሙባረክ በሽምግልናው እንዲገቡ ጠየቁ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ኢሳያስ አፈወርቂ የግብፁ ፕ/ት ሆስኒ ሙባረክ በሽምግልናው እንዲገቡ ጠየቁ</h1>
<h2 class="align-center">የኤርትራ ልዑካን ዛሬም በባህረ ሰላጤው ይዞራል!</h2>


<p>የተባበሩት አረብ ኢምሬትስ መንግሥት ኢትዮጵያና ኤርትራ በድንበር ምክንያት የሚያካሂዱትን ጦርነት አስወግደው በሁለቱ መሃከል የተፈጠረውን ግጭት በሰላማዊ መንገድ እንዲያስወግዱና ተኩስ እንዲያቆሙ ባለፈው ረብዕ ሰኔ 14 ቀን ጥሪ ማቅረቡን የሲ.ኤን.ኤን ዜና ከአቡዳቢ ገለጠ።</p>

<p>የተባበሩት አረብ ኢምሬትስ የአገር ውስጥ ጉዳይ ምኒስትር ሞሐሙድ ሽሪፎና የአገሪቱ ምክትል ጠቅላይ ምኒስትር ሼህ ሱልታን ቢንዛየድ አል ናህያን ከኤርትራ ከተላከ የልዑካን ቡድን ጋር በተወየዩበት ጊዜ ሁለቱ አገሮች በመሀከላቸው የተፈጠረውን ግጭት በሰላማዊ መንገድ እንዲፈቱ ግፊት ማድረጋቸው ተገልጧል። ባለሥልጣኖቹ በተጨማሪም ሁለቱም ወገኖች የእርስ በርስ ጦርነቱን ትተው ያለ ሃይላቸውንና አቅማቸውን ወደ ግንባታና መልሶ ማቋቋም አቅጣጫ እንዲያዞሩት ጠይቀዋል።</p>

<p>ኤርትራ ነፃነቷን ከኢትዮጵያ ያገኘችው እ.ኤ.አ. በ1993 ዓ.ም ሲሆን ከዚያ ወዲህ ቢያንስ በስድስት የድንበር አካባቢዎች አለመግባባት የፈጠሩ መሆኑን ዜናው ገልጦ ሁኔታዎች አድገው 400 ካሬ ኪሎ ሜትር በሚሆነው የድንበር አካባቢ ምክንያት ግንቦት መግቢያ ላይ ለጦርነት መብቃታቸውን አመልክቷል።</p>

<p>የተባበሩት አረብ ኢምሬትስ ምክትል ጠቅላይ ምኒስትር ኢትዮጵያና ኤርትራ በድንበር ግጭት ምክንያት የተፈጠረውን የተካረረ ሁኔታ ለማርገብ አገራቸው የተቻላትን ጥረት እንደምታደርግም ቃል መግባታቸው ታውቋል።</p>

<p>በባህረ ሰላጤው የአረብ አገሮች የሚዞረው የኤርትራ ልዑካን ቡድን አቡዳቢ የገባው ባለፈው ሰኞ ሲሆን ከኢትዮጵያ ጋር በተፈጠረው የድንበር ግጭት ያለውን ወቅታዊ ሁኔታ የሚገልፅ የኤርትራ ፕሬዚዳንት ኢሳአያስ አፈወርቂ የላኩትን መልዕክት ለተባበሩት አረብ ኢምሬትስ ፕሬዚዳንት ማስረከባቸውንም ዜናው ጠቁሟል።</p>

<p>በኢትዮጵያና በኤርትራ መካከል የድንበር ላይ ውጊያ ከተከፈተበት ከግንቦት 4 ቀን ወዲህ ከአረብ ዓለም ውስጥ ከተባበሩት አረብ ኢምሬትስ በፊት ለማስታረቅ ጥያቄ ያቀረበችው አገር ግብፅ ብቻ ነች። ሆኖም የአፍሪካ አንድነት ድርጅት የዩ.ኤስ ሩዋንዳ የሰላም እቅድ ተቀባይነት እንዲያገኝ ውሳኔ አስተላልፎ ኢትዮጵያ ስትቀበለው ኤርትራ ግን ውድቅ ካረገችው በኋላ ሙባረክ በሽምግልናው እንዲገቡ በኤርትራው ፕሬዚዳንት ከተጠየቁ በኋላ ነበር።</p>

<p>የኤርትራ መንግሥት የድንበሩ ውጊያ ከፍተኛ ደረጃ ላይ ደርሶ በነበረበት ወቅት ግብፅን ጨምሮ ወደ ተለያዩ የአረብ አገሮች አንድ የልዑካን ቡድን በመላክ በኢትዮጵያ ላይ ተፅእኖ እንዲያደርጉ ጥረት አድርጐ ነበር። ሆኖም በኢትዮጵያም በኩል የኢትዮጵያ የውጪ ጉዳይ ምኒስትር ወደ ሰሜን አፍሪካ ዶክተር አብዱልመጂድ ሁሴን ወደ መካከለኛው ምስራቅ በመዘዋወር ያለውን የድንበር ግጭት ሁኔታ በማብራራት የኤርትራን ጥረት ማክሸፋቸው ቀደም ሲል ይታወቃል።</p>


<p class="align-center"><a href="/Gazettas/Fiameta/info/Fiameta.sera.html">ከፊያሜታ ሰኔ 24 ቀን 1990</a></p>

</body>
</html>
