<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የመለስ ዜናዊ ታማኝ አንጋቾች በቁጥጥር ስር ዋሉ!!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">የመለስ ዜናዊ ታማኝ አንጋቾች በቁጥጥር ስር ዋሉ!!</h1>
<h3 class="align-center">- ጠ/ሚንስትሩ ዙሪያቸውን እየተገዘገዙ ነው!</h3>


<p>በኢትዮጵያና ኤርትራ መካከል የድንበር ውዝግብ ከተነሳ በኋላ ጠ/ሚ መለስ ዜናዊ በሚወስዱት የተለሳለሰ አቋም በሕዝቡም ሆነ በፖለቲካ ድርጅታቸው ዘንድ ተቃውሞ እንዳጋጠማቸው የአገር ውስጥና የባህር ማዶ ፕሬስ ውጤቶች እየገለፁ ነው። አድማስ የተሰኘውን በባህር ማዶ የሚታተመው ፕሬስም በቅፅ 2፣ ቁ.8 እትሙ ስለኤርትራና ኢትዮጵያ የድንበር ግጭት ከተነተነ በኋላ በአቶ መለስ ዜናዊ እና በሕወሓት ውስጥ ስለተፈጠረው ውዝግብ ገልጿል። ዋናዎቹ ነጥቦች ቀጥሎ ቀርበዋል።</p>

<p>... ይህንን የወቅቱን አስከፊ የሀገራችንን ሁኔታ እየተከታተሉ ለመዘገብ ጋዜጠኞች ወደ ቦታው እንዳይንቀሳቀሱ በወያኔው መንግሥት መከልከላቸው አጠያያቂ ሆኗል። ከበርካታ ተቺዎችና ታዛቢዎች እንደሚደመጠው የሕወሓት/ወያኔ መንግሥት ጋዜጠኞችን ወደ ውጊያው ቦታ እንዳይንቀሳቀሱ ያደረገው ትግራይ ውስጥ በስፋትና በግልፅ እየተንፀባረቀ ያለው በሕወሓት አመራር ውስጥ የተፈጠረውን ችግር እንዳያጋልጡ ጠ/ሚኒስትሩ ፍርሀት ስላለባቸው ነው ይላሉ። ለምሳሌ ባለፈው ሰሞን መቀሌ ላይ ተካሂዶ በነበረው የሕወሓት ስብሰባ ላይ አባላቱ አቶ መለስ ዜናዊን በፈታኝ ጥያቄዎችና አስተያየቶች አለቅጥ ወጥረዋቸው እንደነበር በቦታው ተገኝተው የነበሩ ታዛቢዎች (አባላቱ ጭምር) በይፋ ይናገራሉ። እነ አቶ ገብሩ አስራትን ጨምሮ የአካባቢው የሕወሓት ባለ ስልጣናት በግልፅ ሲያማርሩ እንደተደመጡት "ለዚህ አሁን በሕግሀኤ ለተሰነዘረብን ጥቃት ያደረሰን የመንግሥታችን፣ በተለይም የጠ/ሚኒስትሩ አቋም ነው። ጠ/ሚኒስትር መለስ ተቆርቋሪነታቸውን ለኤርትራ ያስቀድማሉ፣ ጠባቂዎቻቸው እንኳን ሳይቀር በታማኝነታቸው የተመረጡ ኤርትራዊያን ናቸው፣ እምነታቸውን ከኛ ከኢትዮጵያዊያን ይልቅ በኤርትራዊያን ላይ ይጥላሉ፣ በዚህም የተነሳ ለኤርትራ ጥቃት ተጋልጠን ተሰጥተናል" በማለት በምሬት ይናገሩ እንደነበር ተስተውሏል።</p>

<p>በተያያዘ ዜናም ከፍተኛ ወታደራዊ መኮንኖች፣ የፖለቲካ ካድሬዎችና የደህንነት ባለሥልጣኖች በተለያዩ ስፍራዎች ያካሄዱት ግምገማ እንዳበቃ፣ የሕወሓት ማ/ኮ መቀሌ ስብሰባ ተቀምጦ እንደነበርና አንዳንድ ሽኩቻዎች መታየታቸውን ቅርበት ያላቸው ምንጮች አጋልጠዋል። ለሁለት ቀናት ያህል የተካሄደው ይኸው የማ/ኮ ስብሰባ ዋና አጀንዳ በትክክል ምን እንደነበረ ባይታወቅም አሁን ከሻዕቢያ ጋር ስላለው ግጭት እንደሆነ ይነገራል። ይሁንና ከስብሰባው በኋላ የመለስ ዜናዊ ጠባቂዎች ትጥቅ እንዲፈቱ ከተደረገ በኋላ በቁጥጥር ስር መዋላቸው ይሰማል። በዚህ ቀደም ሲል ስዩም መስፍን በውጭ ጉዳይ ሚኒስትር መሥሪያ ቤት የሕወሓት ከፍተኛ አመራሮችን ሰብስበው እንደነበረ የውስጥ አዋቂዎች ፍንጭ ሰጥተዋል። ለዲፕሎማቲክ አባላትም መግለጫ የሰጡት ከዚህ በኋላ ነበር።</p>

<p>በሌላ በኩል ደግሞ ለግዳጅ በአውቶብስ ተሳፍረው ሲንቀሳቀሱ ጊራ ሜዳ በተባለው አካባቢ ለእረፍት በወረዱ ወታደሮች መካከል በተፈጠረው ግጭት ጉዳት መድረሱ ታወቀ። የግጭቱ ቅፅበታዊ መንስኤ ምንነት ባይታወቅም በቀድሞ ወታደሮችና በሕወሓት ጦር መካከል ያለው ልዩነት ሊሆን እንደሚችል ታዛቢዎች ይናግራሉ። ቀደም ሲልም የመከላከያ ሚኒስትሩ አቶ ተፈራ ዋልዋ አዋሽ አርባ ላይ የውጊያ መኮንኖችን ሰብስበው እየተማፀኑ እንደነበር ተጠቁሟል። እነዚህ መኮንኖች ለጥቅም ቅድሚያ የተሰጣቸው ቀድመው ይንቀሳቀሱ የሚል ጥያቄ ማቅረባቸውም ተደምጧል።</p>

<p>በተያያዘ ዜናም ከምሥራቅና ከደቡብ ምሥራቅ ኢትዮጵያ፣ አዲስ ግጭት ወደ ተፈጠረበት ሰሜን ምዕራብ ኢትዮጵያ አያሌ ጦር እንደተንቀሳቀሰ ታውቋል። ይህንኑ አጋጣሚ በመጠቀም ሳይሆን አይቀርም ከዚህ በፊት የማይታወቁ የታጠቁ ኃይሎች በባሌ ውስጥ እንደልባቸው ከቦታ ወደ ቦታ እንደሚዘዋወሩ ከአካባቢው የደረሱ ዘገባዎች የሚጠቁሙት በማለት ገልጿል።</p>


<p class="align-center"><a href="/Gazettas/Fiameta/info/Fiameta.sera.html">ከፊያሜታ ሰኔ 24 ቀን 1990</a></p>

</body>
</html>
