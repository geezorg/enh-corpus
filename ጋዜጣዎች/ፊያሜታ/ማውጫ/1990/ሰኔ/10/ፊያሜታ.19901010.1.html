<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>እያንዳንዱ የትዕግስት ቀን ለሻዕቢያ እብሪት መንገድ ከፋች ነው!!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">የፊያሜታ መልዕክት</h1>
<h1 class="align-center">እያንዳንዱ የትዕግስት ቀን ለሻዕቢያ እብሪት መንገድ ከፋች ነው!!</h1>


<p>እራሳቸውን ከማንም በላይ ከፍ በማድረግ ሌላውን የኢትዮጵያ ህዝብ "ወዲ ሀድጊ" የሚሉት እብሪተኞች ለአንዴና ለመጨረሻ ጊዜ ራሳቸውን የሚመረምሩበት ወሳኝ ወቅት አሁን ነው። እኒህ እኩይ አስተሳሰብ ይዘው አፈሙዛቸውን ወደ ኢትዮጵያ ያነጣጠሩ እቡያን እስከጨመረሻው ድረስ ልካቸውን እንዲያውቁ ካልተደረገ የዛሬው ትውልድ ብቻ ሳይሆን መጪውንም ትውልድ በኛ እንዲፈርድብን፣ በታሪኩም እንዲያፍርበት እያደረግን መሆኑ ልብ ሊባል ይገባል። በእብሪት የተሞላው የሻዕቢያ መንግሥት ባገኘው አጋጣሚ አሸናፊ ሊሆን እንደሚችል በማሰብ የሚፈፅመው ኢ-ሰብአዊ ተግባር ከንቀት የመነጨ መሆኑ አንድና ሁለት የለውም። ሻዕቢያ ለዚህ ንቀቱ የበቃው ቀድሞውኑ ከትግል ሜዳ ጀምሮ እሹሩሩ እየተባለ እስከዛሬዋ ቀን ድረስ መዝለቁ ነው።</p>

<p>ሻዕቢያ እና ተከታዮቹ ደግሞ በሚገባቸው ቋንቋ የዘላለም ትምህርት ካልተሰጣቸው በቀር እንኳንስ ድል አግኝተው ቀርቶ እንዲያውም እንዲያው ናቸው። በኢትዮጵያ መንግሥት በኩል የተለሳለሰ እርምጃ መወሰዱም ሻዕቢያን እያሳበጠው እንጂ፣ እያኰሰመነው አልመጣም፣ አይመጣምም። አቶ መለስ ዜናዊም ቢሆኑ በተደጋጋሚ በሚያደርጓቸው ጋዜጣዊ መግለጫዎች ስለ ነፃ ፕሬስ ጋዜጠኞች እና የፖለቲካ እስረኞች ሲጠየቁ ኘቱግኛ የሚሉትን ያህል፣ ስለሻዕቢያ ሲጠየቁ ቀዝቃዛ ምላሽ መስጠታቸው ቢያስገምት እንጂ የሚያስከብር አይሆንም። ባዶ ትዕግስት እና መለሳለስ በአገር ጉዳይ ላይ አይሰራም። ይህቺን ቀን ጨምሮ መጪዎቹ የትዕግስት ጊዜያቶች ለሻዕቢያ እብሪት መንገድ ከፋች መሆናቸውን ልብ ማለት ይገባል። በእያንዳንዱ ቀን ሻዕቢያ የኢትዮጵያን መጥፊያ እንጂ የሚያሰላው መልሚያዋን አይደለም። አጉል ንቀት ውሎ አድሮ ወደ ምቀኝነት ሄዶ ሰላማዊውን ህዝብ እስከ መፍጀት ነው የተደረሰው። ሻዕቢያ ከአየር ያዘነበልን ቦንብ እንጂ ዳቦ አይደለም። ሁኔታዎች ቢፈቅድላቸው ደግሞ መቀሌ ያወረዱትን ቦንብ ሚንሊክ ቤተ መንግሥትም ላይ ቢያወርዱት ደስታቸው ነው። እናስ እኒህ እቡይ የታሪክ አሽክላዎች ምን እስኪፈፅሙ ነው የሚጠበቀው?</p>


<p class="align-center"><a href="/Gazettas/Fiameta/info/Fiameta.sera.html">ከፊያሜታ ሰኔ 10 ቀን 1990</a></p>

</body>
</html>
