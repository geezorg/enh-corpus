<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የጭቁኑ ሚካኤል ምዕመናንም መከላከሉን ቀጥለዋል!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">የጭቁኑ ሚካኤል ምዕመናንም መከላከሉን ቀጥለዋል!</h1>
<h3>ቤተ-ክህነት ለመግባት እየታገለች ነው!</h3>


<p>ከቤተ ክህነት አስተዳደር ራሱን ካገለለ ከ5 ዓመት በላይ የስቆጠረውና የፓትርያርኩ ስም በማንኛውም የፀሎት ሥነ-ሥርዓት እንዳይጣራ ከተወሰነ ከሁለት ዓመት በላይ የሆነው የአንቀፀ ምህረት ቅ/ሚካኤል፣ በተለምዶ ጭቁኑ እየተባለ የሚጠራው ደብር ከፍተኛ ውጥረት ከገጠመው ሰንበትበት ብሏል።</p>

<p>ለውጥረቱ መንስኤውም በቦታው በተፈጠረው ለሁለት ዓይነት ግሩፕ መከፋፈል ሲሆን፣ በዚህ ግርግር ቤተ ክህነት ለመግባት አሰፍስፋ እየታገለች መሆኑን የአካባቢው ምዕመናንና ካህናት የገለፁልን ሲሆን ካህናቱና ምዕመናኑም ላለማስገባት እንደተለመደው ሁሉ መከላከሉን አጠንክረው በመቀጠል ላይ መሆናቸውን ነው የነገሩን። በዲያቆን ይፍጠር ኪዳኔና በሰበካ ጉባኤ አባላት መካከል በፈጠረው ፍጥጫ አራት የጉባኤው አባላት ለእሥር ቤት ተዳርገዋል፣ የደብሩ ካህናትና ምዕመናንም የታሰሩት ይፈቱልን ሲሉ ለሚመለከታቸው የመንግሥት መ/ቤቶችና ለቤተ ክህነትም ሳይቀር የተማፅኖ ደብዳቤ መፃፋቸውንም ጉዳዩን ከሚከታተሉት መካከል አስረድተዋል።</p>

<p>ሪፓርተራችን እቦታው ድረስ በመሄድ አንዳንድ ሰዎችን እንዳነጋገራቸው፣ ጉዳዩ በጣም በተካረረ መልኩ እየተጓዘ እንደሆነና ቤተ ክህነትም ቀስ በቀስ ደብሩን ለመቆጣጠር ባላት ፅኑዕ ምኞት በጊዜያዊነት አለቃ እንላክላችሁ መባላቸውን ገልፀዋል። ካህናቱና ምዕመናኑ በአደረጉት የህብረት ውይይት ኮሚቴ ተቋቁሞ አዲስ ወደተሾሙት የጠ/ቤተ ክህነት ዋና ሥራ አስኪያጅ አቡነ ቄርሎስ አቤቱታ ማቅረባቸውን ጭምር ለሪፖርተራችን አመልክተዋል። ከቤተ ክህነት አስተዳደር ካተገለላችሁ ቆይታችኋል እንዴት ወደ ቤተ ክህነት አቤቱታ ልታቀርቡ ቻላችሁ? የሚል ጥያቄ ቀርቦላቸው ነበር፣ ከካህናቱና ከምዕመናኑ መካከል አንዳንዶቹ ሲመልሱ፣ 1ኛ/ የቤተ ክህነቱ የአስተዳደር መዋቅር ከወትሮ በተለየ መልኩ ተለውጧል፣ ተሻሽሏል ስለተባለ፣ 2ኛ/ እኛ የምንፈለገው ቤተ ክርስቲያናችንን በሰላም ለማስተዳደር ስለሆነ ካለን የሰላም ፍላጐት፣ ችግር ፈጣሪ የሆኑብን "ይፍጠር" የተባሉት ግለሰብ ከቤተ ክህነት ሰዎች ጋር ግምባር በመፍጠር ሰዎቹ እንዲታሰሩ ስላደረጉት ጉዳዩ ከቤተ ክህነት ጋር የተያያዘ ሆኖ ስላገኘነው ነው ካሉ በኋላ ከአንቀፀ ምህረት ተመርጠው (ተወክለው) ከተላኩት በመሆን የጠቅላይ ቤተ ክህነት ኃላፊዎች ዋና ሥራ አስኪያጁን ጨምሮ ሰኔ 4 ቀን 1990 በጠ/ቤተ ክህነት አዳራሽ ተሰብስበው እንደዋሉም ጠቁመዋል።</p>

<p>በዚሁ ዕለት በዋለው የደብሩ ተወካዮችና የቤተ ክህነት ባለሥልጣናት ውይይት የወጨረሻው ውሳኔ ከአንቀፀ ምህረት ቅ/ማካኤል ተወክላችሁ ስለመምጣታችሁ የሚያጣራ ኮሜቴ ይቋቋም በሚለው ስምምነት ላይ በመድረስ ሰኔ 7 ቀን 1990 በተጠቀሰው ቦታ በመሄድ እንዲያጣሩ፣ የሕግ ክ/ኃላፊ ተስፋ ጥሩነህ፣ ሊቀ መዘምራን ተዋበ ምህረት፣ መጋቤ ጥበብ የማነ ብርሃንና ሌሎችም የቤተ ክህነት ሰዎች መመደባቸውን አውስተዋል። ታዛቢዎቹ ግን ለዓመታት መግቢያ ቀዳዳ አጥታ ስትባዝን የኖረችው ቤተ ክህነት በለስ ቀንቷታል ብለዋል። የሰበካ ጉባኤው አባላት የታሰሩበትን ምክንያት ታውቃላችሁ? ተብለው ሲጠየቁም፣ያሳሰሯቸው "ይፍጠር" ናቸው። የቤተ ክህነት ሰዎችም ከእሳቸው ጋር መሆናቸውን አረጋግጠናል። እኛ የታሰሩት እንዲፈቱ ስንጠይቅም፣ እነሱ የታሰሩት በጥፋሩቸው ስለሆነ እነሱ እንዲፈቱልን ብላችሁ አትጠይቁ ተብለናል በማለት ውስጠ ምስጡሩን ጠንቅቀው የሚያውቁት ወገኖች ገልፀዋል።</p>

<p>እነዚህን ወገኖች ከልብ ያሳዘናቸው ሌላው ነገር አገረ ሰላም ብለን በተረጋጋ መንፈስ ቅዳሴ እያስቀደስን እያለን፣ የሃይማኖት አባቶች ያውም ጳጳሳት በፖሊስና በመሳሪያ ታጅበው ቤተ ክርስቲያን ድረስ መምጣታቸው ነው። ከእነሱ ጋር የነበረን ግንኙነት ከተቋረጠ ዓመታት አለፈው፣ በልዩ ቅንብርና ሴራ ዱብዳ ስለሆነብን በመጡበት መንገድ እንዲመለሱ በማድረግ ሳንቀበላቸው ብንቀርም ድርጊቱና አመጣጣቸው ግን ከሃይማኖት አባቶች የማይጠበቅ መሆኑ አሳዝኖአል ሲሉ ተናግረዋል።</p>

<p>በአንቀፀ ምህረት ቅ/ማካኤል ደብር በተፈጠረው ችግር አስተያያት የሰጡን እጅግ በርካታ ሲሆኑ፣ አንዲት እናት ሲናገሩ ደግሞ፣ የብዙ ምዕመናን የዓይን ማረፊያና ተስፋ ይህች ደብር ናት። በሌላ ደብር ያየን እንደሆን ሁከት የበዛበት ነው። ሕዝበ-ክርስቲያኑም ቢሆን ከፓትርያርኩ ጋር ባለው ጥላቻና መቃቃር የተነሳ ንግሥ ሲሆን እንኳ እሳቸው የማይሄዱበትን ቦታ ጠይቆ ነው የሚሄደው፣ በአጋጣሚ ፓትርያርኩ ቢመጡም እየበረገገ ነው የሚወጣው፣ ጭራሹን ቤተ ክርስቲያን የትም ሞልቷል፣ በእሳቸው ምክንያት ስለዚህ እዚህ መጥተው ሰላም የሚነሱን ከሆነ የእግዚአብሔር ቁጣ ነው ሲሉ ምርር በማለት አስተያየታቸውን ሰጥተውናል።</p>

<p>የደብሩ ተወካዮችና የጠቅላይ ቤተ ክህነት ባለሥልጣናት የሁለተኛ ዙር የአንድነት ውይይት (ስብሰባ) ለሰኔ 8 ቀን 1990 ቀጠሮ መያዙን በመጥቀስ የአንቀፀ ምህረት ከእንግዲህ ብቻውን ተገልሎ የመኖር ጉዳይ የመነመነ ሳይሆን እንደማይቀር ግምታቸውን የሰነዘሩም ገጥመውናል። እስካሁን ያለው የደብሩ ክህነትና የአካባቢው ምዕመናን ጥንካሬና አቋም ግን ተደንቋል።</p>

<p>የዲያቆን ይፍጠር የደብሩን ማህተም፣ ልዩ ልዩ ቁልፎችና ንብረቶች እንደያዙ መፈርጠጥ ደብሩን በእጅጉ ጐድቶታል። ከሁለት ዓመታት በኋላ የፓትርያርኩ ስም በፀሎት ሥነ-ሥርዓት መጠራት አለበት ሲሉ ገና አሁን የባነኑት ይፍጠር ቃላቸውን ለመለወጥ ያስቻላቸው ጉዳይ ምን እንደሆነ የታወቀ ነገር የለም። ጭቁኑ ሚካኤል በአሁኑ ወቅት የገጠመው ችግር ውስብስብነት የበዛበትና ወደ ቤተ ክህነት ሳይቀር ለአቤቱታ ለመሄድ የዳረገ ፈታኝ መሆኑ ታዛቢዎችን እያስገረመ ይገኛል።</p>


<p class="align-center"><a href="/Gazettas/Fiameta/info/Fiameta.sera.html">ከፊያሜታ ሰኔ 10 ቀን 1990</a></p>

</body>
</html>
