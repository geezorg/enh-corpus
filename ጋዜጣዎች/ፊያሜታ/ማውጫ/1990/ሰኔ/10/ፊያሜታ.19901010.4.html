<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኤርትራ የልቧን አድርሳ የአየር ድብደባ እንዲቆም ተስማማች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ኤርትራ የልቧን አድርሳ የአየር ድብደባ እንዲቆም ተስማማች</h1>


<p>በኢትዮጵያና በኤርትራ መካከል የድንበር ግጭት ከተፈጠረ ወዲህ ዩ.ኤስ.አሜሪካና ሩዋንዳ ለረጅም ጊዜ በኤርትራና በኢትዮጵያ መካከል የሽምግልና ሥራን በመስራት በመጨረሻ አራት ነጥብ ያለውን የሰላም ዕቅድ ማቅረባቸው ይታወሳል።</p>

<p>ሁለቱ መንግሥታት ያቀረቡትን የሰላም እቅድ ኢትዮጵያ በደስታ ስትቀበለው የኤርትራ መሪዎች ግን ዝርዝር ይጐድለዋል። በጥድፊያ የተዘጋጀ ነው በማለት ሳይቀበሉት ቀርተዋል። ሆኖም ይህንኑ የሰላም ዕቅድ የቡርኪናፋሶው የአፍሪካ መሪዎች ስብሰባ ሁለቱም አገሮች እንዲቀበሉት ወስኗል።</p>

<p>በሌላ በኩል የዩ.ኤስ አሜሪካ ፕሬዚዳንት ቢል ክሊንተን ኤርትራና ኢትዮጵያ የአየር ድብደባ እንዲያቆሙ መጠየቃቸውን የቢቢሲ ሬዲዮ ሰኔ 8ቀን 90 ዓ.ም ከምሽቱ 3 ሰዓት ተኩል ገልጦ በኤርትራ በኩል በደስታ ተቀባይነት ማግኘቱን የማነ ገብረ መስቀል የተባለ ቃል አቀባይ መግለጡን አመልክቷል።</p>

<p>የቢቢሲ ሪፖርተር ከሚስተር የማነ ጋር ባደረገው ቃለ ምልልስ በምድር ላይ ተመሳሳይ የተኩስ አቁም ከሌለ አጠቃላይ ተኩስ የመቆሙን ጉዳይ አጠያያቂ አያደርገውም ወይ? ብሎ ሲጠይቅ ሚስተር የማነ በሰጠው መልስ የአየሩ ክልል ነፃ መሆን ለውጪ አውሮፕላኖች ኤርትራ ውስጥ ያለ ስጋት መግባት መቻልን እንደዋና ግብ የተመለከቱት መሆኑን ገልጧል።</p>

<p>በሌላ በኩል ሪፖርተሩ አሁንም የኢትዮጵያን መሬት እንደያዛችሁ መቆየታችሁ ነው ወይ? ሲለው የማነ የቦታዎቹ መያዝ ስልታዊ ምክንያቶች አሉት ሲል በደፈናው ገልጧል።</p>

<p>በሌላ በኩል ይህንኑ የአየር ድብደባ መቆም ኢትዮጵያ በደስታ የተቀበለችው መሆኗን የገለጡት የውጪ ጉዳይ ስዩም መስፍን እንዳሳሰቡት አስፈላጊ ሆኖ ከተገኘ የአየር ደብደባው ምርጫ እንዳላት መግለጣቸው ታውቋል።</p>

<p>ከዚህ ውጪ ግን ኤርትራ በመቀሌ እና አዲግራት ህዝብ ላይ የአየር ድብደባ አድርጋ በማናቸውም መልኩ አፀፋዊ ምላሽ ሳይሰጥ መቅረቱ ብዙዎችን አነጋግሯል። ኤርትራም የተመኘችውን ሰይጣናዊ ተግባር ከፈፀመች በኋላ በቢል ክሊንተን በኩል የመጣውን አስታራቂ ሃሳብ ወዲያውኑ ተቀብላለች። ኤርትራ ቀንና ሌት ከሚያባንናት የአየር ጥቃት ነፃ መሆኗ ሻዕቢያን ሳያኩራራ እንደማይቀር ብዙዎች ግምታቸውን ይገልፃሉ።</p>


<p class="align-center"><a href="/Gazettas/Fiameta/info/Fiameta.sera.html">ከፊያሜታ ሰኔ 10 ቀን 1990</a></p>

</body>
</html>
