<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢሚግሬሽን መስሪያ ቤት ህገ ወጥ በሆኑ የውጪ ዜጐች ላይ እርምጃ መውሰዱን ገለጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center">የኢሚግሬሽን መስሪያ ቤት ህገ ወጥ በሆኑ የውጪ ዜጐች ላይ እርምጃ መውሰዱን ገለጠ</h2>


<p>የኢትዮጵያ ኢሚግሬሽን ዋና መስሪያ ቤት በህገ ወጥ ተግባር ባገኛቸው የውጪ ዜጐች ላይ ድምሩ 80.800 ብር መቀጫ የጣሰ መሆኑን ገለጠ።</p>

<p>እነዚህ ለቅጣት የተዳረጉት የውጪ ዜጐች ሕጋዊ ባልሆነ በር ወደ አገር ውስጥ ገብተው የተገኙና ቪዛቸው ወይም የመኖሪያ ፈቃዳቸው የተገኙና ቪዛቸውን ወይም የመኖሪያ ፈቃዳቸው ሳያሳድሱ የቀሩና የተደረሰባቸው መሆናቸውን የድርጅቱ ኃላፊ አቶ ግዛቸው አዳነ መግለጣቸው ታውቋል።</p>

<p>ዘገባው ጨምሮ በሰጠው ዜና ባለፈው ዓመት ቁጥራቸው 1.45 ሚሊዮን ለሚሆኑ ኢትዮጵያዊያን ፓስፖርትና ቪዛ መሰጠቱን የድርጅቱ ኃላፊ አመልክተዋል።</p>

<p>የድርጅቱ ኃላፊ ከ30 ዓመት በላይ ያለው የኢሚግሬሽን ህግ መሻሻል ሊደረግበት የሚገባ መሆኑን ገልጠው ህጉን አሻሽሎ በማቅረብ ወቅታዊና በሚገባ የሚያሰራ እንዲሆን ለማድረግ አምስት ኤክስፐርቶችን የያዘ አንድ ፓናል ጥናቱን በማካሄድ ላይ መሆኑን አሳውቀዋል። ጥናቱም እንደታሰበው ከሄደ በሚቀጥለው ዓመት የካቲት ወር ገደማ ላይ እንደሚጠናቀቅም በተጨማሪ ገልጠዋል።</p>

<p>በሌላ በኩል ኢትዮጵያን በሚያዋስኗት የጐረቤት አገሮች ያለው የድንበር ስፋት ለቁጥጥር አመቺ ባለመሆኑ የተነሳ የጠረፍ ኬላዎች ከተቋቋሙባቸው ጣቢያዎች ውጪ ወደ አገር ውስጥም የሚገቡ ሆኑ ከአገር የሚያወጡ በርካታ የውጪ ዜጐችና ኢትዮጵያዊያን እንደልብ የሚመላለሱበት ሁኔታ ነው ያለው። በተለይም ይህን ገንዘብ ያላቸው ተቀናቃኝዎች በድንበሩ አካባቢ ከደረሱ በኋላ ደህና ገንዘብ ለአካባቢው መሪዎች ከሰጡ በኋላ ከኢሚግሬሽን ሰራተኛች ተሰውረው መውጣትም መግባት እንደማችሉ አካባቢዎቹን በሚገባ የሚያውቁ ሰዎች በቁጭት የሚገልጡት አቢይ ጉዳይ ነው።</p>

<p>የኬላዎች መኖር ወጪውንና ገቢውን መቆጣጠር የሚያስችላቸው መግቢያና መውጫው አንድ ወሰን መተላለፊያ ሆኖ የቀረው አካባቢ የተፈጥሮ መሰናክል ቢኖረው ነበር። በተለየ በኢትዮጵያና በሶማሊያ እንዲሁም በኬንያና በሱዳን ድንበሮች ያሉት ወረዳዎች በየትኛውም አቅጣጫ የሚያስገቡ በመሆኑ በተወሰኑ ጣቢያዎች የቆሙት ኬላዎች ጠቃሚነታቸው ህጉን ለሚያከብሩት ብቻ እንደሆነም አካባቢውን ከሚያውቁት ይነገራል።</p>

<p>ከህገ ወጥ ሰዎች መውጣትና መግባት ጋርም የአገሪቱ የውጪ ምንዛሪ ምርቶች እንደ ወርቅ፣ ቡና፣ እጣንና ጫት የመሳሰሉት በገፍ ወደጐረቤት አገሮች በርካሽ እየተሸጡ ለነዚያኞቹ ጥሩ የውጪ ምንዛሪ ማግኛ መሆናቸው ታውቋል። በዓለም መንግሥታት እስካሁን ታዋቂነትን ያስገኘችው ሰሜን ሱማሊያ ወይም የሶማሌ ላንድ ሪፐብሊክ ግመልና የቀንድ ከብት ወደ አረብ አገሮች በገፍ በመላክ የውጪ ምንዛሬ የምታስገባው ከኢትዮጵያ በህገ ወጥ መንገድ ወደ አገሯ በማስገባት እንደሆነም ተጠቁሟል።</p>

<p>ይህን ሁሉ አስተካክሉ ተገቢ ቁጥጥር ካልተደረገ ከፍተኛ የውጪ ምንዛሬ ልናገኝባቸው የሚገቡ ምርቶች በገፍ ከመውጣትና ፀረ ኢትዮጵያም የሆኑ ቡድኖች አሸባሪ ቡድኖች ወደ አገራችን ከማስገባት የሚያግዳቸው ነገር ስለማይኖር ከህጉ መውጣት ጋር የድንበር ጥበቃውም የተጠናከረ የሚሆንበት ዘዴ በሚቀየስለት ውጤታማ መሆን እንደሚቻል ብዙዎች ይገልጣሉ።</p>


<p class="align-center"><a href="/Gazettas/Fiameta/info/Fiameta.sera.html">ከፊያሜታ ዓውደ ሰንበት ጳጉሜ 1 ቀን 1990</a></p>

</body>
</html>
