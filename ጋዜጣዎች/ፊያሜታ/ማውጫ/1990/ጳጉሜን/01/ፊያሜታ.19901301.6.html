<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ማንኛውም ኢትዮጵያዊ የሌላ አገር ዜግነት መርጦ ከወሰደ ወዲያው ኢትዮጵያዊ ዜግነቱን እንደሚያጣ ተገለጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center">ማንኛውም ኢትዮጵያዊ የሌላ አገር ዜግነት መርጦ ከወሰደ ወዲያው ኢትዮጵያዊ ዜግነቱን እንደሚያጣ ተገለጠ</h2>


<p>የኢትዮጵያ ፖሊሲ ም/ኮማሽነር ሻለቃ አለምሰገድ ገ/አምላክ ነሐሴ 29 ቀን በአሜሪካ ሬዲዮ በቀረበላቸው ቃለመጠየቅ በሰጡት መልስ በኢትዮጵያ ስለዜግነት ጉዳይ በሐምሌ 1922 ዓ.ም የወጣው ሕግ ማንኛውም ኢትዮጵያዊ የሌላ አገር ዜግነት የወሰደ እለት የኢትዮጵያ ዜግነት ወዲያ ያጣል ሲሉ ገልጠዋል።</p>

<p>ሻለቃው ይህን መልስ የሰጡት ከኢትዮጵያ እንዲባረሩ የተደረጉት ኤርትራዋያን ቡዙዎቹ ለበርካታ ዓመታት ኢትዮጵያ ውስጥ የኖሩና ኢትዮጵያንም ናቸው። ለምን እንዲባረሩ ተረደጉ ለሚለው የሬዲዮው ሪፖርተር ጥያቄ ነበር።</p>

<p>ከዚሁ ጋር የተባረሩበትን ምክንያት ተጠይቀው በሰጡት መልስ ስውር የፖለቲካ ድርጅት ፈጥረው ሲንቀሳቀሱ በመገኘታቸውና አደገኝነታቸውም ታይቶ መሆኑን ገልጠው የተደረሰባቸውም ማስረጃ ተገኝቶባቸውና የተባረሩትም ለኢትዮጵያ ሕዝብ ታውቆ እንደሆነም አብራርተዋል።</p>

<p>ከተባረሩት ውስጥ በኤርትራ መንግሥት ቀሳውስት ጭምር እንደሚገኙበት ተገልጧልና። በምን ሁኔታ ሊባረሩ ቻሉ ለሚለውም ሌላ ጥያቄ የተባረሩት በሙሉ ሕዝባዊ ግንባር ለዲሞክራሲ ለፍትህ በሚለው የሻዕቢያ ሕቡዕ ድርጅት ውስጥ በቡድን ተደራጅተው በተለያየ ስምሪት ማለትም በመረጃ ማሰባሰብና በፕሮፖጋንዳ ሥራ ተሰማርተው የተገኙና የተረጋገጠባቸው በመሆናቸው ሊባረሩ መቻላቸውን አስረድተዋል።</p>

<p>ስለተባረሩት ኤርትራዋያን ቁጥር የኤርትራ መንግሥት አጋኖ በማቅረብ የሚያስተጋባው ይሁን እንጂ ሻለቃ አለምሰገድ በትክክል ከኢትዮጵያ እንዲባረሩ የተደረጉ ኤርትራዊያን ቁጥር 5874 ብቻ መሆናቸውን አረጋግጠዋል።</p>

<p>
ዜና
የኤርትራው ሰላይ በኢትዮጵያ ኤምባሲው ተዳረ</p>

<p>"የአምባሳደሩ ሚስት ኤርትራዊ ስለሆኑ ይሆን?"
	ኤርትራ ውስጥ ተወልዶ ያደገውና በሰላይነት ሙያ ከተሰማሩት መሃል አንዱ እንደሆነ የሚነገርለት አቶ ታደሰ ገ/እግዚአብሔር ቦን ውስጥ በሚገኘው የኢትዮጵያ ኤምባሲ ነሐሴ 23 ቀን 1991 ዓ.ም ከፍተኛ የሆነ ሰርግ ማድረጉ ታወቀ።</p>

<p>አቶ ታደሰ ከኤርትራ ለትምህርት ወደ ጀርመን ከሄደ በኋላ በዚያው በስደት የቀረ ግለሰብ ሲሆን፣ በኢትዮጵያ አንድነት ጉዳይ በጀርመን ስብሰባ ሲደረግ፣ በተለይም ስለሻዕቢያና ወያኔ ሲነሳ በስድብና በጩኸት አዳራሹን የሚበጠብጥ እንደነበር ተያይዞ የደረሰን ዘገባ ያስረዳል። በጣም አስገራሚውም ነገር በሻዕቢያ አቀንቃኝነቱ የሚታወቀው ይኸው ግለሰብ በኢትዮጵያ ኤምባሲ በአምባሳደሩ መኖሪያ ቤት ድል ያለ ድግስ አድርጐ መውጣቱ ነው፣ ተብሏል።</p>

<p>እነዚሁ ምንጮች ጨምረው እንደገለፁት ግለሰቦቹ ይህን ያደረጉት በሌሎች ኢትዮጵያዊያን ላይ ያላቸውን ንቀት ለማሳየት ነው፣ የሚሉ ወገኖች አሉ። ኤምባሲው አገሪቱንና ሕዝቡን ሲወክል የአምባሳደሩም መኖሪያ ቤት እንደ ቤተ መንግሥት የሚቆጠር ነው። ሆኖም ድግስ ተደግሶ መፈንጨት ምን ከሚሉት ፖሊሲ የመነጨ ነው? የሚሉ ወገኖች አስተያየታቸውን ከስፍሪው በስልክ ገልፀውልናል።</p>

<p>ሌላው አነጋጋሪ ጉዳይ ደግሞ የኢትዮጵያው አምባሳደር የአቶ ብርሃኑ ትንሳይ ባለቤት ኤርትራዊ ናቸው መባሉ ነው። ይህ ሰርግና ምላሽ የተፈፀመው የኢትዮጵያው አምባሳደር ሚስት ኤርትራዊ ስለሆነች ነው የሚሉ አስተያየቶችም ተሰንዝረዋል። ሌላው ደግሞ በቦን የሚገኘው የኢትዮጵያ ኤምባሲ ዋና ፀሐፊ እንደ ታደሰ ገ/እግዚአብሔር ከኤርትራ የመጣ መሆኑ ሰርጉን ለማድመቅ ጠቀሜታ እንደሰጠው ታዛቢዎች ገልፀዋል። ዋና ፀሐፊው አቶ ፀሃዬ ወልደ ገብርኤል በጀርመን አገር ስደተኛ በነበረበት ወቅት የሻዕቢያ ተከታይ በመሆን አስተዋፅኦ ማድረጉን ውስጥ አዋቂ ምንጮቹ ገልፀውልናል።	ከሁሉም የሚያሳዝነው ደግሞ ኤምባሲው ሁለት ጊዜ ኢትዮጵያዊ ስደተኞችን አሁን በኢትዮጵያና ኤርትራ መካከል ስለደረሰው ጥፋት ለመወያየት ሲጋበዝ በኤምባሲው ውስጥ ስብሰባ እንዳይደረግ ማድረጉ ታውቋል። በኢትዮጵያ ኤምባሲ ውስጥ ስብሰባ እንዳይደረግ የተወሰነባቸውም ተቃዋሚዎች ኤምባሴያችንን አይረግጡም በሚል መንፈስ መሆኑ ተያይዞ ተዘግቧል። በዚህም ምክንያት ከኤርትራ ለተፈናቀሉት ወገኖች የእርዳታ ማሰባሰብ ለማድረግ ከኤምባሲው ውጪ አዳራሽ ተከራይተው ስብሰባው ተጠናቋል። ከኤምባሲው ውጪ አዳራሽ ለመከራየትም 28 ሺህ ብር ወጪ ተደርጓል። ታዲያ በኤምባሲው ስለኢትዮጵያ ጉዳይ ለመነጋገር አሻፈረኝ ያሉት ዲፕሎማቶች የኤርትራ ሰላይ ነው ለሚባለው ግለሰብ መፍቀዳቸው ምን ይባላል? ኤርትራዊውስ በዚህ ሰርግና ምላሽ ምን ሰልሏል እነማንን መልምሏል? ምላሹን ለመንግሥት አካላት እንተወዋለን።</p>


<p class="align-center"><a href="/Gazettas/Fiameta/info/Fiameta.sera.html">ከፊያሜታ ዓውደ ሰንበት ጳጉሜ 1 ቀን 1990</a></p>

</body>
</html>
