<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አንድ አሜሪካዊ ጀነራል ስለድንበሩ ግጭት ከኤርትራ ባለሥልጣኖች በሚስጥር ተነጋገሩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center">አንድ አሜሪካዊ ጀነራል ስለድንበሩ ግጭት ከኤርትራ ባለሥልጣኖች በሚስጥር ተነጋገሩ</h2>



<p>ጀነራል አንቶኒ ቢኒ የተባሉ የዩ.ኤስ.አሜሪካ የጦር ጀነራል ኤርትራ መጥተው ከኤርትራ ባለሥልጣኖች ጋር መወያየታቸውንና በኢትዮጵያና በኤርትራ መካከል በድንበር ግጭት ሳቢያ የተቀጣጠለው ጦርነት እንዳይቀጥል ዩ.ኤስ.አሜሪካ የበኩሏን ያላሰለሰ ጥረት እንደምታደርግ መግለጣቸውን የጀርመን ድምፅ ሬዲዮ ገልጧል።</p>

<p>ጀነራሉ በሰጡት ተጨማሪ ማብራሪያ በኤርትራና በኢትዮጵያ መካከል የተከሰተው የድንበር ግጭት ገና ከመጀመሩ አንስቶ ዩ.ኤስ.አሜሪካ በሁለቱ መንግሥታት መካከል ቀዳሚ የሽምግልና ስራ በመስራት ሰላም እንዲገኝ የጣረች መሆኗን አመልክተው አሁንም በዚሁ ጥረቷ እንደምትገፋበት ማሳወቃቸው ተገልጧል።</p>

<p>ከተሰብሳቢዎቹ አንዱ የሆኑት የሕዝባዊ ግንባር ለዲሞክራሲ ለፍትህ ሊቀ መንበር የሆኑት አቶ አልአሚን መሐመድ ስለ ግጭቱ አውስተው ሰላም ሊፈጠር የሚችለው በማስረጃ የተደገፉ ጭብጦች ሲቀርቡ መሆኑን ጠቁመው ዜጐችን በማስወጣት ወይም ሌሎች እርምጃዎችን በመውሰድ እንደማይፈታ የኤርትራ መንግሥት አቋም የድንበሩ ግጭት በጉልበት ሳይሆን የሚፈታው ለሰላም ፍለጋ ያላሰለሰ ጥረት በማድረግ መሆኑን የገለጡት አልአሚን ግጭቱ ጊዜያዊ እንደሆነና የኢትዮጵያና የኤርትራ ሕዝቦች ወደፊትም አብረው እንደሚኖሩ መግለጣቸው ታውቋል።</p>

<p>በሌላ በኩል የአሜሪካ ድምፅ ሬዲዮ አሜሪካዊው ጀኔራል አንቶኒ ቢኒ ወደ አዲስ አበባም ዘልቀው ከባለስልጣኖች ጋር መወያየታቸውን ጠቁሞ ስለምን ጉዳዮች እንደተነጋገሩ ግን ያልተገለጠ መሆኑን ጠቁሟል።</p>


</body>
</html>
