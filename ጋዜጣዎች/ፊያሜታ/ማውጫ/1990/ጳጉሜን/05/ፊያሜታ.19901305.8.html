<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>መገንጠልን መርጦ ድምፅ ከተሰጠ በኋላ የኢትዮጵያን ፓስፖርት መያዝ ብቻውን ኢትዮጵያዊ ዜግነትን እንደማያሰጥ ተገለጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center">መገንጠልን መርጦ ድምፅ ከተሰጠ በኋላ የኢትዮጵያን ፓስፖርት መያዝ ብቻውን ኢትዮጵያዊ ዜግነትን እንደማያሰጥ ተገለጠ</h2>


<p>ኤርትራ ውስጥ እነ ፕሮፌሰር አስመሮም ያቋቋሙት አንድ የኤርትራዊያንን ብቻ ሰብአዊ መብቶች ለማስከበር ተቋቁሟል የሚባልለት ኮሚቴ ከኢትዮጵያ ወደ ነጻይቱ አገራቸው ኤርትራ የተሸኙ የሻዕቢያ የውስጥ አርበኞች አስመራ ከደረሱ በኋላ "የተባበሩት የኢትዮጵያ ዜግነት ያላቸው ናቸው፣ የኢትዮጵያ መንግሥት ያባረረው የራሱን ዜጐች ነው" በማለት በዓለም ዙሪያ ወረቀቶችን በመበተን ክስ መመስረቱ የሚታወስ ነው። ሆኖም ተባራሪዎቹ የኢትዮጵያ ዜጐች ናቸው የሚለውን ሰንካላ ምክንያት ያቀረበው በእጃቸው የኢትዮጵያ ፓስፖርት በመያዛቸው ነበር።</p>

<p>ሆኖም በኢትዮጵያ የዜግነት ጉዳይ የሚወሰነው በሕግ ስለሆነ ኤርትራ ነጻ በወጣችበት ጊዜ በፌፈረንደሙ ድምጻቸውን የሰጡ ኤርትራዊያን ሁሉ የኤርትራን ዜግነት የተቀበሉ ስለሆነ ፓስፖርት ኖራቸው አልኖራቸው የኢትዮጵያን ዜግነት ህጉ ያሰጣቸዋል። ፓስፖርት ይዘው በመገኘታቸው ብቻ ኢትዮጵያዊ ዜጋ ነን በማለት መብት መጠየቅ እንደማይችሉ ጳግሜ 1 ቀን 90 ዓ.ም ከአሜሪካ ድምፅ ጋር ቃለ ምልልስ ያደረጉት የኢትዮጵያ ፖሊስ ሠራዊት ምክትል ኮሚሽነር ሻለቃ አለምሰገድ ገ/ዮሐንስ ገለጡ።</p>

<p>በዚሁ የኤርትራዊያን ወደ አገራቸው መሸኘት ሂደት ውስጥ ሰብአዊ መብታቸው ተረግጧል ንብረታቸው ተቀምቷል በማለት የኤርትራ መንግሥት ዓለምን ለማሳሳት ከፍተኛ ሙከራዎችን አድርጓል። ከተቀነባበረው የማስመሰል ክስ አንዱን ተፈፀመ የተባለውን የአሜሪካ ድምፅ ሻለቃ ዓለም ሰገድን እንደሚከተለው ጠይቋቸው መልስ ሰጥተዋል።</p>

<p>አንዲት ከወለደች ገና 7 ወር የሆናት ኤርትራዊ ትመለሻለሽ ተብላ ተጠርታ ከተወሰደች በኋላ ሳትመለስ ከጨቅላ ሕጻኗ ተነጥላ ተባራለች። ይህ የሰብአዊ መብት ረገጣ ያልሆነ ምን ሊሆን ይችላል? በማለት ለቀረበው ጥያቄ ሻለቃው ሲመልሱ ሕጻናት ለአቅመ አዳም ያልደረሱና በእድሜ መግፋት ሳቢያ አቅመ ደካማ የሆኑ በግፊት እንዲወጡ ሕጉ አያዘንም እንደዚህ ዓይነቱን ተግባር የፈፀመ ቢኖር የኢትዮጵያ መንግሥት ራሱ የሚፋረደው ነው። ይህ አባባል ለፕሮፓጋንዳ ሲባልና አቅጣጫን ለማስለወጥ የተደረገ እንጂ የተፈጸመ አይደለም ብለዋል።</p>

<p>ከዚሁ ጋር ምክትል ኮሚሽነሩ አያይዘው እንደገለጡት በሪፈረንደሙ ለኤርትራዊያን እንጂ የኤርትራ መንግሥት ድምፅ እንዲሰጡ ለኢትዮጵያውያን የፈቀደ አልነበረም ብለዋል።</p>

<p>ወደ 100 የሚደርሱ ሚልየኖች የተባረሩ ሲሆን ኢትዮጵያ ውስጥ ሆነው ኤርትራዊ ዜግነታቸውን በተግባር 100 ፐርሰንት ያረጋገጡ ሲሆኑ አስመራ ደርሰው ስለቆጫቸው ነው ኢትዮጵያዊያን ነን በማለት ማሳጣት የጀመሩትም በማለት ሻለቃው ገልጠዋል።</p>

<p>የማባረሩ ነገር ይቀጥል አይቀጥል እንደሆነም ተጠይቀው ሻለቃ ዓለምሰገድ በሰጡት መልስ የተቀመጠውን ክራይቴሪያ ያሟሉት ኤርትራውያን ተሸኝተው እስከተጠናቀቁ ድረስ ይቀጥላል ብለዋል።</p>

<p>በሌላ በኩል ንብረታቸውን ለተወካዮቻቸው አስረክበውና አመቻችተው እንዲሄዱ የሚከታተል አንድ ኮሚቴ ተቋቁሞ ሥራውን እንደሚቆጣጠር ገልጠው የሚሸኙት ኤርትራውያን ሰብአዊ መብታቸው የተጠበቀ መሆኑን እንዲያውም የተገላቢጦሽ ኤርትራውያኑ ሲሄዱ እንደሚሳደቡ ጠቁመዋል።</p>

<p>በመጨረሻም ሌሎቹ የኤርትራ ተወላጆች ግን ሁሉም የመኖር ዋስትና እንዳላቸው በማስረዳት መልሳቸውን አጠቃለዋል።</p>


</body>
</html>
