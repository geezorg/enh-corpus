<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኤ.ጭ.ኣ ሴኩሪቱ ኃላፊ የተዛባ ዜና ተላልፏል አሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">የኤ.ጭ.ኣ ሴኩሪቱ ኃላፊ የተዛባ ዜና ተላልፏል አሉ</h1>
<h3 class="align-center">ኤርትራዊያኑ ኢ.ሲ.ኤን አልለቀቁም</h3>


<p>ተቀማጭነታቸው አዲስ አበባ ውስጥ በሆኑ ዓለም አቀፍ ድርጅቶችና ኤምባሲዎች ውስጥ የሚሰሩ ኤርትራዊያን ስራቸውን አቁመው ማሳሰቢያ መስጠቱ ይታወሳል። በዚህ ምክንያት በአፍሪካ አንድነት ድርጅት፣ በአፍሪካ ኢኮኖሚክ ኮሚሽንና በተለያዩ ኤምባሲዎች የሚሰሩ ኤርትራውያን እየተሰናበቱ ናቸው።</p>

<p>ይህንኑ ሁኔታ አስመልክቶ በተደጋጋሚ የተለያዩ ዘገባዎች ሲቀርቡ የነበረ ሲሆን፣ በተለይም በኢ.ሲ.ኤ ስለሚገኙትና ብዛት ስላላቸው ኤርትራዊያን ሥሾበ 1 ቀን ኢትዮጵያን ለቀው እንደሚወጡ የተገለፀው ስህተት መሆኑንና ኤርትራዊያኑ አሁንም በኢ.ሲ.ኤ ውስጥ እንደሚገኙ ውስጥ አዋቂ ምንጮች ገልፀዋል።</p>

<p>ከዚህ በተጨማሪ ግን የኤርትራ ኮሙዩኒቲ ሊቀመንበርና ሌሎች ከሻዕቢያ ጋር ቀጥታ ቁርኝት ያላቸው ግለሰቦች በዚሁ በኢ.ሲ.ኤ ውስጥ ሲሰሩ ቆይተው ወደ ናይሮቢ እንዲሄዱ ተደርጓል። ይህን በተመለከተ ኢ.ሲ.ኤ የተለየ ሽፋን (ጵሮተችቲኦን) ያላደረገ መሆኑን ነው ባለሥልጣናቱ የገለፁት። የኢትዮጵያ መንግሥት በፈቀደው መሰረት ከአገር ወጥተዋል፣ ተብሏል።</p>

<p>በኢ.ሲ.ኤ ውስጥ የሚሰሩ ሰራተኞች ከፖለቲካ ጉዳዮች ነጻ መሆን አለባቸው፣ የሚል ዓለም አቀፍ ህግ ቢኖርም ወደ ናይሮቢ ወይም ወደ ሌላ ክፍለ ዓለም ሄደው በዚያው በኢ.ሲ.ኤ ውስጥ እንዲሰሩ የመደረጉ ጉዳይ ግን ድርጅቱን ግምት ውስጥ ይጨምረዋል የሚሉ ወገኖች አሉ። በዚያው በኢ.ሲ.ኤ የሚሰሩ ሌሎች ሰራተኞች በዚህና በመሰል ጉዳዮች ላይ አስተያየታቸውን ሲሰጡ ለኤርትራውያን የተለየ ድጋፍና ሽፋን ይሰጣል፣ ይላሉ። ይህን አባባል ግን የመ/ቤቱ ከፍተኛ ባለሥልጣናት አይቀበሉትም። ከእውነት የራቀ ነው፣ ሲሉ ለዝግጅት ክፍላችን ገልፀዋል። ስለዚሁ ሁኔታ ሲያብራሩም በተባበሩት መ/ቤቶች ስር የሚገኙ ሰራተኞች በእኩል መልክ የሚታዩ ናቸው። ለምሳሌ በ1983 ዓ.ም በኢትዮጵያ በተፈጠረው ወቅታዊ ሁኔታ ምክንያት ቁጥራቸው ከፍተኛ የሆኑ ኢትዮጵያዊ ሰራተኞች ከነቤሰቦቻቸው አዲስ አበባን ለቀው እንዲሄዱ አድርገናል። ይህ እንግዲህ በየትኛውም ጊዜ ለሰራተኞቻችን የሚደረግ እገዛ ነው፣ ሲሉ አብራርተዋል፡</p>

<p>የኤርትራ ኮሙዩኒቲ ከፍተኛ ባለሥልጣን ስለነበሩት አቶ መስፍን ኃይለ ሥላሴ አንስተን አንዳንድ ያቀረብነው ጥያቄ ነበር። ይህ ጥያቄ በቀጥታ የሚመለከተው የኢ.ሲ.ኤ ሴኩሪቲ ኃላፊ የሆኑትን ሚስተር ኦሎ ኮዳንናን ነበር። በተለይም አቶ መስፍን ኃ/ሥላሴ ኢትዮጵያን ለቀው ከወጡ በኋላ ቢሯቸው ሲፈተሽ በትግሪኛ የተጻፉ የተለየዩ መረጃዎቸ ተገኝተዋል፣ የተባለውን ዘገባ ውድቅ በማድረግ ፍፁም ከእውነት የራቀ ነው፣ ብለዋል።</p>

<p>የሴኩሪቱ ኃላፊው ሚ/ር ኦሎ ኮዳና እንደገለፁት በኢ.ሲ.ኤ መ/ቤት ህግ መሰረት ማንኛውም ሰራተኛ ቢሮውን ሲለቅ የማጥራት ሂደት ይፈፀማል። በዚህ መሰረት የአቶ መስፍን ኃ/ስላሴ ቢሮ ከኮምፒውተራቸው ጭምር "ጭለአር" እንዲሆን ህጉ ያዛል።</p>

<p>በዚህ መልኩ መደረግ ያለበት ሁሉ ተደርጓል። የተባሉት መረጃዎች ወይም የኤርትራውያን ስም ዝርዝር ግን አልተገኘም ሲሉ በፊያሜታ ጋዜጣ ላይ በተደጋጋሚ የተገለፀውን ዘገባ ውድቅ አድርገውታል።</p>

<p>ይህ አይነቱ ዘገባም በሥራችን ላይ ተጽዕኖ የሚያመጣና ከመንግሥት ጋር ቅራኔ የሚፈጥር መሆኑ ታውቆ በፊያሜታ በኩል እርምት እንዲወሰድ በማለት ገልፀዋል።</p>


</body>
</html>
