<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የቅ/ገብርኤል ቤተክርስቲያን 55ሺ ብር ተሰረቀ!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">የቅ/ገብርኤል ቤተክርስቲያን 55ሺ ብር ተሰረቀ!</h1>


<p>ከአዲስ አበባ አድባራት በአንጋፋነቱና በገቢው መጠን ወደር የሌለው እንደሆነ በሰፊው የሚነገርለት የመንበረ መንግሥት ቅዱስ ገብርኤል ቤተ ክርስቲያን (ግቢ) ክብር 55 ሺ ብር በላይ መመንተፉን ከደብሩ የደረሱን የዜና ምንጮች ገለጡ።</p>

<p>እስካሁን በውል ያልታወቀውና በሺ የሚቆጠረው ገንዘብ የተመነተፈው ነሐሴ 27 ቀን 1990 ዓ.ም እስከ ምሽቱ ድረስ ሲቆጥረው የቆየውን የደብሩ የሙዳዩ ምፅዋት ገንዘብ በቢሮ ውስጥ በመተው ሰራተኞች ከወጣጡ በኋላ ሌሊት መስኰት በመስበር የተደረገ ዝርፊያ መሆኑን የጠቀሱት ምንጮች፣ በደብሩ ገንዘብ መሰረቅ ጋር በተያያዘ መልኩ የደብሩ ሂሳብ ሹም፣ ም/ሂሳብ ሹም፣ ገንዘብ ያዥና ተረኛ ዘቦች ተቀፍደዋል፣ ብለዋል።</p>

<p>በርካታ የደብሩ ሀብት በተለያየ አጋጣሚ በግለሰቦች እንደሚዘረፍ የሚነገርለት ይህ ታላቅ ቤተ ክርስቲያን እንደገቢው ከፍተኛነት ሁሉ በተለያየ ጊዜ ሀብቱን የሚመነትፈው እንደማይጠፋም የዜና ምንጮቹ አስታውቀዋል። ስለጠፋው ገንዘብ መረጃ እስካሁን እንዳልተገኘና ማጣራቱ እንቀጠለ መሆኑን የገለፁት የዜና ምንጮች ከተዘረፈው ብር ጋር ዶላር ሳይኖር እንደማይቀር ጭምር ውስጥ አዋቂዎች እየተናገሩ መሆናቸውን አስምረውበታል።</p>

<p>ገንዘቡ ከተቀመጠበት ቢሮ ውስጥ ከ5ዘ000.00 ብር በላይ እንደነበረና የተሰረቀው ገንዘብ ግን 2ዘ000.00 አካባቢ መሆኑን የተጠቀሰበት ምንጮች "ዓይጥ በበላ ዳዋ ተመታ" ዓይነት ገንዘቡ በመሰረቁ ምክንያት የደብሩ ካህናት የነሐሴ ወር ደመወዛቸው ሳይከፈላቸው ለበርካታ ቀናት በመጉላላት ላይ መሆናቸው ታውቋል። ይህ ዜና እስከ ተጠናቀረበት ጊዜ ድረስ ካህናቱ ደመወዛቸው አልተከፈለም።</p>

<p>ቅርስ ጠፋ፣ ገንዘብ ተመዘበረ፣ መባል በአሁኑ ሰዓት በኦርቶዶክስ ቤተ ክርስቲያን የተለመደ ጉዳይ እየሆነ ቢመጣም ጉዳዩ በሚመለከታቸው ኃላፊዎች ዘንድም ቢሆን መፍትሔ ለመሻት የታቀደ ነገር ያለ አይመስልም። በእንዝላልነት በሚከሰቱት ችግር ተነስታ የማያዳግም ዘላቂ ጥበቃና እንክብካቤ አለማድረጓም ስርቆቱንና ምዝበራውን ሲያባብስ እንደሚታይ እየተነገረለት ይገኛል።</p>


</body>
</html>
