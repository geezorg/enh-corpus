<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ዩ.ኤስ አሜሪካ በአንድ ኤምባሲዋ ላይ የቦምብ ጥቃት ስለመታቀዱ አስጠነቀቀች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center">ዩ.ኤስ አሜሪካ በአንድ ኤምባሲዋ ላይ የቦምብ ጥቃት ስለመታቀዱ አስጠነቀቀች</h2>


<p>ባለፈው ወር በሁለት የአፍሪካ ኤምባሲዎቿ ላይ የቦምብ ጥቃት ተፈፅሞባት በአደጋው 263 ሰዎች ሞተው ከ5000 የበለጡ ለመቁሰል የተዳረጉባት ዩ.ኤስ.አሜሪካ አሁንም ኩዌት በሚገኘው ኤምባሲዋ ላይ አደጋ ለመጣል የታቀደ ሴራ ሊኖር እንደሚችል በመግለጥ ኩዌት የሚኖሩት ዜጐቿ ራሳቸውን ለመጠበቅ ጥንቃቄ እንዲወስዱ ማስጠንቀቂያ መስጠቷን የሬውተር የዜና ምንጭ ገለጠ።</p>

<p>ኩዌት የሚገኘው ኤምባሲ ሴፕቴምበር 2 ቀን በጻፈውና የሬውተር የዜና ወኪል ሐሙስ በደረሰው መልዕክት ላይ እንደገለጠው ባለፈው ወር አፍሪካ ውስጥ የደረሰውን ዓይነት የቦምብ ጥቃት በኩዌት ኤምባሲም ላይ መታቀዱን አመልክቷል።</p>

<p>ኩዌት የሚገኘው የአሜሪካን ኤምባሲ ጥንትም ቢሆን ጥበቃው የጠበቀ ቢሆንም በቅርብ ወራት ውስጥ ስጋቱ እየጨመረ በመሄዱ ተጨማሪ የጥበቃ ማጠናከሪያ እርምጃዎች እንደተወሰዱለት ዘገባው ያመለክታል።</p>

<p>ከኩዌት በያን ቤተ መንግሥት በቅርብ ርቀት ላይ የሚገኘው በአዲስ የተገነባው የዩ.ኤስ ኤምባሲ ለጥበቃው ማጠናከሪያ የፓትየት ፀረ ሚዛይል የተተከለበት መሆኑም ታውቋል።</p>

<p>ኩዌት የሚገኘው የዩ.ኤስ ኤምባሲ በዚህ ዓመት ውስጥ በርካት የቦምብ አደጋ ማስፈራሪያዎች የደረሱትና በቅርቡም በታንዛኒያና በኬንያ የተከሰቱት አደጋዎች ከመፈፀማቸው ጥቂት ጊዜ ቀደም ብሎ በርካታ ማስጠንቀቂያዎች እየደረሱት ለበርካታ ጊዜ ከኤምባሲው ግቢ እየለቀቀ መውጣቱን ሪፖርቱ በተጨማሪ አብራርቷል።</p>

<p>ዩ.ኤስ.አሜሪካ በኬንያና በታንዛኒያ ኤምባሲዎች ላይ ከባድ የቦምብ ጥቃቶች ከደረሱ ወዲህ በአንዳንድ አገሮች ላይ ያሏትን ኤምባሲዎች ስትዘጋ በሌሎች ያሉትን ጥበቃ በከፍተኛ ደረጃ አጠናቅራለች።</p>

<p>በኬንያ አደጋ አድርሷል ተብሎ የተጠረጠረ አንድ የመናዊ ዜጋ ታስሮ ወደ አሜሪካ ለፍርድ መላኩ ሲታወስ ጳጉሜ 1 ቀን የቢቢሲ ሬዲዮ በሰጠውም ሌላ ዜና ታንዛኒያ ውስጥ ጥቃቱን ከፈፀሙት 3 ሰዎች ውስጥ ሁለቱ ተይዘው ሶስተኛው በመታደን ላይ መሆኑን አመልክቷል።</p>


</body>
</html>
