<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በጄኔብ ኢትዮጵያዊያን ለተፈናቀሉ ወገኖቻችን ገንዘብ አሰባሰቡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center">በጄኔብ ኢትዮጵያዊያን ለተፈናቀሉ ወገኖቻችን ገንዘብ አሰባሰቡ</h2>


<p>በአውሮፓ ስዊዘርላንድ ውስጥ በተለያዩ ቦታዎች የሚኖሩት ኢትዮጵያዊያን ባለፈው ሳምንት መጨረሻ ላይ ጂኔቭ ውስጥ ስብሰባ አድርገው በሻዕቢያ ወረራ ምክንያት ከቤት ንብረታቸው ለተፈናቀሉ ወገኖች መርጃ የሚውል ገንዘብ ማሰባሰባቸውን የአሜሪካ ድምፅ ጳጉሜ 2 ቀን በምሽት ዜናው ገልጧል።</p>

<p>የገንዘብ ማዋጣቱ የሚቀጥልና በዚያ የሚገኙ ኢትዮጵያዊያን የተፈናቀሉትን ወገኖች ለማቋቋም ቆርጠው የተነሱ መሆኑን ዘገባው ገልጦ ከዚህ ቀደም ከተሰበሰበው ጋር አሁን የተሰበሰበው ተጨምሮ የሚላክ መሆኑን አመልክቷል። ሆኖም ምን ያህል ገንዘብ እንደተዋጣ አልታወቀም።</p>

<p>በሌላም በኩል ደግሞ በቅርቡ በደቡብ ሕዝቦች ክልል በጌዲዮና በጉጂ ብሔረሰቦች መካከል ግጭት ተፈጥሮ ያለመጠጊያ ለቀሩት በ100 ሺህ ለሚቆጠሩ ተፈናቃዮች መርጃ የሚሆን ኮሚቴ በጀርመን ፍራንክፈርት የተቋቋመ መሆኑን በመግለፅ ጀኔቭም በኢዲህ አንድ ኮሚቴ መቋቋሙን አቶ ተገኔ ወልደአማኑኤል የተባሉ የኮሚቴው አባል መግለጣቸውን የአሜሪካ ድምፅ ዘግቧል።</p>

<p>አቶ ተገኔ ስለነዚህ ብሔረሰቦች ግጭት በጉባኤው ላይ ገለጻ ሲያደርጉ ግጭቱ በፖለቲካ ሳቢያ በተፈጠረ ግጭት መሆኑን በግጭቱ 3000 ዜጐች ሕይወታቸው ማለፉንና በ100 ሺህ የሚቆጠሩት ከቤት ንብረታቸው መፈናቀላቸውን አስረድተዋል።</p>

<p>ከዚህም በተጨማሪ በሁለቱ ጐሳዎች መካከል በተፈጠረው ግጭትና እልቂት መንግሥት የወሰደው ምንም እርምጃ አለመኖሩን በመጥቀስ ኮንነው በሌላ በኩል ግን ሁኔታውን ለመሸፋፈን በመሞክር ላይ መሆኑን አብራርተዋል ሲል ዘገባው ይጠቅሳል።፡</p>

<p>በጌዲዮና በጉጂ ብሔረሰብ መካከል በተፈጠረው ግጭት ሕይወታቸው ያለፉት ዜጐች ቁጥር በመቶ የሚቆጠሩ እንጂ 3000 አለመሆኑን የመንግሥት መግለጫ አመልክቷል።</p>


</body>
</html>
