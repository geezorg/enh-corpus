<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አንድ የሶማሊያ አንጃ መሪ በጁባ ክልል ዱባ ላንድ የተሰኘ መንግሥት እንደሚመሰርቱ ገለጡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center">አንድ የሶማሊያ አንጃ መሪ በጁባ ክልል ዱባ ላንድ የተሰኘ መንግሥት እንደሚመሰርቱ ገለጡ</h2>


<p>ከሶማሊያ አንጃ መሪዎች በተከታዮቻቸው ጀነራል ሞርጋን በመባል የሚታወቁት አንዱ የአንጃ መሪ የሆኑት መሐመድ ዚያድ ሒርሲ ባለፈው ሐሙስ ለሬውተር በሰጡት ቃል ዓመታትን ላስቆጠረው የሶማሊያ ችግር በከፊል መፍትሄ ለማምጣት የሶማሊያን የወደብ ከተማ ኪስማዮን መአከል ያደረገ ጁባላንድ በሚል ስም የሚጠራ አስተዳደር በቅርቡ ለመመስረት እቅድ እንዳላቸው ማሳወቃቸው ተገለጠ።</p>

<p>ኪስማዮን ጨምሮ የመካከለኛውንና የታችኛውን የጁባ ሸለቆ አካባቢዎች በቁጥጥራቸው ስር እንደሆነ የገለጡት ሞርጋን በቅርቡ በሰሜን ምስራቅ ሶማሊያ ፑትላንድ የተባለ አስተዳደር ከተመሰረተ ወዲህ በርካታ የአንጃ መሪዎች በአገሪቱ በሞላ የየራሳቸውን ትንንሽ መንግሥታት ለማቋቋም በእቅዳቸው እየገፉ መሆኑን ለሬውተር ገልጠዋል።</p>

<p>ኪስማዮ ከሞቃዲሾ ደቡብ ምስራቅ በ500 ኪ/ሜትር ርቀት ላይ በሶማሊያ ለሙ የጁባ ግዛት እምብርት ላይ የምትገኝ የወደብ ከተማ ነች።</p>

<p>በግል ጉብኝት ኬንያ ውስጥ እንዳሉ ናይሮቢ ላይ ከሬውተር ጋር ቃለ ምልልስ ያደረጉት ሞርጋች የማቋቋም አዲስ ዘዴ ቀይሰናል። በሰሜን ምስራቅ ሶማሊያ ፑንትላንድ በመጀመሪያ ከተመሰረተ ወዲህ ሁሉም በየአካባቢያቸው የየራሳቸውን አስተዳደር በመፍጠር ላይ ስለሆኑ እኛም በቅርቡ የጁባ ላንድ መንግሥትን እናውጃለን ብለዋል።</p>

<p>በመጀመሪያ በሰሜን ምስራቅ ለተቋቋመው የጥንት ላንድ ሚን መንግሥት የክልሉ የፖለቲካና የጐሳ መሪዎች ባለፈው ወር ኮሎኔል አብዱላዲ ዮሱፍን የተገነጠለችው ፑንትላንድ መንግሥት ፕሬዚዳንት አድርገው መምረጣቸውን ዘገባው ያመለክታል።</p>

<p>ዬርጋን ስለሚኒ መንግሥታት መፈጠር ሲያብራሩ የክልል ሚኒ መንግሥታት መፈጠር ለሶማሊያ አንድነት እንቅፋት እንደማይሆንና መንግሥታቱ ከተመሰረቱ መሪዎቻቸው ተሰባስበው ወይም በመአከል አለበለዚያም በፌደሬሽን ወይም ኮንፌደሬሽን ሶማሊያን መመስረት እንደሚችሉ አብራርተዋል።</p>


</body>
</html>
