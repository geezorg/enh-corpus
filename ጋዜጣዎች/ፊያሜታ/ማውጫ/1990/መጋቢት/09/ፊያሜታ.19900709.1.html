<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሥራ አስኪያጁ ተቀፈደዱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> ሥራ አስኪያጁ ተቀፈደዱ</h1>
<h2 class="align-center"> ባጠፉት የቤተ-ክርስቲያን ገንዘብ ለፍርድ ሊቀርቡ ነው!</h2>
 
<p>ከአቡነ መቃርዮስ ጋር ግምባር በመፍጠፍ ትግራይን ሲያናጓት የነበሩት የትግራይ ሃገረ ስብከት ሥራ አስኪያጅ የነበሩት መምህር ኃ/ሥላሴ ዘማርያም ለእስር ተዳረጉ።</p>

<p>ሥራ አስኪያጁ እና አቡነ መቃርዮስ በትግራይ ውስጥ በፈፀሙት ልዩ ልዩ በደልም ሆነ የገንዘብ ብዝበዛ እንዲሁም ዘመድ አዝማድን በመቅጠር በመሳሰሉት ክፉ ተግባራት የተነሳ በካህናቱ እና ሠራተኞቹ ተቃውሞ ወደ መዲናችን አ.አበባ በመዝለቅ ሁለቱም ባለሥልጣናት ወደ ፓትርያርኩ የሙጥኝ በማለታቸው አቡነ መቃርዮስ የአዲስ አበባ ሃገረ ስብከት ሊቀጳጳስና ልዩ የፖትርያርኩ እንደራሴ በመሆን ሲሾሙ ሥራ አስኪያጁ ኃ/ሥላሴ ደግሞ በሥላሴ የፍቼ ሃገረ ስብከት ሥራ አስኪያጅ በመሆኑ ተሹመው ነበር።</p>

<p>የትግራይ ካህናትና ህዝብ ግን ባለሥልጣናቱ ሸሽተው ፓትርያርኩን ተገን በማድረግ ቢቀመጡም በቀላሉ የሚላቀቁ አልሆነም። የቤተ ክርስቲያኗን ገንዘብ የጠፋውን የተመዘበረውን በመመርመር ሥልጣንን ተገን በማድረግ ያለ አግባብ የባከነው የቤት ክርስቲያን ገንዘብ እንደአቤል ደም እየጮኸ ነውና ተጠያቂ ናችሁ ባይ ናቸው። ያም በመሆኑ የቀድሞ የትግራይ አገረ ስብከት ሥራ አስኪያጅ አሁን ካሉበት ፍቼ በፖሊስ ቁጥጥር ስር ውለው ወደ ትግራይ ለፍርድ መጓዛቸውን የደረሰን ዜና ያመለክታል።</p>

<p>ሥራ አስኪያጁ ኃ/ሥላሴ ዘማርያም ከፍቼ ጀምሮ ለእስር የተዳረጉ ሲሆን፣ አዲስ አበባም በእስር ቤት ሰንብተው 05/07/90 ወደ ትግራይ በፖሊስ ታጅበው እንዲሄዱ መደረጉንም ውስጥ አዋቂ ምንጮች ገልፀዋል።</p>

<p>ይህ በእንዲህ እንዳለ ወደ ትግራይ (መቀሌ) ተሹመው የነበሩት ኤጲስ ቆጶስ አባ ኃ/ማርያም ሲያስተዳድሩ ከነበሩበት የቅ/ጊዮርጊስ ቤተ ክርስቲያን በኩል ልዩ የመሸና ዝግጅት ተደርጐላቸው ሳይገኙ መቅረታቸውን ከቦታው የደረሰን ዜና ጠቁሟል። በዚህ የዝግጅት ፕሮግራም ብዙ ወዳጅ ዘመድ የደስታቸው ተካፋይ ለመሆን የተገኘ ቢሆም አስተዳዳሪው ሆን ብለው በመሰወራቸው ምክንያት ደስታው ወደ ኃዘን ተለውጦ እንደቀረና በተለይም የፓትርያርኩ እህት ወ/ሮ ሃሪያ የተባሉት ለአስተዳዳሪው ልዩ ስጦታና አበባም ይዘው በፕሮግራሙ ላይ ቢገኙም አስተዳዳሪው ግን የውኃ ሽታ በመሆን ደብዛቸው በመጥፋቱ ለብዙዎች ወዳጆቻቸው ኃዘንን አጐናፅፈዋቸዋል።</p>

<p>አንዳንድ ወገኖች እንደሚሉት ግን ምርጫው እንዳላስደሰታቸውና በተለይም ገና ሥራ ሳይጀምሩ አንድ ጊዜ መቀሌ አንድ ጊዜ አክሱም እየተባሉ በመዋከባቸው ተናደው ሳይሆን እንደማይቀር እየተናገሩ ሲሆን፣ ሌሎች ደግሞ ትግራዮች እንደማይቀበሏቸው ስለተረዱ ወደ ጐንደር መሄድን ፈልገው እንደሆነም እየተነገረ ነው። በቅርብ ጊዜ ከተመረጡት ኤጲስ ቆጶሳት መካከል ግን እስካሁን አንድም ሥራ የጀመረ የለም።</p>

<p>አንዳንድ ተመራጭ ኤጲስ ቆጶሳት እንደሚሉት ደግሞ ምርጫው ከሥር መሰረቱ ጥናት የጐደለውና ፈቃደ እግዚአብሔር ያልተጨመረበት ነው ይላሉ። በተለይም አዲስ አበባን ሳይለቁ ሲኖዶሱ ሳይወሰን ሁለት ሦስት ቦታ የቅይይር ቦታ ሲደረግ ጥናት የጐደለው ምርጫ መሆኑን ያጐላዋል ብለዋል።</p>

<p>ከየክፍላተ ሃገሩ በክፉ ሥነ ምግባር የተባረረው ሁሉ መጠጊያ የሆኑት አባ ጳውሎስ አሁንም እጩዎች ኤጲስ ቆጶሳትን እንደ ምንም ብለው ቦታ በመቀያየር ለመመደብ እየጣሩ እንደሆነ ከቤተ ክህነቱ የደረሱን የዜና ምንጮች ገልፀዋል።</p>



<p class="align-center"><a href="/Gazettas/Fiameta/info/Fiameta.sera.html">ከፊያሜታ መጋቢት 9 ቀን 1990</a></p>


</body>
</html>	





