<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የመነኮሳቱ ቅሌት ዳግም ተረጋገጠ!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የመነኮሳቱ ቅሌት ዳግም ተረጋገጠ!</h1>

 
<p>የካቲት 9 እና 16 1990 በወጣው የፊያሜታ ጋዜጣ ስለ ሁለቱ መነኮሳት ከድሬዳዋ በምግባረ ብልሹነት መባረር ዙሪያ አንዳንድ ውስጥ አዋቂ ወገኖች የነገሩን እውነታነት ዳግም አረጋገጡ።</p>

<p>የተከሰተው ክፉ ድርጊት ያሳዘናቸውና በተመልካችነት በወቅቱ በቦታው የነበሩት ውስጥ አዋቂዎች እንደገለፁት ከሆነ ቀደም ሲል እንደተገለፀው ፈረስ መጋላ እየተባለ በሚጠራው ቦታ አካባቢ «አማረ ቡና ቤት» ታህሳስ 23 ቀን 1990 ዓ.ም ሲጠጡ ያመሹት አባ መልካሙ መኮንን እና አባ ገ/ሕይወት በቀለ ሲጠጡ ከነበሩበት ተነስተው ወደ መኝታ ክፍል በማምራት ከቡና ቤት ሰራተኞች ጋር ሲማግጡ ስምምነት ላይ ደርሰው መነኮሳቱ በከፍተኛ የስካር መንፈስ ውስጥ በመሆናቸው ወደ አልቤርጐ ከገቡ በኋላ ሴተኛ አዳሪዎቹ በጠየቁት ከፍተኛ ገንዘብ ምክንያት አለመግባባት ተፈጥሮ ሲጓተቱ ተጋልጠዋል ሲሉ የአካባቢው ምንጮች ይገልፃሉ።</p>

<p>የቅ/ሚካኤል ቤተ ክርስቲያን አስተዳዳሪ እና የቅ/ማርያም አስተዳዳሪ ሁለቱ መነኮሳት በዚሁ ቡና ቤት ለብዙ ቀናት እንደሚመላለሱና ልምድን እንደነበራቸው የሚገልፀው ዘገባ እንደሚጠቁመው በዕለቱ በመነኩሴዎችናበሴቶች መካከል በተፈጠረው ረብሻ ገላጋይ የሆነው የቡና ቤት ጠጭና በጩኸቱ የተሰበሰበው የአካባቢው ሕዝብ ነው ከፊሉ ገላጋይ ከፍሉ ግን አዋረዱን በመላት እስከ መደባደብ የደረሰም አለ ህዝቡ እየተበራከተ ጫጫታው ሲበዛ ቆባቸውንና መስቀላቸውን እስከ መቀማት እንደደረሱ ያስረዳል።</p>

<p>በተፈጠረው ችግር ሳቢያ መቅደስ ውስጥ እንዳይገቡ መምህር ተድላ አቶ አሰፋ አቶ ፍስሃና ሌሎችም በመሆን ሃሳብ አቅርበው እንደነበር በመጨረሻ ግን ሁለቱም ወደ አዲስ አበባ መምጣታቸውን ነው ዘገባው የገለፀው። በሌላው ወገን ደግሞ «ከሆቴል ቤት ተገኝተው ባልታወቁ ወሮበሎች ሊደፈሩ የተቃጣባቸው...» እንደሆነተገልጿል። ታዛቢዎቹ ግን የሃይማኖት መሪዎች እንደመሆናቸው መጠን ምን ሲሉ በሌሊት ሆቴል ውስጥ ተገኙ? ለምንስ በጊዜ ወደቤታቸው አይመለሱም የሚል ነው። አባ መልካሙ ደግሞ ያዋረደኝና አደፋፍሮ የወሰደኝ አባ ገ/ሕይወት ነው እያሉ እንደሚያማርሩ ቀራቢዎቻቸው ይናገራሉ። ስለ ሁለቱ መነኮሳት የሥነ ምግባር ጉድለትና በ23-4-90 ተፈፀመ በማለት የደረሰን ዝርዝር ሁኔታ ለቤተ ክርስቲያንክብር ስንል ሙሉ በሙሉ ከማውጣት ተቆጥበናል። </p>

<p class="align-center"><a href="/Gazettas/Fiameta/info/Fiameta.sera.html">ከፊያሜታ መጋቢት 23 ቀን 1990</a></p>


</body>
</html>	
