<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ኢያሪኮ እንጂ ቤተ ክርስቲያን በጩኸት አትፈርስም!»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> «ኢያሪኮ እንጂ ቤተ ክርስቲያን በጩኸት አትፈርስም!»</h1>

 
<p>በፊያሜታ ጋዜጣ መጋቢት 9 ቀን፤ 1990 ዓ.ም «ከድሬዳዋ የተባረሩት መነኮሳት አዲስ አበባ ውስጥ መሾማቸው ጉድ አሰኘ» በማለት የተዘገበው ዘገባ እውነት የሌለው ነው ሲሉ አንድ ለጉዳዩ ቅርበት ያላቸው ወገኖች ለዝግጅት ክፍላችን አሳወቁ።</p>

<p>በዝግጅት ክፍሉ ቢሮ በመቅረብ ዝርዝር ሁኔታውን የገለፁት ወገኖች (እነ ዲያቆን ፀጋዘአብ ...) በድሬዳዋ ቅ/ሚካኤልና ቅድስት ማርያም አስተዳዳሪዎች ተፈፀመ የተባለው ምግባር ብልሹነት እውነተኛነት የሌለውና አንባቢያንን ለማሳሳት የተዘረዘረ በእጅጉም ትዝብት ላይ የሚጥል ነው ሲሉ ዘገባውን ኮንነዋል።</p>

<p>ምንኩስና መነኩሴ በኢ/ት/ኦ/ተ/ቤ/ክ/ሥርዓተ ሃይማኖት ብቻ ሳይሆን በተቀሩት አብያተ ክርስቲያናት ካለው የጋራ ግንዛቤ በተጨማሪ መነኮሳት ራሳቸው የወልደ እግዚአብሔር አምላክ አማናዊ ምሳሌና ተከትለው መላ ሕይወታቸውን ለፈጣሪያቸው ያስገዙ ግሁሳን አባቶችና ወንድሞች መሆናቸውን ጠንቅቀው የሚያውቁ ናቸው፤ ይሁን እንጂ ዛሬ ዛሬ በቤተ ክርስቲያናችን ላይ በተጋረጡ አንዳንድ አስተዳደራዊ ችግሮች ሳቢያ አባቶች ሊሰደቡና ሊዋረዱ አይገባም ብለዋል እነዚህ ወገኖች፣</p>

<p>በማከልም በተለይም የድሬዳዋ ቅ/ሚካኤል ቤ/ክ/ አስተዳዳሪ በነበሩት መጋቤ ሐዲስ መልካሙ መኮንን ላይ ጋዜጣው የዘገበው ትክክለኛ አይደለም፤ በወቅቱ እኚህ አባት ላይ ይህን የመሰለ ፀያፍ ነገር ሊያስወሩባቸው የሞከሩት አስተዳደራዊ በሆነ ስራቸው ያልተደሰቱ አንዳንድ የውስጥ ሰራተኞችና ያልታወቁ ሰዎች ናቸው። ጥፋት ያጠፋን ይቀጧል፣ ያስተምሯል እንጂ አይሾሙ አይሸልሙትም እኚህ አባት ጥፋት ቢኖርባቸው ኖሮ አይሾሙም ነበር ባይ ናቸው።</p>

<p>የማንም ደጋፊ ተቃዋሚ አይደለምንም ያሉት እነዚሁ ወገኖች እንደሚገልፁት ቤተ ክርስቲያን የሰላም እመቤት የፍቅር ደሴት ናት «ኢያሪኮ እንጂ ቤተ ክርስቲያን በጫጫታ ላትፈርስ ከንቱ ጫጫታና ሁካታውን ትተን የያዝነውን ታላቅ ሱባኤ በሰላምና በፍቅር ልንፈፅም እንዲያስችለን በጌታችን ሰላም ሰላምን እናድርግ» ብለዋል።</p>


<p class="align-center"><a href="/Gazettas/Fiameta/info/Fiameta.sera.html">ከፊያሜታ መጋቢት 16 ቀን 1990</a></p>


</body>
</html>	





