<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሞቱ ሰዎች በድብቅ ተቀብረዋል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> የሞቱ ሰዎች በድብቅ ተቀብረዋል</h1>

 
<p>በደቡብ ብሔር ብሔረሰብ ህዝቦች ክልል መስተዳድር ውስጥ የሚገኙ አንዳንድ አርሶ አደሮች ለከፍተኛ ስቃይ መዳረጋቸውን የደረሰን ዘገባ አመለከተ። በገበሬዎቹ ላይ የሚደረገው ግፍና ጭቆናም ከጊዜ ወደ ጊዜ እየጨመረ በክልሉ፣ በዞኖችና በወረዳዎች ባለሥልጣናት በደል ይደርስበታል። ታድነው የታሰሩና የተገደሉ ሰዎች መኖራቸውን ሌላው አሳዛኝ ትዕይንት ነው በተለይ የፊያሜታ ጋዜጣ ለጉዳዩ ትኩረት በመስጠት ያጠናከረውን ዘገባ ቀጥሎ እናቀርባለን።</p>

<p>ገበሬዎች ከዚህ በፊት ከሚከፍሉን ግብር ሶስትና አራት እጅ ጨምሯል የማዳበሪያ ዋጋ በመናሩ ይህንንም አቤቱታቸውን ለከፊቾ ሼኪቾ ዞን ም/ቤት ያቀረቡትን ወደ ሁለት መቶ ያህል ገበሬዎች ታድነው ገሚሱ ቦንጋ ከተማ እስር ቤት ገሚሱ ደግሞ ማሻ ከተማ እስር ቤት ገብተው (ያለምንም ፍ/ቤት ትዕዛዝ) ታጉረዋል። ከዚህም በተጨማሪ በሲዳማ ዞን በሃገረ ሰላም ወረዳ ልዩ ስሙ ጨጢቻ ከሚባልበት ቀበሌ ገ/ማህበር ነሐሴ ወር 1988 ዓ.ም ጀምሮ ቁጥራቸው ወደ 700 የሚሆኑ ህፃናት፣ ወጣቶች፣ ጐልማሶችና ሽማግሌዎች ገበሬዎችን ያለአንዳች ጥፋት ያለምንም ፍርድ ቤት ትዕዛዝ የመንግሥት ታጣቂዎችና ካድሬዎች ሄደው ከቀያቸው በማፈስ ከአካባቢያቸው ራቅ ወዳለበት ወረዳ በመውሰድ አስረዋቸው እስካሁን ድረስ በአለታ ወንዶ ወረዳ ፖሊስ ጣቢያ በአዋሳ ወረዳ ፖሊስ ጣቢያና ወህኒ ቤት በብላቴ ብሔራዊ ውትድርና ማሠልጠኛ ግቢ ውስጥና በሌሎች ቦታዎች ዘመድ አዝማድ ሊያገኛቸውና ስንቅ ለማቀበል በማይችልበት ቦታ ታፍነው ታስረው ይገኛሉ።</p>

<p>በአዋሳ ከተማ ፖሊስ ጣቢያ ውስጥ ከታሰሩት 7 የሚያህሉ በረሃብና በበሽታ በመሞታቸው ማታ በሌሊት ተወስደው አስክሬናቸው በውል በማይታወቅበት ቦታ ተቀብሯል። ብላቴ ብሔራዊ ውትድርና ማዕከል ውስት ከታሰሩ መሃል ወደ 15 የሚሆኑትን ደግሞ በድንገት በአካባቢ ሲፀዳዱ የተቀበረ ፈንጂ ፈንድቶ ሕይወታቸው አልፍዋል። ገሚሱን ወባና ረሃብ ፈጅቷቸዋል። ከነዚህ 700 ከሚያህሉት ገበሬዎች ውስጥ ዕድሜያቸው 122 የሚደርሱ ሕፃናትም አሉበት። ዕድሜያቸው 90 ዓመት የሚደርሱ አዛውንቶች ቄሶችና ሼኮችም አሉበት። እነዚህም ምስኪን ገበሬዎችን በማሰርና በማሰቃየት እጃቸው አለበት የሚባሉ ባለሥልጣናት የሚከተሉት ናቸው፦

1ኛ/ አቶ አባተ ኪሾ የክልሉ ርዕሰ መስተዳድር<br/>
2ኛ/ አቶ ዋቀዩ ደመሳ የሲዳማ ዞን ም/ቤት ሊቀመንበር የነበሩና አሁን የሸበዲኖ ወረዳ አስተዳዳሪ<br/>
3ኛ/ አቶ ሳሙኤል ሼባ የሲዳማ ዞን ፖሊስ ኮሚሽነር የነበሩና አሁን የሲዳማ ዞን ም/ቤት ም/ሊቀመንበር በዋናነት ሚና የተጫወቱ አዛዥ አሳፋኞች ሲሆኑ<br/>
4ኛ/ የመቶ አለቃ መሰለ (የሸበዲኖ ወረዳ የፖሊስ አዛዥ)<br/>
5ኛ/ አቶ ጌታሁን (የሃገረ ሰላም ወረዳ አስተዳዳሪ)<br/>
6ኛ/ ወ/ር አስፋው አማቼ በሲዳማ ዞን ፖሊስ ደግሞ አፋኝ ጓዶች አሉበት</p>

<p>በተጨማሪ በሲዳማ ዞን የቡና አምራች በሆኑት አምስት ወረዳዎች (በንሳ፣ ዳራ፣ አለታ ወንዶ፣ ዳሌና ሸበዲኖ) ውስጥ ቁጥራቸው 462 የሚሆኑትን አርሶ አደር ገበሬዎች ባለሥልጣናት ያለበቂ ምክንያት ያለ ፍ/ቤት ትዕዛዝ አስረዋቸው አንገላትተዋቸዋል። እነዚህ ገበሬዎች ታፍሰው በአለታ ወንዶ ወረዳ ጨዋት በሚባል ቀበሌ ውስጥ ባለው ጐልማሶች ማሰልጠኛ ግቢ ታስረው ወላጆቻቸውና ጠያቂ ዘመዶቻቸው እንዳያገኟቸው ታፍነው በመታጐራቸው ለረሃብ ለበሽታና ለሕይወት ህልፈት የተዳረጉ ብዙዎች ናቸው። ገበሬዎቹ እንዲታሰሩና በድርጊቱ ድራማ የተጫወቱ ተዋናዮች የሚከተሉት ናቸው፦

1ኛ/ አቶ አባተ ኪሾ (የክልሉ ር/መስተዳድር)<br/>
2ኛ/ አቶ ሳሙኤል ሼባ (የሲዳማ ዞን የፖሊስ ኮሚሽነት የነበሩና የአሁኑ የሲዳማ ዞን ም/ሊቀመንበር)<br/>
3ኛ/ አቶ በቀለ ቡላዶ (የሲዳማ ዞን የልማ ማህበር ሊ/መንበርና የሲዳማ ድርጅት ማዕከላዊ ኮሚቴ አባል የወንዶ ኩባንያ ሥ/አስኪያጅ) </p>

<p>ለእስራቱ መንስኤ ነው ተብሎ የሚገመተው የአንድ ሚሊዮን ብር የልማት ባንክ ዕዳ ሲሆን ባንኩ ለታጠበ ቡና ስራ ጉዳይ ለአስራ አራት አገልግሎት ህብረት ስራ ማህበር ያበደረው ገንዘብ ነው። ገንዘቡን የፈጁት ከወረዳ ጀምሮ እስከ ክልል ም/ቤቶች ድረስ ያሉት ባለሥልጣናትና የአገልግሎት ህብረት ሥራ ማህበር ኮሚቴ አመራር አባላት ናቸው እንጂ ተራ ገበሬዎች አልነበሩም። ይባስ እንደዚህ 462 ገበሬዎች የባለሥልጣናትን ጉድ አውጥተው በመናገራቸው ነው ይህ ፅዋ የደረሰባቸው።</p>


<p class="align-center"><a href="/Gazettas/Fiameta/info/Fiameta.sera.html">ከፊያሜታ መጋቢት 2 ቀን 1990</a></p>


</body>
</html>	
