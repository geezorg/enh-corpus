<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ጋዜጠኞቹ ከታፈኑ ከሰዓታት በኋላ ቢሯቸው በእሳት ጋየ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> ጋዜጠኞቹ ከታፈኑ ከሰዓታት በኋላ ቢሯቸው በእሳት ጋየ</h1>

 
<p>ጥር 8 ቀን 1990 ዓ.ም ከቀኑ በ7፡00 ሰዓት ላይ ሲቪል የለበሱ ታጣቂዎች ወደ ጦቢያ ቢሮ በመዝለቅ በስራ ላይ የነበሩትን የድርጅቱን ሥራ አስኪያጅ አቶ ጐሹ ሞገስ፣ ዋና አዘጋጁን ብሩ ፀጋዬንና ታዬ በላቸውን ወዳልታወቀ ስፍራ ወስደዋቸዋል።</p>

<p>ይህ ድርጊት ከተፈፀመ በኋላ በዚያው ዕለት ከምሽቱ 2፡00 ሰዓት ገደማ ቢሮው ለጊዜው ባልታወቀ ምክንያት በእሳት ጋይቷል። የጦቢያ ቢሮን ማንና እንዴት እንደተቃጠለ የሚገልፁ ወገኖች ተጠያቂዎቹ እነዚህ ያልታወቁ ታጣቂዎች ሊሆኑ እንደሚችሉ ግምታቸውን ያስቀምጣሉ።</p>

<p>በሪፓርተራችን በተጨማሪ እንደተገለፀው የጦቢያ ጽ/ቤት በተቃጠለ ማግስት የጋዜጣው ም/አዘጋጅ አቶ አንተነህ መርዕድ በሲቭል ታጣቂዎች ሲታደን ከቆየ በኋላ አስቸኳይ የሆነ ስብሰባ ተደርጐ ም/አዘጋጁ ወደ ማዕከላዊ ፓሊስ እንዲሄድ የተወሰነና ዕለቱን ወደ ማዕከላዊ እንደሄደ በዚያው ሳይመለስ ቀርቷል በማለት ለዝግጅት ክፍላችን ገልጿል። በአሁኑ ወቅት መንግሥት የሚይዘውንና የሚጨብጠውን ስላጣ ፍራቻውን በጋዜጠኞችን በማሰር አልፎ ተርፎም ንብረታቸውን በማጥፋት ከአንድ «መንግሥት ነኝ» ከሚል አካል የማይጠበቅ ህገ ወጥ ተግባር እየፈፀመ መሆኑ ብዙዎችን እያነጋገረ ያለ ጉዳይ ነው። በተለያዩ ምክንያቶች እየታሰሩ በዋስ ከሚፈቱት ጋዜጠኞች ውጪ በአሁኑ ወቅት በአዲስ አበባ የተለያዩ እስር ቤቶች ውስጥ ቁጥራቸው ሃያ አንድ(21) የሆኑ ጋዜጠኞች በእስር ላይ መሆናቸው ይታወቃል። ዘግይቶ የደረሰን ዜና እንደሚያመለክተው የቤዛ ጋዜጣ ዋና አዘጋጅ የሆኑት አቶ ሙከሚል ሸሂቦ ከጥር 4 ጀምሮ በእስር ላይ መሆናቸው ተገልጿል።</p>


<p class="align-center"><a href="/Gazettas/Fiameta/info/Fiameta.sera.html">ከፊያሜታ ጥር 13 ቀን 1990</a></p>


</body>
</html>	





