<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"የድራፍት ቡድኑ" ወደ ሥራ እንዲመለስ መታቀዱ ተሰማ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center">"የድራፍት ቡድኑ" ወደ ሥራ እንዲመለስ መታቀዱ ተሰማ</h2>


<p>ከመጋቢት ወር 1990 ጀምሮ ከሥራና ደመወዝ እንዲታገዱ በቤተ-ክህነት በተቋቋሙ አጣሪ ኮሚሽን ባቀረበው የውሳኔ ሃሳብ መነሻነት ከግንቦት ወር 1990 ጀምሮ የታገዱት "የድራፍት ቡድን" አባላት ወደ ቀድሞ ሥራቸው እንዲመለሱ መታቀዱ ተሰማ።</p>

<p>ስለድራፍት ቡድኑ አባላት ወደ ሥራ የመመለስ ጉዳይ አስመልክተው ለዝግጅት ክፍላችን ከቤተ ክህነቱ አካባቢ የደረሱን ምንጮች እንደገለፁት፣ ቀደም ሲል እገዳ የተደረገባቸው ለሁለት ወራት ብቻ በመሆኑ የግል ማህደራቸው ተጠንቶ ወደሥራቸው እንዲመለሱ በማለት ፓትርያርኩ ለጠቅላይ ቤተ ክህነት ዋና ሥራ አስኪያጅ ለብፁዕ አቡነ ቄርሎስ ትዕዛዝ ማስተላለፋቸውን ምንጮቹ አመልክተዋል።</p>

<p>ኃላፊነትን ሳይሸከሙ በዋና ሥራ አስኪያጁ ሥልጣን ጭፍሮቻቸውን ወደሥራ ለመመለስ ደፋ ቀና ያሉት አባ ጳውሎስ የተለሙት ሃሳብ የድራፍት ቡድኑን ለመሸንገል፣ አልያም ጭራሹን ቤቱን ለማበጣበጥ ከሁለት አንዱን እንደሆነ ያመለከቱት ምንጮች፣ ዋና ሥራ አስኪያጅ ብፁዕ አቡነ ቄርሎስም በዚህ ጉዳይ ጊዜያቸውን መጨረስ አልፈለጉም፣ እሳቸውም እንደ ፓትርያርኩ በምሬት ወደ ቤተ ክህነቱ የሕግ ክፍል በመላክ መለቀቃቸውን አስታውቀዋል።</p>

<p>ከድራፍት ቡድንነት ወደ ውስኪ ለመሸጋገር ሲያውጠነጥን ዱብ ዕዳ ሆኖበት አጃቢዎቹ ሁሉ ጥለውት የሸሹት የድራፍት ቡድን የአጋጣሚው ጉዳይ ሆኖበት ሰማይ ምድሩ ይጨልምበት እንጂ በቡድኑ መበተን ዳንኪራ ያልመታ የአዲስ አበባ ገዳማትና አድራባራት ሠራተኛ እንደሌለ ግን ምንጮቹ በእርግጠኛነት አስረድተዋል፣ የቤተ ክህነት ሠራተኛም እንዲሁ።</p>

<p>የኮሚሽኑን ስህተት የተባለው ደግሞ ጥፋት አለባቸው በሚል ከሥራ የታገዱት ሰዎች የጥፋታቸውን ዝርዝር አለማቅረብ ለእንዲህ ዓይነቱ ግርግር አመች የመግቢያ በር የሚከፍት ነው ሲሉም ምንጮቹ አውስተዋል።</p>

<p>በማከልም ኮሚሽኑ ደክሞ ደክሞ ፍሬውን በአግባቡ ሳያሳየንና ቤታችን ተጠቃሚ ሳይሆን ከቀረ ባልተጀመረ ይሻል ነበር ካሉ በኋላ፣ ለመሆኑ "እነ አቶ ያሬድ ጥፋት ተገኘባቸው፣ አልተገኘባቸው የቤተ ክርስቲያን ልጅነት ሳይኖራቸው ምን ሲባል ነው ዳግም ወደ ቤተ ክህነት የሚመለሱት በማለት የቤተ ክህነትን በር ዳግም መርገጥ እንደሌለባቸውም ይናገራሉ።"</p>

<p>በማያያዝም፣ ወደ ሥራ የመመለስ ጉዳያቸው እንዲታይላቸው ፓትርያርኩ ትዕዛዝ ያሳረፉት ለጥቁር ራሶች (ለእነ አቶ ያሬድ) መሆኑን ጠቅሰው የግብር ጓደኛቸው ስለሆኑት አባ ገ/ሚካኤል በየነ ግን እስካሁን ምንም የተነሳላቸው ጉዳይ አለመኖሩን ጠቁመዋል። አባ ገ/ሚካኤል በበኩላቸው በጳጳሳቱ በኩል የምልጃ ተግባራቸውን እያጧጧፉ መሆናቸውንም ውስጠ ምስጢሩን የሚያውቁት ወገኖች አስምረውበታል።</p>

<p>እንደነዚህ ወገኖች አባባል ከሆነ፣ እግዚአብሔር ባይልላቸው እንጂ አባ ገ/ሚካኤል በአሁኑ ሰዓት በእጩ ኤጲስ ቆጶስነት ሥራ ላይ ተሰማርተው እንደ ጓደኞቻቸው ወደ ጵጵስና ለመሸጋገር የታጩ ነበሩ፣ ባይሆን ጵጵስናው ቢቀር ለእነ አቶ ያሬድ ከበደው የተከፈተላቸው የቤተ ክህነት በር ለእሳቸው የማይከፈትላቸው፣ ጉዳያቸውም እንደሌሎቹ ጓደኞቻቸው የማይታይላቸው ምክንያት አሳዛኝ ነው ይላሉ።</p>


</body>
</html>
