<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ከእውነት ፍርድ ችሎት ለጠ/ማኒስቴር መለስ ዜናዊ የቀረበ ጥያቄ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center">ከእውነት ፍርድ ችሎት ለጠ/ማኒስቴር መለስ ዜናዊ የቀረበ ጥያቄ</h2>
<p class="align-right">ዘየደ ተሰማ (ናዝሬት)</p>


<p>የተከበሩ ጠ/ሚኒስትር መለስ ዜናዊ የኢትዮጵያ ፌዴራላዊ መንግሥት መሪ በሥልጣን ላይ የነበረውን የደርግ መንግሥት በመቃወም የትግራይን ሕዝብ ነፃ ማውጣት በሚል ድርጅትን በመፍጠርና ባደረጋችሁት የትጥቅ ትግል አማካይነት ለድል ስትበቁና ኢትዮጵያን ስተቆጣጠሩ ከታሪክ እውነታም ውጪ ኤርትራን ከእናት አገሯ ማስገንጠላችሁን እርስዎም የማይክዱት ሀቅ ነው።</p>

<p>ይህ በዚህ እንዳለ የአገሪቱን አመራር ወደ ፊውዳላዊ ቅርፅ በመለወጥና አያሌ አዋጆችንና መመሪያዎችን በመፍጠር ለሰባት ዓመታት ይህችን አገር መምራትዎ ይታወቃል።</p>

<p>ይህ ዋናው ትኩረታችን ስንመለስ ከዚህ ቀጥሎ ለሚቀርቡልዎት የሰፊው ሕዝብ ጥያቄዎች እውነተኛ መልስዎን ይሰጡ ዘንድ በማክበር እንጠይቃለን።</p>

<p>1/ ከአሁን በፊት ከኢትዮጵያ ውጪ የኤርትራን ሉዓላዊነትና በመንግሥትነት መታወቅ ያውቁ ነበር? ካልሆነ ለመገንጠሏ አስፈላጊነት የሚሰጡት ምክንያት ምንድነው?</p>

<p>2/ ኤርትራ ከኢትዮጵያ እንድትገነጠል በተደረገው የይስሙላ ውሳኔ ሕዝብ ላይ እርስዎስ የድርሻዎን ድጋፍ አላደረጉም?</p>

<p>3/ ኤርትራ ከኢትዮጵያ ተገንጥላ በመንግሥትነት ከታወቀች በኋላስ</p>

<p>ሀ/ ራስዎንና ቤተመንግሥትም በሻዕቢያ ሠራዊት አላስጠበቁም?</p>

<p>ለ/ በውጪ የኢትዮጵያ ኤምባሲዎች ጨምሮ ቁልፍ በሆኑ የአገር ውስጥ ቦታዎች ኤርትራውያንን በኃላፊነት ቦታ አላስቀመጡም?</p>

<p>ሐ/ የኢትዮ-ኤርትራ የመከላከያ አንድነት ውልን አልፈረሙም?</p>

<p>መ/ ከህግና ደንብ ውጪ የኢትዮጵያ ገንዘብ ከኤርትራ ጋር በጋራ መገበያያ ሲያደርጉ አገራችን የውጪ ዕዳ ተሸካሚ ስትሆን ኤርትራ ግን በዚሁ አጋጣሚ ከውጪ ዕዳ ነፃ ተጠቃሽ አገር ለመሆን አላስቻላትም?</p>

<p>ሠ/ በሐኒሽ ደሴቶች ጉዳይ በኤርትራና የመን መካከል በተፈጠረው ግጭት ኤርትራን በመደገፍ ከዲፕሎማሲያዊ ድጋፍ ባሻገር የኢትዮጵያ ንብረት የሆኑትን አያሌ ሚሳይሎችና የጦር መሣሪያዎችን ለኤርትራ አልሰጡም?</p>

<p>ረ/ በኢትዮጵያ ለሚኖሩ ኤርትራውያን የሁለት ዜግንት መብትን በመፍቀድ ኢትዮጵያውያን በአገራቸው እየደኸዩ ሲሄድ ኤርትራውያን ግን እንዲበለፅጉ የራስዎን ሚና አልተጫወቱም?</p>

<p>ሰ/ "ሻዕቢያን መንካት እኔን መንካት ነው" በማለት ስለ ሻዕቢያ የተናገረውን ኢትዮጵያዊ አልተቆጡም፣ አላስፈራሩም፣ አላሰሩም እና አልገደሉም?</p>

<p>ሸ/ በመንግሥትነት ከታወቀች በኋላ ሻዕቢያ ለሰባት ዓመታት ወራሪ ሠራዊቱን ሲያጠናክር መቆየቱን አያውቁ ነበር? ካወቁስ በተቃራኒው የእርስዎ የቀድሞ ሠራዊቱን መበተንና በትጥቅ ትግል የተፈተኑትን አያሌ የሕውሀት ታጋዮችን ማግለልዎ ዓላማዎ ምን ነበር?</p>

<p>ቀ/ በሥልጣንዎ መጀመሪያ ላይ በቀድሞው የኢትዮጵያ ሠራዊት መበተን ጉዳይ ላይ ከጀግናው ጄኔራል ሃየሎም አርአያ ጋር ባለመግባባትዎ በተለያዩ ጊዚያት ስብሰባዎችን በሥልጣንዎ አልበተኑም? ለምን?</p>

<p>ክቡር ጠ/ሚኒስትር ወደ ወቅታዊው ሁኔታ ስንመለስ</p>

<p>4/ በሁለቱ አገሮች መካከል የተፈጠረውን ጉዳይ ለምን ለሕዝብ ሳያሳውቁና የመከላከያ ሀይልንም ሳያደራጁ ለመወረራችን አመቻችተው ቆዩ?</p>

<p>5/ ከባድመንና ሽራሮ ወረራ በኋላ አስቸኳይ የማስለቀቅ እርምጃ መወሰድ ሲገባው በእርስዎ "ትዕግስትና ሰላም" መዝሙር ምክንያት ባለመደረጉ የወራሪውን እብሪት ይበልጥ እንዳጠናከረው ይረዳሉ ግን ለምን?</p>

<p>6/ ግዛታቸው በወረራ ተይዞ አረፈው የተቀመጡበት ጊዜ ያለመኖሩን የኢትዮጵያውያን ታሪክ ምስክር ሲሆን በሻዕቢያ ተወረንና ግዛቶቻችንም ተይዘው የምታሰሙት "የተወረናል" ጩኸት በራሱ ምን የሚያመጣው ውጤት አለ ይላሉ?</p>

<p>7/ "ኢትዮጵያ የማፈራረስ" የሆነው የቫዕቢያና የኢሳያስ አፈወርቂ ዓላማ እንዳለ ሆኖ የአሁኑ ወረራ የዚሁ ነፀብራቅና በተግባርዎም እርስዎም የዚሁ እኩይ ዓላማ ደጋፊ እንደሆኑ በኢትዮጵያ ሕዝብ እያሳማዎ ይገኛል። በዚህ ላይስ ምን ይላሉ?</p>

<p>በመጨረሻም በእርስዎና በኢሳያስ አፈወርቂ መካከል ተደርጐ የነበረ ስምምነት እንዳለ ይህንንም ስምምነት ማን እንዳፈረሰውና ለጦርነቱ መከሰት ማንኛችሁ ተጠያቂ እንደሆናችሁ እንዲገልፀልን በሰፊው የኢትዮጵያ ሕዝብ ስም እንጠይቃለን።</p>

<p>"ተሸፋፍነው ቢያርሱ በአረም ይመለሱ"</p>


</body>
</html>
