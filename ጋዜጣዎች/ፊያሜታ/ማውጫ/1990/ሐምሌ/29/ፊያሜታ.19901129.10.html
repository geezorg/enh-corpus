<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>እግዚአብሔር ስለ ኢትዮጵያ ይዋጋል ድልም ያደርጋል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">እግዚአብሔር ስለ ኢትዮጵያ ይዋጋል ድልም ያደርጋል</h1>
<p class="align-right">ከመልከ ፄዴቅ አራጋው</p>


<blockquote>
እኔ (ኢትዮጵያ) በተቸገርኩ ጊዜ በጠላትነት ተነሱብኝ።<br/>
እግዚአብሔር ግን ጠበቀኝ (ይጠብቀኛልም) መዝ.17 (18)
</blockquote>

<p>የአብ የወልድና የመንፈስ ቅዱስ ስም የተመሰገነ ይሁን። እስትንፋስ ያለው ሁሉ እግዚአብሔር ያመስግን ተብሏልና። መዝ-150:6</p>

<p>የተከበራችሁ የፊያሜታ አዘጋጆችና እድምተኞች በሞላ የእግዚአብሔር በረከት በሁላችንም ላይ ይኑር። የሚቀጥለው አላማዬ የኢትዮጵያን የመከራና ፈተና ጊዜና የእግዚአብሔር ጠባቂነት ለትውስታ አቀርባለሁ።</p>

<p>መሰል የሃይማኖት ነገር ግን የፖለቲካ አርበኞች በሀገራችን ላይ ዓይናቸውን ተክለው ስንቃቸውን ቋጥረው ልቡናቸውን አንቅተው ለሰልፍ ለዘመቻ ያለእንቅልፍ እንደሚኖሩ እንመልከት። አናስተውልም።</p>

<p>በግራኝ ወረራ ጊዜ ማለት (1542) ዓ.ም አፄ ገላውዴዎስን ሚስዮናውያኑ አባትህ ልብነድንግል ለፖርቱጋል መንግሥት ዕርዳታ በጠየቁ ጊዜ ከሀገራቸው ቆርሰው ሊሰጡና የሀገሪቱም ብሔራዊ እምነት የሮማ ካቶሊክ እንዲሆንና እንዲታወጅ በማለት ቤርሙዲዝ በጠየቀ ጊዜ አፄ ገላውዲዎስ ሲመልሱ ስለዕርዳታው ወርቅና ብር እንሰጣለን እንጂ ሀገር ቆርሰን አንሰጥም። የካቶሊክም እምነት ብሔራዊ እንዲሆን ብለን አናውጅም በማለት በመልስ ስለአሳፈሩአቸውና ከኢትዮጵያ ሊቃውንት ጋር እየተከራከሩም መልስ ስለአልሰጡአቸው ከኢትዮጵያ እንዲወጡ ተደርጐ ነበር።</p>

<p>ከጥያቄዎቹም በአልፎንሱ የአብ የባህርይ ልጁ ሞቶ አዳነን፣ የሚል ንባብ የት ይገኛል? ሲል ጠየቀ፣ መልስ ከኢትዮጵያ ሊቃውንት የተሰጠው ጠላቶቹ ሳንሆን በልጁ ሞት አዳነን ይልብሀል ሮሜ 5፣10 በመሳሰለው ተከራክረው ተረተው ሲሄዱ አልፎንሱ ባህረ ነጋሽ አካባቢ ሲደርስ አሞኛል ብሎ ተቀምጦ ሳለ ፀጋና ቅባት የተባሉ ሁለት እምነቶችን ለኢትዮጵያውያኑ አስተምሮ ሲልክ "ሁለት እሾህ ተከልኩባቱ አለ ይላል የታሪክ መፃፍ።</p>

<p>እነዚህ ፀጋና ቅባት በአንድነት ተባብረው ሲያስተምሩ ሳለ ከተዋህዶች ጋር ጥያቄና መልስ ሲደረግላቸው ከኢትዮጵያ ተዋህዶ በኩል ሃይማኖት ስንት ነው አንድ ነው ወይስ ሁለት? ሲባሉ አንድ እንዳንል ለምን ሁለት ተከፈላችሁ ይሉናል ሁለት ብንል ጳውሎስ አንዲት ሃይማኖት ይላል በማለት መልስ አጡ ተብሎ ተፅፎ ይገኛል። ቁጥር አንድ ብሎ ሁለት... ይቀጥላልና ዛሬ በሺህ ሲቆጠር እነዚያ አባቶቻችን ምን ባሉ ነበር? በብዙ እሾህ ተወጋን እንዲሁም በአፄ ሰርፀ ድንግል ጊዜ እኔ ክርስቶስ ነኝ፣ የሚል ከሃዲ ተነስቶ ሳለ ወደ ንጉሡ ቀርቦ ቢጠየቅ አዎን ክርስቶስ ነኝ፣ ከዚህ ቀደም በእሥራኤል ወገን በመወለዴ እስርኤላውያን ያልሆኑት አሕዛብን ለማዳን ከወንጌል ተወለድኩ። በማለት መልስ በመስጠቱ ንጉሡ ተገርመው ሰይጣን በሰው እያደረ እንዴት ይጫወትብናል፣ አሉ ይላል ታሪኩ።</p>

<p>ክቡራን አንባብያን መልካቸውን እየለዋወጡ በየዘመኑ ቢነሱም የኢትዮጵያ ሕዝበ ክርስቲያን አልተበገረላቸውም፣ አይበገርላቸውም። በሁለቱ ማለት በቅባትና በፀጋ በተባሉ የተደነቁ እየተከላከሉ ለኛ አስተላልፈውልናል በቀኑ የሚፈለፈለውን ቢያዩና ቢሰሙ አባቶቻችን ምን ይሉ ነበር?</p>

<p>አፄ ዮሐንስ ሚስዮናውያኑን ሰብስበው ምን ልታደርጉ ወደ ኢትዮጵያ መጣችሁ በማለት ሲጠይቁአቸው መልሱም "ወንጌል ለማስተማር ነው አሉ ንጉሡም ወንጌል አንድ ነው እግዚአብሔርም አንድ ነው ለሕዝቤም በቂ ካህናት ስለአሉ ማንን ለማስተማር መጣችሁ?" ሲባሉ። በዚህ አገር ለሚኖሩ ይሁዳዮችና እስላሞችን ነው" አሉ ንጉሡም ስትመጡ በኢየሩሳሌም ይሁዲዮችን፣ በዐረብ አገር ብዙ እስላሞችን እንዴት አልፋችሁ ወደ ኢትዮጵያ መጣችሁ? እኔ የምፈልገው ሕዝቤን የእጅ ሥራ የሚያስተምሩ እንጂ እናንተን አልፈልግም" ውጡልኝ አሏቸው ይላል ታሪኩ።</p>

<p>ውሃ ቢወቅጡት እንቦጭ እንዲሉ ሆነና ዛሬም ምንም ጠያቂ ባይኖር ዘመቻ ፊልጶስ ተብየው ሕዝቡን ከቸገረው ከድህነት ሊያወጡን ይሆን ፋብሪካ አቋቁመው? ወይስ ያንኑ የተሰላቸ አባባል ለደግሙት መጡ? እንደምሰማው በጋዜጦች በድብድብ ጭምር ጌታን ተቀበልነው አሉ። በለመዱት እንደ አየርላንድ ለብጥብጥ እንዳይሆን እንሰጋለን። ያመጡትን በሚልዮን የሚቆጠር ብር ለሥጋዊ ችግር ቢያውሉት ዋጋ ነበረው። በስተቀር ብራችሁና ወርቃችሁ ዝጐአል ምስክርም ሆኖ ያስፈረደባችኋል። ያዕቆ.5 እንደተፃፈው ነው። ኢትዮጵያስ በመዝ.17(18) 18 ላይ በተቸገርኩበት ጊዜ በጠላትነት ተነሱብኝ። እግዚአብሔር ግን በጠየቀኝ እያለች ዘወትር ፊጣሪዋን ትለምናለች እግዚአብሔርም ፀሎቷን ሰምቶ ታምር እየሰራላት ይኖራል። ፈረንጁም፣ዐረቡም በጠላትነት ማድባቱን አልተወም ኢትዮጵያ ግን አለች። ትኖራለችም የሚጠብቃት እግዚአብሔር አይተኛምና በኢትዮጵያ ላይ የተነሱባት ሁሉ ቀርቶ የተሳለቁባት ሁሉ ሀፍረትን እየለበሱ ነው።</p>

<p>ለምሳሌ የአሜሪካ ፕሬዚዳንት ኪልንተን በሀገሩ ያሉ ኢትዮጵያዊያን በጧት በማታ ስለሀገራቸውና ሕዝባቸው ችግር ሲጮሁ ተሳልቀውባቸው ነበር። እንደውም የሻዕቢያንና የወያኔን መሪዎች ሊሸልሞት አቅርበው ነበር ተብሏል። ነገር ግን ክሊንተን በውርደት በዓለም መገናኛ በወረዳ ሥራ ተሳቀባቸው። የታጩትም የሻዕቢያና የወያኔ መሪዎች የአንድ ሰው ሁለት አገሮች የነበሩ አንድ እግር አንዱን እንደሚጠልፈውና እንዲወድቅ አንዱ አንዱን እየጠለፈው ይታያል። ይህም ለኢትዮጵያ ታላቅ ድል ነው። በአሥር በሃያ ዓመታት በጦርነት የማታገኘውን እድል ያገኘች ይመስለኛል። ከአሥር ዓመት በኋላ ኢትዮጵያ የምትባል ሀገር አትገኝም ብሎ ነበርና እግዚአብሔር ተዋጋላት፣ ድልም አደረገ እላለሁ። ስለዚህ በሀገርም ይሁን በእምነት እየተመለመሉ በሀገራችን የሚዘምቱ ሁሉ የሚዋጉት ከእግዚአብሔር ጋር መሆኑን አውቀው ሃይማኖታቸውን ጠብቀው ሀገራቸውን በሥራ ማልማት እንጂ በአስመሳዮች መታለል አይገባም ያስጠይቃልም።</p>

<p>እንደኔ አስተሳሰብ እግዚአብሔርን በማመስገን ከማንኛውም ዓለማት በበለጠና በተሻለ በአምልኮትም በምስጋናም ኢትዮጵያችንን የሚያህል አይኖርም ሃያ አራት ሰዓት ሙሉ በግልም በኅብረትም እንደመለአክት ቅዱስ፣ ቅዱስ፣ቅዱስ የሚል ሀገር ይኖር አይመስለኝም። ይህም ለመመፃደቅና ለቶርዮ ሳይሆን እውነቱን ለመመስከር ነው የሚታይ ነውና።</p>

<p>ለመሆኑ ቅዱሳንን ከማክበር በቀርና በስማቸው ለመታሰቢያ ቤተክርስቲያን ከማሰራት በቀር በኢሳይያስ 56 ላይ እንደተፃፈው የማይጠፋ ስም ብቅጥሬ በግቢዬ ውስጥ እሰጣቸዋለሁ ስለሚል ሥጋና ደማቸው የቅዱሳን ነው አልተባለም የሚባለው ከቅዱስ ማርያም የተዋሕዶው የክርስቶስ ሥጋ እነሆ ነው የሚባለው አላዋቂ ሳሚ እንዲሉ ጐርፍ የጣለው እምነት መሳይ ሁሉ ቢንጫጫ በፅኑ አለት የተመሰረተችውን ቤተክርስቲያን ለማጥፋት አይችልም።</p>

<p>ቢቻል ኑሮ በነሱስንዮስ ዘመን (1622-1630) ዓ.ም በፈረንጅ ሥርዓት እንዲለወጥ ብሔራዊ ሆኖ ታውጆ ነበር። በአባቶቻችን ቆራጥ ተጋድሎ ሰማዕትነት በእግዚአብሔር ፈቃድ እንደነበረች አለች። ትኖራለችም ስለዚህ ወገኖቻችን ለመበታተን ሳይሆን ለአንድነት፣ ለጥላቻ ሳይሆን ለሰላም፣ ለኩነኔ ሳይሆን ለፅድቅ፣ ለማፍረስ ሳይሆን ለግንባታ እንሰለፍ። ለዚህም አንድከም። ለባዕድ መሰለፍ ትርፉ ውርደት ነው። አንድ የተባለ አባባል አለ፣ በጣሊያን ወረራ ጊዜ ለጣሊያን የገቡ ባንዳዎችና ጣሊያኖች የተገዙ ሥጋዎች ይሉአቸው እንደነበር አሁንም ሌላ ስም አይሰጧቸውምና ኩራት እራት ነው። እንደ ዕቃ ከአንድ ወደ አንዱ ብንገለባበጥም ጥቅም የለውም። በእምነታችንም በሀገራችንም ኮርተን አጥብቀን ይዘን በጐ ሥራ በመሥራት በፍቅር በመተሳሰብ በመረዳዳት በአንድነት ለመኖር እንጣር፣ አንድከም። እንደተፃፈው ሮሜ16:17 ቀድሞ የተማራችሁትን ትምህርት የሚቃወሙትን ሰዎች እንዳትመለከቱ እለምናችኋለሁ። ከነሱ ዘነድ ፈቀቅ በሉ እንዲህ ያሉት ለገዛ ሆዳቸው እንጂ ለጌታችን ለኢየሱስ ክርስቶስ አይገዙምና በሚያቆላምጥ ንግግርም ተንኮል የሌለባቸውን ሰዎች የኢትዮጵያውያኑን ልብ ያታልላሉ። መታዘዛችሁ ሁሉ ተወርቷልና እንዲህ በእናንተ ደስ ይለኛል። ለበጐ ነገር ጥበበኞች ለክፉ የዋሆች ሁኑ ይላል።</p>

<p>በእግዚአብሔር ቃል ብዙ ማስጠንቀቂያ ተናግሮናል። መጠንቀቅ የሰዎች ፈንታ ነው። ከፈጣሪ ቀጥሎ ሰው አዋቂ ሲሆን አላዋቂ ሆነ እንዳንባል እንዳላዋቂ እግዚአበሔር ወልድ ሰው ሆኖ ዓለምን አዳነ ብሎ የአመነው ኢትዮጵያዊ ሰው ነው ያዳነህ ሲባል ስድብ እንጂ ትምህርት አይደለምና አንቀበለው።</p>

<p>ለአንድነት ለሰላም ኑሮ መሰረቱ የአስተዳደር ክፍሉ ዋናው ምንጭ ነው። በአድልዎ ሁሉን ነገር የሚሰራ አስተዳደር ሕዝባችንን እየበተነና እያስለቀሰና እያሳዘነ የኖረ ስለሆነ መወገዝ በቃላት ሳይሆን በተግባር መስተካከል ያለበት ነው። ሰሚ ባይኖርም ጩኸቱ ይቀጥላል። ይህውም ያለው አመራር ማሰብና መፍራትም የሚገባው ሻዕቢያን ሳይሆን በተቃዋሚነት ያሉትን ኢትዮጵያውያኑን ነበር። ምክንያቱም በብዙ ዓይነት ሃገራቸውን ከጥፋት አድነው ለልማቷም አፋጣኝ አስተዋፅኦ ከማስገኘቱም ሌላ ለጠላት ተባባሪ ከመሆን መድኃኒቱ ስድብና ዛቻ ሳይሆን ኑና እንዋቀስ እንወያይ ማለት እከሌ ከከሌ ሳይባል ቢጠሩ ጠላት ያፍራል፣ በሩም ይዘጋል። ድልንም በአቋራጭ መጐናፀፍ ይቻላል። ስም ነውና እድሉን ለኢትዮጵያ ሕዝብ ስጡት።</p>

<p>የአልጄርያ ጀኔራል ለሕዝቡ መልካም በመናገራቸው ብቻ አድናቆትን እያተረፉ ነው። መንፈሳዊ ቅናት የሚባለው በጐ ውብ ሥራ አይቶ በጐ አስቦ በጐ መሥራት ነውና። ይታሰብበት ስለሀገር ስለወገን ሲባል ማንኛውም ዋጋ መከፈል የበጐ የአስተዳደር ችሎታ እንጂ ሌላ አይባልምና ዋጋ መክፈል ከኢትዮጵያ መንግሥት የኢትዮጵያ ሕዝብ በጉጉት የሚጠባበቀው ይመስለኛል። ከዚህ ላይ ስለሀገር ማሰብና መናገር የፖለቲካ ችሎታን አይጠይቅም የሀገር ፍቅር የእምነት ፅናት እንደ ሥጋና ደም ውህደት አንድ ነውና። እግዚአብሔር ስለኢትዮጵያ ይዋጋል ድልም ያደርጋል። ኢትዮጵያም ለእግዚአብሔር የመመስገኛው መቅደሱ ናትና፣ ፍቅር ሰላም አንድነት ለቅድስት ኢትዮጵያ ይሁን።</p>

<p>ኢትዮጵያ እጆቿን ምንጊዜም ወደ እግዚአብሔር ትዘረጋለች።</p>

<p>እግዚአብሔርም እጆቿን ይዞ ያነሳታል ይጠብቃታል፣ ይባርካታልም አሜን!</p>

<p>አንሰ ዕፄ ወአኮ ሰብእ</p>

<p>


</body>
</html>
