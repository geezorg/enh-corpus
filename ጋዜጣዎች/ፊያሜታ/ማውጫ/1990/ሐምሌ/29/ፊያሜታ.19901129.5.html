<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ፊያሜታ በፓትርያርኩ ወዳጅ ተወረፈች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ፊያሜታ በፓትርያርኩ ወዳጅ ተወረፈች</h1>


<p>በአቡነ መርቆሬዎስ ፓትርያርክነት ዘመነ ሥልጣን ጠሞቶአቸው ያልተሳካላቸውና በአባ ጳውሎስ ዘመን በአንድ ወቅት የሥራ አስኪያጅነት ሥልጣን ተንጠልጥለው የነበሩት የቤተ ክህነት ሠራተኛ ሊ.ብ.መርቆሬዎስ አረጋ ፊያሜታ ጋዜጣን ወረፉ።</p>

<p>ግለሰቡ ፊያሜታን በማረካከስና በማውገዝ የወረፏት ባለፈው ሣምንት በልደታ ቤተ ክርስቲያን በተደረገው የካህናት ትምህርታዊ ስብሰባ ላይ ሲሆን፣ ጋዜጣዋን ገዝቶ የሚያነብ ቢኖር የተረገመ ይሁን፣ ገዝቼአለሁ ማለታቸውን በስብሰባ ዕለት የስብሰባው ተካፋይ የነበሩት ካህናት ለዝግጅት ክፍላችን ገልፀዋል።</p>

<p>ጋዜጣዋን በማብጠልጠልና በመኮነን ከፓትርያርኩ ጋር ያላቸውን ወዳጅነት በመግለጽ ተሰብሳቢውን ካስጨበጨቡ በኋላ ጥቂት በፓትርያርኩ ወዳጆች አማካኝነት "ኮሰረት" በሚባል አካባቢ በሚገኝ ምርጥ ጠጅ ቤት ተጉዘው ጠጃቸውን ተጐንጭተው መሰናበታቸውን ስማቸው እንዲገለፅ ያልፈለጉ የልደታ ደብር ሠራተኞች ድርጊቱን በማውገዝ አስረድተዋል።</p>

<p>አንድ ጊዜ የፓትርያርኩ ወዳጅ፣ ሌላ ጊዜ የፓትርያርኩ ተቃዋሚዎች ጋር እጅና ጓንት በመሆን "እኔም ከእናንተ ጋር ነኝ የልጆች አባት ሆኜ ደመወዝ እንዳይያዝብኝ ፈርቼ ነው እንጂ" በሚል በማምሎጭለጭ በሞቀበት አቅጣጫ ሁሉ እንሚያጨበጭቡ የገለፁት እነዚህ የልደታ የስብሰባው ዕለት ተሰብሳቢዎች፣ ባልታወቀ መንገድ ክፍለ ሀገር ሥራ አስኪያጅነታቸውን የተነጠቁት ሊ.ብ.መርቆሬዎስን በፓትርያርክ አቡነ መርቆሬዎስ ዘመን ቢያነቡ ያላገኙትን ሥልጣን በአባ ጳውሎስ ዘመን ስላገኙና አሁንም የአርባ ቀን ዕድላቸው ጠሞባቸው እንጂ ሥልጣን ለማግኘት እየተፍጨረጨሩ ስለሆነ አይፈረድባቸውም ብለዋል።</p>

<p>ከሁሉም ጋር አለሁ በማለት አንድ አቋም እንደሌላቸው የሚነገርላቸው ሊ.ብ.መርቆሬዎስ፣ ከአራት ዓመት በፊት ባለቤታቸው በሆነ አጋጣሚ ከዚህ ዓለም በሞት ከተለዩበት ማግሥት ጀምሮ አንድ ጊዜ ገዳም እገባለሁ፣ ሌላ ጊዜ የሥራ አስኪያጅነት ሥልጣን ወይም ደህና ገቢ ያለበት የአንድ ደብር አስተዳዳሪ አድርጋችሁ ካልሾማችሁኝ፣ እያሉ ግራ በተጋባ መንገድ እየዋዠቁ የሚገኙ መሆናቸውንና የሥልጣን ምኞታቸው ቢሳካልኝ በሚል ከአንድ መንፈሳዊ አባት (የቤተ- ክህነት) ሰው ነኝ ከሚል እንዲህ አሳፋሪ ቃላት መሰንዘራቸውን ለምኞትም እንቅፋት ፈጣሪ መሆኑን ጭምር ተሰብሳቢዎቹ አስታውቀዋል።</p>

<p>አቋማቸው የሚዋልል፣ የማይጨበጥ፣ ሲሻቸውም ሞቅ ባላቸው ቁጥር በየሜዳ ተናገሪ እንደሆኑ የተሰመሩት ሊ.ብ መርቆሬዎስ የሥልጣን ማግኘት የዓመታት ስዕለታቸው ተሰምቶ ከሆነ፣ አባ ጳውሎስ የሚጠሏትና ክስ የመሰረቱባትን (ፊያሜታ ጋዜጣ) በመኮነናቸውና እንደ አባ ጳውሎስም ገዝታችሁ እንዳታነቡ በማለታቸው፣ የሚያነብ ካለም ከዛሬ ጀምሮ ገዝቼአለሁ በማለታቸው ሰሞኑን ከሥልጣን ኮርቻ ይቆናጠጡ ይሆናል ሲሉ እነዚህ ወገኖች አስተያየታቸውን ሰጥተዋል። በዚህ ዙሪያ በሚቀጥለው ሣምንት ሌላ ዘገባ ይኖረናል። አንባብያን "መርቆሬዎስ" የሚለው ስም ስመ መኮሸ እንጂ የፓትርያርኩ ስም አይደለም።</p>


</body>
</html>
