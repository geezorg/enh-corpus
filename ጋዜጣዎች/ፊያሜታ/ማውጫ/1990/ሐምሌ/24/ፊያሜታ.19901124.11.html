<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሚንሊክ ዘመን "ኰሚክ" አዋጆች!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">የሚንሊክ ዘመን "ኰሚክ" አዋጆች!</h1>
<h2 class="align-center">ግሆ ሸጋ ሳችሯልማርያምን ከስልጣን ለማውረድ መ</h2>


<dir>
<p>እነሆ ሸጋ ወግ ይዘን ቀርበናል። አስደሳች ነገር አለን ... የአጼ ምኒልክ ወዳጆች ሁሉ በዚህ ደስ ይላቸዋል፣ ይበልጥ ይወዷቸዋልም። እኒያ አዋጆች ያንን ዘመን ያስታውሱናል። በዚያች ዘመን ፍቅርም፣ ደስታም፣ ሃዘንም ሁሉ ነበር። ምኒልክና ሕዝቡ ያቆይዋት ኢትዮጵያ ግን ዛሬም አለች... ወደፊትም ትኖራለች። እነሱ እንቁላል ለመጥበስ ቅርፊቱን በጥንቃቄ የሰበሩ ብልሆች ናቸው። አጼ ምኒልክ ስለ ኢትዮጵያ ሕዝብ አንድነትና ውሕደት ሲናገሩ፣ እንቁላሉን ከመጥበስ በፊት ቅርፊቱን መስበር እንደሚያስፈልግ ነግረውን ነበር።</p>

<p>አስኳሉና ነጩ በአንድ ተዋህዶ ዛሬ ድረስ አለ። እንዲህ በአንድ የተዋሀደውን የኢትዮጵያን አንድነት ለማጥፋት የሚሹ ካሉ ... እነሱ የዚህ ክፍለ ዘመን ሞኞች፣ ታሪክ የለሽ መጅኑኖች ናቸው። ስለ ምኒልክ ታላቅነት ደግሞ፣ ስለ ሕዝብ አባትነታቸውም ብዙ ማለት ይቻለናል። እኒህ ታሪካዊ አዋጆችም ምስክር ይሁኑን ...</p>

<p class="align-right">የዴቪድ ካርል ወግ እነሆ ይቀጥላል</p>
</dir>

<p>የዛሬን አያድርገውና በድሮ ጊዜ የመንግሥት አዋጅ ሲነገር አንገት ደፍቶ እጅ ነሥቶ መሄድ እንጂ ማልጐምጐም ብሎ ጉምጉምታ ከቶ አይታሰብም። የሚንሊክ አዋጆች ደግሞ በነጋሪትና በባንዲራ የታጀቡ ናቸው። ሕዝብ በሚሰበሰብበት ገበያና ቤተክርስቲያን ተነበው ሲያበቁ ሰው እልልታውን ያቀልጣል። ይሄንኛውን አዋጅ እንዴት እንደተቀበሉት ባናውቅም ቅሉ እንዲህ ተነቦ ነበር።</p>

<p>አዋጅ! አዋጅ... የደበሎ ቅዳጅ!</p>

<p>የሰማህ ላልሰማ አሰማ!</p>

<p>ሞአ አንበሳ ዘእምነገደ ኢትዮጵያ</p>

<p>ምንሊክ ሥዩመ እግዚአብሔር</p>

<p>ንጉሠ ነገሥት ዘኢትዮጵያ</p>

<p>አዋጅ!</p>

<p>ለሊት ሌባ እንዳይበዛ፣ ቀን አነባብሮ እንዳያነሳ፣ በተረፈ ክፉን ነገር የሚጠብቅ ዘበኛ ብናቆም ሁሉም ዘበኛ ነን እያለ እንዳይዝ ቁጥርና ባንዲራ ያለበት በራስ ላይ የሚደረግ ምልክት አበጅቻለሁ። ያንን ምልክት ያደረገ ዘበኛ ቢይ ዝህ መያዝ ነው እንጂ ይህን ጥሰህ የተጣላህ ሰው ትቀጣለህ።</p>

<p>ሚያዝያ 29፣1901 ዓ.ም</p>
<p>በዚያን ጊዜ የመጀመሪያው ፖሊሶች በኢትዮጵያ ተደራጁ። ሚንሊክ በአዋጁ ላይ እንደጠቀሱትም በራሳቸው ላይ ምልክት አለ፣ ፖሊሶቹ ኮፍያ አድርገው ሲያበቁ "የሚስጥር ዘበኛ" የሚል ተፅፎባቸዋል። ከተፃፈባቸው ደግሞ ምኑን ሚስጥር ዘበኛ ሆኑ... ማለታችን የግድ ነው። እሱ ይቅርና ዘበኞቹን ስራ እናውጋችሁ። የጓደኛዬን አያት ለልጅ ልጃቸው እንደነገሩ... እሱም ለኔ እንዳወጋኝ... እኔም ለናንተ እነሆ ብያለሁ።</p>

<p>የሚስጥር ዘበኞች በየመሸታው ቤት ይገቡና "ዛሬ እምዬ ሚንሊክን ያማቸው ሰው አለ?" ብሎ ይጠይቃሉ። መሸተኛውም በአንድ ቃል "ኧረግ ያማቸው ቀርቶ ያወጋቸው የለም" ይላል... የሚስጥሩም ዘበኛ ለመሸተኞች ፈገግታውን አሳይቶ እንደ አመጣጡ ይመለሳል። በየቀኑ ስራው ይሄ ነው ደግሞ የመሸተኛ ነገር ቢነሳ ሌላ አዋጅ ትውስ አለኝ። ምድረ ሃበሻ በየቦታው ጠጅ እየጠመቀ ቢያስቸግር ጊዜ፣ ሰውም መሽተኛ ሰካራም ቢሆንባቸው እቺን ታሪካዊ አዋጅ አስነገሩ።</p>

<p>አዋጅ!</p>
<p>ቀድሞ ጠጅና አረቄ የሚሸጥና የሚገዛ ሰው በልክ ነበር። አሁን ግን ሰው ሁሉ ሌላ ስራውን እየተወ ሁሉም መሸተኛ ሆነ። የሚገዛም ሰው አልፎ ሂያጅ መንገደኛና ነጋዴ፣ በወታደርም ደጅ ጠኚ የሆነ ሰው ነበር። አሁን ግን የከተማው ሰው ሁሉ መሸተኛ ሆነና የሌባና የቀማኛ መቃጠሪያ ሆነ። አረቄም የሚሸጠው ሰው ሁሉ፣ ሱቢርቶውን እየበጠበጠ ሌላም መድኃኒት እየጨመረ እየሸጠ፣ እየገዛ የሚጠጣው ሁሉ ሕመምተኛ የሚሆን ቢሆን ስለዚህ ለጠጅና ለአረቄው መሸጫ ለብቻው ስፍራ ለይተናልና አረቄም፣ ጠጅም የምትገዛ ሰው በዚያ እየሄድክ ግዛ እንጂ ከሌላ ዘንድ አትግዛ። ሻጭም ገዢም ከዚህ ከተፈቀደው ቦታ በቀር ከሌላ ዘንድ ስትገዛ የተገኘህ ሰው በከብትህ ትቀጣለህ።</p>

<p>ጳጉሜ 2፣1899 ዓ.ም</p>
<p>ሚንሊክ ሕዝባቸውን ይወዳሉ ስንል አራሹንም ጨምረው ነው። እንደሳቸው አማርኛ "አራሽ ከዘውድ ይበልጣል" የሚሉት ብሂል አለ። ታዲያ አራሽ ገበሬው ፍርድ ይታይልኝ እያለ በየስፍራው በብዙ ይጉላላ ነበር። ክረምት በሆነ ጊዜ ገበሬው ከተማ መጥቶ ለፍትህ ሲሟገት የእርሻው ጊዜ ያልፍበታል። አገሩ እንዳይገባም ወንዝ ይሞላል። ያን ጊዜ ሚንሊክ ይሄንን አዋጅ አስነገሩ። ዛሬም ድረስ ፍርድ ቤቶች በክረምት ዝግ ናቸው። አዋጁን በጥቂት...</p>

<p>... ለነገር የመጣህ ሰው ሁሉ በየአገርህ ገብተህ እርሻህን እረስ። ነገርህን በመስከረም እየመጣህ ጨርስ። በመሬትም የተጣላ ሰው እስካሁን በእጁ የነበረውን እንዳለ በእጁ ይዞ ከርሞ በመስከረም ይታይለታል። ሹማምንትንም እስከመስቀል ድረስ በዳኝነት በውርርድ አታግት... ሐምሌ 13 ቀን፣ 1900 ዓ.ም
	ደግሞ ምንሊክ ሁሉን እንደ ሃይማኖቱ ሲያኖሩ ጠንቋይና አስጠንቋይ አይወዱም ነበር። ዛሬም ቢሆን የጥንቆላ ስራ ክልክል ነው... እነሆ የሚንሊክን አዋጅ...</p>

<p>ከጠንቋይ ከባለዛር ዘንድ የሚያስጠነቁል ጠንቋይም አስጠንቋይም ይቀጣል ብዪ ከዚህ ቀደም ብዙ አዋጅ ነግሬ ነበር። አሁን ግን እዚሁ እከተ ማችን ጠንቋይ ተገኘ። አሁንም እከተማ እየሰፈርህ ያለውን ጠንቋይ ወይም ባለዛር የምታውቀውንም ልብህ የሚጠ ረጥረውንም እጁን ይዘህ አምጣልኝ። ይህንንም ያደረገ መንግሥቱን መውደዱ በዚህ ያስተውቃል። እንግዲህ ግን ደብቆ የተገኘበት ሰው እሱንም፣ ጠንቋዩንም ጠላቱ በመሰከረበት እቀጣዋለሁ። እርስቱንም ገንዘቡንም ለከሳሽ መርቄለታለሁ...</p>

<p>ሐምሌ 12፣ ቀን 1900 ዓ.ም
ሌላም አዋጅ አለ፣ ለባሪያ ነፃነት የተደረገ አዋጅ!</p>

<p>አዋጅ! አዋጅ</p>

<p>የባሪያ ነገር አትሽጥ አትግዛ ብዬ ከዚህ ቀደም ባዋጅ አስከ ልክዬ ነበር። አንተ ግን ውስጥ ለውስጥ መሸጥክን መግዛትህን የማትተው ሆንክ። ይልቁንም ባሪያ በዳር በዳር ያለው ሚስቱንም፣ ልጁንም ይሸጥ ጀመር ማለት ሰማሁ። አሁንም በዳር አገርም በሌላም አገር ቢሆን መሸጥና መግዛትክን ተወኝ። እንግዲህ ግን ባሪያ ስትሸጥ ስትገዛ የተገኘህ ሰው እስከ ዘመድህ እያሰርኩ ሥራ ለሚሰራ ሰው እሰጥሃለሁ።</p>

<p></p>

<p>ይህ የአፄ ሚንሊክ አዋጅ ከጅማውና ከሃረሩ ገዥ ሁሉ አቀያየማቸው። ለጅፋር የፃፉትን ደብዳቤ ላናባችሁ።</p>

<p>ይድረስ ካባ ጅፋር</p>

<p>ይህንን ወረቀት ፅፈንልሃል።</p>

<p></p>

<p>ከጃንሆይ ወዳንተ አገር የመጣውን ጋላ እንግዲህ ከጄ ከገባልኝ ብለህ ጭቡ አድርገህ ባሪያዬ ነህና አንተንም ልበድልህ፣ ልጅህንም አምጣና እንደከብት ልሽጠው ልለውጠው አትበል። ይህን ያህል ዘመን አባቶቻቸው ከአባቶችህ፣ ልጆቹ ካንተ ጋር አብረው ኑረው ባሪያ ሊባሉ አይገባም። በአደባባይም ባሪያዬ ነው እያልክ አትሟገት። የሰው ባሪያ የለውም። ሁላ ችንም የእግዚአብሔር ባሪያ ነን። በሰው መጨከን አይገባም። ለሰው ቢያዝኑ እድሜ ይሰጣል...</p>

<p>የካቲት 8፣1902 ዓ.ም</p>
<p>የሚንሊክ ደብዳቤ ቢጥመኝ ጊዜ አዋጁን ትቼ ሌላ አወጋኋችሁ። የአዋጁ ነገር ይደርሳል... ከጀርመን ካልቀረ በባሪያ ጉዳይ የፃፉትን ሌሎች ደብዳቤዎች ላድርስላችሁ። እንዲህ ይነበባሉ!</p>

<p>ይድረስ ከራስ ቢትወደድ መንገሻ</p>

<p>የጐጃም ገዥ</p>

<p>"...ሻንቅላ ወርቅ እየገበረ፣ ግብሩ ሳይጐድል፣ እዚያው አገሩ ላይ አርሶ፣ ቆፍሮ የሚያገለግለውን እንደከብት ሁሉ ባመት ባመቱ እየመለመልክ ታስወጣለህ አሉ። እኛ ከየት አገር እየመለመልን ስናስወጣና ስንሸጥ አይተህ ነው እንዲህ ማድረግህ። ልጅህን ስትድር የሰጠኸውን ሻንቅላ ሰምተናል። እኔና አንተ መገናኛ የለንም።"</p>

<p>አያ! ይሄንን ደብዳቤ በዋዛ እንዳያዩት፣ ዋዛ አይደለም። ዛሬ የቤኒሻንጉል ሕዝብ ቢያውቅም ባያውቅም ሚንሊክ እንዲህ ተሟ ግተውለት ነበር። ለሻንቅላው ሕዝብ ያላቸውንም ፍቅርና አክብሮት ልብ ይሏል። ደግሞ ስለባሪያ ካነሳን ዘንዳ ሌላ አዋጅ ይታወሰናል። አሩሲ ላይ የተነገረ አዋጅ ነው።</p>

<p>ያን ጊዜ ሚንሊክ ገና የኢትዮጵያ ሁሉ ንጉሠ ነገሥት አልሆኑም፣ የሸዋ ንጉስ እንጂ። ታዲያ ንጉስ ሳሉ ገና ለሕዝባቸው ሲቆረቆሩ ማየት ይገርማል። አሩሲን ካስገበሩ በኋላ እንደሌሎቹ ነገስታት ሕዝቡን ባሪያ አድርጌ ልግዛህ አላሉም። ምንም እንኳን የሲዳማ ጡት ቆራጭ የነበረውን አሩሲ ለማስተማር ሲሉ (ሥቂቌቅሾ ሖሾሶብቋቃቋቁ) በሚሉት ዘዴ ሚንሊክም የአሩሲን ጡት ማስቆረጣቸው እውነት ነው። ታዲያ አሩሲ በዚያኛ ተማረበት እንጂ አልተጐዳም። ዛሬ ጡታቸውን የተቆረጡ የሉም... ያን ጊዜ ግን የቆረጠ እንዲቆረጥ ህጉ ያመለከት ነበርና የሆነው ሁሉ ሆነ። የኛ ወግ ከዚህ አለ ግን። ከጦርነት በኋላ ይሄንን አዋጅ አስነገሩ...</p>

<p>አዋጅ!</p>

<p>"...አሩሲን ከግራኝ ወዲህ የገዛውና ያስገበረው የለም። እኛ ጥንትም የኛ ነው በማለት መጣን እንጂ እርሱ አልመጣብንም። ባለማወቅ እከላከላለሁ ብሎ አለቀ፣ ተጐዳም። ግን ባሪያ አድርገን ልንገዛው አይገባንም። ወንድማችን ነውና። የማረከውን የሰው ሞርኮኛ ሁሉ ልቀክልኝ። በአዋጅ ከለመንኩህ በኋላ ወስልተህ የአሩሲን ሰው ባሪያ አድርገህ የያዝክ ከተገኘህ እጣላሃለሁ። ልቀቅ ብያለሁ ልቀቅ..."</p>

<p>ይህ በ1878 ዓ.ም የተነገረ አዋጅ ነው።</p>

<p>ጥቁር አሜሪካዊ ኤሊስ ኢትዮጵያን ጐብኝቶ አገሩ ከገባ በኋላ በኒው "ዮርክ ታይምስ" ጋዜጣና "ፒትርስበርግ ፖስት" ለምትባለው ተወዳጅ ጋዜጣ ስለሚንሊክ ነገር ብዙ ብሏል። እ.ኤ.አ ታህሳስ 17 ቀን፣ 1904 ዓ.ም የታተመው "ፒትስበር ፖስት" ጋዜጣ ግን ስለባሮችም ያትታልና እሱን እንናበበው። ርእሱ በትልልቅ "ሚንሊክ የአብርሃም ሊንከን ታሪክ አስለቀሳቸው" ይላል። ኢትዮጵያን ጐብኝቶ የተመለሰው ኔግሮ ታሪኩን ሲዘረዝር እንዲህ የሚል እናገኛለን።</p>

<p>"... ፕሬዚዳንት አብርሃም ሊንከን የአሜሪካ ባሮችን እንዴት ነፃ እንዳወጡ ለሚንሊክ ስነግራቸው አለቀሱ። ይህንንም የአብርሃም ታሪክ ለሁለተኛ ጊዜ መስማታቸውን ነገሩኝ። አፄ ሚንሊክ እንባቸውን እየጠረጉ፣ እኔ እንደአብርሃም ሊንከን በአንድ ጊዜ ባሪያውን ሁሉ ነፃ ለማውጣት አይቻለኝም። ከእንግዲህ የማደርገውን በሚስጥር ልንገርህ። ትላልቆቹን ባሮች ነፃ ማውጣት ከባላባቱ ጋር መጣላት ነው፣ ስለሆነም በቅርቡ አንድ አዋጅ አወጣለሁ... አዋጁም የባሮቸ ልጆች በሞላ ነፃ እንዲወጡ ማስደረግ ነው። እኔ እየከፈልኩ አስተምራቸዋልሁ... ቀስ በቀስ ሁሉንም ነፃ አወጣለሁ። ትላልቆቹ ባሮች አርጅተው ሲሞቱ ባሪያ ሁሉ ከኢትዮጵያ ይጠፋል.." አሉት።</p>

<p>በእርግጥም ሚንሊክ የባሮቹን ልጆች እያስለቀሙ ት/ቤት አስገቧቸው። በዘመነ ኃይለ ሥላሴ ትላልቆቹ ባሮች በሙሉ አርጅተው ሞቱ፣ ልጆቻቸውም ትምህርት ተምረው ባለስልጣን ሆኑ በእንዲህ ያለ የሚኒልክ ብልሃት ቀስ በቀስ ከኢትዮጵያ ጠፉ። የአዋጅ ወጋችን ይቀጥላል... ለስንብት የምትሆን አዋጅ እንናበብና ስንብት እናድርግ።</p>

<p>"...በዚህ በአዲስ አበባ ከተማ ውስጥ የፈንጣጣን በሽታ የሚያጠፋ ስለተገኘ፣ ማንኛውም ሰው ለጊዮርጊስ ዋዜማ ዕለት ዶክትር ውርዝ ቤት እየሄደ እንዲታከም። ፈንጣጣው ይዟችሁ ከሆነ ግን አትሂዱ..." ሚያዝያ፣1890 ዓ.ም።</p>

<p>ፈንጣጣ እንዲህ ሆኖ ከዓለም ሁሉ ጠፋ። ካወጋን አይቀር ዶ/ር ውርዝ ስለክትባቱ የፃፉትን ላናባችሁ። "... አዋጁ የተነገረ ጊዜ መቶ የሚሆኑ ሰዎች መጥተው ተከትበው ሄድ። ባላገሮች ሳይቀሩ ሳምንት ያህል እየተጓዙ ይመጣሉ... እስከ ነሐሴ ድረስም 20.700 ሃበሾች ከተብን። በመጨረሻ የዝናቡ ብርታት ስራችንን አስቆመን።" ብሏል።</p>

<p>የኛ ወግ ሳምንት ይቀጥላል። እች የአዋጅ ወሬ ደግሞ ትጥማለች መሰል። ሳምንት የቀሩትን ሁሉ እንናበባለን። አስታ ላቬስታ!</p>


<p class="align-center"><a href="/Gazettas/Fiameta/info/Fiameta.sera.html">ከፊያሜታ ሐምሌ 24 ቀን 1990</a></p>

</body>
</html>
