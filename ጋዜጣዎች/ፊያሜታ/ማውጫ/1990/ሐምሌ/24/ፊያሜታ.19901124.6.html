<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኮሚሽኑ ያስመዘገበው ማጣራት ተደነቀ!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ኮሚሽኑ ያስመዘገበው ማጣራት ተደነቀ!</h1>
<h3>የታገዱት ዕለተ ልደቱን እየረገሙ ነው!</h3>


<p>ከህዳር ወር 1990 ጀምሮ በአባ ጳውሎስ ዘመነ ፕትርክና በኦርቶዶክስ ተዋህዶ ቤተክርስቲያን የተፈጠረውን ችግር ለማጣራት የተቋቋመው ኮሚሽን ያስመዘገበው የማጣራት ውጤት እየተደነቀ ነው።</p>

<p>ይህ ሁለት ሊቃነጳጳሳት፣ ከጉዳዩ ገለልተኛ የሆኑ አራት ባለሙያዎችና የመንግሥት ተወካይ በታዛቢነት በተገኙበት የማጣራቱ ሂደት እንዲቀጥል በአባ ጳውሎስ ትዕዛዝ የተቋቀመው ኮሚሽን፣ እስካሁን ያከናወናቸው ሥራዎቹ ሁሉ እንደ አባ ጳውሎስ የልብ ትርታ ሳይሆን፣ በእውነተኛ የማጣራት ተግባር ላይ የተመረኰዘ የተግማማውን ድብቅ ምሥጢር ያፍረ ጠረጠ ነው፣ ሲሉ በቅርብ የሚያውቁት ወገኖች ከልብ እየመሰከሩ ይገኛሉ።</p>

<p>ኮሚሽኑ ከተቋቋመ ጊዜ ጀምሮ በማጣራቱ ሥራ ከፍተኛ ጊዜን በመሰዋት፣ በግንባር ቀደም ችግር ፈጣሪ ሆነው የተገኙት እንዲታገዱ ለፓትርያርኩ ባቀረበው የውሳኔ ሃሳብ መሰረት ቀደም ሲል በግንቦት ወር 1990 የታገዱት እንዳሉ ሆኖ በቅርብ ጊዜ ደግሞ፣ ፍሰሐ ኪዳነ ቃል የተባለ የልደታ ቤተክርስቲያን ፅሐፊ እና ካህሳዬ ከለሎም የተባሉ የልደታ ቤተክርስቲያን ተቆጣጣሪ በአቀረባቸው የበደል መረጃ ከሥራና ደመወዝ እንዲታገዱ፣ ኃይሉ ማርቆስ የተባለ የቅ/ማ ርያም ቤተክርስቲያን ፀሐፊ ከፀሐፊነቱ ተነስቶ በሚቀ ርብበት ሪፖርት መሰረት ውሳኔ እንዲጠብቅ፣ የብስራተ ገብርኤል ቤተክርስቲያን አስተዳዳሪና የየካሚካኤል ቤተክርስቲያን ከሚኖሩባቸው አድባራት ተነስተው በሚቀርብባቸው ሪፖርት የሚሰጣቸውን ውሳኔ እንዲጠባበቁ፣ ለፓትርያርኩ የውሳኔ ሃሳብ መቅረቡ ንም ምንጮች አስታውቋል።</p>

<p>በኮሚሽኑ የማጣራት ጉዞ በጥፋታቸው እገዳ የተፈፀመባቸው፣ ደግሞ የኮሚሽኑን ዕለተ ልደት እየረገሙ እንደሆነና፣ በተለይም ኮምሽኑን ያቋቋሙትን ፓትርያርኩ እየኰነኗቸው እንደሆነም ከታገዱት ወገኖች አካባቢ የደረሱን ምንጮች ጠቁመዋል።</p>

<p>ከታገዱት ወገኖች ጋር ዕለት ዕለት የሚገና ኙትን ወገኖች ሪፖርተራችን በማነጋገር እንደዘገበው፣ ለመታገዳችን ምክንያት የሆኑብን እና ጠላታችን አባ ጳውሎስ ናቸው፣ በማለት የምሬት ቃላት እየሰነ ዘሩባቸው እንደሆነ እነዚህ ቀራቢ ወገኖች አስታውቀዋል።</p>

<p>በታገዱት ሠራተኞች ከሥልጣን መነሳት ለአምላኩ የሕሊና ፀሎትና ምሥጋና ያላቀረበ የቤተ ክርስቲያን ልጅ የለም፣ ያሉት እነዚህ ወገኖች፣ ኮሚሽኑን ያመጣልን እግዚአብሔር እንጂ ሰው አይደለም ብለዋል። ከታገዱት መካከል አንዱ የሆኑትና የአዲስ አበባ ሀገረ ስብከት ሥራ አስኪያጅ የነበሩት አባ ገ/ሚካኤል በየነ ወደ ትግራይ ሲሄዱ መኪና ተገልብጦባቸው በመቁሰል ቤት ከዋሉበት ጊዜ አንስቶ ሊያፅናኗቸውና ሊጠይቋቸው ከሚሄዱት ሁሉ የአባ ጳውሎስን ክፋት ብቻ እንደሚተርኩላቸው ተገልጿል።</p>

<p>በአባ ገ/ሚካኤል የሥራ አስኪያጅነት ዘመን ገንዘብና ዘመድ የሌለው ሁሉ ደም ማንባቱን የገለፁት ወገኖች እንደሚሉት፣ የአባ ገ/ሚካኤል ከመኪና አደጋ እና ከሥራ የመፈናቀል ሁለት ነገር በአንድነት ተቋዳሽ የመሆኑ ጉዳይ ንስሐ እንዲገቡና ለፈፀሙት ግፍ ይቅርታ እንዲጠይቁ ትምህርት እንዲሆናቸው የመጣ ነው ሲሉ አስተያየታቸውን ይሰጣሉ።</p>

<p>የቤተክህነትን ጓዳ ጐድጓዳና ድብቅ ምሥጢር ፀሐይ እንዲሞቀው ያደረገው ኮሚሽኑ ስለሆነ ምሥጋና ሊቸር ይገባዋል ያሉት ወገኖች ደግሞ ከሥራው ውስብስብነት የተነሳ ጊዜ ቢወስድበት ውጥኑ ያማራ ነው ሲሉ ይናገራሉ።</p>

<p>ኮሚሽኑ የማጣራቱን ሂደት በ3 ክፍል በመክፈል አንዱን ከፍል ማለት፣ ቀደም ሲል በነበሩት ፓትርያርኮች ሲሰራ የነበረው በአባ ጳውሎስ ዘመን ስለመጣሱና ቀኖና ቤተክርስቲያንን በተመለከተ በሐ ምሌ ወር በተካሄደው የሲኖዶስ ጉባኤ በማቅረብ ሁለቱን ክፍሎች አስተዳደርንና ፋይናንስን በተመለከተ ለቀጣዩ የሲኖዶስ ስብሰባ ለማቅረብ የቀረውን ሥራ በመሥራት ላይ እንደሆነ ምንጮቹ አመልከተዋል። በዚህ ዙሪያ በሚቀጥለው ሳምንት ዘገባ ይኖረናል።</p>


<p class="align-center"><a href="/Gazettas/Fiameta/info/Fiameta.sera.html">ከፊያሜታ ሐምሌ 24 ቀን 1990</a></p>

</body>
</html>
