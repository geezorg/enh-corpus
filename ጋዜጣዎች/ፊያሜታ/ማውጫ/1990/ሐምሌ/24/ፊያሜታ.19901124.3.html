<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኤርትራና ኢትዮጵያ ውድና ዘመናዊ የጦር መሳሪያዎችን እየገዙ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ኤርትራና ኢትዮጵያ ውድና ዘመናዊ የጦር መሳሪያዎችን እየገዙ ነው</h1>


<p>ወደ ሰላም ጐዳና አቅንተው በልማት እንቅስቃሴያቸው በቅርቡ ለብልጽና ይበቃሉ ተብለው በናፍቆት ሲጠበቁ የነበሩ ሁለት የአፍሪካ ታዳጊ አገሮች ሁሉን በአንዴ እርግፍ አድርገው ትተው ውድና ዘመናዊ መሣሪያዎችን በመግዛት እርስ በርስ ሊጫረሱ በዝግጅት ላይ መሆናቸው በርካታ የዓለም ባለሥል ጣኖችን አሳስቧል ሲል የኒውዮርክ ታይምስ ገለጠ።</p>

<p>የጽሁፉ አቅራቢ በሰጠው ማሳሰቢያ የዓለም ባለሥልጣናትን ያሳሰበው በሚገዙት መሣሪያ የገበሬ ሠራዊትን በማስታጠቅ በሚያደርጉት ጦርነት አለ መረጋጋትን በማስከተል በአፍሪካ ቀንድ ላይ ሌላ ውጥ ረት እንዲፈጠር ሊያደርጉ የሚችሉ መሆኑ ነው ብሏል።</p>

<p>ሁለቱ አገሮች በአሁኑ ጊዜ ሄሊኮፕተሮች መሣሪያዎችና ጥይቶችን ለመግዛት የሚያደርጉት መሯ ሯጥ ገና በሁለቱ አገሮች መካከል ግጭቱ ሲፈጠር ጀምረው ሁኔታውን ለማብረድ ከፍተኛ ትግል ሲያደርጉ የቆዩትን የፕሬዚዳንት ክሊንተንን ጥረት የሚያጨናግፍ ሆኖም እንደታዬ ተዘግቧል።</p>

<p>በሁለቱ አገሮች የዕድገት ጥረት ላይ መልካም አመለካከት የነበራቸው የዓለም ባንክ ጃፓንና ሌሎች ንም የእርዳታ ለጋሽ አገሮች በነዚህ አገሮች በቅርቡ የተገኙ የኢኮኖሚ እድገቶችን ሊከሰት የሚችለው ሙሉ ጦርነትና ለመሣሪያ የሚወጣው ከፍተኛ ገንዘብ ያሽመደምደዋል የሚል ስጋት እንዳላቸውም ሪፖርተሩ ሬይሞንድ ቦነር ገልጧል።</p>

<p>በቅርቡ የዩ.ኤስ አሜሪካ ሹማምንት በሁለቱ አገሮች መካከል ትልቅ ጦርነት እንዳይከፈት ለሁለቱም አገሮች መሣሪያ መሸጥ እንደሚያቆሙ ገልጠው ነበር። ሆኖም በነሱ ዘዴ የታሰበውን ሰላም ለማስጠበቅ የማይቻል ሆኖ አግኝተውታል ምክንያቱም ኢትዮጵያና ኤርትራ መሣሪያዎችን ለመሸጥ ፈቃደኛ የሆኑ በተለይም እንደ ቻይና ቡልጋሪያና ኡክሬን ያሉ የመሣሪያ ባዛር ባለቤቶች ስላሉባቸው ገንዘብ ቆጥረው መስጠት እስከቻሉ ድረስ የሚፈልጓቸውን መሣሪያዎች ለማግኘት ምንም ችግር አልገባቸውም።</p>

<p>ከፍተኛ መሣሪያ ለአፍሪካ የምታቀርበው ቻይና መሣሪያዎችንና ጥይቶችን ለኢትዮጵያ በመርከብ ሞልታ የላከችላት ሲሆን የዩ.ኤስ ባለሥልኖች እንደሚሉት ገና ሌላም ኮንትራት እንደተያዘ ይገልጣሉ ብሏል ዘጋቢው። በምዕራባውያኑ ሹሞችና በቡልጋሪያኖቹ ፕሬስ ዘገባም መሠረት ኤርትራ ባለፉት ሳምንታት ቢያንስ በ9 ዳዩክሬን አውሮፕላን ስሪታቸው የቡልጋሪያ የሆኑ ክላሽኒኮቭ ጠመንጃዎችና ጥይቶች ደርሷታል።</p>

<p>መሣሪያውን ወደ ኤርትራ በአውሮፕላን ያጓጓ ዘው የቡልጋሪያ ኩባንያ ገና ወደፊት ከቡልጋሪያዋ ወደብ በርጋስ ወደ አስመራ የሚያጓጉዘው 10 ተጨማሪ በረራዎችም እንዳሉት ቱርክ ያሉ የአቫሲዮን ሹሞች ገልጠዋል። አጓጓዡ የሶፊያ አየር መንገድ ከዚህ ቀደም የተከሰከሱ የኮንትሮባንድ መሣሪያዎችና ሸቀጦችን በማጓጓዙ የተከሰሰ በመሆኑ ስለዚህ ጉዳይ ለቀረቡለት ጥያቄዎች መልስ ከመስጠት የተቆጠበ እንደሆነም ዘገባው ጨምሮ ገልጧል።</p>

<p>በሌላ በኩል ዋሽንግተንና አውሮፓ የሚገኙ የዩ.ኤስ ሹማምንት በሰጡት አስተያየት ምንም እንኳን የክሊንተን አስተዳደር ጦርነት ሊከሰት ይችላል የሚል ስጋት ቢኖረውም እነዚህ አገሮች ለሁለቱ አገሮች መሣ ሪያ እንዳይሸጡ ለማድረግ ሙከራ አላደረጉም የሚል ቅሬታ እንዳላቸውም ተገልጧል።</p>

<p>ኢትዮጵያና ኤርትራ በአሁኑ ጊዜ መሣሪያ ለማግኘት ቀላል የሆነላቸው በተለይም በቀድሞዎቹ ኮምኒስት አገሮች ባለው ሰፊ ገበያ ሲሆን እነዚህ አገሮች ደግሞ የተፈራረሙት ዓለም አቀፍ የመሣሪያ ቁጥ ጥር ስምምነት ስለሌለ ጊዜውን ማቆም እንደሚያስቸግር ዘጋቢው አብራርቷል። "ዋስሰናአል ኣርራንገመንት" የተባለውና በዩ.ኤስ.አሜሪካ ድጋፍ የዛሬ ሁለት ዓመት የተፈፀመው የመሣሪያ ቁጥጥር ስምምነት ቀላል መሣሪያዎችን ከማሰራጨት ሊገታቸው እንዳልቻለም ዘገባው ገልጧል።</p>

<p>በኢትዮጵያና በኤርትራ መካከል ውጊያ የተከፈተው ባለፈው ግንቦት ወር የኤርትራ ሠራዊት ኢት ዮጵያ ውስጥ ወደ አንድ አለታማ አካባቢ በገባበት ጊዜ መሆኑን ጠቅሶ በሰጠው ተጨማሪ ማብራሪያ ግጭቱ የፈጠረው ግን ባለፈው ዓመት ኤርትራ የራሷን ገንዘብ በሥራ ላይ ካዋለች ወዲህ ወደ ቋሚ የሆነ የንግድ ጦርነት ያስገባት መሆኑን ሪፖርቱ ገልጦ ዘገባውን አጠናቋል።</p>


<p class="align-center"><a href="/Gazettas/Fiameta/info/Fiameta.sera.html">ከፊያሜታ ሐምሌ 24 ቀን 1990</a></p>

</body>
</html>
