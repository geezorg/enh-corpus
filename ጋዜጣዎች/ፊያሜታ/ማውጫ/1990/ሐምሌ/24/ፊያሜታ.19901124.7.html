<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በግል በቀል ተሐድሶ የተባሉት መምህራን ኦርቶዶክስ ሆነው ተገኙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center">በግል በቀል ተሐድሶ የተባሉት መምህራን ኦርቶዶክስ ሆነው ተገኙ</h2>


<p>ከወራት በፊት ተሐድሶች (መናፍቃን) መሆናቸውን በማረጋገጥ "ሐመር" እና ስምዓ ፅድቅ በተባሉ መፅሔትና ጋዜጣ የተወገዙት በኢትዮጵያ ኦርቶዶክስ ቤተክርስቲያን የልዩ ልዩ አብያተ ክርስቲያናት ሠራተ ኞች ፍፁም ኦርቶዶክሶች ሆነው መገኘታቸው ተረጋገጠ።</p>

<p>በወቅቱ በተለያዩ ሚዲያዎች ተሐድሶነታቸው ሲገለፅ ቢቆይም፣ ነገሩ እውነታ የሌለው በግል በቀልና ጥላቻ የተነሳ መሆኑን ውስጥ አዋቂዎች አመልክተው፣ ባለፈው ሳምንት በተካሄደው የቅ/ሲኖዶስ ጉባኤ ጉዳያቸው ተመርምሮ እውነታነት የሌለው በመሆኑ ነፃ መውጣታቸውን ውስጥ አዋቂዎቹ ገልፀዋል።</p>

<p>ሪፖርተራችን አንዳንድ ሰዎችን በማነጋገር እንደዘገበው ከሆነ፣ "ተሐድሶ" የተባሉት ወገኖች ደመወዛቸው እንዲታገድ እና ከሥራም እስከ መገለል ተዳርገው ለወራት በመጉላላት፣ በተለይም በሊቃ ውንት ጉባኤው በኩል ማጣራት ሲካሄድ ቆይቶ በሊቃውንት ጉባኤውም ሆነ በሲኖዶሱ በኩል የኦርቶዶክስ ተዋህዶ ልጆች መሆናቸው የመረጋገጡ ነገር ለብዙ ዎቹ የቤተ ክርስቲያኒቱ ልጆች ኩራት መሆኑ ተሰምሮበታል።</p>

<p>የስም ማጥፋት ጥላሸት ተቀብተው ከነበሩት መካከል፣ ዲያቆን ግርማ በቀለ በሰዋሰው ብርሃን ቅ/ጳውሎስ ከፍተኛ መንፈሳዊ ት/ቤት የሐዲስ ኪዳን መምህር፣ አባ ገሪማ ተስፋዬ ሰባኬ ወንጌል፣ዲያቆን ፅጌ ስጦታ በጐፋ ገብርኤል ሰባኬ ወንጌል፣ ዲያቆን ልፁለ ቃል በገርጂ ጊዮርጊስ ሰባኬ ወንግል፣ እና ሌሎችም እንደሚገኙበትና ሁሉም ወደ ሥራ ተመልሰው ደመወዛቸውን እያገኙ ቤተ ክርስቲያናቸውን እንዲያገለግሉና ለወንጌል አገልግሎቱም በበለጠ እንዲበረታቱ መወሰኑን ምንጮቹ ጠቅሰዋል።</p>

<p>እስካሁን "ተሐድሶ" በሚል ስለተሰራጨው የተሳሳተ ዜናም፣ የቤተክርስቲያኗ ልሳን በሆነው "ዜና ቤተክርስቲያን" ማስተባበያው እንደሚሰራጭ እየተጠበቀ ነው። ታዛቢዎቹ እንደሚሉት ግን ቤተ ክርስቲ ያኗን እነዚህን እውቅ ሰባክያን ወንጌል ብታጣ ኑሮ ጉዳቱ የሃይማኖቷ ጭምር እንደነበር አውስተው፣ የመመለሳቸው ነገር እጅግ አስደሳች ነው ብለውታል።</p>

<p>እነዚህን ሰባኪያን ወንጌል፣ የማህበረ-ቅዱሳን የሚባለው ማህበር በእኛ ማህበር መታቀፍ አለባችሁ የሚሉ ጥያቄዎችን አቅርቦ መምህራኑ ፈቃደኛ ባለመሆናቸው ሆን ብለው በሃይማኖት በማሳበብ ተሐድሶች (መናፍቅ) የሚል የጥላቻ ስም መንዛታቸውን ነው በቅርብ የሚያውቁት ወገኖች የሚገልጹት።</p>


<p class="align-center"><a href="/Gazettas/Fiameta/info/Fiameta.sera.html">ከፊያሜታ ሐምሌ 24 ቀን 1990</a></p>

</body>
</html>
