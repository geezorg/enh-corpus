<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኤርትራ ሕዝብ ለአቶ መለስ ዜናዊ ወንድማቸው፣ ለኢትዮጵያውያን ግን ...</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">የኤርትራ ሕዝብ ለአቶ መለስ ዜናዊ ወንድማቸው፣ ለኢትዮጵያውያን ግን ...</h1>
<h3 class="align-right">(ከሰናይ)</h3>


<p>ፍፁም ሊገባኝ ያልቻለ ነገር አለ። ይህም የኢትዮጵያ መንግሥት ንፁሃን ዜጐች ሲጨፋጨፉ እያየ በትዕግሥት በሰላም መደራደር አለብን፣እያለ የሚያወራው ፕሮፓጋንዳ ነው። እልቂቱ እየባሰና እየተባባሰ ሲሄድ፣ አዛውንቶች አባቶችና እናቶች የጦርነት ሰለባ ሲሆኑ፣ ሲሰደዱ፣ ሕፃናት ዳቦ መጉረስ ሲገባቸው ጥይት ሲጐርሱ ምኞታቸው ተምረው አገርን መርዳት ሆኖ ሳለ የጦርነቱ ሰለባ ሆነው እንደወጡ ሲቀሩ በረሃብ በቸነፈር ሲሰቃዩ እያየን ዛሬም መደራደርን እንፈልጋለን። "በትዕግስት መሆን አለበት" እያሉ ጠቅላይ ሚንስትራችን አቶ መለስ ዜናዊ የያዙት አቋም አይታየኝም።</p>

<p>በእርግጥ እኛ የኢትዮጵያ ሕዝቦች ሰላም ወዳዶች ነን ነገሮች ሁሉ በሰላም፣ በመደራደር እንዲፈቱ እንፈልጋለን። እኛ ጦርነት አንፈልግም አይተነዋል፣ ቀምሰነዋል። የኛ አላማ ሰላም ወርዶ፣ ወደ አሰብነው፣ ወደ አቀድነው፣ ወደ ጀመርነው ልማት ፊታችንን ማዞር ነው የምንፈልገው። ነገር ግን፣ ዕብሪተኛው የሻዕቢያ መንግሥት ሰላምን አልወደደም። ከሰላም ይልቅ ጦርነትን ከልማት ይልቅ ጥፋትን መርጦ በዕብሪት ተነሳስቶ የአገራችንን ሉአላዊነት በመድፈር ባድመንና ከፊል ሽራሮን ከወረረ ከሦስት ወራት በላይ ሆኖታል። ጠቅላይ ሚ/ር መለስ ዜናዊ የጀመሩትን የሰላም ጥረት አሜን ብለን ተቀብለን ነገሮች ሁሉ በሰላም እንዲፈቱ ከዛሬ ነገ ስንጠባበቅ ወራሪው የኤርትራ መንግሥት ግን በሰላም የመደራደሩን መፍትሄ አልተቀበለውም፣ በሩዋንዳና በአሜሪካ ለድር ድር የተላኩትን የሰላም ልዑካን ቡድን ሊቀበላቸው አልቻለም። ዛሬም ቢሆን የኤርትራ መንግሥት ጥፋትን ከማጥፋት ወደኋላ አይልም።</p>

<p>በጣም የሚገርመኝ ነገር ደግሞ የኤርትራ ህዝብ ወንድማችን ነው፣ የኤርትራ መንግሥት ወሮናል፣ ሉአላዊነታችንን ደፍሯል በማለት እርስ በርስ የሚቃረን አዕምሮ ሊቀበለው የማይችል ወሬ በመንግሥት በኩል መነዛቱ ነው። በእኔ እምነት የኤርትራ ህዝብም መንግሥትም አንድ ነው። ህዝቡም ሆነ መንግሥቱ ለኛ አይተኛም። ለዚህም በቂ ምክንያት አለኝ።</p>

<p>ባለፉት ሳምንታት የኤርትራ መንግሥት "የኢትዮጵያ ጀት ተመታች አብራሪው ኮሎኔል በዛብህ ጴጥሮስ ከነሕይወታቸው ተያዙ ደርግን ለሁለተኛ ጊዜ ማረክነው" እያለ በአደባባይ አብራሪውን ለህዝብ ሲያቀርብ የህዝቡ ደስታ እጅግ የላቀ እንደነበር ሰምተናል። ደስታቸውንም በዕልልታ የገለፁ መሆናቸውን የሺ.ኦ.ኤ ሬዲዮ ዘጋቢ አስታው ቆናል። እዚህ አገራችን የሚገኙ ኤርትራ ውያንም ወራሪውን መንግሥት ለመርዳት ጐንበስ ቀና ሲሉ ተይዘዋል። ታዲያ እነሱ መሳሪያ ይዘው ስላልወጉን ነው የነሱ ወንድምነት ድንቄም ወንድም እቴ! በስውር ከሚ ጐዳ ይልቅ በፊት ለፊት የሚመጣውን መዋጋት (መመከት) ይቀላል።</p>

<p>አሁንም የኢትዮጵያ ሕዝብ ያልገባው ነገር አለ። ድሮም የኢትዮጵያ ህዝብ ሞኝና የዋህ ነው ይኼ ደግሞ ብዙ ጊዜ ያስጠቃናል። ዛሬም ቢሆን የኤርትራ ህዝብ ወንድማችን ነው እየተባለ ይወራል የኤርትራ መንግሥት በባድመና በሽራሮ ላይ ያደረገው ወረራና መቀሌንም በአውሮፕላን መደብደቡ በዚህም ምክንያት ሕፃናትና አዛውንቶች ማለቃቸው በአጠቃላይ የህዝቡ መከራና ስቃይ የኤርትራን ህዝብ በከፍተኛ ሁኔታ አስፈንድቋል፣ አስደስቷል፣ አስፈንጥዟል። አገራችን ውስጥ ያሉትንም ጨምሮ ያማ ባይሆን ኖሮ ዕብሪተኛው የሻዕቢያ መንግሥት የሚያደርሰውን ጥፋት እና እልቂት እያሉ ሊረዱት አይገባም ነበር።</p>

<p>የነሱ መንግሥታቸውን መርዳት የሚያሳየው (የሚያመለክተው) "መንግሥታችን የመረጥከው አቋም ትክክለኛ ነው፣ እርምጃ መውሰድህ ተገቢ ነው፣ ግፋበት በርታ ተበራታ ከጐንህ ነን።" ማለታ ቸው ነው። በወሰደው እርምጃ ተደስተዋል ማለት ነው። ግን ሰርተው የሚገቡባት፣ አርሰው የሚኖሩባት ኰትኩታ አሳድጋ ለቁም ነገር ያበቃቻቸው ኢትዮጵያ ሳለች "መብታችን ይከበር" ሲሉ አሜን ብላ ተቀብላ ወልዳ አሳድጋ "ዜግነትሽን ያንቺ መሆንን አንፈልግም" ቢሏት እሺ ብላ አክብራ የያዘቻቸው ውድ እናት አገር እምዬ እናት ኢትዮጵያ መልሰው የሚወጓት ክብሯን ዝቅ ለማድረግ ታሪኳን ለማበላሸት መሆኑ አይካድም። በኢትዮጵያ የሚኖሩ ኤርትራ ውያንም ለዚህ እኩይ ተግባር የተነሳውን የኤርትራ መንግሥት ለመደገፍ ሲሯሯጡ መያዛቸውን እና ሌሎችም በዚህ ተግባር የተሰማሩ መኖራቸውን ስሰማ በጣም አዘንኩ።</p>

<p>የኛን ወንድምነት ባይፈልጉት እንኳን እናት ኢትዮጵያ ትፋረደናለች አላሉም። ደግሞስ ቢሆን እኛ ምን አድርገን? ኤርትራዊነት ያላቸው የኢትዮጵያ መንግሥት የሆኑት የኤርትራዊነት ስሜቱ ያለቀቃ ቸው ጠ/ሚኒስትራችን በሀገራችን ላይ ከማንም የውጭ ዜጋ በላይ እንክብካቤ ያደረጉላቸው ወንድማቸው ናቸው።</p>

<p>እኔ ውስጤ ያለውን ከመናገር ወደ ኋላ አልልም። የኢትዮጵያ ህዝብ ወንድማችን የሚለው የጥንቱን በማሰብ በየዋህነት ከሆነ እንዲነቃ ያስፈልጋል። ለምን ቢባል ገና ከአሁኑ ካልነቃ በኋላ የሚመጣውን መቋቋም አይችልም። የኤርትራም ህዝብ ሆነ የኤርትራ መንግሥት ወንድምነቱ ለጠቅላይ ሚንስትር አቶ መለስ ብቻ እንጂ፣ ለኢትዮጵያ ሕዝብ አይደለም።</p>

<p>አቶ መለስ በእናታቸው ኤርትራዊ ቢሆኑም በአባታቸው ይሁን በአያታቸው ኢትዮጵያዊነት እንዳለ ባቸው ይሰማኛል። ነገር ግን ከኢትዮጵያ ህዝብ ጋር እየኖሩ ኤርትራን የሚያገለግሉ መሣሪያ መስለው ነው ለእኔ የሚታዩኝ። እነ አብርሃም ያየህ እንደተናገሩት አቶ መለስ ለኢሣያስ ባድመንና ሽራሮን እንደሚሰጧቸው ተፈራርመዋል። አቶ መለስ ግን የጫካ ውል አይሰራም ብለው እንደተናገሩ ከተለያዩ የዜና አው ታሮች ሰምተናል።</p>

<p>በነገራችትን ላይ አቶ መለስ ገና በጫካ እያሉ የተዋዋሉት ኢትዮጵያዊ ነኝ ብለው ነው ወይስ ኤርትራዊ? አልገባኝም። እውን ኢትዮጵያዊ ስሜት ቢኖራቸው ኖሮ እንኳን ባድመንና ሽራሮን ኤርትራን እንኳን አያስገነጥሉም ነበር። ፍፁም ኤርትራዊነት ስሜት ያላቸው አቶ መለስ ገና በጫካ እያሉ ነበር ኤርትራን ያገለግሉ የነበረው። ነገር ግን በቃላቸው ሳይገኙ ቀሩ። እንዴት ብለው የኢትዮጵያን ህዝብ አሳምነው ባድመንና ሽራሮን በኤርትራ ይስጡ። በጣም ይከብዳል። ለዚህም ማምለጫ ሆኖ ያገኙት "የጫካ ውል አይሰራም!" ብሎ መገላገል ይመስላል። ግን ይህን ለማካካስ ለተወሰነ ጊዜ ጐንበስ ቀና ማለታቸው አልቀረም።</p>

<p>ኤርትራ ከሸቀጥ ጀምሮ ከፍተኛ ኢኮኖሚያዊ ጥቅም ከኢትዮጵያ እንድታገኝ ሲያደርጉ ቆይተዋል። ይህ ጥቅሙ ሲቀርበትና ያለ ኢትዮጵያ ኢኮኖሚያዊ ድጋፍ ህልውና እንደሌለው ሲረዳ የመኖርና ያለመኖር ጥያቄ ከፊቱ ሲደቀንበት መፍትሄ ይሆነኛል ብሎ ያመነበትንና ለዚሁም ሲዘጋጅበት የቆየውን ጦርነት የጫረው።</p>

<p>ይህንንም ባድመንና ሽራሮን በመውረር እውን አርጓል። በአዲግራት ላይ የቦንብ ውርጅብኝ አውርዷል። በመቀሌ ንጹሐን ዜጐቻችን ላይ ቦንብ እንደ ዝናብ ወረደባቸው አዛውንት አረጋውያን አለቁ። ህጻናት ሀሁ ... ብለው ፊደል ቆጥረው ተምረው አገር ንና ወገንን ለመርዳት ሲታሰቡ የነገዋ ኢትዮጵያ ተስፋ ሆነው እየታዩ የእልቂቱ ሰለባ ሆኑ። ብዙዎች ከቤት ንብረት በመፈናቀል አካባቢያቸውን የተወለዱበትንና ያደጉበትን ቀዬ ለቀው ተሰደዱ። አቤት ጦርነት። የጦርነትን አሰቃቂነት የሚያውቀው የሻዕቢያ መንግ ሥት ሰላምን አልፈልግም ቤት ንብረትን አወደመ።</p>

<p>ሁኔታው ሁሉ እንደዚህ እያለ ነው እንግዲህ አቶ መለስ የሚገርም ነገር የተናገሩት። የኤርትራ መንግሥት እያደረገ ያለውን ነገር እንዳስገረማቸው በጣም አስደንጋጭና ያልጠበቁት ዱብ ዕዳ እንደሆነ አስረዱ። እውን ይህ ጦርነት ለሳቸው ያልተጠበቀ ነበር? በእውነት እንደው የጦርነቱን መንስኤ አያ ውቁትም ነበር? ለሳቸው ትቼዋለሁ። እኔ ግን በዚህ ፅሁፌ ልናገር የምፈልገው የኢትዮጵያ ሕዝብ እንዳ #ረዳው የምፈልገው የኤርትራ መንግሥት ወሮናል። ሉአላዊነታችንን ደፍሯል። ሀቁ ይህ ሆኖ የኤርትራ ሕዝብ ወንድማችን ነው ማለት ምን ማለት ነው? አልገባኝም። የኤርትራም ህዝብ ሆነ የኤርትራ መንግሥት በላያችን ላይ የሚሰሩትን ደባ እያየን ወንድማችን እህታችን ማለቱ አይታየኝም።</p>

<p>ወንድማችን እህታችን እያሉ ከመፈላሰፍ በቁር ጠኝነት ተነስቶ የሀገርን ክብር ዳር ድንበር መጠበቅ ማስከበር የተሻለ ይመስለኛል። ይህንን ስል እኛ ሰላምን የማንፈልግ የጦርነት ሱስ ያለብን አይደለንም። እንዲያውም ከምንም ከማንም በላይ ለሰላም ያለን አመለከካከት እጅግ ላቅ ያለ ነው፡ ነገር ግን የሻዕቢያ መንግሥት ምን ያሀል ሰላም ወዳድ ነው? በተጀመረው የሰላም ጥረት አጥጋቢ እርምጃ የሚወስድ ከሆነ የኤር ትራ መንግሥት ሠራዊቱን ከድን በር ካስወጣ በሰላም የመደራደሩን ሃሳብ ከደገፈው እሰየው እኛ ምን ገዶን ደስ ይለናል።</p>

<p>እኛ የኢትዮጵያ ሕዝቦች ሰላም ወዳዶች ነን። ጦርነ ትን አንፈል ግም። የጦርነትን አስከፊነት እናውቀ ዋልን። ይህንንም የሻዕቢያ መንግሥት የሚዘነጋው አይመ ስለኝም። ነገር ግን የጦርነትን አስከፊነት የሚያ ውቀው በበረሃ ሲንገላታ የነበረው የኤርትራ መንግሥት ዛሬ በሰላም ወደ ልማት ፊቱን ማዞር ሲገባው በኢትዮጵያ ህዝብ ላይ ይህን መሳይ አስከፊ እልቂት ማድረሱ አሳዛኝ ነው። ይበልጥ የሚያሳዝነው ደግሞ ጠ/ሚኒስትራችን ይህን አስከፊ እልቂት እያዩ "ዛሬም ቢሆን የኤርትራ ህዝብ ወንማችን ነው።" ማለታ ቸው ነው። በጣም ይገርመናል።</p>

<p>በእርግጥ አንድ እውነት አለ። የማይካድ። የኤርትራ ሕዝብ በእርግጥ ለአቶ መለስ ዜናዊ ወንድም ሊሆን ይችላል። ይህንን የሚያንፀባርቁት ጠ/ሚኒስትራችን ትዕግሥት እያሉ ወንድም እህታችን የሆነውን ህዝብ ላለመጉዳት እያሉ እልቂቱ ሲባባስ እያዩ ዝም ማለታቸው ያናድደናል፣ ያበሳጨናል። በጣምም ያሳዝናል። ይባስ ብሎ ደግሞ ለሆዳቸው ያደሩ አንዳንድ ኢትዮጵያውያን ነን ባዮች የበላይ ቁን ጮዎችን ለማስደሰት ሲሉ የኤርትራ ህዝብ ወንማችን ነው ሲሉ ስሰማ ምን ዓይነት ሃሞተ ቢስነት ነው ያሰኘኛል። ያሳዝነኛል። በእርግጥ የኤርትራ ሕዝብም ሆነ መንግሥት የአቶ መለስ ወንድምና እህት ነው። ያ ደግሞ ከኢትዮጵያ ህዝብ ጋር ሊያዛምደሙ አይችልም። እናቴን ያገባ ሁሉ አባቴ ነው እንዲሉ ይሆን? ያም እንኳን ቢሆን እኛ ተቀብለነው ነበር ነገር ግን የሻዕቢያ መንግሥት አልተዋጠለትም አላማውም ግቡም እንዲሆን የሚፈልገው ኢትዮጵያን ቆርሶ መጨረስ በቅኝ አገዛዝ መግዛት ነው።</p>


<p class="align-center"><a href="/Gazettas/Fiameta/info/Fiameta.sera.html">ከፊያሜታ ሐምሌ 24 ቀን 1990</a></p>

</body>
</html>
