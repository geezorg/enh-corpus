<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኮ/ል መንግሥቱ በማናቸውም ጊዜ ዙምባብዌን ለቀው ሊሄዱ እንደሚችሉ ተገለጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ኮ/ል መንግሥቱ በማናቸውም ጊዜ ዙምባብዌን ለቀው ሊሄዱ እንደሚችሉ ተገለጠ</h1>
<h3 class="align-center underline">አስተማማኝ ጥበቃ ማግኘታቸው ተገለጠ</h3>


<p>የቀድሞው የኢትዮጵያ መሪ ኮሎኔል መንግሥቱ ኃ/ማርያም ወደ ዚምባቡዌ ገብተው በጥገኝነት መኖር ከጀመሩበት የገን ሂል ቪላ መኖሪያቸው በጥበቃ አስተማማኝ አለመሆን ጋርቪን ክሎስ ወደሚገኝ ሌላ ቪላ ተዛውረው መኖር ከጀመሩበት ጊዜ ወዲህ በአነስ ተኛ የፖሊስ ጥበቃ ሃይል አስተማማኝ ጥበቃ በማግኘት ደህንነታቸው የተረጋገጠ መሆኑ ተገለጠ።</p>

<p>በአዲሱ ቪላ ለኮሎኔል መንግሥቱ አነስተኛ የፖሊስ ሃይል በመመደብ የሃይል ቁጠባ ከመደረጉም ሌላ በቪላው አካባቢ የሚያልፉ መንገዶች ባለመኖራቸውም ያለው የጥበቃ ሃይል ወደ እሳቸው መኖሪያ ሊያቀና የሚችል ማንኛውንም ሰው በቀላሉ ያለችግር መቆጣጠር የሚችሉበት ሁኔታ የተመቻቸ እንደ ሆነም ሪፖርቱ ገልጧል።</p>

<p>ኮሎኔል መንግሥቱ ዚምባቡዌ ከገቡበት ጊዜ ጀምሮ ለጥበቃቸውና ለኑሮ ወጪያቸውና በተለይም ከፍ ላለው የስልክ ወጪያቸው የዚምባቡዌ መንግ ሥት በሚሊዮን የሚቆጠር ገንዘብ ማውጣቱም ታውቋል።</p>

<p>የአሁኑ የኮሎኔሉ አዲስ መኖሪያ ዘመናዊና ምቾቱ የተሟላ ሲሆን በጥበቃም በኩል አስተማ ማኝነት ያለው ነው። በሌላ በኩል ከቅርብ ጊዜ ወዲህ ኮሎኔሉ በዚምባቡዌ ያለው ኑሮአቸው በአገሪቱ የፖለ ቲካ ሁኔታ እየተበላሸ መሄድ ሳቢያ ስጋት የተሞላበት እየሆነ መምጣቱንም ዜናው ገልጧል።</p>

<p>ለኮሎኔል መንግሥቱ እ.ኤ.አ በ1991 ዓ.ም የፖለቲካ ጥገኝነት የሰጧቸው የአገሪቱ መሪ ፕሬዚ ዳንት ሙጋቤ ከጥቂት ወራት ወዲህ የፖለቲካው መሪ በሚገባ መጨበጥ ባለመቻላቸው የተነሳ በአገሪቱ አለ መረጋጋት ስለተከሰተ በሥልጣን ላይ ለ17 ዓመታት በቆዩበት ጊዜ ጥሩ አጋር ሆና የቆየቻቸውን ሰሜን ኮርያን ጥገኝነት በመጠየቅ ፈቃድ እንዲያገኙ አድርጓቸዋል።</p>

<p>ኮሎኔል መንግሥቱ ከእንግዲህ የዚምባቡዌ የፖለቲካ ሁኔታ ጭራሽ እየተበላሸ ከሄደ ወይም የመንግሥት ለውጥ ቢከተል ወደ ሰሜን ኮርያ በአፋጣኝ ለመብረር በሚችሉበት ሁኔታ ተዘጋጅተው የሚገኙ መሆኑንም ዜናው ጨምሮ አብራርቷል።</p>


<p class="align-center"><a href="/Gazettas/Fiameta/info/Fiameta.sera.html">ከፊያሜታ ሐምሌ 24 ቀን 1990</a></p>

</body>
</html>
