<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"ሲያዝሏቸው ይናከሳሉ፣ ሲያወርዷቸው ያለቅሳሉ"</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">"ሲያዝሏቸው ይናከሳሉ፣ ሲያወርዷቸው ያለቅሳሉ"</h1>
<p class="align-right">ከበላይ ቻቻ ከፍራንክፈርት</p>


<p>በሰሜን ኢትዮጵያ ምድር አንድነቷን ለማስጠበቅ፣ አብሮ ለመኖር ሲባል ከገንጣዩ ሻዕቢያ ጋር የተከፈለው መስዋእትነት በሰውም ህይወት ሆነ በኤኮኖሚ በኩል የደረሰው ጥፋት ቀላል አልነበረም። ሆኖም ለኤርትራ ነፃነት (አርነት) እታገላለሁኝ ባዩ ሻዕቢያ በቅኝ ገዥዎች ወድቀናል ከኢትዮጵያ ቅኝ ገዥ ዎች መላቀቅ ይገባናል በሚል በተሳሳተ የጦር እሳት ገብተው ሲወጉን ከርመው እነሱ ከፈጠሩት ወያኔ/ ኢህአዴግ ጋር የጣምራ ውጊያ ሀገራችን ኢትዮጵያ በዘር አደጋ ውስጥ ከተው ጦር ሊያማዝዙን ሞከሩ። እውነትና ንጋት እያደር ይጠራል፣ እንደሚባለው አባባል ከወያኔ/ኢህአዴግ ውስጥ ለሀገራቸው አንድነት የሚቆረቁራቸው ሐቀኛ፣ በትግራይ ሕዝብ ትግል፣ በነፃ ጋዜጦች ጥረት፣ ተጋድሎ፣ በኢትዮጵያዊያን ውትወታና ጥያቄ በሀገራችን ሐብት የሚንፈላሰሱ የኤ ርትራ ምርጥ ዜጐች በአናታችን ላይ ተቀምጠው እኛን በበላይነት ሲያሽከረክሩ እንደ አሻቸው ሲያደርጉ እን ደነበር የቅርብ ጊዜ ትውስታችን ነበር።</p>

<p>ነፃነትን አገኘን ከሚሉበት ቀን ጀምሮ ከኢትዮ ጵያ ጫንቃ ላይ አልወረዱም፣ የሀገራችንን ኢኮኖሚ ሲያሟጥጡ፣ ሲያራቁቱ፣ ሲዘርፉ ሁላችንም ምስክር ነን። እኔ በምኖርበት ፍራንክፈርት ከተማ በአንዲት ገበያ መሀከል ውስጥ የኤርትራ ምርጥ ቡና ሲሸጥ ማየቴ ኤርትራ በዘረፋ የቡና አምራች አገር ሆና አግኝቻታለሁኝ። ከነፃነት መርጠው በሀገራችን ኢትዮጵያ ምድር ከዜጋዋ በተሻለ ሁኔታ በሥራዋ መስክ በንግዱ ክፍል በሥልጣን ወንበር ላይ መቀመጥ የሀገራችን ግማሽ በጀት ሲፈላሰሱበትና ሲፈነጩ የሀገሪቱን ዜጋ ከሥራ ሲያባርሩ፣ ሲያስፈርዱብን ነበር።</p>

<p>በሀገራችን ፀጥታ ጣልቃ በመግባት ሰላማችንን ሲያደፈርሱ፣ በማደፍረስ ላይ መሆናቸው ብዙ ማስ ረጃዎችን ማቅረብ ይቻላል። የሀገራችን ነቀርሳ በመሆን ሀገራችን ከፍተኛ የጦርነት እሳት ውስጥ በመክ ተት ከኢትዮጵያ ጠላቶች ጐን በመሰለፍ ፈተና ውስጥ እንደጠሏት ታሪክ ሊመሰክር ይችላል። ከወራሪዎች ከቱርክ፣ ግብፅ እንዲሁም እንግሊዝና ጣሊያን ወራሪዎችን በመደገፍ፣ በማስገባት የባንዳነት ሚናቸውን ተወጥተዋል። ራሱ ጣሊያን ወራሪ ማስረጃ ነው።</p>

<p>በዚህ ወረራ ወቅት በአባቶቻችንና በእናቶቻችን እያሲያዙ፣ እየጠቆሙ የፍጢኝ እያሰሩ በበሬ ቆዳ ሲገረፉ፣ሲያስገርፉ፣ በጋለ ብረት ሲያቃጥሉ፣ ሲያስቃጥሉ፣ በምጣድ ሲያስጠብሱ፣ ባለትዳሮች ኢትዮጵያ ዊያን፣ ልጃገረዶችን ሕፃናት እያስገደዱ የደፈሩ የኢት ዮጵያ ሕዝብ ያዋረዱ መሆኑን የሩቅ ጊዜ ትዝታዎች ነበሩ።</p>

<p>ነፃነት፣ ነፃነት ሲሉ ሲፈነጥዙ የነበሩ አፍቃሪ ኤርትራዊያን ነፃነትን መርጠው ሀገራችን ኢትዮጵያን ለቀው ሊወጡልን ወይም በዓለም አቀፍ ህግ መሰረት የሀገሪቷን ህግ አክብረው መኖር ይገባቸዋል እንጂ የሁለት ሀገር ዜግነት ተጠቃሚ በመሆን አናታችን ላይ ተቀምጠው እንዲፈነጥዙ ማድረጉ ቀደሞም ቢሆን አግባብ አልነበረም። በአንድ ወቅት ፕሬዚዳንት ኢሳያስ ሲናገሩ ኢትዮጵያ የጋራችን ኤርትራ ግን የግላችን ነች በማለት ለሕዝባቸው አብስረዋል። በዚህ ስድስትና ሰባት ዓመታት ውስጥ የሀገራችን ኢኮኖሚና፣ ኢትዮጵያዊያን መንፈስ ስሜት ለማድቀቅና ለማጥፋት ያልሟጠጡት፣ ያልዘለሉበት ቦታ የለም። ከእንግዲህ ወዲህያ የጦርነት እሳት በኤርትራ ምድር አይንከባለልም ሲሉ ዲስኩር አሰምተውናል።</p>

<p>ዛሬ ደግሞ መፈክራቸው "ትግሬን መቅጣት አማራን ነፃ ማውጣት እና ኦሮሞን ለሥልጣን ማብ ቃት" ሲሉ መደመጣቸው የሚያስደንቅ ነው። ትናትና አማራ ሀድጊ (አህያ) ነው ሲሉን በከተማቸው አህያ እየነዱ አማራ ይሄውና እያሉ እንዳልሰደቡን ዛሬ የአማራ ስቃይና መከራ ተሰማቸው።</p>

<p>በአስመራና አካባቢው ይኖር የነበረውን አማራ፣ ኦሮሞ፣ትግራይን ወ.ዘ.ተ ጥርሳቸው ላይ ያለው ወርቅ ተነቅሎ፣ ሐብት ንብረታቸው ተዘርፎ፣ በድንጋይ ተወግረው በአደጉበት መንደርና አካባቢ ተዋርደው፣ ተወግዘው መባረራቸውን የዘነጉ ኤርትራዊያን በሰፈሩት ቁና መሰፈር አይቀርም እና ዛሬ በእነሱ ሲመጣ የኦዞ እንባ ያነባሉ። አርባ (40) ዓመት ተቀምጠን ወ.ዘ.ተ እያሉ በሐዘን ሲኮማተሩ፣ ሲያብዱ በማየታቸው፣ የጊዜው ሁኔታ፣ የእነሱ ሁኔታ በወገናችን ላይ ያረፈውን መከራና ስቃይ በማየታቸው ምን ያህል መራራ ሕይወት እንዳዩ መቅመሳቸው ለወደፊቱ ትልቅ ትምህርት ይሆናቸዋል ብዬ እገምታለሁኝ።</p>

<p>በወያኔ/ኢህአዴግ ፓስፖርት በኩል ተሰጥቶ አቸው፣ በኢትዮጵያ ምድር ተምረውና አድገው የኢትዮጵያን ምድር ሲለቁ ኤርትራዊነት የሚሰማቸው ቁጥር ስፍራቸው በጣም እጅግ ብዙ ነው። እነዚህ አፍቃሪ ኤርትራዊያን ሐምሌ 11 ቀን 1998 ዓ.ም በቦን ከተማ በኢትዮጵያ ኤንባሲ በር ላይ ታላቅ የተቃውሞ ሰልፍ ወጥተው ወራሪው "የኢትዮጵያ ከሀገራችን ዳር ድንበር ለቃ ትውጣ "ከኢትዮጵያ የሚባረሩ ኤርትራዊያን በአስቸኳይ እንዲቆምና" የመሳሰሉት ጥያቄዎች ይዘው ሰልፍ አካሄደዋል። በመሐል ከተማ የተወለዱና ያደጉ አፍቃሪ ኤርትራዊያን ለኤርትራ መንግሥት የመከላከያ ማጠናከሪያ አንድ ሺ (1000) ማርክ እንዲያዋጡ ተወስኖባቸው መዋጮውን ተግባራዊ እያደረጉት ነው ።</p>

<p>በጣም የሚገርመው በኢትዮጵያ የዜግነት ፓስፓርት እየኖሩ ኤርትራዊነት ስሜት የሚያንፀባርቁ በጣም ጥቂት አይደሉም። በሀገራችን ኢትዮጵያ ስም የስደት መሰደድ የመረጡም በጣም ብዙ ናቸው። ለዚህ ሁሉ መንስኤ፣ የሀገራችን ድንበር መደፈር፣ የሀገሪቷን ፀጥታ ማስከበር፣ መጠበቅ የነበረበት ወያኔ ኢህአዴግ የመጀመሪያ የኤርትራን መገንጠል አብሳሪና ፈቃጅ አልነበረምን? የኢትዮጵያ ወታደርን መዋቅር ማፍረስ፣ የፀጥታ ክፍል መበታተንና በወታደራዊ ስንቅና የመሳሪያ ግምጃ ቤት የደረሰው ዘረፋና ቃጠሎ አባሪ ተባባሪ አልነበረንምን? ዛሬ ግን እነሱ የረዥም እቅድ ስለነበራቸው ባዶ እጃችንን አገኙን፣ ለወረራ በቁ።</p>

<p>የሀገራችን ጠ/ሚኒስትር ለዘብተኝነት፣ ችላ ባይነት ትግሉን ጥርጣሬ ውስጥ አስገብቶት ነበር። የትግራይ ህዝብ ቁርጠኛ፣ ሐቀኛ የወያኔ ኢህአዴግ አባላት ቁጣውና እልሁ ያሳሰባቸው ጠ/ሚኒስትር መለስ ዜናዊ መራወጡን፣ ለወታደራዊ ዝግጅት ደፋ ቀና ይላሉ። እብሪተኛው የሻዕቢያ ወራሪ በትዕቢት፣ በማን አለብኝነት ሀገራችንን ለማጥፋት ከፍተኛ ወታደራዊ ዝግጅት አድርጋለሁኝ በማለት ሲመፃደቁ ይደመጣል "በጐመን ያበጠ ሆድ በድንች ይፈታል" እንደሚባለው ወግ እንዳይሆን እንጂ በኢትዮጵያ የመከላከያ ሐይል ላይ የአላቸውን ንቀት በጣም ያጠያይቀናል። በሀገራችን እኛ አዛዥ መሆን ሲገባን እኛ ባይተዋር ጐረቤት ባለቤት የሆነበት ዘመን አደረሰን።</p>

<p>እኔ በበኩሌ ከቅድመ ወያኔ በፊት በንጉሱም ሆነ በደርግ ሥርዓት ኤርትራዊያን የሀገሪቱ ጥሩ ተጠቃሚ እንደነበሩ ለማንኛውም ኢትዮጵያዊ ምስክር ነኝ። መቼም የእነሱ ነገር "ሲያዝሉት ይናከሳል ሲያወርዱት ያለቅሳል" ሆነብን እንጂ። ከትንሽ ንግድ እስከ ከፍተኛ የንግድ አውታር፣ ከተራ ሠራተኛ እስከ ባለስልጣን በሀገሪቷ ውስጥ ቁልፍ ሰዎች እንደነበራቸው ይታወቃል። ወያኔ ኢህአዴግ ከመጣ በኋላ ይሄ እንደቀጠለ ለማናቸውም ግልፅ ነው። አፍቃሪ ሻዕቢያን ኤርትራዊያን በሕዝባችንና በሀገራችን ላይ ያደረሱት ጥፋትና በደል የሕዝባችን ሆድ እንዲሻክር አርጐታል። አጠ ገባችን ሆነው ሲቃወሙን፣ሲያዋርዱን፣ የሀገራችን ታሪክ እና ባንዲራ ሲጥሉብን፣ሲያወግዙን ምንጊዜም የምንዘነጋው አይደለም። ዛሬም ቢሆን እነሱ በሀገራችን ውስጥ ሆነው የአገራችንን ማጥፊያ ሲያዋጡ፣ ልጆቻቸው ደግሞ ባሕር ማዶ ሆነው መዋጮውን ያጧጡፉታል። እነዚህ የበግ ለምድ የለበሱ ተኩላዎች ተጠንቅቀን መጠበቅ ኢትዮጵያዊነት የሚመለከተን ዜጋ ሁሉ ኃላፊነት ነው። በዘር፣ በሐይማኖት ሳንከፋፈል ጠንቀቅ ማለት ይገባናል።</p>


<p class="align-center"><a href="/Gazettas/Fiameta/info/Fiameta.sera.html">ከፊያሜታ ሐምሌ 24 ቀን 1990</a></p>

</body>
</html>
