<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"አባ" ቀዳሽ መስለው ለሻዕቢያ ሲሰልሉ ተገኙ!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">"አባ" ቀዳሽ መስለው ለሻዕቢያ ሲሰልሉ ተገኙ!</h1>



<em><p>ፕሮፌሰር አምደ ማካኤል ሃብቴ ይባላሉ። በአሁኑ ወቅት በአሜሪካ አገር ሚኔሶታ ስቴት የስቴት ዩኒቨርስቲ መምህር ናቸው። ሰኔ 24 ቀን፣ 1990 ዓ.ም የአዲስ አበባ ቆይታቸውን አጠናቀው ከመሄዳቸው በፊት ነው ያነጋገርናቸው። ከመሄዳቸው ጥቂት ሰዓታት ቀደም ብሎ በኢምፔሪያል ሆቴል ውስጥ ከፊያሜታ ጋር ያደረጉት ቃለ ምልልስ እንዲህ ቀርቧል። መልካም ንባብ!</p></em>

<p><span class="underline">ከፕሮፌሰር</span> አምደ ሚካኤል ሃብቴ ጋር የተደረገ ቃለ ምልልስ</p>

<p><span class="underline">ፊያሜታ</span> በአሁኑ ወቅት በምን ማዕረግ ነው የሚያስተምሩት?</p>

<p><span class="underline">ፕሮፌሰር</span> አሁን እንግዲህ ሃያ ስድስት ዓመት ስላስተማርኩ ሙሉ ፕሮፌሰር ነኝ። ከዚህ በፊትም የማስ ኰሚኒኬሽት፣ የዲፓርትመንቱ ሀላፊ ነበርኩ፣ አሁን ግን አስተማሪ ነኝ። በአሁኑ ጊዜ ደግሞ ፉል ብራይት ፕሮፌሰር ነኝ።</p>

<p><span class="underline">ፊያሜታ</span> ከይቅርታ ጋር ፉል ብራይት ፕሮፌሰር ማለት የተለየ ማዕረግ ነው?</p>

<p><span class="underline">ፕሮፌሰር</span> ፉል ብራይት ፕሮፌሰር ማለት፣ የአሜሪካን መንግሥት እርዳታ ለሚጠይቁ አገሮች በእርዳታ መልክ በአስተማሪነት ተቀጥረው የሚሄዱ ፕሮፈሰሮች ናቸው። ለዚህም ብዙዎች ያመለክታሉ ከዚያ ውስጥ መርጦ ይሰዳል። በኛ ዩኒቨርስቲ እስከ ስምንት ዓመት ፈቃድ ይሰጠናል። ወደ ውጭ አገር ለማስተማርም ሆነ ለጥናት ወይም ሌላ ሌላ ሥራ ለመስራት እራሳችንን እንድናግዝ እንላካለን። እኔ ቀደም ሲል በፉል ብራይት ተጠያቄ በኮንትራት አምስት ስድስት ወር ያህል በደቡብ አፍሪካና ስዊዚላንድ ውስጥ እሰራ ነበር።</p>

<p><span class="underline">ፊያሜታ</span> ከስንት ዓመት በኋላ ነው ወደ ኢትዮጵያ የተመለሱት?</p>

<p><span class="underline">ፕሮፌሰር</span> እንደ አውሮፓ አቆጣጠር በ1968 ዓ.ም ነው የወጣሁት። ሰላሳ ዓመት ሆኖኛል። እንግዲህ ለመጀመሪያ ጊዜ የመጣሁት በእናቴ ሃዘን ምክንያት ነው። 1993 ነበር። እንደገና ከ5 ዓመት በኋላ ነው የመጣሁት።</p>

<p><span class="underline">ፊያሜታ</span> በውጭ የሚኖሩ ኢትዮጵያን አኗኗር ምን ይመስላል?</p>

<p><span class="underline">ፕሮፌሰር</span> ብዙ ጊዜ ሌላ ቦታ ነበርኩ። እርስዎም እንደሚያውቁት በማስተማርም ሆነ ሞ.ሐ.ሆ .ዬን ያገኘሁት እዚያ ማኔሶታ ስለነበር ወደ 27 ዓመት እዚያው ነው ያለሁት። ስለዚህ በሌሎች ቦታዎች ስላሉት ኢትዮጵያዊያን ብዙ ማለት አልችልም። እኔ ስገባ ጥቂት ኢትዮጵያኖች ነበሩ። አሁን ከአምስት ሺህ በላይ ናቸው ይባላል። ስለዚህ ብዙ ኢትዮጵያኖች ናቸው ያሉት ማለት ነው።</p>

<p>ብዙ ኢትዮጵያኖች ደህና ቦታ ላይ አሉ። በንግድ ላይ የተሰማሩ አሉ፣ የሚማሩ አሉ። እንደኔ ደግሞ በፕሮፌሽናቸው በማስተማር ላይ ይገኛሉ። ኢትዮጵያዊያን እራሳቸውን ችለው ነው የሚኖሩት። ብዙዎቹ ኢትዮጵያኖች የአገር ስሜት አላቸው። የሌሎች አገር ዜጐችን ስንመለከት የአሜሪካ ዜግነት ተቀብለው ይኖራሉ። እዚያ ግን ኢትዮጵያዊያን ስራቸውን ሲሰሩ፣ በግልፅም፣ በድርጅትም በምንም ሁኔታ ኢትዮጵያዊያን ናቸው። ብዙዎቹ ለመመለስ ይፈልጋሉ።</p>

<p><span class="underline">ፊያሜታ</span> እርስዎ ብዙ ጊዜዎን በዩኒቨርስቲ ነው ያሳለፉት? ኢትዮጵያዊያን የሚማሩ አጋጥምዎታል ወይ?</p>

<p><span class="underline">ፕሮፌሰር</span> በዩኒቨርስቲ ውስጥ... በፈረንጆች አቆጣጠር በ60 ና በ70 ሜኔሶታ የነበሩ ኢትዮጵያዊያን በትምህርት ላይ ነበሩ። ሃያ ዓመት ተምረው ተመርቀው ሥራ ይይዛሉ። አሁን ግን ችግር አለ። ይኸውም የዛሬ 15 ዓመት በፊት አሜሪካ አገር ለመማር ከተፈለገ በጣም ቀላል ነበር። አሁን ግን በፊት ይደረግ የነበረው እርዳታ ቆሟል። ስለዚህ እዚያ ያሉት ኢትዮጵያዊያን እራሳቸውን ችለው ነው የሚማሩት። እናም እንደድሮው አይደለም።</p>

<p><span class="underline">ፊያሜታ</span> ጥቁሮች ላይ የሚደረግ የዘር ጥላቻ ወይም ተፅዕኖስ?</p>

<p><span class="underline">ፕሮፌሰር</span> እንግዲህ በየአገሩ ነው። ደግሞ እንደቦታው ነው። እኔ ያለሁበት ሜንሶታ ጥቁሮችም ብዙ የሉም። ከ40 እና 50 ሚሊዮን ሕዝብ ውስጥ 40 ወይም 50 ሺህ ብቻ ናቸው። በዚህ ቁጥር ብዛት ጥቁሮቹ በስራም የሚሳተፏቸውና ቻሌንጅ የሚያደርጓቸው ነገር ስለሌለ ችግር የለውም። ብዙ ጊዜ ጥቁሮቹ ላይ ችግር የሚፈጠረው እንደ ቺካጐ ጥቁሮች ቻሌንጅ ሲያደርጉና የነጮቹን ሥራ ሲነጥቋቸው ነው...</p>

<p class="align-center">(ከዚህ በኋላ ያለውን ቃለ ምልልስ ከቦታ ጥበት አንፃር በአጭሩ ቀጥሎ አቅርበናል)</p>
<p>ፕሮፌሰር አምደ ሚካኤል ኢትዮጵያ ውስጥ በነበሩት ወቅት በማስታወቂያ ሚንስቴር መ/ቤት ውስጥ ይሰሩ ነበሩ። በአሜሪካ ቆይታቸው ከተማሪነት እስከ መምህርነታቸው ጊዜ ድረስ ከፊያሜታ አዘጋጅ ጋር ተነጋግረዋል። ከብዙ ዓመት በኋላ ወደ ኢትዮጵያ ሲመለሱ ነፃ ፕሬስ እውን ሆኖ ማየታቸውም የሚያስደንቅ እና ለማመን የሚያስቸግር መሆኑን ገልፀው የነፃው ፕሬስ አባላት እየወደቁና እየተነሱ በነፃ የመፃፍና የመናገር መብትን ማቆየታቸው የሚደነቅ ነው። ሊበረታቱ ይገባል... በማለት ገልፀዋል።</p>

<p>ፕሮፌሰር አምደ ሚካኤል በአሜሪካ የሚገኙ ኢትዮጵያዊያን በተለይም በቤተ ክርስቲያን አማካኝነት በመሰባሰብ አንድነታቸውን ሃይማኖታቸውን እየጠበቁ መሆናቸውን ገልፀውልናል። በሚኒያ ፖሊስ እና በሌሎችም የአሜሪካ ስቴቶች ኢትዮጵያውያን ሃይማኖታቸውንና ባሕላቸውን ጠብቀው እንደሚገኙ ገልፀውልናል።</p>

<p>ከፕሮፌሰር አምደ ማካኤል ጋር ባረግነው ቆይታ በተለይ በውጭ ስለሚገኙ ኢትዮጵያውያን ምሁራን ጭምር የተነጋገርን ቢሆንም ፕሮፌሰሩ ወደ ውጭ አገር ተመልሰው ለመሄድ ሻንጣቸውን እያዘጋጁ ባለበት ወቅት በመገናኘታችን ዘና ብለን ለመነጋገር አለመቻላችን ብቻ ሳይሆን፣ ዋና አዘጋጁም በዚያን ቀን የማይቀርበት የፍርድ ቤት ቀጠሮ ስለነበረው ቃለ ምልልሱን እስከ መጨረሻው አልዘለቀበትም። ፕሮፌሰሩ ቃል እንደገቡልን ከሆነና ይህንንም መልዕክት በኢንተርኔት መስመራችን ካገኙት በኋላ ብዙ ቁምነገሮችን እንደሚያካፍሉን ቃል ገብተውልን ነበር ስንብት ያደረግነው። ወደፊት ከፕሮፌሰር አምደ ማካኤል ሃብቴ ጋር ሰፊ ውይይት እንደምናደርግ በማሰብ ለዛሬው እዚህ ላይ አብቅተናል።</p>


<p class="align-center"><a href="/Gazettas/Fiameta/info/Fiameta.sera.html">ከፊያሜታ ሐምሌ 1 ቀን 1990</a></p>


</body>
</html>
