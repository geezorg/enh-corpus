<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያ ከኤርትራ ጋር ጦርነት ውስጥ መግባቷ ለኬንያ የጠቀሜታ በር ከፈተ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center">ኢትዮጵያ ከኤርትራ ጋር ጦርነት ውስጥ መግባቷ ለኬንያ የጠቀሜታ በር ከፈተ</h2>


<p>በቅርቡ ወደብ አልባ በሆነችው ኢትዮጵያና በኤርትራ መካከል በተፈጠረው የጠላትነት ሁኔታ ኬንያ ደህና ጥቅም ልታገኝ የምትችልበት ሁኔታ እንደተፈጠረላት የአፍሪካ ዜና አገልግሎት ከናይሮቢ ገለጠ። የአሁኑ የድንበር ግጭት ከመከሰቱ በፊት ኢትዮጵያ ከፍተኛ የውጪ ምንዛሪ ማግኛዋ የሆነውን አብዛኛውን የቡና ምርቷን ወደ ውጪ ትልክ የነበረው በቀይ ባሕሯ ወደብ በአሰብ ነበር። ይህ አካባቢ አሁን ከፍተኛ ውጊያ የሚካሄድበት ቦታ ሆኗል በማለት ዘገባውን ያብራራል።</p>

<p>ባለፈው ዓመት በታህሳስ ወር ላይ ሁለት የኬንያ ወደቦች ባለሥልጣን (ኽጵኣ) ከፍተኛ ሹማምንት ከኢትዮጵያ ብሔራዊ ሺፒንግ ላይንና የመንግሥት ከሆነው የማሪታይምና የትራንሲት አገልግሎቶች ድርጅት (ምእጼ) ተወካዮች ጋር በሞምባሳ ወደብ የበለጠ ስለመጠቀም ጉዳይ አንድ ውይይት አካሂደው ነበር።</p>

<p>ነገር ግን ወደቡን ለመጠቀም ዋነኛ መሰናክል ሆኖ አውኮ ያቆየው የኢሲዎሎ ሞያሌ 559 ኪ/ሜርት መንገድ የመበላሸት ጉዳይ እንደሆነ የኬንያ የሥራ ምኒስትር ሚስተር ኪፕካላያ ከኑስ ከሰጡት መግለጫ የታወቀ መሆኑንና ይህን የተበላሸ መንገድ በአስፋልት ለመስራት ወደ 51 ቢሊየን የኬንያ ሽሊንግ እንደሚጠይቅም ሪፖርቱ ገልጧል። የኢትዮጵያ መንግሥት በበኩሉ ከአዲስ አበባ እስከ ሞያሌ ያለውን መንገድ በአስፋልት ያለበሰ መሆኑም ተገልጧል።</p>

<p>ሞምባሳ የሚገኙ የመርከብ ወኪሎች ከኢትዮጵያ ሺፒንግ ላይንስ ጋር የበለጠ ለመስራት ራሳቸውን እያስተዋወቁ ሲሆን የኢትዮጵያ ሺፒንግ ላይንስም በሞምባሳ ፖርት የመጠቀም ሁኔታው እያደገ ሳይሄድ እንደማይቀር ዘገባው አመልክቶ ወደ 60 ሚሊዮን ህዝብ ያላት ኢትዮጵያ ለኬንያ ትልቅ የገበያ ምንጭ እንደሆነች ጠቁሟል።</p>

<p>ኢትዮጵያ የ1000 ኪ/ሜትር የባሕር መስመሯን ያጣችውና ወደብ አልባ የሆነችው ኤርትራ እ.ኤ.አ በ1993 ዓ.ም ከተገነጠለች በኋላ እንደሆነ የገለጠው ፓና ፊት የራሷ በነበሩት የአሰብና የምፅዋ ወደቦችና እንዲሁም በጅቡቲና በሞምባሳ ወደቦች እንደሆነ ገልጧል። ከዚህም ሌላ ብሔራዊ የመርከብ ትራንስፖርት መርከቦቿ በአገራቸው ወደብ የሌላቸው ቢሆንም በአዲስ አበባ ቁጥጥር ሥር መሆናቸውን አመልክቷል።</p>

<p>"ወደብ-አልባ መሆናችን ለእኛ በተአምር የመጣ ምርቃት ነው በማለት ባለፈው ታህሳስ ወር ለጠየቃቸው "ጥሀ ኤአስት ኣፍሪቻን" መጽሔት የገለጡት የማሪታይም ዋና ሥራ አስኪያጅ ሚስተር አህመድ ያሲን በመቀጠል "እኛ በዛሬው ጊዜ በየትኛው ወደብ በኩል ጭነታችንን ለማሳለፍ ከመወሰናችን በፊት በርካታ ሁኔታዎችን እናያለን። ከዚህ ቀደም የቱንም ያህል ርቀት ቢኖረው በራሳችን ወደቦች መጠቀም ነበረብን" ብለዋል ሲል የዜና አገልግሎቱ አብራርቷል።</p>

<p>በመጨረሻም አቶ ያሲን አገራቸው በዳቦ ቅርጫትነቱ ለሚታወቀው በእርሻ ለበለፀገው የደቡብ ክፍል የሞምባሳን ወደብ ለመጠቀም ፍላጐት እንዳላት መግለጣቸውን የአፍሪካ ዜና አገልግሎት በማመልከት ዘገባውን ደምድሟል።</p>


<p class="align-center"><a href="/Gazettas/Fiameta/info/Fiameta.sera.html">ከፊያሜታ ሐምሌ 1 ቀን 1990</a></p>

</body>
</html>
