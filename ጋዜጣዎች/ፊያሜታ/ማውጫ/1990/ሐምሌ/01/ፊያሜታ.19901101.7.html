<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አባ ጳውሎስ በአስቸኳይ ከሥልጣናቸው እንዲወርዱ በሊቃውንት በኩል ተጠየቀ!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center">አባ ጳውሎስ በአስቸኳይ ከሥልጣናቸው እንዲወርዱ በሊቃውንት በኩል ተጠየቀ!</h2>


<p>ከተሾሙበት ማግስት ጀምሮ ተቃውሞ ያልተለያቸውና በወቅቱ የመረጧቸውን ሁሉ በመምረጤ ተፀፀትኩ ለማለት የዳረግዋቸው አባ ጳውሎስ፣ በቤተ ክርስቲያን ላይ በፈፀሟቸው አስነዋሪ፣ አሳፋሪ ተግባራት ምዕመናንን በመከፋፈልና ለሃይማኖት ውድቀት አይነተኛ ተዋናይ በመሆናቸው በአስቸኳይ ከሥልጣናቸው እንዲወርዱ በኢትዮጵያ ኦርቶዶክስ ተዋህዶ ቤተ ክርስቲያን ሊቃውንት በኩል ጥያቄ ቀረበ።</p>

<p>አባ ጳውሎስ በዘመነ ፕትርክናቸው ለፈፀሙት እኩይ ተግባር የሃይማኖቱ ተከታዮች ሳይቀሩ አንገታቸውን ለመድፋት ተገደዋል፣ ከመንበረ ሥልጣናቸው ከተቀመጡበት ጊዜ ጀምሮም የተበለሻሸ ጉዞአቸው የተጻፈ፣ የተነገረ በመሆኑ ዳግም ለመተንተን ቃላት እየታጡለት መጥቷል። ካመታት ማስታመምና ትዕግሥት በኋላ የትግራይ ካህናትና ምዕመናንም በአባ ጳውሎስ የሃይማኖት አባትነት እንደማይመሩ አረጋግጠዋል፣ በማንኛውም የፀሎት ሥነ ሥርዓት ስማቸውን መጥራት ካቋረጡ ወራትን አስቆጥረዋል። ከየአቅጣጫው ከሚሰነዘረው ተቃውሞ የተነሳም ፓትርያርኩ ከሥልጣናቸው መውረድ እንደሚገባቸው የብዙዎቹ አመኔታ ሆኗል።</p>

<p>በሌላ በኩል ከትግራይ አካባቢ የደረሱን የዜና ምንጮች እንደአመለከቱት የትግራይ ካህናትና ምዕመናን በሐምሌ ወር በሚካሄደው የቅዱስ ሲኖዶስ ጉባዔ መፍትሔ እንደሚጠብቁና በብፁአን ሊቃነ ጳጳሳት ላይ ታላቅ እምነት የጣሉ መሆናቸውን ጠቁመው በአሁኑ የሲኖዶስ ስብሰባ መፍትሄ ካላገኙ ግን ተቃውሞአቸውን ወደ ሲኖዶሱ አባላት ሳያዞሩ እንደማይቀሩ አውስተዋል።</p>


<p class="align-center"><a href="/Gazettas/Fiameta/info/Fiameta.sera.html">ከፊያሜታ ሐምሌ 1 ቀን 1990</a></p>

</body>
</html>
