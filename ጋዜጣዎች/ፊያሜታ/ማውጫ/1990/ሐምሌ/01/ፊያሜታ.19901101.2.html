<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"ኢትዮጵያ የተያዙባትን ግዛቶች በወታደራዊ ኃይል ለማስለቀቅ ዝግጁ ናት!"</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">"ኢትዮጵያ የተያዙባትን ግዛቶች በወታደራዊ ኃይል ለማስለቀቅ ዝግጁ ናት!"</h1>
<p><span class="bold">አቶ ስዩም መስፍን</span></p>
<h3 class="align-center">- የኢትዮጵያ ዲፕሎማቶች በአውሮፓ እቅጩን ተናገሩ</h3>



<p>ኢትዮጵያ ከኤርትራ ጋር ባላትና ሁለት ወራት ባስቆጠረው ግጭት አቋሟን እንዲያስረዱ ዲፕሎማቶችን ወደ አውሮፓ ልካለች። የቪኦኤው ዘጋቢ ከናይሮቢ የላከውንና ከትላንት በስቲያ በዜና አውታሩ ያስተላለፈውን መልዕክት ቀጥሎ እናቀርባለን።</p>

<p>ሁለቱን አገሮች ካወዛገቡት ቦታዎች ኤርትራ ለቅቃ እንድትወጣ ኢትዮጵያ ትፈልጋለች። የኢትዮጵያ የውጭ ጉዳይ፣ የትራንስፖርትና የኢኮኖሚ ልማት ሚንስትሮች ከኤርትራ ጋር ስላላት የድንበር ውዝግብ የአገራቸውን አቋም እንዲያስረዱ በአሁኑ ወቅት አውሮፓ ይገኛሉ። እነዚህም ሚንስትሮች አቶ ስዩም መስፍንና ዶ/ር አብዱል መጂድ ሁሴን እንደሚገኙበት ዘገባው አመልክቷል።</p>

<p>የኤርትራው ፕ/ት ኢሳያስ አፈወርቂ የተባበሩት መንግሥታት ድርጅት የፀጥታው ም/ቤት የሁለቱን አገሮች የድንበር ግጭት አስመልክቶ ያሳለፈውን ውሳኔ በመቀበላቸው ዓለም አቀፉ ማህበረሰብ ያንን እንዲያከብሩ ነው ኢትዮጵያ የምትፈልገው። ይህም ማለት ይላሉ የውጭ ጉዳይ ሚ/ር አቶ ስዩም መስፍን "ይህም ማለት ሁለቱም አገሮች ለድንበሮቻቸው ጉዳይ ምንም አይነት የፊት ለፊት ንግግር ከማድረጋቸው በፊት ኤርትራ ከአጨቃጫቂው ከባድመ ዙሪያ ወታደሮቿን እንድታስወጠ ማስገደድ ማለት ነው" ብለዋል።</p>

<p>በማያያዝም "ኤርትራ የተባበሩት መንግሥታት ድርጅትን ውሳኔ ለመቀበልና በተግባር ለመተርጐም ዝግጁ ከሆነች ማድረግ ያለባት የመጀመሪያው እርምጃ ሃይል ተጠቅማ ከያዘቻቸው አካባቢዎች ወታደሮቿን ማስወጣት አለባት። በዚህ ነው የምትፈተነው። ኤርትራ ከባድመና ከአካባቢው ወታደሮቿን ሳታስወጣ ፊት ለፊት ተገናኝቶ መደራደር የሚባል ነገር ሊኖር አይችልም።"</p>

<p>እንደ አቶ ስዩም ገለጻ "ኢትዮጵያ የኤርትራ ወታደሮች ሳይወጡ ድንበርን በተመለከተ ከሚደረጉ ማናቸውም ዓለም አቀፍ ጥረቶች ውስጥ አትሳተፍም። ያን ማድረግ ወራሪውን እንደመሸለም ይቆጠራል። ይህም በኢትዮጵያ ብቻ ሳይሆን በዓለም አቀፉም ማህበረሰብ ዘንድ ሊኖረው አይገባም። ምክንያቱም የአንድን ሉአላዊ አገር ወረው ሲያበቁ እሱኑ መልሱና እንነጋገር ማለት ስለማይቻል ነው።" ብለዋል።</p>

<p>የውጭ ጉዳይ ሚንስትሩ ጨምረው ሲገልፁ "ኢትዮጵያ የተያዘባትን ግዛቶች በወታደራዊ ኃይል ለማስለቀቅ ዝግጁ ናት። ያ ከመሆኑ በፊት ግን ከዓለም አቀፉ ማህበረሰብ ዲፕሎማሲያዊ ጥረት ተደርጐ ኤርትራ ወታደሮቿን እንድታስወጣ ያስፈልጋል። የኤርትራ መንግሥት ወታደሮቹን ከባድመና አካባቢው በሰላማዊ መንገድ እንዲያስወጣ የሚያስገድደው የዓለም አቀፉ የተቀናጀ ተፅዕኖ ከተደረገበት ብቻ ነው። ይህ ከከሸፈ በኤርትራ መንግሥት ላይ ግልፅና ጠንካራ ተፅዕኖ የማይደረግባት ከሆነ፣ ኢትዮጵያ በአፀፋ እርምጃ ከሉአላዊ ግዛቷ ወራሪውን ኃይል ገፍትራ ከማስወጣት ውጪ ሌላ አማራጭ አይኖራትም።" በማለት ገልፀዋል።</p>

<p>ዲፕሎማቶቹ በአውሮፓ የሚያደርጉትን የሥራ ጉዞ አጠናቀው በዛሬውና በነገው ዕለት ሞስኮ ይገባሉ ተብሎ እየተጠበቀ ሲሆን፣ በኤርትራ ድንበሮች አካባቢ ሁለቱም ወገኖች የተጠናከረ ወታደራዊ ኃይል እያከማቹ መሆኑ ተያይዞ ተዘግቧል።</p>


<p class="align-center"><a href="/Gazettas/Fiameta/info/Fiameta.sera.html">ከፊያሜታ ሐምሌ 1 ቀን 1990</a></p>

</body>
</html>
