<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኤርትራ ትክክል ናት ... የቅኝ ገዢዎች ካርታ ይከበር!!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h3><span class="underline">የፊያሜታ መልዕክት</span></h1>
<h1 class="align-center">ኤርትራ ትክክል ናት ... የቅኝ ገዢዎች ካርታ ይከበር!!</h1>


<p>የዛሬዎቹ የኤርትራ መሪዎችም ሆኑ የኛዎቹ ሰዎች ገና በርሃ እያሉ ጀምሮ የኤርትራ ጥያቄ የቅኝ ግዛት ጥያቄ መሆኑን ደግመው ደጋግመው ይነግሩን ነበር። ይህን ደግሞ ከቀድሞ የሻዕቢያ መግለጫ እስከ አቶ መለስ ዜናዊ መፅሀፍ ድረስ አይተናል፣ አንብናል። በኤርትራ የቅኝ ተገዢነት ጉዳይ ብዙ ተብሏል፣ ብዙ ተደምጧል። በዓለም ታሪክ ውስጥ ጥቁሮችን በቅኝ ግዛት ሲያሰግዱ የነበሩት ነጫጭ አውሮፓውያን መሆናቸው ሲታወቅ፣ ኢትዮጵያም ከእነዚያ ገናና የአውሮጳ ገዢዎች እኩል ቅኝ ገዢ መሆኗ አስደናቂ ነገር ነበር። እንግዲህ መኩራት ካለብን ጥቁሮችን የገዛን ጥቁሮች በመሆናችን እንኮራ ይሆናል። (ከትምክህት እንዳይቆጠርብን እንጂ)</p>

<p>በዓለም ታሪክ ውስጥ በነጮች ያልተረገጠች አገር ኢትዮጵያ ናት። አፍሪካ ውስጥ ከሚገኙት አገሮችም እንኳንስ ልትገዛ ቀርቶ እርሷ እራሷ ገዢ ተብላ በዘመነኞቹ ተፈርጃለች። ይህ ሁኔታ ላለፉት አመታት ሲያንገበግበን የቆየ ቢሆንም አሁን ውሎ አድሮ ግን ቅኝ ገዢነታችን እምብዛም እንደማያሳፍር ተገንዝበናል። ዛሬ የኤርትራና የኢትዮጵያ የድንበር ውዝግብ መፍትሄም የቅኝ ገዢዎች የመጨረሻ ካርታ መሆኑ እሙን ነው። በዓለም አቀፍ ደረጃም ቢሆን ማንኛውም አገር የድንበር ካርታውን የሚያደርገው በቅኝ ገዢዎች ሲጠቀምበት የነበረውን የመረጫረሻ ካርታ ነው። ይህ ደግሞ በተባበሩት መንግሥታትም ሆነ በአፍሪካ አንድነት ድርጅት ተቀባይነት ያለው ጉዳይ ነው።</p>

<p>ኤርትራ በተደጋጋሚ የኢትዮጵያን ቅኝ ገዢነት ስታስተምር ቆይታለች። በዓለም አቀፍ ህግም ለመዳኘት መዘጋጀቷን ትናገራለች። እንግዲህ ሃቁ ያለው እዚህ ላይ ነው። ኤርትራ በኢትዮጵያ ቅኝ ግዛት ሥር ከነበረች፣ የመጨረሻው ካርታ ሊከበር ይገባል። የመጨረሻው ካርታ ደግሞ በጣሊያን ዘመን የተሰመረ ሳይሆን፣ በደርግ ጊዜ የተዘጋጀው ነው። ምክንያቱም በደርግ ጊዜ ቅኝ ተገዢዎች ነበርን ይላሉና። በመሆኑም የመጨረሻው የደርግ ቅኝ ግዛት የነበረችው ኤርትራ እጅዋንም ሆነ እግሯን ከባድመ ብቻ ሳይሆን ከአሰብ ጭምር ልታስወጣ የግድ ነው። ቀይ ባህር የኢትዮጵያ የተፈጥሮ በር ብቻ ሳይሆን ታሪካዊ ዳር ድንበርም ነው። የደርግም ሆነ የአፄ ኃይለ ሥላሴ ካርታዎች ደግሞ አሰብን ወደ ኤርትራ አድርገው ካርታ አላዘጋጁም። ስለዚህ ይህን ዓለም አቀፍ ህግ ኤርትራ ብቻ ሳትሆን የኢትዮጵያ መሪዎችም ሊያከብሩትና ለህጋዊነቱም ሊንቀሳቀሱ ይጠበቅባቸዋል። በእርግጥም የቅኝ ገዢዎች የመጨረሻ ካርታ መከበር አለበት!!</p>


<p class="align-center"><a href="/Gazettas/Fiameta/info/Fiameta.sera.html">ከፊያሜታ ሐምሌ 15 ቀን 1990</a></p>

</body>
</html>
