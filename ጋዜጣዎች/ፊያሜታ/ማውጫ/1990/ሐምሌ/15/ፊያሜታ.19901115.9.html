<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአለቃ አያሌው ትንበያ ተግባራዊ እየሆነ ነው!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">የአለቃ አያሌው ትንበያ ተግባራዊ እየሆነ ነው!</h1>
<h3 class="align-center"><span class="underline">በቤ.ክ/ት የበቀለው ኮሚሽን ፍሬ ቢስ እንዳይሆን ተሰጋ</span></h3>


<p>የቤተ ክህነትን አስተዳደራዊ ቀውስ ለማጣራትና በፓትርያርኩ ላይ ስለሚሰነዘሩት ተቃውሞዎች መንስኤው ምን እንደሆነ ችግሮችን አንድ በአንድ ተመልክቶ ውጤቱን ለቅዱስ ሲኖዶስ እንዲያቀርብ በቤተ ክህነት የተቋቋመው ኮሚሽን ለችግሮቹ መፍትሔ ሰጪ የሆነ ፍሬ ሳያስገኝ እንዳይከስም በቤተ ክህነት ሰዎች ዘንድ ሥጋትን ፈጠረ።</p>

<p>ይህ ቀደም ሲል፣ ሲቋቋም ጀምሮ፣ ፓትርያርኩን ከጥፋታቸው ነጻ ለማውጣት ሲባል በአንዳንድ በፓትርያርኩ ወዳጆች ኮሚቴ (ኮሚሽን) አቋቁመው እራስዎን ነጻ ማውጣት አለብዎት ተብሎ በዘመድ አዝማድ ግፊትና ምክር የተቋቋመ ኮሚሽን እንደነበር የገለፁልን ወገኖች እንደአመለከቱት ሐሜታው ተግባራዊ ሳይሆን እንደማይቀር የቤተ ክህነት ሠራተኞች በሙሉ ካሁኑ ጉምጉምታቸውን እያሰሙ ነው ብለዋል።</p>

<p>በተለይም የፓትርያርኩን የተሳሳተ ጉዞ ከውጥኑ ጀምሮ ሲቃወሙ የነበሩት፣ በመቃወም ላይም ያሉት የሊቃውንት ጉባዔ ዋና ሰብሳቢ አለቃ አያሌው ታምሩ፣ ኮሚሽኑ በተቋቋመ ማግስት፣ ኮሚሽኑ ለጥያቄ ፈልጓቸው ደጅ ቢጠናቸውም ለቤተ ክርስቲያኗ እውነተኛ ሰላምና መፍትሔ የማያስገኝላት፣ የአባ ጳውሎስን ዕድሜ ለማራዘም የተጠነሰሰ መሆኑን በመተንበይ ለጥያቄው መልስ ሳይሰጡ መቅረታቸው ውስጠአዋቂ ወገኖች ለዝግጅት ክፍላችን ገልፀዋል።</p>

<p>ቤተ ክርስቲያኗን ይመራሉ ተብለው የተቀመጡት የሲኖዶስ አባላት መፍትሔ ሳይፈልጉ ለሆዳቸው በአደሩበት በዚህ ወቅት በሌላ አካል መፍትሔ መመኘት ከንቱ መሆኑን አስቀድመው የተረዱት አለቃ አያሌው ታምሩ፣ ይህ ታላቅ ግንዛቤያቸው የምሁርነታቸውን የእውቀት ጥልቀት የሚያረጋግጥ መሆኑን በርካታ ታዛቢዎች እየመሰከሩ ይገኛሉ። ለአለቃ አያሌው ታምሩም አድናቆታቸውን እየቸሩ ነው። ኮሚሽኑን ሲያመሰግኑና ሲያደንቁ የነበሩት ሁሉ በአንድ ራስ ሁለት ምላስ እንዳይሆንባቸው ግራ ተጋብተዋል።</p>

<p>የሃይማኖት ሰው ነኝ የሚሉትን ሁሉ ለትዝብት ያጋለጣቸውና ገበናቸውን ህዝብ እንዲረዳቸው ምንነታቸውን አጋላጭ የሆነው ይህ ክፉ ዘመን፣ በአባቶች ላይ የባሰ ጉድ እንዳይፍረጠረጥ ተሰግቷል።</p>

<p>ስለዚህ	ጉዳይ አንድ የሃይማኖቱ ክፍል ግለሰብ ለዝግጅት ክፍላችን እንዲህ በማለት ገልፀዋል። "እግዚአብሔር ለቤቱ ቀናኢ አምላክ ነው። ቤቱን ማፅዳት ስለፈለገ በድብብቆሽና በማስመሰል፣ በግብዝነትና በሥጋ ፈቃድ ተጠፍሮና ተተብትቦ ለሃይማኖታችን ውድቀት ምክንያት የሆኑት ሁሉ እንዲጋለጡ የቤተ ክርስቲያን አምላክ ሆን ብሎ ያመጣው ነው ብለዋል። በማያያዝም፣ የአሸን ክታቡ ምስጢር ይፋ የሚወጣበት ዘመኑ አሁን ነው። በችግር ላይ ለወደቁት የቤተ ክርስቲያን ልጆች ዘመናቱ የረዘሙ ሊመስሏቸው ይችላል። ነገር ግን እግዚአብሔር ፈርኦንን ከነሠራዊቱ ባህረ ኤርትራ ሰጥሞ እንዲቀር ያደረገ አምላክ አሁንም ስላለ በቤተ ክርስቲያን ላይ የዓመፅ ህብረት የፈጠሩት ሁሉ ለመጨረሻ ጊዜ ውደቀታቸው የሚታይበት ጊዜ እሩቅ አይሆንም" ሲሉ አስረድተዋል።</p>

<p>ስለ ሲኖዶሱ አባላትና ተቋቁሟል ስለተባለው ኮሚሽን ጉዳይ ሲናገሩም፣ በጳጳሳትና ኮሚሽን በተባለው እምነት የጣለበት ሰው ካለ በእጅጉ ተሳስቷል። የእግዚአብሔር ቃልም ቢሆን፣ እኔን ትቶ በሰው የሚታመን (በሥጋ ለባሽ የሚመካ) እርጉም ይሁን ነው የሚለው። (ኤር 17.5) በበኩሌ በሰው እምነት የለኝም። ሆዳቸውን የሚያመልኩ መሆናቸውን በተደጋጋሚ ስለ አረጋገጥኩ። እግዚአብሔር ግን አሁንም ቢሆን መፍትሔ እንደሚያመጣ እርግጠኛ ነኝ በማለት ተናግሯል።</p>

<p>በመቀጠልም የአባ ጳውሎስ ደጋፊዎች እምነት የለሾችና ለሆዳቸው ያደሩ ናቸው እንጂ እውነተኛ ከልብ የሚደግፏቸው እንኳ ቢኖሩ የአባ ጳውሎስን የፃዕር ዘመን ከፍ ለማድረግ ካልሆነ በስተቀር፣ ጥፋታቸውንና በደላቸውን የሚሸፍንላቸው  ጠባሳውን ታሪክ የሚፍቅላቸው ኃይል ግን እስከ መቼውም አይመጣም፣ ካሉ በኋላ፣ የሃይማኖት አባቶች ስለሚባሉት ጉዳይም ብዙ የተረዳሁትና የሃይማኖት አባትነታቸውም ቢሆን ከወግና ከልማድ ጋር የተያያዘ ብቻ ሆኖ ስለአገኘሁት ቤታችን ባዶ (ኦና) ሆና አግኝቼያታለሁ ሲሉ ሃሳባቸውን አጠቃለዋል።</p>

<p>ይህ እንዲህ እንዳለ፣ ከሐምሌ 1 ቀን 1990 ዓ.ም ጀምሮ በቤተ ክህነት ተሰብስቦ የነበረው የሲኖዶስ ጉባዔ ያለምንም ፋይዳ መበተኑን ዘግይተው የደረሱን ምንጮች አስተዋውቀዋል።</p>

<p>በርካታ የቤተ ክርስቲያኗ ገንዘብ ወጭ ሆኖ ከየክፍላተ ሀገራቱ የመጡት የሲኖዶስ አባላት፣ የቤተ ክርስቲያኗ ቁስል ምንም ሳይሰማቸው በመጡበት መንገድ እንዲሁ መመለሳቸው የቤተ ክህነትን ሠራተኛ በሙሉ አሳዝኖታል።</p>


<p class="align-center"><a href="/Gazettas/Fiameta/info/Fiameta.sera.html">ከፊያሜታ ሐምሌ 15 ቀን 1990</a></p>

</body>
</html>
