<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በምንጃር ሊካሄድ የነበረው የጴንጤዎች ፈውስ ከሸፈ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">በምንጃር ሊካሄድ የነበረው የጴንጤዎች ፈውስ ከሸፈ</h1>


<p>ከሰኔ 26-29/1990 ዓ.ም ድረስ የሚቆይ የወንጌል ስርጭትና የጴንጤዎች የፈውስ ፕሮግራም በምንጃር አረርቲ ከተማ በፕሮቴስታንት በኩል ሊካሄድ ሽርጉድ የተባለለት ዝግጅት በመሰናከል መና ሆኖ መቅረቱን ከአካባቢው የደረሰን የዜና ዘገባ አስታወቀ።</p>

<p>በከተማዋ በሚገኘው የሕዝብ መሰብሰቢያ አዳራሽ ይደረጋል ተብሎ የጥሪ ወረቀት በከተማይቱ ላሉ ሰዎች መታደል የተጀመረው ከፕሮግራሙ 2 ቀን አስቀድሞ እንደነበረ የጠቆመው ዘገባ፣ ቀኑ ደርሶ ፕሮግራሙ ሊካሄድ የሚደረገው ሽርጉድ ሁሉ ተጠናቆ፣ በማስታወቂያው መሰረት ወንጌላዊ ኃይልሽ መኮንን እና ሌሎችም 2 ሰባክያን፣ እንዲሁም በግላቸው የመጡ ወንጌላዊ ብርሃኑ ከሕይወት ብርሃን ቤተክርስቲያን መጥተው ይካሄዳል የተባለው ፕሮግራም በተያዘለት ጊዜ ቢጀምርም የተሰበከለት ዓላማ ሳይሳካለት መቅረቱ ተዘግቧል።</p>

<p>በከተማዋ ውስጥ ያሉ የወንጌል አማኞች በመሆናቸው በዚያን ዕለት ግን አዳራሹን ከአፍ እስከገደፉ የሞላው በአካባቢው የሚገኘው ታማሚ የሆነ ሁሉ ፈውስ ለማግኘት ወደ ቦታው ተጉዞ የነበረ መሆኑን የጠቀሰው ዘገባ፣ ፕሮግራሙ ተጀምሮ በከፍተኛ የድምፅ ማጉሊያ በመታገዝ ስብከቱና ዝማሬው ቢከናወንም በአዳራሹ ለተሰበሰበው ሕዝብ ልብ የሚያደርስ ነገር አለመገኘቱን ገልጿል።</p>

<p>ይኸውም ወንጌል ይሰብካሉ የተባሉት ግለሰቦች በመድረክ ላይ ቆመው በተሰበሰበው ሕዝብ ላይ በመቆጣትና በዚህ ሀገር እግዚአብሔርን የሚፈራ የለምና፣ እንዲሁም የሀገራችሁ አየር አልተሰማማንም በማለት ከተመፃደቁ በኋላ፣ እነርሱን የማዳን ወንጌል ያሉት ግን በሚያምን ሰው ሊነገር የማይገባ ዲስኩራቸውን ተናግረው ሕመም ያለባችሁ ሰዎች ኑና እንፀልይላችሁ በማለት የታመመውን ሰው በሙሉ በመውሰድ መፀለይ ጀመሩ። ነገር ግን እንፈውሳለን ባሉት መሰረት ፈውሱን የተቀበለ (የዳነ) አንድም እንኳ አልነበረም ሲል ዘገባው አትቷል።</p>

<p>በተያያዘ መልኩም የኦርቶዶክስ ተከታዮች የሆኑ ስብሰባውን ለማስተጓጐል የሞከሩ መሆኑን እና እምነታቸው የማይፈቅደውን ሥነ ምግባር ያሳዩ መሆናቸውን ያመለከተው ዘገባ፣ ከዚያ ቀጥሎ ባሉት ጊዜያት በምዕመናኑ መሪዎች አማካይነት ዛሬም በከተማይቱ ባሉ ፕሮቴስታንቶች ላይ ችግር በመፍጠር ላይ ናቸው። ይህም ሊሆን የቻለው በእነርሱ እምነት ከኦርቶዶክስ ውጭ ያለው ሁሉ መናፍቅ ነው ብሏል።</p>


<p class="align-center"><a href="/Gazettas/Fiameta/info/Fiameta.sera.html">ከፊያሜታ ሐምሌ 15 ቀን 1990</a></p>

</body>
</html>
