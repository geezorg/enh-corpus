<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በአዲስ አበባ የኤርትራዊያን ንግድ ፈቃድ ተሰረዘ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">በአዲስ አበባ የኤርትራዊያን ንግድ ፈቃድ ተሰረዘ</h1>


<p>ነዋሪነታቸው በአዲስ አበባ የነበሩና የንግድ ፈቃድ ተሰጥቷቸው በንግድ ስራ የተሰማሩ ኤርትራዊያን ከትላንት ጀምሮ የንግድ ቤቶቻቸው መታሸግ ጀምረዋል። በዚህ ድንገተኛ የመንግሥት እርምጃ በመቶዎች የሚቆጠሩ ንግድ ቤቶች ስራቸውን አቁመዋል።</p>

<p>ነሐሴ 13 ቀን፣ 199ዐ ዓ.ም ከንግድ ቢሮ በተፃፈ ደብዳቤ ኤርትራዊያን ነጋዴዎች ኢትዮጵያዊ እስካልሆኑ ድረስ መነገድ እንደማይችሉ እና የንግድ ፈቃዳቸውም ከትላንት ከነሐሴ 14 ቀን፣ 199ዐ ዓ.ም ጀምሮ የተሰረዘ መሆኑን ይገልፃል። ይኸው የንግድ ቢሮ የመመሪያ ደብዳቤ የደረሳቸው የመስተዳድሩ ጽ/ቤት ሰራተኞች በትላንቱ እለት ቤት ለቤት በመሄድ የንግድ ፈቃድ መሰረዙንና ቤቶቹም ሲታሸጉ እንደነበር ሪፖርተራችን ዘግቧል፡ ይኸው ሂደት በዛሬውም እለት ቀጥሎ እንደሚውል ይጠበቃል።</p>

<p>የንግድ ቢሮው የዘረዘራቸውን ኤርትራውያን ስምና የንግድ ዘርፍ ያጤነው ሪፖርተራችን እንደገለፀው ከተራ የሻይ ቅጠል መሸጫ ሱቅ እስከ ኬክ ቤትና ካምፓኒዎች ድረስ የንግድ ፈቃዳቸው መሰረዙን ለማወቅ ችለናል። ይህ የንግድ ቢሮው የወሰደው እርምጃ ግን ከትችት የሚያድነው አልሆነም። ይኸውም ቀደም ብሎ እራሱ የሰጠው ንግድ ፈቃድ ነጋዴዎቹ ኤርትራዊያን መሆናቸውን እያወቀ ሲሆን፣ ይህም ቀድሞውኑ የኢትዮጵያን የንግድ ሕግ የሚጥስ ነበር። አሁን በሁለቱ አገሮች መካከል የተፈጠረውን ችግር ምክንያት አድርጐ ንግድ ፈቃድ ከመሰረዝ ይልቅ እርምጃቸውን ቀደም ብሎ መውሰድ ነበረበት፣ የሚሉ ወገኖች አሉ።</p>

<p>የንግድ ፈቃድ ስረዛ በአዲስ አበባ ከትላንት በስቲያ የተጀመረ ቢሆንም፣ በትግራይ ውስጥ የሚገኙ ኤርትራዊያን የንግድ ስራቸውን ያቆሙት ከኤርትራና ኢትዮጵያ የድንበር ግጭት ቀደም ብሎ፣ ኤርትራ አዲስ ገንዘብ ማተሟን ባሳወቀች ማግስት መሆኑ ይታወሳል።</p>


<p class="align-center"><a href="/Gazettas/Fiameta/info/Fiameta.sera.html">ከፊያሜታ ሐምሌ 15 ቀን 1990</a></p>

</body>
</html>
