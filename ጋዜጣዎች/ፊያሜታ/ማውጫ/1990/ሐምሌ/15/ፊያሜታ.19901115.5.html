<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኤርትራ መንግሥት ለፕሬዚዳንት ቢል ክሊንተን ግልፅ ደብዳቤ ላከ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">የኤርትራ መንግሥት ለፕሬዚዳንት ቢል ክሊንተን ግልፅ ደብዳቤ ላከ</h1>


<p>ሶስት ወራት ያስቆጠረው የኢትዮጵያና የኤርትራን የድንበር ውዝግብ ከጦርነት ወደ ዓለም አቀፋዊ ዲፕሎማቲክ ጥረት ተሸጋግሯል። በሁለቱም ወገኖች በኩል ዓለም አቀፍ ድጋፍ ለማድረግ ጥረቱ እንደቀጠለ ሲሆን፣ በቅርቡ የኤርትራ መንግሥት ለአሜሪካው ፕሬዚዳንት ቢል ክሊንተን ግልፅ ደብዳቤ ልኳል። የዝግጅት ክፍላችን ይህንኑ ወደ ኋይት ሃውስ የገባ ደብዳቤ ሙሉ ቃል ትርጉም ቀጥሎ ያቀርባል።</p>

<p>ከኤርትራ መንግሥት ለፕሬዚዳንት ክሊንተን የተላከ ግልፅ ደብዳቤ
	ለዊሊያም ጀፈርሰን ክሊንተን፣ ፕሬዚዳንት ዩናይትድ እስቴትስ ኦፍ አሜሪካ ዋሽንግተን ሆህ 20500</p>

<p>ጉዳዩ፦ በቅርቡ በኢትዮጵያና በኤርትራ ስለተፈጠረው ግጭት</p>

<p>ውድ ፕሬዚዳንት</p>

<p>በቅርቡ በኢትዮጵያና በኤርትራ መካከል የተፈጠረውን ግጭት አስመልክተው የኤርትራውን ፕሬዚዳንት ኢሳኢያስ አፈወርቂና የኢትዮጵያውን ጠቅላይ ምኒስትርን መለስ ዜናዊን በማነጋገርዎ ምስጋናችንን እናቀርባለን። በኢትዮጵያና በኤርትራ መካከል የአየር ወረራ እንዳይደረግ ስምምነት ላይ እንዲደረስም አስተዳደርዎና የኢጣሊያ መንግሥት ያደረገረውን ጥረት እናመሰግናለን።</p>

<p>ክቡር ፕሬዚዳንት</p>

<p>የተከበሩ ቶም ካምፕቤል በኢትዮጵያና በኤርትራ መካከል በቅርቡ የተፈጠረው ግጭት እልባት እንዲያገኝና ሌሎችንም ጉዳዮች ያካተተ የውሳኔ ሃሳብ እስፖንሰር ከማድረጋቸውም ሌላ እንዲታወቅ አድርገዋል። የተፈጠረውን ውጥረት ለማርገብ ቡድንዎ ያሳየውን ጥረት የምናመሰግነው ሲሆን ይህ የተከሰተው ግጭት ሰላማዊ መፍትሄ እንዲያገኝ ዩ.ኤስ አሜሪካ ጥረቷን እንድትቀጥል ድጋፉን ይሰጣል። የፀጥታው ምክር ቤት በከፍተኛ ድምፅ ውሳኔ 1177 የተቀበለው ሲሆን የሃይል እርምጃውንም በማውገዝ ሁለቱም ወገኖች ከዚህ ተግባር ታቅበው በአስቸኳይ ግጭቱን እንዲያቆሙ ጠይቋል። ከዚህም ሌላ የአየር ድብደባንም ለማቆም መቀበላቸውንም በደስታ ተቀብለውታል።</p>

<p>የኛ ተስፋ እነዚህ ከዩ.ኤስ.አሜሪካ ጋር የጠበቀ ወዳጅነት ያላቸው አገሮች ሰላም እንዲያገኙ የእርሶ የመስማማት ሂደት ተጠናክሮ እንዲቀጥል ነው። እንደሚያውቁት ኢትዮጵያ በአስቸኳይ ያስወጣቻቸው በሺዎች የሚቆጠሩ ኤርትራውያን ቤተሰቦች ንግዳቸውንና ንብረታቸውን ሸጠው በአንድ ወር ጊዜ ውስጥ እንዲወጡ ትዕዛዝ ሰጥቷል። እኛ እንደምናምነው ከኢትዮጵያ የተባረሩት አብዛኛዎቹ ኤርትራውያን የኢትዮጵያ ዜጐች ናቸው። ባለፈው የኢትዮጵያ መንግሥት ምርጫ ወቅቱ እነዚህ የኤርትራ ዝርያ ያላቸው ዜጐች ተወካዮቻቸውን እንዲመርጡ ተጠይቀው በነጻ የመረጡ ናቸው።</p>

<p>በአገር ውስጥም ሆነ በውጪ ያሉ የኢትዮጵያና የኤርትራ ህዝቦችና እኛ በንፁሀን ህዝቦች ላይ ስቃይና መከራ እንዲያቆም በዓለም አቀፍ ደረጃ ቁጥጥር የሚደረግበት በኢትዮጵያና በኤርትራ መሪዎች መካከል የቀጥታ ድርድር እንዲደረግ ግፊት እንደሚያደርጉ ልባዊ ተስፋ አለን። እነዚህ ህዝቦች ከሚገባ በላይ ስቃይ ያዩ ስለሆኑ አሁን ደግሞ በድንበር ግጭቱ እንደገና ለስቃይ መዳረግ አይገባቸውም።</p>

<p>ክቡር ፕሬዚዳንት እናመሰግናለን።</p>

<p>በማለት ደብዳቤያቸውን አጠናቀዋል።</p>


<p class="align-center"><a href="/Gazettas/Fiameta/info/Fiameta.sera.html">ከፊያሜታ ሐምሌ 15 ቀን 1990</a></p>

</body>
</html>
