<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ግልፅ ደብዳቤ ለአቡነ ጳውሎስ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h3><span class="underline">የፊያሜታ መልዕክት</span></h3>
<h1 class="align-center">ግልፅ ደብዳቤ ለአቡነ ጳውሎስ</h1>


<p>የተከበሩ አባ ጳውሎስ .... ይህ ለእርስዎ በቀጥታ የምናስተላልፈው፣ ህዝብም እንዲያነብ የምንጋብዘው ግልፅ ደብዳቤ ነው። መቼም እንደ እርስዎና እንደሹምባሽ አደግዳጊዎችዎ ምኞት ቢሆን፣ ዛሬ በእስር ቤት ውስጥ እየማቀቅንና እየተሰቃየን ነበር። የእግዚአብሔር ፍቃዱ ሆነና ግን ይህን ደብዳቤ የምንጽፍልዎ ከእስር ቤት ሳይሆን ከዝግጅት ክፍላችን ቢሮ ውስጥ ሆነን ነው።</p>

<p>ክቡር ወቅዱስ ሆይ! በኢትዮጵያ ኦርቶዶክስ ተዋህዶ ታሪክ ውስጥ የቤተክርስቲያኒቱን ቀኖና በማፍረስና በማፋለስ እርስዎን የደረሰብዎ ከቶ አይገኝም። እራስዎን ከቅዱስ ሲኖዶስ በላይ አድርገው የመንፈስ ቅዱስን ስልጣን ስለወሰዱ፣ ወይም ነጭ ለብሰው ስለተሰገደልዎ፣ ወይም ሽጉጥ ታጥቀው አካኪ ዘራፍ ስላሉ ትዝብትን እንጂ አንዳች ቁም ነገርን አያተርፉም። ሽምግልናን እምቢኝ ብለው ከህዝበ ክርስቲያኑም ጋር መጣላት ሲኦልን እንጂ ገነትን ከቶውኑ አያወርስም። እኛ ደግሞ ሃቅና እውነትን ለህዝብ ስላቀረብን ወይም እንቅጩን ስለነገርንዎ ልብዎ በንዴት ሊያሻቅብ አይገባውም።</p>

<p>ክቡርነትዎ መቼም ሰው ሆኖ ስህተት የማይፈፅም የለም። እኛ ዓለማውያኖቹ ብንሳሳት እንደ አባት ሆነው ሊገስፁን ሲገባ የእስርና የክስ ማመልከቻ ሲያነቁጡና ነገር ሲያላምጡ መክረሞዎ በእጅጉ አሳዝኖናል። እርስዎ እኰ እራስዎን ከሲኖዶስ በላይ ከመንፈስ ቅዱስ እኩል ያስቀመጡ አባት ነዎ። ምነዋ ታዲያ መንፈስ ቅዱስ ከሆኑ ዘንዳ ለክስ እና ለነገር ተጣደፉ? የትኛውስ ሰይጣን ይሆን ይህን ያሳሰብዎ? ክቡርነትዎ እንግዲህ መልዕክታችን መጠናቀቁ ነው። እኛ እስከዛሬ ስለቤተክርስቲያኑና ምዕመናኑ በመጨነቅ ነገሮችን አገም ጠገም እያደረግን ነበር የምንፅፍ። ሁሉን ብንዘረዝረው አገር ጉድ ይላል ብለን እንጂ፣ በአሜሪካ ስለፈፀሙት ታሪክ በባልቻ እና በእስራኤል ስለሚያመላልስዎ በሽታዎ፣ በኦፕሬተርነት ተቀጥራ ስለፀነሰችው ሴትዮ፣ ወይም ደግሞ ስለዚያ የምናውቀው ጉዳይ ብዙ ማለት እንችል ነበር። እስኪ እንግዲህ ጉዳዩን በአለማዊ መንገድ አስበን ሙያዊ ግዴታችንን ያለይሉኝታ በተጠናከረ መልኩ እንቀጥል ይሆናል። እርስዎም ፍርድ ቤት ከኛ ጋር ቀርበው ከፊያሜታ የህግ ክፍል የሚቀርብልዎትን መስቀለኛ ጥያቄ ለመመለስ ያብቃዎ። ህግ ለኛም ሆነ ለእርስዎ እኩል ስለሆነ ቅንጣት የምንሰጋበት ጉዳይ የለንም። ከፍርድ በኋላ እኛ እውነት ስለተናገርን እስር ቤት፣ እርስዎ ደግሞ ስለከሰሱን ብፁዕና ቅዱስ ተብለው ይቀጥሉ አይምሰልዎ። ይልቁንም ተቃራኒውን ያስቡ። እስከዚያው ፅናቱን ይስጥዎ።</p>


<p class="align-center"><a href="/Gazettas/Fiameta/info/Fiameta.sera.html">ከፊያሜታ ሐምሌ 22 ቀን 1990</a></p>

</body>
</html>
