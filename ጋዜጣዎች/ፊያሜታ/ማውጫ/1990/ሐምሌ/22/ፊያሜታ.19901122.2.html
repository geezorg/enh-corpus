<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የገርጅ ቅ/ጊዮርጊስ ገንዘብ ያለአግባብ መበርበሩ ተገለፀ!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">የገርጅ ቅ/ጊዮርጊስ ገንዘብ ያለአግባብ መበርበሩ ተገለፀ!</h1>


<p>በአዲስ አበባ ሀገረ ስብከት፣ በምሥራቅ ክፍለ ከተማ የሚገኘው (ገርጅ) የቦሌ ደብረ ገነት ቅዱስ ጊዮርጊስ ቤተ-ክርስቲያን ገንዘብ አግባብነት በሌለው መንገድ እየወጣና እየተቦረባረ ለግለሰቦች መጠቀሚያነት መዋሉ ተገለፀ።</p>

<p>ለቤተክርስቲያኑ ገንዘብ መበዝበዝና፣ መበዝበዝ በተዋናይነት የሚጠቀሱት፣ የሰበካ ጉባኤው ም/ሊቀ መንበር አቶ ይኩኖ አምላክ አሰፋ፣ ዲያቆን ታከለ ምህረቴ እና እንጂነር ዳኜ ማሪዮ እንዲሁም ቀኛ አዝማች አምሃ ሊቨን መሆናቸውን የደረሰን የዜና ዘገባ አመልክቷል።</p>

<p>ከታሕሳስ ወር 1986 ዓ.ም ጀምሮ በተለያዩ ጊዜያት ያለአግባብ የደብሩ ገንዘብ ስለመባከኑ የጠቆመው ከአካባቢው የደረሰን ዜና እንደ አመለከተው፣ ቀኛ አዝማች አምሃ ሊቨን የተባሉት ግለሰብ መኪናዬ ጋራዥ ስለገባች የማስወጣበት ብር 200,00 (ሁለት ሺህ ብር) ብድር እንዲሰጣቸው በማለት ጠይቀው፣ እስከ ጥር 20 ቀን 1986 ዓ.ም እመለሳለሁ ካሉ በኋላ በወቅቱ ከነበሩት አስተዳዳሪ ጋር ምን እንደተባሉ በግልፅ በማይታወቅ መልኩ ገንዘቡ እስከሁን በግለሰቡ ተበልቶ መቅረቱን ዜናው አስታውቋል።</p>

<p>ሌላው፣ አዲስ ለሚሰራው ሕንፃ፣ የፕላንና ዲዛይን ሥራ በሚል ምንም ከሌለው አዲስና ድሃ ቤተክርስቲያን 17,00,00 (አሥራ ሰባት ሺ ብር) ምልዓተ ጉባኤ ሳይደረግ መውጣቱን የገለፀው ዘገባ፣ ከደብሩ አገልጋይ ካህናት መካከል በንሰሐ ልጆቻቸው አማካኝነት የፕላኑን ሥራ በነፃ የሚሰሩ ሰዎችን ቢያቀርቡና፣በጨረታ እንዲሰራም ሃሳብ ቢለግሱ አይሆንም በሚል የግል ተፅዕኖ 17,00,00 ብር ወጪ ሆኖ መከፈሉን አስረድተዋል።</p>

<p>ፕላኑን በነፃ ለመሥራት ክርስቲያኖች በበጐ ፈቃድ እየተረባረቡ እያሉ፣ በግንቦት ወር 199ዐ ከሰበካ ጉባኤው ም/ሊቀመንበርነት እንዲወርዱ የተደረጉት አቶ ይኩኖ አምላክና ዲያቆን ታከለ ምህረቴ የተባሉት ገንዘብ ያለአግባብ እንዲበዘበዝ የማድረጋቸው ነገር የጥቅም ተካፋይ ለመሆን የተደረገ ምሥጢራዊ ተግባር ነው ሲል ዜናው ግለሰቦቹን ይትኮንናቸዋል።</p>

<p>እንደ ዜና ዘገባው አባባል፣ ያለአግባብ የተመዘበረው የደብሩ ሀብት (ገንዘብ) ከግለሰቦቹ ተመላሽ ሆኖ ለደብሩ አገልግሎት እንዲውል፣ ጉዳዩ የሚመለከታቸው ኃላፊዎች ክትትል እንዲያደርጉ የሚል ነው። ኃላፊነት ተሰምቶት የጠፋውን ገንዘብ ክትትል የሚያደርግ ሰው በመጥፋቱ ከ1986 ዓ.ም ጀምሮ የባከነው ገንዘብ ተመላሽ ሳይሆን ለግለሰቦች መጠቀሚያነት ሆኖ መቅረቱ አሳዛኝ መሆኑን ዜናው አብራርቷል።</p>


<p class="align-center"><a href="/Gazettas/Fiameta/info/Fiameta.sera.html">ከፊያሜታ ሐምሌ 22 ቀን 1990</a></p>

</body>
</html>
