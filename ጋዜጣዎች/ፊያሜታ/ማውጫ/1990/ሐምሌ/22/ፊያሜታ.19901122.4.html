<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኤርትራ መንግሥት 177 ኢትዮጵያውያን ወደ አገራቸው እንዳይሄዱ አግዷል መባሉን ሃሰት ነው ሲል ማስተባበሉ ተገለጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center">የኤርትራ መንግሥት 177 ኢትዮጵያውያን ወደ አገራቸው እንዳይሄዱ አግዷል መባሉን ሃሰት ነው ሲል ማስተባበሉ ተገለጠ</h2>


<p>ቁጥራቸው 177 የሚሆኑ በኤርትራ የነበሩ ኢትዮጵያውያን ወደ አገራቸው እንዳይገቡ የኤርትራ መንግሥት ከልክሏቸዋል ሲል የኢትዮጵያ መንግሥት ያቀረበው ክስ ሃሰት ነው ሲል የኤርትራ መንግሥት መግለጫ መስጠቱን ሐምሌ 20 ቀን የጀርመን ድምፅ የአስመራ ሪፖርተር ገለጠ።</p>

<p>ሪፖርተሩ የኤርትራ መንግሥትን መግለጫ በመጥቀስ ቁጥራቸው 177 የሚሆኑ ኢትዮጵያውያን ወደ አገራቸው ለመግባት በራሳቸው ፈቃድ በመወሰናቸው የዓለም አቀፍ ዲፕሎማቶች በታዛቢነት በሚገኙበት ለመላክ የኤርትራ መንግሥት በዝግጅት ላይ መሆኑን እንተገለጠና ከእንግዲህ ወዲያ ኢትዮጵያውያንን ወደ አገራቸው ስንልክ ታዛቢዎች በተገኙበትም እንደሚሆን መወሰኑንም አመልክቷል።</p>

<p>በሌላ በኩልም ወደ አገራቸው በመሄድ ላይ እንዳሉ ከመንደፈራና ከኢዲኳላ የተመለሱ እንዳሉም ዜናው ገልጦ ስለዚህ ጉዳይ አቶ የማነ ገብረአብ በሰጡት መግለጫ በ9 አውቶቡስ ወደ አገራቸው ሲጓዙ ከአዲኳላ እንዲመለሱ የተደረጉት ኢትዮጵያውያን ምክንያት ከአሉባልታ ለመዳን በታዛቢዎች ፊት ለመላክ በመታቀዱ እንደሆነ መናገራቸውን ዜናው አመልክቷል።</p>

<p>አቶ የማነ በሰጡት ተጨማሪ መግለጫ ማንኛውም ኢትዮጵያዊ በኤርትራ ሰርቶ የመኖር መብት እንዳለው ጠቁመው ወደ አገራቸው የተላኩት ኢትዮጵያውያን የማጓጓዝ ሂደትም ይቀጥላል ማለታቸውም ተመልክቷል።</p>

<p>ኤርትራ በሚገኘው የኢትዮጵያ ኤምባሲ የተጠለሉት ኢትዮጵያውያን በቀን ሠራተኛነት ይሰሩ የነበሩና አሁን ገንዘብ ስለሌላቸው ማናቸውንም ነገር የሚሰጣቸው ኤምባሲው መሆኑን ዜናው ገልጦ እነዚህንም የኤርትራ መንግሥት አጓጉዛለሁ በማለቱ ኤምባሲው በመጠበቅ ላይ መሆኑን አመልክቷል።</p>

<p>እዚያ የሚገኙ ሚስተር ማርቲን የተባሉ ዲፕሎማት ወደ አገራቸው እንዲመለሱ የጠየቁ ኢትዮጵያውያን ቁጥር 4000 እንደሆነም መግለጣቸውን ዘገባው ገልጧል።</p>


<p class="align-center"><a href="/Gazettas/Fiameta/info/Fiameta.sera.html">ከፊያሜታ ሐምሌ 22 ቀን 1990</a></p>

</body>
</html>
