<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአዲስ አበባ ንግድ ምክር ቤት አባላት... በጊዮን!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<center>
<table border=4>
<tr><td>

ሐምሌ 14 ቀን 1990 ዓ.ም የአዲስ አበባ ንግድ ም/ቤት አባላቱን በጊዮን ሆቴል ጠርቶ ስብሰባ አድርጐ ነበር። በዚህ ስብሰባ ላይ የንግድ ምክር ቤቱ የዳይሬክተሮች ቦርድ አባላት ተገኝተው መድረኩን በመምራትና ከአባላት የቀረቡላቸውን ጥያቄዎች ሲመልሱ ነበር። በተለይም ወቅቱ የኢትዮጵያና የአዲስ አበባ ንግድ ምክር ቤቶች አለመግባባት የፈጠሩበት፣ እንዲሁም በነጋዴው ስም በራስ አነሳሽነት ገንዘብ ሲያሰባስብ የነበረው ጊዜያዊ ኰሚቴ ስራውን ያላጠናቀቀበት ጊዜ ነበር። እነዚህን ሁኔታዎች ከግንዛቤ ውስጥ እንድትጨምሩ ይሁንና የጊዮን ሆቴሉን የስብሰባ መንፈስ ምን ይመስል እንደነበር ለማየት እንሞክራለን። ከአባላቱ አስተያየቶች እና ጥያቄዎች በመነሳት ዝርዝር ሂደቱን እንመለከታለን። መልካም ንባብ።</p>

<p>&nbsp;</p>
<h1 class="align-center">የአዲስ አበባ ንግድ ምክር ቤት አባላት... በጊዮን!</h1>
<h3 class="align-center"><seera>(kemegarejaw bestejerba mn neber?)</h3>
</td></tr>
</table>
</center>


<p><span class="bold underline">አባል፦</span> እኔ አንድ ግልፅ ያለሆነልኝ ነገር አለ። በአዲስ አበባ ንግድ ም/ቤት መካከል እና ጊዜያዊ የገንዘብ አሰባሳቢ ኰሚቴ እርስ በርስ ያለመጣጣም እንዳለ በብዙሃን መገናኛዎች ጠቆም ጠቆም የተደረገ ነገር አለ። በነፃ ጋዜጣዎችም። ይሄ ንግድ ምክር ቤት ባለፉት ዘመናት፣ በተለይም በደርግ ዘመናት የመንግሥት ተቀፅላ ንግድ ምክር ቤት ነበር ብል አላፍርበትም። ምክንያቱም የንግድ ምክር ቤት አባላት በሙሉ የኰርፖሬሽን ስራ አስኪያጆች የንግድ ምክር ቤቱን ለመምራት የሚመረጡ ሰዎች ከነበረው መንግሥት ጋር ቁርኝት የነበራቸው ነበሩ። ለእግዚአብሔር ምስጋና ይግባውና በአሁኑ ጊዜ ደግሞ የንግድ ምክር ቤቱ አባላቶቹ በሙሉ ከ16 ወራት በፊት በነፃነት ይሄንን የዳይሬክተሮች ቦርድ መርጠዋል። አቶ ክቡር ገና የተመረጡት በዚህ የምክር ቤት ሙሉ አባላት በአክላሜሽን ነበር። አስታውሳለሁ።</p>

<p>ከዚያ በኋላ ቻርተሩ ይሁን የተቋቋመበት ሕግ በሚፈቅደው መሰረት ወደ ኢትዮጵያ ንግድ ምክር ቤት ፕሬዚዳንትነትም አልፈዋል። አሁን ልጠይቅዎት የምፈልገው ነገር ... ይሄ አሁን ጊዜያዊ የነጋዴዎች ኰሚቴ የአዲስ አበባ ንግድ ምክር ቤትን ብንጠይቅ ትብብር አላገኘንም፣ ወደ ኢትዮጵያ ንግድ ምክር ቤት ስንሄድ ደግሞ ትብብር አገኘን ይላሉ። በወቅቱ እርስዎ የአዲስ አበባም ሆነ የኢትዮጵያ ንግድ ምክር ቤት ፕሬዚዳንት ነበሩ። ለመሆኑ እርስዎ የተጠየቁት በፅሁፍ ነው? ወይንስ በቃል ነው? ይሄ የንግድ ሕብረተሰብ መብት አለው ለማወቅ። መብት አለው። ምክንያቱም ያለፈው እንዳይደገም፣ ንብረቱ እንዳይጠፋ ያስፈልጋል።</p>

<p><span class="bold underline">አቶ ክቡር ገና፦</span> ነገሮችን እንዴት እንደምመልሳቸው አላውቅም። እኔ ብቻዬን የማልመልሳቸውም አሉ። ምክንያቱም አንዳንድ ቦታዎች ላይ እኔም ራሴ ስላልነበርኩ የቦርዱ አባላት ይካፈሉኛል። በአጭሩ እንደው አባሎቻችን ማወቅ አለብን፣ እስካሉ ድረስ በኛ በኩል ምን እንደተደረገ፣ ለምን ይሄ ነገር አሁን የደረሰበት ደረጃ ላይ እንደደረሰ እንገልፃለን። በአጭሩ እኔ በዚያን ወቅት እዚህ ስላልነበርኩ ዶ/ር ናኹ ሠናይ ሁኔታውን ቢገልፁልን?</p>

<p><span class="bold underline">ዶ/ር ናኹ ሠናይ፦</span> ሁኔታዎች ለማስተካከል አንዳንድ ቀኖችን ብናስታውስ ደህና ይመስለኛል። አዋጁ የተነገረው ግንቦት 27 ቀን ነው። ይሄ በራስ አነሳሽነት ተብሎ የተሰየመው ኰሚቴ ወደ አዲስ አበባም ሆነ የኢትዮጵያ ንግድ ምክር ቤት የመጣው ሰኔ 1 ቀን ነው። አመጣጣቸውም አዳራሽ እንፈልጋለን። በራሳችን አነሳሽነት ለዚህ በጦርነት ለተጐዱ ገንዘብ ማዋጣት ስለምንፈልግ የስብሰባ አዳራሽ እንፈልጋለን፣ ይላሉ። የአዲስ አበባ ጽ/ቤትም አዳራሹን ስለማያስተናብር፣ አዳራሹን የሚፈቅደው የኢትዮጵያ ስለሆነ የኢ/ንግድ ምክር ቤት ሂዱ ብለው አሳዩዋቸው፣ ወደ ኢትዮጵያ ሄዱ ነው የተባልነው።</p>

<p>እዚያም በደረሱ ጊዜ ግዴለም አዳራሹን ታገኛላችሁ፣ እኛም እንተባበራችኋለን፣ አሏቸው ከዚያም ተቀጠለ፣ የአዲስ አበባ ቦርድ ሰኔ 3 ቀን ስብሰባ አደረገ። ሰኔ 3 ቀን እነዚህ የራስ አነሳሽ ኰሚቴ አባላት ወደ አዲስ አበባም ሆነ ወደ ኢትዮጵያ መምጣታቸውን ቦርዱ አያውቅም። በዚያ እለት የአዲስ አበባ ቦርዱ የወሰነው ይህን ነገር ማስተባበር አለብን። ለማስተባበር እና ለባንክ መክፈቻ 25ዘዐዐዐ (ሁለት መቶ ሃምሳ ሺህ ብር) እንስጥ፣ ተብሎ ተወሰነ።</p>

<p>በማግስቱም ሰኔ 4 ቀን፣ 199ዐ እንደገና ተሰብስቦ ይህንኑ የሰጠነው ገንዘብ በብዙሃን መገናኛ እንዲገለፅ ተደረገ። በዚያኑ እለትም ከጊዚያዊ ኰሚቴው ጋር አብረው ይሰሩ የነበሩትን የኢትዮጵያ ንግድ ም/ቤት ዋና ፀሐፊን አስጠርተን ' ምንድነው ምክንያቱ? እነዚህ ሰዎች የአዲስ አበባ ንግድ ም/ቤት አባላት ናቸው። ወደ እናንተ የመጡት እንዴት ነው? እናንተስ ወደኛ አምጥታችሁ ስራችን ቢቀናበር አይሻልም ነበር ወይ?' በምንል ጊዜ ' እኛ ሁኔታውን ያደረግነው በግል እንጂ በአዲስ አበባ ንግድ ም/ቤት በኩል አይደለሜ በተባለ ጊዜ ግለሰብ እና ጽ/ቤቱ ሊለያይ አይችልም። አሁንም ቢሆን እሁድ የመዋጮ ቀን ስላለ ከእነዚህ አሰባሳቢ ኰሚቴ አባላት ጋር ተገናኝተን ሁናቴውን በአንድነት እንምራው ተባለ። እነሱንም ጠራናቸው፣ተነጋገርን።</p>

<p>... እናንተ የኛ መራጮች ወይም የምክር ቤቱ አባላት እስከሆናችሁ ድረስ ከኛ መሃል የማትፈልጉት ሰው ካለ ውሳኔ ማስወሰን ትችላላችሁ። እስከዚያው ግን ለምን ጽ/ቤቱ ጋር አብራችሁ አንሰራም፣ በሚል ተሰማማን። ከዛሬ ጀምሮ አብረን እንሰራለን አሉ። ቦርዱም ' ጥሩ አብረን እንስራ! እንዲያውም ከናንተ ጋር አብሮ የሚሰራ ሁለት ሰው እንሰጣችኋለን። ለጽህፈት መሳሪያም ይሰጣችኋል። የተፈለገውን ነገር እናደርጋለኔ ተባባልን። አሁን በዚህ ተስማማን አብረን ለመስራት። ተስማማን። አለቀ። በመሰረቱ ጥሩ ነው ብለን ወጣን። እሁድ ቀንም መዋጮ ተደረገ።</p>

<p>... እኛም ከዚያ ቀን ጀምሮ አብረን እንሰራለን የሚል ግንዛቤ ወሰድን። ይሄ ከሆነ በኋላ ቀኑን አላስታውስም፣ የአዲስ አበባ እና የኢትዮጵያ ንግድ ም/ቤት ስብሰባ ተብሎ ተጠራን። ከአዲስ አበባ ሁለት አባላት ነበርን የሄድነው። የኢትዮጵያ ካውንስል በወቅቱ ሲናገር የአዲስ አበባ ም/ቤት ምንም ስራውንም አልሰራም። እስካሁንም ለምን ቆያችሁ። እነዚህ በራስ አነሳሽነት የተቋቋሙትን አልደገፋችሁም የሚል በመሰረቱ ትንሽ ቅር የሚያሰኝ አባባል ተሰነዘረብን። እኛም በአጭሩ ተጠሪነታችን ለነጋዴው ሕብረተሰብ ነው እንጂ እንደቦርዱ አባል እዚህ ከካውንስሉ ጋር እንካ ስላንቲያ የምንባባልበት አይደለም፣ በማለት ሁኔታውን አሳለፍነው።</p>

<p>አንደኛ ነገር እዚያ ላይ ለማስጨበጥ የፈለግነው ምንድነው? እነዚህ ኰሚቴዎች እኰ ከኛ ጋር ተስማምተው ነበር። አሁን ምን ሆነ? እኛ የወከልናቸው ሰዎች አብረዋቸው ይሰራሉ። ጽ/ቤቱም ይረዳቸዋል፣ ብለን ነው የምናምነው። ምን ሆነ ነገሩን በምንልበት ጊዜ ብዙ ጠይቀን መጨረሻ ላይ የተነገረን ሼራተን ሆቴል ያለእኛ ፈቃድ ጥሪ አድርጋችኋል። ይህ እንግዲህ መሰረታዊ ጥያቄያቸው ነበር። ማነው አመራር የሚሰጠው? ማነው ሁኔታውን የሚያስተካክለው? ኰሚቴ ነው ወይስ የአዲስ አበባ ንግድ ምክር ቤት ነው? እንደሰማሁት ደግሞ የሼራተኑን ግብዣ በቅድሚያ እነሱም የተስማሙበት ነው። ተነግሯቸዋል። ይሄንን አቶ ክቡር ገና ሊያብራሩት ይችላሉ። እና ሁኔታው እኔ እስከማውቀው ድረስ እንደዚህ ነው፣ በአጭሩ። እግዚአብሔር ይስጥልኝ።</p>

<p><span class="bold underline">አቶ ክቡር ገና፦</span> በዚህ ዓይነት አጋጣሚ ብዙ ጥያቄዎችና አስተያየቶች ሊነሱ ይገባል... ነገሩን አንድ ጊዜ ግልፅ ማድረግ እፈልጋለሁ። ይሄ በራስ አነሳሽነት ተብሎ የተቋቋመውን ኰሚቴ ለማደናቀፍ ስራውን ለመበተን የተደረገ ምንም ዓይነት እንቅስቃሴ የለም። ይህን እንድታውቁት እፈልጋለሁ። እኛ እስካሁን የቆየነውም የእነሱን እንቅስቃሴ ላለማደናቀፍ ነው። የሼራተኑም ጉዳይ በአንድ ትንሽ ታሪክ ልገልፅላችሁ እፈልጋለሁ። በዚያን ወቅት አሜሪካ አገር ለስራ ነው የሄድኩት ከአሜሪካ ወደዚህ ደውዬ ምን ችግር አለ? ብዬ ስጠይቅ፣ አይ ምንም ችግር የለም ተባልኩ። ግን ትንሽ... ታዲያ እንደዚህ ነው የሚጀምረው ታሪኩ። ሰውየው ጥቂት ውጭ አገር ቆይቶ ይመለሳል። ሊቀበለው የመጣው ሰውዬ ሻንጣውን ይቀበለዋል። "ታዲያስ እንዴት ነው?" ይለዋል።</p>

<p>"ደህና ነው። ምንም ችግር የለም" ይላል<br/>
"ሁሉም ደህና ነው?" ይጠይቀዋል።<br/>
"አዎ። ብቻ ግን ቦቢ በዚያ በፈረሰው አጥር ውስጥ ሾልካ አመለጠች።" ሲል ይመልሳል።<br/>
"እንዴ... አጥሩ እንዴት ፈረስ?" ይለዋል።<br/>
"አጥሩማ ያ በእርስዎ መኝታ ቤት በኩል ያለው ዋርካ እሳት ይዞ ወደቀና አጥሩን አፈረሰው።"<br/>
"እሳቱ እንዴት ተነሳ?"<br/>
እሳቱማ የተነሳው የቤቱ መጋረጃ በእሳት ተቃጥሎ..."<br/>
" እንዴት መጋረጃው ተቃጠለ?" ሲለው<br/>
"መጋረጃውማ እሜቴ ሻማ ይዘው አዳልጧቸው ወደቁና፣እሳቸውም እንዲህ ሆነው..." እያለ ይሄዳል እንግዲህ ታሪኩ። እኔም ይሄ ነው ያጋጠመኝ። አሜሪካ እያለሁ፣ ምንም ችግር የለም፣ ተባለ። እዚህ ግን ሁኔታዎች ተቀይረው ነው የጠበቀኝ።</p>

<p>የገንዘብ አሰባስቡ ሼራተን ሆቴል በተደረገ ጊዜ ሁለት ዴስክ ተደርጓል። አንደኛው የአዲስ አበባ ም/ቤት፣ ሌላኛው የኢ/ንግድ ም/ቤት ተብሏል። እኔ እስከማውቀው ድረስ ሁለቱም አብረው የሚሰሩ የሚግባቡ ናቸው። አሁን እኔ ስመጣ የተለያየ ወንበር ላይ ሆነው የእርዳታ ማሰባሰቢያ ተብሎ ተፅፏል።<br/>
"እንዴ ምንድነው ሁለቱ?" ብዬ እጠይቃለሁ።<br/>
"አይ ሁለቱም አዲስ አበባ እና ኢትዮጵያ ለየብቻ የባንክ ቁጥር ከፍተዋሉ ይላሉ።</p>

<p>"አይ አንድ ላይ ሆናችሁ ሰብስቡ።" ብያቸው እሄዳለሁ። እኔ ተለያይተው ለምን ይቀመጣሉ፣ የሚለው እንጂ ነገሩ አልገባኝም። ማታ ኰሚቴው ይሰባሰባል፣ እዚያ ለማስረዳት እዘጋጃለሁ። ለካስ ሌላ ነገር ተከስቷል እዚህ ውስጥ።</p>

<p>አሁን ደግሞ ምንድነው ዋና ፀሐፊው ሊሰራ የማይገባውን ስራ ሰርቶ አገኘዋለሁ። ችግሩ እንግዲህ ምንድነው... ምን ማለት እንደሚቻል አላውቅም። ቢሮውን ለአስራ አምስት ቀን ብተው ድራሹን የሚያጠፋው ለምንድነው። ልታምኑ አትችሉም። ታሪኩን አልነግራችሁም። ልቀበለው የማልችለው ስራ ተሰርቷል። ከስራ አስወግደዋለሁ። ደግሞ እኔ ከአሜሪካ አገር እስክመጣ ጠብቀኝ ብየዋለሁ። ከአሜሪካ አቋርጬ ነው የምመጣው፣ ብዬዋለሁ። ቅድም እንዳልኳችሁ ምንም ችግር የለም... ያለው እሱ ሰውዬ ነው። እኔ አዲስ አበባ ስመጣ በማግስቱ እሱ ናይሮቢ ሄዷል፣ ለስራ።</p>

<p>አሁን ይህን ዋና ፀሐፊ ከስራ አግደዋለሁ። እውነቱን ልንግራችሁ። "አሁን ጊዜው አይደለም!" ያላለኝ ሰው የለም ነበር። እኔ እኰ ዋና ፀሐፊው ማንም ሊሰራው የሚችለውን ነገር ነው የሰራው። አዳራሽ ሰጣቸው፣ ከእናንተ ጋር ልሰለፍ አለ። የትኛው ኢትዮጵያዊ አብሮ አይሰለፍም፣ የአገር ጉዳይ ሲነሳ? እስኪ ንገሩኝ?! ምንድን ትልቅ ነገር ሰራ ተብሎ ነው ሊነካ ያልተፈለገው ዋና ፀሐፊው? ውስጡንማ ብናየው ከዚህ የባሰ ነው። ግን አንመለከተውም። ያንን የገነባነውን ቢሮ ያፈረሰውን ሰውዬ ከስራ አገድን።</p>

<p>ትልቁ መሰናክል፣ የአዲስ አበባ ንግድ ም/ቤት ሊጣላ የቻለበት አንደኛው ምክንያት ከኛ ጋር ሊሰራ ተዘጋጅቶ የነበረውን ሰውዬ ከስራ ስላገድከው የኰሚቴውን ስራ አደናቀፍክ የሚል ውንጀላ ቀረበ። ካውንስሉ ተሰብስቦ የዚህን ሰውዬ ጥፋት ማየት አልፈለገም፣ ምንም።</p>

<p>ጥፋቱ ምንድን ነው? አቶ ክቡር የኤርትራን ጉዳይ አስመልክቶ የሚደረገውን የእርዳታ አሰባሰብ ላይ እንቅፋት ሆኗል። እኔማ ልንገራችሁ። አንዳንድ ሰዎች የሚያውቁ አሉ። ከአሜሪካ ስመጣ ትቼ የመጣሁትን ልነግራችሁ እፈልጋለሁ። የስዊስ መንግሥት የዚያኑ ጊዜ ክራውን ሞንታና የሚባል የአንድ ሳምንት ግብዣ ሰጥቶኛል። የፈረንሳይ መንግሥት የዓለም ዋንጫ እንዳይ ቲኬት ሰጥቶኛል። እንግዲህ ይህን ሁሉ ትቶ የመጣን ሰው... የለም ይሄ ሰውዬ ሊያደናቅፍ ነው የመጣው ተባለ።</p>

<p>ካውንስሉ መጀመሪያ የተሰበሰበ ጊዜ ምን አለ፣ አቶ ክቡር ከስልጣናቸው ውጪ አቶ አዳነ ጉዲና የኢ/ን/ም/ቤት ዋና ፀሐፊን አገዱ ይላል። ... ከዚያው ጋር ተያይዞ ካውንስሉን ይንቃል። እንደው ያልተባለ ነገር የለም። ለስድስት ቀናት... ለእኔ ግን ጥሩ ትምህርት ነው። አለፍኩት ያንን ጊዜ። ግን አንድ ነገር ልነግራችሁ እፈልጋለሁ...</p>

<p>(አርብ በፊያሜታ ልዩ እትም ይቀጥላል)</p>


<p class="align-center"><a href="/Gazettas/Fiameta/info/Fiameta.sera.html">ከፊያሜታ ሐምሌ 22 ቀን 1990</a></p>

</body>
</html>
