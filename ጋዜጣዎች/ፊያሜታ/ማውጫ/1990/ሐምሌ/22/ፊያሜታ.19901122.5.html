<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ከኢትዮጵያ የተባረሩ ኤርትራውያን የንግድ ፈቃድ ሲሰረዝ በአዲስ አበባ አስተዳደር የኪራይ ተመን አድማ ሳቢያ ሱቃቸው የተዘጋባቸው እየተከፈተላቸው መሆኑ ተገለጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center">ከኢትዮጵያ የተባረሩ ኤርትራውያን የንግድ ፈቃድ ሲሰረዝ በአዲስ አበባ አስተዳደር የኪራይ ተመን አድማ ሳቢያ ሱቃቸው የተዘጋባቸው እየተከፈተላቸው መሆኑ ተገለጠ</h2>


<p>የኤርትራ መንግሥት ኢትዮጵያ ላይ ወረራ ካካሄደ በኋላ ኢትዮጵያ ውስጥ ይኖሩ ከነበሩ ኤርትራውያን ውስጥ የተወሰኑ ኤርትራውያን በስለላና በገንዘብ ማዋጣት የሻዕቢያን መንግሥት ሲረዱ በመገኘታቸው ከአገር እንዲባረሩ መደረጋቸው ይታወሳል።</p>

<p>ከእነዚህ ከተባበሩ ኤርትራውያን ውስጥ በንግድ ሥራ ይተዳደሩ የነበሩት ከእንግዲህ የአገሪቱ ህግ በሚያዘው መሰረት በአካል ተገኝተው የሚጠየቁትን ለመተግበር የማይችሉ በመሆኑ የንግድ ፈቃዳቸው የተሰረዘ መሆኑን የአሜሪካ ድምፅ ሪፖርተር የንግድ ምኒስትር የገለጠለት መሆኑን መዘገቡን ሐምሌ 20 ቀን የአሜሪካ ድምፅ ገለጠ።</p>

<p>በዚሁ ዜና ላይ ከዚህ ቀደም በክልል አስራ አራት አስተዳደር አዲስ የኪራይ ተመን መናር ምክንያት አድማ አድርገው ሱቃቸው ታሽጐባቸው ከነበሩት ውስጥ የከፊሎቹ እንዲከፈትላቸው የተደረገ መሆኑ ተገልጧል። የሬዲዮ ሪፖርተሩ በሰጠው ዝርዝር የሱቆቹ መከፈትን መንስኤ ሲገልጽ ነጋዴዎቹ ይቅርታ በመጠየቃቸውና መግባባት ላይ መደረሱ ሱቆቻቸው እንዲከፈቱ መደረጉንም ከንግድ ምኒስትር የተገለጠለት መሆኑንም ጨምሮ ገልጧል።</p>

<p>በአዲስ አበባ አስተዳደር ውስጥ በሚገኙ የንግድ ቤቶች ላይ በአዲስ ተተምኖ ሥራ ላይ እንዲውል ተደርጐ የነበረው የኪራይ ተመን አብዛኛውን ነጋዴ አስተባብሮ ሰላማዊ ሰለፍ እንዲወጡና ሱቃቸውን እንዲዘጉ ሲያደርግ የክልሉ አስተዳደር በአስቸኳይ ከፍተው አገልግሎት እንዲሰጡ አለበለዚያ እርምጃ እንደሚወስድባቸው የሰጠውን ማስጠንቀቂያ በጊዜ ገደቡ ተግባራዊ ባላደረጉት ላይ ሱቃቸው እንዲታሸግ እርምጃ አስወስዶባቸው እንደነበር የሚታወስ ነው።</p>


<p class="align-center"><a href="/Gazettas/Fiameta/info/Fiameta.sera.html">ከፊያሜታ ሐምሌ 22 ቀን 1990</a></p>

</body>
</html>
