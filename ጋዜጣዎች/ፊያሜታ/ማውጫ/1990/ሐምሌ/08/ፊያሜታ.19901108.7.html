<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አቡነ አረጋዊ የተለኮሰው እሳት እየተቀጣጠለ ነው!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">አቡነ አረጋዊ የተለኮሰው እሳት እየተቀጣጠለ ነው!</h1>


<p>በሰበካ ጉባዔው አባላትና በደብሩ ፀሐፊ አማካኝነት የብጥብጥ መድረክ እንደሆነ የሚነገርለት የደብረ ከዋክብት አቡነ አረጋዊ ቅዱስ ገብረ ክርስቶስ ቤተ ክርስቲያን ላይ የተለኮሰው እሳት እየተቀጣጠለ መሆኑ ተነገረ።</p>

<p>ይህ ከ1989 ዓ.ም ጀምሮ የደብሩ አስተዳዳሪ በነበሩት በአባ ገብረ ሕይወት በቀለ እና የሰበካ ጉባዔ ም/ሊ/መንበር መምህር ልዑል ገ/ማርያም አማካኝነት ለአስፋልት ማሰሪያ በሚል ሽፋን ከምዕመናን የተገኘውን ብር 5486.00 (አምስት ሺህ አራት መቶ ሰማንያ ስድስት ብር) በመመዝበሩ የሁከት አውድማ ከሆነበት ጊዜ ጀምሮ እስካሁን በቦታው ሰላምና መፍትሔ፣ በእውነት ላይ ተመስርቶ ዳኝነት የሚሰጥ ባለሥልጣን መጥፋቱን ዘገባዎች አመልክተዋል።</p>

<p>ከአካተበቢው የደረሱን ዘገባዎች እንደገለፁት፣ በደም ትስስርና በጉዳይ አስፈፃሚነት፣ ያለፈው የደብሩ የተመዘበረ ገንዘብ እንዳይጋለጥ በወገናዊነት የአዲስ አበባ ሀገረ ስብከት ፀሐፊ በነበሩት ዮሐንስ ዋለ አማካኝነት በቅርብ ጊዜ ወደ ደብሩ የተላኩት ፀሐፊ ዲያቆን ሳለአምላክ ደሴ የተባሉትም የምዝበራው ተቋዳሽ በመሆን ውስጥ ውስጡን ሲቀጣጠል የነበረ እሳት ሙሉ በሙሉ እንዲቀጣጠል ቤንዚን አርከፍካፊ ሆኖ መገኘታቸውን ዘገባዎቹ አስታውቀዋል።</p>

<p>የበላይና የበታች ባለሥልጣን ጠፍቶ የትርምስ ቤት የሆነው የአቡነ አረጋዊ ደብር ሁሉም በአምባገነንነት በመነሳሳት ከቤተ-ክህነቱ ተልከው የሄዱትን አዲስ አስተዳዳሪ መኖሪያ ቤት ስልክና መብራት በመቁረጥ ተደርጐም ተሰምቶም በማይታወቅ መልኩ የዋና አስተዳዳሪን ቢሮ በማሸግ አሳፋሪ ድርጊቶች እየተፈፀሙ መሆናቸውንም የዜና ዘገባዎቹ ገልፀዋል።</p>

<p>ቀደም ሲል ከሥራቸው እንዲወገዱ ከተደረጉት ወገኖቻቸው ዮሐንስ ዋለና ዮሃጠንስ መኮንን ድጋፍ የፀሐፊነቱን ሥልጣን እንዳገኙ የሚነገሩት ሳለ አምላክ ደሴ፣ የተባረሩትን ለማፅናናት በወረደ 24 ቀበሌ 15 በአቶ ዮሐንስ መኮንን ቤት በተደረገው ግብዣ የደብሩ ንብረት ክፍል ከሆኑት ዲያቆን ቦልስቲ ታሪኩ ጋር በመሆን የግብዣውን ዝግጅት ወጪ በግማሸ መሸፈናቸውንም ጭምር ዘገባዎች ያስረዳሉ። ይህ ዜና እስከተጠናቀረበት ጊዜ ድረስ በቦታው ሁከት እንደሰፈነ መሆኑን ነው ዜናዎቹ የገለፁት።</p>


<p class="align-center"><a href="/Gazettas/Fiameta/info/Fiameta.sera.html">ከፊያሜታ ሐምሌ 8 ቀን 1990</a></p>

</body>
</html>
