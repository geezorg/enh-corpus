<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያና የኤርትራ ፍጥጫ መካረር ለሱዳን እንዳይበጅ በሱዳን አማፂያን ስጋት መፈጠሩ ተገለጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">የኢትዮጵያና የኤርትራ ፍጥጫ መካረር ለሱዳን እንዳይበጅ በሱዳን አማፂያን ስጋት መፈጠሩ ተገለጠ</h1>


<p>በሰሜን ምስራቅና በደቡብ ሱዳን የሱዳንን መንግሥት ከሥልጣን ለማስወገድ ከፍተኛ እንቅስቃሴ በማድረግ በርካታ እስትራቴጂክ ቦታዎች መቆጣጠር የቻሉት የሱዳን ሕዝብ የነፃነት ሠራዊትና (ኝዽኣ) የብሔራዊ ዲሞክራሲያዊ ሕብረት (ጽጵልኣ) በኢትዮጵያ በሱዳንና በኡጋንዳ ይረዱ እንደነበር በተደጋጋሚ በዓለም መገናኛ ብዙሃን የተገለጠ ሲሆን የኤርትራው ፕሬዚዳንት በግልፅ መደገፋቸውን በተደጋጋሚ መግለጣቸው የሚታወስ ነው።</p>

<p>አሁን ግን በኢትዮጵያና በኤርትራ መካከል በድንበር የተነሳ የተከሰተው መፋጠጥ የሱዳን ነፃ አውጪዎችን እንቅስቃሴ የሚጐዳ መሆኑን የአማፂያን መሪዎች በቅሬታ የሚገልጡት አቢይ ጉዳይ መሆኑን የቢቢሲ ሬዲዮ ዘገበ።</p>

<p>ከዚህም በላይ የሱዳን አማፂያን ይህ በኢትዮጵያና በኤርትራ መካከል የተፈጠረው ፍጥጫ እየከረረ መሄዱ አካባቢውን በሙስሊም አክራሪነት ለመበከል የተነሳችውን የሱዳንን መንግሥት እንዳይበጁ ያላቸውንም ሥጋት መግለጣቸው ዜናው ገልጧል።</p>

<p>በሌላ በኩልም በአፍሪካ ቀንድ ላይ ከፍተኛ አደጋ ለመፍጠር ተዘጋጅቷል በማለት አሁን ያለውን የሱዳን እስላማዊ መንግሥት ለመጣል ከፍተኛ እገዛ ለአማፂያኑ የምታደርገው ዩ.ኤስ አሜሪካም በበኩሏ በኢትዮጵያና በኤርትራ መካከል የተፈጠረው ግጭት በአጭሩ እንዲቀር ከፍተኛ መሯሯጥ የምታደርገው ለሱዳን መንግሥት አመቺ የሆነ ክፍተት እንዳይፈጠር በማሰብ እንደሆነም ተገልጧል።</p>

<p>አቶ መለስ ዜናዊ ለአጭር ጊዜ ኬንያ ውስጥ ከኬንያው ፕሬዚዳንት ጋር ስለ ሁለቱ አገሮች የድንበር ፀጥታ ሁኔታ መወያየታቸው ተገለጠ</p>

<p>የኢትዮጵያው ጠቅላይ ምኒስትር መለስ ዜናዊ ኬንያ በመሄድ ከአገሪቱ ፕሬዚዳንት አራፕሞይ ጋር በኢትዮጵያና በኤርትራ መካከል ስለተፈጠረው የድንበር ውዝግብ የተወያዩ መሆኑን የቢቢሲ ዜና ሰኔ 6 ቀን በምሽት ዜናው ሲገልፅ በኬንያው ፕሬዚዳንት በኩል ምንም እንኳን አዲስ ሃሳብ ባይቀርብም ጠቂሚ ውይይት መደረጉን ገልጧል።</p>

<p>በዚህ ዕለት የአሜሪካ ድምፅ በተጨማሪ በሰጠው ዘገባ ሁለቱ መሪዎች ስለጋራ የፀጥታ ጉዳይ መነጋገራቸውን አመልክቷል። ዜናው በመቀጠልም ባለፈው ሳምንት ኬንያ ምድር ገቡ የተባሉትም የኦነግ የሽምቅ ተዋጊዎች ምክንያት የኬንያ የፀጥታ ኃይሎች በተጠንቀቅ ላይ እንደሚገኙም ዘግቧል።</p>


<p class="align-center"><a href="/Gazettas/Fiameta/info/Fiameta.sera.html">ከፊያሜታ ሐምሌ 8 ቀን 1990</a></p>

</body>
</html>
