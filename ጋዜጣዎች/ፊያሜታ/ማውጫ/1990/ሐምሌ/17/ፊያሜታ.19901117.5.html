<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አሰብ ታግተው ከነበሩት ኢትዮጵያውያን 200 የሚሆኑት የዓለም ቀይ መስቀል ቡድን አሰብን ከጐበኘ በኋላ ሰላማዊ ሰልፍ በማድረጋቸው ወደ አገራቸው እንዲሸኙ መወሰኑ ተገለጠ።</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h3 class="align-center">አሰብ ታግተው ከነበሩት ኢትዮጵያውያን 200 የሚሆኑት የዓለም ቀይ መስቀል ቡድን አሰብን ከጐበኘ በኋላ ሰላማዊ ሰልፍ በማድረጋቸው ወደ አገራቸው እንዲሸኙ መወሰኑ ተገለጠ።</h3>


<p>አሰብ ከተማ ውስጥ የሚገኙ 30,00 ኢትዮጵያውያን ወደ አገራቸው እንዳይገቡ ከመታገታቸውም በላይ ሥራ ሰርተው የዕለት ጉርሳቸውን እንዳያገኙ በሻዕቢያ ባለሥልጣኖች መከልከላቸውን የኢትዮጵያ መንግሥት ላቀረበው ክስ የኤርትራ ባለሥልጣኖች ሀሰት ነው በማለት አስተባብለው ኢትዮጵያውያኖቹ በገዛ ፈቃዳቸው አሰብ መኖር እንመረጡ ባለፈው ሳምንት ለአሜሪካ ድምፅ ሬዲዮ መግለጣቸው ይታወሳል።</p>

<p>ባለፈው ሐሙስ አንድ የቀይ መስቀል ቡድን አሰብን ከጐበኘ በኋላ በማግስቱ አርብ ዕለት 200 ኢትዮጵያውያን ሰላማዊ ሰልፍ በማድረግ "ምግብ ይሰጠን፣ ሥራ ይሰጠን፣ወደ አገራችን ለመሄድ እድሉ ይሰጠኑ በማለት ሰላማዊ ሰልፍ ማድረጋቸውን የሬውተር የዜና አውታር ገልጧል።</p>

<p>አንድ የወደብ ሠራተኛ ለሬውተር በሰጠው ቃል "ምግብ እንፈልጋለን፣ ሥራ እንፈልጋለን፣ አሁን በጣም የተራብን ስለሆነ ወደ አገራችን ወደ ኢትዮጵያ መሄድ እንፈልጋለኑ ሲል ብሶቱን ገልጦለታል።</p>

<p>ሌላው ሰላማዊ ሰልፍ አድራጊ በበኩሉ "ለ3 ወራት ምንም ስራ ስለሌለ ምግብ የምንገዛበት ምንም ዓይነት ገንዘብ የለንሙ ብሏል።</p>

<p>ሰላማዊ ሰልፍ አድራጊዎቹ የከተማዋን ማዘጋጃ ቤት ሹማምንት ተገናኝተው ጥያቄያቸውን ካቀረቡ በኋላ ሹማምንቱ ከሰልፉ በኋላ በሰጡት ቃል ለኢትዮጵያውያኑ እርዳታ እንዲሰጣቸው ወይም ወደ አገራቸው እንዲሄዱ መመዝገብ የሚችሉ መሆኑን ለሬውተር የገለጡ መሆኑም ተመልክቷል።</p>

<p>ይህ በእንዲህ እንዳለ ሐምሌ 15 ቀን በተሰማው የጀርመን ሬዲዮ ዜና 200ዎቹ ኢትዮጵያውያን ወደ አገራቸው እንዲሄዱ ተፈቅዶላቸው በዝግጅት ላይ እንደሆኑ ገልጧል።</p>

<p>ዜናው የተቀሩት ኢትዮጵያውያን እዛው ለመኖር ፈቃደኛ ይሁኑ ወይም የሰላማዊ ሰልፉ ተካፋይ ለመሆን ያልቻሉት ተከልክለው ይሁን አይሁን የገለጠው ነገር የለም።</p>

<p>የኤርትራ አምባሳደር ባለፈው ሳምንት አሰብ ውስጥ የሚገኙ የወደብ ሠራተኞች ሥራም ባይሰሩ ደሞዝ እየተከፈላቸው ነው በማለት ለአሜሪካ ድምፅ ሬዲዮ ሪፖርተር መናገራቸው ይታወሳል።</p>

<p>አሰብ ውስጥ ከሚኖረው ህዝብ 60 ፐርሰንት የሚሆኑት ኢትዮጵያውያን ናቸው። በሁለቱ አገሮች መካከል የድንበር ግጭት ከተፈጠረ ወዲህ ማናቸውም ሥራ ሆነ የንግድ እንቅስቃሴ ቆሟል። በተለይም በቀን ሙያተኝነት ይሰሩ የነበሩ ሰዎች አሁን የሚያሰራቸው ባለመኖሩ በከፍተኛ ችግር ላይ እንደሚገኙ ሬውተር በሰጠው ዝርዝር ዘገባ ገልጧል።</p>


<p class="align-center"><a href="/Gazettas/Fiameta/info/Fiameta.sera.html">ከፊያሜታ ሐምሌ 17 ቀን 1990</a></p>

</body>
</html>
