<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ጆሮ ያለው ይስማ አእምሮ ያለውም ያስተውል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<center>
<table>
<tr><td class="align-center">
<h1>ጆሮ ያለው ይስማ አእምሮ ያለውም ያስተውል</h1>
ከተስፋ ኢየሱስ እንግዳ ጥላሁን አሜሪካ (ካሊፎርኒያ)
</td></tr>
</table>
</center>


<p>ውድ የፊያሜታ ጋዜጣ አዘጋጆች የጌታ የኢየሱስ ክርስቶስ ሰላምና ፍቅር ከናንተ ጋር ይሁን፣</p>

<p>እኔ ዛሬ ለመፃፍ የተነሳሁት አንዳችን ከአንዳችን ጋር ለመወዛገብ ሳይሆን ይህ ጐስቋላ ሕዝብ በአስተዳደር ብልሹነት የሚደርስበትን መከራ ታግሶ እስካሁን የኖረ ቢሆንም ወደ ሞት በሚጓዝበት ጊዜ የዘለዓለም ሕይወቱን እንዳያጣ ሰምቶ የሚያሰማው ይገኝ እንደሆነ ብዬ መልዕክት ለማሰማት ብቻ ነው።</p>

<p>እግዚአብሔር ይህን እንዲህ አለው፣ በዚህ ዘመን ካለው ትውልድ መካከል ደግ ሰው አንተ ብቻ ሆነህ ስላገኘሁህ ከመላው ቤተሰብህ ጋር ወደመርከቡ ግባ፣ አለው ዘፍጥረት 7፣1 እግዚአብሔር ኖህን ወደ መርከብ እንዲገባ ያዘዘው በጊዜው የነበረው ሕዝብ አመፀኛ ሆኖ ለእግዚአብሔር አልታዘዝ በማለቱ ነበር፣ ይኸውም በምድር ላይ ያሉ ሰዎች ሁሉ ምን ያህል አመፀኞች እንደሆኑና አሳባቸውም ዘወትር ክፋት ብቻ እንደሆነ ተመልክቶ ሰዎችን በመፍጠሩና በምድር ላይ እንዲኖሩ በማድረጉ በመፀፀት እነርሱንና እንሰሳትን ሁሉ ውሃ ከድኖ እንዲያጠፋቸው እንዳደረገ መፅሐፍ ቅዱስ በዝርዝር አስቀምጦታል።</p>

<p>እግዚአብሔር ይህን ቅጣት ከፈፀመ በኋላ ርህሩህና መሃሪ አምላክ በመሆኑ እንደገና ተመልሶ ከኖህ ጋር የገባውን ቃል ኪዳን እንመልከት እንዲህ ይላል። ከእንግዲህ ወዲህ ሕያዋን ፍጥረቶች ሁሉ በጥፋት ውሃ ከቶ አይደመሰሉም ምድርም ዳግመኛ በጥፋት ውሃ አትጠፋም ዘፍጥረት 9፣1</p>

<p>እግዚአብሔር ይህንን ቃል ኪዳን የገባው ማንም ሳይለምነው ነው፣ ታዲያ እኛ ፍጡራኖች አሁንስ ሃጢያት ከመስራት ተቆጥበናልን? እራሳችንን እንመርምር። ከዚህም በኋላ እግዚአብሔር እስራኤላውያንን ከግብጾች ከባድ አገዛዝ ለማላቀቅ የቀይ ባሕርን ውሃ በድንቅ ሁኔታ ከፍሎ በየብስ ካሻገረ በኋላ ሊገድሏቸው ወይም መልሰው ባሪያ ሊያደርጓቸው ያሳደዷቸውን ግብፃውያን ውሃው ተከድኖ እንዲጨርሳቸው ካደረገ በኋላ እስራኤሎች እንዲፈፅሙ የሰጣቸውን መመሪያ በመከተል ወደ ተስፋይቱ አገር እንዲገቡ ሌት በብርሃን፣ ቀን በደመና እየመራ ካስገባቸው በኋላ ትእዛዙን ቸል በማለት ግዑዛን አማልእክት በማምለክ ስላስቸገሩት እርሱን በማያውቁ አሕዛቦች እየቀጣ የተረፉትን እስካሁን እንዳወያያቸው እንመለከታለን።</p>

<p>በመጨረሻም እግዚአብሔር ለአዳምና ሄዋን በገባው ቃል ኪዳን መሰረት ከእርሱ እኩል ሥልጣን የነበረውን ጌታችን መድኃኒታችን ኢየሱስ ክርስቶስን ለነሱ ብቻ ሳይሆን የመላውን የሰው ልጅ ሃጢያት ተሸክሞ እንደወንጀለኛ እጅ እግሩ በምሳር ተቸንክሮ ጐኑ በጦር ተወግቶ ደሙን አፍስሶ እንዲዋጀን ሲያደርግ "የምወደው ልጄ እርሱ ነው፣ የሚላችሁን ስሙቱ በማለት ቢነግራቸውም የገዛ ወገኖቹ አልተቀበሉትም። ይሁን እንጂ ለተቀበሉትና በስሙ ለሚያምኑት የእግዚአበሔር ልጆች የመሆንን መብት በነፃ ሰጣቸው፣ እነርሱም ከእግዚአብሔር ተወለዱ እንጂ ከሥጋ ልማድ ወይም ከሰው ፈቃድ አልተወለዱም፣ ዮሐንስ 1፣1ዐ-13</p>

<p>ቀጥሎም እንዲህ ይላል "እግዚአብሔር ዓለምን እጅግ ስለወደደ አንድ ልጁን ሰጠ። በልጁ የሚያምን ሁሉ የዘለዓለም ሕይወት ይኖረዋል እንጂ አይጠፋም። እግዚአብሔር ልጁን ወደ ዓለም የላከው ዓለም በልጁ እንዲድን ነው እንጂ በዓለም ላይ ለመፍረድ አይደለም፣ በእርሱ የሚያምን አይፈረድበትም። በእርሱ የማያምን ግን በእግዚአብሔር አንድ ልጅ ስለአላመነ ገና ድሮ ተፈርዶበታል ዮሐንስ 3፣16-18</p>

<p>ጌታ ኢየሱስ ሲናገር እንዲህ ብሏል፣ "አብ በማንም ላይ አይፈርድም፣ ነገር ግን የፍርድን ሥልጣን ሁሉ ለወልድ ሰጥቶሉ ይህንም ያደረገው ሰዎች ሁሉ አብን እንደሚያከብሩ እንዲሁም ወልድን እንዲያከብሩ ነው። ወልድን የማያከብር ወልድን የላከውን አብን አያከብርም። በእውነት እላችኋለሁ። ቃሌን የሚሰማና በላከኝም የሚያምን የዘለዓለም ሕይወት አለው እርሱ ከሞት ወደ ሕይወት ተሸጋገረ እንጂ አይፈረድበትም። እውነት እውነት እላችኋለሁ የሞቱ ሰዎች የእግዚአብሔርን ድምፅ የሚሰሙበት ጊዜ ይመጣል ጊዜውም አሁን ነው፣ የሚሰሙትም ሁሉ በሕይወት ይኖራሉ። ዮሐንስ 5፣22-24</p>

<p>ቀጥሎም በኔ በኩል ካልሆነ በስተቀር ማንም ወደ አብ የሚመጣ የለም ዮሐንስ 14፣6 በመቀጠልም በዚያን ቀን ከኔ ምንም አትለምኑም በእውነት እላችኋለሁ አብን በስሜ ብትለምኑት ሁሉን ነገር ይሰጣችኋል አለ እንጂ በአማላጅ ካልመጣችሁ አይሆንላችሁም አላለም። ሕያው በሆነው ቃሉ እንዲህ እየተነናገረ ሳለ የሰው ልጅ በምድራዊ ፍጡር የሚነገረውን ፊክሽን ወይም ልብ ወለድ ታሪክና የባሕል ሃይማኖት እየተሰበከለት የዘለዓለም ሕይወቱን እንዲያጣ መደረጉን ስንመለከት ምን ዓይነት የልብና የሕሊና ሐዘን ይሰማን ይሆን? ፍርዱን ለእግዚአብሔርና ለእውነተኛ ተመልካች እተወዋለሁ፣</p>

<p>ቀጥሎም ጌታ እንዲህ ይላል ሕይወቱን ለማዳን የሚፈልግ ሁሉ ያጠፋታል ሕይወቱን ስለኔ የሚያጠፋት ግን ያገኛታል። ሰው ዓለሙ ሁሉ የእርሱ ቢሆንና ነፍሱን ቢያጠፋ ምን ይጠቅመዋል? ወይስ ሰው ስለነፍሱ ቤዛ ምን ዋጋ ሊከፍል ይችላል? የሰው ልጅ በአባቱ ክብር ሆኖ ከመልእክቱ ጋር ይመጣል በዚያን ጊዜ ለእያንዳንዱ እንደ ስራው መጠን ዋጋውን ይከፍለዋል ማቴዎስ 16፣24-26</p>

<p>ከሞት በኋላም ስላለው ቅጣት ስለሃብታሙ ሰውና ስለደሃው አልአዛር በምሳሌ ሲናገር እንዲህ ብሏል። "ሃብታሙ ሰው ተድላና ደስታ በማድረግ በቅንጦት ይኖር ነበር። መላ ሰውነቱ በቁስል የተወረሰ አልአዛር በሀብታሙ ቤት ደጃፍ ተኝቶ ከሃብታሙ ማዕድ የሚወድቀውን ፍርፋሪ ለመመገብ ይመኝ ነበር። ውሾችም እየመጡ ቁስሉን ይልሱ ነበር፣ ከዚያ በኋላ ደሃው አላዛር ሞተ መላእክትም ወደ አብርሃም አጠገብ ወሰዱት። እንዲሁም ሃብታሙ ሰው ሞተና ተቀበረ። በሲኦልም ሲሰቃይ ቀና ብሎ አብርሃምንና አጠገቡ የነበረውን አልአዛርን በሩቅ አያቸው። ድምፁንም ከፍ አድርጐ አብርሃም አባት ሆይ እባክህ ራራልኝ በዚህ እሳት ውስጥ በብርቱ እሰቃያለሁና የጣቱን ጫፍ በውሃ ነክሮ ምላሴን እንዲያርስልኝ አልአዛርን ላክልኝ አለው። አብርሃም ግን ልጄ ሆይ አንተ በምድራዊ ሕይወትህ ዘመን ብዙ መልካም ነገር አግኝተህ እንደተደሰትህ አስታውስ። አልአዛር ግን በችግር ላይ ነበር። አሁን ግን እርሱ እዚህ ሲደሰት አንተ ትሰቃያለህ በኛና በአንተ መካከል ትልቅ ገደል አለ፣ ከኛ ወደናንተ ከናንተም ወደኛ መሸጋገር የሚችል ማንም የለም። ስላለው ሃብታሙ ሰው አባት ሆይ እንግዲያውስ አልአዛርን ወደ አባቴ ቤት ላከው አምስት ወንድሞች ስላሉኝ እነርሱ ደግሞ ወደዚህ ወደስቃይ ቦታ እንዳይመጡ ሄዶ ያስጠንቅቃቸው ስላለው አብርሃም ለነርሱ የሙሴና የነቢያት መፅሐፍት አሉላቸው። እነርሱን ይስሙ። ስለአለው ሃብታሙ ሰው እንዲህ አለው። ይህ የሚበቃ አይደለም አንድ ሰው ከሞት ተነስቶ ቢሄድና ቢነግራቸው ተፀፅተው ንሰሃ ይገባሉ ስላለው አብርሃም የሙሴንና የነቢያትን መፅሐፍት የሚሉትን ካልሰሙ አንድ ሰው ከሞት ተነስቶ ቢነግራቸውም አያምኑትም አለው። ሉቃስ 16፣19-31</p>

<p>ጌታ ኢየሱስ ይህን የተናገረው የገዛ ወገኖቹ የሚነግራቸውን ምክር አልቀበል በማለታቸው ከሞቱ በኋላ የሚደርስባቸውን አሳዛኝ ቅጣት ተገንዝበው እርሱ የሚላቸውን በመቀበል በሥራ ላይ በማዋል ወደ ሲኦል ከመውረድ እንዲድኑ ነበር። አሁንም ለኛ ይህ ቃል ለትምርታችን እንዲሆን የተፃፈ ስለሆነ ጌታ ኢየሱስ ካስተማረው ውጪ በመስበክ ሰዎች የዘለዓለም ሕይወታቸውን እንዲያጡ የሚደረገው ነገር ካልቆመ አሳቾቹም ተሳሳቾቹም መቀጣታቸው ስለማይቀር በነፍስ ቀልድ የለምና ቢታሰብበት መልካም ይመስለኛል። አባቶቻችን እንደሚተርቱት "የእንጨት ምንቸት እራሱ አይድን በውስጡም ያለውን አያድኑ ብለዋልና። ሌላው ደግሞ የሚያሳዝነው ከጌታ ኢየሱስ ቃል ውጪ አንዱ የእምነት ክፍል ኢየሱስ እግዚአብሔር አብም ወልድም መንፈስ ቅዱስም ነው (ኦንሊይ ጂሰስ አንድ ኢየሱስ ብቻ) ሲል ይሰማል። መባል ያለበት ግን (ዋን ዌይ) አንድ መንገድ ኢየሱስ ብቻ መባል ነበረበት።</p>

<p>ሌላው ደግሞ እግዚአብሔር ልጅ አይወልድም ኢየሱስ ነቢይ ነው በማለት መንፈስ ቅዱስን ባለመቀበል ሕዝቡ የሚይዘውንና የሚጨብጠውን አሳጥተው ግራ እያጋቡት ይገኛሉ፣ ለዚህም መልስ ጌታ ኢየሱስ የተናገረውን እንመልከት "አብ ከኔ ይበልጣል አብን ያየ እኔን አየ አፅናኙን መንፈስ ቅዱስን እልክላችኋለሁ" በማለት በስም ሶስት በተግባር (በድርጊት) አንድ መሆናቸውን የገለፀውን በማፋለስ ከእግዚአብሔር ቃል ውጪ የሚያስተምሩትን የሚቀጣበት ጊዜ እሩቅ አይደለም። የፍርዱ ቀን ለመምጣት እየተፋጠነ ነው፣ ከእንግዲህ ወዲህ እግዚአብሔር ከሰው ጋር ቃል ኪዳን የሚገባበት ወቅት ሳይሆን ልጁን ለፍርድ የሚልክበት ጊዜ እንደሆነ ቃሉ ይነግረናል።</p>

<p>ስለዚህ በአርእስቴ እንደገለፅኩት ሰሚ ጆሮ ያለው ይስማ አስተዋይ አእምሮ ያለውም ያስተዋል እላለሁ። ቢነግሩት ለማይሰማ ጆሮ የተባለውን እንመልከት። ጌታን እንደ ግል አዳኙ አድርጐ እንዲቀበል ለጓደኛው ሲመሰክርለት ይቆይና አንድ ቀን ወደ ቤተ ክርስቲያን ይዞት ሄደ፣ ተቀምጠው ስብከት ሲጀመር ከዚህ አልቀመጥም ኢየሱስንም አልቀበልም፣ ብሎ ጓደኛውን ትቶ ውጪ ደረጃ ላይ ተቀምጦ ሳለ ሰባኪው ስብከቱን እንደጨረሰ ሰሚ ጆሮ ያለው ይስማ ብሎ ሲናገር ውጪ ያለው እምቢተኛውን ሰው አንድ ንብ መጥታ ጆሮውን ስለነደፈችው ወደ ቤተክርስቲያን ገብቶ ጌታን ተቀበለ ይባላል። ከዚህም በስተቀር እግዚአብሔር ቃሉን ለሚይቀበሉ አህያን እንደሰው በማናገር ቃሉን እንደሚያስፈፅም ከቃሉ እንመለከታለን። ለዛሬው በዚሁ ላብቃ።</p>

<p class="align-center">ጌታ ከኛ ጋር ይሁን አሜን</p>


<p class="align-center"><a href="/Gazettas/Fiameta/info/Fiameta.sera.html">ከፊያሜታ ሐምሌ 17 ቀን 1990</a></p>

</body>
</html>
