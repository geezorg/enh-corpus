<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሻዕቢያን ሠርጐ ገቦች ጥቃት ለመግታት የመላው ሕዝብ ቁጥጥር ወሳኝ ይሆናል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h3><span class="underline">የፊያሜታ መልዕክት</span></h3>
<h2 class="align-center"><p>የሻዕቢያን ሠርጐ ገቦች ጥቃት ለመግታት የመላው ሕዝብ ቁጥጥር ወሳኝ ይሆናል (ከወታደራዊ ሳይንስ ትንታኔ አንፃር)</h2>


<p>ሰርጐ ገቦች የአንዱን አገር ብሔራዊ ድንበር ተሻግረው ወደ ሌላ አገር የሚገቡ ዓላማቸው ባለው መንግሥት ላይ ሽብርና አለመተማመንን ለማስነሳት፣ ወታደራዊ ፖለቲካዊ ኢኮኖሚያዊና የሕብረተሰብን መረጃዎች ለመሰብሰብ፣ የሕዝቡን ብሶትና ጥያቄዎች በመሰብሰብ ፕሮፓጋንዳ ለማሰራጨት በወታደራዊና በሲቪል ሰፈሮች በመገናኛዎችና በልዩ ልዩ የኢኮኖሚ ተቋማት ላይ አደጋ ለመጣልና እንዲሁም የአፈናና የግድያ ተግባሮችን መፈፀም ነው።</p>

<p>ከውጪ ወደ አገር ውስጥ የሚገቡ ሰርጐ ገቦች የሚጠቀሙባቸው መግቢያዎች የጐሳዎቻቸውን መኖርያ አካባቢ ነው። ድርጊታቸውን ከመፈፀማቸው በፊት ገብተው የሚሰምጡትም ጐሳዎቻቸው መሃል ነው።</p>

<p>ከዚህ በላይ ለመግለፅ እንደተሞከረው መጠነ ሰፊ ግዳጅ ያለውን የሰርጐ ገብ ቡድን አሁን በድንበር የውጊያ ግንባር ከኢትዮጵያ ሠራዊት ጋር ተፋጦ የሚገኘው የኤርትራ ሠራዊት ወደፊት መግፋት ባለመቻሉ በአማራጭ ወደ መሃል ኢትዮጵያ በመስረግ የጥፋት ተልዕኮውን ሊቀጥል እንደሚችል ተገምቶ የሚልካቸው ቡድኖች የጥፋት ተልዕኮውን ከግብ እንዳያደርሱ መላው ሕዝብ በከተማም ሆነ በገጠር በተጠንቀቅ መጠበቅ ይኖርበታል።</p>

<p>የሻዕቢያ መሪዎች በቅርቡ ዬኦነጌ ከሃዲ ቡድን ስለገባላቸውና ኬ ኦብነጌ ም ቡድን ጋር በመሪዎች ደረጃ ግንኙነት ፈጥረዋል የሚል መረጃ ስላለ በነዚህ ጀሌዎች ተጠቅሞ በተለይም በኦሮሚኛ ተናጋሪው ሕዝብ ውስጥ ሰርጐ በመግባት የጥፋት ተልዕኮውን እንዳይፈፅም በገጠርም ሆነ በከተማ ሕዝቡ ሊለያቸው በመቻል ቁጥጥር ሊያደርግባቸው ይገባል።</p>

<p>ሰርጐ ገቦች ተልዕኳቸውን ለመፈፀም በሚሰማሩባቸው ጊዜ በሕብረተሰቡ በቀላሉ የሚለዩባቸው ደካማ ጐኖች ስላላቸው በቀበሌም ሆነ በወረዳ በገጠርም ሆነ በከተማ እነሱን የሚከታተል የአካባቢው ተቆጣጣሪ ቢመደብ በቀላሉ በቁጥጥር ስር በማዋል ጥፋት እንዳይደርስ ማድረግ ይቻላል።</p>

<p>ሰርጐ ገቦች በዋናነት የሚለዩባቸው የሚከተሉት ደካማ ጐኖቻቸው ናቸው።</p>

<ul>
 <li>ብዙውን ጊዜ ሰርጐዎች በልብሳቸው በአጠቃላይ ገፅታቸው በቋንቋቸው ወይም በአነጋገር ዘይቤያቸው ብዙውን ጊዜ ይታወቃሉ። ከዚህም ሌላ በእያንዳንዱ ሰርጐ ገብ የመልክ፣ የአለባበስ ጠባይና የአበላል፣ የአረማመድ ሁኔታዎች ላይ የተወሰኑ ልዩነቶች ስለሚከሰቱ የአካባቢው ነዋሪ ወይም የጥበቃ ቡድን ልብ በማለት ከተከታተለ ሊደርስባቸው ይችላል።</li>
<br/>
 <li>በገጠሩ አካባቢ ሲያልፉ የእግር ዱካ ምልክት ስለሚተዉ እንግዳ ሰው በዚያ አካባቢ ማለፉን ይጠቁማል። አሸዋማ በሆኑ አካባቢዎችም እንዲሁ ዱካቸው ይከሰታል።</li>
<br/>
 <li>ሰርጐ ገቦች በጠላት ሕዝብ ውስጥ ሳይሸማቀቁ ሳይገላመጡ ማለፍ አይቻላቸወም። ምን የሰለጠኑ ቢሆኑ የሚፈፅሙት የሽምቅ ተግባር በመሆኑ ፍርሃት ያድርባቸዋል። ይህ ስጋታቸው ፊታቸው ላይ ስለሚነበብ ጥሩ ክትትል ላደረገ ይገለጣሉ።</li>
<br/>
 <li>የአደጋ ተግባር የሚፈፅሙ ሰርጐዎች የሚነቃነቁት በምሽት ጊዜ ስለሆነ ባልታሰበ ጊዜ የሰዓት እላፊ በማወጅ ፍተሻ ማካሄድ ሊከስታቸው ይቻላል።</li>
</ul>

<p>ሰርጐ ገቦች ግዳጃቸውን ለመፈፀም በሕዝቡ ውስጥ መታቀፍ አለባቸው። የሕዝብ ድጋፍ ከሌላቸው ሰርጐዎች ከባህር የወጣ አሳ ይሆናሉ። ስለዚህ ሕዝብና መንግሥት እጅና ጓንት ሆነው ከሰሩ ሰርጐ ገቦች ተልዕኳቸውን መፈፀም አይችሉምና የጦሩ የፖሊሱ የቀበሌው፣ የገበሬው ማህበርና ግለሰብ ነዋሪዎች በመተባበርና ግንኙነት በመፍጠር ቢሰሩ የሻዕቢያን ቅጥረኞች ዓላማ ማክሸፍ ይቻላልና ተባብረን እንጠብቃቸው።</p>


<p class="align-center"><a href="/Gazettas/Fiameta/info/Fiameta.sera.html">ከፊያሜታ ሐምሌ 3 ቀን 1990</a></p>


</body>
</html>
