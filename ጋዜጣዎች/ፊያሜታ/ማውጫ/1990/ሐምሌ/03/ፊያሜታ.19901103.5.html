<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢሳያስ አፈወርቂ ለተኩስ ማቆሙና ለድንበሩ መከለል ቅድሚያ ከተሰጠ ብቻ በሠላሙ እቅድ እስማማለሁ ማለታቸው ተገለጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center">ኢሳያስ አፈወርቂ ለተኩስ ማቆሙና ለድንበሩ መከለል ቅድሚያ ከተሰጠ ብቻ በሠላሙ እቅድ እስማማለሁ ማለታቸው ተገለጠ</h2>



<p>በኢትዮጵያና በኤርትራ መካከል የድንበር ግጭት ከተነሳ ወዲህ ሁለቱ አገሮች ወደ አጠቃላይ ጦርነት እንዳያመሩ ለማድረግ ችግራቸውን በሠላም እንዲፈቱ በመጀመሪያ በዮ.ኤስ አሜሪካና በሩዋንዳ መንግሥታት 4 ነጥብ የያዘ የሰላም እቅድ ለሁለቱም መንግሥታት ቀርቦ ኢትዮጵያ ስትቀበለው ኤርትራ ውድቅ አድርጋው ነበር። እንደገና በሁለተኛ ምዕራፍ ይህንኑ የሰላም እቅድ በቡርኪናፋሶ ተሰብስቦ የነበረው የአፍሪካ መሪዎች ስብሰባ በዋና አጀንዳነት ተነጋግሮበት ሃሳቡን እንዳለ በመቀበል ሁለቱ መንግሥታት ተግባራዊ እንዲያደርጉት ወስኖ አሁንም የኤርትራው መሪ ሳይቀበሉት እንደቀሩ የአፍሪካ ዜና አገልግሎት ገልጦ ሰኔ 24 ቀን የኤርትራን ፕሬዚዳንት ለማነጋገር አስመራ ለገባው የአፍሪካ አንድነት ድርጅት የልዑካን ቡድን በሰጡት ማረጋገጫ ቡድኑ በመሰረታዊ ችግሮች ላይ በቅድሚያ ትኩረት የሚያደርግ ከሆነ በሽምግልናው የሚስማሙ መሆናቸውን እንደገለጡ የአፍሪካ ዜና አገልግሎት ገልጧል።</p>

<p>ኢሳያስ አፈወርቂ ለቡድኑ በሰጡት መሳሰቢያ ከኢትዮጵያ ጋር ባለባቸው የድንበር ችግር የመጨረሻ መፍትሔ የሚሆነው የድንበሩ መከለልና የተኩስ ማቆሙን መሆኑን እንዳመለከቱና ከኢትዮጵያ መሪዎች ጋር የቀጥታ ንግግር እንዲደረግ ጥሪ ማቅረባቸውን የዜና አገልግሎቱ ጠቁሟል።</p>

<p>የኤርትራ መንግሥት ባቀረበው አቤቱታ እንደገለጠው ዓለም አቀፍ ህብረተሰብ በሁለቱ አገሮች መካከል ያለው ውጥረት ረግቦ ችግሩ በሰላም እንዲፈታ በሚያሳስብበት በአሁኑ ወቅት የኢትዮጵያ መንግሥት የጦርነት አዋጅ እያወጀ ነው ከማለቱም በላይ ባለፈው ዓመት ለበርካታ ጊዜያት ኃይል በመጠቀም ባዳ የሚገኘውን አጺ-ሙሩግ የያዘ ሲሆን አሁን ደግሞ ለግጭቱ መንስኤ የሆነውን የኤርትራ መሬት ባድሜን ተቆጣጥሯል ሲል ከሷል።</p>

<p>የኤርትራ ፕሬዚዳንት የተባበሩት መንግሥታትን የሰላም ውሳኔ መቀበላቸውን የገለጡት በደፈናው ከ9ኙ ነጥቦች በሌሎቹ 8ቱ የተስማሙ በመሆናቸው እንጂ ጦራቸውን ከባድሜ እንዲያስወጡ የሚጠይቀውን አንቀፅ እንደማይቀበሉት በመጨረሻ አረጋግጠዋል።</p>

<p>ባጠቃላይ የኤርትራ አቋም ባድሜና ሽራሮ የኤርትራ ግዛት ስለሆነ ከግዛቴ ጦሬን አላወጣም የሚልና በቅድሚያ ድንበሩ ይከለል ተኩሱም ይቁም የሚል እንደሆነ የዜና አገልግሎቱ ጠቅሷል። በሌላ በኩል የኤርትራው ፕሬዚዳንት አማካሪ አቶ የማነ ገ/መስቀል ሰላም እስካልተገኘ ድረስ የኤርትራ ጦር ከያዛቸው ቦታዎች እንደማይለቅ ለሬውተር በተደጋጋሚ መግለጣቸው ይታወሳል።</p>


<p class="align-center"><a href="/Gazettas/Fiameta/info/Fiameta.sera.html">ከፊያሜታ ሐምሌ 3 ቀን 1990</a></p>

</body>
</html>
