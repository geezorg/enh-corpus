<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አፍሪካን ይለውጣሉ ተብለው ተስፋ የተጣለባቸው አዲሶቹ መሪዎች መስመር እየለቀቁ መሆኑ ተገለጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center">አፍሪካን ይለውጣሉ ተብለው ተስፋ የተጣለባቸው አዲሶቹ መሪዎች መስመር እየለቀቁ መሆኑ ተገለጠ</h2>


<p>በኢትዮጵያና በኤርትራ መካከል የነበረው ንፋስ ይገባበታል ተብሎ የማይታሰበው የሰመረ ግንኙነት የመበላሸቱ ሁኔታ በናፍቆት ሲጠበቅ የነበረው የዓለም የእግር ኳስ ዋንጫ መምጣት የዓለምን ትኩረት ስልቦት ሽፍኖት ቆይቶ ነበር። ጨዋታው ከቀጠለ በኋላ ግን ሁላችንም ቁጭ ብለን በአዲስ አበባና በአስመራ መካከል ምን ሰይጣን ገባ የተፈጠረው ስህተት በትክክል ምንድን ነው? በማለት እንድንመረምር አስገድዶናል።</p>

<p>ባለፉት ቅርብ ዓመታት የሁለቱ መንግሥታት መሪዎች የዓለምን የዜና አውታሮች ክፉኛ የሳቡና ከፍተኛ አድናቆት የሚገልፁ ቅፅሎችንም ያገኙ የነበሩ ናቸው። ብልህ፣ ግልፅ የተደራጁ ቆራጥ ኩሩ፣ በአመዛኙ ወጣቶች ናቸው የሚል ክቦሽ ተሰጥቷቸው ነበር። የኤርትራው ፕሬዚዳንት ኢሳአያስ አፈወርቂ የኢትዮጵያው ጠቅላይ ሚኒስትር መለስ ዜናዊ ይቆጠሩ የነበሩት ከአዲስ በቀሎቹ ተራማጅ የአፍሪካ መሪዎች ጐራ ነበር። አዲሱ የመሪዎች ትውልድ በውስጡ የኡጋንዳውን ዩዌሪ ሙሴቬኒና፣ የሩዋንዳውን ፓል ካጋሜን ያካተተ ነው። የዲሞክራቲክ ኮንጐ መሪ ሎሬ ካቪላ ስልጣን ላይ እንደወጡ ሕዝብ እሳቸውንም በዚህ የመሪዎች ጐራ አስቀምጧቸው ነበር። አሁን ግን ከአጋሮቻቸው ከካምፓላና ከኪጋሊ ጋር አብረው መሄድ ስላልቻሉ ከዚህ ውጪ ሆነዋል ተብሏል።</p>

<p>እነዚህ አዲስ መሪዎች ከአገራቸው ውጪ ባሉት የአፍሪካ አካባቢዎች ያለውን ሕዝብ ልብንም ማርከው እንደነበር ጥርጥር የለውም። ዩዌሪ ሙሰቬኒ በኬንያ ሕዝብ ፊት ንግግር ባደረጉ ቁጥር ሕዝቡ ከፍተኛ አድናቆት ይቸራቸው ነበር።</p>

<p>በኬንያ ባለፈው ዓመት በመንግሥት ፖሊስና በአገሪቱ የለውጥ ፈላጊ አማጺያን መካከል በተደረጉት በርካታ አስከፊ ግጭቶች ሳቢያ የአገሪቱ መሪ ፕሬዚዳንት ሞይ የኮንጐው ካቢላ ስም ሲጠራ በጣም ያስፈራቸው ነበር። በአገሪቱ ፕሬስም በሟቹ የዛየር አምባገነን መሪ በሞቡቱ ሴሴሴኮ ላይ ምን እንደደረሰባቸው በመግለጹ የኬንያው ፕሬዚዳንት አራፕሞይም ህገመንግሥቱን አላሻሽልም ብለው ባላቸው አቋም የሚቀጥሉ ከሆነ ተመሳሳይ እጣ ሊገጥማቸው እንደሚችል በማነፃፀር ፅፈዋል። አንዳንድ የኬንያ ተቃዋሚ ፓርቲ መሪዎችም ለኬንያው መሪ አዲስ ስም በማውጣት ሞይቡቱ (መምቆ-ሃረሦረ) ብለዋቸዋል። ፕሬሱ እሳቸውን ከሞቡቱ ጋር አነፃፅሮ ያቀረበው ፅሁፍ ሞይን በጣም ስለቆጠቆጣቸው በአደባባይ ለሕዝብ ባደረጉት ንግግር አምባገነን አለመሆናቸውን በመግለፅ የተሰነዘረባቸውን ኩነና ተቃውመዋል።</p>

<p>በአፍሪካ አዲስ ውልድ መሪዎች ላይ ትልቅ እምነት ጥለው ከነበሩት ውስጥ የዩ.ኤስ አሜሪካና የደቡብ አፍሪካ አመራሮች ይገኙበታል። እነዚህ መንግሥታት በአዲሶቹ መሪዎች አፍሪካ እንደገና እንድምትወለድ በሰፊው ተወርቶ ነበር። ምንም እንኳን ሐቀኛ የፖለቲካ ታዛቢዎች ሕዝብ ስለነዚህ ሰዎች በሚወሩ ወሬዎች ልቡ መሰለቡን አይተው ስለመሪዎቹ እውነተኛ የአፍሪካ መድህን መሆን ስጋት ገብቷቸው የቆየ ቢሆንም ብዙውን ሕዝብ ያስደነገጠው ግን በኢትዮጵያና በኤርትራ መካከል የፈነዳው ጦርነት ነበር።</p>

<p>አሁን ሲገመገም እነዚህ ' አዲስ-ውልዴ መሪዎች አፍሪካ ውስጥ ስልጣን እንዴት እንደሚያዝና አመራሩ እንዴት መሆን እንዳለበት የነበረውን የቀድሞውን የለወጡት ለመሆናቸው ምንም ጥርጥር የለውም። የደቡብ አፍሪካው ፕሬዚዳንት ኒልሰን ማንዴላ በቅርቡ ቡርኪናፋሶ ላይ ተደርጐ በነበረው የአፍሪካ መሪዎች ስብሰባ ላይ አንዱ አገር በሌላው አገር የውስጥ ጉዳዮች ጣልቃ እንዳይገባ የሚለው የአፍሪካ አንድነት ድርጅት ሕግ ጠቀሜታው ምን ላይ እንደሆነ ጠይቀው ነበር።</p>

<p>አሁን በኢትዮጵያና በኤርትራ መካከል የተከሰተው ጠላትነት ከዓመት በፊት ለአዲሶቹ መሪዎች ያልተገለጡላቸው ሁኔታዎች እየተከሰቱ ለራሳቸው ጥያቄዎችን እንዲያቀርቡ አስገድዷቸዋል። ለምሳሌ የኮንጐ ዲሞክራቲኳ ካቢላ በዚህ  ቡድን ውስጥ ደስተኛ ሆነው መቀመጥን ትተዋል። የሙሴቬኒና የካጋሜ መንግሥታትም ከውስጥ አማጺያን ጋር ለመፋለም ከአገራቸው በጀት ከፍተኛውን ድርሻ ለጦርነት በማውጣት ላይ ይገኛሉ።</p>

<p>በሌላ በኩል ደግሞ በአስመራና በአዲስ አበባ መካከል የተፈጠረው ግጭት አዲሶቹን መሪዎች ለሚተቹ ጥሩ ደካማ ጐን ስላገኙ ለተከሰቱ የፖለቲካ ችግሮች ወታደራዊ መፍትሔዎችን መፈለጋቸው አዲሶቹ መሪዎች ችኩሎች ናቸው እንዲሏቸው አብቅቷቸዋል። እኔ እራሴ የሙሴቬኒ ትልቅ ደጋፊ ነበርኩ ነገር ግን ስንት ጊዜ ጆሴፍ ኮኒንና የሎርድ እረዚስታንስ አርሚን ድባቅ ልመታ ነው እያሉ መግለጫ ሲሰጡ በመስማቴ ተስፋ ልቆርጥባቸው በቅቻለሁ። እነዚህ አዲስ በተለይ ላለፉት 3 ዓመታት ከፍተኛ የኬንያ መንግሥት ሹማምንት ከአዲሶቹ መሪዎች ይልቅ ፕሬዚዳንት ሞይ በዲሞክራቲያዊነት የበለጡ እርምጃን ተራምደዋል እያሉ ተቃውሞ አቅረበውባቸዋል። ሆኖም ግን አሁንም በተለይ ከለጋሹ ማህበረሰብ አቅጣጫ ከፍተኛ ግፊት እየደረሰባቸው ነው።</p>

<p>በአሁኑ ጊዜ የኬንያ የፖለቲካ ሠዎችና ሲቪሉ ህብረተሰብ መሪዎች ወደ በለጠ ዲሞክራሲያዊ ህገ መንግሥት ወደሚያመራ የሥራ ሂደት ውስጥ ላይ ይገኛሉ። ምንም እንኳን የአሠራሩ ሂደት የተዘበራረቀና አለመተማመን የሠፈነበት ቢሆንም የምንጓዘው በእውነተኛ የኬንያ ዘይቤ ወደ መፍትሄው ነው። ህዝባችን ወደ ጫካ ስለመግባት ሲያወራ አይሰማም ከዚህ ይልቅ የበለጠ ዲሞክራሲያዊነት ስለሚሠፍንበት ሁኔታ ይወያያል እንጂ።</p>

<p class="align-center">አስተያየት ሠጪው ጆን ጊቶንጐ<br/>የአፍሪካን እስትራቴጂክ ሪሰርች ኢኒስቲቲውት ዳይሬክተር</p>


<p class="align-center"><a href="/Gazettas/Fiameta/info/Fiameta.sera.html">ከፊያሜታ ሐምሌ 3 ቀን 1990</a></p>

</body>
</html>
