<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የተ.መ.ድ.ን ውሳኔ እንድትቀበል ዓለም አቀፍ ጫና በኤርትራ ላይ እንዲደረግ ኢትዮጵያ ጥሪ አቀረበች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የተ.መ.ድ.ን ውሳኔ እንድትቀበል ዓለም አቀፍ ጫና በኤርትራ ላይ እንዲደረግ ኢትዮጵያ ጥሪ አቀረበች</h2>



<p>የኤርትራ መንግሥት ኢትዮጵያ ግዛት ውስጥ ያሰፈረውን ጦር በአስቸኳይ እንዲያስወጣ ዓለም አቀፍ ሕብረተሰብ ግፊት እንዲያደርግ ባለፈው ረብዕ ጥሪ ማቅረቧን የሬውተር የዜና ወኪል ገልጧል። በዚህ ዕለት በተጨማሪ የኢትዮጵያ ጠቅላይ ምኒስትር መለስ ዜናዊ የኤርትራ መንግሥት ሁለቱ አገሮች የድንበር ግጭታቸውን በአስቸኳይ እንዲያቆሙ የሚጠይቀውን የተባበሩት መንግሥታት ውሳኔ ሙሉ በሙሉ እንዲቀበሉ ጥሪ አቅርበዋል።</p>

<p>አቶ መለስ ለሬውተር ሲገልጡ "የኤርትራን ባለሥልጣኖች የተባበሩት መንግሥታት የፀጥታው ምክር ቤትን ውሳኔ ሙሉ በሙሉ መቀበላቸውን አልገለጡም።" ካሉ በኋላ የኤርትራ መሪዎችን ስልት ሲያብራሩም "የኤርትራ ባለስልጣኖች ሙሉ የድርጅቱን ውሳኔ ከመቀበል ይልቅ የወሰኑት ከውስጡ ደስ ያላቸውን እየመረጡ በማየት ቁልፍ የሆኑ ነጥቦችን እንዳሳዩ አውቀው ለማለፍ ጥረት እያደረጉ ነው" ብለዋል።</p>

<p>ኢትዮጵያ ለዓለም አቀፉ ማህበረሰብ ባቀረበችው ጥሪ በሸምጋዮች ቀርቦ በአፍሪካ አንድነት ድርጅትና በቀጣዩም በተባበሩት መንግሥታት ድርጅት የፀጥታ ምክር ቤት ተቀባይነት ባገኘው የሰላም እቅድ መሰረት የኤርትራ መንግሥት ጦሩን ከኢትዮጵያ ግዛት እንዲያስወጣ የዓለም አቀፉ ማህበረሰብ ጫና ማድረጉን የመቀጠል ኃላፊነት አለበት ሲል የኢትዮጵያ የውጪ ጉዳይ ምኒስትር መግለጫ ማሳሰቡን ሬውተር አመልክቷል።</p>

<p>ባለፈው ሰኔ 19 ቀን የተባበሩት መንግሥታት የፀጥታ ምክር ቤት በአፍሪካ አንድነት ድርጅት የመሪዎች ጉባኤ በሁለቱ አገሮች መካከል የተፈጠረው የድንበር ግጭት በሰላም እንዲፈታ ያቀረበውን ውሳኔ በከፍተኛ ድምፅ በመደገፍ ሁለቱም አገሮች በሃይል መጠቀማቸውን አስወግደው ለሰላም እቅዱ እንዲገዙ ውሳኔ ወጥቷል።</p>

<p>ቀደም ሲል የኤርትራው ፕሬዚዳንት ኢሳያስ ባለፈው ወር በአፍሪካ አንድነት ድርጅት የተላለፈውን ውሳኔ መሰረት ያደረገው የዩ.ኤስ አሜሪካን የሰላም እቅድ ነው በማለት ውሳኔውን አልቀበልም በማለት አሻፈረኝ ሲሉ በድጋሚ ይኸው ውሳኔ እንዳለ በፀጥታው ምክር ቤት ተደግፍ ሁለቱ አገሮች እንዲቀበሉት ውሳኔ ሲያስተላልፍ የኤርትራ መሪዎች ተቀብለነዋል ብለው ነበር።</p>

<p>የሰላም እቅዱ ኤርትራ ከግጭቱ በፊት ወደነበረችበት ቦታ ጦሯን አንስታ እንድትወስድ ሲጠይቅ በኢትዮጵያ ላይ ተመሳሳይ ግዴታ አልጣለም ነበር ሲል ዘገባው ገልጿል።</p>

<p>"ወደ ሠላሙ ሁኔታ የተቃረብን አይደለንም፣፡ ወደ ጦርነት እየተቃረብን ስለመሆኑ ጉዳዩ የሚለየው ኤርትራ ለተባበሩት መንግሥታት ውሳኔ የምትሰጠው ምላሸና ከያዘችው መሬት ለቃ የመሄዷ ሁኔታ ነው።" ሲሉ መለስ ለሬውተር ገልጠዋል።</p>

<p>ኤርትራ በፀጥታው ምክር ቤት የተላለፈውን ውሳኔ በሙሉ ተቀብላና አክብራ ከያዘችው የኢትዮጵያ መሬት ጦሯን እንድታስወጣ ዓለም አቀፉ ሕብረተሰብ ግፊት ያደርግ ዘንድ አንድ በሚኒስትሮች ደረጃ የተቋቋመ የልዑካን ቡድን የኢትዮጵያን አቋም ለመግለፅ ወደ አውሮፓ መላኩንም አቶ መለስ እንደገለጡት ሬውተር ዘግቧል።</p>

<p>በሌላ በኩል አቶ መለስ ኢትዮጵያ የኤርትራን መሬት አለመውረሯን አመልክተው ይልቁንም ሕውሓትና የእሳቸውም የኢህአዴግ መንግሥት ኤርትራን በማስገንጠላቸው ትችት ገጥሟቸው እንደነበር መጠቆማቸውን የሬውተር ዘገባ አመልክቷል።</p>

<p>በመጨረሻም አቶ መለስ የሠላም ተስፋው ቢጨልም ስላላቸው አማራጭ ሲገልጡ" ሁሉም የሠላም አማራጮች ውድቅ ቢሆኑ መሬታችንን ለማስመለስ ችሎታውም አቅሙም ይኖረናል። ነገር ግን የምንመርጠው ሠላማዊ መፍትሔ ነው።</p>

<p>ወደብ አልባ እንደምንሆን እያወቅን የኤርትራን ነፃነት የተቀበልነው እኛው ነበርን። አሁን ግን የፈጠራ ወሬ ማስተጋባት የያዙት የኤርትራ መሪዎች የሁነኛ ወዳጃቸውን እጅ ለምን እንደነከሱ ለሕዝባቸው ማስረዳት ስላቃታቸው ነው ሲሉ ማብራሪያቸውን ደምድመዋል ሲል ሬውተር አመልክቷል።</p>

<p>በኢትዮጵያና በኤርትራ መካከል የድንበር ግጭት ተፈጥሮ ውጥረቱ እየከረረ ከሄደበት ጊዜ ጀምሮ እስካሁን ድረስ ሁለቱም አገሮች ተኩስ አቁመው ችግራቸውን በሠላም እንዲፈቱ ከዩ.ኤስ አሜሪካና ሩዋንዳ መንግሥታት የመጀመሪያ ጥረት ጀምሮ እስከ ተ.መ.ድ ፀጥታው ምክር ቤት ድረስ በደረጃ የደረሰ 3 ሙከራዎች ቢደረጉም ሁሉም የሰላም ውሳኔዎች ኤርትራ ከያዘችው የኢትዮጵያ መሬት ለቃ እንድትወጣ የሚጠይቅ በመሆኑ ኤርትራ አልቀበለውም ብላለች።</p>

<p>ዲፕሎማቶች እንደገለጡት ሁለቱ አገሮች በአጭር ጊዜ ማስጠንቀቂያ ከሕዝብ እስከ 350,00 ሠራዊት ማሰለፍ እንደሚችሉ ማመልከታቸውን ይኸው የዜና ድርጅት ገልጧል።</p>


<p class="align-center"><a href="/Gazettas/Fiameta/info/Fiameta.sera.html">ከፊያሜታ ሐምሌ 3 ቀን 1990</a></p>

</body>
</html>
