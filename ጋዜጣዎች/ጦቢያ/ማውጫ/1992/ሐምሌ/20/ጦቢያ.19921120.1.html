<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኤርትራ ኢትዮጵያ ተኩስ አቁሙን ጣሰች ስትል ከሰሰች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኤርትራ ኢትዮጵያ ተኩስ አቁሙን ጣሰች ስትል ከሰሰች</h1>


<p>ኢትዮጵያ በአልጀርስ የተደረሰውን የተኩስ ስምምነት በመጣስ በአየር ክልል ጄት አውሮፕላን አብርራለች። በያዘቻቸው ግዛቶቼ ውስጥም ፈንጂ በመቅበር ላይ ነች በማለት ሁኔታው እንዲመረመርላት ኤርትራ የተባበሩት መንግሥታት ድርጅትን የጠየቀች ሲሆን ኢትዮጵያ ግን ስሞታው መሠረተ ቢስ ነው ስትል ማስተባበሏን የአሜሪካ ድምፅ ሬዲዮ ባለፈው ማክሰኞ ምሽት አስታወቀ።</p>

<p>ኤርትራ ለተባበሩት መንግሥታት ድርጅት የፀጥታው ም/ቤት በላከችው ደብዳቤ «ሶስት የኢትዮጵያ ተዋጊ አውሮፕላኖች ባለፈው ሳምንት የአየር ክልሌን ጥሰው የቅኝት በረራ አካሂደዋል። ኢትዮጵያ ኤርትራ ውስጥ በምትቆጣጠራቸው የኤርትራ ግዛቶች ፈንጂ በመቅበርና መንደሮችን በማውደም ሥራ ላይ ተሰማርታለች» በማለት ክስ መስርታለች።</p>

<p>የተባበሩት መንግሥታት ቃል አቀባይ ስለሁኔታው በቪኦኤ ጋዜጠኛ ተጠይቀው በሰጡት መልስ ድርጅቱ የኤርትራ ስሞታ እንደደረሰው ገልጠው የተባለውን ሁኔታ በገለልተኛ ታዛቢ ለማረጋገጥ አለመቻሉን አስታውቀዋል። ቃል አቀባዩ አያይዘውም በአፍሪካ አንድነት ድርጅት አማካኝነት በተደረሰው የተኩስ አቁም ስምምነት መሠረት የሰላም ጥበቃውን ተልዕኮ ለማመቻቸት ድርጅቱ አገናኝ መኮንኖች ለመመደብ እየተዘጋጀ መሆኑን ገልጠዋል።</p>

<p>በእያንዳንዱ ሀገር ሁለት በአጠቃላይ አራት መኮንኖች ወደዚያው እያመሩ መሆናቸውን የጠቀሱት ኃላፊዋ ተከትሎም የተኩስ አቁሙን የሚቆጣጠሩ አንድ መቶ ወታደራዊ ታዛቢዎች እንደሚሄዱ ተናግረዋል። የተባበሩት መንግሥታት እስካሁን እያካሄደ ያለው እንቅስቃሴ በይፋ ኃላፊነት (ማንዴት) ሳይሰጠው እንደሆነም ቃል አቀባይዋ ገልጠዋል። የተባበሩት መንግሥታት ድርጅት ዋና ፀሐፊ ኮፊ አናን የኢትዮጵያና የኤርትራን ሪፖርት ነገ ዓርብ ለፀጥታው ጥበቃ ም/ቤት ያቀርባሉ ተብሎ ይጠበቃል።</p>

<p>ይህ በዚህ እንዳለ ኢትዮጵያ ሁኔታው በገለልተኛ ወገኖች ተጣርቶ ጉዳዩ ይፋ እንዲሆን መጠየቋን የኢትዮጵያ የውጭ ጉዳይ ሚኒስቴር ገልጿል። ይህንኑ ጉዳይ እንዲጣራ የሚጠይቅ ደብዳቤም ለተባበሩት መንግሥታት ድርጅት የተላከ መሆኑም ታውቋል።</p>

<p>በሌላ በኩል በኢትዮ ኤርትራ ጦርነት ከቀዬአቸው ተፈናቅለው ሱዳን የገቡት 90 ሺህ ኤርትራውያን ወደሀገራቸው የመመለሱን ሥራ የመንግሥታቱ ድርጅት የስደተኛ ከፍተኛ ኮሚሽን ባለፈው ማክሰኞ ጀምሯል። ኤርትራ ይንኑ ጥረት ለማገዝ 80 ካሚዎኖችን ወደሱዳን ድንበር መላኩ ሲጠቀስ እስካሁን 48ሺ የሚሆኑ ኤርትራውያን ወደሀገራቸው በፈቃዳቸው ለመመለስ መመዝገባቸው ታውቋል።</p>

<p>ኮሚሽኑ ሁኔታው በዚሁ ከቀጠለ ስደተኞች የመመለሱን ተግባር በዚህ ወር እንደሚያጠናቅቅ ገልጦ ጉዞው በተሰነይ የመሸጋገሪያ ጣቢያ በኩል አሊያም ቀጥታ ወደቀዬአቸው እንደሚሆን አመልክቷል።</p>


<p class="align-center"><a href="/Gazettas/Tobia/info/Tobia.sera.html">ከጦቢያ ሐምሌ 20 ቀን 1992</a></p>

</body>
</html>	
