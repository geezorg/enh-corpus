<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በኢትዮ - ኤርትራ ጦርነትና በአገራችን ወቅታዊ ጉዳይ ላይ የሕዝብ አስተያየት</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center underline">እንነጋገር</h1>
<h2 class="align-center">በኢትዮ - ኤርትራ ጦርነትና በአገራችን ወቅታዊ ጉዳይ ላይ የሕዝብ አስተያየት</h2>


<p>ከጦቢያ ጋዜጣ ዝግጅት ክፍል በተሠራጨው መጠይቅ መሠረት ከተሳታፊዎች የተሰጡት አስተያየቶች በዜና ገጽ ቀርበዋል። ዝርዝሩን አንባቢዎች እንዲያውቁት ስለፈለግን ከዚህ በታች አስፍረነዋል። አስተያየቱን አንድም ሰው የሰጠውም ቢሆን እንዳለ አስፍረነዋል። በዜናው ላይ የቀረበው የተጠቃለለ ሲሆን በዚህ ዓምድ ያቀረብናቸው የአስተያየት ሰጭዎቹ አባባሎች ናቸው። የተደገመ ቢመስልም ያንብቡት። ከራስዎ ሀሳብ ጋር ያነፃጽሩት። ከቤተሰብዎና ከጓደኞችዎ ጋር ይነጋገሩበት።</p>


<p>1. አቶ መለስ ኤርትራን ያስገነጠሉ፣ ሕዝብን በጐሣ የከፋፈሉ፣ አገራቸውንና ሕዝባቸውን ከምንም ሳይቆጥሩ ለኤርትራ ያዳሉ፣«ኤርትራ የኢትዮጵያ ቅኝ ግዛት ናት» ብለው የተሟገቱ ናቸው።</p>

<ul>
<li> የትግራይን ሕዝብ የጠቀሙ መስለው ከኢትዮጵያ ሕዝብ ጋር እያጣሉ ናቸው። አገሪቱንም ገንጥላችሁ ውሰዱልኝ ብለው (ለሻዕቢያ) አቤቱታ አቅርበዋል። ለፓርቲያቸውም ሆነ በውስጡ ላሉት ሰዎች አፍራለሁ።</li>

<li> ጠቅላይ ሚኒስትርና የጦር ኃይሎች ጠቅላይ አዛዥ የሆኑት መለስ ዜናዊ የኢትዮጵያ ሕዝብ ማንዴት ሳይኖራቸው አገር ቆርሰው በማስረከብ ጦርነትም እንዲከፈትብን ሁኔታዎችን ያመቻቹ ስለሆነ ከሥልጣን ወርደው ለፍርድ መቅረብ አለባቸው፣</li>

<li> አቶ መለስ ምሁሩ አገሩን ጥሎ እንዲሄድ አድርገዋል። ብቃት ያለውን ሠራተኛ ከሥራ አባርረዋል።</li>

<li> ጠቅላይ ሚኒስትር መለስ አሥመራ ድረስ በመሄድ የኤርትራን መገንጠል አጽድቀው እርዳታም ሰጥተዋል። እስከ ጣልያን ወረራ ድረስ ኤርትራ የምትባል አገር አልነበረችም። ስሙ የተሰጣት በባዕድ ወራሪ በመሆኑ ኢትዮጵያዊ ናት።</li>

<li> አቶ መለስ ኤርትራን ቆርሰው ባይሰጡ ኖሮ ይህ ሁሉ መዘዝ ባልመጣ ነበር።</li>

<li> ለኤርትራውያን በእጅጉ ሲያደሉ የነበሩት ጠቅላይ ሚኒስትር መለስ በፈጠሩት ችግር ሀገራችን ተደፍራለች።</li>
</ul>


<p>ስለዚህ አቶ መለስ ኢትዮጵያን ለመምራት የሞራል ብቃት የላቸውምና ሥልጣን ይልቀቁ። እንዲያውም አቶ መለስ ሥልጣን መልቀቅ የነበረባቸው ኤርትራ ሳትገነጠል፣ ኢትዮጵያን በጐሣ ሳይከፋፍሉ፣ የኢትዮጵያን ሕዝብ እርስ በርሱ ሳያቃርኑ፣ የመከላከያ ሠራዊቱን ሳይበትኑና የኢትዮጵያን ሕዝብ ሳይንቁ፣ በመጀመሪያው ወር ላይ ነበር። አቶ መለስ የኢትዮጵያን ጥቅም ያስጠብቃሉ ብዬ ስለማላምን ወደፊትም ከኤርትራ ጋር የሚደረግ ስምምነት እሳቸው የማይኖሩበት መሆን ይኖርበታል።</p>

<p>2. ኤርትራውያን እንደተገነጠሉ በዚያው ቀርተው ነፃነታቸውን ያጣጥሙ።</p>

<p>3. መለስም ሆኑ ኢሳይያስ ለሁለቱም ሕዝቦች አይበጁም።</p>

<p>4. ስለሕዝብ ተወካዮች ም/ቤት በእስካሁን አፈፃፀሙና ስለአባላቱ፣ በኢትዮ - ኤርትራ ጦርነት ስለነበረው ሚና የሕዝብ አስተያየት ተሰብስቦ ይፋ ቢደረግ መልካም ነው።</p>

<p>5. ወደፊት በሚደረገው ምርጫ ሁሉም ተቃዋሚ የፖለቲካ ፓርቲዎች ይሳተፉ።</p>

<p>6. ኦነግ ትንሽ ክፍተት ካገኘ በሻዕቢያ እየታገዘ የኢትዮጵያ የወደፊት ዕጣ ፈንታ እንደነኮንጐ፣ አንጐላና ሩዋንዳ እንዲሁም እኛንም እንደ ሶማሊያ ለማድረግ መሞከሩ የማይቀር ነው።</p>

<p>7. ሻዕቢያ ከጠባብ (ብሔርተኝነት) ትምክህተኝነት በመነሳት ለኢትዮጵያ ውድቀት ሲታገል የኖረ ነው።</p>

<p>8. ሁለቱም የአ.አ.ድን የማስማሚያ ሃሳብ ይቀበሉ።</p>

<p>9. የወያኔ/ኢህአዴግ መንግሥት ከኢትዮጵያ ሕዝብ ጋር ለመታረቅ አቋሙን ማስተካከል ያለበት ጊዜ አሁን ነው። ይህን ካላደረገ ከባህር የወጣ ዓሣ ይሆናል።</p>

<p>10. በኢትዮጵያ ታሪክ ውስጥ ታይቶ በማይታወቅ ሁኔታ ለአገሩ ጥቅም ያልቆመ መንግሥት ሥልጣን በያዘበት ወቅት ላይ ነን። ይህ መንግሥት አሁን የተፈጠረውን ውዝግብ አብርዶ ሠላም ለማምጣት የሚያስችል ብቃት የለውም። በዚህ መንግሥት ላይ ምንም እምነት የለኝም።</p>

<p>11. የጐሣ መንግሥት አንፈልግም። ለአንድነት የሚያስብ ሕዝባዊ መንግሥት ይቋቋም።</p>

<p>12. በኢትዮጵያዊነቴ አፍሬ እንድኖር ቢደረግም ተዋርዶ መኖር አንገፍግፎኛል። መንግሥታችን ይበልጥ የሚያዋርደንና ለዕውነት ጀርባውን የሰጠ መሆኑ ለዓለም ገሃድ ሆኗል። በያለንበት መጣር ያለብን የሕዝቡን የአንድነት መንፈስ መገንባት ነው። ቢከፋም ቢለማም የሚመጣውን ክፉም ሆነ ደግ አጋጣሚ በአግባቡ ለማስተናገድ የሕዝቡ አንድነት ወሳኝ ነው።</p>

<p>13. ኢህአዴግ ጦርነቱን በአጭር ጊዜ ለማሸነፍ የሚፈልግ አይመስልም። ከጦርነቱ በኋላ ሊከተል የሚችልና የፈራው ነገር ያለ ይመስላል። የጦር ባለሙያዎች እያሉ በእነሱ እንኳን ለመጠቀም አይፈልግም።</p>

<p>14. ዛሬ ከምንጊዜውም በከፋ መልኩ በሀገራችን ድህነትና መጐሳቆል የተከሰተበት ጊዜ ሲሆን ለዚህ ሁሉ መንስዔው የጐሣ ፖለቲካው፤ ዕውቀቱ፣ ልምዱና ችሎታው በሌላቸው ግለሰቦች በመገራታችን ነው።</p>

<p>15. የኢትዮጵያና የኤርትራ ግንኙነት የተበላሸው ሥልጣን ላይ ባለው መንግሥት ስህተት ነው። ከስህተቶቹ ያለ ኢትዮጵያ ሕዝብ ውሳኔ ኤርትራን አስገንጥሎ ዕውቅና መስጠቱና ከነፃነት በኋላም የሞግዚትነት ሚና መጫወቱ ነው።</p>

<p>16. ሁለቱም ቡድኖች ለኢትዮጵያና ለኤርትራ ሕዝብ የሚበጁ አይደሉም።እነዚህ ቡድኖች ተወግደው በውሳኔ ሕዝብ መለያየት ወይም እንደገና ተዋህደን አንዲት ኢትዮጵያን መመሥረት ያስፈልጋል። ይህ ካልሆነ ጦርነቱ አይቆምም።</p>

<p>17. ጦርነቱ እንቆቅልሽ ነው የሆነብኝ። ሁለቱ አገሮች በሰላምና በፍቅር እንዲኖሩ ምኞቴ ነው።</p>

<p>18. ኢሳይያስም ሆኑ መለስ የኢትዮጵያን ባህል፣ ወግና ታሪክ አጥፊዎች ስለሆኑ ለሁለቱም ሕዝቦች አይበጁም።</p>

<p>19. ያለው መንግሥት በምርጫ ስለማያምን እስከመቼ በረሃብ እያለቅን በውሸት ፕሮፓጋንዳ እንታገላለን?</p>

<p>20. የኤርትራውያን ከአገር መባረር ትክክል ነው። ሆኖም አካሄዱ ሕጋዊ መሠረት የያዘ መሆን አለበት። ጉዳዩን በቅርብ የሚከታተል አካል አቋቁሞ ለሕዝብ በሚታወቅ መንገድ ማባረር ተገቢ ነበር። በኢትዮጵያ ሥልጣን የያዙ የሻዕቢያ ሰዎች በጦር ሜዳ ከተሰለፉ ማሸነፋችን ያጠራጥረኛል።</p>

<p>21. ለጦርነቱ መንስዔ የሆኑት ሁለቱ የሥልጣን ሱሰኞችና ጐጠኛ መሪዎች ናቸው። ሁለቱም በሕዝብ ላይ ለደረሰው ሰቆቃ፣ እልቂትና የኢኮኖሚ ድቀት ተጠያቂ ናቸው።</p>

<p>22. ተዘርዝረው ሊገለጹ በሚያዳግቱ ምክንያቶች አቶ መለስ በጦርነቱ ለፈሰሰው ደምና ለወደመው ንብረት ከኢሳይያስ አፈወርቂ ባላነሰ ሁኔታ ተጠያቂ ናቸው።</p>

<p>23. ይህ ጦርነት በአጭር ጊዜ ከሁለቱም አገሮች በርካታ ወጣቶች በልቷል። እነኚህ ወጣቶች ሁለቱንም አገሮች ከገቡበት ችግር ለማውጣት ከፍተኛ ሚና በተጫወቱ ነበር። ያለ ሕዝብ ፈቃድ የሁለቱን አገሮች ሕዝብ ማለቂያ ለሌለው ጦርነት የዳረጉ መሪዎች ከሥልጣን እንዲወርዱና ለፍርድ እንዲቀርቡ ሁለቱም ሕዝቦች መታገል አለባቸው።</p>

<p>24. በአሁኑ ሰዓት ኢትዮጵያ በከፍተኛ የጐሣ አደጋ አፋፍ ላይ ትገኛለች። እውነተኞቹ የኢትዮጵያ ልጆች ከዚህ አደጋ ሊያድኗት ይገባል። ከእንግዲህ ወዲህ ከኤርትራ ጋር የሚኖረን ግንኙነት ከሌሎች ጐረቤት አገሮች ጋር ከሚኖረን ግንኙነት የተለየ ሊሆን አይገባም።</p>

<p>25. ለኢትዮጵያ ደህንነት ሁለቱም ከመድረክ መወገድ አለባቸው።</p>

<p>26. የሁለቱ አገሮች ግንኙነት እንደ ሌሎች ጐረቤት አገሮች ቢሆን ኖሮ ይህ ሁሉ ቀውስ ባልመጣ ነበር።</p>

<p>27. ግጭቱ በቀረበው የእርቅ ሀሳብ መሠረት ካልተቋጨ የሉዐላዊነት ጥያቄ ስለሆነ ሕዝቡ መንግሥትና ተቃዋሚዎች ልዩነቶቻቸውን አቻችለው ጦርነቱን በአሸናፊነት መወጣትና ብሔራዊ እርቅ ማድረግ ያስፈልጋል።</p>

<p>28. አገር እንዳትጠፋ፣ እንዳልነበረች እንዳትሆን በእግዚአብሔር ፈቃድ ተርፋለች። ሊያፈርሷት የነበረችው በኋላ ታፈርሳቸዋለች።</p>

<p>29. ሻዕቢያን ያመነና ጉም የዘገነ አንድ ስለሆነ የኢትዮጵያ መንግሥት ስለ እርቅ እያሰበ እንዳይዘናጋ መጠንቀቅ መልካም ነው።</p>

<p>30. የፖለቲካ እስረኞች ይፈቱ። ብሔራዊ እርቅ አሁኑኑ። የቀድሞውን ጦር ከአሁኑ ጋር ማዋሃድ ያስፈልጋል።</p>

<p>31. ጦርነቱ ሰውና ገንዘብ ቢበላም እግዚአብሔር ኢትዮጵያን ስለሚወዳት ውስብስብ ሁኔታዎችን ሊፈታላት ያመጣው ተአምር ነው።</p>

<p>32. በጦርነቱ በሁለቱም በኩል ለፈሰሰው ደምና ለወደመው ንብረት ተጠያቂዎች የሻዕቢያና የወያኔ መሪዎችና ጋሻ ጃግሬዎቻቸው ናቸው።</p>

<p>33. ጦርነቱ በሕዝብ አስተያየት መሠረት ይካሄድ።</p>

<p>34. ሁለቱም አገሮች ተለያይተው በየድንበራቸው ተወስነው ይኑሩ።</p>

<p>35 ጦርነቱ የመለስና የኢሳይያስ መዘዝ ነው። ዳፋው ለእኛ ተረፈን።</p>

<p>36. ጦርነቱ ማለቂያ የሚኖረው መለስ ዜናዊና ኢሳይያስ አፈወርቂ ከሥልጣን ሲወገዱ ብቻ ነው።</p>

<p>37. ሁለቱ መሪዎች በአገርና በሕዝብ ላይ ባደረሱት በደል በሕግ መጠየቅ አለባቸው። ይህ ካልሆነ ወደ ፊት ወደ ሥልጣን የሚመጡ አይጠነቀቁም።</p>

<p>38. ኢሳይያስና መለስ የአንድ ተልዕኮ (ኢትዮጵያን ማዳከምና ማፍረስ) አራማጅ የሁለት አገሮች መሪዎች ናቸው።</p>

<p>39. ያለምንም ቅድመ ሁኔታ ተኩስ አቁም ይደረግ።</p>

<p>40. አገሪቱ በመንግሥት አመራር ድክመትና ሰብዓዊ መብት ረገጣ የተነሳ ለረጅም ዘመናት የሕዝብ ስቃይ በዝቶባታል። የአሁኑ ጐጠኝነት ይባስ። በጐሣ እንድንደራጅ የተደረገው ተመልሰን እንዳንገናኝና እንዳንጠናከር መሆኑ ግልጽ ነው። የሻዕቢያ ወኪሎች እባካችሁ በትግራይ ሕዝብ ስም አታስተላልቁን። አገሪቱን ዩጐዝላቪያ አታድርጓት።</p>

<p>41. ያለው መንግሥት የኢትዮጵያን ጥቅም የማያስጠብቅ ከሆነ አገሪቱ ከባድ አደጋ ላይ ትወድቃለች።</p>

<p>42. መንግሥት ሕዝቡን አስተባብሮና ብሔራዊ እርቅ አውርዶ አገሪቱን ማልማት፣ ድህነትንና ሥራ አጥነትን ማጥፋት፣ የአገር ሉዐላዊነትን ማስጠበቅ አለበት።</p>

<p>43. በምንም መልኩ ጦርነቱ በአስቸኳይ ተጠናቅቆ ፊታችንን ወደ ልማት ማዞር አለብን፣</p>

<p>44. በውጭና በውስጥ ያሉ ተቃዋሚ የፖለቲካ ድርጅቶች አንድ ላይ ሆነው ለአገራችን ፖለቲካዊ ችግር ላንዴና ለመጨረሻ ጊዜ መፍትሔ ይፈለግ፣</p>

<p>45. ለፕሮፌሰር አሥራት ሞት ተጠያቂው ወያኔ ኢሕአዴግ ነው።</p>

<p>46. በሁለቱም አገሮች ዴሞክራሲያዊ መንግሥት አለመኖር ለጦርነቱ መነሳትም ሆነ ለማስቆም አለመቻል አስተዋጽዖ አድርጓል።</p>

<p>47. ኢሳይያስና መለስ ጦርነቱን ለሥልጣን ማራዘሚያ እንደሚጠቀሙበት አያጠራጥርም።</p>

<p>48. ዴሞክራሲያዊ መንግሥት በነፃ ምርጫ መምጣት አለበት።</p>

<p>49. በመከላከያ ሠራዊት ውስጥ የኤርትራዊነት ደም ያላቸው መረጃ ለጠላት እንዳያቀርቡ ጥንቃቄ ይደረግ። አሁንም በእስር ቤት ያሉ የመከላከያ ሠራዊት አባላት በጦርነቱ የዜግነት ግዴታቸውን እንዲወጡ ያለምንም ቅድመ ሁኔታ መንግሥት ይፍታቸው።</p>

<p>50. በዚህ አስጨናቂ ሰዓት የወያኔ መንግሥት ብሔራዊ ዕርቅን በመቀበል በኩል ከደቡብ አፍሪካ መሪዎች ይማር። ከስህተት መማር የታላላቅ ሰዎች መለያ (ቑአሊትይ) ነው።</p>

<p>51. መሪዎቻችን መንታ ልብ ይዘው በሚሰጡት አመራር ጦርነቱን ማሸነፍ ይከብዳል። ስለዚህ የአመራር ለውጥ ወሳኝ ይመስለኛል።</p>

<p>52. ጦርነቱ በአስቸኳይ ካልቆመ አስከፊ ችግር ላይ የምትወድቀው ኢትዮጵያ ናት። ሕዝባችን በውሸት ፕሮፓጋንዳ መነዳቱን ማቆም አለበት። ጦርነቱ አስፈላጊ አልነበረም። ሕዝብ በከንቱ አለቀ።</p>

<p>53. በታሪክ የባሕር በሩን በፈቃደኝነት አሳልፎ የሰጠ የኢትዮጵያ መንግሥት ብቻ ነው። ኤርትራ ነፃ ስትወጣ ሰላም ይገኛል ተብሎ ነበር። ዛሬ ኤርትራ ከእኛ ጋር የለችም። ሰላምም የለም። ከዚህ የበለጠ ምን ሽንፈት አለ?</p>

<p>54. መንግሥት ብሔራዊ እርቅ እንዲያወርድ ሕዝቡ በዚህ መንግሥት ላይ ከፍተኛ ጫና ማድረግ አለበት። ብሔራዊ እርቅ ያስፈልጋል። ይህን ሁሉ ችግር ያመጣብን የጐሣ ፖለቲካ ነው። ገና የባሰ ጦርነትና ዕልቂት ይጠብቀናል። መጥፎ ጊዜ ላይ ነው ያለነው።</p>

<p>55. በሰላሙ ንግግር ወቅት የድንበር አከላለል በቅኝ ግዛት ወቅት በነበረው ድንበር የሚሆን ከሆነ አሰብ የኤርትራ ግዛት እንዳልሆነች ማስረገጥ ይገባል። ጦርነቱ በባድመና በዛላምበሳ ሳይሆን በራስ አሉላ ወሰን ቀይ ባሕር ላይ መሆን አለበት።</p>

<p>56. ከጦርነቱ በአሸናፊነት ለመወጣት ዋነኛው መፍትሔ የሁለቱ አምባገነን መሪዎች በዴሞክራሲ ኃይሎች መተካት ብቻ ነው። የኢትዮ - ኤርትራ ሕዝቦች ይህን ሁሉ ችግር አልፈው አንድ እንደሚሆኑ አልጠራጠርም።</p>

<p>57. በዜጐች ላይ አጠቃላይ ፍርሃት የሰፈነ ስለሆነ ከዚህ ለመውጣት ጥረት ይደረግ። መንግሥት ማንኛውንም እርምጃ ከመውሰዱ በፊትም ሆነ በኋላ ሳይደብቅ ለሕዝብ ይግለጽ።</p>

<p>57. ባልና ሚስት ሲፋቱ ንብረት ተከፋፍለው ነው። ወያኔ /ኢህአዴግ የኤርትራን ነፃነት ተሽቀዳድሞ ከማወቁ በፊት ድንበሩን መከለል ነበረበት።</p>

<p>58. አንድ የተያዘ ቦታ አስለቀቅን ብለን ከምንደነፋ የተያዙትን አስለቅቀን ብንፎክር ይሻላል።</p>


</body>
</html>
