<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሕዝብ አስተያየት የመከላከያ ሠራዊታችንን የውጊያ አፈፃፀም አደነቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h3 class="underline">ስለ ኢትዮ - ኤርትራ ጦርነት</h3>
<h2 class="align-center">የሕዝብ አስተያየት የመከላከያ ሠራዊታችንን የውጊያ አፈፃፀም አደነቀ</h2>

<!-- TODO: fix this to have an h3 weight: -->
<ul>
  <li> መለስ ኢትዮጵያን ለመምራት የሞራል ብቃት የላቸውም - ከሥልጣን ይውረዱ (93%)</li>
  <li> የኤርትራውያን አያያዝ ጥንቃቄ ይጐድለዋል (84%)</li>
</ul>



<p>የጦቢያ ጋዜጣ በነሐሴ 22 እና 29/1991 ዕትሞቹ አማካይነት የሕዝብ አስተያየት ለማሰባሰብ ያደረገው ሙከራ ከተለያዩ ብሔረሰቦች ተውጣጥቶ የሀገሩን ሉዓላዊነትና ዳርድንበር ለማስከበር በግንባር የተሰለፈው መከላከያ ሠራዊታችን እስካሁን ያሳየው የውጊያ አፈፃፀምና ያስመዘገበው ውጤት ከተጠበቀው በላይ መሆኑን ሲያረጋግጥ በክልሉ ሰላም ለማስፈንና የሕዝቦችን ወዳጅነት ወደነበረው ለመመለስ ደግሞ የሻዕቢያና የወያኔ መሪዎች ከሥልጣን መውረድ እንዳለባቸው የሚያመለክት ሆኖአል።</p>

<p>ሕዝቡ በሀገራዊና ወቅታዊ ጉዳዮች ላይ ለቀረቡለት ጥያቄዎች አስተያየቱንና ፍላጐቱን ሲገልፅ የአሁኑ አጋጣሚ በኢትዮጵያ የፕሬስ ታሪክ ውስጥ ለመጀመሪያ ጊዜ ሲሆን እጅግ በርካታ ሰዎች ለጥያቄዎቹ መልስ በመስጠት ተሳትፎ አድርገዋል።</p>

<p>ከአስተያየት ሰጭዎቹ መካከል የመንግሥት ሠራተኞች፣ ነጋዴዎች፣ ተማሪዎችና ሥራ አጦች ይገኛሉ።</p>

<p>ለዝግጅት ክፍላችን የተላኩት መልሶች በዕድሜ፣ በጾታ፣ በትምህርት ደረጃና በሥራ ስምሪት ተለይተው ሲታዩ የሚከተለውን ሥዕል ይሰጣሉ።</p>

<p>ከመልስ ሰጪዎች ዕድሜ አነስተኛው 16 ከፍተኛው 67 ሲሆን አማካዩ ዕድሜ 39 ነው። ከጾታ አኳያ ሲታዩ 17% ሴቶች፣ 82% ወንዶች ሲሆኑ 1% የሚሆኑት በማወቅም ይሁን በመዘንጋት ጾታቸውን ያልገለጹ ናቸው። ከባህል ተጽዕኖ ወይም ድፍረት ከማጣት ወይም ኃሣብን ለመግለጽ መሠረታዊ የሆነውን ዴሞክራሲዊ መብት ችላ በማለት ከወንዶች ጋር ሲነፃፀር በዚህ መጠይቅ ላይ የሴቶች ተሣትፎ በጣም አናሳ ሆኖ ተገኝቷል።</p>

<p>የመልስ ሰጪዎች የትምህርት ደረጃ ጥንቅር ሲታይ ደግሞ 9% ቢ.ኤና ከቢ.ኤ በላይ ፣ 33% ከ12ኛ ክፍል በላይ (12+1፣12+2፣12+3)፣ 44% ከ4ኛ ክፍል እስከ 12ኛ ክፍል ሲሆኑ 14% የሚሆኑት ደግሞ የትምህርት ደረጃቸውን አልገለፁም። በጥቅል ሲታይ ከአስተያየት ሰጪዎች መሀል 42% የሚሆኑት በኢትዮጵያ ደረጀ በትምህርት ወደ ግማሽ የሚጠጋውን ቦታ የያዙት ምሁራን (12+1... እሰከ ቢ.ኤና ከቢ.ኤ በላይ) ናቸው ብሎ ደፍሮ መናገር ይቻላል።</p>

<p>ከሙያ ስብጥርና ሥርጭት አኳያም የመልስ ሰጪዎች ሁኔታ ሲታይ 38% የመንግሥት ሠራተኞች፣ 11% ነጋዴዎች፣ 3% በጡረታ ላይ የሚገኙ አረጋዊያን ዜጐች (ሰኒኦር ቺቲዘንስ)፣ 26% ተማሪዎች፣ 16% ሥራ አጦች ሲሆኑ 6% የሚሆኑት ደግሞ የሥራ ስምሪታቸውን አልገለጹም።</p>

<p>የጦርነቱ መንስዔ ምን ይመስልዎታል? ለሚለው ጥያቄ 67% የወያኔና የሻዕቢያ ስውር አጀንዳ፣ 18% የኤኮኖሚ ፖሊሲዎች አለመጣጣም፣ 15% የድንበር ጥያቄ የሚል መልስ ሰጥተዋል። ባድመ የማን ነች ብለው ያምናሉ? ለሚለው መጠይቅ 80% የኢትዮጵያ፣ 10% የኤርትራ፣ 8% የሁለቱም ሲሉ 2% የሚሆኑት አላውቅም በማለት መልሰዋል። በርስዎ አመለካከት ጦርነቱን የጀመረው አገር የትኛው ነው? ለሚለው ደግሞ 8% ኢትዮጵያ፣ 77% ኤርትራ ሲሉ 15% የሚሆኑት ደግሞ አለማወቃቸውን ገልፀዋል።</p>

<p>እስከ አሁን ድረስ በተካሄደው ጦርነት የበለጠ ሰብአዊና ቁሣዊ ጉዳት የደረሰው በየትኛው አገር ላይ ነው? ለሚለው ጥያቄ 9% ኤርትራ፣ 7% ኢትዮጵያ ሲሉ 84% የሚሆኑት ደግሞ አላውቅም በማለት ገልፀዋል።</p>

<p>የእስካሁኑን የኢትዮጵያ መከላከያ ሠራዊት የውጊያ አፈፃፀም እንዴት ይመዝኑታል? የሚለውን ጥያቄ 68% ከተጠበቀው በላይ ነው፣ 25% ከተጠበቀው በታች ነው ብለው ሲመልሱ 7% የሚሆኑት ደግሞ አላውቅም በማለት መልሰዋል።</p>

<p>በፕሮፓጋንዳ ረገድ የትኛው ወገን የበላይነትን የያዘ ይመስልዎታል? 23% ኤርትራ፣ 4% ኢትዮጵያ ሲሉ 73% የሚሆኑት ደግሞ አለማወቃቸውን ገልፀዋል።</p>

<p>የኢትዮጵያ መንግሥት ስለጦርነቱ የሰጠው መግለጫ ምን ያህል በቂና ትክክል ነው? ለሚለው መጠይቅ 2% ትክክልና አጥጋቢ ነው፣ 89% ትክክልም አጥጋቢም አይደለም ሲሉ 9% የሚሆኑት ትክክል ሆኖ አጥጋቢ አይደለም ብለዋል።</p>

<p>ውዝግቡን በሰላማዊ መንገድ ለመፍታት የኢትዮጵያ መንግሥት ያስቀመጣቸው ቅድመ ሁኔታዎች ምን ያህል ትክክል ናቸው? የሚለውን ጥያቄ በተመለከተ 36% ፍጹም ትክክል ነበሩ፣ 11% ጨርሶ ትክክል አልነበሩም ሲሉ 53% የሚሆኑት አላውቅም በማለት መልሰዋል።</p>

<p>የኤርትራውያንን ከሀገር መባረር እንዴት ተመለከቱት? ለሚለው ጥያቄ 78% የሚሆኑት መላሾች እጅግ አስፈላጊ ነው፣ 12% ጨርሶ የማይገባ ነው ሲሉ 10% ደግሞ አለማወቃቸውን ገልፀዋል።</p>

<p>ኤርትራውያንን ከሀገር የማስወጣቱን ዘመቻ አፈጻጸም እንዴት ተመለከቱት የሚለውን ጥያቄ 16% ጥንቃቄ የተሞላበትና ፍትሐዊ ነው ሲሉ 84% የሚሆኑት ደግሞ ጥንቃቄ የጐደለውና አድሏዊ ነው ብለዋል።</p>

<p>ጦርነቱ ምን ዓይነት ችግር አስከትሎቦዎታል? ለሚለው ጥያቄ 87% ፍርሃትና ሥጋት፣ 10% የኑሮ ውድነት፣ 2% የዕቃ እጥረት ሌሎች 1% የሚሆኑት ደግሞ የቤተሰብ መነጣጠል ሲሉ መልሰዋል።</p>

<p>የአፍሪካ አንድነት ድርጅት የመሪዎች ጉባዔ ያፀደቃቸውን የማስማሚያ ኃሣቦችና የአፈፃፀም መርሆዎች ተቀባይ አጥተው ሥራ ላይ ካልዋሉ ምን መደረግ አለበት? ለሚለው መጠይቅ 14% መሬታችን እስኪመለስ ድረስ መዋጋት ያስፈልጋል፣ 11% ኢትዮጵያ ያስቀመጠቻቸውን ቅድመ ሁኔታዎች ትታ ለሰላም ሌላ ዕድል ልትሰጥ ይገባል ሲሉ 75% የሚሆኑት ደግሞ አለማወቃቸውን ገልፀዋል።</p>

<p>በኢትዮጵያና በኤርትራ መካከል ዘላቂ ሰላምና የሁለቱን አገሮች ሕዝቦች ወዳጅነት ለማምጣት ምን ያስፈልጋል? ለሚለው ጥያቄ 4% ሻዕቢያ ከሥልጣን መወገድ አለበት፣ 5% ወያኔ ከሥልጣን መወገድ አለበት፣ 90% ሁለቱም ተጠያቂ ስለሆኑ ከሥልጣን መውረድ አለባቸው ሲሉ 1% የሚሆኑት ደግሞ ሁለቱም ዕውነተኛ የሰላምና የዴሞክራሲ ፖሊሲ ቀይሰው በሥልጣን ሊቆዩ ይችላሉ በማለት መልሰዋል።</p>

<p>እስከ አሁን ካለው ታሪካቸውና የሥራ አፈፃፀማቸው ስለ ጠ/ሚ/ር መለስ ያለዎት አስተያየት ምንድን ነው? የሚለውን የመጨረሻ ጥያቄ በተመለከተ 3% በጠቅላይ ሚኒስትርነታቸው ይቀጥሉ፣ 93% ሥልጣን ይልቀቁ ሲሉ 4% የሚሆኑት ደግሞ አስተያየት እንደሌላቸው ገልፀዋል።ሥልጣን ይልቀቁ የሚሉት የሰጡት ምክንያት በ«እንነጋገር» ዓምድ ሠፍሯል።</p>

<p>በአጠቃላይ ለ14ቱ መጠይቆች ከሕዝብ የተሰበሰበው አስተያየት መደምደሚያ የሚከተለውን ያሳያል።</p>

<ol>
<li> የጦርነቱ መንስዔ የሻዕቢያና የወያኔ ስውር አጀንዳ ነው፣ (67%)</li>

<li> ባድመ የኢትዮጵያ ነች፣ (80%)</li>

<li> ጦርነቱን የጀመረችው አገር ኤርትራ ናት፣ (77%)</li>

<li> ጦርነቱ ጉዳት ያደረሰው በእገሌ ላይ ነው ለማለት ያወዛግባል፣ (84%)</li>

<li> እስከ አሁን የኢትዮጵያ የመከላከያ ሠራዊት የውጊያ አፈፃፀም ከተጠበቀው በላይ ነው፣ (68%)</li>

<li> በፕሮፓጋንዳው ረገድ የበላይነቱን የያዘውን አላውቅም፣ (73%)</li>

<li> የኢትዮጵያ መንግሥት ስለጦርነቱ የሰጠው መግለጫ ትክክልም አጥጋቢም አይደለም፣ (89%)</li>

<li> ልዩነትን በሰላማዊ መንገድ ለመፍታት የኢትዮጵያ መንግሥት ስላስቀመጣቸው ቅድመ ሁኔታዎች አላውቅም፣ (53%)</li>

<li> ኤርትራውያን ከሀገር መባረር እጅግ አስፈላጊ ነው፣ (78%)</li>

<li> ኤርትራውያንን ከሀገር የማስወጣቱ ዘመቻ አፈፃፀም ጥንቃቄ የጐደለውና አድሏዊ ነው (84%)</li>

<li> ጦርነቱ ሥጋትና ፍርሃት አስከትሏል፣ (87%)</li>

<li> የአ.አ.ድ. የመሪዎች ጉባዔ ያፀደቃቸው የማስማሚያ ኃሣቦችና የአፈፃፀም መርሆዎች ሥራ ላይ ካልዋሉ ምን መደረግ እንዳለበት አላውቅም፣ (75%)</li>

<li> በኢትዮጵያና በኤርትራ መሀከል ዘላቂ ሰላምና የሕዝቦችን ወዳጅነት ለማምጣት ሁለቱም መሪዎች ተጠያቂ ስለሆኑ ከሥልጣን መውረድ አለባቸው፣ (90%)</li>

<li> ጠቅላይ ሚኒስትር መለስ ዜናዊ ሥልጣን ይልቀቁ፣ (93%)</li>
</ol>


<p>በጦቢያ ታዳሚዎች ከ14ቱ ምርጫ ከያዙ መጠይቆች ሌላ ተጨማሪ አስተያየት ካላቸው አስተያየታቸውን እንዲሰጡ በተጠየቀው መሠረት የተለያዩ አስተያየቶች ተሰጥተዋል። የተሰጡትን ተጨማሪ አስተያየቶች ሁሉ በዝርዝር ማስፈሩ ጊዜና ቦታን ስለሚያጣብብ ተመሳሳይና ተቀራራቢ የሆኑ አስተያየቶች ተጨምቀው በሁለት ደረጃ ተመድበው ቀርበዋል።</p>


<h3>ኢሕአዴግንና ሻዕቢያን እንዲሁም የድርጅቶቹን መሪዎች በተመለከተ፣</h3>

<ul>
<li> ሻዕቢያ በጠባብ ብሔርተኝነት ስሜት በመነሳት ለኢትዮጵያ ውድቀት ሲታገል የኖረ ነው።</li>

<li> አቶ መለስ የትግራይን ሕዝብ የጠቀሙ መስለው ከኢትዮጵያ ሕዝብ ጋር እያጣሉት ናቸው። ወደብ የነበራትን አገር ወደብ አልባ አድርገዋል። ኤርትራን ውሰዱልን ብለው አቤቱታ ያቀረቡ መሪ ናቸው።

<p>አሥመራ ድረስ በመሄድ የኤርትራን መገንጠል አጽድቀዋል። እርዳታም ሰጥተዋል። የአገሪቱን ኃብት አዘርፈዋል። ምሁሩ አገሩን ጥሎ እንዲሰደድ አድርገዋል። ብቃት ያለውን ሠራተኛ ከሥራ አባርረዋል። የበቀል እርምጃ እየወሰዱ ነው።</p>
</li>

<li> ወያኔ ከኢትዮጵያ ሕዝብ ጋር ለመታረቅ አቋሙን ማስተካከል ያለበት ጊዜ አሁን ነው። ይህን ካላደረገ ከባህር የወጣ አሣ ይሆናል።</li>

<li> በኢትዮጵያ ታሪክ ውስጥ ታይቶ በማይታወቅ ሁኔታ ሕዝቡንና አገሩን አሳልፎ የሰጠ ኃይል ሥልጣን በያዘበት ወቅት ላይ ነን።</li>

<li> ጦርነቱ የብሔርተኛ ኤሊቶች ሥራ ውጤት ነው። በሁለቱም በኩል ለሕዝቡ የሚተርፈው ጉዳት እንጂ ጥቅም አይደለም። ኢሕአዴግ በአጭር ጊዜ ውስጥ ጦርነቱን በአሸናፊነት ለመወጣት የሚፈልግ አይመስልም። ከጦርነቱ በኋላ ሊከተል የሚችለው ነገር ያስፈራው ይመስላል።</li>

<li> የሁለቱ አገሮች ግንኙነት የተበላሸው ሥልጣን ላይ ባሉት መንግሥታት ስህተት ነው። ከስህተቶቹ አንዱ ወያኔ ያለ ኢትዮጵያ ሕዝብ ውሳኔ ኤርትራን ማስቆረሱና በኋላም የሞግዚትነት ሚና መጫወቱ ነው።</li>

<li> በታሪክ የባህር በሩን በፈቃደኝነት አሳልፎ የሰጠ የኢትዮጵያ መንግሥት ብቻ ነው። ኤርትራ ነፃ ስትወጣ ሰላም ይገኛል ተብሎ ነበር። ዛሬ ኤርትራም የለች፣ ሰላምም የለም። ከዚህ የበለጠ</li>
</ul>

<h3>ሽንፈት ምን አለ?</h3>

<ul>
<li> ጦርነቱ እንቆቅልሽ ነው የሆነብኝ። ሁለቱ አገሮች በሰላምና በፍቅር እንዲኖሩ ምኞቴ ነው። ያለው መንግሥት በምርጫ አያምንም። እስከ መቼ በረሃብ እያለቅን በውሸት ፕሮፓጋንዳ እንታለላለን?</li>

<li> የኤርትራውያን ከአገር መባረር ትክክል ነው። ሆኖም ሕጋዊ መሠረት የያዘና ተጠያቂ አካል አቋቁሞ ለሕዝብ ግልጽ በሆነ መንገድ ማባረር ተገቢ ነበር።</li>

<li> ሻዕቢያን ያመነና ጉም የዘገነ አንድ ስለሆነ የኤርትራ መንግሥት ስለ እርቅ እያሰበ እንዳያዘናጋን፤ መጠንቀቅ መልካም ነው።</li>

<li> ጦርነቱ ሰውና ገንዘብ ቢበላም እግዚአብሔር ኢትዮጵያን ስለሚወዳት ውስብስብ ሁኔታዎች እንዲፈቱለት ያመጣው ተአምር ነው።</li>

<li> ጦርነቱ በሕዝብ አስተያየት መሠረት ይካሄድ።</li>

<li> ሁለቱ ቡድኖች ተወግደው በውሣኔ ሕዝብ መለያየት ወይም መዋሃድ ያስፈልጋል። አለበለዚያ ጦርነቱ አይቆምም።</li>

<li> ኤርትራ ከሲዳሞ ያነሰች አገር ሆና ኢትዮጵያ እስከአሁን ድል አለማድረጓ የሚገርም ነው።</li>

<li> ለጦርነቱ መንስዔ የሆኑት ሁለቱ መሪዎች ናቸው። በሕዝብ ላይ ለደረሰው ሰቆቃ፣ እልቂት፣ የኤኮኖሚ ድቀት ተጠያቂ ናቸው።</li>

<li> የሁለቱ አገሮች ግንኙነት እንደ ሌሎች ጐረቤት አገሮች ቢሆን ኖሮ ይህ ሁሉ ቀውስ ባልተፈጠረ ነበር።</li>

<li> ያለምንም ቅድመ ሁኔታ ተኩስ አቁም ይደረግ።</li>
</ul>

<h3>አጠቃላይ ብሔራዊ ጉዳዮችን በተመከለተ፤</h3>


<p>በመጠይቆቹ ላይ የሠፈሩ ባይሆኑም አጠቃላዩን አገራዊ ጉዳዮችን በተመለከተ «ተጨማሪ አስተያየት ካለዎት?» በሚለው ክፍት ቦታ ላይ የሠፈሩ አስተያየቶች የሚከተለውን ይመስላሉ።</p>


<ul>
<li> የሕዝብ ተወካዮች እየተባለ ስለሚጠራው አካልም የሕዝብ አስተያየት ተሰብስቦ ይገለጥ፣</li>

<li> ወደፊት በሚካሄደው ምርጫ ሁሉም ተቃዋሚ የፖለቲካ ድርጅቶች ይሳተፉ።</li>

<li> ኦነግ ትንሽ ክፍተት ካገኘ የወደፊቱ የኢትዮጵያ እጣ ፈንታ እንደነ ኮንጐ፣ አንጐላና ሩዋንዳ መሆን ነው። ኢትዮጵያን ሁለተኛዋ ሶማሊያ ከማድረግ አይመለስም።</li>

<li> ኢትዮጵያን በማውደም ላይ ያለውንና ካንሠር የሆነውን የጐሣ ፖለቲካና የጐሣ መንግሥት አንፈልግም። ለአንድነት የሚያስብ ሕዝባዊ መንግሥት ይቋቋም።</li>

<li> መንግሥት ብሔራዊ እርቅ አውርዶ አገሪቱን ማልማት፣ ድህነትንና ሥራ አጥነትን ማጥፋትና የአገር ሉዓላዊነትን ማስከበር አለበት።</li>

<li> ጦርነቱ ተጠናቆ ፊታችንን ወደ ልማት ማዞር አለብን።</li>

<li> በውስጥና በውጭ ያሉ የፖለቲካ ድርጅቶች አንድ ላይ ሆነው ላንዴና ለመጨረሻ ጊዜ ለአገሪቱ ፖለቲካዊ ችግሮች መፍትሔ ይፈልጉ።</li>

<li> የወያኔ/ኢህአዴጌ መንግሥት ከደቡብ አፍሪካ ፕሬዚዳንት ተምሮ ብሔራዊ እርቅን ይቀበል።</li>
</ul>


<h3>ከስህተት መማር የታላላቅ ሰዎች ባህሪ (ቁአሊትይ) ነው።</h3>

<ul>
<li> ተቃዋሚዎችማ እንኳን ለኢትዮጵያ ሕዝብ ለራሳቸውም አይሆኑም። በያለንበት መጣር ያለብን የሕዝቡን የአንድነት መንፈስ ለመገንባት ነው። የመጣውን ክፉም ሆነ ደግ አጋጣሚ በአግባቡ ለመጠቀም የሕዝቡ አንድነት ወሳኝ ነው።</li>

<li> ያለንበት ዘመን ከምንጊዜውም በከፋ መልኩ በአገራችን ድህነትና መጐሳቆል የታየበት ወቅት ነው።</li>

<li> በቀረበው የእርቅ ኃሣብ ጦርነቱ ካልተቋጨ ጉዳዩ የሉዓላዊነት ጥያቄ ስለሆነ ጦርነቱን በአሸናፊነት ለመወጣት መንግሥትና ተቃዋሚዎች ልዩነቶቻቸውን አቻችለው ብሔራዊ እርቅ ማውረድ ይኖርባቸዋል።</li>

<li> የፖለቲካ እሥረኞች ይፈቱ። ብሔራዊ እርቅ አሁኑኑ ይውረድ። የቀድሞው ጦር ከአሁኑ ጦር ጋር ይዋሃድ።</li>
</ul>


<p>ከአንባቢዎች የተላከው አስተያየት ከዚህ በላይ በዝርዝር እንደቀረበው ሲሆን በዴሞክራሲያዊ መብት በመጠቀም ኃሣብን በይፋ መግለጽ በአገራችን እንግዳ ነገር መስሎ ቢታይም ይህ ጅምር ቀስ በቀስ ብዙኃኑን የበለጠ በማሳተፍ በአገሩ ጉዳይ ላይ በተጨባጭ መረጃ ላይ ተመስርቶ ኃሣቡን መፈንጠቅ እንዲቻል እንደሚያበረታታ ታምኖበታል።</p>

<p>በዋና ዋና የአገሪቱ ጉዳዮች ላይ የሕዝብ አስተያየት እየተሰበሰበ መሪዎች ስህተቶቻቸውን ለማረምና ፖሊሲዎቻቸውን ከሕዝብ ፍላጐት አንፃር ለመቀየስ ቢጠቀሙበት ከግጭትና ከቀውስ ወጥተን በኋላ ቀርነታችን ላይ በጋራ ለመዝመት ያግዛል የሚል አስተያየት የሰጡ በጣም ብዙ ናቸው።</p>


</body>
</html>
