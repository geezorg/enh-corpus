<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያ ህዝቧን ለመመገብ የግድ የናይልን ወንዝ መጠቀም አለባት ተባለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢትዮጵያ ህዝቧን ለመመገብ የግድ የናይልን ወንዝ መጠቀም አለባት ተባለ</h1>


<p>ኢትዮጵያ ህዝቦቿን ከድህነት ለማውጣትና የምግብ ዋስትናን ለማረጋገጥ የናይልን ወንዝ በመጠቀም የዝናብ ጥገኛ ከሆነ እርሻ የመላቀቅ ሕጋዊና ሞራላዊ መብት እንዳላት ተገለፀ።</p>

<p>አቶ ሺፈራው ጃርሶ የውሃ ሃብት ሚኒስትር በአዲሱ የተባበሩት መንግሥታት ድርጅት ጉባዔ አዳራሽ በተከፈተው ስምንተኛው «የናይል 2002» ዓለም አቀፍ ጉባዕ ላይ ባደረጉት ንግግር እንደገለጹት 62 ሚሊዮን ሕዝብ ያላት ኢትዮጵያ የግብርና ኢኮኖሚዋ የሚገኘው ምርት ከእጅ ወደ አፍ ሆኗል። ስለዚህ በየዓመቱ ሶስት በመቶ እያደገ ያለውን ህዝቧን ለመመገብ የግድ የናይል ወንዝን መጠቀም አለባት።</p>

<p>ኢትዮጵያ ለተደጋጋሚ የምግብ ዕጥረትና ድርቅ የምትጋለጠው የዝናብ ጥገኛ በመሆኗ ነው ያሉት አቶ ሽፈራው ሀገራችን አነስተኛ መካከለኛ ከፍተኛ መጠን ያላቸው ግድቦች በመሥራት መስኖ ከመጠቀም ሌላ ምንም ዓይነት አማራጭ እንደሌላት ማስረዳታቸው ተገልጿል።</p>

<p>በኮንፈረንሱ ላይ የተገኙት የዓለም የምግብ ድርጅት ተወካይ ሚኒስትር አንቶኒ ኦቤግ ባሰሙት ንግግር የናይል ተፋሰስ ሀገሮች ያሉበት አካባቢ ረሃብ፣ ጦርነት አለመረጋጋት የሚታይበት የተፈጥሮ ሀብቶችም እየተመናመኑ የሚገኙበት በመሆኑ የተፋሰሱ ሀገሮች በጋራ መክረው የትብብር መንፈስ ማሳየት እንደሚጠበቅባቸው አስገንዝበዋል።</p>

<p>የተባበሩት መንግሥታት የልማት ፕሮጋም ተወካይ ሚስተር ሳሙኤል ኒያምቢ በበኩላቸው ባደረጉት ንግግር የተፋሰሱ ሀገሮች የሕዝብ ብዛት በ2025 አራት መቶ ሚሊዮን በ2050 ደግሞ አንድ ቢሊዮን ስለሚደርስ የየሀገሮቹ መንግሥታት ከፍጥጫና ንትርክ ተላቀው ለጋራ ዕድገት የሚንቀሳቀሱበትን አመቺ ሁኔታ መፍጠር እንዳለባቸው አሳስበዋል።</p>


<p class="align-center"><a href="/Gazettas/Tobia/info/Tobia.sera.html">ከጦቢያ ሰኔ 22 ቀን 1992</a></p>

</body>
</html>	
