<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በድንበር አካባቢ 20 ኢትዮጵያውያን በኬንያ ወታደሮች ተገደሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በድንበር አካባቢ 20 ኢትዮጵያውያን በኬንያ ወታደሮች ተገደሉ</h1>


<p>በሄሊኮፕተር የታገዙ የኬንያ ወታደሮች በቅርቡ የኢትዮጵያን ድንበር በመሻገር 20 ኢትዮጵያውያን መግደላቸውን የኢትዮጵያ የፖለቲካ እሥረኞች ኮሚቴ (ኢፓእአኮ) ግንቦት 1 ቀን 1992 ዓ.ም ባወጥኣው መግለጫ አስታወቀ።</p>

<p>ኮሚቴው የኢህአዴግና የኬንያ መንግሥታት ለኢትዮጵያውያን መብት መጣስ ተባብረዋል በሚል ርዕስ ባወጣው መግለጫ በሁለቱም አገሮች የሚገኙ ታጣቂ የከብት ዘራፊዎችን ለመውጋት በሚል ሰበብ የሁለቱ አገር መንግሥታት በንጹሐን ሲቪሎች ላይ ለመቀጣጫ የሚሆን እርምጃ መውሰዳቸውን ገልጿል። አያይዞም በኬንያና በኢትዮጵያ ድንበሮች አካባቢ በፖለቲካ የሚጠረጠሩ ግለሰቦችን መግደልና ማፈን የተለመደ ተግባር መሆኑን አመልክቷል።</p>

<p>በድንበሮች አካባቢ ያለውን አስከፊ ሁኔታ ያጋለጡት የኬንያ የፖለቲካ ተቃዋሚ አብዱላሂ ጋልጋሎ የኬንያ አስተዳደር ኢትዮጵያ ውስጥ በሰብዓዊነት ላይ የሚፈፀመውን ግፍ መተባበራቸውን ተቃውመው የሰብዓዊ መብት ድርጅቶች በኢሶኦሎ በሞያሌና በመርሳ ቤት ወረዳዎች ተገኝተው «የኢትዮጵያና የኬንያ መንግሥታት እንዴት እንደሚገድሉን» ይመልከቱ በማለት ዘግበዋል።</p>

<p>ሚስተር ጋልጋሎ ከዚሁ ጋር አያይዘው ሼክ ሐጂ ሐሰን እና በንግድ ሥራ የሚተዳእሩት ጋሎ ዋልዴ ሞያሌ በሚገኘው በአቶ ሮባ ዳባሶ ቤት ላይ በተወረወረ ፈንጂ መመኦታቸውን ከሞያሌ ቦርቱዋሪ ሐጂ የተባሉ ሰው መታፈናቸውን አጋልጠዋል። በእነዚህ ሁሉ ድርጊቶች የኢህአዴግና የኬንያ ባለሥልጣኖች በመተባበር በቀጥታ ተካፋይ መሆናቸው ተገልጿል።</p>

<p>የኢትዮጵያ የፖለቲካ እሥረኞች አንድነት ኮሚቴ የኬንያ መንግሥት ስደተኞችንና ከአሰቃቂው የረሀብ አደጋ ለመሸሽ ወደሰሜን ሖር ክልል የሸሹ ኢትዮጵያውያንን ይዞ ለኢህአዴግ በማስረከብ ሰብዓዊነት የጐደለው እርምጃ እንዲወሰድባቸው ማድረጉንም አጋልጧል። ረሃቡን በመሸሽ ላይ የነበሩት ኢትዮጵያውያን ቤተሰቦች በኬንያ ፖሊሶች ተደብደበውና በአስከፊ ሁኔታ ታጉረው ወደኢትዮጵያ እንዲመለሱ መደረጋቸውም ተመልክቷል።</p>

<p>የመርሳ ቤት ወረዳ ኮሚሽነር ሚስተር ጆአሽ ሚዮማ በኢትዮጵያውኑ ላይ የተወሰደ የተባለውን እርምጃ ክደው በክልሉ ያሉት ኬንያውያን ለኢትዮጵያውያን ሥደተኞች ምግባቸውን እንዳያከፍሉ (ምግብ እንዳይሰጧቸው) ማስጠንቀቃቸውንም የኮሚቴው መግለጫ አስረድቷል። ምግብ መስጠት ማለት እዚህ እንዲቆዩ ማበረታታት ብሎም የምግብና የደህንነት ዋስትና እንዲታጣ ማድረግ ይሆናል በማለት አስጠንቅቀዋል።</p>


<p class="align-center"><a href="/Gazettas/Tobia/info/Tobia.sera.html">ከጦቢያ ሰኔ 15 ቀን 1992</a></p>

</body>
</html>	
