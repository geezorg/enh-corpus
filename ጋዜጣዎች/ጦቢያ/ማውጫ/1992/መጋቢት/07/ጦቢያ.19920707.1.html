<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>28 ሚሊዮን ኢትዮጵያውያን በአስከፊ ድኅነት ውስጥ ይኖራሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">28 ሚሊዮን ኢትዮጵያውያን በአስከፊ ድኅነት ውስጥ ይኖራሉ</h1>


<p>ከ1987-89 በተደረገ ጥናት 28 ሚሊዮን ኢትዮጵያውያን በአስከፊ ድህነት እንደሚኖሩና አገራችን በዓለም ላይ ካሉ የመጨረሻ ድሃ አገሮች በቀዳሚነት እንድትፈረጅና ዘወትር ተመጽዋች ሆና እንድትቀር ያደረጋት የመሬት ይዞታው ፖሊሲ አለመለወጥ በዝናብ ብቻ መተማመናችን የሕዝብ ቁጥር ማደግና የፖለቲካው አለመረጋጋት መሆኑ ተገለፀ።</p>

<p>ይህ የተገለጠው የማኅበራዊ ጥናት መድረክ የተባለው ሀገር በቀል ምግባረ ሠናይ ድርጅት «የምግብ ዋስትናና አስተማማኝ የኑሮ ሁኔታ በኢትዮጵያ» በሚል ርዕስ ከመጋቢት 1 እስከ2 ቀን 1992 ዓ.ም በግዮን ሆቴል ባዘጋጀው ሲምፖዚየም ላይ በምሁራን በቀረቡ ጥናታዊ ጹሑፎችና በመንግሥት ባለሥልጣናት በተደረጉ ንግግሮች ነው።</p>

<p>በአሁኑ ጊዜ 8 ሚሊዮን የሚሆኑ የአገሪቱ ዜጎች በከፍተኛ የረሃብ ችግር ላይ እንደሚገኙ የጠቆሙት ምሁራኑ እነዚህ ተጠቂዎች የሚገኙት ደግሞ በግብርናና በእንስሳት ርባታ በታወቁት የአገሪቱ ሰሜናዊ፣ ደቡባዊ ምሥራቅና ደቡባዊ ክልሎች መሆኑ ሁኔታውን የበለጠ እንዳወሳሰበው አስረድተዋል።</p>

<p>በረሃብ ከተጐዱት ሰዎች መካከል 5 ከመቶ የሚሆኑት ከኤርትራ ወረራ ጋር በተያያዘ ከመኖሪያ ቀዬአቸው የተፈናቀሉ እንደሆኑ ያመለከቱት ዘገባዎች አሁን ባለው ሁኔታ የበልግ ዝናቡ ወቅቱን ጠብቆ ካልዘነበ አገሪቱ በታሪኳ ገጥሟት የማያውቅ አስከፊ ሰብዓዊ እልቂት ሊገጥማት እንደሚችል ገልጠዋል።</p>

<p>የምግብ እህል እጥረትን ለማስወገድና አስተማማኝ የኑሮ ሁኔታን ለመፍጠር እስካሁን በምክንያትነት ሲወሱ በኖሩት የተፈጥሮ ክስተቶች ላይ ብቻ ከማተኮር ይልቅ ሌሎች አማራጮችን መመልከት ወቅቱ ያቀረበው ጥያቄ መሆኑን ምሁራኑ ጠቅሰው ችግሮቹን ለመቋቋምን በዘላቂነትም የምግብ ዋስትናን ለማረጋገጥ የመሬት ባለቤትነትን ጨምሮ የግብርናውን ዘርፍ ሊያሳድጉ የሚችሉ የተለያዩ ፖሊሲዎችን መቀየስ እንደሚገባ አስምረውበታል።</p>

<p>የኑሮ ዋስትና የሚረጋገጠው በምግብ እህል መሟላት ብቻ አይደለም ያሉት የምሁራኑ ጥናቶች የሥራ አጥነት ችግር የሕዝብ ባልተመጣጠነ ደረጃ የሚያድግበት ሁኔታ መልካም አስተዳደር የሕዝብ ማኅበራዊ ግንኙነቶችና ባህላዊ የመተዳደሪያ ዘዴዎችም በአግባቡ ተጠንተው አመቺ ፖሊሲ ሊቀረጽላቸው እንደሚገባ ጠቁመዋል።</p>

<p>መንግሥት አገሪቱን ከዘላለም ተረጂነት ለማውጣት በሥራ ላይ ያለውን የመሬት ስሪት መርምሮ ሕዝቡ የባለቤትነት ስሜት እንዲሰማው በሚያደርግ መልኩ መቀየር ለተፈጥሮ ሀብት እንክብካቤ ልዩ ትኩረት መስጠትና የምርምር ማዕከላትን ውጤቶች በአግባቡ መጠቀም ለፖሊሲ አመንጭዎች ከመፍትሔ ሃሳቦቹ ጥቂቶቹ ሊሆኑ እንደሚችሉ ምሁራኑ ገልጠዋል።</p>

<p>ሲምፖዚየሙን የከፈቱት ዶ/ር መንግሥቱ ሁለቃ የግብርና ተጠባባቂ ሚኒስትር በበኩላቸው ከ1987- 1989 ዓ.ም በተካሄደው ጥናት መሰረት 28 ሚሊዮን ያህል በከተማና በገጠር የሚኖረው ሕዝብ በድህነት አረንቋ ውስጥ እንደሚገኝ አመልክተዋል።</p>

<p>በገጠር ከሚኖረው ሕዝብ 52 በመቶው ለምግብ እጥረት የተጋለጠ መሆኑን የጠቀሱት ደግሞ ማግኘት ከሚገባው ምግብ ጥቂቱን እንኳን የማያገኝ መሆኑን አስታውቀዋል።</p>

<p>በዚህ ሲምፖዚየም ላይ ከመንግሥት መ/ቤቶች ከዓለም አቀፍና ሀገር በቀል ምግባረ ሰናይ ድርጅቶች የተጋበዙ አንድ መቶ የሚሆኑ ተሳታፊዎች ተካፋይ ሆነዋል። ሲምፖዚየሙን ስፖንሰር በማድረግ ከማኅበራዊ ጥናት መድረክ ጋር ያዘጋጀው የእንግሊዝ ዓለም አቀፍ የልማት መምሪያ ነው።</p>


<p class="align-center"><a href="/Gazettas/Tobia/info/Tobia.sera.html">ከጦቢያ መጋቢት 7 ቀን 1992</a></p>

</body>
</html>	
