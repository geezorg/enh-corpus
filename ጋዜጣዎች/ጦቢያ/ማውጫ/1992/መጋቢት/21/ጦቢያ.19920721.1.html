<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በሻሸመኔና አርሲ ነገሌ የደን ቃጠሎ ደረሰ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በሻሸመኔና አርሲ ነገሌ የደን ቃጠሎ ደረሰ</h1>


<p>በምሥራቅ ሸዋ ዞን መስተዳድር በሻሸመኔና በአርሲ ነገሌ ወረዳዎች የሚገኙ የመንግሥት ደን ይዞታዎች መጋቢት 13 ቀን 1992 ዓ.ም ከቀኑ በስምንት ሰዓት ላይ በተነሳ የሰደድ እሳት ከፍተኛ የተፈጥሮ ሀብት መውደሙንና በርካታ የዱር እንስሳትም በቃጠሎው ሳቢያ አካባቢያቸውን ለቅቀው መሰደዳቸውን ተባባሪ ሪፖርተራችን ከሥፍራው በላከው ዘገባ ለመረዳት ተችሏል።</p>

<p>በሻሸመኔ ወረዳ ልዩ ስሙ «አባሮ» ከሚባለው ተራራማ አካባቢ ባለው የመንግሥት ደን ይዞታ ላይ የተነሳው ቃጠሎ 4 ጋሻ የሚያካልል ደን ማውደሙን የወረዳው የግብርናና የተፈጥሮ ሀብት ጥበቃ ባለሙያዎች ለሪፖርተራችን በቁጭት ተናግረዋል።</p>

<p>እሳቱ ወደ ሌላ ቦታ ተሸጋግሮ በገበሬ መንደሮችና በሌሎች የመንግሥት ደኖች ላይ የከፋ ጉዳት እንዳያደርስ የሻሸመኔ ወረዳ ምክር ቤት የከተማውን ማዘጋጃ ቤት በማስተባበር ባሉት ተሽከርካሪዎች ቁጥራቸው ከ200 በላይ የሚሆኑ የመንግሥት ሰራተኞችንና በአካባቢው የሚገኙ የመከላከያ ሠራዊት አባላትን ወደቃጠሎው ቦታ ፈጥኖ በማጓጓዝ ባደረገው ከፍተኛ ጥረት እሳቱ ሊጠፋ መቻሉን እነዚህ የልማት ሠራተኞች በሥፍራው ለተገኘው ተባባሪ ሪፖርተራችን ገልጠዋል።</p>

<p>ይህ በእንዲህ እንዳለ በዚሁ ዞን ውስጥ በአርሲ ነጌሌ ወረዳ «ጋራ ዱር ቀበሌ» በሚባለው የመንግሥት ደን ይዞታ ላይ በተመሳሳይ ቀንና ሰዓት የተነሣው የሰደድ እሳት በስድስት ሄክታር መሬት ላይ የተተከለውን ደን ማውደሙ ታውቋል።</p>

<p>ይህ በእንዲህ እንዳለ በዚሁ ዞን ውስጥ በአርሲ ነጌሌ ወረዳ «ጋራ ዱሮ ቀበሌ» በሚባለው የመንግሥት ደን ይዞታ ላይ በተመሳሳይ ቀንና ሰዓት የተነሳው የሰደድ እሳት በስድስት ወር ሄክታር መሬት ላይ የተተከለውን ደን ማውደሙ ታውቋል።</p>

<p>ቃጠሎው የጥፋት አድማሱን ወደሌላ ቦታ እንዳያሰፋ የአካባቢው አርሶ አደሮችና እዚያ የሚገኙ የሻሸመኔ ደን ልማት ሠራተኞች ባደረጉት መረባረብ እሳቱን በቁጥጥር ሥር ለማዋል መቻላቸውን ሪፖርተራችን ጨምሮ ገልጧል።</p>

<p>የአካባቢው ሕዝብ የኦሕዴድን ምሥረታ 10ኛ ዓመት በዓል በልዩ ዝግጅት ለማክበር ኮሚቴዎች አዋቅሮ ሽር ጉድ በሚልበት ዋዜማ ላይ በሁለቱም ወረዳዎች በተመሳሳይ ሰዓትና ቀን የተቀጣጠለው እሳት አንደኛው ሌላኛውን ወረዳ እንዳይረዳ ተፅዕኖ ማሳደሩን የጠቀሰው ዘገባ ሕዝቡን በጥፋቱ ዙሪያ የነማን እጅ ይኖርበት ይሆን? ወደሚል ጥያቄና ጥርጣሬ እንደሚገባ ሪፖርተራችን አክሎ አስታውቋል።</p>

<p>ቃጠሎው በሰው ሕይወትና ንብረት ላይ ጉዳት አያድርስ እንጂ በደኖቹ ውስጥ ተጠልለው ይኖሩ ከነበሩት የዱር እንስሳት መካከል አጋዘን ዱኩላና አምብራይሌ የመሳሰሉት መሸሸጊያቸው በመቃጠሉ ያንን ሽሽት ሕይወታቸውን ለማትረፍ በየቦታው ሲሯሯጡ መስተዋላቸውን የሪፖርተራችን ዘገባ ያስረዳል።</p>


<p class="align-center"><a href="/Gazettas/Tobia/info/Tobia.sera.html">ከጦቢያ መጋቢት 21 ቀን 1992</a></p>

</body>
</html>	
