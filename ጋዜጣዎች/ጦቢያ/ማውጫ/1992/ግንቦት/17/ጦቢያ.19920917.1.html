<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በውጭ የሚገኙ ኢትዮጵያውያን የተቃውሞ ሰልፍ አደረጉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በውጭ የሚገኙ ኢትዮጵያውያን የተቃውሞ ሰልፍ አደረጉ</h1>


<p>በዋሽንግተን ዲሲ እና በሎንደን የሚገኙ ኢትዮጵያውያን ከሶስት ዓመት በፊት የተገደሉትን የሰብዓዊ መብት ተሟጋች አቶ አሰፋ ማሩን ለማሰብ፣ ለሰብዓዊ መብትና ለነፃነት ሲታገሉ ለሞቱት ለፕሮፌሰር አሥራት ወልደየስ፣ ከበደ ደስታና፣ ለሌሎችም በሺዎች ለሚቆጠሩ ሰማዕታት ያላቸውን አድናቆት ለመግለጽና ዶክተር ታዬ ወልደሰማያት ፊታውራሪ መኮንን ዶሪያን ሌሎችም በኢህአዴግ እሥር ቤቶች ውስጥ ታጉረው የሚሰቃዩትን በሺዎች የሚቆጠሩ የህሊና እሥረኞች እንዲፈቱ ለመጠየቅ ባለፈው ግንቦት 7 ቀን 1992 ዓ.ም የተቃውሞ ሰላማዊ ሰልፍ አደረጉ።</p>

<p>በዕለቱ በዋሽንግተን ዲሲ ውስጥ በኋይት ሐውስ ፊት ለፊት የተደረገው ሰላማዊ ሰለፍ የተጀመረው ከጠዋቱ አምስት ሰዓት ላይ ሲሆን ከዋሽንግተን ዲሲ አካባቢና እንደአትላንታ፣ ኒውዮርክ፣ ኒውጀርሲና ፒተርስበርግ ካሉ እሩቅ አካባቢዎች የመጡ ኢትዮጵያውያን ተሳታፊ ሆነዋል።</p>

<p>ሰልፈኞቹ «ኢትዮጵያ ውስጥ የሚገኙ የፖለቲካ እሥረኞች እንዲፈቱ እንጠይቃለን» «በኢትዮጵያ ውስጥ ሰብዓዊ መብት እንዲከበር እንጠይቃለን» «የጐሣ ክፍፍልን እንቃወማለን እኛ የምንፈልገው አንድነትን ነው» «አሜሪካ በኢትዮጵያ ውስጥ የሚገኙ አምባገነኖችን መደገፏን ታቁም፣ የጐሣ መድሎንና የጭቆና አገዛዝ ድጋፏን ታቁም» «የኢትዮጵያን ጥፋት በገንዘብ መርዳቷን ታቁም» የሚሉና ሌሎችም መፈክሮች ይዘው ነበር።</p>

<p>በእንግሊዝ አገር በሎንዶን የተካሄደው ፕሮግራም የተጀመረው ከቀኑ ዘጠኝ ሰዓት ሲሆን በኢትዮጵያ ኤምባሲ ፊት ለፊት ነው። ሰላማዊ ሰልፈኞቹ ያስተጋቡት መልዕክት ከዋሽንግተን ዲሲ ሰላማዊ ሰልፈኞች መልዕክት ጋር ተመሳሳይነት ያለው ነበር። በዕለቱ ዝናብ ይዘንብ ስለነበረ ሰላማዊ ሰልፈኞቹ ወደውጭ ለመውጣት አልቻሉም።</p>

<p>በደቡብ አፍሪካ ሊካሄድ የነበረው ሰላማዊ ሰልፍ ለግንቦት 19 ቀን 1992 ዓ.ም የተላለፈ ሲሆን በጄኔቫ፣ ስዊዘርላንድና በአመስተርዳም ሆላድን የሚገኙ ኢትዮጵያውያን ተመሳሳይ ስብሰባ አድርገው ሟቹን አቶ አሰፋ ማሩን አስበዋል። የኢትይኦጵያ ሰብዓዊ መብት ጀግኖችን ቀን አስመልክተው ውሳኔዎችን አስተላልፈዋል። በጀርመንም ባለፈው ግንቦት 3 ቀን በዌይስባደን ከተማ ሰላማዊ ሰልፍ ተካሂዷል።</p>


<p class="align-center"><a href="/Gazettas/Tobia/info/Tobia.sera.html">ከጦቢያ ግንቦት 17 ቀን 1992</a></p>

</body>
</html>	
