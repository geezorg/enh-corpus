<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የጠቅላይ ሚኒስትሩ ሪፖርት እየተብጠለጠለ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የጠቅላይ ሚኒስትሩ ሪፖርት እየተብጠለጠለ ነው</h2>


<p>ጠቅላይ ሚኒስትር መለስ ዜናዊ የ1995 የበጀት ዓመት ክንውንን በማስመልከት ለሕዝብ ተወካዮች ም/ቤት ያቀረቡት ሪፖርት መካተት የነበረባቸውን አጠቃላይ ክንውኖች ያልዳሰሰና የተድበሰበሰ ነው በማለት አንዳንድ የፓርላማ አባላት ገለጡ።</p>

<p>አባላቱ ቅሬታቸውን ለመግለጥ ያበቃቸውን መሠረታዊ ነጥብ እንደገለጡት በዓመት ውስጥ ለሁለተኛ ጊዜ ፓርላማ ብቅ ያሉት ጠቅላይ ሚኒስትር መለስ ያቀረቡት ሪፖርት አንዱን ሸፋፍኖ ወደሌላው የሚዘልና አባላቱ ሲጠብቁት የነበረውን ጉዳይ ያላንፀባረቀ ነው። አቶ መለስ "በአስፈጻሚ አካላት ወይም በሌሎች ሚኒስትሮች ይህ ጉዳይ ተዳስሷል" እያሉ ያልፉ የነበረው የሀገር ጉዳይ ላለው ሁኔታ ባዕድ መሆን አሊያም "የም/ቤቱ አባላት ምን ያመጣሉ?" የሚል ዓይነት ነው ሲሉ ኮንነዋል።</p>

<p>እንደሚታወቀው በምክር ቤቱ የሥራ ዘመን ከፍተኛ ቅሬታ እየቀረበበት ያለውና በተወሰኑ ሰዎች እርስ በርስ የመገማገም ሥራ እየሠሩ ያሉት የኢሕአዴግ የፓርቲ አባላት ናቸው የሚል ነው። በመሆኑም እዚያ ኮሚቴ ውስጥ ያሉት ሪፖርት አቅራቢዎች በአንድ የፓርቲ አመራር ውስጥ ያሉ በመሆናቸው ሕዝብ ወክሎን የተቀመጥነው የግልና የተቃዋሚ ፓርቲዎች ተወካዮች አልመረጥናቸውም፤ እንዲመረጡም አልወሰንም ብለዋል።</p>

<p>የፓርላማ አባላት እስካሁን ያደመጡት የውጭ ጉዳይ፣ የማስታወቂያና የገንዘብ ሚኒስትሮችን ሪፖርቶች ብቻ መሆኑን ገልጠዋል። አስፈፃሚ ከሆኑትና ትላልቅ ከሚባሉት እንደ መሠረተ ልማትና ግብርና ሚኒስቴር እንዲሁም ውሃ፣ ማዕድንና ኢነርጂ መ/ቤቶች ሪፖርቶች አለማዳመጣቸውን ገልጠዋል። ስለዚህም ጠቅላይ ሚኒስትሩ ባቀረቡት ውሱን ሪፖርት ይህንን ሁሉ አባላቱ እንዳዳመጡ ተደርጐ መቅረቡ በእጅጉ አጠያያቂ መሆኑን አስታውቀዋል። በሌላ ወገን ደግሞ አባላቱ ሲጮሁበት የነበረውን የሀገር ጉዳይ ሁሉ መልስ ሰጪ በሆነ መልኩ ብቻ እንደ ሪፖርት መቅረቡ ሁኔታዎችን የማድበስበስ ዓይነት መሆኑን ጠቁመዋል።</p>

<p>በተለይ ደግሞ የኢትዮ-ኤርትራን ጦርነት፣ ቀጥሎም በባድመ የሀገራችንን የአየር ክልልና ማኮብኮቢያ መፍቀድን አስመልክቶ የምክር ቤቱ አባላት ከተሳትፎዋችንና ከይሁንታችን ውጭ የተወሰዱት እርምጃዎችን ግልጽ እንዲሆኑ የተጠየቀው ምንም ትኩረት ሳይሰጠው መቅረቱን ገልጠዋል። በሪፖርቱ ላይ የኢትዮ-ኤርትራ ድንበር ጉዳይ ድብስብስ ብሎ ሳይሆን ግልጽና አሳማኝ ሆኖ መቅረብ እንደነበረበትም አስታውቀዋል። በአጠቃላይ በኢኮኖሚው፣ በፖለቲካው በማህበራዊ በኩልና የሀገራችንን ድንበር በዳሰሰና ሁሉንም ባቀፈ መልኩ አለመቅረቡንም ገልጠዋል።</p>

<p>ሌላውና እንደ ትልቅ ጀብዱ የተወሰደው ደግሞ በአዲስ አበባ አስተዳደር በሠራተኛ ቅነሳ በኩል የታየው እርምጃ በሌሎች ከተሞችም መቀጠል እንዳለበት የሚያሳስበው አነጋገር ከመስራት ወደ ለማኝነት የሚለወጥ መሆኑንም ያላቸውን ስጋት ጠቁመዋል። ይህ ዓይነቱ እርምጃ የሥራ ዋስትናን የሚያሳጣ ከመሆኑ አኳያ ሥራ አጡን ሕዝብ እንዴት አድርገን ሠራተኛ እናድርገው? በሚል ያለውን በጐ ጐን እንደማያሳይም አመልክተዋል። እንደምሳሌም እንደ ቡና ላኪ ድርጅት ዓይነቱ ባገኘው ገቢ ያሰራውን ህንፃ በማስታወቂያ ሚኒስቴር ተነጥቆ፣ ገንዘቡን በቀድሞው ጠቅላይ ሚኒስትር ተዘርፎ እያለ ምንም እርምጃ ሳይወሰድና ድጋፍ ሳይደረግለት በብዙ ሺህ የሚቆጠሩ ሠራተኞች ከሥራ ሊፈናቀሉ መሆናቸው ሲታይ የሚባለውና እየሆነ ያለው ሁኔታ ተቃራኒ መሆኑን እንደሚያመለክት አስታውቀዋል።</p>

<p>በመጨረሻም የኢሕአዴግን ዓላማ የማይደግፍ ወይም ፓርቲው ባወጣው ዕቅድ የማይመራ ሠራተኛ ሥራ መልቀቅ አለበት የተባለውም ቢሆን አንድ ሠራተኛ የአንድን ፓርቲ አመራር/ አሠራር አፍራሽ ሁኔታ እየታቃወመ የመስራት ዴሞክራሲያዊ መብቱን የሚገፍ መሆኑን ገልጠዋል። በተለይ ደግሞ ይህ ሁኔታ በግዳጅ ሕዝቡን የአንድ ፓርቲ ደጋፊ ለማድረግ የሚያስገድድ እንደሆነ ገልጠዋል።</p>


<p class="align-center"><a href="/Gazettas/Tobia/info/Tobia.sera.html">ከጦቢያ ሐምሌ 3 ቀን 1995</a></p>

</body>
</html>	














