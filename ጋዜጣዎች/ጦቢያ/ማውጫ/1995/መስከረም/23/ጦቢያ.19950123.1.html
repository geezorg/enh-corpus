<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሕዝብ ተወካዮች ም/ቤት ሰኞ ስብሰባ ይጀምራል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የሕዝብ ተወካዮች ም/ቤት ሰኞ ስብሰባ ይጀምራል</h1>


<p>በክረምቱ ምክንያት ለዕረፍት ተዘግቶ የቆየው የሕዝብ ተወካዮች ምክር ቤት በመጭው ሰኞ ስብሰባ የሚጀምር ሲሆን ያለፈውን ዓመት የሥራ አፈፃፀም ሪፖርት ይዘው የሚቀርቡት አቶ መለስ ሃገሪቷ ካለችበት ፈታኝ ችግር አኳያ የምክር ቤቱ ጥያቄ እንደሚጠብቃቸው ከም/ቤቱ አካባቢ ከተገኘው መረጃ ለማወቅ ተችሏል።</p>

<p>እንደመረጃው አገላለጽ በመጪው ሰኞ የፌዴሬሽንና የሕዝብ ተወካዮች ም/ቤት ስብሰባ ፕሬዚዳንቱ በሚገኙበት የጋራ ስብሰባ ሥነ ሥርዓት በይፋ ይከፍታል። በማግስቱ መስከረም 28 ቀን 1995 ደግሞ መደበኛ ስብሰባው ቀጥሎ ጠቅላይ ሚ/ር መለስ ዜናዊ የም/ቤቱን የ1994 የሥራ አፈፃፀም ሪፖርትና የ1995 ዓ.ም ዕቅድ ያቀርባሉ ተብሎ ይጠበቃል።</p>

<p>መረጃው አክሎ እንደጠቆመው በፖርላማው ደንብ መሰረት በአቶ መለስ ይቀርባል ተብሎ በሚጠበቀው ሪፖርት በርካታ የሃገሪቱ ጉዳዮች የሚዳሰሱ በመሆኑ አሁን ካለው ተጨባጭ ሁኔታ አንፃር በምክር ቤቱ አባላት መሠረታዊና ጠንካራ ጥያቄዎች ያነሳሉ የሚል ግምት አለ። ያም ሆኖ ግን ዛሬ በደቡብ፣በኦሮሚያ፣ በትግራይ፣ በአማራውና በሌሎችም ክልሎች ጐልተው እየታዩ ያሉትን ችግሮች መባባስ አስመልክቶ የሚነሱ ጥያቄዎችን አንሸራሽሮ አሳማኝ መልሶችን ለመስጠት የሚያስችሉ ሁኔታዎች ባለመኖራቸው በቀጥታ ወደመደበኛው ስብሰባ ይገባ ይሆናል የሚል ጥርጣሬም እንዳለ ለማወቅ ተችሏል።</p>

<p>እንደሌሎቹ አመታት ሁሉ በመስከረም መጀመሪያ ላይ የፓርላማ አባላት ተጠርተው ማን ምን እንዳከናወነ የሚገመግም ስብሰባ መካሄድ የነበረበት ቢሆንም ይህ ተግባራዊ ሳይሆን ምክር ቤቱ ወደ መደበኛው ስብሰባ ሊሸጋገር መሆኑ ተጠቁሟል። ይህም እርስ በርስ ያለመቀረራብንና ፍራቻን የሚያሳይ በመሆኑ ቀጣዩ የሥራ መንፈስ ላይም የራሱን ተፅዕኖ ያሳድራል የሚል ፍራቻ አለ።</p>

<p>በሌላ በኩል ደግሞ በኦሮሚያ ክልል ከዕለት ዕለት እየተባባሰ በመጣው የሰላም መታጣትና ረሀብ ብሎም የአፍቃሪ ኢህአዴግ ካድሬዎች ግነት ህዝቡን ለከፍተኛ ስቃይ አጋልጧል። ቀደም እንዳሉት ጊዜያት አብዛኛው የኦሕዴድ ካድሬ ለኢህአዴግ ፈረስ ሆኖት ለማገልገል ፈቃደኝነት እየቀዘቀዘ መጥቷል ቢባልም በጥቂቶች ላይ የሚታየው የስልጣን ሩጫ ደግሞ ለችግሩ መባባስ ምክንያት እንደሆነ ይነገራል። ለዚህም ደግሞ እንደምሳሌ የኦሮሞ ሕዝብ ዴሞክራሲያዊ ድርጅት (ኦሕዴድ) አመራር ላይ ያሉት የፖለቲካ ሹመኞች ካድሬዎቻቸውን ላይ ታች ማመስ ውስጥ እየገቡ ያሉትም ከዚህ በመነሳት እንደሆነ ተገልጧል።</p>

<p>የኦሕዴድ ካድሬዎች እየተገመገሙ በሚገኙበት በአሁኑ ወቅት እነ ዶ/ር ነጋሶ መጨረሻዋ ሰዓት ላይ ደርሰውበት እንደነበረው መከፋፈል ዓይነት ጐልቶ እየታየ መሆኑ ተጠቁሟል። እንደሚሰማው ከሆነ ደግሞ አብዛኛው ካድሬ በክልሉ ላይ እየደረሰ ያለው በደል እንዲቆምና ብሎም ይህንን በደል ካላስቆሙ ደግሞ "ለምን እንገመገማለን?" የሚለው ጥያቄያቸው ጠንክሮ እየወጣ መሆኑ ተጠቁሟል። እንዲሁም "ጥገኝነት አስተዳደር ለምን መሆኑን አስረድተዋል።</p>

<p>"አሁን መሬታችንን የወሰዱት ግለሰብ ከእኛ ይዞታ 400 ሜትር ርቀት ላይ በ1989 ኢንቨስተር ነኝ ብለው ማንንም ሳይጠይቁ ገብተው በማረስና በማሳረስ የእኩል ሲጠቀሙ የነበሩ የዞኑ አደጋ መከላከልና ዝግጁነት ጽ/ቤት ሠራተኛ ናቸው" ያሉት ተበዳዮች "ግለሰቡ ራሳቸው ያርሱት የነበረውን መሬት ለሀብታም ነጋዴና ለአመራር ኮሚቴ አባላት እያከፋፈሉ መውሰዳቸው አልበቃ ብሎ እኛን መጠቅለላቸው አግባብ አለመሆኑን ጠቅሰው በምትኩ የእሳቸው የቀድሞ ይዞታ እንዲሰጠን ብንጠይቅም የሚሰማን አላገኘንም" ብለዋል።</p>

<p>"እኛ ለመንግሥት የሚፈለግብንን ግብር የከፈልን፣ እናት አገር ስትወረር ልጆቻችንን ተረጋግታችሁ እርሻችሁን እረሱ። ተጨማሪ ሰው ግን አታምጡ" ብለው አረጋግተው መመለሳቸውን አቤቱታ አቅራቢዎቹ ጠቁመው፣ አሁን ግን ሀሳባቸውን ቀይረው ሚያዝያ 10 ቀን 1994 አርሰው አለስልሰውና ዘርተው ቡቃያውን ለማየት በጉጉት ከሚጠብቁት ማሳቸው እንዲለቁ ማድረጋቸው እጅግ እንዳሳዘናቸው ገልጠዋል።</p>


<p class="align-center"><a href="/Gazettas/Tobia/info/Tobia.sera.html">ከጦቢያ መስከረም 23 ቀን 1995</a></p>

</body>
</html>	














