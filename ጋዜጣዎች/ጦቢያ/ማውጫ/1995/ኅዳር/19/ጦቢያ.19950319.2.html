<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አትሌቲክሱ ከጃፓን እግርኳሱ ከካርቱም በድል ተመለስ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">አትሌቲክሱ ከጃፓን እግርኳሱ ከካርቱም በድል ተመለስ</h2>


<p>የኢትዮጵያ አትሌቲክስ ቡድን በጃፓን በተደረገው ዓለም አቀፍ የጐዳና ላይ ማራቶን በሁለቱም ፆታ በድል ሊያጠናቅቅ ወደ ካትሩም ያቀናው የኢትዮጵያ ኦሎምፒክ ብሔራዊ እግር ኳስ ቡድን ደግሞ ከሱዳን አቻው ጋር ያለግብ ተለያይቶ ለቀጣዩ ማጣሪያ ማለፉን አረጋግጧል።</p>

<p>ባለፈው ሣምንት መጨረሻ በጃፓን ኪባ ከተማ ላይ በተደረገው ዓለም አቀፍ የጐዳና ላይ ማራቶን (ቅብብሎሽ) ሩጫ ውድድር የኢትዮጵያ አትሌቲክስ ቡድን በሁለቱም ጾታ የሥፍራውን ሪኮርድ በማሻሻል ጭምር አሸናፊ ሆኖ ተመልሷል።</p>

<p>በወንዶች ያሸነፉት አትሌቶች ገብረ/እግዚአብሔር ገብረማርያም፣ ስለሺ ስሂን፣ ቀነኒሳ በቀለ፣ ደጀኔ ብርሃኑ፣ አብዮት አባተና፣ አበበ ዲንቂሣ፣ 42.195 ኪሎ ሜትርን በመከፋፈል ሮጠው የፈፀሙበት ጊዜ ከሁሉት ሰዓት ያነሰ ( ሰዓት 57 ደቂቃ 53 ሴኮንድ) በመሆኑ አድናቆትን አትርፎላቸዋል። በሴቶች ያሸነፋት ሰባት አትሌቶች ደግሞ፦ ደራርቱ ቱሉ፣ ወርቅነሽ ኪዳኔ፣ መሠረት ደፋር፣ ጥሩነሽ ዲባባ፣ መሬማ ደንቦባ፣ አይሻ ጊጊና፣እየሩሳሌም ኩማ ናቸው። </p>

<p>ከወንዶቹ ገብረእግዚአብሔር ገብረማርያም ብቻ ሁለተኛ ከመውጣቱ በሰተቀር ሌሎቹ ከተምድባቸው አንደኛ በመውጣት ያጠናቀቁ ሲሆን ከሴቶቹ ውስጥ በተለይ ወጣቶቹ ወርቅነሽ፣ ጥሩነሽና፣ መሠረት፣ በየምድባቸው የተሻለጊዜ በማስመዝገብ አንደኛ መውጣታቸውን ከአሠልጣኞቹ ለመረዳት ተችሏል። 42.195 ኪሎ ሜትር ተከፋፍለው በመሮጥ የፈፀሙበት 2 ሠዓት 14 ደቂቃ ከ07 ሴኮንድ ነው። ይኸው በኢትዮጵያውያን አትሌቶች (በሁለቱም ፆታ) የተመዘገበው ሰዓት ከአሥር ዓመት ወዲህ ለሥፍራው ሪኮርድ መሆኑ ታውቋል። </p>

<p>በዶክተር ወልደመስቀል ኮስትሬና በሻምበል እሸቱ ቱራ አሠልጣኝነት ጃፓን ላይ ድል አድርጐ የተመለሰው ይኸው የኢትዮጵያ አትሌቲክስ ቡድን ሁለተኛና ሦስተኛ የወጣውን የኬንያና የጃፓን የማራቶን ራሲ ቡድኖችን በሰፊ ርቀት ልዩነት ቀድሞ ማሸነፉ ተደናቂነትን እንዳተረፈለት የአሜሪካ ድምፅ ሬድዮ አወድሶ ዘግቧል። በዚህ ውድድር ላይ የአሜሪካ ቡድን ዘጠነኛ ሆኗል። አሸናፊው 20 ሺህ ዶላር ሊሸለም ሁለተኛና ሦስተኛ የወጡትደግሞ 10 እና 8 ሺህ ዶላር አግኝተዋል።</p>

<p>በሌላ በኩል ባለፈው ሣምንት መጨረሻ ለኢትዮጵያ የተገኘው ድል በአትሌቲክስ ብቻ ሳይሆን በእግር ኳስም የጐረቤት ሀገር የሱዳንን ኦሎምፒክ እግር ኳስ ቡድን ከቀጣይ ማጣሪያ ውጭ በማድረግ ድሉን ድርብ አድርጐታል። የኢትዮጵያ ኦሎምፒክ ኳስ ታሪካችን አዲስ ምዕራፍ አስመዝግቦ ተመልሷል። ብሔራዊ ኦሎምፒክ ቡድን ከሱዳን አቻው ጋር ባደረገው በቅድሚያ ማጣሪያ የመልስ ግጥሚያ ባዶ ለባዶ ተለያይቶ ለተከታዩ ማጣሪያ ማለፉን አረጋግጦ ተመልሷል።ጀርመናዊው የብሔራዊ ቡድን አሠልጣኝ የተናገሩት እየሰመረላቸው መምጣቱ ብዙዎችን አስገርሟል።</p>

<p>ሁለቱ ቡድኖች ከሁለት ሣምንት በፊት አዲስ አበባ ላይ ባደረጉት የመጀመሪያ ቅድመ ማጣሪያ የኢትዮጵያ ኦሎምፒክም ቡድን 2ለ1 በማሸነፉ በዚሁ ውጤት መሠረት በአንድ ግብ ብልጫ ልዩነት ለተከታዩ ማጣሪያ አልፏል።የኢትዮጵያ ቡድን ወደካርቱም ከመሄዱ በፊት ባሳየው ደካማ እንቅስቃሴ ከአሠልጣኞቹ በስተቀር አብዛኛው የኳስ አፍቃሪ አሸንፎ ይመለሳል ብሎ አልገመተም ነበር።</p>

<p>በቀጣዩ ማጣሪያ የኢትዮጵያ ተጋጣሚ የዚምባብዌ ኦሎምፒክ ቡድን ሲሆን የመጀመሪያውን ጨዋታ ሰኔ 8 ቀን 1995 የመልሱን ግጥሚያውን ደግሞ ሰኔ 23 ቀን 1995 ያደርጋሉ። ሌሎች የ14 አፍሪካ አገሮች የኦሎምፒክ ቡድኖች በተመሳሳይ ቀን ማጣሪያቸውን ያካሄዳሉ።</p>


<p class="align-center"><a href="/Gazettas/Tobia/info/Tobia.sera.html">ከጦቢያ ኅዳር 19 ቀን 1995</a></p>

</body>
</html>	














