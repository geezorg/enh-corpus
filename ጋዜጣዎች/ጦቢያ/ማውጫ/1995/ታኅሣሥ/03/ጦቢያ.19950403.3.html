<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢኮኖሚው ቀውስና አማራጭ መፍትሄ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የኢኮኖሚው ቀውስና አማራጭ መፍትሄ</h1>


<p>ከትላንትናው የቀጠለ</p>

<p>የኢንዱስትሪ አገሮችን መማጸን ሳይሆን ከዚህ ጥገኝነት እንዴት መላቀቅ ይቻላል?ብሎ መጠየቅ ከግቡ ለመድረስም ተግቶ መሥራት ብቻ ነው። ያም ሆነ ይህ የአገራችን መሪዎች የኢትዮጵያን ህዝብና አገራችንን በአይ ኤም ኤፍ መዳፍ ሥር እያዳሸቁ ዘለዓለማቸውን ወደ ድህነት እየተገፈተሩ አገሪቱ እንድትበታተንና ዕድሏም በአሜሪካን ኢንፔሪያሊዝም እንዲወሰንላት ለማዘጋጀት ጉድ ጉድ እንደሚሉ ነው እየታዬ ያለው።</p>

<p>ከውጭ የሚመጡ ለኢንዱስትሪ የሚያገለግሉ ጥሬ ሀብቶችም ሆኑ ማሽኖች እጅግ እንደ ተወደዱ እንገነዘባለን። በ1998/99 የውጭው የንግድ ልውውጥ (ጠርምስ ኦፍ ጥራደ) በ15.9 ወደታች ዝቅ ሲል በ1999/00 ወደ 33.9 ቀንሷል። በሌላ አነጋገር ኢትዮጵያ ከውጭ ለምታስመጣው የኢንዱስትሪ ምርት ከድሮውበ15.9 ና በ33.9 እጅ የበለጠ እንድትከፍል ተገድዳለች። በዚህ ዓይነቱ ያልተስተካከለ የውጭ ንግድ ከውስጥ ወደ ውጭ ሀብት ፈሷል። በገንዘቡ መቀነስ የተነሳ አንድ ዶላር ለመግዛት እስከ ስምንት የኢትዮጵያ ብር ድረስ ወይም ከዚያ በላይ ማቅረብ ስለሚያስፈልግ አብዛኛው ነጋዴ ይህንን ያህል ገንዘብ ለማቅረብና ከውጭ ዕቃ ለማስመጣት አይችልም። በዚህም የተነሳ በእነ አይ.ኤም.ኤፍ መካሪነት የውጭ ምንዛሪ ጨረታ ገበያ መቋቋም ነበረበት። በአሁኑ ወቅት ይህ የውጭ ምንዛሪ ጨረታ ቀርቷል። ያም ሆነ ይህ በአንድ በኩል ገንዘቡ በመቀነሱ በሌላ ወገን ደግሞ የአገሪቱ ገበያ ከውጭ ለሚመጣ ዕቃዎች ክፍት ግለሰቦችና ነጋዴዎች ከገበያው እንዲወጣ የድህነትን ጽዋ እንዲቀምስ ተገድደዋል። በተለይም ከቻይናና ከኮሪያ የሚመጡ ዕቃዎች አምራቹን እንዳስመረሩት በግልጽ የታወቀ ነበር። ይህንን ምሬት ተገንዝቦ በመንግሥት በኩል የተወሰደ የእገዳ ፓሊሲ ወይም ደግሞ የማስተካከያ ፖሊሲ የለም።</p>

<p>የበጀቱንም ቅነሳ ስንመለከት ህዝቡ የባሰ ወደ ድህነት ሲገፈተር ለመከላከያ የሚወጣው ወጭ ከአገሪቱ ጠቅላላ በጀት ግማሹን ሲይዝ ለጠቅላላው በአገሪቱ ውስጥ ከሚመረት ምርትም ሆነ የአገልግሎት ውጤት ጋር ሲመዛዘን 8.7 በመቶ የሚሆነው ለማያልቅ ጦርነትና ለጠቅላላው መከላከያ ይመደባል።በዚህም የተነሳ የበጀቱ ቅነስ ወደ ሌላ መሸጋሸጉ ብቻ ስይሆን በአጠቃላይ የሚገባው ገቢና የሚወጣው ወጪ ተመጣጣኝ ባለመሆናቸው አገሪቱ ወደ ባሰ ለማኝነትና ተበዳሪነት ተወርውራለች።</p>

<p>የበጀቱን ቅነሳ ከቲዎሪ አንፃር ስንመለከተው የእነ አይ.ኤም .ኤፍ ምክር የትይን ያህል የተሳሳተና እጥፈ እንደሆነ መገንዘብ እንችላለን።በእነ አይ.ኤም.ኤፍ እምነት ለሶሻል መስክ (ለትምህርት ለጤንነት ለልዮ ልዩ ድጐማዎች ወዘተ) የወጣው ወጪ ከምርት ጋር የተያያዘ ባለመሆኑና ፍጆታዊ ብቻ ስለሆነ ለኢኮኖሚ ዕድገት እንቅፋት ነው የሚል ቀላል ሎጂክ ነው። ከማህበራዊ መስክ የሚቀነሰው በጀት በሞኒተር መሣሪያ መሠረት ወደ ሀብታሙ ሲሸጋሸግ ከበርቴዎቹ ኢንቬስት ያደርጋሉ። ኢንቨስት ሲደረግና የሥራ መስክ ሲፈጠር በበጀት ቅነሳ የተጐድት የሥራ መስክ ስለሚያገኙና ተጨባጭ ደሞዛቸውም ስለሚያድግ የመግዛት ኃይላቸው ይጨምራል። ስለሆነም ኢኮኖሚው በአጠቃላይ ዕድገትን ያሳያል ያሚል እጅግ የተሳሳተ ቴዎሪ ነው።</p>

<p>እንደሚታወቀው የገንዘብና የካፒታል ገበያ ኢትዮጵያ ውስጥ ባለመስፋፋቱና እንዲሁም ደግሞ የኢትዮጵያ ሀብታም የካፒታሊዝምን የስሌትና የሎጂክ ደንብ ተክትሎ ስለማይሰራ በሞኒተር ፖሊሲ መሠረት ኢኮኖሚውን ማሳደግ ይቻላል ማለት ኢኮኖሚያዊ መዛባትን ከማምጣት በስተቀር በፍጹም የተሰተካከል ዕድገትን ሊያመጣ አይችልም። እንደዚህ አይነትይ የሞኒተር ቲዎሪ በካፒታሊስት አገሮችም ተግባራዊነት ውስን ነው። ለምሳሌ የአሜሪካን ማዕከላዊ ባንክ ባለፈው አመት ብቻ የወለዱን መጠን አስራ አንድ ጊዜ ቀንሷል። ቀደም ብሎ ደግሞ የጃፓን ማዕከላዊ ባንክ ወለዱን ወደ ዜሮ አስጠግቷል። ይሁንና የአሜሪካን ካፒታሊስቶቹ ወለዱ ቀነሰ ብለው ብድር በመጠየቅ ኢንቨስት ለማድረግ አልተረባረቡም። በበጀት ቅነሳና በጥብቅ የሞኒቴሪ ፖሊሲ አማካይነት ተጠቃሚዎቹ ጥቂት ከበርቴዎች ሰለሚሆኑ ከተጨባጭ ኢንቨስትመንት ይልቅ ጥሬ ገንዘብ አካባች በመሆናቸው ገንዘባቸውን በአክሲሆን ገበያ ላይ በማሽከርከር ቁማር ይጫወታሉ። ይህ ዓይነቱ የሞኒተር ፖሊሲ በተለይም እንደ አውሮፓ አቆጣጠር ከ1973 ዓ.ም ጀምሮሥራ ላይ እየዋለ ሲመጣ በተጨባጭ ኢንቨስትመንትና ገንዘብን በአክሲዮን ገበያ ላይ አውጥቶ እንደ ቁማር በመጫወት መካከል የማይጣጣም ሁኔታ ተፈጥሯል። ከተጨባጭ ኢንቨስትመንት ጋር ያልተያያዘ በውጭ ምንዛሪ ገበያ ላይ በአንድ ቀን ብቻ $ 1.5 ቢሊዮን ወይም $ 1500 ሚሊያርድ ዶላር ሲሽከረከር በዓለም ገበያ ላይ ዕቃዎችን ለመግዛትና ለመሸጥ የሚወጣው ገንዘብ በብዙ መቶ እጅ ከላይኛው ጋር ሲወዳደር ያንሳል። በሌላ አነጋገር ከኢንዱስትሪ ከበርቴ ይልቅ በውጭ ምንዛሪዎች መሀከል በሚፈጠር ዝና ከፍ ማለት እንዲሁም የአክሲዮን ወረቀት በመሸጥና በመግዛት በሚገኘው ትርፍየሚጠቀምና ቁጭ ብሎ የሚበላ አዲስ የፋይናንስ ኦሊጋርኪ ተፈጥሯል።</p>

<p>ወደ ኢትዮጵያም ስንመጣ ሌሎች ኢኮኖሚውን ካዛቡናና አዲስ የሀብት ሽግሽግ ካመቻቹ ሁኔታዎች ባሻገር ይህ የሞኒታሪና የበጀት ቅነስ ፖሊስ ያስከተለ ውጤት በኢንሹራንስ በባንኮች ከፈታና ሌሎች የአገልግሎት መስጫዎችና አዳዲስ ህንፃዎችን ከማስፋፋት ያመጣው ውጤት እዚህ ግባ የሚባል አይደለም በዚህ ዓይነቱ ፖሊሲ የካፒታሊዝምን የፈጠራና የማምረት ሎጂክና የአሰራር ስልት ሊከተል የማይችል በገንዘብ የናጠጠ ልዩ የብልግናን ባህል የሚያስፋፋና የወጣቱን ሞራል የሚያላሽቅ ታሪከ ቢስ የሆነ "የከበርቴ መደብ ነው የተፈጠረው። እንደዚህ ዓይነቱ የገበያ ኢኮኖሚ ያስከተለውንና የሚያመጣውን ውጤት ከዚህ ቀደም በወጣ ጽሁፍ ላይ በሰፊው የተብራራ ስለሆነ አልመለስበትም። በአጭሩ ማለት የሚቻለው በየበርንዳውና በየመንገዱ የሚያድረው ወጣት ቁጥሩ እየጨመረ መምጣቱን ነው። ወደ መቶዎ ች ያህል የሚጠጉ ህፃናት የመንገድ አዳሪዎች እንደሆኑም እንረዳለን። ይህንን በየጊዜው በቁጥር እየጨመረ የመጣውን የበረንዳ አዳሪ ለመቀነስ ሰሞኑን መንግሥት የሚከተለው ተግባር በእኩለ ሌሊት እያዳፋ ወስዶ ጫካ ውስጥ መጣል ሆኗል።</p>

<p>ልክ በብራዚልና በሌሎች የላቲን አሜሪካ አገሮች እንደሚታየው በፋይናንስ ኦሊ ጋርኪ የሚደገፈው የአቶ መለስ ዜናዊ መንግሥት የተሳሳተ ፖሎሲ እየተከተለ ነው። ይህ ዓይነቱ ፖሊሲ በተለይም የጥቁርን ህዝብ ቁጥር ለመቀነስ ከሚደረገው እነ ዓለም ባንክና እነ አይ.ኤም.ኤፍ ከሚያራምዱት የውስጥ ለውስጥ ደግሞ የውጭ የስለላ ድርጅቶች ወጣቱን በሃሺሽና በማሪዋና በመመረዝ ማነነቱን እንዲስትና ለበሽታ በመጋለጥ ቶሎ ቶሎም እንዲሞት ከሚከተሉት ስትራቴጂ ተነጥሎ ሊታይ አይችልም። በዚህም መልክ አገራችን ውስጥ ከተስፋፋው የመጠጥ ፋብሪካና ከውጭ የሚመጡ እጅግ ውድ መጠጦች ጋርና በከተማዎች ውስጥ የጫት ንግድና መቃም መስፋፋት እንዲሁም ሌሎች አደንዥ እጾች በበዛበት በገበያው ውስጥ መሽከርከራቸው በአሜሪካና በእንግሊዝ መንግሥት የሚደገፈው የአቶ መለስ መንግሥትና ግብረ አበሮቻቸው በኢትዮጵያ ወጣት ላይ የኦፕየም (ኦፒኡም ዋር) ጦርነት እያካሄዱባት እንደሆነ መገንዘብ እንችላለን።</p>

<p>ነገሩ ቀላል ነው። ጭንቅላትህ በመጠጥና በሀሺሽ ከተመረዘ የማሰብ ኃይል ይዳክማል። የማስብ ኃይል ሲዳከም ደግሞ አገሩን ለውጭ ጠላት ከፍቶ ይሰጣል። ህዝቡም በቀላሉ በዶላር መታለል ይጀምራል። ይህ ነው ዛሬ በአገራችን ምድርና በብዙ የሶስተኛው ዓለም አገሮች የሚካሄደው የጥፋት ፖለቲካ። በእነ አይ.ኤም .ኤፍ የሚካሄደው የኢኮኖሚ ፖሎሲ ለዚህ የህዝብ ቅነሳ ፖሊሲ ዋና መሠረት ነው። በእዚህ ዓይነት የሶሻል ዳርዊኒዝም የኢኮኖሚ ፖሊሲ ለዚህ የህዝብ ቅነሳ ፖሊሲ ዋና መሠረት ነው። በእዚህ ዓይነቱ የሶሻል ዳርዊኒዝም የኢኮኖሚ ፖሲሲ የተነሳ ህፃንት በየቦታው መጣላችው ብቻ ሳይሆን ከቆሻሻ ላይ እየለቀሙ የሚበሉ አባቶቻችንና እህቶቻችን ቁጥር እጅግ በሚያሳዝን መልክ እየጨመረ መጥቷል። በአስራ ሶስትና በአስራ አራት ዓመት የሚገኙ ልጆቻችንና እህቶቻችን በችግር የተነሳ በወሲብ ንግድ ሙያ በመሰማራት መጫወቻና እንዲሁም የኤድስ ሰለባ ሆነዋል። በአጭሩ በእኝህ ብሩህ ወጣትና ቀልጣፋ የአፍሪካ ዴሞክራት እንዲሁም በአቶ መለስ ዘመን ውድ እናት አገራችን እጅግ "ብሩህ" መሪ ለአንድ ጋዜጠኛ አንድ ጠያቄ ቀርቦላቸው በሰጡት መልስ የኢትዮጵያ ህዝብ በራሱ ላይ የነበረውን ኩራት እያጣ መምጣቱ እንዳሳሰባቸው ገልጸዋል። አገራችንን በውጭ ሰላዮች ካስቦረቦሩና ህዝባችንን ለማኝ ከአደረጉ በኋላ እንደዚህ ዓይነቱን ዝባዝንኬ አነጋገር የሚቀበላቸው ያለ አይመስለኝም እንዲያው የአዞ እንባ ከማለት በስተቀር።</p>

<p>በአለፉት ስድስትና ሰባት አመታት የኢትዮጵያ ኢኮኖሚ በዓመት በሰባትና ስምንት በመቶ እንደ አደገ ተበስሮልናል።ሀቁን ሰንመለከትና ከፊዚካል ኢኮኖሚ ህግና መሠረት አንፃር ስንመረምር የኢዮጵያ ኢኮኖሚ መሪዎቻችንና እነ አይ.ኤም.ኤፍ እንደሚሉን እንደአሳደገ እንረዳለን። ይህንን በቀላል መንገድ መረዳት እንችላለን። ብዙዎች ኢንዱስትሪዎችና ለኢንዱስትሪ ምርት የሚያገለግሉ በግማሽ የተፈበረኩና ጥሬ ሀብቶች ከውጭ ነው የሚመጡት። እነዚህ የምርት ማምረቻ ዕቃዎች በኢትዮጵያ ገንዘብ9ገዙም ከሳይንሳዊ የምርትና የምርምር ውጤት አንፃር ኢትዮጵያ ውስጥ ባለ እውቀት በምርምር የተገኙና እዚያው ታቅደው የተመረቱ አይደሉም። በምርቱ ሂደት ውስጥ የሚገባው የሰው ጉልበት ብቻ ነው ማለት ነው። ብዙዎቹ ኢንዱስትሪዎች እዚያው አገር ውስጥ ባለ በጥሬ ሃብት የሚመኩና ገባያ ሰጪባለመሆናቸው እስከዚህም ተጨባጭ ተጨማሪ ምርት (ቫኩአ አድደድ) አምራች አይደሉም።፤ በሌላ አነጋገር ከኢትዮጵያ ውስጥ የሚገዛውን እጅግ ዝቅተናኛ የጥሬ ሀብትና የሰው ጉልበት ቀንሰን ከውጭ ከመጣው ሀብት ጋር ስናመዛዝነው መሪዎቻችን እንደሚሉን የኢኮኖሚው ዕድገት ተራ የምርት ጭማሪ ከመሆኑ በስተቀር በሳይንስ የሚመዘን እውነተኛ የኢኮኖሚው ዕድገት እንዳይደለ እንረዳለን። ይህ የእነሱ የኢኮኖም ዕድገት ለህዝቡ አጠቃላይ ኑሮ ያመጣው ነገር ባለመኖሩ የመጀመሪያ የመዋቅር መስተካከያ (ስትራኡችት-ኡራል አድጁስትመንት ፕሮግራምመ)ኢኮኖሞ ፖሊሲ ከክሸፈ በኃላ መሪዎቻችንና አማካሪዎቻቸው በአገሪቱና በህዝብ ላይ ማሾፍ ነው የያዙት። ቀጥለው አሁን የምናካሄደው በመንግሥት የሚደገፍ አጠቃላይ የኢኮኖሚ ፖሊሲ ነው (ኢንዱኧቱቨ ኤቾኖሚች ፕላንኒንግ) ብለው መሯሯጥ ያዙ። እዚህ ላይ ግን ከምን ሎጂክ ተነስተው እዚህ እንደደረሱ አይታወቅም። በመሰረቱና ብዙ እንደተጻፈለት እንደዚህ ዓዩነቱ የኢኮኖሚ ፖሊሲ ከሁለተኛው የዓለም ጦርነት በኃላ በተለይም በፈረሳይ በመንግስትና በካፒታሊስቶች ስምምነት የተካሄደ ኢኮኖሚ ግንታታ ነው። መንግሥት አስፈላጊውን ቅድመ ሁኔታ በማሟላት ከካፒታሊስቶች ውሳኔ ውስጥ ሳይገባና እራሱም ሰፋ ያለ የመሠረተ ልማት አውታሮች ማስፋፊያ ፕሮግራም በማካሄድ ለኢኮኖሚው ዕድገት አመርታ ሰጥጦታል።</p>

<p>ይህ የኢኮኖሚ ዕድገት ዝም ብሎ የአገርን ገበያ ለውጭ ካፒታል ለቅቆ በመስጠት የተካሄደ ክንውን ሳይሆን በከፍተኛ ንቃተ ህሊና ላይ የተመረኮዘ የውስጥ ገበያ ማስፋፋትና ወደ ውጭ ደግሞ የኤክስፖርት ግፊት ማካሄድ ነበር። የኢኮኖሚው ግንባታ በሳይንስና በቴክኖሎጂ ላይ ያተኮረ ነው ማለት ነው። እንደዚህ ዓይነቱ ክንዋኔ በፈረንሳይ አገር ይህን የመሰለ ስም ቢያገኝም በብዙ የካፒታሊስት አገሮች በተለያየ መልክ ተካሂዷል። እኛ ዘንድ ስንመጣ ግን አልኩ ለማለት ካልሆነ በስተቀር በምንም አይነት መመዘኛ የኢኮኖሚ ዕቅድ እያካሄድን ነው የሚያሰኘው አንዳችም ነገር የለም። እንዲያውም እራሱ መንግሥት ትናንሽ ከበርቴዎችን ለመምራት የተዘጋጀ የሚመስልና ለውጭ ሸቀጣ ሸቀጥ ገበያውን ክፍት በማድረግ ትናንሽ አምራቶችን እያፈራረሰ ነው። ይህ አልሳካ ሲል ደግሞ አሁን የምናካሄደው የቀጣይ ልማት (ጹስታኢናብለ ዸቨሎፕመንት) ፖሎሲ ነው የሚል ቅዠት ውስጥ ተገባ። ምኑ ላይ ተመጣጣኝ እንደሚያሰኘውና ለዚህ ደግሚ የተዘጋጀ ሳይንሳዊ ጥናት እንዳልነበረ ነገሩን በጥብቅ የተከታተለና የአገሪቱን የኢኮኖሚ የማህበራዊና የአካባቢ ሁኔታ ጠጋ ብሎ ለተመለከተ በቀላሉ ሊረዳው ይችላል።</p>

<p>አሁን ደግሚ የሚዘመርልን የድህነት ቅነሳ የሚል ሌላ ፈሊጥ ነው።ድህነት አይቀነስም። እነዚህን ሁሉ ጠጋ ብሎ ለተመለከተ አባባሉ ማታለያ እንጂ በመሠረት በገብያ ኢኮኖሚ ስም የሚካሄድ ድህነትን የሚያስወግድ ሳይሆን ድህነትን ፈልፋይ ኢኮኖሚያዊ ሂደት እንደሆነ መገንዘቡ ከባድ አይሆንም።ያም ሆኖ የአንድ አገር ኢኮኖሚ በተራ የምርትና ከውጭ በሚመጣ የኢንቨስትመንት ዕቃ የሚለካ ሳይሆን በመስፋፋት (ማኒፎልድ ግሮውትህ)ላይ የተመሠረተና ከከተማዎች ዕድገትና ከሰውም የማሰብ ኃይል መጨመር ጋር ሊያያዝ ብቻ ነው። ከዚህ አንፃር ብዙ የተወራለትን የኢኮኖሚ ዕድገት ስንመረምር የህዝቡ የማሰብ ኃይል መዳሽቁና የተማረው ፈጣሪ አለመሆኑ ብቻ ሳይሆን አጠቃላይ ድህነትና ጥገኝነት እንደተስፋፋ እንገነዘባለን። ስለዚህ የኢኮኖሚን ዕድገት ከሥልጣኔ አንፃር ማለትም ከቴክኖሎጂና ከሳይንስ መስፋፋት ከሰፊ የመሠረተ ልማት አውታር መዘርጋት ከቆንጆ ከተማዎች ማደግ ከሙዚቃና ስዕል መስፋፋት በህዝቡ የማሰብ ኃይል መዳበርና የኑሮ ሁኔታ መሻሻል ጋር ሲያያዝ የዚያን ጊዜ ኢኮኖሚው በዓይነትም ሆነ በቁጥር ጨመረ ማለት እንችላለን። </p>


<p class="align-center"><a href="/Gazettas/tobia/info/Tobia.sera.html">ከጦቢያ ታህሳስ 3 ቀን 1995</a></p>

</body>
</html>	














