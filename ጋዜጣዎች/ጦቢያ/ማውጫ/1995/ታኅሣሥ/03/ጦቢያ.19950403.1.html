<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በሸራተኑ ስብሰባ ተቃዋሚ ፓርቲዎች የተለያየ አቋም ይዘዋል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በሸራተኑ ስብሰባ ተቃዋሚ ፓርቲዎች የተለያየ አቋም ይዘዋል</h2>


<p>የፊታችን እሁድ ለሚካሄደው ሕዝባዊ ስብሰባ በተጋባዥነት የተጠሩት ተቃዋሚ የፖለቲካ ድርጅቶች በመድረኩ ለመሳተፍ መልክ እንዲሆን ቅድመ ሁኔታ አስቀምጠዋል። ስብሰባው ስርነቀል ለውጥ የሚያመጣ አይደለም ያሉም እንደማይሳተፉ ባወጧቸው መግለጫዎች አሳውቀዋል። ተቃዋሚ የፖለቲካ ፓርቲዎቹ እንዳስታወቁት ስብሰባውን ያዘጋጀው ድርጅት የፕሮግራሙ ዓላማ የኢሕአዴግን የአገዛዝ ዘመን ለማራዘም በሚያስችል መንገድ ላይ ያተኮረ ክርክር የማይደረግበትና አማራጭ ፖሊሲዎች ያማይቀርብበት ነው ባይ ናቸው።</p>

<p>ይህንን አስመልክቶ የመላው ኢትዮጵያ አንድነት ድርጅት ባወጣው መግለጫ እንዳስታወቀው የፖለቲካ ፓርቲዎች ክርክር አጀንዳና ዓላማ ምን እንደሆነ ሳይታወቅ በውይይቱም ላይ የሙያ ማኅበራት የስባዊ ጉዳይ ተንከባካቢ ድርጅቶች የነፃው ጋዜጣ ማኅበርና ነፃ ጋዜጠኖች እንዲሁም ከገዥው ፓርቲ ጋር ያልወገኑ ማሕበራት እንዲገኙ ላቀረበው ጥያቄ በቂና አሳማኝ ምላሽ እንዳላገኘ አስታውቋል። ውይይቱ ለልምድ ልውውጥ ነው መባሉ ብሄራዊ ራዕይ ከውይይቱ ለማመንጨት እቅድ እንደሌለ መነገሩና የስብሰባው ተሳታፊዎችም በግለሰብ ደረጃ የተጋበዙ መሆናቸው መጠቆሙንና እንዲሁም የሲቪክ ማኅበራት ተወካዮች ያለመጋበዛቸውንም መረዳቱን አመልክቷል።</p>

<p>በአጠቃላይ "የሀገር ዐፍ የፖለቲካ ፓርቲዎች የክርክር መድረክ" በሚል ሽፋን የተጠራው ስብሰባ የገዢው ፓርቲ የተሳሳተ ፖሊሲ ባሰከተለው አገር አቀፍ ችግሮችና በመፍትሔ ሃሳቦች ላይ ግልፅ ውይይት እንደማይደረግ በግል ከተጠሩ ወገኞች ለሚቀርቡ ጥያቄዎች ብቻ ተቃዋሚዎች መልስ የመስጠት እንጂ አማራጭ ፖሊሲዎቻቸውን አቅርበው የሚከራከሩበት ባለመሆኑ በውይይቱ ላይ ላለመገኘት መወሰኑን መኢአድ አስታውቋል።</p>

<p>ከዚህ ጋር በተያያዘ ሁኔታ "የሸራተኑ የፖለቲካ ትያትርና ድግስ ለተራቡ ሚሊዮኖች ብሄራዊ ኮንግረንስ( አብኮ) ባወጣው መግለጫም የኦሮሞ ብሔራዊ ክጆንግሬስ ይህን ለረጅም ጊዜ ታስቦበት የተዘጋግጀውን" የሸራትን ትያትርና ድግስ እጅግ በጣም አጠያያቂ ዕድምታዎች እንዳሉት ከወዲሁ ለመገንዘብ አለመቸገሩን አስታውቆ የስብሰባው እቅድ ዋና ዓላማም የኢሕአዴግን መንግሥት ገመና ለመሸፋፈንና የለጋሽ አገሮችን ልብ ለመሳብ መሆኑ የፖለቲካ ሀሁ የገባው ሁሉ የሚስተው አይመስለንም ብሏል።</p>

<p>ቀጥሎም እዚህ ላይ ሌላው አጠያያቂ ጉዳይ የጥያቄና መልስ ውድድሩ የሚደረገው የኢሕአዴግን ተልእኮ ለማስፈፀም በተሰለፈው"ኢንተር አፍሪካ ግሩፕ" በጥንቃቄ የተመረጡና የተለያዩ መሆናቸው ልብ ሊባል እንደሚገባአሳስቧል።</p>

<p>የኦብኮ መግለጫ እንዳስታወቀው "ትያትሩን የበለጠ ለማሳመርም የኪዲፕሎማቲክ ኮሚኒቲ አባላትም ተጋብዘዋል። ነገር ግን እኛ ባለን መረጃ መሰረት በሕዝብ ወገናዊነታቸው የሚታወቁት በነዶ/ር ታዬ ወልደሰማያት የሚመራው አንጋፋው የኢትዮጵያ መምህራን ማኅበር የነጋዴው ኅብረተሰብ ይወክለኛል የሚለው የኢትዮጵያ ንግድ ም/ቤት የኢትዮጵያ ሕዝቦችን ብሶት በማሰማት ቀላል አስተዋጽኦ ያላደርረገው የኢትዮጵያ ነፃ ጋዜጦች ማኅበርና የመሳሰሉት አልተጋበዙም። ከዚህም በላይ እኛ እስከምናውቀው ድረስ ወደ አምስት መቶ ይሆናሉ በተባሉት ተጋባዦች ሰፊውን የኦሮሞ ሕዝብ ሊወክል ይችላል የሚባል አንድም ግለሰብም ሆነ ድርጅት አልተጋበዘም። ምናልባት ታሪክ ራሱን ይደግማል እንዲሉ በአዔው የመጨረሻዎቹ ዘመን የውሎ ሕዝብ በረሃብ ሲረግፍ በቤተ መንግሥት የንጉፁ ውሻ ጮማ ሲቆረጥላት እንደታየ ሁሉ ሚሊዮኞች የዳቦ ያለህ በሚሉበት ሰዓት የዘመኑ የኢትዮጵያ ባለሥልጣናት "ከምርጥ የኢትዮጵያ ልጆችና" እና ከፈረንጁ ዓለም ተወካዮች ጋር ጮማ ሲቆርጡ ለማሳየት ተፈልጐ ሊሆን ይችላ ይሆናል። እዚህ ላይ ሌላው ቢቀር የሰው እንኳ ባይሆን የታሪክ ትዝብትን መፍራት በተገባነበር እንላለን"ብሏል።</p>

<p>የኦሮሞ ብሔራዊ ኮንግሬስ በዚህ ጉዳይ ላይ በሀገር ውስጥ ከሚንቀሳቀሱ ተቃዋሚ ፖለቲካ ላይ በሀገር ውስጥ ከሚንቀሳቀሱ ተቃዋሚ የፖለቲካ ድጅቶች ጋር ከተነጋገረና ለራሱ ጉዳዩን በጥሞና ከመረመረ በኋላ አወያዩች ገለልተኛ እንዲሆኑ ለፖርቲዎች እኩል ሰዓት እንዲሰጥ ተመጣጣኝ ቁጥር ያላቸው ሰዎች ከተቃዋሚዎች እንዲጋበዙ በሕዝብ ወገንነታቸው የሚታወቁ የሲቪል ማኅበራት እንዲተላለፍ የነፃ ጋዜጦች ገብተው የመዝገብ መብት እንዲጠበቅ ኢሕአዴግ ከውይይቱ በኋላ በቀጣይ እርምጃ የሃገሪቱን መሠረታዊ ችግሮች በውይይት ለመፍታት እንዲቻል ከኢትዮጵያ ዴሞክራሲያዊ ኃይሎች ጋር ለመደራደር ያለውን ፍላጐት በይፋ ቃል እንዲገባ ካልተደረገና እነዚህ ቅድመ ሁኔታዎች እስካልተሟሉ ድረስ የኢንተር አፍሪካ ግሩፕ በየተኛውም ደረጃ ሊያዘጋጅ ባቀዳቸው ስብሰባዎ ላይ እንደማይገኝ አስታውቋል።</p>

<p>የኢትዮጵያና ዴሞክራሲያዎ ፓርቲ ኦዴፓ ዋና ፀሐፊ አቶ ልደቱ አያሌው ለጦቢያ እንደገለጡት "ኢዴፓ በየትኛውም ውይይት እና የንግግር መድረክ ላይ ራሱን የማግለል ፍላጎት የለውም። ይህ የፓርቲያችን መርህ ነው። ያም ሆኖ ግን ተሳታፊ እንሆናለን ሲባል አድማቂ ሆነን እንወጣለን ማለት አይደለም። ስለዚህም በስብሰባው ላይ የመገናኛ ብዙሃን አጠቃቀም በተሸራረፈና በተበጣጠሰ ሁኔታ ተዛብቶ ለገዢው ፖርቲው ብቻ በሚጠቅም መልኩ እንዲቀርብ አንፈልግም። ይህ በመሆኑ የነፃ ፕሬስ ጋዜጠኞች እንዲጋበዙ ጥያቄ አቅርበን በኢንተር አፍሪካ ግሩፕ በኩል እንደሚሟላ ተነግሮናል። አልፎ ተርፎም የውይይታችን ትክክለኛ የቴፕ ቅጂ እንዲሰጠንም ጠይቀን እንደሚቻል ተገልጾልናል።</p>

<p>"ሌላው በስብሰባው ላይ የተለየ ቦታ እንዲሰጠን በጠየቅነው መሠረት አዘጋጁ ክፍል አስቦበት እያሟላ መሆንን አሳውቆናል። በሁለተኛ ደረጃ በስብሰባው ላይ ጥያቄና አስተያየት ማቅረብ የማንችልበት ሁኔታ ካለ አሁኑኑ ግብዣውን አንሱልን ብለን ላቀረብነው ጥያቄ በዚህም በኩል ተሳታፊው በርካታ ስለሆነ ጥያቄና አስተያየቱም እንደዚያው በርካታ ይሆናል። ለማቅረብ ዕድል እንዲኖራችሁም ይደረጋል የሚል ቃል ተገብቶልናል። በዚህ በዚህ ምክንያት የመከራከሪያ መድረኩን አንርቅም ስላማዊ ትግልም ማካሄድ ይቻላል ብለን እናምናለን። እነዚህን ጥያቄዎች አቅርበን እንደሚሟላ የተነገረን ቢሆንም ቃል ሁሉ የማይጠበቅ ከሆነ የሚዘገይ ጊዜ የለንም። ርምጃ እንወስዳለን"ብለዋል።</p>

<p>ጠቅላይ ሚኒስትር መለስ ዜናዊ ይከፍቱታል በተባለው በዚህ መድረክ ላይ ከተለያዩ የኅብረተሰብ ክፍሎች የተውጣጡ ተሳታፊዎች የሚካፈሉበት ሲሆን በዋና ዋና የፖሊሲ ጉዳዩች ዙሪያም ከጠቅላይ ሚኒስትሩ ጋር ውይይት እንደሚደረግ ተገጿል።</p>

<p>ኢንተር አፍሪካ ግሩፕ በተለያዩ ሀገራዊ አጀንዳዎች ላይ በተከታታይ ለማድረግ ስላሰባቸው የውውይት መድረኮች በተመለከተ ትላንትና በፅህፈት ቤቱ በሰጠው መግለጫ በቀጣይነት የትምህርትና የቋንቋ ፖሊሲ መሬትና የተፈጥሮ ሀብት አጠቃቀም ኤች አይቪ/ኤድስ ወጣቶችና የወደሪት ተስፋቸው በሚሉ ርዕሶች ላይ የውይይት መድረኮችን ለማዘጋጀት በሂደት ላይ መሆኑን አስታውቋ።</p>

<p>በመጭው እሁድ በሚካሄደው የመክፈቻ ውይይት ላይም የኢትዮጵያ ኢኮኖሚ በፌዴራል መንግሥት ስርዓት ያለፉት አስር አመታት ተመክሮ የዴሞክራሲያዊ ስርዓት ግንባታ የሰባአዊ መብት ጥበቃና የብሔራዊ ደህንነት ፖሊሲ በሚሉ ዐበይት ርዕሶች ላይ ውይይት እንደሚካሄድ ሲጠበቅ ይህም ውይይት ከቀኑ ከ8 ሰዓት አንስቶ በሬዲዮና በቴሌቪዥን በቀጥታ እንደሚተላለፍተጠቁሟል።</p>

<p>ኢንተር አፍሪካ ግሩፕ በቀጣይነትም ታህሳስ 12/1995 ዓ.ም ሀገር አቀፍ የፖለቲካ ፓርቲዎች የሚሳተፉበት ሁለተኛ የውይይትና የክርክር መድረድ በሸራተን አዲስ ሆቴል እንደሚያዘጋጅ ሲያስታውቅ በዚህ መድረክ ላይም የፖለቲካ ፕሮግራሞችን በሚመለከት ከተሣታፊዎች ጋር ውይይት ይደርጋል ብሏል።</p>




<p class="align-center"><a href="/Gazettas/Tobia/info/Tobia.sera.html">ከጦቢያ ታህሳስ 3 ቀን 1995</a></p>

</body>
</html>	














