<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አየር መንገድ ለቅርስነት የተያዘ አውሮፕላን ሸጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">አየር መንገድ ለቅርስነት የተያዘ አውሮፕላን ሸጠ</h2>


<p>የኢትዮጵያ አየር መንገድ የዛረ 60 ዓመት ሲቋቋም በረራ ከጀመረባቸው ጥቂት አውሮፓላኖች መካከል የአገልግሎት ዘመኑን ጨርሶ ለአሼየሽን ተክኒሽያኖች ማሰልጣኛ ት/ቤት ማስተማሪያነትና መለማመጃነት ውሎ የነበረውን ዲሲ -6 (በአሺየሽን ሰሙ ኣኣዥ)አውሮፕላንን ለታሪክ ቅርስነት ማቆየት ሲገባው ሰሞኑን ለአንድ የብረታ ብረት ድርጅት እዚህ ግባ በማይባል ዋጋ መሸጡ ያሳዘናቸው መሆኑን የድርጅቱ ተቆርቋሪ ሠራተኞች አስታወቁ።</p>

<p>ቦይንግ ከመፈጠሩ በፊት ከዓለም አቀፍ መስመሮች ምሥራቅ አፍሪካን መካከለኛው ምሥራቅንና ሰሜን አፍሪካን እንዲሸፍኑ ተብለው ከተገዙት አራት ዲስ 6 ባለአራት ሞተር የዳፍግላስ ቤተሰብ አውሮፕላኖች አንደኛው ፓኪስታን ካራቺ ላይ በሻዕቢያ ሲቃጠል ሁለቱ ለመካከለኛው ምሥራቅ አገሮች ተሸጠው ይሄኛው ግን የአገልግሎት ዘመኑን ጨርሶ ለሥልጣና ተግባር ተብሎ በቅርሰንት ተመዝግቦ እንደነበር አንጋፋ የድርጅቱ ሠራተኞች ገልጠዋል።</p>

<p>አየር መንገዱ 50ኛ ዓመት የምሥረታ በዓሉን ባከበረበት ወቅት ድምቀት ከሰጡት ነገሮች ዛሬ በድርጅቱ ሕንፃ ፊት ለፊት ቀለም ተቀብታ ለመዘከርነት የቆመችው ዲሲ 3 (ኣእኣ) አውሮፕላን አንዷ እንደነበረች የጠቆሙት ሠራተኞች ጥ1 ተብላ የምትጠራዋ የመጀመሪያዋ አውሮፕላን ባለመኖሯ ኣእኣ የቀድሞዋን ለማስታወው በጥ1 ስም መመዝገቧንና የጐብኚዎችን ቀልብ የሳበውም ይኸው እንደነበር አስታውቀዋል።</p>

<p>የኢትዮጵያ ሲቪል አቪዮስሽን ባለሥልጣን ያሠራው አዲስ የመንገድኞች ማስተናገጃ ተርሚናል በመጪው ጥር 2 ቀን 1995 (ጂንዋሪ 10፣2002) ከመላው ዓለም የተጋበዙ ከፍተኛ የአቪዮሽን ባለሥልጣኖችና ዲፕሎማቶች በሚገኙበት በታላት ድምቀት በሚመረቅበት ወቅት ተጨማሪ ግርማ ሞገስና ክብር የሚያጐናጽፈው ዲሲ 6 ባለበት ሥፍራ ታድሶ መቆየት ሲገባው የአንድ መለስተኛ መኪና መግዣ እንኳን በማይሆን (ከ5-8 ሺ ብር በሚገመት) አልባሌ ዋጋ ለአንድ የብረታ ብረት ድርጅት እንደ ሶማሌ ተራ የቅርጫ መኪና ተቆራርጦ እንዲሸጥ መደረጉ ድርጅቱ በታሪካዊ ቅርስ ላይ ያለውን የታዛቢ አመለካከት እንደሚያሳይ እነዚሁ ተቆርቋሪ ሠራተኞች ገልጠዋል።</p>

<p>የዛሬዎቹን ቦይንግ 767 እና 757 የሚያበሩት አንጋፋ ፓይለቶች ወደ መጀመሪያው ቦይንግ 720 ለመሸጋግር ከፍተኛ ልምድና የበረራ ክፍሎች ያገኙት በዲሲ 6 አውሮፕላኖች መሆኑ የታወቀ ለታሪክ በቅርስነት የተቀመጠውን ይህንን አውሮፕላን ድርጅቱ በምን መስፈርት ሊሸጠው እንደቻለ የማያውቁ መሆናቸውፍን የጠቀሱት ሠራተኞች ለሥራተኛው መብትና ጥቅም ቆሜያለሁ የሚለው የሠራተኞች እንዲህ ያለው የአገር ሀብት እንደ አልባሌ ሸቀጥ ለቅርጫ ሲቀርብ በዝምታ ማለፉ ከታሪክ ተጠያቂነት እንደማያድነው አስታውቀዋል።</p>

<p>የቅርስ ጥበቃ ባለሥልጣንም ይህ አስነዋሪ ድርጊት መፈጸሙን ካላወቀ ድርጅቱን መጠየቅ እንዳለበት ሠራተኞቹ ጠቁመው ይህን ውሳኔ ባስተላለፉት የቅርስና ታሪክ ጠላቶች ላይ የድርጅቱ የሥራ አመራር ቦርድና መንግሥት ተግቢውን እርምጃ ሊወስዱ እንደሚጋባ አስገንዝበዋል።</p>

<p>አየር መንገድ ወደ ቦይንግ የተሸጋገረባቸው አራት 720 ጄቶች የአገልግሎት ዘምናቸውን በጨረሱ ጊዜ አውሮፕላኖቹን የሥራው የቦይንግ ኩባንያ ኢትዮጵያ ውስጥ መኖራቸውን በማረጋገጡ ለቅርስነት ስለሚፈልጋቸው አየር መንገዱ እንዲያድሳቸውና ለበረራ ዝግጁ እንዲያደርጋቸው በሰጠው ማሳሰቢያ መሠረት ታድሰው በቦይንግ ካፒቴኖች አብራሪነት ወደ አሜሪካ ሲኋዙ አየር መንገዱ በምትካቸው መጠነና ዋጋ የተከፈለባቸውን አራት ቦይንግ 727 አዳዲስ አውሮፓላኖችን በማግኘት ለተጨማሪ አውሮፓላኖች ግዢ ያወጣ የነበረውን ከፍተኛ የውጭ ምንዛሪ ማዳናቸውን እነዚሁ ሠራተኞች አስታውሰዋል።</p>

<p>ይህንን ጥቆማ መሠረት በማድረግ የዚህ ዘገባ አቅራቢ የአየር መንገዱን የሕዝብ ግንኙነት አገልግሎት በስልክ ጠይቆ የተሰጠው መልስ ዲሲ 3 የተባለችው የቀድሞ አውሮፓላን በቅርስነት ከድርጅቱ ሕንፃ ፊት ለፊት እንደምትገኝ ገልጦ ስለተባለው ዲሲ 6 ተቆራርጦ መሸጥ ግን መልስ የሚሰጠው በአድራሻው በጽሑፍ በደብዳቤ ሲጠየቅ ብቻ መሆንን በመግለጹ የማኔጅመንቱን አስተያየት ማካተት አልቻልንም። በዚህ ጉዳይ ማኔጅመንቱ መልስ ካለው ጋዜጣው ለማስተናግድ ዝግጁ መሆኑን በዚህ አጋጣሚ ይገልፃል።</p>


<p class="align-center"><a href="/Gazettas/Tobia/info/Tobia.sera.html">ከጦቢያ ታህሳስ 17 ቀን 1995</a></p>

</body>
</html>	














