<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ዶ/ር ታዬ ወልደሰማያት ከርቸሌ ዘመድ እንዳይጠይቁ ዩኒቨርስቲ እንዳይገቡ ታግደዋል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ዶ/ር ታዬ ወልደሰማያት ከርቸሌ ዘመድ እንዳይጠይቁ ዩኒቨርስቲ እንዳይገቡ ታግደዋል</h2>


<p>ከወህኒ በነፃ ተለቅቀው ሰላማዊ ኑሮ እየኖሩ ያሉት የኢትዮጵያ መምህራን ማኅበር ፕሬዚዳንት ዶ/ር ታዬ ወ/ሰማያት በቃሊቲ ማዕከል ማረሚያ ቤት የሚገኙ ዘመድ ወዳጆቻቸውን እንዳይጠይቁ እንዲሁም ዩኒቨርስቲ እንዳይገቡ እገዳ የተጣለባቸው መሆኑን አስታወቁ።</p>

<p>ዶ/ር ታዬ የገጠማቸውን ችግር በማስመልከት ላቀረብንላቸው ጥያቄ በሰጡን መልስ "ከበላይ አካል በተሰጠ ትዕዛዝ" በሚል ከህግ አግባብ ውጪ የመብት ረገጣ እየተደረገባቸው ነው። ይህን ለማለት ያበቃቸው ጳጉሜ 1 ቀን 1995 ዓ.ም ቃሊቲ ወህኒ ቤት የታሰሩ ዘመዳቸውን ለመጠየቅ በሄዱበት ወቅት ባጋጠማቸው ሁኔታ ላይ በመመስረት መሆኑን ገልጠዋል። ዶ/ር ታዬ በዕለቱ ከዘመዶቻቸው ጋር ሆነው ወህኒ ቤት በደረሱበት ወቅት የጥበቃው አባል "እዚህ ይጠብቁኝ" ብሎአቸው ወደ ውስጥ ገብቶ ቆይቶ ከተመለሰ በኋላ "እንዳትገቡ ታዝዘናል" የሚል መልስ እንደሰጣቸው ተናግረዋል። እሳቸውም በሁኔታው ግር በመሰኘት "መታወቂያ ይዣለሁ፤ ለመግባት እንዳልችል ያጓደልሁት ምን እንደሆነ ይነገረኝ?" ብለው ሲጠይቁ "ትዕዛዙ የመጣው ከበላይ አካል ነው" የሚል መልስ በማግኘታቸው ዘመዳቸውን ሳይጠይቁ ለመመለስ መገደዳቸውን በከፍተኛ ቅሬታ ገልጠዋል።</p>

<p>እንዲህ ዓይነቱ የመብት ረገጣ ሲደረግባቸው ይኸኛው የመጀመሪያቸው አለመሆኑን የገለጡት ዶ/ር ታዬ፤ በአንድ ወቅት የዩኒቨርስቲ ተማሪዎች ታዋቂ ምሁራን ከሙያቸው ዕውቀት እንዲያካፍሏቸው በማሰብ በያዙት ፕሮግራም ውስጥ እንዲገኙላቸው ጥያቄ አቅርበውላቸው ለመገኘት ፈቃደኛ ነኝ ግን "ያ ግቢ ምን ያህል ተለውጧል?" የሚል ጥያቄ አቅርበውላቸው እንደነበር ጠቁመው ተማሪዎቹ በእርግጠኛነት የተሰጣቸው መልስ በዩኒቨርሲቲው ኃላፊዎች ሙሉነፃነት እንዳላቸው እንደተገለጸላቸው ነበር።</p>

<p>የተማሪዎቹን ጥያቄ ከተቀበሉ በኋላ "ለማንኛውም አስፈቅዳችሁ እንድትመጡ" ብለው እንደላኳቸው አመልክተዋል። ዶ/ር ታዬ ዩኒቨርስቲ እንዲገኙ ከቀረበላቸው ቀን ሁለት ቀናት ቀደም ብሎ ተማሪዎቹ ፍቃድ መከልከላቸውን በከፍተኛ ቅሬታ እንደገለጡላቸው አስታውቀዋል።</p>

<p>ዶ/ር ታዬ እንደገለጡት መንግሥት ከእስር ቤት በነፃየወጡ መሆናቸውን እያረጋገጠ ባለበት ሁኔታ እንደማንኛውም ዜጋ በነፃነት መንቀሳቀስ እንዳይችሉ የተጣለባቸው ገደብ ኢሰብአዊ ነው። በተለይ ደግሞ የእስር ቤቱ ጉዳይ በተራ ሳይሆን ምክንያት በሌለው ሁኔታ ከበላይ ታዝዘናል መባላቸውና ዩኒቨርስቲ እንዳይገቡ መታገዳቸው ወደፊት በተለያዩ እንቅስቃሴዎቻቸው ላይም ተመሳሳይ ማዕቀብ ሊደረግባቸው እንደሚችል ጥርጣሬ እያሳደረባቸው መምጣቱን አስታውቀዋል። ይህ ሁኔታ በሕዝብና በመንግሥት መ/ቤቶችም እንዳይገቡ የሚከለከሉበት ሁኔታ እንዳይፈጥር ስጋት ያሳደረባቸው መሆኑን ገልጠዋል።</p>


<p class="align-center"><a href="/Gazettas/Tobia/info/Tobia.sera.html">ከጦቢያ ጳጉሜን 6 ቀን 1995</a></p>

</body>
</html>	














