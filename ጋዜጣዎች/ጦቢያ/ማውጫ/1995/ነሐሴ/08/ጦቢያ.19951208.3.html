<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ፈረንሣይ ለትራኩ ንጉሥ መታሰቢያ ሠራች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ፈረንሣይ ለትራኩ ንጉሥ መታሰቢያ ሠራች</h2>


<p>ከፈረንሳይ ዋና ከተማ ከፓሪስ ጥቂት ወጣ ብሎ አትሌት ኃይሌ ገብረሥላሴ ስም የሚጠራው የስፖርት መወዳደሪያ ትራክ በሚቀጥለው ሣምንት ውስጥ ተመርቆ ይፋ እንደሚሆን ይጠበቃል።</p>

<p>ለአትሌት ኃይሌ ገብረሥላሴ መታሰቢያነት የተሠራው ይኸው የሩጫ መወዳደሪያ ሥፍራ ሊሰራ የቻለው አትሌቱ ባለፉት 12 ዓመታት 17 ጊዜ በትራክ ላይ ክብረወሰን በመስበርና በ10 ኪሎ ሜትር የጐዳና ሩጫ ፈጣን ሰዓት በማስመዝገቡ እንዲሁም የአትሌቲክስ ስፖርት በመላው ዓለም ተወዳጅ እንዲሆን ላበረከተው አስተዋጽኦ መሆኑን አዘጋጆቹ ገልፀዋል።</p>

<p>አቶ ይድነቃቸው ተሰማ በሞሮኮ ንጉሥ ሀሰን ስታዲየም ዋና መግቢያ ላይ በስማቸው የመታሰቢያ ሀውልት ተቀርጾላቸዋል። በተለይ ለአፍሪካ ወጣቶች ጠበቃና ለእግር ኳስ ስፖርት እድገት ላበረከቱት የላቀ ተግባር መታሰቢያነት የተሰራው ሀውልት ተመርቆ ይፋ የሆነው በልጃቸው በአቶ ታደለ ይድነቃቸው እንደነበር አይዘነጋም። የማራቶኑ ጀግና ሻምበል አበበ በቂላ በኢጣሊያም ሮም ከተማ ለመታሰቢያነት በየዓመቱ የማራቶን ውድድር በስሙ ይካሄዳል። ኢትዮጵያዊው የስፖርት መምህርና ጀግኖች አትሌቶቻችን በየትኛውም የዓለም ክፍል ስማቸው በመልካም ከመነሳትም አልፎ መታሰቢያ ይሠራላቸዋል። በረዥም ቁመታቸው የሚታወቁት የቀድሞው የሴኔጋል መሪ አብዱ ዲዩፍ ለሻለቃ ኃይሌ ገብረ ሥላሴ የሀገሪቱን ታላቅ የክብር ኒሻን ሸልመውት እንደነበርም ይታወሳል።</p>

<p>ነቢይ በሀገሩ አይከበርም እንዲሉ በሀገር ውስጥ ለይድነቃቸው መታሰቢያነት የተሰየመ ነገር ባይኖርም በአበበ በቂላ በኃይሌ ገብረሥላሴና ደራርቱ ቱሉ በስማቸው የተሰየመ መታሰቢያ አላቸው። በተለይ አትሌት ኃሌ ገ/ሥላሴ በአውሮፓ ውብ ከተማ ፓሪስ አቅራቢያ ሩጫ፣ ውርወራና ዝላይን ያካተተ አንድ የአትሌቲክስ መወዳደሪያ ሥፍራ በስሙ እንደሚሰየምና በቅርቡም እንደሚመረቅ ከሥፍራው የደረሱ ዘገባዎች ጠቁመዋል። አትሌት ኃይሌ እጅግ ከፍተኛ ደስታ እንደተሰማው አያጠራጥርም። እሱ ነገሬ ብሎ አልያዘውም እንጂ ከስድስት ወር በፊት ከፈረንሳይ የመጡ የፊልም ባለሙያዎች ከነቤተሰቡ የፊልም ቀረጻ ባደረጉበት ወቅት ስለመታሰቢያው ፍንጭ ጠቁመው እንደነበር ባለቤቱ ወይዘሮ ዓለም ጥላሁን ገልጻለች። በዚሁ ጉዳይ በሰጠችው አስተያየት በመታሰቢያነት የተሠራው ትራክ በጣም ትልቅ ነገር በመሆኑ ኃይሌን ብቻ ሳይሆን ቤተሰቡን ሁሉ ማስደሰቱን ገልጻ "በሚሊዮን የሚቆጠር የገንዘብ ስጦታ ቢሆን ያልቃል። መታሰቢያው ግን ለብዙ ትውልድ የሚተላለፍ ታሪካዊ ሀብት፣ ዘላዓለማዊ በመሆኑ ወደር የሌለው ደስታ ተሰምቶኛል" ብላለች።</p>

<p>"ሁለታችንም ከሕፃናት ልጆቻችን ዓይን መራቅ ስለከበደን በትራክ ምረቃው ሥነ-ሥርዓት ላይ እኔ አልገኝም" ስትል ተናግራለች። በኃይሌ ስም የተሰራው ትራክ አትሌት ኃይሌ ገብረሥላሴ በሚገኝበት በከፍተኛ ሥነ-ሥርዓት በመጭው ሳምንት ውስጥ ይመረቃል።</p>


<p class="align-center"><a href="/Gazettas/Tobia/info/Tobia.sera.html">ከጦቢያ ነሐሴ 8 ቀን 1995</a></p>

</body>
</html>	














