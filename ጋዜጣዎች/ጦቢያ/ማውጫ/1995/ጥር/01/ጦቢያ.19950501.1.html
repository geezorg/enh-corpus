<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በዩኒቨርስቲ የመምህራን በተማሪ መገምገም እያነጋገረ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በዩኒቨርስቲ የመምህራን በተማሪ መገምገም እያነጋገረ ነው</h2>


<p>በከፍተኛ የትምህርት ተቋማት ውስጥ መመህራን በተማሪዎቻቸው በግልጽ መገምገም አለባቸው የሚለው ሀሳብ ሁለቱም ወገኖች የተለያየ አቋም እንዳሲያዘ ምንጮቻቸውን ገለጹ።</p>

<p>በተለይም በአዲስ አበባ ዩኒቨርሲቲ የግምገማ ጉዳይ በመማር ማስተማር ሂደቱ ላይ ከፍተኛ ተፅእኖ ያሳደረ እንደሚሆነ የገለፁልን የዩኒቨርስቲው ተማሪዎች በዩኒቨርስቲው ውስጥ እየገዘፈ ለመጣው ለዚህ ችግር ተማሪው መምህሩን በግልፅ የሚገመግምበት ሁኔታ አለመለመዱ ነው ብለዋል። </p>

<p>"በመምህራንና በተማሪዎች ዘንድ ከፍተኛ ርቀት አለ" የሚሉት ተማሪዎቹ መምህራን ስለትምህርት አሰጣጣቸው ከተማሪዎቻቸው አስተያየት የመቀበል ፍላጐት እንደሌላቸውና ይልቁንም በተማሪዎቻቸው ላይ ጥቃቅን ስህተቶችንና ጥፋቶችን እየፈለጉ "ዲታገኛታል። ኤፍ ትውስዳታለህ" በሚል የተማሪውን የመማር ፍላጐት ያጨልማሉ ብለዋል።</p>

<p>በአዲስ አበባ ዩኒቨርስቲ የተፈጥሮ ሳይንስ ተማሪ የሆነ አንድ ወጣት በመምህራኑ በኩል ያለውን የአምባገነንነት መንፈስ ሲገልፅ" በአንድ ወቅት ከባድ ችግር አጋጥሞኝ ዘግይቼ ክፍል በመድረስ የደረሰብኝን ችግር ገልጩ ከይቅርታ ጋር ወደ ክፍል እገባ ዘንድ መምህሩን ብጠይቅ መግባቱን ግባ። በእኔ የትምህርት አይነት ግን "ዲ" ትቀምሣታለህ ብለው ያንኑአደረጉ" ሲል ገልጿል።</p>

<p>"የመምህራን ማን አለብኝነት ከውጭ በመጡ መምህራን ላይም እየተንፀባረቀ ነው" የሚለው ሌላው ተማሪ አንድ የህንድ ዜግነት ያላቸው መምህር ጥቃቅን ምክንያቶችን እየፈለጉ እንደሚያስፈራሩ ጠቅሶ ይህም ሁኔታ የረጅም ጊዜ ልምድ ያላቸው የሀገር ውስጥ መምህራን በተማሪዎቻቸው ላይ የሚያሳዩት የበላይነት ስሜትን የሌላ ሀገር ዜግነት ያላቸው መምህራንም በማስተዋላቸው በተማሪው ላይ የሚደርሰውን ተፅእኖ አክብዶታል ብለዋል። በተለያዩ ከፍተኛ የትምህርት ተቋማት ተማሪዎች ላይ የሚያደርሱት ተፅዕኖ ከፍተኛ እንደሆነ በሚነገርበት በአሁኑ ወቅት ተፅዕኖውም በአንዳንድ ተቋማት ሴት ተማሪዎች በሀይል እስከ መደፈር የደረሱበት ሁኔታ እንዳለይነገራል።</p>

<p>እንደ ምንጮቻችን በመቀሌ ዩኒቨርስቲ በአድሀቂ ካምፓስ ውስጥ ሰባት የሚደርሱ ሴት ተማሪዎች በመምህራን በሀይል የተደፈሩበት ጉዳይ በህግ የተያዘ ሲሆን በተለያዩ ተቋማት ሴቶች የፆታ ግንኙነት እንዲያደርጉ በመምህራን እንደሚገደዱና ይህንንም ካላደረጉ ውጤት እንደማያገኙ በግልፅ እንደሚነገራቸው ያስረዳሉ።</p>

<p>በባህርዳር ዩኒቨርስቲ የምትማር አንድ ወጣት አንድ መምህሯ የፆታ ግንኙነት እንድትፈፅም ከአንድ አመት በላይ ሲያስጨርስ ድረስ በወጥረት ውስጥ መቆየት ግድ እንዳላትና በተለያዩ ማግባቢያዎች ከችግር እንዳመለጠች ገልፃለች።</p>

<p>በዚህ ዓይነት ጉዳይ በርካታ ሴት ተማሪዎች ተፅእኖ ይደርስባቸዋል የምትለው ይህች ወጣት ተማሪዎች በመምህራን የሚደርስባቸውን ችግር ትምህርታቸውን እስኪጨርሱ ድረስ በግልፅ ለመናገር እንደማይደፍሩ አስታውቃ ለዚህም የሚማሩበት ተቋም ለተማሪዎቹ የሚሰጠው ዋስትና ባለመኖሩና ተማሪዎችም ለመደራጀት ባለመቻላቸው ነው ብላለች።</p>

<p>በከፍተኛ የትምህርት ተቋማት ውስጥ ከፍተኛ ለውጥ መምጣት አለበት በሚል ጠንካራ አቋም እንደተያዘ በሚነገርበት በአሁኑ ወቅት መምህራት በተማሪዎቻቸው ተጠያቂ ይሆኑ ዘንድ በግልፅ የመገምገም ስርዓት ሊፈጠር ይገባል እየተባለ ነው።</p>

<p>"መምህራን በተማሪዎች ይገምገሙ" በሚለው ሀሳብ ላይ መምህራን የያዙት አቋም በተቃራኒው ነው። እርሱ እንደሚሉት "ተማሪ መምህራንን የመገምገም ብቃት የለውም" መምህር ተማሪ ይገምገም የሚለው በግለሰቡ ጉዳይ ላይ እንደመግባት ነው። መምህሩ ተማሪውን ከትምህርት ጋር ከተያያዘ ግንኙነት ውጭ የሚጉዳበት አንድም ነገር የለም"።በዚህ ጉዳይ ሎአይ አስተያየታቸውን የሰጡን አንድ መምህር "ተማሪ መምህሩን በግልፅ ይገምገም ብሎ ሙሉ መብት መስጠቱ አግባብ አይደለም። በእያንዳንዱ የተማሪ ስሜት መምህሩ ቁልል ችግሮችን እንዲሸከም ማስገደድ ነው" ብለዋል።</p>

<p>የዩኒቨርስቲው አዲስ ፕሬዚዳንት ሆነው የተሾሙት ፕ/ር እንድሪያስ እሸቱ በቅርቡ በሰጡት ጋዜጣዊ መግለጫ ላይ "ሁሉም ለሁሉ ተጠያቂ እንዲሆን ማድረግ ያስፈልጋል። አስተዳደርና መምህራን በተማሪዎች አስተዳደሩ በመምህሩ አልፎም አስተዳደር ውስጥ ባሉ በርካታ ሰራተኞች ተጠያቂ መሆን አለብን"ማለታቸው ይታወቃል።</p>


<p class="align-center"><a href="/Gazettas/Tobia/info/Tobia.sera.html">ከጦቢያ ጥር 1 ቀን 1995</a></p>

</body>
</html>	














