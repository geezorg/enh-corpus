<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሀውዜኖች ከሕወሐት አመራር ጋር ያፈራርደናል እያሉ ናቸው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ሀውዜኖች ከሕወሐት አመራር ጋር ያፈራርደናል እያሉ ናቸው</h2>


<p>ሰኔ 15 ቀን 1980 ዓ.ም በደርግ የጦር ጀቶችና ሔሊኮፕተሮች አስከፊና ዘግናኝ ጭፍጨፋ የተፈፀመበት የሀውዜን ከተማ ሕዝብ ጭፍጨፋው ለምን? እንዴት? የሚሉ ጥያቄዎች ገና ያልተመለሱ በመሆናቸው በጊዜ ሂደት ይፋ የሚወጣ በመሆኑ ጊዜው ሲደርስ ከሕወሐት ጋር እንፈራረዳለን እያለ ነው። በትግራይ የሚገኘው ሪፖርተራችን የሚከተለውን ሪፖርት ልኳል።</p>

<p>በዚች ከተማ የደረሰው ያ-ሁሉ አስቃቂ ግፍ በምን ሁኔታ እንደተፈፀመ የዚያ ሁሉ አሰቃቂ ግፍ የሕፃናት የአዛውንት ንፁሕ ደም በማን አቀነባባሪነት እንደፈሰሰ እውነት አንድ ቀን ከምንጩ ይወጣል የሚሉ ሀሳቦች በከተማው ይሰማል።</p>

<p>በእለቱ የተፈፀመውን አሳዛኝ ድርጊት ከጅምሩ እስከ ፍፃሜው እንደ ሆሊውድ ፊልም በዘመናዊ ካሜራ ቀርጾ ለሕዝብ የመቅረቡ ምስጢር ገና አልወጣም ባዮች ናቸው ሀውዜኖች።</p>

<p>"ሕወሐት" ትግሉን በምእራብ ትግራይ ጀምሮ እስከ 1979 ዓ.ም እንቅስቃሴው በዚሁ አካባቢ ተወስኖ የቀረ ነበር። በዚህ የትግል ዓመታት በእንደርታ በራያ አዘቦ በሽፌ ዓድዋና አክሱም የገጠሩ ክፍል ሥር የሰደደ አቅም አልነበረውም ይላሉ ነዋሪዎች። ምክንያቱም በእነዝህ አካባቢዎች ተቀባይነት አልነበረውም። ይልቁን የእነዚህ አካባቢ ተወላጆችና ከፍተኛ ቁጥር የነበራቸው ሕዝባዊ ሠራዊት ከደርግ መደበኛ ጦር ይበልጥ ሕወሐትን ክፉኛ መግቢያና መውጫ ያሳጠቡት ጊዜ እንደነበር ነዋሪዎች ያስታውሳሉ።</p>

<p>ከዚህ አኳያ በተለይ የእነዚህ አካባቢዎች ሕዝብ "አፍቃሪ ደርግ? እየተባለ በወያኔዎች ሲፈረጅ እንደቆየ ነው የሚገልፁት። ከዚህ በኋላ ግን በሐውዜን የደረሰው እልቂት ለወያኔዎች ሲፈረጅ እንደቆየ ነው የሚገልፁት። ከዚህ በኋላ ግን በሐውዜን የደረሰው እልቂት ለወያኔ ከፍተኛ የሕዝብ ድጋፍ እንዳስገኘለት ሕዝቡ ከጐኑ እንዲሰለፍ አዲስ ምዕራፍ እንደከፈተለት ሀውዜኖች እየተረኩ ሲሆን ዛሬ ድርጊቱን ወደ ኋላ ተመልሰው ሲያብሰለሰሉት የዛችን ቀን ደም እንደጐርፍ መፍሰስ ቅንብር ምስጢር ጊዜ ያውጣዋል እያሉ ናቸው።</p>

<p>በሌላ በኩል አንድ ነባር ታጋይና በቅርቡ ከሠራዊቱ ተቀንሶ በዚች ከተማ ኑሮውን እየገፋ የሚገኝ ታጋይ "በትጥቅ ትግሉ ወቅት በተለይ የዓጋመ የእንደርታና የራያ ሕዝብ በወቅቱ ጠንካራ ፀረ "ሕወሐት" አቋም ነበረው። ይኸም ሁኔታ በተደጋጋሚ በማእከላዊ ኮሚቴ ግንባር ቀደም ግምገማ እንደተደረገበትና ሁልጊዜ ለሕወሐት ትልቅ እንቅፋት ሆኖአል እየተባለ በተዋረድ በካድሬዎች ወደታች ይወርድ ነበር። በትግሉ የተሰለፍን የአካባቢው ታጋዮችም በዚህ ግምገማ በጥርጣሬ እየታየን አልፈናል" ሲሉ ገልጾታል።</p>

<p>አያይዞም "በሐውዜን ከደረሰው የደረግ ጭፍጨፋ በኋውላ ግን ሕዝቡ ከሕወሐት ጐን ተሰለፈ ይልና" ደርግ በአጋር አቀፍ ደረጃ ከተደመሰሰ በኋላ አዲስ አበባ እንደገባን ለሕወሐት በግንባር ቀደም የተሰለፈና የደገፈ እንዲሁም የተቃወሙ በሚል ርእሰ ስብሰባ በማካሄድ ለምህራብ ትግራይ አክሱም አድዋና ሽሬ ታጋዮች ከፍተኛ ቦታ በመስጠት ሌላው አካባቢ በ2ኛ ደረጃ ተፈረጀ ከፍተኛ የእርስ በእርስ ሽኩቻ እንደነበር በመግለጽ በሀውዜን የደረሰው የሕዝብ እልቂት ደርግ ከትግራይ ለመውጣት ሕውሐት ትግሉን ይበልጥ ለማሰፋፋት ሁኔታዎች ያመቻቸው ነበር ሲል ሁኔታውን ገልጧል።</p>

<p>ሐውዜን በትግሉ ወቅት እንደከፈለችው መስዋእትነት አሁን ያለችበት ሁኔታ ሲታይ ነዋሪዎቹ ቅሬታ አላቸው። በከተማው ውስጥ ከ250 በላይ ነበር ታጋዮች አሉ። በመስተዳደሩ ያለባቸውን ጫና ያማርራሉ። ከብዙ ውጣ ውረድ በኋላ የመኖሪያ ቤት ቦታ በነፃ ቢያገኙም ቤቱን ለመሥራት ምንም እገዛ ባለማግኘታቸው ታጋዮቹ በሕብረት ራሳቸው አናጢ ሆነው ቤታቸውን መስራታቸው ይናገራል። "እኛ በችግር እያለን ይላል ታጋዩ በ1994 ዓ.ም ከ1000 በላይ ኩንታል ዱቄት ሙሉ ቀን በማርቼድስ መኪና ተመላልሶ በከተማው አቅራቢያ መሬት እየተቆፈረ ተቀብሯል። ድርጊቱ ለምን እንደተፈፀመ የወረዳውን መስተዳድር ብንጠይቅ ንብረቱ የማሕበረ ረዴት ትግራይ ስለሆነ ለሕዝብ እንዲሰጥ ብንጠይቅ ተወካዮቹ መመሪያ ከበላይ አካል አልተሰጠም። እኛ አያገባንም የሚል መልስ ሰጡን። ይኸ ሁኔታ የሐውዜንን ከተማ ነዋሪ በእጅጉ ያበሳጨ ነበር" ብሏል። በሌላ በኩል በሀውዜን ከተማ ያለው የመሠረተ ልማት እንቅስቃሴ በተመለከተ ነዋሪው ሲገለፅ በከተማው የተዘረጋው የውሃ ቧንቧ መስመር መሬት ውስጥ ባለመቀበሩ ሁል ጊዜ በመኪና እየተረገጠ ከጥቅም ውጭ በመሆኑ የከተማው ሕዝብ ለተደጋጋሚ የውሃ እጥረት ይጋለጣል። ነዋሪው ለውሀ ልማት ባለሙያዎች ቢያመለክትም "እኛ ምን እናድርግ። የወረዳው መስተዳደር በተመደበው በጀት አስቆፍሮ በአግባቡ ማሰራት ሲችል በእናቶችና በአዛውንት በልማት ስም ጉድጓድ በማስቆፈሩና በተገቢው የባለሙያ ክትትል ስለማይደረግበትድ ቆፍረን መሥራት የእኛ ፋንታ አይደለም " ሲሉ መናገራቸውን ነዋሪዎቹ ይገልፃሉ።</p>

<p>በከተማው ውስጥ የተሰራ ዘመናዊ ክሊኒክ በኤሌክትሪክ እጥረት ምክንያት አግባብ ያለው የሕክምና አጋልግሎት ሕዝቡ እንደማያገኝ በመግለፅ እስካሁን ድረስ የሕዝቡ ችግር መፍትሄ እንዳላገኘና በቅርቡ ግን የከተማው ማዘጋጃ ቤት ሹም የአካባቢው ተወላጅ መርጠው በሕዝቡ ተነሳሽነት አቤቱታቸውን አጠናክረው መቀጠላቸው ይገልጻ።</p>

<p>ዛሬ ከ"ነበለት" አድዋ የመኪና መንገድ ተጠርጓል። ከሀውዜን "ነበለት የመኪያ መንገድ ባለመኖሩ ነዋሪው በሰላማዊ ሰልፍ ቢጠይቅም "ይሰራል"ከማለት ውጭ የታየ ለውጥ የለም።ከዚህ የተነሣ በተለይ እናቶች በወሊድ ምክንያት እንደሚሰቃዩ ህሙማን በወቅቱ ለሕክምና ሳይደርሱ ሕይወታቸው እንደሚያልፍ በመግለጽ ትናንት በደረግ አውሮፕላን የተደበደበችው ሀውዜን የትግል መራያ ሆነች እንጂ እኛ ያገኘነው ለውጥ የለም ባይናቸው። በክተማው ውስጥ ያለው የሥራ አጥ ቁጥር መብዛቱ ነው። በዚህ ምክንያት ወጣቱ ጠላ ጠጭ ሆኖአል። ከፖሊስ ጋር በየጊዜው ይጋጫል። በተለይ ከገጠር ወደ ከተማ ለእርዳታ የሚሰበሰበው ሕዝብ ለከፍተኛ ችግር ተጋልጧል። ሕዝቡ ወደ ስንቃጣ አዲግራት መቀሌ በእግሩ እየገባ ይገኛል።</p>

<p>በሕወሐት ካድሬዎች ሕዝቡ በየቤቱ እንዲቀመጥ እርዳታው በየወሩ እንደሚሰጥ ቢናገሩም እርዳታው 2እና3 ወር እያለፈ ሰለሚሰጠው ሕዝቡ በወር የሚሰጠው 12 ኪሎ ስንዴ ከመጠበቅ ቤቱን ዘግቶ መውጣቱ አማራጭ ሆኖአል።በተለይ ከማህበረ ረዴት ትግራይ የሚሰጠው ብድር ሕዝቡ ለተጨማሪ ችግር ከአቅሙ በላይ ለሆነ እዳ በመዳረጉ እዚህ የርሃብ ዘመን የማረት እዳ ክፈሉ ማለታቸው ከፈረንጅ በስማችን የሚለመን እርዳታ የሹመኞች ጐጆ መውጫ እየሆነ ነው? ሲሉ ምሬታቸውን ይገልፃሉ።</p>


<p class="align-center"><a href="/Gazettas/Tobia/info/Tobia.sera.html">ከጦቢያ ጥር 15 ቀን 1995</a></p>

</body>
</html>	














