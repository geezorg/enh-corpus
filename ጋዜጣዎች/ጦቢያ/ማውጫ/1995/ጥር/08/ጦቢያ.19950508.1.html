<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሕዝብ ተወካዮች ም/ቤት ወደትናንሽ ም/ቤቶች ተቀይሯል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የሕዝብ ተወካዮች ም/ቤት ወደትናንሽ ም/ቤቶች ተቀይሯል</h2>


<p>የሕዝብ ተወካዮች ምክር ቤትቢያንስ በሳምንት ሁለት ጊዜ እየተሰበሰበ በጋራ ጉዳዮች ላይ ተወያይቶ አቅጣጫ የሚያሲዝበት አሠራር ተቀይሮ ከፍተኛ የሀገሪቱና የሕዝብ ጉዳዮች በትናንሽ ምክር ቤቶች (ኮሚቴዎች) የመታየቱ ጉዳይ በምክር ቤቱ አባላት ላይ ቅሬታና ጥርጣሬ ማሳደሩን ከም/ቤቱ አካባቢ ካገኘነው ጥቆማ ለመረዳት ተችሏል።</p>

<p>ጥቆማው እንዳመለከተው እስከ 1994ዓ.ም ድረስ የተለያዩ መንግስታዊ ም/ቤቶችና የሀገሪቱ ጉዳዮችን የተመለከቱ ሪፖርቶችን በሥራ አስፈፃሚ አካላት አማካኝነት ለምክር ቤቱ ይቀርቡ ነበር። በሚቀርቡት ሪፖርቶች ላይም የም/ቤቱ አባላት በውክልናቸው መሠረት የተለያዩ ጥያቄዎችንና አስተያየቶችን በቀጥታ ለሥራ ዓስፈፃሚው በማቅረብ ከፍተኛ የሀሳባ ፍትጊያም ያካሄዶ እንደነበርም ተገልጥጧል ከዚህ ጋር በተያያዘ ብዙሃን ለሕዝብ እየተላለፈ ስለአስፈፃሚው አካላት ተግባር ሥራ አፈፃፀም መገምገም የሚያስችል መልካም ጅምር ሰፍኖ የነበረ ቢሆንም በአንፃሩ ግን ይህ ጅምር ተበረታትቶ እንዲቀጥል በኢሃዴግ በኩል አለመፈለጉን አመልክተዋል።</p>

<p>በመሆኑም የመልካሙን ጅምር አቅጣጫ ለመስበር የሕዝብ ተወካዮች ም/ቤት የስብሰባ ሥነ ሥርዓት የኮሚቴዎች አደረጃጀትና አሠራር አዋጅ መውጣቱ ተገልጧል።በዝሲህ መሠረትም በአሁኑ ወቅት ሥራ አስፈፃሚው ሪፖርቱን በቀጥታ ለምክር ቤቱ ማቅረብ ቀርቶ ለቋሚ ኮሚቴዎች እንዲያቀርብ በመደረጉ የሕዝብ ተወካዮች ም/ቤት አባላት በሕዝብና በሀገር ጉዳይ ላይ በጋራ የመምከራቸው ሁኔታ መደናቀፉን ከጥቆማው ለመረዳት ተችሏል። ይህ ሁኔታ ሕገመንግሥቱ ለሕዝብ ተወካዮች ም/ቤት የሰጠውን ሥልጣን የተጋፋ ልዩ ልዩ ኃሳቦች በስፋት እንዳይንሸራሸሩ ገደብ የፈጥረና አባቱን በሚመለከታቸው ጉዳይ ባዕድ እንዳደረጋቸው ተጠቁሟል።</p>

<p>ከዚሁ ጋር ተያይዞ እንደተገለጠው ለምሣሌ በአንድ ቀን ከአራት ያላነሱ የሥራ አስፈፃሚዎች ለቋሚ ኮሚቴዎች ሪፖርት ያደርጋሉ። ይህም የም/ቤቱ አባላት ገብተው ማዳመጥ እንዳይችሉ እንኳን አግዷቸዋል። የስብሰባዎቹ ሪፖርትም ሆነ ቃለ ጉባዔ ለአባላቱ ስለማይደርሳቸው በምክር ቤቱም ሆነ በሀገር ደረጃ ምን እየሠራ እንደሆነ እንኳን ለማወቅ መቸገራቸው ተጠቁሟል።</p>

<p>ከም/ቤቱ አባላት እይታና እውቀት ውጪ ለትናንሽ ኮሚቴዎች ሪፖርት ቀረበ ከሚባለው ውስጥ የሕዝብን ሕይወት የሚነካው የትምህርት ሚ/ር የግብርና ሚ/ር ጤና ጥበቃ ሚ/ር የምርጫ ቦርድና የመሳሰሉት መንግሥታዊ መ/ቤቶች የሥራ ዕቅድና ክንውን በተወሰነ አካባቢ እየታየ መሆኑ ከፍተኛ ቅሬታና ጥርጣሬን እንዳሳደረ ተገልጧል። አሁን ያለው አሠራር ሂደትን ያልተከተለና የአንድ የፖለቲካ ድርጅት ፍላጐት የሚያንፀባርቅ ሆኖዋል የሚል ቅሬታ ተሰንዝሯል።</p>

<p>በአሁኑ ወቅት የሕዝብ ተወካዮች ም/ቤት አባላት ሕዝብ መርጦ ባስቀመጣቸው ሥልጣንና ኃላፊነት እየሠሩ አለመሆናቸው ተገልጦ በምክር ቤቱ አካባቢ በተፈጠሩት ትናንሽ የኮሚቴ አምባገነኖች ከፍተኛ ግምት የሚሰጣቸውን የሥራ አስፈፃሚውን ሪፖርት አድምጦ እየሸኘ በመሆኑ በርካታ የሕዝብ ጥያቄዎችና ፍላጐቶች በምን መልክ እየተስተናገደ ስለመሆኑ የም/ቤቱ አባላት ግራ መጋባታቸውን ሕዝቡ ሊያጤነው እንደሚገባ አሳስበዋል። </p>


<p class="align-center"><a href="/Gazettas/Tobia/info/Tobia.sera.html">ከጦቢያ ጥር 8 ቀን 1995</a></p>

</body>
</html>	














