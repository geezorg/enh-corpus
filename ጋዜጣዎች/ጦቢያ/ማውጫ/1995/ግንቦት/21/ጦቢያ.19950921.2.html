<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአ.አ መምህራን ማህበር የሠራተኞችን ከሥራ መፈናቀል ተቃወመ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center">የአ.አ መምህራን ማህበር የሠራተኞችን ከሥራ መፈናቀል ተቃወመ</h2>


<p>የአዲስ አበባ ጊዜያዊ መስተዳድር ከሕግ አግባብ ውጪ የሚያካሂደውን የዜጐችን የመሥራትና የሥራ ዋስትና ማሳጣት ርምጃ አጥብቆ እንደሚቃወም የአዲስ አበባ መምህራን ማህበር አስታወቀ።</p>

<p>ማኅበሩ »ሠላማዊና ሕጋዊ የትግል እርምጃ ለመውሰዱ እንዘጋጅ» በሚል ርዕስ ሰሞኑን ባወጣው መግለጫ ከሕገ-መንግሥቱ ውጭ በጊዜያዊነት የተቋቋመው የአዲስ አበባ መስተዳድር አዲስ የሠራተኞች ድልድል ለማካሄድም ሆነ ሰራተኞችን የማባረር ሕጋዊ ኃላፊነት የሌለው መሆኑን አመልክቷል። የኢትዮጵያ መንግሥት የተቀበለውን የዓለም አቀፍ የሰብዓዊ መብት ድንጋጌ እ.ኤ.አ ጁን 15 ቀን 1960 ዓ.ም ሥራ ላይ የዋለውንና በቅጥርና በሥራ ረገድ የሚደረግ አድልዎን ለማስወገድ የተደረገ ስምምነት የሚፃረር ነው በማለት መንግሥት የተቀበለውን ይህን ዓለም አቀፍ ድንጋጌና ሕገ-መንግሥቱንም ጭምር መስተዳድሩን በመጣስ የዜጐችን የመሥራትና የሥራ ዋስትና መብትን ረግጧል በሚል መስተዳድሩ የሚያደርገውን የሰራተኛን ከሥራ ማፈናቀል አጥብቆ ተቃውሟል።</p>

<p>መግለጫው በማስከተልም ይህን የዜግነት መብት የሚደፍር ኢ-ሰብአዊ ድርጊት ሁሉም የኅብረተሰቡ ክፍሎች ሲኰንኑትና ሊያወግዙት ይገባል በማለት ማህበሩ እርምጃውን አጥብቆ እንደሚያወግዝም ገልጿል።</p>

<p>የመምህራን በብዛትና በጥራት መገኘት አስፈላጊነቱን ጠቅሶ ረጅም ልምድ ያካበቱ መምህራንን ማጣት የትምህርቱን ዘርፍ በእጅጉ ይጐዳዋል። በመሆኑም የታሰበውን ርምጃ ከመውሰድ በፊት መንግሥት ከዚህ አድራጐቱ እንዲቆጠብ አበክረን እንጠይቃለን በማለት መምህራንም ከጐኑ እንዲቆሙ ጥሪውን አስተላልፏል።</p>


<p class="align-center"><a href="/Gazettas/Tobia/info/Tobia.sera.html">ከጦቢያ ግንቦት 21 ቀን 1995 ዓ.ም</a></p>

</body>
</html>
