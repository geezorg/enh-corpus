<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሦስት ባንኮችና ገርጂ 2ኛ ደረጃ ት/ቤት የዘራፊዎች ሲሳይ ሆኑ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ሦስት ባንኮችና ገርጂ 2ኛ ደረጃ ት/ቤት የዘራፊዎች ሲሳይ ሆኑ</h2>


<p>ሰሞኑን በአዲስ አበባ የተለያዩ አቅጣጫዎች በተፈፀመ የኃይል ጥቃትና የሰነድ ማጭበርበር ወንጀል ገርጂ 2ኛ ደረጃ ት/ቤት ሊዘረፍ ሶስት ባንኮች ደግሞ በሀሰተኛ የትራቭለርስ ቼኮች ከፍተኛ ገንዘብ መጭበርበራቸውን ለመረዳት ተችሏል።</p>

<p>ሪፖርተራችን በዚህ ዙሪያ ያጠናቀረው ዘገባ እንደሚከተለው ቀርቦአል።በባንኮች ላይ የተፈፀመው ውንብድና ከወዲያኛው ሳምንት ጀምሮ የኢትዮጵያን ንግድ ባንክ ፊንፊኔ ቅርንጫፍ፣ ወጋገን ባንክና አዋሽ ላይ የተፈፀመው በሀሰተኛ የመጓጓዣ (ትራቭለርስ) ቼክ ከፍተኛ ግምት ያለው የውጭ ምንዛሪ አጭበርብሮ የመውሰድ ዘረፋ የተጋለጠው አቢሲኒያ ባንክ ላይ ሲደርስ እንደሆነ የባንክ ምንጮቻችን ገልጠዋል።</p>

<p>በዚሁ ለጊዜው ማንነታቸው ያልታወቀ ሰዎች ባቀነባበሩት የሰነድ ማጭበርበር ሴራ የኢትዮጵያ ንግድ ባንክ የውጭ ባንኮች አገልግሎት መምሪያ ባለ አምስት ዶላር የነበረን ቼክ ባለ 50 ዶላር በማድረግ 2500 ዶላር፣ ወጋገን ባንክን 15 ሺ ዶላር፣ አዋሽ ኢንተርናሽናል ባንክን 5 ሺ ዶላር ከዘረፉ በኋላ አቢሲኒያ ባንክ 5 ሺ ዶላር ሊያጭበረብሩ ሲሉ ሁኔታው የተደረሰበት መሆኑ ታውቋል። ድርጅታዊ ሰንሰለት ሳይኖረው አይቀርም የተባለለትን ይህንኑ የተቀነባበረ የሰነድ ማጭበርበር ወንጀል የፈጸሙትን ግለሰቦች ማንነት ለጊዜው መግለጽ እንደማይቻል የጠቀሱት ምንጮች ፖሊስ ጉዳዩን በከፍተኛ ምስጢር እየተከታተለ እንደሚገኝ ጠቁመዋል። </p>

<p>ከወንጀሉ ጋር ግንኙነት አላቸው የተባሉ ግለሰቦች ስለመያዛቸው የሚያውቁት ነገር እንደሌለ የጠቆሙት እነዚሁ ውስጥ አዋቂዎች ፣ ሁኔታው እጅግ አሳሳቢና የኅብረተሰቡንም ደህንነት ከፍተኛ ስጋት ላይ የጣለ ድርጊት መሆኑን አስረድተዋል።</p>

<p>ሰሞኑን በመዲናችን ከተከሰቱ የዘረፋ ወንጀሎች አንዱ ገርጂ በሚገኘው 2ኛ ደረጃ ት/ቤት ውስጥ የተፈፀመው የውንብድና ተግባር ነው።</p>

<p>የካቲት 26 ቀን 1995 ከት/ቤቱ የማታ ተማሪዎች ጋር ተመሳስለው ወደ ት/ቤቱ ቅጥር ግቢ ዘልቀው የገቡት እነዚሁ ማንነታቸው ያልታወቀ ዘራፊዎች አካባቢው በዕለቱ መብራት የማያገኝ ተረኛ መሆኑን ግምት ውስጥ በማስገባት እስከ እኩለ ሌሊት ድረስ አድፍጠው ከቆዩ በኋላ የት/ቤቱን ሦስት ዘበኞች ደብድበው፣ አንዱን በጩቤ ወግተውና ሌላውን ፈንክተው አንድ ቤት ውስጥ በማጐር በማግስቱ ለዘርፈሽዋል፣ ለጐሮና ለገርጂ መምህራንና ሠራተኞች ሊከፈል የተዘጋጀ ደመወዝ ካዝና ሰብረው በመዝረፍ የት/ቤቱን የማባዣ መሣሪያ ጭምር የዚያኑ ሌሊት ግብረ አበሮቻቸው ባዘጋጁት መኪና ይዘው መሰወራቸውን ከት/ቤቱ አካባቢ የሚገኙ ምንጮች ለዝግጅቱ ክፍላችን ገልጠዋል።</p>


<p class="align-center"><a href="/Gazettas/Tobia/info/Tobia.sera.html">ጦቢያ መጋቢት 4 ቀን 1995</a></p>

</body>
</html>	














