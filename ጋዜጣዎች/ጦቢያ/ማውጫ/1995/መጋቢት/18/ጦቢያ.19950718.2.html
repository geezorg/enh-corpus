<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ብሔራዊ የስደተኞች ደንብ ባለመቀረፁ የኢትዮጵያ የተፈጥሮ ሀብት እየወደመ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ብሔራዊ የስደተኞች ደንብ ባለመቀረፁ የኢትዮጵያ የተፈጥሮ ሀብት እየወደመ ነው</h2>


<p>ኢትዮጵያ በብሔራዊ ደረጃ ስደተኞችን ተቀብላ የምታስተናግድበት ደንብ ስለሌላት የተፈጥሮ ሀብቷ በከፍተኛ ሁኔታ በመመናመን ላይ መሆኑን አንድ ለውይይት የቀረበ ጥናት ይፋ አደረገ።</p>

<p>የማህበራዊ ጥናት መድረክ " የሲቪሉ ማሕበረሰብና የተፈጥሮአዊ አካባቢ ፓሊሲ ውይይት" በሚል ርዕስ ሰሞኑን በሰሜን ሆቴል ባዘጋጀው ፎረም ላይ አንድ ምሁር ለውይይት ባቀረቡት ጥናት ይፋ እንዳደረጉት ሐገሪቱ ስደተኞችን ተቀብላ የምታስተናግድበት ብሔራዊ ደንብ ባለመቅረጿ በምስራቅና ምዕራብ የአገሪቱ አካባቢዎች የሚገኙ የተፈጥሮ ሀብቶች በተለይም ደኖቿ ከጐረቤቶቿ ከሶማሊያ፣ ከሱዳንና ከኤርትራ የመጡ 150 ሺ የሚደርሱ ስደተኞች ለተለያዩ አገልግሎቶች ስለሚጠቀሙባቸው በአስደንጋጭ ሁኔታ በመመናመን ላይ ይገኛሉ።</p>

<p>ለአብነት በምሥራቅ ኢትዮጵያ በደዎሮናጂ፣ ካማአቦከር፣ በሐርትሼክና በቀብሪበያህ (የቅርብ ጊዜ የስታትስቲክስ መረጃ ባይኖራቸውም) ከዛሬ አሥራ አምስት ዓመት በፊት እ.ኤ.አ በ1988 አጠቃላይ የደን ሽፋን 82 ሺ750 ሔክታር የነበረው እ.ኤ.አ በ1998 708 ሄክታር ብቻ መቅረቱን በመቶኛ በማስላት በአሥሩ ዓመታት የደረሰው የደን ጥፋት 99 በመቶ ነበር ሲሉ ምሁሩ አስታውቀዋል።</p>

<p>በምዕራቡ የሐገሪቱ አካባቢ ደግሞ የቅርብ ጊዜ የኢትዮጵያ ካርታ ሥራዎች ባለስልጣን ግምታዊ ስታትስቲክስን በመጥቀስ በቦንጋ፣ በዲማ፣ በደኖና በሸጐሌ በየዓመቱ 23፣32፣55 እና 37 በመቶ ጫካው በመናመን ላይ ይገኛል ብለዋል።</p>

<p>ለጊዜው በትክክል ቁጥሩን ባያስታውቁም በምዕራባዊው የኢትዮጵያ ክፍል ቀደም ባሉት ዓመታት ከሚገኙት 849 የዛፍ ዝርያዎች መካከል አብዛኛዎቹ በመጥፋት ላይ እንደሚገኙ አክለዋል። በመጨረሻም ምሁሩ ይህን አስደንጋጭ ሁኔታ ለመቀየር የመፍትሔ ሐሳቦች ናቸው ብለው ከሰነዘሯቸው መካከል አንዱ ፖሊሲ አውጭዎችና አስፈፃሚ የመንግስት አካላት በስደተኞችናበተፈጥሮ ሐብት መመናመን መካከል ያለውን ቁርኝት አካትተው የልማት ፕሮግራሞቻቸውን መንደፍ አለባቸው በማለት አሳስበዋል።</p>

<p>በዚህ ፎረም ላይ በርካታ ምሁራን፣ ተመራማሪዎች፣ ባለሙያዎች፣ የሚዲያና ታላላቅ ሰዎች የተሳተፉ ሲሆን በተለያዩ ምሁራን በቀረቡት የውይይት መነሻ ጥናቶች ላይም ውይይትና ክርክር አድርገዋል።</p>


<p class="align-center"><a href="/Gazettas/Tobia/info/Tobia.sera.html">ከጦቢያ መጋቢት 18 ቀን 1995</a></p>

</body>
</html>	














