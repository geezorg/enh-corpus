<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ለብሔራዊ እርቅ መንገድ መዝጋት ማንን ይጠቅማል? የማን አጀንዳ ነው?</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">እንነጋገር</h1>
<center>
<table bgcolor="#bfbfbf"><tr><td>
<h3 class="align-center">ይህ ዓምድ በወቅቱ የአገራችን ዐቢይ ጉዳሆች ላይ የሀሳብ መለዋወጫ እንዲሆን የተከፈተ ነው።<br/>
<span class="underline">ስለብሔራዊ ጉዳዮቻችን በመነጋገር ግጭትና ፍጥጫን እናስወግድ። ሀሳብዎን ያካፍሉን።</span></h3>
</td></tr></table>
</center>

<h2 class="align-center">ለብሔራዊ እርቅ መንገድ መዝጋት ማንን ይጠቅማል? የማን አጀንዳ ነው?</h2>
<p class="align-right">ከዓለማየሁ</p>


<p>በወያኔና ሻዕቢያ ቅንጅት በኢትዮጵያና በኢትዮጵያውያን ላይ የደረሰው በደል ብዙ ነው። ዛሬ የመጣውን ጦርነት ከሕዝብ ጋር ተባብሮ የአገርን ሉዐላዊነት ለማስጠበቅ ህወሓት ንስሓ ሊገባ ያሻዋል። የንስሓው ጊዜም አሁን ነው። ዛሬ ለንስሓ አለመቅረብ ከሀጢአት ጋር ለመውደቅ መዘጋጀት ይሆናል። እና በሕወሓት በኩል ለንስሓ ዝግጅቱ አለ?</p>

<p>ዛሬ ጦርነት መሀል ሆነን አሥር አሥር ጊዜ የምንጠይቀውና የሚያሳስበን ይኸው ነው። ያለ ምክንያት አይደለም። አገርን ከወራሪ ለመከላከል በቀረበው ጥሪ መሠረት በውጭም፣ በአገር ቤትም ያለው ኢትዮጵያዊ በአንድነት ቁሟል። ይሁን እንጂ ይህ የመተባበር አቋም፤ አገር የመታደግ ቁርጠኝነት ያላስደሰታቸው ወገኖች መኖራቸው ይሰማኛል። ይህን የሚያመለክቱ ተግባራት እየታዩ ናቸው። ዋና ዋናዎቹን ልጥቀስ።</p>

<ol>
 <li><sup>ኛ</sup> በኢትዮጵያ የሚገኙ ኤርትራውያን ከመንግሥት ሥራ ይገለሉ የሚለው የሕዝብ ጥያቄ በተሟላ መልኩ መልስ ያገኘ አይመስልም። እንዲያውም ከቅርብ ጊዜ ወዲህ ልዩ ልዩ ምክንያት እየተፈጠረ እርምጃው እየዘገየ ነው። በኤርትራም ሆነ በኢትዮጵያ የዜግነት አዋጅ መሠረት ኢትዮጵያዊ ያልሆኑ የኤርትራ ዜጐች ከመንግሥት ሥራ እንዲነሱ መጠየቅ የጠባብ ብሔረተኞችና የትምክህተኞች አመለካከት ነው በማለት አንዳንዶቹ ትኩስ ጫጫታ ጀምረዋል። በኤርትራ ውስጥ ግን ጋሪ መንዳት እንኳ ኢትዮጵያዊ ለሆኑ ሁሉ ከተከለከለ ከአምስት ዓመታት በላይ ሆኗል። አሁን ደግሞ መሥራት ይቅርና መኖር አይቻልም።<p></li>

 <li><sup>ኛ</sup> የኤርትራን ጦርነት ከጠባቦች ጐራ ' ኦነጌ፣ ከትምክህተኞቹ ' ኢሕአፔና ' መአህዴ እንደሚደግፉና አገርን ለማስወረር እየተሯሯጡ ነው በማለት የአዲስ አበባ የመንግሥት ሠራተኛን የሚሰብኩ ካድሬዎች አጋጥመውናል።<p></li>

<p>በዚህ የጦርነት ወቅት ቅራኔን አቻችሎ ሐይልን ማደርጀት ሲገባ በተቃራኒው የሌለ ጠላት ሁሉ እየተፈለገ ነው። ጠላት የማብዛቱ ዓላማ ኢትዮጵያን ለማፍረስ ከመሻት የመነጨና ከሻዕቢያ እቅድ የተቀዳ ለመሆኑ የሚያጠራጥር አይደለም።</p>

 <li><sup>ኛ</sup> እነዚሁ ካድሬዎች ተቃዋሚ ኃይሎች ወረራውን በማውገዝ ከህወሓት ጋር ተመሳሳይ አቋም ይኑራቸው እንጂ ጦርነቱ እንዴት መሆን አለበት በሚለው ዙሪያ ሠፊ ልዩነት አለ ይላሉ። ይህን ሲገልፁ ተቃዋሚ ኃይሎች የኢትዮጵያ ድንበር ከራስ ካሣር እስከ ራስ ዱሜራ ነው። ባደመና ሽራሮን በማስለቀቅ ብቻ አንወስንም። ቢያንስ ቢያንስ፣ አሰብን ይዘን የባህር በር ማግኘት፤ ከዚህ በላይ ሁኔታው ከፈቀደ መላው ኤርትራን መቆጣጠር አለብን ይላሉ። ይህ አቋም ሒትለርና ሙሶሎኒ ሉዓላዊ አገሮችን አንበርክኰ ለመያዝ ከተነሱበት ዓላማ የተለየ አይደለም። ሕወሓት የኤርትራን ሉዓላዊነት የሚያምን በመሆኑ ጦርነቱ የተያዘብንን መሬት ለማስመለስ ብቻ ሊሆን ይገባል የሚል ዕምነት ስላለው በብሔራዊ እርቅ ሁለቱን ዓላማዎች ማጣጣምና መሥራት የማይቻል እንደሆነ ይገልፃሉ።</li></p></li>

 <li><sup>ኛ</sup> በሕገ መንግሥቱ አንቀፅ 39 የተረጋገጠውን የብሔር ብሔረሰቦች የራስን እድል በራስ የመወሰን መብት እስከመገንጠል የሚለውን ተቃዋሚ ኃይሎች በዚህ አጋጣሚ ለመሻር እንደሚሹ ሠፊ የፕሮፓጋንዳ ዘመቻ እየተካሄደ ነው። ይህ የስም ማጥፋት ዘመቻ ሰሞኑን በአዲስ ቅርፅ ይቅረብ እንጂ ቀደም ሲልም ተቃዋሚዎች ሲከሰሱበት የኖረ ነው። የብሔረሰቦችን መብት ለመግፈፍ ነው እየተባለም ይነገራል። በዚህም ሣቢያ መላ ኤርትራን ለመያዝ ያቅዳሉ። ይህ ፕሮፓጋንዳ ያነጣጠረው ብሔራዊ እርቅ ይቅደም የሚሉ ወገኖችን አሸማቆ ከዚህ እምነት እንዲርቁ ለማድረግ ነው።</li></p></li>

<p>የብሔራዊ እርቅ ጥሪ ማራከስ «ዓላማችን ትግራይን ለመቅጣት ነው» ብሎ ለተነሳውና ተራ በተራ ሊያንበረክከን ለሚፈልገው ሻዕቢያ እገዛ የሚያደርግ፣ የውስጥ ደጀኖቹም የሚያመቻቹት ተግባር መሆኑን ልብ ልንለው ይገባል። የሻዕቢያ የውስጥ አርበኞች አሁንም አልተኙም።</p>

 <li><sup>5</sup> በአማራው ክልል የሚገኘው «የመሬት ከበርቴ ቢሮክራት» የቀረበለትን የአገር ማዳን ጥሪ እንዳልተቀበለ በሚጠሩት ስብሰባዎች ሁሉ ይገልፃሉ። በቅድሚያ በአማራው ክልል «የመሬት ከበርቴ ቢሮክራት» አለ? የሚለውን ልንጠይቃቸው ይገባል።</li></p></li>

<p>በአማራው ክልል ከበሬ ግንባር ከማታልፍ መሬት ጋር ተጣብቆ የመንግሥት ጢሰኛ ከሆነ ገበሬ ሌላ በዚህ ስያሜ ሊጠቀስ የሚችል ገበሬ የለም። በመሬት ለአራሹ አዋጅ ቀደም ሲል በዚህ ክልል የነበረው የጉልት፣ የእርስት፣ የመሬት አያያዝና ኢኰኖሚያዊ መሠረት ተለውጧል።</p>

<p>ከዚያ ጊዜ በኋላ በአማራው ሕዝብ መካከል «አዲስ የመሬት ከበርቴ» ተፈጥሯል ከተባለ የኢሠፓ የገበሬ ማህበር ሊቃነመናብርት ነበሩ። እኒህ የኢሠፓ አባላትም ሕወሀሓት አካባቢውን ከተቆጣጠረ ወዲህ ኢኰኖሚያዊ መሠረታቸውን ነጥቋቸዋል። የሕወሓት ካድሬዎችና ' ኰሮቼ በኢሠፓ ተተክተው አዲስ የገጠር መኳንንት ሆነዋል ከተባለ ሌላ ጉዳይ ነው። አሁን ገጠሩንና አርሶ አደሩን በመሬት ክፍፍልና በመሣሪያ ሰበብ እያንገላቱ ያሉት የኢሕአዲግ ' ኰሮቼ ናቸው። እውነቱ ይኸው ሆኖ ሣለ «የአማራው የገጠር ቢሮክራሲ» እየተባለ የሚጠቀሰው አማራው ፀረ -- ኢትዮጵያ አቋም አለው ብሎ ለማሳመን ወይም ሕዝብ በአንድነት ቆሞ አገሩን እንዳይከላከል የተወጠነ የአገር ብተና ሤራ ነው እላለሁ።</p>

 <li><sup>ኛ</sup> በአዲስ አበባ ከተማ የሚታየው የብሔራዊ እርቅ ጥሪን የመቀበል መንፈስ ለኤርትራ አሸናፊነት አስተዋፅኦ የሚያበረክት ነው የሚለው ቅስቀሳም የበረከተ ነው። ብሔራዊ እርቅ የሚሉ ወገኖችም እየተወገዙበት ነው። የብሔራዊ እርቅን አስፈላጊነት የሚገልፁ ወገኖችን ከአንድ አጀንዳ እንደሚፈስ ሁሉ የወቅቱ ሥርዓት ሰዎች ያጥላላሉ። ለነገሩማ አፈ ጉባኤ ዳዊት ዮሐንስ ብሔራዊ እርቅን የሚጠይቁትን ከሻዕቢያ ለይተን አናያቸውም፣ ከሃዲዎች ናቸው እስከማለት ደርሰው የለ። እነዚህ ሻዕቢያን ለሰላማዊ ድርድር እየተማጠኑ ያሉት አውራ ካድሬዎች ከሁሉም በላይ ጠላት አድርገው የሚያዩት ተቃዋሚዎችን መሆኑን አረጋግጠዋል።</li></p></li>

<p>የሥርዓቱ ' ትላልቄ ሰዎችም ሆኑ ትናንሾቹ ልጆቻቸው አገር ለማዳንና ሉአላዊነትን ለማስከበር ከመንግሥት ቅድመ ሁኔታ ሊጠየቅ አይገባም የሚል ነጥብ ያነሣሉ ። ይህን ሓሳብ ሲያብራሩም ተቃዋሚዎች ለአገር ደህንነት የቆሙ ከሆነ የታሰረ እንዲፈታ፣ የመንቀሳቀስ መብት፣ ሐሳብን የመግለፅና የመደራጀት እንዲሁም የሕገ - መንግሥት መሻሻልን ሊጠይቁ አይገባም። ምክንያቱም ጦርነቱ የውጭ ወረራን የመከላከል እንጂ የውስጥ ልዩነትን የመፍታት ጉዳይ ባለመሆኑ ነው ይላሉ። ጥያቄው ከጦርነቱ ፍፃሜ ቀጥሎ ሊመጣ የሚገባው ነው ብለው ይሰብካሉ። ይህ አቋም በብሔራዊ እርቅ ሣቢያ በሚፈጠረው ግርግር በጠላትነት የተፈረጁትን ተራ በተራ ለመምታት ከመሻት የዘለለ አይደለም።</p>

 <li><sup>ኛ</sup> የኤርትራን ሕዝብ ከሻዕቢያ ለመገንጠል የፖለቲካ ሥራ እየተሠራ እንዳለ አሁን ጆሮአችን እስኪጠግብ በካድሬዎች እየተነገረን ነው። ሻዕቢያ ጋር በነበሩት የፍቅር ዓመታት ፀረ-ሻዕቢያ በሆኑ ድርጅቶች ላይ ምን እንደተፈጸመ እንደማናውቅ ተቆጥረን ነው። ከ1983 ወዲህ ዬሣግሜ እና ዬደምሀኤ' አመራር አባላት ከመዲናችን እየታነቁ ሲባረሩ እናውቃለን።</li></p></li>

<p>ኤርትራዊ ተቃዋሚ ድርጅት ምንም ጥቅም የለውም ባልልም ከኢትዮጵያውያን ድርጅቶች ጋር ታርቆ ወረራውን ለመመከት ምን የኋላ ፍርሃት ተፈጠረ? ብዬ መጠየቅ እፈልጋለሁ።</p>

<li><sup>ኛ</sup>ከእምነት ተቋማት መካከል የኤርትራን ወረራ በመከላከል አስፈላጊነት ላይ ቀዝቃዛ ስሜት የታየባቸው እንዳሉ የገዢው ፓርቲ ካድሬዎች ይገልፃሉ። በዚህ የሚታሙትን ግን በስም አይጠቅሱም። ከሚሰጡት ትንታኔ በመነሣት በዚህ ክስ የሚጠቀሱት «በተለምዶ መጤ ሃይማኖት» ተብለው የሚንገዋለሉት ናቸው። እነዚህ የእምነት ድርጅቶችና አባሎች በዚህ ለመከሰስ የበቁበትን ተጨባጭ ምክንያቶች ግን አፍታተው አይገልፁም።</li></p></li>

<li><sup>ኛ</sup> ከኤርትራ ወረራ ቀደም ባሉት ዓመታት ነፃው ፕሬስ አሁን የገጠመን ቀውስ ሊመጣ እንደሚችል ተናግሮ ነበር። ቀውሱን ለመከላከል የኤርትራና የኢትዮጵያ ግንኙነት ሥርዓት እንዲበጅለት ሲጠይቁ «የፈጠራ ድርሰት ይጽፋሉ» ተብለዋል። ታስረዋል፣ ሞተዋልም። ጦርነቱን ለመከላከል ኢትዮጵያ በያዘችው ግዛት ፀንታ እንድትኖር ብሔራዊ እርቅ የመውረዱን አስፈላጊነት ነፃው ፕሬስ መግለጡ ዛሬም አልተወደደለትም።</li></p></li>

<p>አሁንም የነፃ ፕሬስ ጋዜጠኛውን ሥር - ሥሩን እየተከታተሉ ማጥላላቱ ቀጥሏል። ነፃ ፕሬስ ጋዜጠኛውን የማራከሱ ያሁኑ ዘመቻ ዓላማው ድብቅ አይደለም። የብሔራዊ እርቅን ሐሳብ፣ ሕዝብ በመሪዎቹ ላይ ያለውን ጥርጣሬ፣ ከሕዝብ የሚጠብቀውን እርምጃ በተመለከተ የሚያቀርባቸው ዘገባዎች ገዥዎቻችንን እረፍት በመንሳቱ ዛሬም ነፃውን ፕሬስ በጠላትነት ነው የሚፈርጁት። ገዢዎቻችን ነፃው ፕሬስ ባመለከታቸው ጐዳና ለመጓዝ የፈቀዱ አይመስልም።</p>

<p>በዚህ አጋጣሚ ጠላት ከመቀነስ ይልቅ ማብዛትን መርጠዋል። እርቅና ሠላም ኃይል እንደሚሆን፣ አገር እንደሚታደግ ሲገለፅላቸው መራራ ሆኖባቸዋል። ከአገር ደህንነት በጉልበት የያዙትን ሥልጣን አለማጣትን አስቀድመዋል። ቢሆንም ይህ የሚሳሱለት ሥልጣን ሊረጋ የሚችለው የሕዝብን ድጋፍ በመያዝ እንጂ ከሕዝብ አቋም በማፈንገጥ አይደለም። በሻዕቢያ የተጀመረው ጦርነት አንዱ ክፍል ዙሪያውን ለመወጠር የኢትዮጵያ ጠላቶች ተጠራርተው እየሠለጠኑ እንዳሉ እየታወቀ የውስጥ ኃይላችንን ማዳከም ለምን ይፈለጋል? ማነው ይህን የሚፈልገው? ኢትዮጵያን የማፍረስ ተልዕኰ የተቀበለ (የትሮይ ፈረስ) በመካከላችን አለ? ይህ በተለይ ለህወሓት አባላት የቀረበ ጥያቄ ነው።</p>

<p>በዛሬዋ ኢትዮጵያ የምንኖር፣ ነገ ለልጆቻችን ኢትዮጵያ የምትባል አገር ለማውረስ የምንሻ፣ ሁከትና ብጥብጥን የምንጠየፍ ሁሉ ብሔራዊ እርቅ የሚፈጠርበት ሁኔታ እንዲገኝ መታገል ግዴታ መሆኑን ማመን አለብን። አምነንም እንነሣ። የጋራ ቤታችን እንዳትፈርስ አፍራሾቻችንን ከአሁኑ እንከላከል። ምን ትላላችሁ? ሌላ መንገድ አለ?</p>
</ol>

<p><hr size=2/>

<h1 class="align-center">ያልገባን ሀሳብ አለ፣ ያስረዱን!</h1>
<p class="align-right">ከእነሰውነት ወልደ ቴቢስ</p>


<p>በአገራችን የፖለቲካ ባህል የውይይትና ተወያይቶም ልዩነትን ማጥበብና ልዩነትን እንደያዙ በጋራ ጉዳይ አብሮ የመቆም ባህል እንዲኖር፣ መላ ቅጡ ባልታወቀ የአቋምና የሀሳብ ልዩነት መጐነታተል እንዲቀር ይህ ዓምድ የሚያደርገውን አስተዋጽኦ እናደንቃለን። እኛም ለዚሁ ሂደት ያግዛሉ፣ የአገራችንን የፖለቲካ ውዥንብር አየር ያጠራሉ ያልናቸውን ጥያቄዎች እናንሳ።</p>

<p>የጥያቄዎቻችን መነሻም ቀደም ሲል ይታተሙ በነበሩ በኦሮሞ ጉዳይ ላይ በሚያተኩሩ የግል ጋዜጦች ላይ ሲስተጋቡ የነበሩ ሀሳቦችና አሁን በቅርቡም «ሰይፈ ነበልባል» በተባለው የግል ጋዜጣ ላይ ያነበብነው ጽሁፍ ነው። አስቀድመን ሀሳቦችን እንዳሉ እናስፍር።</p>

<p>በጋዜጣው «የወቅቱ ትኩሳት» ዓምድ «የኦሮሞ ታሪክ አሁንም በደብተራ ብዕር» በሚል ርዕስ አባቢያ ቦሪ የተባሉ ሰው «ሽፍታው ቴዎድሮስ በወሎ ኦሮሞዎች ላይ፣ ዮሐንስ 4ኛው አሁንም ቦሩ ሜዳ (ወሎ) ላይ እንደፈፀሙት የእነሱ ታሪክ አንጋቢ የሆነው ምኒልክ በሐረር፣ በአርሲ፣ በወለጋና በጅማ ላይ አድርሷል። በሌላ ግፍ የተሸፈነው አፄ ኃይለ ሥላሴ ሲሆን የቦረና ተማሪዎች ማምለጥ በማይችሉበት መልኩ ክርስትና እንዲነሱ የተጫወተው ሚና እንጂ ነፍጠኛው ለኦሮሞ ሕዝብ ጥቅም የሚቆምበት ምክንያት የለውም። .....</p>

<p>«የገዳ ሥርዓት ያልተሠራበት ጠላት ነፍጠኛ በአፄ ምኒልክ ወረራ አገራችንን ወርሮ ሲይዝ እገዳ ተደርጐበት ነው። በቅኝ ግዛት ሥር የወደቀው ሕዝብ የወደቀ ዛፍ ምሳር ይበዛበታል እንዲሉ ሁሉ ሥርዓቱን ባሕሉን፣ ቋንቋውን፣ ሕልውናውን ያጣ ሕዝብ እኮ ነው! ባይሆን ኖሮ እንኳንስ ኢምፓየሪቷ ዛሬ የምዕራቡ ዓለም ይዞ በአሸሸ ገዳሜ ዳንኪራው ጆሮአችንን የሚያደነቁረው ኦርጅናሉ ሳይሆን ኮፒውን ይዞ አይደል?» በማለት ጽፈዋል። (ሰይፈ ነበልባል፣ ነሐሴ 8 ቀን 1990)</p>

<p>በዚሁ ጋዜጣ፣ በዚሁ ዕለት «አንገት የተፈጠረው አዙሮ ለማየት ነው። ሰላም የሚደፈርሰው በጦርነት ብቻ አይደለም» በሚል ርዕስ ኤፍ.ቢ .ገዳ በ«እንወያይበት» ዓምድ «ወያኔ፣ ሻዕቢያ፣ ኦነግ፣ ኦብነግ፣ ወዘተ፣ ሁሉም ለደርግ/ኢሠፓ ወንበዴዎች ናቸው። የየራሳቸው ሕዝብ ጥያቄ የወለዳቸው የነፃነት ተፋላሚዎች መሆናቸው ቀርቶ «ሽብረተኞች» ናቸው፣ ለአምባገነኑ ደርግ» የሚል ሀሳብ አስነብበውናል ።</p>

<p>አንድ ስማቸውን ያልገለጡ ፀሐፊ ደግሞ በዚሁ ጋዜጣ በ «እንወያይበት» ዓምድ (ሠይፈ ነበልባል፣ ነሐሴ 15 ቀን 1990) «አማራና ትግሬ በሦስት ፈረቃ ውስጥ፣ አማራ በአንድ ፈረቃ፣ ትግሬ በሁለተኛውና በአሁኑ ሦስተኛው ፈረቃ ኦሮሞንና ኦሮሚያን ሲይዙ፣ ኦሮሞዎችን ሲያንስ ቢውል በሰው ዘርነታቸው ሳያዩአቸው እንደ እባብ ዘር ሲቀጠቅጡአቸው፣ ከሥነ ፍጥረት ውጪ ከውሃ የወጡ ሲሉአቸው፣ በዘረጉት አገዛዛቸው/መስተዳድራቸው የዜግነት መብት ሲነፍጉአቸው ኦሮሞን ያለ ምንም ሕግ ሲገድሉ፣ ሲያስሩ፣ ከሥራ ሲያባርሩ፣ ሙያና ንቃተ ሕሊናቸው የዳበረውን ኦሮሞዎች ከሰብዕና ውጭ የሞራል እስረኛ አድርገው ሲያግዙአቸው፣ ምሁር ኦሮሞ «በደንቆሮ» አማራና ትግሬ ሲመራ እንደኖረ፣ ዳኞች፣ ሹመኞች፣ ጉባኤተኞች፣ ሹማምንቶች ሁሉ አማራና ትግሬ እየሆኑ ኦሮሞ የዚህ ሁሉ አልባ ተቆርቋሪ የለሽ መሆኑን እየመዘገበ ያለ በመሆኑ ይህንን በደል ከበደሉት አማሮችና ትግሬዎች ይልቅ የተበደሉ ኦሮሞዎች በሚገባና የተሻለ ስለሚያውቁ የዛሬ ኦሮሞዎች ያንን ብድር እንመልስ ያሉ እንደሆነ ጠፊ የሚሆነውን ገፈት ቀማሽ መሆን የሚገባቸው የአማራና የትግሬ ገዢ መደቦችና ባለሟሎቻቸው መሆን ሲገባ ሕዝቡን በርካሽ ፕሮፓጋንዳቸው ወደ ራሳቸው ዕዳ ከፋይነት ሲያስጠጉት ማየት ግን ይሰቀጥጣል።» ይሉናል። ከዐረፍተ ነገሩ እርዝመት አንፃር ሀሳባቸውን አልጨበጣችሁ ብሎ ከሆነ እንደገና አንብቡት።</p>

<p>እኛ በመሠረቱ በማንም ግለሰብም ሆነ መብት ላይ የመቆም ፍላጐት የለንም። መብቱን የሚጠይቅ ሁሉ ግን የሌላውን መብት ማክበር አለበት እንላለን። በአፄ ቴዎድሮስ፣ በአማራውና በትግሬዎች ላይ የተሰነዘረው ዘለፋ ትክክል አይመስለንም፣ ሕዝብ የማባላት፣ ታሪክን የማንቋሸሽ ተልዕኮ ከሌለ በቀር። ለሕዝብ መለያየት ሳይሆን መቀራረብ ብንሠራ የጋራ ተጠቃሚዎች እንሆናለን የሚል የፀና ዕምነት አለን። የምንነጋገርባቸው ሀሳቦች ሁሉ ግልጽ፣ በእውነተኛ ታሪክ ላይ የተመሠረቱና ወቅትን ያገናዘቡ መሆን ይኖርባቸዋል ባዮች ነን። ስድብና ዘለፋ ማንንም አያስተምርም፣ አያርምም። የሰዎች ሳይሆን የሀሳቦች ፍጭት ቢኖር ዕውነቱ ነጥሮ ይወጣል።</p>

<p>ስለእምነታችን ይህንን ያህል ካልን ዘንድ የሚከተሉትን ጥያቄዎች የ«ሰይፈ ነበልባል» ፀሐፊዎች ወይንም ማንም ጥያቄዎችን የመመለስ ችሎታና ፍላጐት አለኝ የሚል ቢመልስልን እንማማርበታለን።</p>


<ol>
<li><p>ከላይ እንደጠቀስነው መብትን መጠየቅ ምንም ስህተት የለበትም። ነገር ግን የሌላውን ሕዝብ ታሪክ ማንቋሸሽና አገሪቱን ታሪክ አልባ ለማድረግ መሞከር ትክክል ነው? በዚህስ ተጠቃሚው ማነው?</li></p></li>

<li><p>ዘመናዊ የመንግሥት ሥርዓት ባልተዘረጋበት ሁኔታ ማንኛውም ሕዝብ ከደረሰበት የዕድገት ደረጃ አንፃር ባህላዊ የአስተዳደር ሥርዓት አለው። የገዳ ሥርዓት ከዚህ በተለዬ ሁኔታ ሊታይ ይችላል? ዳግማዊ ምኒልክ ለሁሉም ሕዝብ የሚያገለግል ዘመናዊ የቢሮክራሲ ሥርዓት ሲዘረጉ ቦታውን መልቀቅ አልነበረበትም? ዕውን ለዛሬው የምዕራቡ ዓለም ዴሞክራሲ «ኦሪጅናሉ» የገዳ ሥርዓት ነው?</li></p></li>

<li><p>ብዙውን ጊዜ ስለ ኢትዮጵያ ሲጻፍ «ኢምፓዬሪቷ» ይባላል። ከታሪክ እንደምናነበው «ኢምፓዬር» ማለት ሠፊ ግዛትን በኃይል ያጠቃለለ የንጉሠ ነገሥት አገዛዝ ነው። የፖለቲካና የኢኮኖሚ ሥርዓቱም ፊውዳላዊ ነው። እና ዛሬ ኢትዮጵያ «ኢምፓዬር» ናት?</li></p></li>

<li><p>አማራና ትግሬ በፈረቃና በቅንጅት የኦሮሞን ሕዝብ የገዙበት ጊዜ የትኛው ነው? ተለይቶ ብናውቀው። ኦሮሞዎች እስከዛሬ በነበሩት የኢትዮጵያ መንግሥታት ምንም ዓይነት ተሳትፎ አልነበራቸውም? ስለእውነት እንነጋገር፡</li></p></li>

<li>በእርግጥ «ነፍጠኛው ለኦሮሞ ሕዝብ ጥቅም የሚቆምበት ምክንያት የለውም።» ማንም የገዥ መደብ በቅድሚያ የሚቆመውና የሚታገለው ለራሱ ጥቅም ነው። በእኛ እምነት አንዱ ለሌላው መቆሙ ይቅርና ማንም የኤሊት ቡድን ተሰባስቦ የዚህን ወይም የዚያን ሕዝብ ጥቅም እወክላለሁ እያለ ሕዝብ ሳይመክርበትና ይሁንታውን ሳይሰጠው ለዘለቄታው መቀጠል የለበትም። ኤሊት ለመነሻው መሰባሰብና ለአንድ የተወሰነ ዓላማ መቆም በታሪክ ያለ ቢሆንም እንኳ ማንነቱንና ፕሮግራሙን ለሕዝብ አስተዋውቆ የሕዝብን ዕምነት መጨበጥ አለበት። ይህ ካልሆነ የአገራችን ፖለቲካ ከጥቅመኛ ኤሊቶች ሤራ ምን ጊዜም አይላቀቅም። ከጦርነት ሁኔታ ውስጥም መቼም ቢሆን አንወጣም።</li></p></li>

<p>ለኦሮሞ ሕዝብ ጥቅም፣ መብትና ነፃነት እንታገላለን የሚሉ ዘጠኝ ያህል ድርጅቶች እንዳሉ ይነገራል። አንዱ «የኦሮሞ ሕዝብ ቅኝ ተገዥ ነውና ነፃነት ያስፈልገዋል» ይላል። ሌላው «ዴሞክራሲው ተግባራዊ ከሆነ የኦሮሞ ሕዝብ መብት ይረጋገጣል ባይ» ነው። አሁንም ሌላው ለኦሮሞ ሕዝብ እስልምናን ይመኝለታል። አራተኛው መጽሐፍ ቅዱስን ይሰብከዋል። ከእነዚህ ሁሉ የትኛው ነው ለሕዝብ ያለውን ራዕይ በፕሮግራም ቀርጾ፣ ሕዝቡን ቀርቦና አሳምኖ የሕዝቡን ይሁንታ ያገኘው? ግልጽ ባልሆነ ምክንያት ሕዝብ የሚመትበትና መብቱ የሚደፈርበት ሁኔታ ከእንግዲህ ሊያቆም ይገባል።</p>

<li><p>ዛሬ የደርግ/ኢሠፓ ሥርዓት የለም። ያኔ ወያኔ፣ ሻዕቢያ፣ ኦነግ፣ ኦብነግ፣ ወዘተ፣ «ሽብርተኞች» ተባሉ። ከ1983 ወዲህም ነፃነቱ አልተገኘም? ዛሬስ የራስን ዕድል በራስ የመወሰን መብት ሕገ - መንግሥታዊ እውቅና ካገኘ በኋላ የእነዚህ ድርጅቶች የትግል ዓላማ ምንድነው?</li></p></li>

<p>እነዚህ ከዚህ በላይ የተነሱትና ሌሎችም ተዛማጅ ጥያቄዎች እስካልተመለሱ ድረስ ትግሬውን ከአማራው፣ አማራውን ከኦሮሞ፣ ኦሮሞን ከትግሬ፣ ሌላውንም ከዚያኛው እያፋጁ በሥልጣን መንበር ላይ ቁጢጥ ብለው ጥቅማቸውን ለሚያራምዱ ብልጦች፣ ወይም በእኛ መከፋፈል ለሚጠቀሙ የውጭ ኃይሎች ሁኔታዎችን ማመቻቸታችን የማይቀር ነው። እስኪ በጉዳዩ ላይ በቅን ልቦና እንነጋገርበት።</p>
</ol>

</body>
</html>
