<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የፖለቲካ ኃይሎች ሚና ምን መሆን አለበት?</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">እንነጋገርበት</h1>
<center>
<table bgcolor="#bfbfbf"><tr><td>
<h3 class="align-center">ይህ ዓምድ በወቅቱ የአገራችን ዐቢይ ጉዳሆች ላይ የሀሳብ መለዋወጫ እንዲሆን የተከፈተ ነው።<br/>
<span class="underline">ስለብሔራዊ ጉዳዮቻችን በመነጋገር ግጭትና ፍጥጫን እናስወግድ። ሀሳብዎን ያካፍሉን።</span></h3>
</td></tr></table>
</center>
<h2 class="align-center">ለሰላምና ለብሔራዊ ዕርቅ፣</h2>
<h2 class="align-center">የፖለቲካ ኃይሎች ሚና ምን መሆን አለበት?</h2>



<p class="align-right">ከነብዩ ሠይፈ</p>



<p>በእስከዛሬው የመንግሥትነት ታሪካችን በሕዝብ ምርጫና ፍላጐት ሳይሆን ሥልጣን በዘር ውርስ ወይም በመሣሪያ ኃይል የሚያዝበት አገር በመሆኑ የተለያየ አመለካከት ያላቸው ክፍሎች ልዩነታቸውን በውይይትና ክርክር የመፍታት፣ የመቻቻልና የመደማመጥ ባህል አልነበረም። ሁሉም በየአቅጣጫው የራሱን አመለካከት በሕዝብ ላይ በኃይል ለመጫን ስለሚፈልግ በዚሁ ምክንያት ሞት፣ ስደት፣ መታሰር የንብረትና የታሪክ እሴቶች መጥፋት፣ ወዘተ፣ አብረውን የቆዩ የኋላቀርነት ቅርሶች ናቸው። ዛሬም ቅርፅና ባህሪያቸውን ይቀይሩ እንጂ የሕዝብን የበላይነት የመቀበል፣ በሕዝብ ድምፅ የመገዛትና የመመራት ባህላችን እምብዛም ዕድገትና ለውጥ አላሰየም።</p>

<p>የፖለቲካ ድርጅት በተደራጀ መልኩ ብቅ ካለበት ከ1966 ሕዝባዊ እንቅስቃሴ ጀምሮ ያለውን ሁኔታ እንኳን ብናጤን የአመለካከት ልዩነት ያላቸው ኃይሎች ችግሮቻቸውን በውይይትና በክርክር ከመፍታት ይልቅ እርስ በርስ መጠፋፋት በአገራችን ነባር የፖለቲካ ባህል ሆኖ ቆይቷል። ከዚህ የአመለካከት ድህነት የተነሳ የአንድ ርዕዮተ ዓለም አራማጅ የነበሩት ኢህአፓና መኢሶን ሳይቀሩ መደማመጥ፣ ልዩነታቸውን በውይይት መፍታትና መቻቻል አቅቷቸው እርስ በራሳቸው መጫረሳቸው፣ የተረፉት ኢህአፓዎች በሂደት በውስጣቸው በተፈጠረ አንጃ ለሁለትና ከሁለት በላይ መሰንጠቃቸውና ከወያኔ ጋር በአሲምባና ዞብል ተራራዎች በመዋጋት መመናመናቸው፣ የኢማሌዲህ ልጆች የወንድማቸውን የመኢሶንን መሞቻ መንገድ አመቻችተው ከገደሉት በኋላ በተራቸው እርስ በርሳቸው ተበላልተው ማለቃቸው፣ ደርግ ከተቃዋሚ ኃይሎች ጋር በሰላምና በውይይት ችግሩን መፍታት ሲችል ወደ ጦርነት መግባቱና በርካታ ዜጐች በየአቅጣጫቸው መርገፋቸው ሲታወሰን ልዩነትን አቻችሎ ለመነጋገርና ለመሥራት ያለመቻል ባህላችን አገራችንን ምን ያህል እንደጐዳትና የኋሊት እንዳስኬዳት ለመገመት ብዙ ምርምር አይጠይቅም።</p>

<p>የትላንቶቹም ሆነ የዛሬው መንግሥት መሠረታዊ ችግር የሌሎችን ሀሳብ ለመቀበል ፈቃደኛ አለመሆን፣ ለውይይትና ለሀሳብ ፍጭት አለመዘጋጀት፣ የእኔ መንገድ ብቻ ትክክል ነው ባይ መሆን፣ የሕዝብን ዳኝነት ለመቀበል አለመፈለግ፣ መቻቻልን አለማወቅ፣ ቅን ልቦና መጥፋትና በሀይል መተማመን፣ ወዘተ፣ ናቸው።</p>

<p>ውጤቱም የአገርን ዕድገት በመግታት በዓለም ሕብረተሰብ ፊት በሁሉም ዘርፍ አቅመቢስ ሕዝብና አገር ይዞ ዘወትር ልዩነታችንንና ደካማነታችንን ለሚሹ ጠላቶቻችንን ተመቻችተን እንድንቆይ አመቺ ሁኔታ ፈጥሯል።</p>

<p>የኢትዮጵያ ፖለቲከኞች ዐቢይ ችግር ልዩነቶችን በማቻቻል፣ አብሮና ተባብሮ ለመሥራት አለመቻል መሆኑ በተደጋጋሚ የታየ ድክመት ነው። በሚያስማሙን ሳይሆን በልዩነታችን፣ በሚያቀራርቡን ሳይሆን በሚያራርቁን፣ በሚያፋቅሩን ሳይሆን በሚያጣሉን ላይ ማተኰር ትልቁ የእኛዎቹ የፖለቲካ ሰዎች አስተሳሰብ ሆኖ ቆይቷል። ራስን ፍጹምና ትክክለኛ ማድረግና ሌላውን እንደስህተተኛ መቁጠር፣ የተለያዩ አስተሳሰቦችን ለማስተናገድ ፈቃደኛ አለመሆን እስከዛሬ ያለቀቀን የፖለቲካ ባህላችን ጥቁር ነጥብ ነው። ይህ የአስተሳሰብ ድህነት እስከ መቼ ይዘልቃል? በአለፉት ሰባት ዓመታት በቀላሉ፣ በውይይትና በመደማመጥ ሊፈቱ በሚችሉ የፖለቲካ ልዩነቶች በፈጠረው ጣጣ ስንት ምሁራንና ዜጐች ለስደት በቁ? በዓላማ ፅናት የዚህን መንግሥት አሠራርና አካሄድ በግልፅ የተቃወሙና ለዓለም ህብረተሰብ ያጋለጡ ፖለቲከኞችና የሲቪክ ተቋማት አመራር አባላት ህገ ወጥ የሆነ ድራማ እየተዘጋጀላቸው ስንቶቹ የእስር ሰለባ ሆኑ? ስንቶቹስ ለሞት ተዳረጉ?</p>

<p>በዛሬዝዪቱ ኢትዮጵያ በግልፅ እንደሚታየው የአንድ ፓርቲ መንግሥት የተፈጠረ በመሆኑ ሁሉንም (ፖለቲካውን፣ ኢኮኖሚውን፣ ፕሮፓጋንዳውን) በሞኖፖል ይዞ ከፍላጐቱ አንፃር ሕግ ያወጣል፣ ያስፈፅማል፣ ይዳኛል። ሌሎች ተቃዋሚ ሀይሎች ግን ከሀገሪቱ የፖለቲካ መድረክ ተገልለው ይገኛሉ።</p>

<p>የፖለቲካ ልዩነትና የተቃውሞ ድምፅ የዲሞክራሲ አንዱና መሠረታዊ መግለጫ ሲሆን፣ ልዩነትም የዕድገት ምልክት ነው። ልዩነት ከሌለ ትግልም፣ ዕድገትም የለም። የተለያዩ አመለካከቶች ተገቢ መድረክ አግኝተው መስተናገድ፣ የዜጐች ሰብዓዊና ዲሞክራሲያ መብቶች መሟላት የሰለጠኑ አገሮች የሚመሩበትና በሥራ ላይ ያዋሉት ትክክለኛና ሐቀኛ መርህ ነው።</p>

<p>ስለ ዴሞክራሲ ብዙ እየተባለ ብሔራዊ አጀንዳ ያላቸው ተቃዋሚ ኃይሎች በሀገራችን የፖለቲካ እንቅስቃሴ እንዳይሳተፉ በሩ ተዘግቶባቸዋል። እኛ ዜጐች ደግሞ እኛን ለማስተዳደር የሚፈልጉ ሁሉ አጀንዳቸውን አቅርበው እንዲወያዩና በሚያቀርቡት ፕሮግራም ላይ ተወያይተን ለዕድገታችንና ጥንካሬያችን የሚጠቅመውን የመምረጥ ዕድል ማግኘት እንፈልጋለን። በሰለጠኑት ሀገሮች እንደሚታየው የፖለቲካ ፓርቲዎችና የግል ተወዳዳሪዎች በነፃነት በሀገሪቱ ልዩ ልዩ ክፍሎች ተዘዋውረው ዓላማቸውንና አጀንዳቸውን ለአባሎቻቸውና ደጋፊዎቻቸው የሚያስተዋውቁበትን አሠራርና የምርጫ አፈፃፀም እንሻለን። በሕዝብ የበላይነትና በምርጫ ሳጥን በሚገኝ ውጤት ተገዥ የሚሆን መንግሥት በሀገራችን እንዲቆም እንፈልጋለን።</p>

<p>ለሕዝብ ነፃ ውሳኔ ተገዥ የሚሆን መንግሥት ለማምጣት ደግሞ ሁኔታዎች መመቻቸት አለባቸው። የግራም ሆነ የቀኝ አመለካከት ያላቸው ፓርቲዎች ዓላማቸውን ለሕዝብ የሚያስተጋቡበት መድረክ መፈጠር ይኖርበታል። ይህ የሀገሪቱ ባለሥልጣናት ለሕግ ተገዥ ሆነው ዘላቂ ሰላም የሚያስገኝ ብቸኛ መንገድ ነው።</p>

<p>አገራችን የምታራምደው ፖለቲካ ዲሞክራሲያዊ ሥርዓትን የተከተለ እንዲሆን ሕጉ የሚጠይቀውን ማሟላት አለብን። የጋራ ቤታችን ለሆነችው አገር ሀሳብ አለን የሚሉ ወገኖች፣ በተለይ ህብረ ብሔራዊ የሆነ የፖለቲካ ዓላማ ይዘው የሚታገሉት ወደ ዳር እየተገፉ የሕዝብ መቀራረብን ሳይሆን መለያየትን የሚሰብኩ፣ አገራዊ አጀንዳ ሳይሆን የመንደር (ጐጥ) መፈክር ያነገቡ የፖለቲካውን መድረክ በሚቆጣጠሩበት ሀገር ጤናማ የሆነ ሥርዓት ይገነባል ማለት አይቻልም።</p>

<p>በሀገር ውስጥም ሆነ በውጪ የሚገኙ ተቃዋሚ ሀይሎች የሀገራችንን ፖለቲካ (አስተዳደር) በተመለከተ የየራሳቸው ራዕይ ያላቸው መሆኑን ለኢትዮጵያ ሕዝብና ለዓለም ሕብረተሰብ ሲያሰሙ ቆይተዋል። ተቃውሞና ቅሬታ የሚያሰሙባቸው ብሔራዊ ጉዳዮች ጨመቅ ተደርገው ሲታዩም በሚከተሉት ነጥቦች ሥር ሊጠቃለሉ የሚችሉ ናቸው።</p>


<ul>
 <li>ሀገሪቱ የምትመራበት ሕገ መንግሥት የሁሉንም የፖለቲካ ድርጅቶች ተሳትፎ ባካተተ መልኩ የተዘጋጀ ሳይሆን በአንድ ፓርቲ (ቡድን) ፍላጐት የተሠራ ነው።</li></p></li>

 <li>የመንግሥት አደረጃጀትና የሥልጣን ክፍፍል የጐሣ ፖለቲካን መሠረት ማድረጉ ለወደፊቷ ኢትዮጵያ የማይበጅ ነው።</li></p></li>

 <li>የኢኮኖሚ ፖሊሲው ግልፅነት የጐደለው፣ የምዕራቡና ምሥራቁ ዓለም (ካፒታሊዝምና ኮምኒዝም) የተደባለቀበት፣ አቅጣጫውን ያልለየ ነው።</li></p></li>

 <li>ተቃዋሚ ሀይሎች በኢትዮጵያ ውስጥ ተንቀሳቅሰው ለመሥራት የማያስችል አደገኛ የሆነና አምባገነን አሠራር ሰፍኖአል።</li></p></li>

 <li>የምርጫ ሥርዓትና ደንብ አስፈፃሚ ኃይሎች አካሄድ በአንድ ቡድን ፍላጐት የሚመራ በመሆኑ በኢትዮጵያ ፍትሐዊ የምርጫ ሥርዓት የለም።</li></p></li>

 <li>የመከላከያ፣ የደህንነትና የፖሊስ አደረጃጀት ቁልፍ ቦታዎች በታማኞች የተያዙና የሚመሩ፣ የጥቂቶች የበላይነት የሚታይበት ነው።</li></p></li>

 <li>በትምህርትና በጤና፣ በአጠቃላይ የልማት ሥርጭትና እንቅስቃሴ የሕዝብ ብዛትንና የገቢ ምንጭን ባጣጣመ መልኩ ሚዛናዊ የሆነ አሠራር የለም። ልማት ወደ አንድ አቅጣጫ ያጋደለ ስለሆነ ለተመጣጠነ ዕድገት ፣ ሰላምና መረጋጋት ፍትሃዊ የሆነ የሲቪል አስተዳደር መፈጠር አለበት፣ ወዘተ፣ የሚሉ አመለካከቶች ሲሆኑ ሕዝቡም የሚጋራቸው አስተሳሰቦች ናቸው።</li></p></li>
</ul>


<p>በአሳለፍናቸው ሰባት ዓመታት ኢሕአዴግ በደርግ ሥርዓት ይታይ እንደነበረው ሁሉ ተቃዋሚ ሀይሎችን በሀይል ለመጨፍለቅ «ጦረኛ፣ ነፍጠኛ፣ ጠባብ፣ ፀረ - ሰላም ወዘተ...» ከማለት ጀምሮ «ተቃዋሚ የሚባል የለም» እስከማለትና፣ አልፎ አልፎ ተቀባይነት የሌለው ቅድመ ሁኔታ በማስቀመጥ ተቃዋሚ ሀይሎችን ሲያሸሽ ቆይቷል። ሲያሰኘውም በድብቅ ተደራድሯል። (በጀርመን ከኦነግ ጋር የተደረገውን ድርድር ያጤኗል።)</p>

<p>ሰኔ 30 ቀን 1990 ጠቅላይ ሚኒስትር መለስ ዜናዊ ለፓርላማ ባቀረቡት ሪፖርት መንግሥታቸው ከተቃዋሚ ሀይሎች ጋር ተቀራርቦ ለመሥራት ፍላጐት እንዳለው ፍንጭ አሳይተው ነበር። የአሁኑ መግለጫቸው ከቀድሞው የኢህአዴግ አቋም የሚለየው ምንም ዓይነት ቅድመ ሁኔታ አለመደርደሩ ነው።</p>

<p>በፈታኝና አደገኛ ወቅት ሀገርን ለማዳን የታየው ቀና፣ ራዕይና አስተሳሰብ ገፍቶ የመውጣት ምልክት በመሆኑ ይህን በጐ አዝማሚያ ወግና ሥርዓት በአለው መልኩ ለመጠቀም የመንግሥትን የሀቀኛ ዜጐችንና የምሁራንን ጥረት በከፍተኛ ደረጃ ይጠይቃል።</p>

<p>ኢህአዴግም በመታየት ላይ ያለውን ጤናማ የሆነና ለወደፊቷ ኢትዮጵያ መኖር ዋስትና ሰጪ የሆነውን ብሔራዊ ዕርቅና ስምምነት ገቢራዊ ለማድረግ ጥርጊያ ሊሆኑ የሚችሉ እርምጃዎችን አለምንም ፍርሃትና ይሉኝታ በአፋጣኝና በድፍረት መውሰድ ይኖርበታል።</p>

<p>ከእነዚህም ጥቂቶቹ፣</p>


<ul>
 <li>በሰበብ አስባቡ የታሰሩ የፖለቲካ እስረኞችንና የነፃው ፕሬስ አዘጋጆችን አለምንም ቅድመ ሁኔታ መፍታት፣</li></p></li>

 <li>በውጪ የሚገኙ ተቃዋሚ ሀይሎች ወደ ሀገር ቤት ገብተው እንዲንቀሳቀሱ፣ በሀገር ቤት ያሉትም የተዘጉባቸው ቢሮዎቻቸው እንዲከፈቱ ዋስትና መስጠት፣</li></p></li>

 <li>የብሔራዊ ዕርቅ ጉባኤን ቅድመ ሁኔታ የሚያመቻችና የዲፕሎማሲ ሥራ የሚያከናውን ከታዋቂ ምሁራን፣ ከሀገር ሽማግሌዎችና ከሃይማኖት አባቶች የተውጣጣ «የብሔራዊ ዕርቅና ስምምነት» አካል እንዲቋቋም መስማማት፣</li></p></li>

 <li>የአገራችንን ችግር ኢህአዴግ ከራሱ ፍላጐት ሳይሆን ከኢትዮጵያ ሕዝብ ፍላጐት አንፃር የማየት፣</li></p></li>

 <li>አገርን ለማዳንና ለመጪው ትውልድ በጐ ነገር ለማስተላለፍ በጠመንጃና በሀይል የሚቋቋም መንግሥት አስቀርተን «ሥልጣን ከምርጫ ሳጥን» የሚገኝበትን መንገድ ለመቀየስ በሀኃላፊነት ስሜት ግልፅ ሆኖ መቅረብ ናቸው። ኢሕአዴግና መንግሥት ብሔራዊ ዕርቁን ከልብ መቀበላቸውን በተግባር ከሚያሳዩባቸው እርምጃዎች እነዚህ ናቸው።</li></p></li>
</ul>


<p>ተቃዋሚ ኃይሎችም ፍንጭ የታየበት የሰላምና የዕርቅ ስምምነት መልካም ጅምር ለፍሬ እንዲበቃ፣ በቅን ልቦና እና አርቆ አስተዋይነት ሊከተሏቸው (ሊያስከብሯቸው) የሚገቡ ነጥቦች አሉ። ለምሣሌ፣</p>


<ul>
 <li>ኢትዮጵያ ወዴት አቅጣጫ ማምራት እንዳለባት የሚያብራራ ግልፅ የሆነ ዓላማና ፕሮግራም ይዞ መቅረብ፣</li></p></li>

 <li>ተመሳሳይ ዓላማ ያላቸው የፖለቲካ ፓርቲዎች ሁሉ ዕውቀታቸውን፣ ጉልበታቸውንና ልምዳቸውን ማዋሃድ ወይንም ግንባር መፍጠር፣</li></p></li>

 <li>የዴሞክራሲያዊ ፖለቲካ ጨዋታውን ሕግ በመከተል መቻቻል፣ መቀራረብና የሕዝብ ጥያቄና ፍላጐትን ማዕከል ማድረግ፣</li></p></li>

 <li>ሀገሪቱ የጋራ መሆኗን በማወቅ የሌላውንም ዲሞክራሲያዊ መብት የማክበር፣</li></p></li>

 <li>የሕዝባችንን ባህል፣ ወግና ፍላጐት በማወቅ፣ በጨዋነትና በሕጋዊ አካሄድ ለመንቀሳቀስ ራስን በጥልቀት ማወቅና ማዘጋጀት፣</li></p></li>

 <li>ለአስማሚውና አስታራቂው አካል ቅን ሆኖ መቅረብ፤ በጥቃቅንና አነስተኛ ችግሮች ከሰላሙ መድረክ አለማፈንገጥ፣</li></p></li>

 <li>በዕርቁና ስምምነቱ ሂደት ፈተና ሊኖር እንደሚችል ማወቅና ልዩነትን በውይይት በክርክርና፣ በሕዝብ ዳኝነት እንደሚፈታ የማመን፣ ወዘተ፣ ሊተኮርባቸው የሚገቡ፣ ጤናማ የሆኑ አስተሳሰቦች ናቸው።</li></p></li>
</ul>


<p>በየትኛውም ወገን ለሥልጣን ካልጓጓን፣ ለግል ጥቅምና ዝና ካልተሽቀዳደምን በእውነት ለአገራችን ጉዳይ መላ ማግኘት፣ ችግሮቻችንን በጋራና በምክክር ማስወገድ ያቅተናል? እኛ ኢትዮጵያዊያን የእርቅና የስምምነት ወርቃማ የሆነ የቆየ ባህል የለንም? የውስጥ ችግራችንን እኛው በእኛው፣ በሀገር ልጆች ዳኝነት መፍታት አንችልም? ወይንስ የመሐል ዳኛ ፈረንጅ መሆን አለበት?</p>

<p>ምዕራባውያን በልዩነታችን እየተጠቀሙ እርስ በርስ ከማናከስ በስተቀር አይጠቅሙንም። ለእኛ ከእኛ በላይ የሚቆረቆርና በችግሩ ተጐጂ የሆነ ስለሌለ ለብሔራዊ እርቅና ስምምነት ለሚቋቋመው አካል ልዩ ግምት ልንሰጠው ይገባል። ካርተር፣ ጆንሰን፣ ኦልብራይት ሆኑ ክሊንተን አሜሪካዊ ናቸው። ለኢትዮጵያ ያላቸው አጀንዳ አንድ ነው። በቅድሚያ የአሜሪካንን ብሔራዊ ጥቅም ማስጠበቅ። አሜሪካን ትላንት ከሞቡቱ ሴሴኮ ዛሬ ደግሞ ከካቢላ የሚያወዳጃት ጥቅም ብቻ ነው። ከእኛ ጋርስ የተለየ ነገር ይኖራታል ብሎ ማሰብ ይቻላል?</p>

<p>ለአገራችን ዕድገትና ልማት ብሎ አሳቢ የሆኑ ሀይሎች በተለይ ሥልጣን ያለው ኢህአዴግና ተቃዋሚ ሀይሎች በታሪክና ትውልድ ተወቃሽ ላለመሆን ለብሔራዊ እርቅና ስምምነት እያሳዩት ያለውን በጐ ጅምር ዳር ለማድረስ በሀላፊነት ስሜት መንቀሳቀስ ይጠበቅባቸዋል።</p>


<center>
<table border class="align-center">
<tr><td>
<h3 class="align-center">ጥያቄ አለኝ</h3>

<p class="align-right">ውቤ ዓለማየሁ (ከሾላ)</p>

<ul>
 <li>ጦርነት ሠልችቶናል፣ የፈለገ መንገዱን ጨርቅ ያድርግለት ብለን፣ ኤርትራ ትገንጠል አላልንም?</li></p></li>

 <li>ማንም ሕዝብ ወይም መንደር ከፈለገ መገንጠል እንደሚችል በሕገ መንግሥት አላፀደቅንም?</li></p></li>

 <li>ለዓለም ህብረተሰብ ለማሳወቅ ስንል ሻዕቢያ የገነጠላትን እና የተቆጣጠራትን ክፍለ ሀገራችን የኢትዮጵያ መንግሥት በሌለበት ሪፈረንደም እንዲደረግ አልተስማማንም?</li></p></li>

 <li>በኤርትራ ሲኖሩ የነበሩ ኢትዮጵያዊን ከህፃን እስከ አዛውንት ንብረታቸው ተዘርፎ ከኤርትራ ክ/ሀገር እንዲወጡ ሲደረግ እያየን፣ «ኤርትራዊያን ነን» የሚሉት በኢትዮጵያ ውስጥ ከንግድ ሥራ እስከ መንግሥት ባለሥልጣንነት ያለውን ትልልቅ ቦታ ይዘው ሲኖሩ «እንደውጭ ዜጋ መታየት አለባቸው» ማለት አቅቶን ጥቅማችንን አሳልፈን ስንሰጥ አልቆየንም?</li></p></li>

 <li>ታዲያ ዛሬ ምን አዲስ ነገር ተፈጥሮ ነው ያዙኝ ልቀቁኝ የምንለው?</li></p></li>

 <li>የራስን ዕድል በራስ የመወሰን መብት ሕገ-መንግሥታዊ መብት ነው ብለን ለምን ለሁሉም በእኩልነት አንሰጥም?</li></p></li>

 <li>ያስገነጠልናት ኤርትራ ድንበሯ ጣሊያን ይዞት የነበረው የኢትዮጵያ ክፍል ሁሉ ከሆነ ሻዕቢያ ባድመን ብቻ ሳይሆን ትግራይን፣ ጐንደርን እስከ አዲስ አበባ ድረስ የይገባኛል የድንበር ጥያቄ ማንሳት የማትችልበት ምን ምክንያት አለ?</li></p></li>

 <li>ባድመን ለማስመለስ ውጊያ ቢጀመር እዚህ ኢትዮጵያ ውስጥ በሥልጣን ላይ ያሉና በወታደርነትም የሚያገለግሉ «የኤርትራ ደም» ያላቸው ለማን ያደላሉ? ለማን መረጃ ይሰጣሉ? ውጊያውስ አዋጊውስ ማን ከማን ሊሆን ነው?</li></p></li>

 <li>ጦርነት ሰለቸን ያልን ሰዎች ዛሬ «ውሰዱት እኛ ጦርነት ሰልቾቶናል» ለምን አንልም? ኤርትራን አስረክበን ዛሬ ለባድመ መዋጋት ለምን አስፈለገ?</li></p></li>

 <li>ለመሆኑ የአለፈው ለሀገር አንድነት እና ድንበር መከበር የተደረገው ጦርነት ሲወገዝ እና ሲረገም አልነበረም?</li></p></li>

 <li>ጦቢያዎች እባካችሁ ለጥያቄዎቼ መልስ አፋልጉኝ።</li></p></li>
</ul>

</td></tr>
</table>
</center>

</body>
</html>
