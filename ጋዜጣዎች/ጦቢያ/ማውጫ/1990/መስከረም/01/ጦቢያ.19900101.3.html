<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሁለት የሕዝብ እንደራሴዎች ተሰደዱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ሁለት የሕዝብ እንደራሴዎች ተሰደዱ</h1>


<p>በአዲስ አበባ ከተማ የወረዳ 15 የግል ተመራጭ የነበሩት አቶ ዘነበ ዓለማየሁና የደሴ ከተማ እንደራሴ አቶ ዩሱፍ አህመድ ባለፈው ሣምንት ውስጥ ከሀገር መሰደዳቸውን ጳጉሜ 3 ቀን የወጣው «ሪፖርተር» ጋዜጣና ጳጉሜ 2 ቀን 1989 ዓ.ም ታትሞ የወጣው «ኢትዮ ታይም» ጋዜጣ አስታወቁ።</p>

<p>ሪፖርተር ጋዜጣ በዚህ ዕለት ዕትሙ «....ወደ አሜሪካ የተሰደዱት አቶ ዘነበ ዓለማየሁ አብላጫውን መቀመጫ ኢሓዴግ በያዘበት የሕዝብ ተወካዮች ምክር ቤት ውስጥ ካሉት ጥቂት የግል ተመራጮች መካከል ጠንከር ያለ ተቃውሞ ሲያሰሙ የቆዩ እንደራሴ ናቸው» ብሏል።</p>

<p>ጋዜጣው ከዚህ ጋር አያይዞ እንደራሴው በምክር ቤቱ ውስጥ በሚያሰሙት ተቃውሞ በራሳቸው፣ በቤተሰቦቻቸውና በደጋፊዎቻቸው ላይ የሚፈፀመው በደልና ትንኮሳ ሥጋት ላይ እንደጣላቸው መግለጻቸውን አብራርቷል።</p>

<p>ኢትዮ ታይም ጋዜጣ በበኩሉ «ተረብ እጅግ የጐፈነናቸውና ወከባው ያስጨነቃቸው» የሚባሉት የከፍተኛ 15 የግል ተመራጭ አቶ ዘነበ ዓለማየሁና ከደሴ የእነ አቶ ክፍሌ ወዳጆን ፓርቲ በመወከል ተወዳድረው ለእንደራሴነት የበቁት አቶ ዩሱፍ አሕመድ ወደ አሜሪካ ለመጓዝ የቻሉት በሕጋዊ መንገድ መሆኑን ዘግቧል።</p>

<p>ጋዜጣው ጠቅላይ ሚኒስትር መለስ ከካቢኔ አባላቶቻቸው ጋር በመሆን የ1990 በጀት ዕቅድና ዝግጅትን በሚመለከት ለምክር ቤቱ 55ኛ መደበኛ ስብሰባ ገለጻና ማብራሪያ በሰጡበት ወቅት አቶ ዘነበ አነሷቸው ከሚባሉት ጥያቄዎች መካከል የኦዲት ሪፖርት አለመቅረብ፣ የመከላከያው በጀት ግዙፍነትና ለክልሎች የሚሰጠው ድጐማ እንደሚገኙበትና በተለይ «በክልሎች መካከል የሚታየው የዕድገት አለመመጣጠን» አስመልክተው ለሰነዘሩት አስተያየትና ጥያቄ «የትግራይ ሕዝብ ደመኛ ጠላቶች» የሚል ከረር ያለ ምላሽ ማስከተሉ ልዩነቱን አጉልቶ ያወጣው ሆኗል በማለት አስፍሯል።</p>


</body>
</html>
