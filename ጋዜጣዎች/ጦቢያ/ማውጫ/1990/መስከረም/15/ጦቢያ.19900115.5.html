<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በኤርትራ ወጣቶች አመጽ አስነሱ - በረሃ እየገቡ ናቸው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በኤርትራ ወጣቶች አመጽ አስነሱ - በረሃ እየገቡ ናቸው</h1>



<p>በአዲሱ አወቃቀር ከፊል ሥራዬንና የአካለጉዛይ አውራጃዎችን በሚያጠቃልለው ደቡባዊ ዞን በዓዲ ኳላ አካባቢ በአንድ መንደር በተካሄደ የታቦት ንግስ በዓል አከባበር ላይ በተነሳው ብጥብጥ በርካታ ወጣቶች የመንግሥት ንብረት ማውደማቸው ተገለጸ። በዕለቱ የኤርትራ መንግሥት ዑና ጋዕቤተን በተባለው መንደር አቅራቢያ ግድብ ለማሰራት ያዘጋጃቸው የተለያዩ ማሽነሪዎች ከጥቅም ውጭ መሆናቸውን ዜናው አክሎ ገልጿል</p>

<p>ወጣቶቹን ለዚህ አድራጐት ከገፋፋቸው በርካታ ምክንያቶች መካከል በዋነኛነት የሚጠቀሰው በኤርትራ እየተካሄደ ያለው አስገዳጅ የብሔራዊ የውትድርና አገልግሎት እንደሆነ ይነገራል። የአመፁ ዜና የደረሰው የአዲኳላ ንዑስ ዞን አስተዳዳሪ ወጣቶችን ሰብስቦ ከማሠሩም በላይ ለወላጆቻቸውም ከባድ ማስጠንቀቂያ መስጠቱ ታውቋል</p>

<p>ከአሁን በፊትም በርካታ ወጣት ተማሪዎች በአስመራ ከተማ የሻዕቢያ መንግሥት በብቸኛነት ስለ መሬት፣ ስለ ዜግነት፣ ስለ ሰንደቅ ዓላማና ስለ አስተዳደራዊ ክፍፍል ያወጣቸውን አዋጆች በመቃወም በጋራ ጥያቄ አቅርበው እንደነበር ይታወሳል</p>

<p>ይህ በእንዲህ እንዳለ በኤርትራ ምዕራባዊ ቆላዎች የሚካሄዱ ወታደራዊ ግጭቶች እያየሉ በመጡበት ሰዓት በርካታ ወጣቶች ከኤርትራው እስላማዊ ግንባር ጐን ተሰልፈው ሻዕቢያን ለመውጋት ወደ በረሃ እየጐረፉ መሆናቸው ተጠቁሟል። ከወጣቶቹ አብዛኞቹ የሻዕቢያ አበላት የነበሩና የተቀነሱ፣ ከብሔራዊ ውትድርና አገልግለው የተመለሱና የቀድሞ የጀብሃ አባላት የነበሩ በመሆናቸው የተቃዋሚውን ወታደራዊ አቅም ያጐለብታሉ ተብሎ ታምኗል</p>

<p>ወጣቶቹ የእስላማዊውን ግንባር አቋም ባይደግፉም «የጠላቴ ጠላት ወዳጄ ነው ...» በሚል መርህ በጨቋኙ የሻዕቢያ አመራር እየተመረሩ ጦርነቱን መቀላቀላቸው ለኤርትራ ሕዝብ ከፍተኛ አደጋ እንደሆነም የደረሰን ዜና ያስረዳል። በሁኔታው የተደናገጡ የኤርትራ መንግሥት ባለሥልጣናትም ከፍተኛ ገንዘብ በማውጣት ወታደራዊ ማሰልጠኛዎች በመገንባትና ዘመናዊ የጦር መሣሪያዎችን በመግዛት ላይ እያተኰሩ መሆናቸውን የሚደርሱን ዘገባዎች ይጠቁማሉ</p>


</body>
</html>
