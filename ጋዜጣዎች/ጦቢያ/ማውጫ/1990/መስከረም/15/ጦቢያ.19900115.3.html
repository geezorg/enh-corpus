<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአውሮፓ ፓርላማ በኢትዮጵያ ጉዳይ ውሳኔ አሳለፈ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>



<h1 class="align-center">የአውሮፓ ፓርላማ በኢትዮጵያ ጉዳይ ውሳኔ አሳለፈ</h1>


<p>የአውሮፓ ፓርላማ የኢትዮጵያ መንግሥትና ሠራዊቱ በሕገ መንግሥቱ የሰፈረውንና ኢትዮጵያም በተሻሻለው አራተኛው የሎሜ ኮንቬንሽን ለማክበር የተቀበለቻቸውን የዜጐች ሰባዊ መብቶችንና የሕግ የበላይነትን በመጣስ የሚያካሂዱትን ሕገ - ወጥ ግድያ፣ ሰቆቃ፣ እስራትና አፈና በጥብቅ እንደሚያወግዝ ሰሞኑን ባሳለፈው ውሳኔ አስታወቀ</p>

<p>ፓርላማው በአገሪቱ በመካሄድ ላይ ላለው የዴሞክራሲ ሂደትና መዋቅራዊ ለውጥ ልዩ ግምት ቢሰጥም ለውጡን ተከትለው በተቋቋሙና በተደራጁ የሙያና ሕዝባዊ ማኅበራት ላይ መንግሥት እየፈጸመ ባለው ወከባና ማሳደድ የተማረሩት የኢትዮጵያ ነፃ ፕሬስ ጋዜጠኞች የኢትዮጵያ መምህራን ማኅበራትና የኢትዮጵያ ሠራተኞች ማኅበራት ኮንፌዴሬሽን የአመራር አባላት ለስደት መዳረጋቸው ያሳሰበው መሆኑን ገልጦአል።</p>

<p>ፓርላማው ከዚህም በተጨማሪ የኢትዮጵያ መምህራን ማኅበርና የኢሰመጉ የሥራ አስፈጻሚ ኮሚቴ አባል በነበሩት በአቶ አሰፋ ማሩ ላይ የተፈጸመው ግድያም እጅግ ዘግናኝ መሆኑን በመጥቀስ በኢትዮጵያ ያለውን ሰባዊ መብቶች ሁኔታ በተመለከተ ሰባት ነጥብ ያዘለ ውሳኔ አሳልፋል</p>

<p>ውሳኔዎቹም፣</p>


<ol>
<li>«&nbsp;የአቶ አሰፋ ማሩ ግድያን በጥቅ ያወግዛል፣</li>

<li>&nbsp;በመንግሥትና በመከላከያ ሠራዊቱ የሚፈጸሙትን ማናቸውንም የሰባዊ መብቶች መደፈር በጥብቅ ያወግዛል፣</li>

<li>&nbsp;የአገሪቱ ባለሥልጣኖች የኢትዮጵያ ዜጐችን መሠረታዊ መብቶች በመርገጥ ከፖለቲካ ጋር በተያያዘ ሁኔታ እያካሄዱ ያሉትን በሕገ - ወጥ መንገድ ሰዎችን መሰወር፣ ሰቆቃ መፈጸም፣ እስራትና ሴቶችን አስገድዶ መድፈር በአስቸኳይ እንዲያቆሙ ጥሪ ያቀርባል።</li>

<li>&nbsp;የኢትዮጵያ ባለሥልጣኖች ሃሳብን በነፃ የመግለጽ መብትን ሙሉ በሙሉ በመቀበል የዜጐችን በማኅበር የመደራጀትንና ሃሳብን የማንሸራሸር ነፃነትን እንዲያከብሩ ይጠይቃል</li>

<li>&nbsp;የኢትዮጵያ መንግሥት በሕሊና እስረኝነት የያዛቸውን ሁሉንም የፖለቲካ እስረኞች በአስቸኳይ እንዲፈታና ለፍትህ አካሉም ከአድሎ ነፃና ትክክለኛ ዳኝነት እንዲሰጡ የእርምት ርምጃ እንዲወሰድ ያሳስባል</li>

<li>&nbsp;የአውሮፓ ምክር ቤት፣ ኮሚሽኑና አባል አገሮች በኢትዮጵያ ያለውን የሰባዊ መብቶች አያያዝ በቅርብ እንዲከታተሉና የተሻሻለ ሁኔታ ካለም ሪፖርት እንዲያደርጉ ይጠይቃል</li>

<li>&nbsp;የፓርላማው ፕሬዚዳንት ይህንኑ ውሳኔ ለምክር ቤቱ ለኮሚሽኑና ለኢትዮጽያ መንግሥት፣ ለተባበሩት መንግሥታት ድርጅት ዋና ፀሐፊና ለተባበሩት መንግሥታት የሰባዊ መብቶች ከፍተኛ ኮሚሽን በማሳወቅ ሁኔታውን እንዲያስፈጽሙ መመሪያ ሰጥቷል» የሚሉ ናቸው</li>
</ol>

<p>የአውሮፓ ፓርላማ በኢትዮጵያ የሰባዊ መብቶች መረገጥና በዜጐች ላይ በየጊዜው የሚፈጸመው ሰቆቃ እንዲገታ እ.ኤ.አ. ጁላይ 18/1996 ተመሳሳይ ውሳኔ ማስተላለፉ ይታወሳል።


</body>
</html>
