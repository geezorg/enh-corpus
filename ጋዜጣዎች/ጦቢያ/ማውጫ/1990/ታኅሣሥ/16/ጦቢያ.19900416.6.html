<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ምግባረ ብልሹነትን ለማጋለጥ የነፃ ፕሬስ ሚና ወሳኝ ነው ተባለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ምግባረ ብልሹነትን ለማጋለጥ የነፃ ፕሬስ ሚና ወሳኝ ነው ተባለ</h1>



<p>የዓለም አቀፍ ጥምረት ለአፍሪካ (ጝጭኣ) ዋና ዳይሬክተር አምባሳደር ኡድ አብዳላሐ በአፍሪካ ውስጥ የተንሰራፋውን ምግባረ ብልሹነት (ምዝበራ) ለመዋጋት የነፃ ፕሬስን ሚና አውቆ መቀበል ወሳኝ መሆኑን ገለጹ።</p>

<p>አምባሳደር አብዳላሐ በማፑቶ የመሪዎች ስብሰባ መነሻ ከሰሐራ በታች በሚገኙ የአፍሪካ አገሮች በተደረገ አንድ ስብሰባ ላይ ተገኝተው ባደረጉት ንግግር በመዋቅር ድክመት የተነሣ በርካታ የአፍሪካ አገሮች ለምዝበራ የተጋለጡ መሆናቸውን ጠቅሰው፣ የአህጉሪቱን ልማት ከገታው ከዚህ አስከፊ ሁኔታ ለመውጣት ለነፃ ፕሬሶች እውቅና በመስጠት እንዲጋለጡ ማድረግ እንደሚያስፈልግ አስታውቀዋል።</p>

<p>ዓለም አቀፍ ጥምረት ለአፍሪካ (ጝጭኣ) እና ትራንስ ፓራንሲ ኢንተርናሽናል ማፑቶ ላይ በጋራ ያዘጋጁት እ.ኤ.አ. ከኖቬምበር 1 - 2 የተካሄደውና ስድስት የአፍሪካ መሪዎች የተሳተፉበት ስብሰባ ለመጀመሪያ ጊዜ በምዝበራ ላይ በግልጽ የተደረገ ውይይት መሆኑን የገለጹት አምባሳደር ድርጊቱ በልማት ላይ የተቃጣ ብቻ ሳይሆን የመንግሥታትንም ጥረት ዋጋ ያሳጣ፣ በሰባዊ መብት እንዲሁም በአፍሪካ ሰላምና መረጋጋት ላይ የተቃጣ አስከፊ ክስተት ስለሆነ መዋጋት እንደሚገባ አብራርተዋል።</p>

<p>በማፑቶ ስብሰባ ውጤት መሠረት ስድስት የአፍሪካ አገሮች ኢትዮጵያ፣ ማሊ፣ ታንዛኒያ፣ ዩጋንዳ፣ ማላዊ እና ቤኒን የዓለም አቀፍ የንግድ ልውውጥ ኮንትራቶች ያለጉቦ ሊካሄዱ በሚችሉበት ጉዳይ ላይ ትኩረት መስጠታቸውን አምባሳደር ኡድ አብዳላሐ ጠቅሰው ይህ ማለት ተጫራች ኩባንያዎች ጉቦ ወይም የተትረፈረፈ ኮሚሽን ላለመስጠት ቃል መግባት ሲኖርባቸው መንግሥታት በበኩላቸው ባለሥልጣኖቻቸው ለጉቦ የሚያደርጉትን ሩጫ ለማስቀረትና ይህንንም በሚያደርጉት ላይ በጣም ጥብቅ የሆነ እርምጃ መውሰድ እንደሚኖርባቸው አስገንዝበዋል።</p>

<p>በብሔራዊ ደረጃ ፕሮፌሽናል ነፃ ፕሬስ አስፈላጊ መሆኑን የጠቀሱት አምባሳደር ግልጽነትና ኃላፊነት ከሌለ በስተቀር በምግባረ ብልሹነት ላይ የሚካሄደው ዘመቻ ግቡን ሊመታ እንደማይችል አብራርተዋል።</p>

<p>ግልጽነትን ለማረጋገጥ መሥራት አስፈላጊ መሆኑን አምባሳደሩ አውስተው ለዚህም ምክንያቱ የአፍሪካ ፕሬስ አዲስ፣ ደካማና አንዳንድ ጊዜም ራሱም ምግባረ ብልሹ ስለሆነ ነው ብለዋል። ይህም ሆኖ አብዛኞቹ የአፍሪካ ፕሬሶች ምግባረ ብልሹነትን ለማጋለጥ ጥረት እንደሚያደርጉም አስታውቀዋል። ዓለም አቀፍ ጥምረት ለአፍሪካ መቅሰፍቱን ለመከላከል ጥረት የሚያደርጉትን ሚዲያዎችና የሲቪል ኅብረተሰብ ለመረዳት ይሞክራልም ብለዋል።</p>


</body>
</html>
