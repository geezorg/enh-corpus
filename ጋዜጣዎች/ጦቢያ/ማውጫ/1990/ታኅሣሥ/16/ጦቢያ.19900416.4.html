<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ጦቢያ 7 ሺ የኢንተርኔት አንባቢዎች አሏት</h1></title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ጦቢያ 7 ሺ የኢንተርኔት አንባቢዎች አሏት</h1>



<p>ከስድስት ዓመት በፊት ሕልውና ያገኘችው ጦቢያ መጽሔትና በዚህ እትም የ4 ዓመት ዕድሜ ያስቆጠረችው ጦቢያ ጋዜጣ ከጥቂት ወራት በፊት በተጀመረው የኢንተርኔት ሥርጭት ዛሬ በዓለም ዙሪያ በ30 አገሮች 7 ሺህ ያህል የኮምፒውተር አንባቢዎች እንዳሏቸው ታውቋል።</p>

<p>የኢንተርኔት ሥርጭቱን ከሚያካሄደው አንድ የውጭ ኩባንያ ለአሳታሚ ድርጅቱ የደረሰው ሪፖርት እንደሚያመለክተው ጦቢያ ጋዜጣና መጽሔት በኢትዮጵያ፣ በዩናይትድ ስቴትስ፣ በጀርመን፣ በካናዳ፣ በስዊድን፣ በእንግሊዝ፣ በኖርዌይ፣ በኔዘርላንድስ፣ በፊንላንድ፣ በቤልጅየም፣ በአውስትራሊያ፣ በጃፓን፣ በደቡብ አፍሪካ፣ በስዊትዘርላንድ፣ በፖላንድ፣ በቦትስዋና፣ በኦስትሪያ፣ በእስራኤል፣ በፈረንሳይ፣ በጣሊያን፣ በተባበሩት አረብ ኤሚሬቶች፣ በግሪክ፣ በሩሲያ ፌዴሬሽን፣ በአየርላንድ፣ በዴንማርክ፣ በቼክ ሪፐብሊክ፣ በስፔይን፣ በባህሬን፣ በስሎባክ ሪፐብሊክና በሲንጋፖር በኢንተርኔት አማካይነት በኮምፒውተር ይነበባሉ።</p>

<p>በኢንተርኔት የሚተላለፈው የእትሞቹ አነስተኛ ክፍል ብቻ ሲሆን መጽሔቱንና ጋዜጣውን በአካል የሚፈልጋቸው አንባቢ ቁጥር ከጊዜ ወደጊዜ እየጨመረ በመምጣቱ በአሁኑ ጊዜ ጋዜጣውና መጽሔቱ በአገር ውስጥ በ20 ከተሞች፣ በውጭ አገር ደግሞ በአፍሪካ፣ በአውሮፓ፣ በአሜሪካ፣ በእስያ፣ በመካከለኛው ምሥራቅ፣ በሩቅ ምሥራቅ፣ በካናዳ፣ በአውስትራሊያ በ39 ከተሞች ደንበኞች አሉአቸው።</p>

<p>በኢንተርኔት ውስጥ በአማርኛ ቋንቋ ለመነበብም ጦቢያ የመጀመሪያዋ ናት።</p>

<p>ከጦቢያ ምንባቦች ጋር ማስታወቂያዎችን በኢንተርኔት መላክ የሚቻል በመሆኑ ጦቢያ ጋዜጣና መጽሔት አየር መንገዶችን፣ ባንክና ኢንሹራንሶችን፣ የጉዞ ወኪሎችን፣ ከፍተኛ ሆቴሎችን፣ አስመጪና ላኪዎችን፣ የንግድ ምክር ቤቶችንና ማናቸውንም ዓለም አቀፍ ግንኙነት ያላቸውን ልዩ ልዩ የንግድ ድርጅቶችን በገጾቻቸው በማስፈር ከኢንተርኔት ደንበኞች ጋር ለማስተዋወቅ የአክፓክ ማኔጅመንት የኢንተርኔት አገልግሎቱን ከሚሰጠው ኩባንያና ከአንድ የውጭ አገር የማስታወቂያ ድርጅት ጋር በመነጋገር ላይ ይገኛል።</p>


</body>
</html>
