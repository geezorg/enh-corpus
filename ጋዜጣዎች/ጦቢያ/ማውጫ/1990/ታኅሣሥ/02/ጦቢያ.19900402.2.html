<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኦልብራይት ጐሣዊ ስሜት ግጭትን ያባብሳል አሉ - ኢሰመጉ ቢሮአቸውን ተቃወመ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2><span class="underline">ሕገ መንግሥቱ - የኢሓዴግ የፖለቲካ ፕሮግራም ነው</span></h2>
<h1 class="align-center">ኦልብራይት ጐሣዊ ስሜት ግጭትን ያባብሳል አሉ - ኢሰመጉ ቢሮአቸውን ተቃወመ</h1>


<p>የአሜሪካ የውጭ ጉዳይ ሚኒስትር ሚስስ ማድሊን ኬ. ኦልብራይት በአፍሪካ አህጉር ለሥልጣን የሚደረገው እሩጫና የጎሣ ስሜት ግጭቶችን እንደሚያባብስ የገለጡ ሲሆን የኢትዮጵያ የሰብዓዊ መብቶች ጉባዔ (ኢሰመጉ) የአሜሪካ የውጭ ጉዳይ ሚኒስቴር በ1987 እና በ1988 በኢትዮጵያ የነበረውን የሰብዓዊ መብት ይዞታ በማስመልከት ያወጣውን መግለጫ ተቃውሟል</p>

<p>ኦልብራይት በጐሣዊ ስሜት ላይ ያላቸውን አቋም የገለጹት ኅዳር 30 ቀን 1990 ዓ.ም. በአዲስ አበባ የአፍሪካ ኢኮኖሚክ ኮሚሽን አዳራሽ ተገኝተው ለአፍሪካ አንድነት ድርጅት ባለሥልጣናትና ኢትዮጵያ ውስጥ ለሚገኙ የአፍሪካ አገሮች ዲፕሎማቶች ባደረጉት ንግግር ነው</p>

<p>የውጭ ጉዳይ ሚኒስትሯ አሜሪካ የማያዳላ ታማኝና ውጤታማ የሆነ የሕግ ሥርዓት እንዲጐለብት ከሚያደርጉ የታላላቆቹ ሐይቆች መሪዎች ጋር ለመሥራት እንደምትፈልግ አስታውቀዋል። ሚኒስትሯ ከዚሁ ጋር አያይዘው የፍትህና የፖሊስ ባለሥልጣኖችን ለማሰልጠን፣ የፍትህ ተቋማት በተጓደሉባቸው ቦታ ለማሟላትና ከግጭት በኋላ ዕርቅ ለማምጣት 30 ሚሊዮን ዶላር መመደቡን ገልፀዋል</p>

<p>ዜጎች ግባቸውን በጠመንጃ ሳይሆን በድምፅ እስካልተቀዳጁ ድረስ እንዲሁም ኢንቬስተሮች አመጽን ተክተው የማኅበራዊ ለውጥ ኃይል ለመሆን እስካልቻሉ ድረስ ሁከት አይቀሬ መሆኑን ሚስስ ኦልብራይት አስገንዝበዋል</p>

<p>ሚኒስትሯ በመንግሥት ውስጥ ግልጽነት የአህጉሪቱን የኢኮኖሚ ሀብት ለማሳደግ እንደሚረዳ አውስተው የአህጉሪቱ አንዳንድ መንግሥታት የኢኮኖሚ ለውጥ ማድረግ ዕድገት ማስመዝገባቸውን ገልፀዋል</p>

<p>ይህ በእንዲህ እንዳለ የአሜሪካ መንግሥት የውጭ ጉዳይ መሥሪያ ቤት በ1987ና 1988 ዓ.ም ስለ ኢትዮጵያ የሰባዊ መብቶች ሁኔታ ያወጣቸው መግለጫዎች አሜሪካ ለዴሞክራሲያዊ እሴቶችና ለሰባዊ መብቶች ካላት ታላቅ ባሕል ጋር ፈፅሞ የማይጣጣምና ለሰባዊ መብት ረጋጮች መከላከያ እንዲሆኑ ታስበው በጥንቃቄ የተዘጋጁ ይመስላሉ ሲል ኢሰመጉ ኅዳር 30 ቀን 1990 ዓ.ም ባወጣው መግለጫ አስታውቋል</p>

<p>ኢሰመጉ ባወጣው በዚህ አጠቃላይ መግለጫው የአሜሪካ የውጭ ጉዳይ ሚኒስቴር መሥሪያ ቤት በ1987 ዓ.ም ያወጣው መግለጫ «ኢትዮጵያ ዲሞክራሲያዊ ሕገ መንግሥት አጸደቀች፣ ዜጎች መንግሥታቸውን ለመለወጥ ያሏቸውን መብቶች በኢትዮጵያ ታሪክ ለመጀመሪያ ጊዜ በግንቦት ወር 1986 ተጠቀሙባቸው፣ የሽግግሩ መንግሥትም ሥልጣን በሕዝብ ለተመረጠው የኢፌዲሪ መንግሥት በነሐሴ ወር አስረከበ» ብሎ እንደነበር አስታውሶ የአሜሪካ የውጭ ጉዳይ መሥሪያ ቤት ለኢሃዴግ መንግሥት መዘመሩ ሳይሆን ይህንን በሰብዓዊ መብቶች ስም መፈጸሙ እንዳሳዛነው ገልጿል።</p>

<p>ከላይ የተጠቀሰው የውጭ ጉዳይ መሥሪያ ቤቱ መግለጫ አብዛኛዎቹ ተቃዋሚ ቡድኖች ራሳቸውን ከውድድሩ ማግለላቸውን እየገለጸ መልሶ ስለ «ምርጫ፣ ዲሞክራሲያዊነት በከፍተኛ ደረጃ ማሸነፍና ውድድር» ማውሳቱ ያልተሟላ እውነት በማቅረብ ሕዝብን ለማደናገር ሲባል የተቀየሰው ፖሊሲ ያሰከተለው መወናበድ መሆኑን የኢሰመጉ መግለጫ አስገንዝቦ በዚያው ወቅት «ምርጫውን» በገንዘብና በቁሳቁስ በረዱ ሰባት አገሮች ስም የአሜሪካው አምባሳደር ፊርማ አርፎበት የወጣው መግለጫ ደግሞ ያስተላለፈው መልዕክት የውጭ ጉዳይ መሥሪያ ቤቱ ተቃራኒ መሆኑን አስረድቷል።</p>

<p>የሰባቱ እርዳታ ሰጭ አገሮች የወቅቱ መግለጫ በተቃዋሚነት የተወዳደሩ እንደተገደሉ፣ እንደታሰሩና ማስፈራራት እንደደረሰባቸው እንዲሁም ሕግና ደንብን ያልተከተሉ ድረጊቶች እንደተፈጸሙባቸው ዘርዝሮ ተወካዮቹ በጐበኟቸው ብዙ አካባቢዎች ኢሃዴግና ተለጣፊዎች በመንግሥት ወጭ የተዘጋጁ ሰፋፊ ቢሮዎች እንዳሏቸውና በመንግሥት ተሽከርካሪዎችና ቁሳቁስ እንደልብ ይጠቀሙ እንደነበር ማስታወቁን ኢሠመጉ በመግለጫው አብራርቷል።</p>

<p>የደርግን የአገዛዝ ሥርዓት የኢሃዴግ ተለጣፊዎች በብቸኝነት እንደተኩት ለአሜሪካ የውጭ ጉዳይ መሥሪያ ቤት የተሰወረ ያለመሆኑን የኢሰመጉ መግለጫ አስታውሶ የሕገ መንግሥት ጉባዔውን ኢሃዴግና ተለጣፊዎቹ ተቆጣጥረውት እንደነበረና የመንግሥት የዜና ማሰራጫዎችም በኢሃዴግ ብቸኛ ቁጥጥር ሥር ስለነበሩ በደርግ የኢሕድሪና በኢሓዴግ የኢፌዲሪ ምሥረታ መካከል ይህ ነው የሚባል ልዩነት እንዳልነበረ አስታውቋል</p>

<p>የኢሕዲሪ ሕገ መንግሥት የኢሠፓ የፖለቲካ ፕሮግራም ነበር፣ የኢፌዴሪ ሕገ - መንግሥትም እንዲሁ የኢሓዴግ የፖለቲካ ፕሮግራም ነው። በኢሕዴሪ የአንድ ፓርቲ አገዛዝ የነበረ ሲሆን በኢፌዴሪ ያለውም የአንድ ፓርቲ አገዛዝ ነው ያለው ኢሰመጉ የአሜሪካ ውጭ ጉዳይ መሥሪያ ቤት ይህንን ያላየ በመምሰል ያወጣው መግለጫ እንዳሳዘነው ጠቁሟል።</p>

<p>የ1987 ዓ.ም የአሜሪካ የውጭ ጉዳይ መሥሪያ ቤት «ኢትዮጵያውያን ለመጀመሪያ ጊዜ መንግሥታቸውን ለመለወጥ የሚስችል መብት ተቀዳጁ» ያለው በዚህ ሁኔታ ውስጥ መሆኔን ኢሠመጉ በመግለጫው ጠቅሶ የውጭ ጉዳይ መሥሪያ ቤቱ በዚሁ መግለጫው አማካኝነት የሰብዓዊ መብት ረገጣዎችን መሸፋፈኑንና አዛብቶ ለማቅረብ መሞከሩን አጎልጧል።</p>

<p>ኢሰመጉ ባለፈው ማክሰኞ ባስተላለፈው አጠቃላይ መግለጫው የአሜሪካው የውጭ ጉዳይ መሥሪያ ቤት ከአገሪቱ ኃያልነት ዝናና የዲሞክራሲያዊነትን ባህል ጋር በሚጻረር መልኩ በኢትዮጵያ ውስጥ ያለውን የሰብዓዊ መብቶች ረገጣ ለመሸፋፈን ሲል ለራሱ ለኢሰመጉ ጭምር የተለየ ስም ለመስጠት መሞከሩን አስታውቆ ያለፍርድ እንደተገደሉ እንደታሰሩና እንደታፈኑ ተጨባጭ መረጃ ያገኘባቸውን ዜጎች ዝርዝር አቅርቧል።</p>

<p>በእነ አቶ ተረፈ ቁምቢ፣ አቶ ተስፋዬ ኩምሲሳ፣ ሻምበል ጉዲሳ ኢንሳ፣ አቶ ማሙሽ ተካልኝ፣ አቶ አሰፋ ማሩና አቶ ጎሳዬ ማህተመ ያለፍርድ ግድያ ዘገባ የደመረው የኢሰመጉ መግለጫ በተመሳሳይ ሁኔታ በሃዲያ ዞን፣ በአዲስ አበባ፣ በጎንደር፣ በጎጃም፣ በሐረር፣ በጌዲኦ፣ 14 ዜጎች መገደላቸውን ጠቅሶ ሰባት ሰዎች ታፍነው የደረሱበት ያለመታወቁን ገልጿል። ኢሰመጉ በዚሁ መግለጫው ያለፍርድ ቤት ትዕዛዝ በየጊዜው የሚታሰሩት ዜጐች ቁጥር በርካታ መሆኑን ጠቅሶ በቀይ ሽብር ተሳታፊነት ስም በቅርቡ እየተያዙ ከታሰሩ ዜጐች መካከል የ60 ሰዎችን፣ የመሬት ሽግሽጉን ተቃውማችኋል ከተባሉተ የ22 ሰዎችን፣ በፀረ -- መንግሥት ቅስቀሳ በዲላ ወህኒ ቤት የታሠሩ የ13 ሰዎችንና በኦነግና በመአሕድ አባልነትና ደጋፊነት ስም እየታሰሩ እንግልት የደረሰባቸውን 20 ሰዎች ስም ዝርዝር ለአብነት ያህል አቅርቧል።</p>


</body>
</html>
