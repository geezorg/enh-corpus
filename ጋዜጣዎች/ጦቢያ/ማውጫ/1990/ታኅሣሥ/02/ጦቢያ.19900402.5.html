<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የወረዳ ምክር ቤት አባላት ምርጫ ወደ አምስት ዓመት መራዘሙ ተቃውሞ ገጠመው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የወረዳ ምክር ቤት አባላት ምርጫ ወደ አምስት ዓመት መራዘሙ ተቃውሞ ገጠመው</h1>



<p>የአፋር ክልል ም/ቤት በቅርቡ ባካሄደው አስቸኳይ ጉባዔ የወረዳ ም/ቤት አባላት ምርጫ ወደ አምስት ዓመት እንዲራዘም ያሳለፈውን ውሳኔ ሦስት የክልሉ የፖለቲካ ድርጅቶች ተቃወሙ።</p>

<p>ኅዳር 26 ቀን 1990 ዓ.ም በወጣው አዲስ ዘመን ጋዜጣ ላይ እንደተገለጸው የአፋር ነፃ አውጪ ግንባር ፓርቲ (ኦነግፓ)፣ የአፋር ብሔራዊ ነፃ አውጭ ግንባር (ኦብነግ) እና የአፋር ብሔራዊ ዲሞክራሲያዊ ንቅናቄ (አብዴን) የምርጫውን መራዘም የተቃወሙት የየድርጅቶቹ ሥራ አስፈፃሚ ኮሚቴ አበላት ሰሞኑን አይሳኢታ ከተማ ተሰብስበው ባወጡት የጋራ መግለጫ ነው።</p>

<p>የፖለቲካ ድርጅቶቹ በዚሁ መግለጫቸው ቀደም ሲል በተካሄደው የወረዳ ምክር ቤቶች ምርጫ ሥልጣን ላይ የሚገኙ አባላት አድርሰዋል ባሏቸው የአስተዳደር በደልና ፍትህ መዛባት ኅብረተሰቡ እሮሮ እያሰማ ባለበት በአሁኑ ወቅት በበጀትና በጊዜ ዕጥረት ምርጫውን ማራዘሙ ሕዝባዊ አመኔታ ይጎድለዋል ብለዋል።</p>

<p>ምክር ቤቱ ውሳኔውን ከማሳለፉ በፊት የሕዝቡን ስሜት ማወቅ እንደነበረበት የጠቀሱት እነዚህ የፖለቲካ ድርጅቶች ኅብረተሰቡ የምርጫውን ወቅት በታላቅ ጉጉት በሚጠብቅበት ሰዓት መብቱን መገደቡ ተገቢ አለመሆኑን አመልክተዋል።</p>

<p>ውሳኔው በክልሉ የሚገኙ የፖለቲካ ድርጅቶች ሥርዓት ባለው መልኩ የመወዳደር መብታቸውንም የሚገድብ በመሆኑ ምክር ቤቱ ውሳኔውን እንዲያጤን ጠይቀዋል።</p>

<p>በክልሉ የተካሄደው የመጀመሪያው የወረዳው ምክር ቤቶች ምርጫ በሳል የፖለቲካ አመራር የተጠናከረ ቅስቀሳ፣ የተሟላ መንግሥታዊ መዋቅርና ሎጂስቲክስ በሌለበት ወቅት በመሆኑ ችግር እንደነበረበትም የፖለቲካ ድርጅቶቹ በጋራ መግለጫቸው አስታውቀዋል።</p>


</body>
</html>
