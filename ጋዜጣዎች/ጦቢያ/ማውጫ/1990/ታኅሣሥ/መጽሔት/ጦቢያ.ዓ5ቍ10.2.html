<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>yene`Sawocu ager -- yejegnocu bEt yzega? tewardenal!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">የነፃዎቹ አገር -- የጀግኖቹ ቤት ይዘጋ? ተዋርደናል!</h1>


<p class="align-center"><span class="bold">ከጸጋዬ ገበመድኅን አራያ</span></p>

<p><font size=+4>እ</font>.ኤ.አ. ጃንዋኢ 3 ቀን 1992 ሞስኮ ከተማ ውስጥ የአሜሪካና የሩሲያ እውቅ ምሁራን የተሳተፉበት ጉባዔ ተዘርግቶአል። «ሶቪየት ኅብረት» ይባል የነበረው ታላቅ ኃይልና ግዛት (ኢምፓየር) ዕድሜ ለሚኻኤል ጐርባቾቭ ፈርሶአል። ለሰባ ዓመት የሶሻሊስቱ ምሽግ ጣዖት የነበረው የቭላዲሚር ኢሊች ሌኒን ምስል (በስት) አዳራሽ ማሞቁን ትቶአል። ተነሥቶአል። በምትኩ የሩሲያ ፌዴሬሽን ሰንደቅ ዓላማ ይውለበለባል። ሳሙኤል ሐንቲንግተን የተባሉ የሐርቫርድ ፕሮፌሰር ጭላስህ ኦፍ ጪቪሊዛቲኦንስበሚል ርእስ ባቀረቡት መጽሐፍ መግቢያ ላይ እንደሚነበበው በዚያ ስብሰባ ላይ አንድ ችግር ብቻ ነበር። የሩሲያ ፌዴሬሽን ሰንደቅ ዓላማ የተሰቀለው ተገልብጦ ነበር። ፕሮፌሰር ሳሙኤል ሐንቲንግተን ይህንን የሰንደቅ ዓላማ ተገልብጦ መሰቀል ወይም መውለብለብ «የሽግግር ጊዜ ምልክት» ብለው ሰይመውታል</p>

<p>ከሃምሳ ዓመታት ወዲህ አያሌ ሕዝቦች የቅኝ ግዛትን ቀንበ ሰባብረው በታላቅ መስዋዕትነት ነፃነታቸውን ተቀዳጅተዋል። ይሁንና እ.ኤ.አ. በ1989 ሆነ ወይም ከላይ በተጠቀሰው ዘመን (ጃንዋሪ 3 ቀን 1992) ሩሲያ ከማንና ከምን ነፃ እንደወጣች፣ በፕሮፌሰሩም አገላለጥ «የሽግግር ጊዜ ምልክት» ከተባለው የሰንደቅ ዓላማ መገልበጥ የለውጥ ሒደት እንዴትና ለምን መግባትን እንደ መረጠች ያነጋግራል። ከ1917 ጀምሮ ምዕራቡ ቀን ከሌት በምሥራቁ ካምፕ ላይ ሲያድም፣ ሲያሳድም፣ በረቂቅና በሻካራ ፖለቲካ ሲታገል ቆይቶ ያንን ምሽግ ከውስጥ ሆነው ሊጥሉ የሚችሉ ሁለት ሰዎች አጠመደ። ጐርባቾቭና የልትሲን። ወደ መነሻው እንመለስና የዛሬው የሩሲያ አቋም፣ በዓለም ውስጥ ያላት ተደማጭነትና ተቀባይነት፣ የሕልውናዋና ታላቅነትዋ ለሌሎች አገሮች መብትና ክብር ይሰጥ አይሰጥ እንደሆነም የበሰለ የፖለቲካ ውይይትን ይጋብዛል። ዳሩ ግን ረዥሙንና ብዙ የሚያወያየውን ጉዳይ በአጭሩ ብቻ መነካካት ይቻላል።</p>

<p>ሶቪየት ኅበት ከሰባ ዓመት በላይ በተከተለችው የፖለቲካና የኢኮኖሚ ፍልስፍና የተነሣና ይልቁንም የመርሑ አንድ ባሕርይ ኢምፔሪያሊዝምን መታገልና ዓለማቀፋዊነትን ማስፋፋት ስለ ነበረ ከአውሮፓ እስከ እስያ ድረስ የሰፈሩ፣ ዛሬ ወደ ብዙ አገሮች የተመነዘሩ ሕዝቦችን በማሰባሰብ አንድ ታላቅ የዓለም ልዕለ ኃያል ሆኖ ቆይታለች። እርግጥ ነው ያ ሥርዓት ማለትም ሶሻሊዝም በሳይንስነቱና በመርሕነቱ የማይፈቅዳቸው ቆሻሻ አሠራሮች ነበሩ። ከፖለቲካ መሪዎች የባሕታዊ ልብ የመጠበቅ የዋሕነት ሁላችንንም ያጠቃናል። ወይም የሞራል ድቀት ከማናቸውም መንግሥት ባሕርይ መገኘት አይገባውም እንላለን እንጂ በአሁኑ ሰዓት ብቸኛው ልዕለ ኃያል የሚፈጽማቸውን ሥውርና ግልጽ ተንኰሎችን ይሠራ እንደነበረ አናስተባብልም።</p>

<p>የዚያ መፈስ ለዚህኛው ሕልውና አስተዋጽዖ ማበርከቱ፣ ይኸኛው እንደሱ የሚያገሣ አንበሳ በማጣቱ ዓለምን እንዳሻው እንዲጨፍርበት ዕድል ሰጥቶታል። ለበርካታ አገሮች እንደ ጠበቃ ወይም ደጋፊ ኃይል የነበረው ያ ኃይል በአንድ አፍታ ከመድረኩ መለየቱ አገሮቹን «አባት አልባ» (እጓለ ማውታ) አድርጐአቸዋል። የዚያ ልዕለ ኃያል ሥርዓት ከቁማር መጨዋቻ ካርታ እንደ ተሠራ ሁሉ መፈራረስ ለኅብረቱ አሥራ አምስት ሪፑብሊክ ሕዝብም ሆነ ለዓለም የፈየደው አንዳች ነገር አልነበረም። በኅብረትና በጠንካራ አንድነት በመኖራቸው ሲፈሩና ሲታፈሩ የነበሩት ሪፑብሊኮችም ዛሬ «ነፃ መንግሥት» ከመባል ባሻገር የነፃነትን ፍሬ ጣዕም ለመቅመስ አልታደሉም። ይበልጥ ደግሞ ሐንቲንግተን እንዳወሱት የሩሲያ ፌዴሬሽን «ሰንደቅ ዓላማ ተገልብጦ መገኘት» ብዙ ብዙ ይናገራል።</p>

<p>ሁለት ቃላት ብቻ ልናገ። ሥራ አጥነት የሚባለው ጽንሰ አሳብ ቀርቶ ቃሉ ራሱ በመዝገበ ቃላቱ ውስጥ አይታወቅ በነበረበት አገር ሚሊዮን በሚሊዮን የሚቆጠሩ ሩሲያውያን በችጋር ተቆራምደዋል። በሞስኮ ከተማ ብቻ ግማሽ ሚሊዮን የሚሆኑ ዜጐች በረንዳ አዳሪዎች ሆነዋል። በምዕራቡ ዓለም እንደ ሥውር መንግሥት የሚታወቀውና ከሲሲሊ እስከ ላስቬጋስ መንበሩን ዘርግቶ የቆየው ማፊያ መላዋ ሩሲያን አስጨንቆአታል። ሰማንያ ኮፔክ (ሳንቲም) አንድ ዶላር እንዳልገዛ ሁሉ ዛሬ ዶላሩ ከአምስት ሺህ ሩብል በላይ ይሸምታል። በእውነቱም የገንዘብ ልውውጥ ሳይሆን እንደ እህል ሸመታ ይቆጠራል።</p>

<p>የሶቪየት ኅበት በመበጣጠሱ፣ እንደ ገና ዕድሜ ለጐርባቾቭና ለፕሬዚዳንት የልትሲን፣ ከጥቅምት 1917 ታላቁ የሩሲያ አብዮት ጀምሮ ሲፋጠጥ የቆየው ሁለቱ ካምፕ በምዕራቡ አሸናፊነት ተደመደመ። «ቀዝቃዛው ጦርነት» ሲባል የቆየው የምሥራቁና የምዕራቡ ምሽጐች የፍጥጫ ዘመን አበቃ። ማን አሸነፈ? ሩሲያውያን ከዚህ ክስተት ምን አተረፉ? ዶሮን ሲያታልሉአት በመጫኛ ጣሉአት ሆነና በአንድ በኩል ፕሬዚዳንት ሬገን፣ በሌላ በኩል ጠቅላይ ሚኒስትር ታቸር ለጐርባቾቭ በከፈሉት የቃላት ጉቦ «በ1917 አብዮት አልነበረም። አብዮትስ እየተሠራ ያለው በጐርባቾቭ ነው» ማለታቸው ይታወሳል። በተጨማሪም የሩሲያ ታላቅነትና ባይመቱበት ያስፈራሩበት አለኝታነት (ለአንዳንዱ አገር) ምዕራባውያኑ ለእኒሁ የቀድሞ መሪ ባስታጠቁአቸው የኖቤል ሽልማትና የታይምና የኒውስዊክ የሽፋን ሥዕል መሸጡን እንደማመናችን የሰንደቅ ዓላማው ተገልብጦ መሰቀል አያስደንቀንም። የወያኔ ኢሓዴግ ወዳጅና ምንደኛ የሚባሉት እኒህ ደራሲ እንደሚሉት የሰንደቅ ዓላማውን መገልበጥ የሽግግር ምልክት አድርጐ መቀጠል ለነፃ ሕዝብ ያዳግታል። የውርደትና ቁልቁለቱን የመያያዝ ሒደት ነውና!</p>

<p>ሰንደቅ ዓላማ የነፃነት ምልክት፣ ሰንደቅ ዓላማ የማንነት መለዮ፣ ሰንደቅ ዓላማ የአንድ ሕዝብ መከበኢያ - የባሕሉ፣ የመንፈሳዊ ቅርሱና የተስፋው ምንነት ነው። ራሱን የሚያውቀውም በዚያ ነው። ስለዚህ በዘመናት ውስጥ በዓለም ላይ እንደ አቴና፣ ሮማ፣ ባሉ አገሮች የተመላለሱ ዜጋዎች (አርስጣጣሊስ፣ ፕላቶን፣ ሶቅራጥስ፣ ቺቸሮ፣ ወዘተ) ያሉት «እኛ ማነን? ምንስ ነን?» በማለት ያቀረቡት መሠረታዊ ጥያቄ ከሰንደቅ ዓላማ ዓርማነት ሰፊና ውቅያኖሳዊ ትርጉም መልስ አግኝቶአል። ከቶም አንድ ታላቅ አሜሪካዊ ምሁር በአንድ ወቅት የተናገረው ቃል የማናችንንም አንጀት ያርሳል የሚል እምነት አለኝ። «ማን መሆናችንን ልናውቅ የምንችለው ማን አለመሆናችንን ስናውቅና በአብዛኛውም ማንን እንደምንቃወም ለማወቅ ስንችል ነው» ብሎአል። ጥቅሱን ለመልዕክቱ ግልጽ መሆን ሲባል በእንግሊዝኛው እንደ ወረደ ላቅርበው "ወ ክኖው ውሆ ወ አረ ኦንልይ ውሀን ወ ክኖው ውሆ ወ አረ ኖት፣ አንድ ኦንልይ ውሀን ወ ክኖው ውሆም ወ አረ አጋኢንስት." የሩሲያን ሁኔታም ሆነ የእኛን የዛሬ የታሪክ አደጋ የሚኮረኩር ይመስለኛል። ማንነታቸውን ሲጸየፉና ያልሆኑትን ካልሆኑበት ሥፍራ ሲፈልጉ፣ ማን አለመሆናቸውን ለማወቅ ሳይችሉ በጨለማ ሲዳክሩ፣ እያነጣጠሩበት ያለው ወዳጅ ይሁን ጠላት ለመለየት ሳይችሉ እንዲያው በደፈናው ራሳቸውን ያሳወሩትን እዚህ ላይ ማስታወስ ይገባናል።</p>

<p>በመሠአቱም የሐንቲንግተንን መጽሐፍ ያነሣሁትም ስለ ሩስያ የተወሣው እኛንም ስለሚነካን ነው። ግንቦት 20 ቀን 1983 ማለዳ ላይ ወያኔ አዲስ አበባንና የመንግሥት ምልክት የሆነውን ቤተ መንግሥት ደፈረ። ከዚህ ዕለት በፊት ሁላችንም ኢትዮጵያውያን ነን ስንል እንዳልኖርን ሁሉ ነፃ ነን በማለት በኩራት ስንናገር እንዳልባጀን - ከማግሥቱ ረቡዕ ጀምሮ አማራ ሆንን፣ ኦሮሞ ሆንን፣ ዶርዜ ሆንን፣ ጉራጌ ሆንን ያልሆንነውና ያልተሸነሸንንበት ጠፋ። በኢትዮጵያዊነት ላይ ዘመቻ የሚያደርገው ኃይል ደጋፊዎችና ተባባሪዎች ሆነን ተገኘን። የዚሁ አፍራሽ ተልእኮ አራማጅ ቡድን መሪ ተቀናቃኝና አደጋ አድራሽ፣ የተነሡለትን የመከፋፈል ተግባር የሚቋቋም ጠንካራ ኃይል እንዳለ ለማወቅ ጥቂት ቀናት ውጭ ውጭውን ሲያዩ ቆይተው አዲስ አበባ መግባታቸውን እናስታውሳለን። እንደ ሩሲያው ሰንደቅ ዓላማ መገልበጥ የምዕራባውያኑ ሴራ እኒህም ሰው ጫፉ መርዝ የሆነውን ፍላጻ በኢትዮጵያ ሰንደቅ ዓላማ ላይ ወረወሩ። እስከ ዛሬ ያ ንግግራቸው እሳቸውንም ስለሚደንቃቸው ለትዝታ ያህል ብቻ ነው የምናስተውለው።</p>

<p>ሳይታሰብና ሳይታለም ጉልበታችንና አእሞአችን ጐመን በመሆኑ ብረት ባናነሣም ማን መሆናችንንና ምንስ እንደሆንን እንድናሰላስል፣ ምን እንደምንጠላና ምንስ እንደምንወድድ እንድናወጣና እንድናወርድ፣ ማንንና ምንን በጠላትነት ፈርጀን ማንበርከክ እንደሚገባን እንድንመራመር ዕድል አግኝተን ነበር። ዳሩ ግን እኛ እኛን ስንቃወም፣ እኛ በእኛ ላይ እኛን ለማነሣሣት ስንደክም ቆየን። እኛ የእኛን ቀኝ እጅ ለመቁረጥ ስንጣደፍ፣ የሌለ ታሪክ ስንደርስና ማንነታችንን በላጲስ ለመፋቅ ስንሯሯጥ ዛሬ እነዚያው በተውኔቱ ይደሰቱ የነበሩት ወገኖች ሁለተኛውን ዙር ተውኔት ለመጀመር ያላቸውን ፍላጐት አሳይተውናል። ወንጀሉ ከፋፋይ እያልን የምንጠራው ኃይል ብቻ አይደለም። የፖለቲካ ቡድኖች መሪዎች ነን የሚሉት ናቸው ቀንደኞቹ ተዋንያንና መሪ ወንጀለኞች።</p>

<p>ወንጀለኝነታቸው አማአ ገድለው፣ አርደውና ከገደል ጫፍ ወደታች በመጣል ጭካኔ ብቻም አይደለም። በሰዎቹ መርዝ አብደውና ያበደ ፍልስፍና አንግበው ያልሆኑትን ሆነው፣ ያልሆንነውን እንድንሆን በመፈለጋቸው ማንነታቸውን ክደው፣ ታሪካቸውን ረግጠው ከዚህ መሬት በረከት ተቋዳሹንና ከቶውንም ከዚህ መሬት ማኅፀን እኩል የተወለደውን የእናትም የአባትም ልጅ ጠላት አድርገው በማየታቸው፣ ሌሎችም እንዲያዩ በማድረጋቸው አዝናለሁ። ታሪክ አያውቁም አልልም። ያውቃሉ። በእነዚህ ተለማማጅ የፖለቲካ ሰዎች ላይ የምናየው ጉድፍ ግን በክፉ ክፉ የታሪክ ገጽ ላይ ለማተኰርና በክፉ ክፉ መፍትሔ ላይ ዓይናቸውን መጣላቸው ነው። ይህ ሕዝብ ስለሚቀጥለው ትውልድ ሕልውና ሲጨነቅ እነሱ ዛሬ ሊያገኙ ስለሚጓጉት ሥልጣን እንቅልፍ አልባ የሚሠሩት ተንኰል አልተገጣጠመም እንጂ ሰንደቅ ዓላማችን ብቻ ሳይሆን የሁላችንም ሕልውና ዋስትና ሊኖረው አይችልም ነበር። በደኖ ይሉናል። አርሲ ይሉን ይሆናል። ቀጥሎ ግምቢ ይሉን ይሆናል። አሶሳስ?</p>

<p>ከሁለት ዓመት በፊት በአሜኢካ ስላጋጠመ አንድ ጉዳይ ሰዎች አጫውተውኛል። በአማርኛ ፕሮግራም ሲያስተላልፍ የነበረ አንድ ራዲዮ ጣቢያ ነበር አሉ። አንድ እሑድ ዕለት ባለሙያ አቅርቦ ስለ ሴቶች መገረዝ መጥፎ ባሕል ያወያያል። ሰውዬው «የሴት ልጅ ዋና ስሜትዋ ... በእውነቱ ደግሞ በጤንነት አንጻር ሲታይ መገረዝ በጤንነትም፣ በምንትሴም ረገድ ...» እያለ ይገልጥ ነበር። በመካከሉ አንዲት ኢትዮጵያዊት ሴት ወይዘሮ ወደ ራዲዮ ጣቢያው ስልክ ይመቱና «ምንድነው የምትሉት? የተገረዝነው ተገርዘናል። ጭቅጭቅ ምን ያደርጋል? ያልተገረዙ አይገረዙ። አሁን የሚያስፈልገን ትናንት እንዲህ ነበር፣ ከትናንት ወዲያ እንዲህ ነበር አይደለም። ዛሬና ነገ ምን እናድርግ ነው ቁም ነገሩ» አሉ ይባላል።</p>

<p>አዎን እነዚያ የትናንትዋን ኢትዮጵያና አመአርዋን ሲረግሙና የተወሰኑ የዛሬ ዜጐችን ሲበቀሉ፣ እነሱ ዛሬ ፈጸሙ በተባለው ሌላው ክፍል እነሱን ሲበቀል መኖር ይከብዳል። ተጨራርሰን ልናልቅኮ ነው። ስለዚህ በእኔ በኩል እንደ ፕሮፌሰር ሳሙኤል ሐንቲንግተን ይህንን ሒደት «የሽግግር ጊዜ ምልክት»ም ሆነ የሽግግር ጊዜ «የነፃነት ቆይታ» አልለውም። እነዚያው ለቦስንያ እልቂት፣ ለሩዋንዳ፣ ለሶማሊያና ለላይቤሪያ ብጥብጥ አስተዋጽዖ ያደረጉ የጥፋት ኃይሎች ዛሬ ደግሞ በገዥዎቻችን ትከሻ ላይ ታዝለው እንደ መጡብን የፖለቲካ መሪዎቻችን አለመረዳታቸው ወይም የተውኔቱ አባላት መሆናቸው ነው የሚያስጨንቀው</p>

<p>ዛኤ ኦሮሞዎች፣ ጉራጌዎች፣ ከምባታዎች፣ አማሮች፣ ወላይታዎች ... ሆነን ቀረብን። በመሠረቱ ማንም በጎሳው ወይም በሥሩ ማፈር የለበትም። ማንም ደግሞ መኩራት አለብኝ ቢል ጅል ነው። ባሕላዊ ማንነቱ (ኢደንቲትይ) በመሆኑ ከምንና ከማን ተወልጄነቱ (ጐሣው) የአገር ቅርስ ነውና የትልቅዋ ኢትዮጵያ አካልና አባል ነው። ዳሩ ግን ኢትዮጵያውያን በአንድነት ቆቅ ሆነው፣ በንቃት ረገድ ግሥላ ሆነው ባለመበለጥ የጋራ አገራቸውን የመጠበቅ ግዴታቸው ቀርቶ አንዱ በሌላው ሕልውና ላይ አደጋ እንደሚያደርስ ሁሉ «መጠባበቅ» ተከተለ። ከቶውንም አንዳንዶቹ የወቅቱ መሪዎች ሳይቀሩ ኢትዮጵያዊ ለመሆን ድርድር ላይ መሆናቸው ይሰማ ጀምሮ ነበር። የዛሬውን ፕሬዚዳንታችን አንዲት የፈረንጅ ጋዜጠኛ «ኢትዮጵያዊ ለመሆን እደራደራለሁ» ሲሉ «ለመሆኑ የየትኛው አገር የማስታወቂያ ሚኒስትር ነዎት?» እንዳለቻቸው ይጠቀሳል። በአሁኑ ጊዜ ኢትዮጵያዊ ራእይ፣ ኢትዮጵያዊ ሕልም፣ ኢትዮጵያዊ ተስፋና አጀንዳ ከእጃችን እንደ ወደቀ ነው የሚሰማኝ</p>

<p>የኡሲያን ሰንደቅ ዓላማ አትርሱት። ኣ ችላስስ ኦፍ ጪቪሊዛቲኦንስ ብለው የጻፉት ፕሮፌሰር በሌሎች ጽሑፎቻቸው ኢትዮጵያን በጐሣ ሸንሽኖ የመግዛቱን ሒደት የመለስ ጐሣዊ ሙከራ ("መለሰስ ኤትህኒች ኤሽፐሪመንት") ብለውታል። አምባሳደር ፍራንሲስ ዴንግ፣ ሳዲኪየል ኪማሮ፣ ቴሬስ ሊዮንስ፣ ዶናልድ ሮቺልድና ዊልያም ሃርትማንድም ይህንኑ በማራገብ በጐሣ እንድትከፋፈል የተፈለገችው ኢትዮጵያ ምን ያህል ለመድማት እንደምትችል ለማየት ይጓጓሉ። አንድ ቀን ዕድል አገኘሁና አምባሳደር ፕሮፌሰር ዴንግን «ኢትዮጵያ ውስጥ የሚፈጠረው የጐሣ ትርምስ ምን ያህል ችግር እንደሚያመጣ ገልጨ «ምናልባትም ለአካባቢው አገሮች ሁሉ ታላቅ ጠንቅ ሊሆን አይችልም?» ብዬ ጠየቅኋቸው። ፍራንሲስ ዴንግ የሰጡኝ መልስ «መለስኮ ጭንቅላቱ ፈጣን ነው።» የሚል ነበር። እኔም ብሆን ደደብ ናቸው አልልም። አንድ ነገር ደግሞ አውቃለሁ። የአንዳንድ ሰው የአእምሮ ፍጥነትና ስልነት ለጥፋት እንጂ ለልማት እንደማይጠቅም</p>

<p>እኛ ኢትዮጵያውያን ሐዲያ፣ አፋ፣ አኝዋክ፣ ክስታኔ ሆነናል። ይህንን አልቃወምም። ኢትዮጵያዊነታችንን እየጣልን መሄዳችን ነው የእኔ ሥጋቴ። ፋሽስት ኢጣልያ ኢትዮጵያን በወረረችበት ጊዜ የተጠቀመችበትን የከፋፍሎና ነጣጥሎ የመግዛት ስልት (ኤትሂኦፒአ ኡንደር ሙስሶሊኒ የሚለውን የአልቤርቶ ስባቺን መጽሐፍ ያጤኑአል) ነው እነዚህ የምዕራብ ኃይላትና ምሁሮቻቸው መልሰው የሚገልጡልን። እነዚህ ኃይላት ናቸው ከ1935 - 1936 (እ.ኤ.አ.) ኢትዮጵያን ለፋሽስቶች ለማስረከብና ለማዳከም ፈልገው የነበሩት። የእንግሊዝንና የፈረንሣይን የፖለቲካ አድማ (ሖአረ- ላቫል ፓችት)፣ የአሜሪካንን አሳዛኝ አቋም እናስታውሳለን። ጐርደን ኸል የተባሉት የአሜሪካ የውጭ ጉዳይ ሚኒስትር ሙሶሊኒ ሠራዊቱን ወደ አዲስ አበባ እንዲያስገባ ፈቀዱ፣ ገፋፉ። የኃያላኑ መሣሪያ የነበረው ቀይ መስቀል ማኅበር ሳይቀር በፀረ ኢትዮጵያ አቋም እንዲሰለፍ ተደረገ። እነዚህና ሌሎችም የወቅቱ ተግባሮች መኖራችንንና ዘራችን መቀጠሉን ምንኛ እንደማይወድዱ ያስረዳሉ። ለኢምፔሪያሊስቶችና ለቅኝ ገዥዎች የማንመች ኩሩዎች መሆናችንስ ቀላል ነገር ነው? ሌላው ይቅርና ዛሬስ እንደ ጀርመን ያሉ አገሮች በአገሪቱ የጐሣ ፖለቲካ ውስጥ እጃቸውን አጥልቀው እርስ በርስ ሊያጋጩን የሚሞክሩት ለምንድንነው? ኢትዮጵያን ከሁለተኛው የዓለም ጦርነት ስድስት ዓመት በፊት የፋሺዝም ቤተ ሙከራ ለማድረግ እንግሊዝ፣ ፈረንሣይና አሜሪካ፣ ወዘተ፣ እንደ መድከማቸው ዛሬ ደግሞ መለስስ ኤትህኒች ኤሽፐሪመንት በሚል አዲስ ፈሊጥ መጥተውብናል። ለዚህ ተግባር በግንባር ከተሰለፉት ድርጅቶች መካከል አንዳንዶቹ ሰሞኑን በደረሰባቸው ነገር እሳቱ እነሱንም ሊያቃጥል የሚችል መሆኑን መረዳታቸው ያስደስታል። ትምህርቱ እየተገኘ ያለው በመከራና በጭካኔ በመሆኑ ግን አዝናለሁ።</p>

<p>ቁስላችንን ዘወት ለማስፋት የሚፈልጉት ወገኖች አካሄዳችንን «የሽግግር ጊዜ ምልክት» ይሉታል። ሩሲያን ከሶቪየት ክንድ አውጥተው ነፃ ወጣች አሉ። ኢትዮጵያን ከኢትዮጵያውያን መዳፍ ውስጥ ፈልቅቀው በማውጣት፣ ኢትዮጵያን ዘላለም በሕይወትና በደም ካስከበሩአት ጀግኖች ልጆችዋ ብብት ውስጥ በመስረቅ መለስ ነፃ አወጣችሁ ይሉናል። እልቂቱን፣ ትርምሱን፣ የሰባዊ ሕይወትና ሰባዊ መብት መረገጥን «በሽግግር ወቅት የሚያጋጥም ምልክት ነው» ይሉናል። የኋሊት የማራቶን ሩጫውን፣ የብሔራዊ ራእይና አጀንዳ ድህነቱን፣ የፍትሕና ርትእ ወድቆ መሰበርን፣ የአንድነትን መኰስመንን እኛ ውርደት እንለዋለን። እነሱ «ሊያጋጥም የሚችል» ይሉታል። ሁላችንም በየጆሮአችን የሚጮኽ ድምፅ እንሰማለን። ኩርር ኩርርር! ተዋርደናል</p>

<p>አገአቸውንና ገበናዋን ለምዕራቡ በመክፈታቸው፣ ጠንካራውን ኢትዮጵያዊ ኩራትና ክብርን በማዳከማቸው ገዥዎቻችንስ እንደምናስበው የኃያላኑ መንግሥታት እቅፍ ሞቆአቸዋል? ኮንጐን የማዳከም፣ ምናልባትም ኬንያን ወደፊት የማሽመድመድ፣ ሱዳንን የማፍረስ ተልእኮ ተቀብለው ሠራዊታቸውንም አገራቸውንም ለዚሁ ተልዕኮ ለማዋል ደፋ ቀና የሚሉት እነዚህ «ወጣት የአፍሪካ መሪዎች» የሚል ቅጽል የሚያሽከረክራቸው አምባገነኖች የክሊንተን ጓደኝነት (አቻቸው እየተባሉ ይጠቀሱ የለ?) የናትንያሁ ወዳጅነት ይሰማቸው ይሆናል። ለአንዳንዶቻችንም ይመስለናል። ዳሩ ግን ሂሣቡን ስታሰሉት የእኛ ገዥዎች ከክሊንተን ከሚያገኙት ጥቅም ይልቅ ለዚህ ልዕለ ኃያል የሚያበረክቱት አገልግሎት ልቆ ይገኛል። ስለዚህ ደመወዛቸው በትክክል አልተከፈለም ያሰኛል</p>

<p>ነገኡ ሁሉ የተበላሸው ሰንደቅ ዓላማ ክብር ሲያጣ፣ ተዘቅዝቆ ሲሰቀልና በኋላም ያለ ሕዝብ ፈቃድ እንደኔ ብጤ ጨርቅ ሲደረት ነው። ወደ ኋላ ዘወር ብለን በዓይነ ኅሊና የታሪክ መዛግብት ብናገላብጥ የአገራቸውን ክብርና ሥልጣነ ሕዝብ ላለማስነካት ሲሉ ራሳቸው ወታደርም የጦር መሪም ሆነው በክብር የወደቁ መሪዎችን እናገኛለን። ዛሬ ግን ከገዥዎቻችን መካከል «የምዋጋላት፣ የምሞትላትና የምታገልላት አገር የለኝም» ለማለት የዳዱም አሉ። የአፈጉባዔውን አቋም ያስተውሏል። የሌለ አገር መንግሥት ፓርላሜንት አፈጉባዔ! እንዲህ ያሉ ግለሰቦች የአንድ አገር ውክልናና የሕዝብ እንደራሴነት የሥልጣን ካባ እንዴት እንደሚደርቡ ይደንቀኛል። ይሁንና የነፃዎቹ አገር፣ የጀግኖቹ ቤት እንዲህ ስትዋረድ እነዚህ የትልልቆቹ መንግሥታት መሪዎች በሚያገኙት አገልግሎት የተነሣ ያከብሩአቸውም ይወድዱአቸውም ይሆናል የሚል አሳብ አይግባችሁ። የአገሩን ክብር የሚያዋርድ ሰው ሁሉ ምንም ክብር አይኖረውም። እኔ እንኳን በበኩሌ ቤተሰቡን የማያከብረውንና የማያስከብረውን ሰው አላከብረውም። ስለዚህ የአገራችን ክብር ወርዶ ወርዶ ለማናቸውም እነዚህ መሪዎች ኢትዮጵያ ከአንዱ የንግድ ወይም የኢንዱስትሪ ድርጅታቸው (ኮርፖሬት) በታች ሆና ነው የምትታያቸው። ተመልክቼ ተመልክቼ የደረስሁበት መደምደሚያ ይህን ይመስላል። በዚሁ ልክ ለምሳሌ የልዕለ ኃያሉ መሪ ለእኛዎቹ ያላቸው አክብሮት ለአንድ የአገራቸው የንግድ ድርጅት ሥራ አስኪያጅ (ለምሳሌ የኮካ ኮላ ሥራ አስኪያጅ) ከሚሰጡት ክብር እጅግ ያነሰ መሆኑን አትጠራጠሩ።</p>

<p>ከዚህ ቀደም እንዳነሣሁት በዚህ አገ ስም ያሉት ገዥዎች መዋረድ ራሱ ያስጨንቀኛል። እኔ ራሴ የተዋረድሁ ይመስለኛል። ሰዎቹ ምንም ይሁን ምን ፍርዱን ከኢትዮጵያ ሕዝብ የሚያገኙት ሲሆን በውጭው ዓለም ፊት ተዋርደው እኛንም ነው የሚያዋርዱት። ኢትዮጵያ ከኮካ ኮላ ድርጅት በታች ስትታይ ምን ይሰማችኋል? የጀግኖች አገር - የነፃ ዜጐች ቤት ተ- ዋ - ረ - ደች አያሰኝም? ክብራችንና ጥቅማችን ባለፉት ሃያ ዓመታትና ከዚያም በመጠኑ በለጥ ላለ ጊዜ የእኛው ሰዎች መዋረዱን ስንከታተል ቆይተናል። በደርግ ዘመን ብሔራዊ ስሜት የተቀጣጠለባቸው ወገኖች ቢኖሩም በአዲስ ኮሙኒስትነትና ዓለም አቀፋዊነት ካባ ሥር የተደበቁ ግለሰቦች ሶቪየት ኅብረትንና የጀርመን ዴሞክራቲክ ሪፑብሊክን ከኢትዮጵያ አስበልጠው በማየት ጥቅማችንንና ክብራችንን እየወሰዱ ከእነሱ ጫማ ሥር የጣሉባቸው ጊዜያትም ነበሩ። የትም የወዳደቀ፣ በሁለተኛው ዓለም ጦርነት ያገለገለ አሮጌ ብረት ቀለም ተቀብቶ፣ ዘመናዊ ታንክ ነው ተብሎ ሲሸጥልን፣ የከፋን ቡና በቁሙ እንዳለ ገዛነው እያሉ ሲነግዱብን ሁኔታውን ለሶቪየቶችና ለምሥራቅ ጀርመኖች ያመቻቹት የእኛ ሰዎች ነበሩ።</p>

<p>የግብፁ አንዋር ሳዳት እኝ ጼኣርጭሕ ኦፍ እዼኝጥእጠይ በሚል ርእስ ያቀረቡት መጽሐፍ ከታላላቆቹ መንግሥታት ጋር ከልክ በላይ የመግጠም ጥረት ያጋልጣል። ከቶውንም ግብፅ ከሶቪየቶች ጋር ጥብቅ ወዳጅ በነበረችበት ጊዜ በጥቅም መበለጥዋን ሲያነሡ የመስኮብ ጋንግስተር ፖለቲከኞች በግብፅ ውስጥ የሞቱ ወገኖቻቸውን ኦፔራሲዮን አድርገው በሆዳቸው ብዙ ኪሎ ወርቅ ሰርቀው ያወጡ እንደነበረ ይገልጡልናል። ይኸን ሰዎቹ ከእኛም ጋር በቆዩበት ጊዜ ፈጽመውታል። የሾላን የስሙኒ የገበታ ቅቤ እንኳ ያጋዙበትን ሁኔታም እናውቀዋለን። ታዲያ እንዲህ ያለውን አጉል ብልጠት ያስከተሉብን የትናንት «ዓለማቀፋውያን» ዛሬም ልዩ ጥብቆ ለብሰው ተከስተዋል</p>

<p>ኢትዮጵያ ዘላለም የሚሞቱላት አጥታ እንደማታውቅ ሁሉ የሚያዋዱአትም ተቸግራ አታውቅም። በድርድር ወቅት ከኢትዮጵያ ይልቅ የሚታያቸው የሌላው አገር ጥቅም ነው። ታስታውሱ እንደሆነ ከጥቂት ዓመታት በፊት ኢንሹራንስን በተመለከተ በአዲሲቱ ኤርትራና በኢሓዴጊቱ ኢትዮጵያ መካከል ድርድር ተካሄደ ተባለ። የኤርትራዊው የኢንሹራንስ ሥራ አስኪያጅ ከኤርትራዊው የኤርትራ ኢንሹራንስ ድርጅት ሥራ አስኪያጅ ጋር ተደራደሩ። የኢትዮጵያ አየር መንገድ ዋና ዋና ሰዎች (በአንድ ወቅት ሦስት ምክትል ሥራ አስኪያጆች) ኤርትራውያን ነበሩ። አንድ አኤሮፕላን ወይም ድርጅት የሌላት ኤርትራን ከእኩልነት ሽርክና ውስጥ ለማስገባት ተሞከረ። ያ ባያዋጣም አየር መንገዱን እስከሚችሉት ድረስ አዳክመው ወደሚሄዱበት ሄዱ።</p>

<p>እነዚያ ሰዎች ሌላ አገ አለን የሚሉ ናቸው። «አገሬ» ለሚሏት አገር ጥቅም ሠርተዋል። ኢትዮጵያውያን ናቸው ተብለው የሚገመቱት ታማኝነታቸውና አገልጋይነታቸው ለሌሎች ሲሆን ግን ይቺ አገር ጨርሶ ወደ ጥፋት፣ ወደ ውድመት የመሄድዋ ማስረጃ አይደለምን? የሐንቲንግተንን «የሽግግር ጊዜ ምልክት» አገላለጥ እንተውና ቁልቁለቱን ከተያያዝነውና የማራቶኑን የኋላ ሩጫ ከጀመርነው ይኸውና ሰባተኛውን ዓመት ጀምረነዋል። የጀግኖች ቤት፣ የነፃዎቹ ዜጐች አገር ግን እስካሁን ፈርሳ አላበቃችም። በእርግጥ ግን ተዋርደናል! ኩርር! ኩርር!</p>

<p>ብዙዎቻችን የኢትዮጵያዊነት ቅድስናና ክብ እየሸሸን፣ ሰዎቹም ይህንን የተፈጥሮ ጸጋችንን እየገፈፉት መሄዳቸውን አንሥተናል። አንዳንዶቻችንም ዘራችን ከገጸ ምድር እንዳይጠፋ መአሕድን፣ ኦነግን፣ ሲአንን፣ ጉሕዴን፣ ወዘተ፣ መሠረትን አልን። የመአሕድ መቋቋም የአማሮችን እልቂትና ስደት፣ የኦነግ መኖር የኦሮሞውን ሕዝብ መከራና ሥቃይ፣ እሥራትና አፈና፣ የሲአን ሕልውና የሲዳማን ሕዝብ ሰቆቃና መግቢያ መውጫ ማጣት ቀነሰው ወይስ አባባሰው? አማራው በአማራነቱ ተቀጠቀጠ። እንደገና የመአሕድ አባል ነህ እየተባለ በአደባባይ ተረሸነ። ከገደል ተጣለ። ታረደም። ኦሮሞው በኦሮሞነቱ ከሚደርስበት አበሳ በተጨማሪ «የኦነግ አባል ነህ» በሚል እጥፍ ድርብ ሥቃይ ላይ ተጣደ። የችግሩ መንግሥዔ ባልታሰበ ሰዓትና ሁኔታ ራሳችንን ሸንሽነን፣ ልዩነት በፈጠረ ፖለቲካ ውስጥ መግባታችንና ከደረስንበት ላቅ ያለ አንድነት ወርደን እንደ ጌቶቻችን መርመጥመጥን መምረጣችን ነው። ሁሉም አብሮ ለመታገል፣ አብሮ ለመሰዋት ቢወስን ኖሮ ዛሬ ተራ በተራ በተናጠል የሚያጠቁን ኃይሎች ሊደፍሩን ይሞክሩ ነበር? የአሜሪካ ፕሬዚዳንት የነበሩት ዝነኛው ቶማስ ጀፈርሰን «በፍጹም!» የሚል መልስ አላቸው። ከቶውንም የሚያበረታቱን እንዲህ ያለ ቀን ሲመጣ «የነፃነት ተክል በየጊዜው ይለመልም ዘንድ የጀግኖችንና የአምባገነኖችን ደም ይፈልጋል» በማለት ነው</p>

<p>ታላቁ የኦቶዶክስ አስተምህሮ ሊቅ አለቃ አያሌው ታምሩ ልቅሶና እንባ ከጋበዙን ሰንብቶአል። አዎን ሁሉም በያዘው ውዥንብራም አቋም፣ አማተራዊ ፖለቲካ፣ ወያኔን ለመምሰል ከሚያካሄደው የውርደት ጉዞ (ከእነሱ ሲቀዳ አይገርማችሁም?) ምክንያት ለትውልዳችን የተመደበው ጊዜ ሄደ። ገሠገሠ። ታሪክ ረግጦንና ታዝቦን አለፈ። ስላለፈው ጀግንነት ስናወሳ፣ በሌሎች ጀብዱ ስንፎክርና ያዙኝ ልቀቁኝ ስንል ራሳችንን ለማዳን፣ መንፈሳዊና ባሕላዊ ቅርሶቻችንን ለመጠበቅ፣ በኢትዮጵያ ሠርቶ አደር ሕዝብ ላብ የተሠራውን ሁሉ ለመንከባከብ አልቻልንም። ራሳችንን አላወቅንም። ጠላቶቻችንን ማየትና መለየት አልሆነልንም። ስለዚህ ነው አንድ ኢትዮጵያዊ ራእይ ለማውጣትና ለመከተል ያልቻልነው። በዚህ ሁኔታ ውስጥ ግን ብዙሃን እየረገፉ ናቸው። ወባ፣ ኤድስና ሌላ ሌላው ተውሳክ የራሳቸውን ድርሻ እየወሰዱ ናቸው። ፖሊሲው ሁሉ ሁሉንም የኅብረተሰብ ክፍል ከማጥቃት ባሻገር አእምሮውንም እየሰለበው ነው። ነፃነት ይሰማችኋል?</p>

<p>ከሁለት ሳምንት በፊት አንድ የውጭ አዲዮ ሳዳምጥ አንዲት አሜሪካዊት የጣቢያውን ፕሮግራም መሪ (የቶክሾው አዘጋጅ) ባልታሰበ ጥያቄ ስታራውጠው ነበር። ሴቲቱ «ሳዳም ሑሴን ሳዳም ሑሴን እያላችሁ ታስጨንቁናላችሁ። ሳዳም ሑሴን የአሜሪካ ጠላት የሆነው እንዴት ነው? በድንበር አንገናኝ ወይም አሜሪካንን አልወረረም። ክሊንተን ምን ይፈጠር ነው የሚሉት?» የሚል ጥያቄ አፈነዳች። ያልተጠበቀ ጥያቄ ስለሆነባቸው የአሜሪካ ጋዜጠኞች በተለመደ የአነጋገር ስልታቸው አመለጡ።</p>

<p>ሳዳም ሑሴን በእግጥ ለኩዌትና ለሳዑዲ አረቢያ ስጋት ፈጥረዋል። የአረቡን ዓለም ለማስተባበር ተነሥቻለሁ የሚሉ እንደ ጥንታውያኑ የሜሶፓታሚያ ነገሥታት አገራቸውን ታላቅ ለማሰኘት የሚሞክሩ መሆናቸውን መላልሰው ገልጠዋል። ይሁንና በየትም አካባቢ አንድ ታላቅና የተጠናከረ ብሔርተኛ መንግሥት እንዲከሰት በብቸኛው ልዕለ መንግሥት በኩል አይፈቀድም። ስለዚህ ፕሬዚዳንት ሳዳም ሑሴን መኝታ ቤት ሳይቀር የተከለከለ ኬሚካልና ባዮሎጂካል መሣሪያ እንዳለ በግድ መበርበር አለበት ተብሏል። ይህ ሁሉ በአሜሪካ መገናኛ መሣሪያዎች በየቀኑ ስለሚገለጥ ሕዝቡ ሳዳምንና ኢራቅን አውቆአቸዋል። ምናልባት የአሜሪካ ሕዝብ እስካሁን ድረስ ያላወቀው የኢራቁ መሪ ወንጀል ከማንም ጫማ ሥር ለመውደቅ የማይሹ፣ ራሳቸውን ገናና፣ አገራቸውን ታላቅ መንግሥት ለማሰኘት የሚፈልጉ መሪ መሆናቸውን ነው</p>

<p>አፊካንና ኢትዮጵያን በተመለከተም አሜሪካኖች ጨርሶ አያውቁንም። የአሜሪካ ሕዝብ ወደ ውስጥ የራሱ የዕለት ኑሮ ተመልካች በመሆኑ ስለኢኮኖሚው፣ ስለጤና ኢንሹራንስ፣ ስለ እርጅና ጊዜ እንክብካቤ፣ ወዘተ፣ እንጂ ስለ አፍሪካ፣ ስለ ኦሺያና፣ ስለ ቲምቡክቱ፣ ወዘተ፣ ለማወቅ አይጨነቅም። ባለሥልጣኖቹም የሚታሙት ጐረቤቶቻቸውን አገሮች እንኳ አስተካክለው አያውቁም በሚል ነው። ስለዚህ የሚገርመው የአሜሪካ ባለሥልጣኖች በምን ፍጥነት ኢትዮጵያን እንዳገኙ ነው።</p>

<p>የዋሽንግተን ፖስት ጋዜጣ እሰ አንቀጽ (6/17/97) ይዘት ይህን በተመለከተ ትንሽ ብርሃን ይፈነጥቃል። እንዲህም ይነበባል። «አንዳንድ የአሜሪካ አስተዳደሮች አፍሪካ በካርታ ላይ የት እንደምትገኝ ለማወቅ ዓመታት ፈጅተዋል። የክሊንተን ቡድን ግን አፍሪካ የምትገኝበትን ቦታ ከማወቅም ባሻገር ወደፊትም ወዴት እንደምታመራ ለመረዳት ችሎአል» ይላል፣ በ1993 የብሔራዊ ፀጥታ ኃላፊ የነበሩትን አንቶኒ ሌክን በመጥቀስ።</p>

<p>በነገአችን ላይ የጉዞአችንን አቅጣጫ እኛ አናውቀውም፣ እነሱ ግን በድፍረት ይገልጡታል። ከቶውንም ወደ አፍሪካ የተዘረጋው እጃቸው ዛሬ በእኛ ጓዳ ውስጥ ገብቶአል። ጦቢያ ጋዜጣ ከሁለት ዓመት በፊት ያቀረበችውን ድብቅ ዜና ለዚህ ጽሑፍ ይስማማል በማለት እጠቅሳለሁ። ከክሊንተን ዋነኛ ሹማምንት መካከል የሲ.አይ.ኤ. ዲሬክተርና የካቢኔቱ አባል (ሚኒስትር) የነበሩት ጆን ዶች ወደ አዲስ አበባ መጥተው በመካከላችን ቆይተው ነበር። ሲ.አይ.ኤ. በመንግሥት ውስጥ መንግሥት (አ ጎቨርንመንት ዊትሂን አ ጎቨርንመንት) እየተባለ የሚጠቀሰው የአሜሪካ የተለያዩ አስተዳደሮች ሌላውን አገር የሚደቁሱበት፣ ደስ የማይለውን ሥራቸውን የሚሠሩበት፣ ጥቅማቸውን የሚያራምዱበት ክንዳቸው በመሆኑ ነው። ስለዚህ ይህን ሥውር መንግሥት (ጥሀ ኢንቪሲብለ ጎቨርንመንት) የሚመሩት ትልቅ ሹም ሃያ የበላይ አለቆችን አስከትለው አዲስ አበባ የመሰንበታቸው ምሥጢር ስንተኞቹ የአሜሪካ ስቴት መሆናችንን እንድንጠይቅ ያስገድደናል። አብዝቶ የሚደንቀኝ የዓለምን ሁኔታ አንቀሳቃሽ የሆኑት የሲ. አይ. ኤ. ትልልቅ ጭንቅላቶች በነቂስ ወደ እኛ አገር ሲዘምቱ ዋሽንግተንና ዓለምን ለመጠበቅ ማን እንደ ቀረ ነው። ምን እየተደረግን ነበር? ምን በማን ላይ እየተጐነጐነ ነበር? አቶ መለስ ናቸው ይህንን ጥያቄ መጠየቅ የነበረባቸው፣ ያለባቸውም። መከበራችን ነው መዋረዳችን?</p>

<p>የእነ ለገሰ ዜናዊ፣ የእነ ኢሳይያስ አፈወቂና ጓደኞቻቸው የቀድሞ ተቃውሞ የቀዳማዊ ኃይለ ሥላሴ መንግሥት ለአሜሪካኖች በአሥመራ ከተማ ቃኘው የሚባል ወታደራዊ መደብና የመገናኛ አገልግሎት ሰጠ የሚል ነበር። ያን ጊዜ እንኳ እዚያ የሰፈረው የአሜሪካ ወታደር ብዙ ዕቃ ሲሸጥ ወይም ሲሰጥ፣ ቢራ በደርዘን ሲጠጣ ነበር። እድገታችን በዚህ በዚህ መለካቱ አልቀረምና! ይህ ሁሉ ሲሆን የነፃዎቹ አገር፣ የጀግኖቹ ቤት ምን ያህል ተከበረ? ለመሆኑ ይህ ትውልድ በቆራጥነት ተንቀሳቅሶ ይቺን አገር የሚያስከብረው መቼና እንዴት ነው? ወይስ ተከፋፍሎ ሲጋጭ፣ ተጠላልፎ ርስ በርስ ሲጣጣል ሊኖር ነው?</p>

<p>የአለፈውን የኢትዮጵያን ሁኔታ በማገናዘብ መፍትሔ ለመፈለግ እስካሁን የተደአገ ጥረት ለእኔ አይታየኝም። በእውነቱ ደግሞ ከችግሩ መውጫውን መንገድ ከታሪክ ውስጥ ፈልጐ ማግኘት አይቻልም። የወቅቱ የኢትዮጵያ ችግር መፍትሔ የሚገኘው በሰዎች እምነት፣ ተግባርና እንቅስቃሴ ውስጥ ብቻ ነው። አየነው፣ እስካሁንም ደጋግመን ተረዳነው። ከመንግሥት ፍቅርንና ፍትሕን ስጠኝ ብሎ በመጠየቅ፣ ከባለሥልጣኑ ኃይል ምሕረትንና ዴሞክራሲን በመለመን የሚገኝም ምንም ነገር የለም። ከሰዎች (ዜጐች) ቆራጥነትና ወሳኝነት፣ ስሜትና ተግባር የሚመጣ ግን ብዙ ነገር አለ። የጨዋታው ስምም «ቆራጥነት» ይባላል። በወሳኝነት፣ በንዴትና በቁጣ ለተግባር መነሣት ነው። በአበዱ ሰዎች የሚራገበውን እብደት ሌላ መቋቋሚያ ስልት ያለ አይመስለኝም።</p>

<p>የአገን ክብር በማስነካት ወገንን በመካድና ጥቅሙን ጠቅልሎ ለሌሎች በማስረከብ ረገድ የትናንት ጥቂቶችና የዛሬ በርካታዎች (የገዥ መደቦች) አንድ ይመስሉኛል፣ ከሐዲ ሁሉ ተመሣሣይ፣ ዘረኛ ሁሉ አንድ ነውና። እንግሊዞች «ድመት ሁሉ በሌሊት የቀለም ልዩነት የለውም። ሁሉም ዳለቻ (ግሬይ) ቀለም ነው ያለው» ይላሉ። አንድ ሰው «የዚህ አገር ችግር የዋሐንና ቅን ዜጐች በአረመኔዎችና ደካማ ገዥዎች ሥር መውደቅ» መሆኑን ብዙ ጊዜ ሲገልጥ ሰምቻለሁ። አንድ የተቃዋሚ ድርጅት መሪ ደግሞ «ይህ ሕዝብ አስቸጋሪና የሚሠሩለትን የማያውቅ ሕዝብ ነው።» ይላል መልሶ ቀልሶ። ሕዝብን እየደረሰበት ላለው መከራ በኃላፊነት የመጠየቁ የፖለቲካ ሰዎች ሮሮ ከቶውንም በየሥፍራው እየተጋነነ ሲነገር የምንሰማው ሆኖአል። ከዚህ ቀደም የነበሩት መሪዎች በተመሣሣይ አገላለጥ ሕዝቡን «የሚሠራለትን የማያውቅ» ሲሉ ሰምተናል። በሕዝብ ላይ ስሞታ ማቅረብ ይቻላል? «ሕዝባችን ለሚገዛውና ለሚነዳው ይመቻል» ማለትስ ይቻላል? በሥልጣን መንበር ላይ ያሉትም ይኸ እምነት አላቸው። ስለዚህ ነው ሕዝብን እያስራቡ፣ እያሰቃዩ፣ የተወለደበትን ቀን እንዲረግም እያደረጉ ያሉት</p>

<p>መቼም በመፍትሔ ፍለጋው ሒደት ዋናው ተዋናይ ሕዝብ ሊሆን የሚችልበትን ዕድል ሁሉ መነፈጉ አያከአክርም። በሥልጣን ላይ ያለውም ሥርዓት ሆነ ተቃዋሚ ክፍል እኩል የሚጋሩት እምነት አለ። እነዚህም እነዚያም የሕዝብ ወኪል ነን፣ እኛ ነን የምናውቅለት ይላሉ። ተቃዋሚዎቹን መላልሶ ማጥቃቱ ትጥቅ አስፈች ካልሆነ እኔን የሚያስጨንቀኝ ከሕዝቡ ጋር ምን ያህል ግንኙነት፣ ሐሳብ ለሐሳብ መለዋወጥና ትግሉን ለማራመድ ምን ዓይነት የተቀናበረ የተግባር መመሪያ እንዳላቸው ነው። ይህ በመጥፋቱ በአንዳንድ ሥፍራ (ከተሞች ልበል) በሕዝብ ስም የሚወሳው ሁሉ ይሰቀጥጠኛል። በሥልጣን ላይ እንዳሉት ሰዎች ፖለቲካው ሲታመስም ያሳዝናል</p>

<p>እነዚህ በአገአችን ስምና በመሪነት ስም የፖለቲካውን ደረጃ ያዋረዱት ሰዎች ተግባር ቢበቃ አይሻልም? በነገራችን ላይ በሥርዓቱ አቀንቃኞች በኩል የፖለቲካችን ደረጃ መዋረድ የታላላቆቹንም መንግሥታት የፖለቲካ ደረጃም አዋርዶታል። ከዚህ ሥርዓት ጋር ዝምድና የፈጠረ ሁሉ መዋረዱን አንድ ሁለት ብሎ ማስረዳት አያዳግትም። በዚያው ልክም የሕዝብ ትግልና ፖለቲካው በተቃዋሚዎችም በኩል ደረጃው እንዳሽቆለቆለ የትግሉ ባለቤት ለሆነው ሕዝብ ማሳወቅ የነፃው ፕሬስ አንዱ ትልቁ ተግባር መሆን ያለበት ይመስለኛል። ምክንያቱም ከእንግዲህ ወዲያ የተቃውሞ ፖለቲካ የወቅቱ መንግሥት ግልጽ አማራጭ እንዲሆን ሁኔታዎች ሁሉ ያስገድዳሉ።</p>

<p>ከተቃዋሚው ወገን አብዛኛው በአዲስ አበባ፣ በለንደን፣ በዋሽንግተን፣ በቦንና ምናልባትም በኬንያ የመሸገ መሆኑ ይታወቃል። አዲስ አበባና ዋሽንግተን ተቀምጦ ስለሕዝብ ትብብ መጥፋት፣ ስለ ሕዝብ አልቀሰቀስ ማለት ማማረር ያስተዛዝባል። ለመሆኑ የትኛው የፖለቲካ ድርጅት ነው ወደ ሕዝቡ ጠጋ ብሎ በሥውርም ሆነ በግልጽ ሊያደራጅና ዓላማውን ለማስረዳት የሞከረና ያልተሳካለት? ምን እንዲያደርግ ተጠይቆ ነው ሕዝብ ቸልታና ደንታ ቢስነት ያሳየው? መቼ? ለመሆኑ በተቃዋሚነት የሚታወቁት በርከት ያሉ ድርጅቶች ሰባት ዓመት ሙሉ በዚህም በዚያም ጥቃቅን ጉዳይ ከመርመጥመጥና እርስ በርስ ከመጠነቋቆል ባሻገር ምን ሠራን ይላሉ? የመረራ ጉዲና መፈክር በጠላት ፊት በምንም በምንም ረገድ «ተባበሩ ወይም ተሰባበሩ» የሚል ነው</p>

<p>እስካሁን ደስ ለሕዝብ የተጠያቂነት የፖለቲካ ባሕል (አችቾኡንታቢሊትይ) ለማስረጽ ስላልተቻለ የተቃዋሚው ክፍልም የፖለቲካ ደረጃ ላቅ ወዳለ ደረጃ ሊሸጋገር አልቻለም። ተደጋጋሚ ስሞታዎችን በሕዝቡ ላይ የሚያቀርቡ ወገኖች ደግሞ ሕዝቡን በአካልም በመንፈስም ርቀውት የሚገኙ ናቸው። እነዚህ ወገኖች የሥቃዩ ሁሉ ሰለባ የሆነውን ሕዝብ አደራጀነው? አነቃነው? ኃላፊነቱን ነገርነው? የትግል ስልታችንን ከእሱ ጋር አቀነባብረን ነበር? ከመሐሉ የጐበዝ አለቆችን እንዲያወጣ ረዳነው? ብለው ራሳቸውን ጠይቀው አያውቁም። እንዲያውም ገና ብቅ ብቅ የሚሉ ታጋዮችንና በእርግጥም አገሪቱ የምትጠራቸውን ወጣት ጀግኖች በስተጀርባ መውጋትን ባሕል አድርገን የሙጥኝ የምንል ሆነን ቀርተናል። መደጋገምም ድፍረትም ባይሆንብኝ። ምናልባት ነቢያት፣ ሐዋርያት፣ ሊቃውንትና ስመ ጥር ጀግኖች ሲያዋርዱና ሲገድሉ የኖሩ ደካሞች ደም በደማችን ስላለ ይሆን?</p>

<p>በእኔ እምነት በአሁኑ የጉዞ ደአጃ ኪሣራው ግልጽ የሆነ የተቃውሞ ፈለግ ይዘን፣ በመስዋዕትነታችን መልካም ተስፋ ለማምጣት የሕሊና ዝግጅቱና ድርጅቱ ሳይኖረን፣ እገሌ እገሌ የሚባሉ ከሞትና ከእሥራት የተረፉ ሰዎች ሳናፈራ እንዲሁ በጨለማ የምንዳክር እንዳንሆን እፈራለሁ። ይኸ መንገድ የጨለማ መንገድ ይባላል። ዋሻው ጨለማ ነው። ከዋሻው ብንወጣ እንኳ ጨለማው እንዳለ ነው። ስለዚህ አዳዲስ ሕልምና ተስፋ ያላቸው መሪዎችን ማፍራት፣ ማውጣትና ወደ 21ኛው ክፍለ ዘመንም ባያመሩን ከ18ኛው ምዕት ዓመት እንዲያወጡን ዕድል ልንሰጣቸው ይገባናል። አዲስ ሕዝብ ከማውጣት አዳዲስ መሪዎች መውለዱ ይቀላል</p>

<p>ይሉኝታና የግልጽነት ፍሃት እያጠቃን ነው እንጂ እስካሁን በሕዝብ ስም እናታግላለን፣ መስዋዕት እንሆናለን በማለት መድረኩን ይዘው ከነበሩት መካከል አኩሪ መስዋዕትነት የከፈሉትን ሁሉ እያደነቅን የትግል ቢሮክራሲ እያለማመዱንና ትግልንም የጊዜ ማሳለፊያ፣ የጡረታ ጊዜ መተከዣ ያደረጉትን መንገዱን ለትኩስ ኃይል ይለቅቁ ዘንድ ጮኽ ብለን ልንነግራቸው በተገባን ነበር። ለወጣቱ ጥሪው የደረሰው የማይመስለው አንድም በዚህ ምክንያት ስለሚመስል የዴሞክራሲ ጠላቶች፣ ከፋፋዮችና የመከራችን ምንጮች በልዩ ልዩ ስልት ወጣቱን ሲያጠምዱና ለራሳቸው ዓላማ ለማሰለፍ የሚያካሄዱት መሩዋሩዋጥ ራሱ እንቅልፍ ይነሣል። ዛሬ በትግሉ ረድፍ የተሰለፈው ሁሉ ዘወር ይበል የሚል አሳብ የለኝም። ነገር ግን ለግርግር የገቡትና የምር ትግልን የማያውቁት፣ በተጨማሪም ትግልን መነገጃና ማትረፊያ ለማድረግ የሚፈልጉትን አጥብቄ አወግዛለሁ፣ እቃወማለሁ</p>

<p>የኡሲያን ሰንደቅ ዓላማ መገልበጥ አንሥተናል። የእኛም ሰንደቅ ዓላማ፣ የነፃነታችን ዓርማ መዘለፉንና የሚወክለውም ቅዱስ ዓላማ መዋረዱን አንዘነጋውም። እንደ ሳሙኤል ሐንቲንግተን ከሆነ የሽግግር ጊዜ ሒደት ነው። ዳሩ ግን ከግንቦት 1983 ወዲህ የኢትዮጵያ ሕዝብ ችግሩን እንዳይረሳ ሌላ ችግር እየተጨመረበት፣ ከሙዚቃ ይልቅ ልቅሶ እንዲቀርብለት፣ በበቀልና በጥላቻ የሚኖርበት ሥውር ደባ ተቀነባብሮለታል። ኢትዮጵያና ኢትዮጵያውያን ዘወትር እንደ ተዋረዱ፣ ዘላለም የራሳቸውን እልቂት አንድ ጊዜ በርቃን ዓይን፣ ሌላ ጊዜ በሚያስለቅስ ምሥል ሲመለከቱ እስከ መቼ?</p>

<p>የጥፋት ኃይሎች ባላቸው እጅግ አቂቅና ጥንቃቄ የተመላበት አሠራር ሁላችንንም ተራ በተራ ለመምታት እንደሚሞክሩ ግልጽ ይመስለኛል። እኛኑ በእኛ እጅ ተራ በተራ እንድንመታ እያደረጉ ናቸው። ትናንት አማራውን በኦሮሞው ክንድ ለማስመታት የፖለቲካ ቴያትር ተፈጥሮ ግርግሩ በዝቶ ነበር። የትናንቱ የእልቂት እቅድ አንድ ትልቅ ድግስ ሆኖ ለሠርጉ፣ ለጫጉላው፣ ለሽርሽሩ ንቅናቄ ፊልም አንሺና ፎቶግራፍ ቀራጮች ተመደቡ። ዛሬ ሠርጉ ወደ ብሔራዊ ሰቆቃ ተለወጠና የተውኔቱ ዴሬክተሮች አላቃሾች ሆነዋል። ያን ጊዜ ስናለቅስ ግን ከአንጀታቸው ይደሰቱና በየቪላቸው ከበሮ ይደልቁ ነበር። አሁንም ቢሆን እኛን እንደገና ያስለቀሱ መስሎአቸው ከመጋረጃው ውስጥ ሆነው ይፈነድቃሉ። የእኛም ድክመት አጫራሹ ማን እንደሆነ ደፍረን ለመናገር አለመቻላችን ነው። የጦቢያ መጽሔት ዓምደኛ ሐሰን ዑመር አብደላ በትግርኛ የገለጠልኝ አነጋገር አለ። «ይልቁን ያስለቀስኸኝ አስለቅሰኸኝ አታልቅስ ማለትህ ነው» እኔ ልጨምርበትና ለመሆኑ ይህ ሁሉ ልቅሶ የአንዴና የመጨረሻው ሆኖ መቼ ነው «ለቅሶ በቃ - እንባ በቃ!» የምንለው?</p>

<p>የአገአችን «ታሪክ» መልካም መምህር መሆኑ አልታወቅ እያለ ሁሉም በተራው መራራ ጽዋ እንዲመጣ እየጠበቀ - ለማስቀረትም ሳይሞክር ሙሉ በሙሉ ይጨልጣል። የአንዱ ዜጋ ክንድ የሌላውን (የወንድሙን) ክንድ ለመምታት ያገለግላል። አንዱ ከሌላው ስሕተት መማር አቅቶት ለተወሰነ ጊዜ በእነሱ ዜማ፣ የእነሱን ዘፈን እየዘፈነና በእነሱ ከበሮ፣ የእነሱን ዳንኪራ ሲያስነካው፣ አገሩን ሲያተረማምስ ቆይቶ አላውቀውም ያለውንና ክዶትም የቆየውን ሕዝብ «አድነኝ» በማለት ይማጸን ይጀምራል። ይቺን አገር ስንቱ ስንት ጊዜ ሲክዳት ኖረ? «ማን መሆናችንን የምናውቀው ማን አለመሆናችንን ለማወቅ ስንችልና በአብዛኛውም በማን ላይ መነሣት እንደሚገባን (ጠላቶች ማን እንደሆኑ) ለማወቅ ስንችል ነው።» ይህን ጥቅስ የደገምሁት ያለ ምክንያት አይደለም። በኢትዮጵያ ሐቅ «ማን አለመሆናችንን አውቀናል። የምንቃወመውንም አስቀድመን ወስነናል» የሚሉ ወገኖች ከእብደት ዳርቻ ደርሰው አይተናቸዋል።</p>

<p>የጠላቶቻቸው የጥፋት እጅ ሆነው ሲያገለግሉ፣ ወገኖቻቸውን ሲያደሙ፣ የእብደት ፖለቲካ ሲመኡና አገሪቱን የደም ጐርፍ የሚፈስስባት ለማድረግ ሲደክሙ ቆይተው ዛሬ ራሳቸው ተረኞቹ ዒላማዎች ሆነዋል። መፈንጠዝ አይገባንም። የፈንጠዝያ ጊዜም የለንም። ጮሌዎቹ ምንድነው የፈለጉት ብሎ ማሰብ ነው የሚገባን። እነሱ ራሳቸው ወደ ሐረር ሄደው ያገኙትን ሁሉ ሰብስበው «አሳዩአቸው!» ሲሉ አልሰማናቸውምን? ዛሬ ደግሞ ለሕዝብ አሳቢና ተቆርቋሪ ሆነው ቀርበዋል። «ጠላቶቻቸውንም» በሕዝብ ፍርድና ክርን እንደ ተመቱ ለማስመሰልና የትልቁ ቴያትራቸው አንድ ንዑስ ትዕይንት ሊያደርጉት ነው የሚፈልጉት። ነገስ? የሐውዜንን እልቂት ያቀነባበረ አእምሮ የበደኖን የደም ትሪትም መምራቱን በተለይ እዚህ ደረጃ ከደረስን በኋላ መረዳት የሚችል የራሳችን ግንዛቤ ሊኖረን ይገባል። ነገሮች መበላሸት የጀመሩት ግን አሳዛኙንና አሳፋሪውን የሐውዜንን ቅንብር በእውነትነት የተቀበልን ዕለት ነው። ለማንኛውም ይህንን የመሰለውን ቁጭ በሉ ቴያትርና ፖለቲካ እስካሁን ትምህርት ያልሆነን ምን ሌላ ትምህርት ልንገበይ እንችላለን?</p>

<p>እስካሁን ደስ ያለው ችግር እየተባባሰ መምጣት ምክንያቶች የፖለቲካ መሪዎች (ብዙዎቹ) ናቸው ከሚል አቋም ደርሻለሁ። እኛ የኅብረተሰቡ አባላት ለኢትዮጵያ ችግር መፍትሔ ያስገኛሉ በማለት ውክልናውን ሁሉ ለፖለቲካ ሰዎች ወይም ነን ብለው ለተነሡት ወገኖች በሙሉ አስረክበናቸዋል። በተለይ ውጭ ያሉትን ስንመለከታቸው «የኢትዮጵያ ጉዳይ ያገባናል፣ የሕዝቡንም ችግር እናውቃለን» በማለት መድረኩን ያለ አንዳች ማዕቀብ የያዙትና የሞሉበት ፖለቲከኞችና የዩኒቨርስቲ ፕሮፌሰሮች (አካዳሚክስ) ናቸው።</p>

<p>በአሜኢካን አገር በአንድ አካባቢ የተለያዩ ድርጅቶችን እንዲሸመግልና ወደ አንድ ግንባር እንዲያደርግ የተመረጠ የአረጋውያን ሸንጐ ሲፈጠር ሠላሳ አምስት ዲግሪ ያላቸው ምሁራንና «ፖለቲከኖች» ነበሩ ሲባል ሰምቻለሁ። ይኸ ሥዕል የተማረውና የተመራመረው ኃይል ካለው ሥርዓት ጋር ምን ያህል ርቀት እንዳለውና ለሥርዓቱ ምሁራን ምንኛ ጠላት መስለው እንደሚታዩት ያመለክታል። እውቀታቸውና እቅዳቸው አገርን እጅግ የሚጠቅም እነዚህ ዜጐች ከአገር ተገፍተው ውጭውን ዓለም እንዲያገለግሉ መደረጋቸው ያሳዝነኛል። ግለሰቦቹ ምሁራን (ፖለቲከኞችና የዩኒቨርሲቲ ፕሮፌሰሮች ናቸው) ያላቸውን ተቆርቋሪነት እያደነቅሁና የሚገባቸውንም ክብር እየሰጠሁ ከዚያ ስብሰባ በኋላ ግን ከእነሱ የማይጠበቅ የርስ በርስ ፍትጊያና መቧጨቅ መከሰቱን ተከታትያለሁ። ያለፈውን የአገሪቱን ልምድ ስናገናዝብና አሁንም በውጭው ያለውን «ፖለቲከኞች» ሁኔታ ሳሰላስል የአገሪቱ ችግሮች እኛው ተማርን የምንባለው ነን ከሚል መደምደሚያ ላይ ደርሻለሁ</p>

<p>ማይማን አገኢቱን ይምሩ፣ ትግሉን ያቀነባብሩ የሚልም እምነት የለኝም። ሕልሜ ቆራጥና ሕዝባዊ የሆነ ብዙ ብዙ ጀግና ማየት ነው። ከፊቱ ብርሃን የሚታየው፣ ከአድማስ ባሻገር ያለችውን ኢትዮጵያ ፀሐይ ለማየት የሚችልና ወደዚያም ሊወስደን የሚችል የኢትዮጵያ ልጅ ነው የሚያስፈልገን። ስለዚህ የእኔ ሕሊና የኢትዮጵያን ሕዝብ ዕጣ ሙሉ በሙሉ በፖለቲካ ሰዎችና በፕሮፌሰሮች ትከሻ ላይ አስታቅፎ መቀመጥ የሕዝቡም አቋም መሆን የለበትም ባይ ነኝ።</p>

<p>በአጩ የአገሪቱ የጭንቅ ዘመን እንኳ እንደታየው የሕዝብን መብት በገዥዎች እያስረገጡ፣ ከገዥዎች ጐን የመቀመጥን ክብር የተቀዳጁት ከምሁሩ ክፍል እንጂ ከገጠሬው ወይም ከነጋዴው ወይም ከሰፊው ሕዝብ ወገን አይደሉም። ስለሆነም ከምሁርነቱ ከፍተኛ እርከን ላይ ደርሰናል የሚሉት ሥራቸውን፣ የዛሬ ተግባራቸውን፣ ሰልፋቸውን ፣ አስተዋጽዖአቸውን ከወቅቱ የሕዝባችን ጭንቀት አንጻር ቢያዩት ራሳቸውንም ለመርመር ያስችላቸዋል። ጊዜ እየጠፋ ነው። በመራቀቅ የምናጠፋው ጊዜ ሕይወት መሆኑን እንዘነጋለን። የተቃዋሚውን ጐራ አመራር የያዙ ምሁራን ከለመዱት ላቦራቶሪ አንዳች ነገር እንዲወጣ ወይም ኮምፒውተሩ አንዳች ዓይነት የምክር ፎርሙላ እንዲያስረዳ የሚጠብቁ መስለው ይታዩኛል። በዚህ ሒደት ዛሬ ከሚወለደው ኢትዮጵያዊ በረሃብና በበሽታ፣ በጥይትና በቦምብ፣ ወዘተ፣ የሚያልቀው የትየለሌ ነው። ስለሆነም በጭንቀት መካከል ዋዛና ፈዛዛ፣ በአገርና በታሪክ ምጥ መካከል ቀልድና ቧልት በአገራችን የነገሠ ይመስላል። በበኩሌ ፕሮፌሰር ማንትሴን፣ ፕሮፌሰር እንትናን፣ ዶክተር እንተንን አከብራቸዋለሁ። ለዛሬ የኢትዮጵያ በሽታ ግን በላይ ዘለቀን የበለጠ እፈልገዋለሁ</p>

<p>የኢትዮጵያ ሕዝብ የዛኤ ፍላጐትና የናጠጡት ወገኖች የሚሹት ምን ጊዜም ተገናኝቶ አያውቅም። እነሱ ሕዝቡን አያውቁትም፣ ሕዝቡም አያውቃቸውም። «በፖለቲከኞች» ዘንድ «ሆዱን ለቆረጠው ሰው የራስ ሕመም መድኃኒት የማዘዝ» ዓይነት እብሪት አለ። ከአምሳ ሚሊዮን በላይ የሚገመተው ኢትዮጵያዊ ጥያቄ አንድ ብር ወይም አላድ ቢያገኝ የሚንጫጫ ወስፋቱን ለማስታገስ በጥርሶቹ መሐል የሚያስገባት ጥሬ የማግኘት ጥያቄ ነው። የኢትዮጵያ ሕዝብ ጥያቄ የሚያርሰው መሬት የመነፈጉ፣ የሚሠራው ሥራ የመከልከሉ፣ በማንነቱ መታሰሩ፣ መገደሉ፣ ወዘተ ነው።</p>

<p>ያለፈውን ዘመን ሁሉ መለስ ብለው ለአፍታ እንኳ ለማየት የማይፈልጉት ወገኖች ችግ «የኤክትሪክ ምላጭ፣ የኤሌክትሪክ የጥርስ ብሩሽ ... የውስኪው ጣዕም መለወጥ ... የፓርቱጋል ወይን ከቦሌ ቀረጥ ነፃ ሱቅ ውስጥ ማለቅ» ይሆናል። ስለ ረሃብ ሲነሣ፣ ስለ ፍትሕ እጦት ሲወሳ፣ ስለ ዴሞክራሲ መራቅ ሲተች ገዥዎቻችን ከሳሙኤል ሐንቲንግተን ጋር «ያለነው በሽግግር ወቅት ላይ ነው» ይሉ ይሆናል። ሐቁ ግን በአንድ በኩል የፖለቲካችን ደረጃ እየወረደ፣ በሌላ በኩል የጀግኖች አገርና የነፃዎቹ ዜጐች ቤት እየተዋረደች ነው። ምሁር አይጥፋ። ፖለቲከኛም ይኑር። ይህ ዘመን ግን ከእነሱ የበለጠ ራስ አበበን ከሙታን መንደር ይጣራል</p>

<p>ፀአ ምሁርነት አቋም ለማራመድ ፍላጐት የለኝም። ብዙሃኑ ሕዝብ ለአገሩ ችግር ከብዙሃኑ ሥልጣን ፈላጊ የፖለቲካ ሰው ይልቅ የተሻለ መፍትሔ እንዳለው አትጠራጠሩ። ይህንን አሳብ በአእምሮዬ ሳውጠነጥን ፈጥነው የመጡብኝ በ1981 ግንቦት 8 ቀን ወዲያው ብቅ ወዲያው ድርግም ባለው መፈንቅለ መንግሥት የተሰውት አንድ ጀግና ናቸው። ከሟቹ ጄኔራል ጋር አንድ ጊዜ ኤርትራ ውስጥ እንገናኛለን። መስሐሊት ከተባለው ማለቂያ የሌለው ቅጥልጥል ተራራ ላይ ቆመናል። ማዶውን ስትቃኙ የዛሬዎቹ ባለመንግሥቶች ይታያሉ። ተቃራኒዎቹ ወገኖች ይተዋወቃሉ። የምር ጦርነት እስካልተከፈተ ድረስ እንደ መልካም ጐረቤቶች እየተያዩ፣ ሲያስፈልግም የጐሜ እየተነጋገሩ ይሰነብታሉ</p>

<p>ይህንን ሕይወት ሁለቱም ወገን ለአያሌ ጊዜያት ሲመኡ መኖራቸውን ጄኔራል በሲቃና ውስጣዊ ሕይወታቸውን ማኘክ በጀመረው ትካዜ ጭልጥ ብለው ተወስደው ነበርና በመካከሉ ሊያናግሩኝ ሞከሩ። «እስኪ አንድ ጥያቄ ላቅርብልህ!» ይሉኛል። ደስ እንደሚለኝ ገለጥሁላቸው። «ለመሆኑ በሰሜን ኢትዮጵያ ያለውን ጦርነት በሙሉ ለማሸነፍ ምን ያህል ጊዜ የሚፈጅ ይመስልሃል?» አሉኝ። የሰጠኋቸውን መልስ ዛሬ ሳስበው የውይይት ክበብ ንቃት የፈጠረብኝ ተጽእኖ ሊያስመስለኝ የሚችል ነው። «ትግላችን መራራና ረጅም ነው ተብሎአል። ሊቀ መንበር ማኦም ትግል የኮክቴል ፓርቲ አይደለም ብለዋል። ፊደል ካስትሮ ደግሞ ነፃ ምሳ አይደለም ይላሉ። ስለዚህ በያዝነው መንገድ ከቀጠልን ከእንግዲህ ወዲያ ብዙ ዘመን፣ ምናልባትም ካሳለፍነው ጊዜ የበለጠ ይፈጃል። ባይሆን በፖለቲካው መፍትሔ ላይ ማተኰር ነው የሚገባን። አለዚያ አሸናፊው የማይነጥርበት ጦርነት ሆኖ ሁላችንንም ሲፈጀንና ሲያቃጥለን ይኖራል።</p>

<p>በእኛ በኩል ጦነቱ ረጅም ዘመን መፍጀቱን በተለምዶ እንናገራለን እንጂ የዕለት የዕለቱን እንኳ ለማቀድ የምንችል አይመስለኝም። የእናንተን ችግር አውቀዋለሁ። በሻዕቢያ በኩል ግን ከእንግዲህ ወዲያ ሃምሳ ዓመት የሚዋጉበትን ስልት እያወጡ ናቸው። ድርጅታቸው የሰው ኃይል እጦት እንዳያጠቃው ተዋጊ የሚያመርት ፋብሪካም አቋቁመዋል። እርጥብ ሕፃናትን ከየመንደሩ እየሰረቁ፣ በጥላቻና በኢሰባዊ አረመኔያዊ ሁኔታ እንዲያድጉ ያደርጋሉ። ሳውራና ኢዮቤልዩ የሚሏቸውን የሕፃናት ማሰልጠኛዎች ይመልከቱ። እነዚህን ነው ተዋጊ የሚያመርቱ የሻዕቢያ ተቋሞች (ፋብሪካዎች) ያልሁት» ብዬ አሳቤን ሳልቋጨው የትካዜአቸው መብዛት አሳሰበኝና አፌን ዘጋሁ።</p>

<p>ሳላስበው ያሳደግኋቸው ሁለት የእህቴ ልጆች ወደ ኤትራው ጦርነት መሄዳቸው እንጂ የት እንደገቡ፣ ምን እንደደረሰባቸው አለመታወቁ ትዝ አለኝና፣ ሌሎችም እልፍ አእላፍ ወገኖቻችን አገር የጠበቁ መስሎአቸው እንደ ወጡ መቅረታቸው አባባኝና አንድ ጊዜ በሁለቱም ዓይኖቼ እንባ ግጥም አለ። በሲቃው ከጄኔራሉ ጋር ተጋገዝን። ግን ዋጥ አደረግነው። ጄኔራሉም ትካዜአቸውን ከሚተናነቃቸው፣ ወጥቶ ካልወጣላቸው እንባ ጋር ትግል ያዙና «የሚያሳዝነኝ ግን አገር ተገኘና ጦርነቱን ማሸነፍ መቻላችን ሳይረጋገጥ፣ ቅድም እንዳየኸው እንደ ኢላበረድ ባለው ሥፍራ የሚፈስሰው የአገር ገንዘብና ጉልበት ነው። ምፅዋንና አሰብን ዘመናዊ ለማድረግ ኮማንደር ዘለቀ የከፈለው መስዋዕትነት በምን ሊለካ ይችላል? ዋጋ የሌለው ድካም ነው። እኛ ተለማምደነዋል። ከመካከላችን አገር ሊገነባ፣ የመስሐሊትን ተራሮች ሊገፋ የሚችል ስንቱ የአገሬ ወጣት ሕይወት በከንቱ አለፈ? በሥርዓት የቀበርነው ሰው የለም። መቶ ሺህ? ሁለት መቶ ሺህ? ሚሊዮን ወጣት? አላውቅም፣ አላውቅም አላውቅም» አሉኝ</p>

<p>እንደገና ጄኔአሉ ያንኑ ጥያቄ አቀረቡልኝ። «ጸጋዬ የሰሜኑን ጦርነት ለማሸነፍ ስንት ጊዜ ይፈጅብናል?» አሉ። ትንፋሼን ከሳንባዬ ሳይሆን ከሆዴ በብዛት አወጣሁና «በእውነቱ በእኛ በኩል እስካሁን የተለመደው ጦርነት፣ ድል ያደረግናቸውም ትግሎች አጫጭሮች ናቸው። የዶጋሊን ጦርነት ያሸነፍነውና 500 ወራሪ የኢጣልያ ሠራዊት የደመሰስነው በአንድ ቀን ነው። በጉንደት፣ በጉዳጉዲ፣ በጉራዕና በአድዋ ግብፅንና ጣልያንን ድባቅ የመታነው በአንድ ቀን ነው። ስለዚህ ለተራዘመና ጭንቅ ለበዛበት ጦርነት ምቹ ነን ለማለት አልደፍርም።</p>

<p>ሁለቱም ተፋላሚ ወገኖች ጦነት የሚያስከትለውን ችግር መረዳት ከቻሉና እሳቱን ለማጥፋት በጐ ፈቃድ ከተፈጠረባቸው ከመስኮብ የሰበሰብነው የጦር መሣሪያ ወደ አካፋና ዶማ ይለወጣል። በእናንተ በወታደራዊ መሪዎችና በጓድ መንግሥቱ በኩል ያለው አመለካከት ጨርሶ መለወጥ ይኖርበታል። የጓድ መንግሥቱ እምነት አንደኛ በሠራዊት ቁጥር ላይ ያዘነበለ ነው። ሁለተኛው እምነታቸው ደግሞ ከሁሉም በላይ ይገርመኛል። በአንድ አካባቢ ወባ ቢገባ፣ ትክትክ ሆነ ሌለ ተውሳክ ቢከሰት ወደ ሞስኮ ደውለው ... ጓድ ብሬዥኔቭ በጐንደር ክፍለ ሀገር በእብናት ወረዳ ወባ ገብቶአልና አሥር መርከብ ጭነት ታንክና ስታሊን ኦርጋን፣ ልዩ ልዩ መድፍና 10 ሚሊዮን የክላሽ ጥይት በአፋጣኝ ይላክልኔ የሚሉ ይመስሉኛል፣ ካላጋነንሁት። ስለዚህ ወባን በታንክና በመድፍ ለመቋቋምና ለማጥፋት የተጀመረው መፍትሔ መቆም አለበት።» በማለት ውይይቱን ለማስፋት ሞከርሁ</p>

<p>ጄኔአሉ ያልኩትን ሁሉ በትዕግሥት አደመጡና «እኔ አብዮታዊ ጄኔራል ተብዬ የተሾምሁት ከአንተ መንደር በመጡ ገበሬዎች ጀግንነት ነው። ወሳኝ የሆነ ግዳጅ ሰጠኋቸውና ጠላትን ለማጥቃት ስንንቀሳቀስ ተኝተው እንዲተኩሱ፣ በልባቸው እየተሳቡ እንዲዋጉ ነገርኋቸው። ቆመው እየተጓዙ መተኰስ ዒላማ እንደሚያደርጋቸውም ገለጥሁላቸው። አይቀበሉኝም። ይልቁንም እንዲህ ስላቸው የፈራሁ እየመሰላቸው «ኩኒኔርን እንግዲህ ጀመራቸው። በትንሹም በትልቁም ይፈራሉ?» ይሉኝ ነበር። እነዚህ ጀግኖች ዒላማ መሆኑን ሳይፈሩ፣ እያንዳንድዋ የተሰጠቻቸው ጥይት ሥራ መሥራት አለባት የሚል እምነትም ስላላቸው በቆራጥነትና በልበ ሙሉነት ስለተዋጉ፣ ተዋግተውም ውጤት ስላመጡ እኛ ተሾምን። ችግሩ በሚገኘው ድል ላይ አዳዲስ ድል የመጨመር ፍላጐትና ዝንባሌ የለንም። ያንን ለማብራራት አልፈልግም። ጊዜና ታሪክ ያወጣዋል።» አሉኝና የሰሜኑን ጦርነት ለማሸነፍ ወደሚጠይቀው የጊዜ መጠን ተመለሱ።</p>

<p>«ስማኝ ጸጋዬ» አሉና ትከሻዬን እንደ ምኩዝ ተደግፈው «ጸጋዬ! የሰሜኑን ጦርነት ለማሸነፍ የሚያስፈልገው ሃያ አራት ሰዓት ብቻ ነው» ብለው አጭር መልስ ሰጡኝ። «በኤርትራና በትግራይ ያለው ሠራዊት ሃያ አራት ሰዓት በሙሉ ልቡ፣ በሙሉ ፈቃዱ፣ በቆራጥነት ቢዋጋ አንድ ጠላት አይተርፍም። ምን ያደርጋል? ይህ የልብ ውሳኔ የለንም። የኤርትራን ጦርነት ታውቀዋለህ። በየተራራው የምናካሄደው የጦጣ ጦርነት እንጂ ውል ያለው ውጊያ አይደለም። ለዚያውም ጦርነቱን ለመጨረስ ስንቃረብ በመከላከያ ሚኒስቴርና በሊቀ መንበሩ ጽሕፈት ቤት ቢሮክራሲ፣ በአሻጥርና በሠርጐ ገቦች ስንታመስ እስካሁን አለነው። ግን አንድ ነገር ልብ በልልኝ። ሁሉም የሚሳተፍበት ጦርነት ቢሆን ኖሮ እንኳን ይህን ያህል ሠራዊት ተሰልፎ ቀርቶ በሃምሳ ሺህ ወታደር በየጉድጓዱ ገብቶ የተደበቀውን አገር ገንጣይ ሁሉ ገድሎና ማርኮ በሃያ አራት ሰዓት ድልን ማረጋገጥ ይቻል ነበር» አሉኝ።</p>

<p>እነዚህ ቃላት ዛኤም ጄኔራሉ ሲናገሩአቸው የምሰማ ይመስል ጆሮዬ ላይ ይጮኻሉ። የማይታገል ሕዝብ፣ ሞትን የሚፈራ ሠራዊት አገርም፣ ቤትም የለውም።</p>

<p>የጀግናውን ጄኔአል አነጋገርም ሆነ የጥልቅ አመለካከት ፍሬ በየቦታው አወጋዋለሁ። ዛሬ ደግሞ ሁሉንም ሳየው የሰሜኑ ትግል ሰፋ ብሎ ወደ ደቡባዊ ክፍል ከመዛመቱ በቀር ጦርነቱ አለማለቁ ነው የሚሰማኝ። ለምን? ሃያ አራት ሰዓት ባለመታገላችን። በመሞት መኖርን ባለማወቃችን። ጠላቶቻችን ሲያዋርዱን ባለማወቃችን። ባለመቆጣታችንና ንቁ ባለመሆናችን።</p>

<p>ሚኻኤል ዲብዲን «ዴድ ላጉን» (ዸአድ ላጎኦን) በተባለ ልቦለድ መጽሐፉ «እውነተኛ ጠላቶች ከሌሉ እውነተኛ ወዳጆች አይኖኡም። ያልሆንነውን ካልጠላን የሆነውን ልንወድድ አንችልም። ከዘመናት በኋላ በታላቅ ሕመም (ሞሶቦቦቃቌቋ) ልንገነዘባቸው የቻልናቸው ዐበይትና አሮጌ እውነቶች እነዚህ ናቸው። እነዚህን ሐቆች የሚክዱ ቤተሰባቸውን፣ ቅርሳቸውንና ማንነታቸውን የካዱ ናቸው። በቀላሉ የሚታለፉ አይደሉም» ይላል።</p>

<p>አዎን! አኦጌ እውነቶችን ባለማጤን ወይም ባለማገናዘብ የሚመጣው ችግር ቀላል አይደለም። ሁላችንም ደግሞ ታሪክ አንብበናል። እናነብባለንም። አቶ መለስም ታሪክ እንደሚያነብቡ ወይም አንብበው እንደሚያውቁ አይጠረጠርም። ባነበብነው የየበኩላችንን የጥፋትና የውርደት ምዕራፎች እየጨመርንበት ነው። አንታረምበትም። በአጭሩ ግን በእጃችን ያለውን ችግርና የመፍትሔ አሳብ - አምባገነንነትን ለመመለስና የተሻለ ዘመን ለማምጣት - ምናልባትም በኢትዮጵያ ታሪክ ውስጥ አቻ የሌለው የሚመስለውን አደጋ ለማቆም የጄኔራሉ አሳብ ምትክ የሌለው ይመስላል። ሃያ አራት ሰዓት መታገል! ሃያ አራት ሰዓት ለአገር ሕልውና ወሳኝ ከሆነ ከዚህ ሌላ ምን ይጠበቅብናል?</p>


</body>
</html>
