<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ፖሊስ ሰባዊ መብትን መጋፋት እንደሌለበት ተገለጸ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ፖሊስ ሰባዊ መብትን መጋፋት እንደሌለበት ተገለጸ</h1>



<p>የፖሊስ ተቋማት አንድን ተጠርጣሪ ለፍርድ የማቅረብ ኃላፊነታቸውን መወጣት ያለባቸው የተጠርጣሪውን ሕገ መንግሥታዊ መብት በማያጣብብ ሁኔታ መሆን እንደሚገባውና ፍርድ ቤቶችም ጉዳዮችን ሳያንዛዙ ውሳኔ የሚሰጡበትን ሥልት ማመቻቸት እንደሚኖርባቸው ተገለጸ።</p>

<p>የአዲስ አበባ ዩኒቨርስቲ የሕግ ፋኩልቲ መምህር በመሩትና በደብረ ዘይት ከተማ ሲካሄድ በሰነበተው የሰባዊ መብቶች ጥበቃ ሲምፖዚየም ላይ ከቀረቡት ጥናታዊ ጽሑፎችና በተሳታፊዎችም እንደታመነበት ፖሊስ በተፈጸሙ ወንጀሎች ላይ ምርመራ የማካሄድ ኃላፊነት ቢኖረውም ተጠርጣሪ ግለሰቡ ሳይታሰር ምርመራ መካሄድ የሚቻልበት አማራጭ ካለ መጠቀም ይኖርበታል።</p>

<p>በእሥር የማቆየቱ አስፈላጊነት እንደየወንጀሉ ዓይነት፣ ክብደትና አካባቢ ሊለያይ እንደሚችል በሲምፖዚየሙ ላይ ተጠቅሶ አንድ ግለሰብ ፍ/ቤት ሲቀርብ የተያዘበት ጉዳይ ለመታሰር የሚያበቃው በቂ ምክንያት ያለው ስለመሆኑ እንዲገለጽለት ሕገ መንግሥቱ መብት እንደሚሰጠው ተብራርቷል።</p>

<p>ፖሊስ ግለሰቦችን በቁጥጥር ሥር ሲያውል ብዙ ጊዜ የያዘበትን ምክንያት ለግለሰቡ የመግለጽ ሥርዓት ሲያከናውን እንደማይታይ ተወስቶ ይልቁንም የምርመራ ሥራችን ይደናቀፋል፣ ወንጀለኞች ለሕግ ሳይቀርቡ ይቀራሉ የሚሉና ሌሎችም ከአንዳንድ የፖሊስ ክፍሎች የሚሰነዘሩ አስተያየቶች በሕገ መንግሥቱ ላይ የሰፈሩትን መብቶች ላለማክበር በቂ ምክንያት ሊሆኑ እንደሚችሉ ተገልጿል።</p>

<p>አንድን ሰው ከ48 ሰዓታት በላይ ያለፍርድ ቤት ትዕዛዝ አሥሮ ማቆየት ሕገ መንግሥቱን የተከተለ አሠራር አለመሆኑ በተገለጸበት በዚህ ሲምፖዚየም ላይ ግለሰቡ በፖሊስ የተያዘበት በቂ ምክንያት ከሌለው ፍ/ቤት ከእሥር የማስለቀቅ አለያም ነፃነቱን የማስጠበቅ ኃላፊነት እንዳለበት ተወስቷል።</p>

<p>በዋስ የመልቀቅ መብትን አስመልክቶም ፍርድ ቤቶች በቁጥጥር ሥር ለዋለ ሰው የዋስትና መብት የመጠበቅ ግዴታ እንዳለባቸው፣ ይሁንና ፍርድ ቤቶች ሕግ ለይቶ በማያስቀምጣቸው ምክንያቶች ዋስትናውን ውድቅ ሊያደርጉ ወይም የዋስትና ጥያቄውን ከመቀበላቸው በፊት ማረጋገጫ እንዲያቀርብ ሊጠይቁ እንደሚችሉ ተመልክቷል።</p>

<p>አንድ ግለሰብ ሕጋዊ በሆነ መንገድ ሊያዝ የሚችለው የፍርድ ቤት የመያዣ ትዕዛዝ ሲኖርና የመንግሥት ባለሥልጣን በልዩ ሕግና ፖሊስም ያለፍርድ ቤት የመያዣ ትዕዛዝ ለመያዝ ሥልጣን የተሰጣቸው እንደሆነ ብቻ መሆኑም ተብራርቷል።</p>

<p>ከዚሁ ጋር ኢትዮጵያ ውስጥ እየተሠራባቸው ያሉት የሥነ - ሥርዓት ሕጎች በሕገ መንግሥቱ ላይ የሠፈሩትን የሕይወት፣ የአካል ደህንነትና የነፃነት የግል ሕይወት መከበር መብትን የሚያረጋግጡ ሆነው መሻሻል እንደሚገባቸው የሰባዊ መብት ጥበቃ ሲምፖዚየም ተሳታፊዎች አስታውቀዋል።</p>


</body>
</html>
