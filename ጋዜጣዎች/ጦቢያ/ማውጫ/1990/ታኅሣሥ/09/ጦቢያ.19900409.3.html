<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አራት የሻዕቢያ ካድሬዎች ተገደሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">አራት የሻዕቢያ ካድሬዎች ተገደሉ</h1>



<p>ሻዕቢያ ዓላማውን ከግብ ለማድረስ ይረዳው ዘንድ በዒላ በርዕድ ከተማ አካባቢ አሰልጥኖ በየቦታው ከመደባቸው የፖለቲካ ካድሬዎች መካከል የመንሳዕ ምድብ አራት ካድሬዎች በተቃዋሚ ቡድኖች መገደላቸውን ከሥፍራው የደረሰን ዜና አመለከተ</p>

<p>የኤርትራ መንግሥት በጉዳዩ ላይ የሰጠው ይፋ መግለጫ ባይኖርም ካድሬዎቹ የተገደሉት በተቃዋሚ ሽምቅ ተዋጊዎች መሆኑን የአካባቢውን ሰዎች ዋቢ በማድረግ ተጠናቅሮ የደረሰን ዜና ያስረዳል። የሻዕቢያ መንግሥት ግን ከጉዳዩ ጋር በተያያዘ ያሠራቸው 30 ሰዎች እስከ አሁን የደረሱበት አለመታወቁም ተገልጿል</p>

<p>ይህ በእንዲህ እንዳለ የኤርትራ መንግሥት በቀድሞው ጋሽና ሴቲት አውራጃ በአሁኑ የጋሽና ባርካ ዞን አካባቢ የሚገኙ ገበሬዎችን በሚሊሽያ ደረጃ መሣሪያ እያስታጠቀ መሆኑም ተወስቷል። ከተኧምቢያና አውጋሮ አካባቢ መንደሮች የተመለመሉት እነዚሁ ሚሊሺያዎች ነዋሪነታቸው በዚያው መሆኑ ይገለጽ እንጂ በቅርቡ ከሐማሴን አውራጃ ወደዚያ ተወስደው የሰፈሩ የክርስትና ሃይማኖት ተከታዮች መሆናቸው ታውቋል</p>

<p>የኤርትራ ተቃዋሚ ቡድን ሰሞኑን በሬድዮ ካስተላለፈው ዜና ለመረዳት እንደተቻለው ታጣቂ ሚሊሺያዎቹ ከተቃዋሚ ቡድኖች ጋር የማያብሩ፣ በአካባቢው የሚገኙ የትግራይ ገበሬዎች በየጊዜው የሚፈጥሩትን የወሰን ላይ ግጭት አጥብቀው የሚቃወሙ መሆናቸው ተገምግሞ በጥንቃቄ የተመረጡ ናቸው</p>

<p>በሌላም በኩል ሚሊሺያዎቹ የኤርትራ መንግሥት በአሁኑ ጊዜ በኢትዮጵያ ድንበሮች አካባቢ ሊያስፋፋ ያቀደውን የኮንትሮባንድ ንግድ የማሳካት ከፍተኛ ግዳጅ የተጣለባቸው እንደሆነም ተገምቷል</p>

<p>በየድንበሩ ላይ ታማኝ ሚሊሺያዎችን እየመለመሉ የማስታጠቁ ሂደት ኤርትራ ወታደራዊ ኃይሏን ለማጠናከር የምታደርገው አንዱ አካል ሲሆን ከኢትዮጵያ ጋር በሚያዋስኗት ድንበሮች ሁሉ ይዘልቃል የሚል እምነት አለ። የትግራይ መስተዳድርም በየድንበሮቹ ላይ ተመሳሳይ ርምጃ የመውሰድ አዝማሚያ እንደሚታይበት ተያይዞ የደረሰን ዜና ያመለክታል።</p>


</body>
</html>
