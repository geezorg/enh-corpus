<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ledha bexta - yedha med`hanit agNtenal»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ፍጥረትና ፈጠራ</h1>

<h2 class="align-center">«ለድሃ በሽታ - የድሃ መድኃኒት አግኝተናል»</h2>


<h3><span class="underline">የሳይንስ ተመራማሪ፣</span></h3>


<p>ይህንን አባባል ብዙ ጊዜ ይጠቀሙበት የነበሩትና ዛሬ በሕይወት የሌሉት እውቁ ኢትዮጵያዊ ሳይንቲስት ፕሮፌሰር አክሊሉ ለማ ነበሩ። አክሊሉ ለማ በመላው ዓለም የሚታወቁት ከ37 ዓመታት በፊት ቢልሐርዚያ (ሺሽቶማዚያሲስ) የተባለውንና በቀንድ አውጣዎች አማካኝነት በሰው የደም ሥርዓት ውስጥ በመግባት በመላው ዓለም ከ200 ሚሊዮን በላይ በሆኑ ሰዎች ላይ ጉዳት ያስከትል የነበረውን ውሃ ወለድ በሽታ እንዶድ በሚባለው የተክል ዓይነት ማጥፋት እንደሚቻል ለመጀመሪያ ጊዜ ለአገራቸውና ለዓለም ባበረከቱት አዲስ የሳይንስ ግኝት ነው። የእንዶድን ተአምራዊ ፈዋሽነት ከምርምር ባሻገር በተለያዩ ዓለም አቀፍ መድረኮችም በተግባር አሳይተው በማረጋገጣቸው ግኝቱ በስማቸው እንዲጠራ ተደርጓል። አብዛኛውን ጊዜ ለማቶክሲን እየተባሉም የሚጠሩት ከዚሁ ተአምራዊ ተክል በምርምርና ጥናት ባገኙት ሳይንሳዊ ግኝት ፈልሳፊነታቸውን ለማሳወቅ ሲባል ነው።</p>

<p>«ለድሃ በሽታ የድሃ ፈዋሽ መድኃኒት አግኝተናል» ያሉበት ምክንያት ምስጢርስ ምን ይሆን? የሚል ጥያቄ ሊነሳ ይችል ይሆናል። ጉዳዩ እንዲህ ነበር። ቢልሐርዚያ (ሺሽቶማዚያሲስ) ይህን ያህል ከፍተኛ ቁጥር ያለውን የዓለም ሕዝብ እየጐዳ በነበረበት ወቅት የበሽታውን አምጪ ተዋስያን ለመከላከል የሚቻልበት ዘዴ ፈጽሞ አይታወቅም ነበር።</p>

<p>ከጆንስ ሆፕኪንስ ዩኒቨርሲቲ በፖቶባዮሎጂ የዶክትሬት ዲግሪያቸውን ያገኙት እኝህ ኢትዮጵያዊ በሰሜን ኢትዮጵያ ገጠር ለሥራ ሄደው ሳሉ ነዋሪዎቹ ከአንድ ወንዝ ዳር እንዶድ የሚባለውን ተክል እየጨቀጨቁ እንደሳሙና በመጠቀም ልብስ ሲያጥቡበት ይመለከታሉ። የያኔውን ጀማሪ ተመራማሪ፣ የአሁኑን እውቅ ሳይንቲስት የመሰጠው እንዶዱ በሳሙናነት ማገልገሉ ሳይሆን በእንዶዱ አረፋ ልብሱ ከሚታጠብበት በታች በወንዙ ውስጥ የነበሩ በርካታ ቀንድ አውጣዎች ሞተው መገኘታቸው ነበር።</p>

<p>ወጣቱ የምርምር ሰው ይህንን ሁኔታ እንደዋዛ ሳያዩ እንዶድ ቢልሐርዚያ የሚመጡ ቀንድ አውጣዎችን የመግደል ኃይል ሳይኖረው አይቀርም የሚል መላ ምት አዘጋጁ። ይህ መላ ምት ከአዲስ አበባ 890 ኪሎ ሜትር ርቀት ላይ አድዋ አካባቢ በሚገኙ የአሳና የማይጉአጉአ ወንዞች አካባቢ ከተነደፈ በኋላ ከሩብ ምዕተ ዓመት በላይ የፈጀ የቤተ ሙከራና የመስክ ጥናት ተደርጐበት አመርቂ ውጤት ተገኝቷል።</p>

<p>አዲሱ የእንዶድ ግኝት በመላው ዓለም ሳይንቲስቶች ዘንድ እውቅና እንዲያገኝ በሴሚናሮች፣ በአውደ ጥናቶችና በሳይንሳዊ ሕትመቶች አማካኝነት ያላሰለሰ ጥረት ተደርጓል። የመጀመሪያዎቹ 10 ዓመታት ተስፋ አስቆራጭና ፈታኝ ሁኔታዎች የተከሰቱባቸው ነበሩ። እየዋለ እያደረ ግን ግኝቱ በከፍተኛ ደረጃ ትኩረት ተስጥቶት በተደረገው ልዩ ጥናትና ምርምር ከ500 ዓይነት በላይ የእንዶድ ዝርያዎች መኖራቸው ታወቀ። ለበሽታው ፈዋሽነት እንዶድ 44 የተባለው ዝርያም ፍቱን መሆኑ ተረጋገጠ።</p>

<p>ይሁን እንጂ አብዛኞቹ የሰለጠኑ አገሮች ግኝቱ በአንድ ድሃና ኋላቀር አገር ሳይንቲስት የመታወቁ ነገር አልዋጥ ስላላቸው ለመቀበል እስከማንገራገር ደርሰው፣ መርዛማ ሁኔታ ፈጠር ይችላል የሚል የማጥላላት ዘመቻም ከፍተው ነበር። የግኝቱ አባት ፕሮፌሰር አክሊሉ ለማ በተፈጠረው ተስፋ አስቆራጭ ሁኔታ ሳይደናገጡ ግኝታቸው ዓለም አቀፍ እውቅና እንዲያገኝ በመላው ዓለም ከሚገኙ ሳይንቲስቶች ጋር የግንኙነት መስመር ዘረጉ።</p>

<p>በዚህ የግንኙነት ሰንሰለት አማካኝነት የአዲሱ ግኝታቸው የእንዶድ 44ን አስተማማኝ መድኃኒትነት ከኢትዮጵያ ውጭ ላሉ አንዳንድ አገሮች በማስተዋወቅ በተግባር አሳዩ። አማራጫቸው ካስገኘላቸው ውጤት በመነሳት ቀደም ሲል ከልዩ ልዩ ሳይንቲስቶች ጋር በፈጠሩት ግንኙነት ያልተቋረጡ ዓለም አቀፍ አውደ ጥናቶችን በማዘጋጀት ምሁራኑ በጉዳዩ ላይ እንዲተቹበትና ልምድ እንዲለዋወጡም በማድረግ ትኩረት ተነፍጐት የነበረው ግኝታቸው ሰሚ ጆሮ አገኘ። የተፈጠረው አመቺ ሁኔታ በዚህ ብቻ ሳያበቃ በዓለም አቀፍ ደረጃ ከታወቁ ሳይንቲስቶችና ለጋሽ ድርጅቶች ጋር አዲስ ግንኙነት እንዲደረግና በእንዶድ ላይ በቂ ጥናት እንዲካሄድበት በማስቻሉ ግኝቱ የቤልሐርዚያ ፀረ ተዋስያን መሆኑ ተረጋግጦ፣ በመጨረሻም መመዘኛውን አሟልቶ ዓለም አቀፍ እውቅና ተሰጥቶት በስማቸው እንዲመዘገብ ተደርጓል።</p>

<p>ይህ የፕሮፌሰር አክሊሉ ራዕይና ያልተቋረጠ ጥረት እውን ሆኖ ከኢትዮጵያ የተገኘው እንዶድ ዛሬ ዓለም አቀፍ እውቅና አግኝቶ አስተማማኝና አካባቢን የማይበክል የተፈጥሮ ፍቱን መድኃኒትነቱ ተረጋግጦአል። ከሦስት አስርት ዓመታት በላይ ከፍተኛ ጥናትና ምርምር ተደርጐበት ውጤታማ የሆነው እንዶድ በአንድ ወቅት እውቅና ያልተነፈገውን ያህል አሁን የእውቅ ሳይንተስቶችን ትኩረት የሳበ የዓለማችን የምርምር አካል ሆኖአል።</p>

<p>ፕሮፌሰር አክሊሉና የምርምር ተባባሪያቸው ዶ/ር ለገሰ ወልደ ዮሐንስ ለ30 ዓመታት በትጋት ባካሄዱት በዚህ የሳይንስ ምርምር ተለዋጭ ኖቤል በመባል የሚታወቀውን የስዊድን የራይት ላይቭሊሀድ ሽልማት በ1981 ዓ.ም. በጋራ አግኝተዋል።</p>

<p>ፕሮፌሰር አክሊሉ ከዚህ በተጨማሪ በሳይንሳዊ ምርምር ውጤት ላስመዘገቡ ሰዎች የሚሰጠውን የቀዳማዊ ኃይለ ሥላሴ የወርቅ ሜዳሊያ፣ ከዓለም አቀፍ የአቶሚክ ኢነርጂ ኤጀንሲ፣ ከዓለም ጤና ድርጅትና ከጆንስ ሆፕኪንስ ዩኒቨርሲቲ ልዩ ልዩ ሽልማቶችን፣ ከቶሊዶ ዩኒቨርሲቲ የክብር ዶክተርነት ዲግሪ ተቀብለዋል።</p>

<p>ከእንዶድ ጋር የተያያዙ የሦስት የሳይንስ ግኝቶች የፈልሳፊነት ባለቤትነት ፈቃድ (ፓተንት) የነበራቸው ፕሮፌሰር አክሊሉ ለማ ከ66 በላይ የሳይንስ ጽሑፎችንና 5 መጽሐፍትን ለኅትመት ያበቁ፣ የተለያዩ የዓለም አቀፍ ድርጅቶች አባልም ነበሩ።</p>

<h3>ልደትና ትምህርት</h3>


<p>ፕሮፌሰር አክሊሉ ለማ ከአባታቸው ከአቶ በቀለ ወልደየስ (የሚጠሩት በአያታቸው ነው) እና ከእናታቸው ከወይዘሮ አየለች ለማ መስከረም 10 ቀን 1928 ዓ.ም. ጅጅጋ ከተማ ተወለዱ። ሐረር ከተማ በአያታቸው በባላምበራስ ለማ ጩፋና ወይዘሮ ድባቤ ሰራ ቤት አደጉ።</p>

<p>ዕድሜያቸው ለትምህርት በደረሰ ጊዜ የ1ኛ ደረጃ ትምህርታቸውን ሐረር ከተማ በሚገኘው የልዑል ራስ መኮንን ት/ቤት አጠናቀቁ። የ2ኛ ደረጃ ትምህርታቸውን በአዲስ አበባ ጄኔራል ዊንጌት ት/ቤት ከፈጸሙ በኋላ የከፍተኛ ትምህርት በአዲስ አበባ ዩኒቨርሲቲ ኮሌጅ፣ በዊስካንሰን ዩኒቨርሲቲና በጆንስ ሆፕኪንስ ዩኒቨርሲቲ በመከታተል በ1956 ዓ.ም. በትሮፒካል በሽታዎች (ፓትሆቢኦሎግይ) የሳይንስ ምርምር የዶክትሬት ዲግሪ ተቀበሉ።</p>

<p>ከዚያም ወደ ሀገራቸው በመመለስ በወቅቱ የቀዳማዊ ኃይለሥላሴ (የአሁኑ አዲስ አበባ ዩኒቨርሲቲ) የሳይንስ ፋክልቲ ከነበሩት ጥቂት የተከበሩ ኢትዮጵያውያን ምሁራን አንዱ በመሆን ሥራ ጀመሩ። ከጥቂት ዓመታት በኋላም የፋክልቲው የመጀመሪያው መስራች ኢትዮጵያዊ ዲንና በእሳቸው ያላሰለሰ ጥረት ለተቋቋመው የፓቶ ባዮሎጂ ኢንስቲትዩት (እንስቲቱተ ኦፍ ፓትሆቢኦሎግይ) ዳይሬክተር፣ የምርምና የሥነ ጽሑፍ ተባባሪ አካዳሚክ ምክትል ፕሬዚዳንት በመሆን አገልግለዋል። ፕሮፌሰር አክሊሉ የኢትዮጵያ መንግሥት ልዩ አማካሪ በነበሩ ጊዜም የኢትዮጵያ የሳይንስና የቴክኖሎጂ ኮሚሽን እንዲቋቋም አድርገዋል። በተባበሩት መንግሥታት ድርጅት የሳይንስና የቴክኖሎጂ ማዕከል ውስጥ የሳይንስ የበላይ ሹም፣ በተባበሩት መንግሥታት የሕፃናት መርጃ ድርጅት (ረማህለላ) የዓለም አቀፍ የልጆች ጤና ጥበቃ ማዕከል ምክትል ዳይሬክተር በመሆንና በኡጋንዳ ካምፓላ የዩኒሴፍ ተወካይ በመሆንም ሠርተዋል።</p>

<p>ፕሮፌሰር አክሊሉ ከ1985 ዓ.ም. ጀምሮ በጆንስ ሆፕኪንስ ዩኒቨርሲቲ የዓለም አቀፍ የጤና ጥበቃ ክፍል የዩኔስኮ ሊቀመንበርና ፕሮፌሰር ሆነውም ሠርተዋል። ከመሞታቸው ጥቂት ቀደም ሲልም በአዲስ አበባ፣ በማካሬሬና በጆንስ ሆፕኪንስ ዩኒቨርሲቲዎች መካከል ግንኙነት በመፍጠር በወጣቶች ላይ ያተኮረ የኤድስን በሽታ ለመቆጣጠር የሚያስችልና የባህሪይ ለውጥ የሚያመጣ ምርምር እንዲደረግ ሲሞክሩም ነበር።</p>

<h3>ቤተሰባዊና ማኅበራዊ ሕይወት</h3>

<p>INh keljnet Iske Iwqet kesayns mrmr yalteleyuna leager Idget yTru yeneberu sew beHywet zemenacew meCerexa kebEtesebacew gar bemetebaber and miliyon br yemihon yegl hebtacewn menexa adrgew kelElocm glesebocna drjtoc mewaCo bemesebseb yeaklilu lema yene`Sa tmhrtna yemrmr xlmat yetebalewn drjt bememesret yebegWe mgbar arayanetacewn asmeskrewal::</p>

<p>yezihu beityoPya yemigeNu yeyuniversiti, yesaynsna yeHkmna temariwocnna jemari astemariwocn begenzeb yemiredaw drjt wanaw mesrac yemsracun sayayu biyalfum meskerem 8 qen 1990 `a.m. yfa `srawn betmhrtacew kefteNa wTEt lasmezegebu 10 yeadis abeba yuniversiti temariwoc yemaberetaca xlmat bemesTet jemrWal:: drjtu keamst werat behWala besaynsna tEknoloji mesk mrmr lemiyaderguna adadis gNtoc lemiyasmezegbu temeramariwoc be`amet 10 xi br yemiyasgeN xlmat IndemiseTm yedrjtu `sra mejemer betebeserebet weqt tegelToal::</p>

<p>be1957 `a.m. bea`smerana beHerer ketema teketatlo betedegese yegabca `sne `sr`at keweyzero bSti bayru gar tdar yeme`seretut profEser aklilu betdar `alem beqoyubacew 32 `ametat wsT tEwodros, mesfnna smret yetebalu `sost wendoc ljocn weldew lequm neger abqtewal:: balebEtacew we/ro bSti bayru yemasters of sayns digri yalacew, beboltimor mEriland yetemezegebu ners sihonu `sostum ljocacew beteleyayu yemuya meskoc yedoktrEt digri yalacewna bekefteNa ye`halafinet bota Iyeseru yalu nacew:: yexlmat drjtu bebordna beamakari mkr bEt yemitedader sihon balebEtacewna ljocacew yehuletum abalat nacew:: beteley angafa ljacew do/r tEwodros aklilu wana `sra askiyajna yebordu wana `SeHefi honew bemagelgel lay nacew::</p>

<p>ke`selasa `amet belay besayns mrmr yetedenequtna ityoPyanm belyu lyu `alem aqef yegNtna ye`sr`Set medrek yasawequat profEser aklilu lema baderebacew Hmem beHkmna siredu qoytew bemegabit 1989 `a.m. baltimor (mEriland) wsT kezih `alem bemot teleytewal:: askerEnacew wede hegeracew meTto yeqebracew `sne `sr`at wedaj zemedocacewna leprofEser aklilu talaq akbrot yeneberacew berkata ityoPyawyan betegeNubet beqdst `slasE katEdral bemiyazya wer 1989 `a.m tefeSmoal::</p>

<h3>ሌሎች ምን ይላሉ?</h3>


<p>ፕሮፌሰር አክሊሉ ለማን በተመለከተ የተለያዩ የዓለማችን ሳይንቲስቶችና ፕሮፌሰሮች የዘከሩና ምስክርነታቸውንም የሰጡ ሲሆን ለአብነት ያህል ጥቂቶቹን አቅርበናቸዋል።</p>

<p>«ፕሮፌሰር አክሊሉ ለማ በኡጋንዳ የዩኒሴፍ ፕሮግራም ዳይሬክተር ሆነው በሚሠሩበት ጊዜ ቀሳፊው ኤድስ በወረርሽኝ መልክ ተስፋፍቶ አምራችና አገር ገንቢ የሆነውን ወጣት ትውልድ እየቀጠፈ ቤተሰቦችንና በአጠቃላይ ኅብረተሰቡን አሳሳቢ ሁኔታ ላይ መጣሉን ተረዱ። በነበራቸው አርቆ አስተዋይነት ይህን እንደ ሰደድ እሳት እየተዛመተ ብዙ ሰዎችን ለሕልፈት የሚዳርግ በሽታን ለጊዜው መቆጣጠር ባይቻል የመስፋፋት ፍጥነቱን በማገድ የሀዘን ድባብ ያጠላባቸውን ቤተሰቦች ተስፋ ማለምለም እንደሚቻል ተገነዘቡ።</p>

<p>ይህን ራዕያቸውን እውን ለማድረግ በወጣትነት የአፍላ ዕድሜ ላይ ያሉና ከኤድስ በሽታ ነፃ የሆኑ ወጣቶች በቫይረሱ ከመለከፍ ለማዳን ልቅ የሆነ የወሲብ ግንኙነት እንዳይፈፅሙ የባህሪይ ለውጥ እንዲያመጡ የሚያስችል ኅብረተሰብን የሚያሳትፍ ፕሮግራም ዘረጉ።</p>

<p>ይኸው «ወጣቱን ከኤድስ አድን (ጸይፍኣ)» የተባለው ትምህርታዊ ፕሮግራማቸው በኡጋንዳ ውስጥ በሰፊው ተዘርግቶ ሥራ ላይ በመዋሉ በርካታ የአገሪቱ ለጋ ወጣቶች በቀሳፊው ኤድስ ከመቀጠፍ እንዲድኑ የበኩሉን አስተዋፆ አበርክቷል። በኡጋንዳ ተሞክሮ ውጤታማ የሆነው ይህ ፕሮግራም በተመሳሳይ መልኩ በኢትዮጵያ ተቋቁሞ ወጣቱ የባህሪይ ለውጥ የሚያመጣበት መንገድ እንዲመቻች ብርቱ ፍላጐት ነበራቸው።</p>

<p>ፕሮፌሰሩ ለሥነ ሕይወት ምርምር ያላቸው ፍቅር ከግለሰባዊ አመለካከት ባሻገር በድርጅታዊ መልኩ እንዲጠናከርና መላው ታዳጊው የአፍሪካ አህጉርም የዚሁ ተቋዳሽ እንዲሆን ስለነበር ይኸው ውጥናቸው ዛሬ ፍሬ አፍርቶ ዩኔስኮ ይህንኑ የእሳቸውን ፕሮግራም የሚያጠናክር በአዲስ አበባና በማካሬሬ ዩኒቨርሲቲዎች ቢሮ ከፍቷል።</p>

<p>እኛ በጆንስ ሆፕኪንስ ዩኒቨርሲቲ ያለን ምሁራንም የጓደኛችንንና የሥራ ባልደረባችንን ቅን አሳብና የአቅም ግንባታ በኢትዮጵያና በኡጋንዳ በሰፊው እንዲሰራጭ የበኩላችንን አስተዋፆ በማድረግ አብረን በመሥራት እሳቸው የጀመሩትን መልካም ሥራ ከዳር እናደርሳለን።»</p>

<table width="60%">
<tr><td nobr>
 ፕሮፌሰር ሪቻርድ ሞሮው<br/>
 የጆንስ ሆፕኪንስ ዩኒቨርሲቲ<br/>
 የጤና አጠባበቅ ሥርዓት ዳሬክተር
</td></tr>
</table>

<hr />


<p>«የጓደኛዬና የምርምር ባልደረባዬ ቃላት ምንጊዜም ከሕሊናዬ የማይጠፉ ናቸው። ባህላዊና ዘመናዊ ሳይንስን ያዋሃዱት እኝህ የተከበሩ እውቅ ሳይንቲስት ዛሬ በመካከላችን ባይገኙም እሳቸው የጀመሩትን ምርምርና ጥናት የምንቀጥለው አራያነታቸውን እንደ ሞዴል በመከተል ነው።</p>

<p>"ለማቶክሲኑ የሚለውን ስያሜ ካገኘ ጀምሮ ከምርምር ሕትመቶች ተለይተው የማያውቁት ፕሮፌሰር አክሊሉ የበለጠ ታዋቂ ያደረጋቸው ሁልጊዜ አዲስ ነገር ለማግኘት ያደርጉ የነበረው ብርቱ ጥረትና ይህንንም እውቀት ለሚቀጥለው ትውልድ ለማስተላለፍ የነበራቸው ጉጉት ምንጊዜም የማይረሳና ሕያው ሆኖ የሚኖር መታሰቢያቸው ነው።»</p>

<table width="60%">
<tr><td nobr>
 ብርጊት ንጉሤ<br/>
 የስቶክሆልም የትምህርት ኢንስቲትዩት ፕሮፌሰር፣<br/>
 ዓለም አቀፍ የእንዶድ ድርጅት ዋና ፀሐፊ
</td></tr>
</table>

<hr />


<p>«ከ30 ዓመት በፊት እኔ የቴክኖሎጂ 4ኛ ዓመት ተማሪ ሆኜ ፕሮፌሰር አክሊሉ የሳይንስ ፋክልቲ ዲን በነበሩበት ጊዜ አውቃቸዋለሁ። ከእሳቸው ጋር ለመቀራረብ አጋጣሚው ባይኖረኝም በአንድ ወቅት ግን ከቦሌ አውሮፕላን ማረፊያ ወደ ዩኒቨርስቲው ግቢ አብረን በመኪናቸው በመጣንበት ወቅት የቴክኖሎጂ ተማሪ መሆኔን ስነግራቸው በጣም ተደስተው ለሳይንስና ለቴክኖሎጂ ልዩ ትኩረት እንድሰጥ ያበረታቱኝ አሁን ለደረስኩበት የእድገት ደረጃ አስተዋፆ አበርክቷል ብል ማጋነን አይሆንም። ከዚያ በኋላ ግን የአክሊሉ ለማ የሽልማት ድርጅትን ለማቋቋም ያደርጉ በነበረው ጥረት የበለጠ በመቀራረባችን ለዚህች አገርና ለሳይንስ የነበራቸውን ራዕይ የበለጠ እንድንገነዘብ አስችሎኛል።»</p>

<table width="60%">
<tr><td nobr>
 ዶ/ር ኢንጂኒዬር ኃይሉ አየለ፣<br/>
 የአዲስ አበባ ዩኒቨርሲቲ አካዳሚክ ም/ፕሬዚዳንት
</td></tr>
</table>

<hr />


<p>«በ1977 በኢትዮጵያና በሌሎች ከሰሃራ በታች በሚገኙ የአፍሪካ አገሮች ድርቅና ረሃብ በተከሰተ ጊዜ ባላቸው እውቀት ለችግሩ ፈጣን የመፍትሄ ሃሳብ ካፈለቁት ሳይንቲስቶች መካከል ግንባር ቀደሙ ፕሮፌሰር አክሊሉ እንደነበሩ አስታውሳለሁ። አፍሪካ ከርሃብ ባሻገር (ኣፍሪቻ በዮንድ ፋሚነ) በተባለው ዝነኛ መጽሐፋቸው ኢትዮጵያንና በአጠቃላይም አፍሪካን በየጊዜው እየተፈራረቁ የሚያጠቁአቸው ድርቅና ረሃብ እንዴት ሊወገዱ እንደሚችሉ በሳይንስ የተደገፉ አማራጭ የመፍትሄ ሃሳቦችን ጠቁመዋል። በዚህም ለአገራቸውና ለአፍሪካ ምን ያህል ይጨነቁ እንደነበር ለመገንዘብ ችያለሁ።»</p>

<table width="60%">
<tr><td nobr>
 ፕሮፌሰር ዶናልድ ሃይነማን<br/>
 የካሊፎርኒያ ዩኒቨርሲቲ መምህርና<br/>
 የፕሮፌሰር አክሊሉ የቅርብ ጓደኛ
 የአክሊሉ ለማ የሽልማት ድርጅት ቦርድ ዋና ጸሐፊ
</td></tr>
</table>

<hr />


<p>«ፕሮፌሰር አክሊሉን በጓደኝነትና በቤተሰብ ደረጃም እስከማውቃቸው ድረስ ለሰው አዛኝ፣ ተግባቢና ዘወትር አዲስ ነገር ለማግኘት የሚጥሩ ሳይንቲስት ነበሩ። የእሳቸውን ስብዕና ልዩ የሚያደርገው ከውጭ አገር መጥተው እኔ ቤት በሚያርፉበት ጊዜ እንኳን የእሳቸውን እውቀትና ልምድ የሚሹ በርካታ ወጣት ምሁራንን ሰለቸኝ ደከመኝ ሳይሉ በማማከር ለምርምርና ጥናታቸው የሚረዱ እገዛ በማድረግ ይሰጡአቸው የነበረው ሞራል ነው።»</p>

<table width="60%">
<tr><td nobr>
 አቶ ሥዩም አለማየሁ፣<br/>
 የቀድሞ የውጭ ግንኙነት ም/ሚኒስትርና<br/>
 የአክሊሉ ለማ የሽልማት ድርጅት የቦርድ አባል
</td></tr>
</table>

<hr />


<p>«ወላጅ አባቴን በቅርብ ባውቃቸውም ስለእሳቸው ማንነትና ታላቅ ሰውነት ይበልጥ የተረዳሁት ግን በእሳቸው ስም በተዘጋጀው ዓለም አቀፍ ሲምፖዚየም ላይ ጓደኞቻቸውና አብረዋቸው የሠሩ አንቱ የተባሉ ምሁራን ከሰጡት የምስክርነት ቃል ነው።</p>

<p>ከሁሉም በላይ ያስደሰተኝ ደግሞ እሳቸው የጀመሩአቸውን ምርምሮች ከዳር ለማድረስ በርካታ ወጣትና ነባር ምሁራን መተካታቸውና ይህንንም ለማገዝ ዓለም አቀፍ ድርጅቶችና ታዋቂ ሰዎች የማቴሪያል፣ የገንዘብና የሞራል እገዛ ለማድረግ ቃል መግባታቸው ነው።</p>

<p>እኔም ሆንኩ መላ ቤተሰቤ፣ የእኝህን የተከበሩና አገራቸውን በዓለም አቀፍ መድረክ ያስጠሩ ተወዳጅ አባት ውጥን ተግባራዊ ለማድረግ ያገኘነው የሞራል ድጋፍ አበረታቶናል። በሕይወት እያሉ የነደፉትን የአክሊሉ ለማ የሽልማት ድርጅትን ከወዳጆቻቸውና ከሚያውቋቸው ዓለም አቀፍ ድርጅቶች ጋር በመተባበር የበለጠ እንዲያድግና ቋሚ መታሰቢያቸውም እንዲሆን ጥረታችንን በተጠናከረ ሁኔታ እንቀጥልበታለን።»</p>


<table width="60%">
<tr><td nobr>
 ዶ/ር ቴዎድሮስ አክሊሉ፣<br/>
 የአክሊሉ ለማ የሽልማት ድርጅት ቦርድ ዋና ጸሐፊ

</td></tr>
</table>

<hr />


</body>
</html>
