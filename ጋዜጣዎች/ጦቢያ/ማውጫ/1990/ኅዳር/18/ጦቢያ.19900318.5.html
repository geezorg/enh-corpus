<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በጀርመን የሚኖሩ ኢትዮጵያውያን ከፍተኛ የተቃውሞ ሰላማዊ ሰልፍ አደረጉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">በጀርመን የሚኖሩ ኢትዮጵያውያን ከፍተኛ የተቃውሞ ሰላማዊ ሰልፍ አደረጉ</h1>



<p>በተለያዩ ምክንያቶች «ጊዜያዊ መኖሪያቸውን» በጀርመን አገር ያደረጉ ኢትዮጵያውያን ባለፈው ቅዳሜ ኖቬምበር 22 ቀን 1997 በቦን ከተማ ከፍተኛ የተቃውሞ ሰላማዊ ሰልፍ አደረጉ።</p>

<p>በጀርመን አገር በየሦስት ወሩ በአማርኛ ቋንቋ እየታተመ የሚወጣው «ራዕይ» መጽሔት በቁጥር ሁለት እትሙ እንደዘገበው የተቃውሞ ሰልፉ የተደረገው የሕወሓት/ኢሓዴግ መንግሥት ኢ - ዴሞክራሲያዊ አገዛዝ ከጊዜ ወደ ጊዜ እየተባባሰ በመመምጣቱ ባለፈው መስከረም ወር መጨረሻ በአዲስ አበባ ከተማ ውስጥ በሦስት ሰዎች ላይ ቀደም ሲል ደግሞ በአቶ አሰፋ ማሩ ላይ የተፈፀመውን የግፍ ግድያ ለዓለም ኅብረተሰብ በጩኸት ለማሰማት መሆኑን አስታውቋል።</p>

<p>እንዲሁም በቅርቡ የአውሮፓ ፓርላማ በኢትዮጵያ የሰባዊ መብት ረገጣን አስመልክቶ ያስተላለፈውን ከፍተኛ ውሳኔ ለመደገፍና የፓርላማው አባል አገሮችም ውሳኔውን ተግባራዊ እንዲያደርጉ በወያኔ መንግሥት ላይ የሚችሉትን ያህል ተጽዕኖ እንዲያሳድሩ፣ ይህ ሆኖ እስካልተገኘ ድረስ ግን ውሳኔው ከወረቀት ሊያልፍ እንደማይችል ለማስገንዘብ እንደሆነም ተገልጿል።</p>

<p>አጠቃላዩ የዓለም አቀፍ ኅብረተሰብ በተለይም ከሕወሓት/ኢሓዴግ ጋር የዲፕሎማቲክና የኢኮኖሚ ግንኙነት ያላቸው አገሮች አገዛዙ የዜጎችን መሠረታዊ መብቶች ያላስከበረ በመሆኑ፣ የሚያደርጉትን ዕርዳታ እስከ መብት መከበርና አለመከበር ቅድመ ሁኔታ መረጋገጥና አለመረጋገጥ ጋር በማገናዘብ እንዲያደርጉት ለማሳሰብ መሆኑን የመጽሔቱ ዘገባ አስታውቋል።</p>

<p>የሕወሓት/ኢሓዴግ መንግሥት በነፃው ፕሬስ ጋዜጠኞችና በተቃዋሚ ኃይሎች መሪዎች ላይ የሚያካሂደውን የእሥራት የአፈናና የግድያ እርምጃዎችን ለማውገዝና ለዓለም ኅብረተሰብ ለማሳወቅ፣ እንዲሁም የሰባዊ መብት አለመከበር ችግር አንገፍግፋቸው ሕይወታቸውን በጊዜያዊነት ከሀገራቸው ውጭ ለማቆየት በስደት ላይ በሚኖሩ ኢትዮጵያውያን ላይ የጀርመን መንግሥት በየጊዜው የሚያደርገውን የተዛባ ውሳኔ ለመቃወምና ትክክለኛውን የኢትዮጵያ ወቅታዊ ሁኔታ በመረዳት ስደተኞቹ ያለምንም የየቀን ሥጋት ሕይወታቸውን የነፃነት አየር በሚተነፈስበት አገር ማቆየት እንዲችሉ ፖለቲካዊ ግፊት ለማድረግና የጋራ ድምፅን በአደባባይ ለማሰማት መሆኑም ተብራርቷል።</p>

<p>ይህንኑ ከፍተኛ የተቃውሞ ሰላማዊ ሰልፍ ያዘጋጀው በጀርመን አገር የሚገኙ የተለያዩ የፖለቲካ ድርጀቶችን በሥሩ ያቀፈው «በጀርመን የኢትዮጵያውያን የተግባር ኮሚቴ» መሆኑን «ራዕይ» አስታውቋል።</p>


</body>
</html>
