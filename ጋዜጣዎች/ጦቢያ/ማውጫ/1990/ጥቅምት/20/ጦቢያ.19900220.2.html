<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ለተቃዋሚ ድርጅቶች የኅብረት ጥሪ ቀረበ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center"><span class="underline">ለተቃዋሚ ድርጅቶች የኅብረት ጥሪ ቀረበ</span></h1>

<h2 class="align-center">በአፋር የጦርነት ቋያ ተቀጣጥሏል<br/>
- አሰብ በአፈሳ - አሳይታ በሥጋት ተወጥረዋል</h2>


<p>በቅርቡ የሰላምና የዲሞክራሲ ኮንፈረንስ በክልልና በዞን ደረጃ ተካሂዶ የአመራር መስተካከል ተደርጐባታል በተባለችው አፋር አርዱፍ የተባለው የተቃዋሚዎች እንቅስቃሴ አመራር አባላት ወደ ሰላም መድረክ ተመልሰዋል በተባለ በአጭር ጊዜ ውስጥ በክልሉ ተደጋጋሚ ግጭቶች እየተከሰቱ ሲሆን አሳኢታ ከተማ በከባድ መሣሪያዎች በመጠበቅ ላይ መሆኗን ለማወቅ ተችሏል።</p>

<p>ከአፋምቦ ግጭትና የፕሬዚዳንቱ የአቶ ኢስማኤል አሊ ሴሮ ቤት በላውንቸር ከተመታ በኋላ በአንድ ሳምንት ጊዜ ውስጥ በአሳኢታ ከተማ ላይ ጥቃት ተፈጽሞ መብራትና መገናኛዎች ተቋርጠው ነበር። ይኸው ሁኔታ ስጋት ያሳደረባቸው የአሳኢታ ከተማ ነዋሪዎች ጥቂቶቹ ወደ ናዝሬት ሲመጡ ብዙው ነዋሪ ግን በየምሽቱ በቤት እንዳለን እንመታለን በሚል ሥጋት ማታ ማታ ወደ ሜዳ መውጣትን እንደሚያዘወትር ለማወቅ ተችሏል። በኢሓዴግ ሠራዊትና በአርዱፍ ኃይሎች መካከል የሚካሄደው ግጭት ወደ ሌሎች አካባቢዎችም እየተስፋፋ በክልሉ የጦርነት ቋያ እያቀጣጠለ መሆኑ ታውቋል።</p>

<p>ይህ በእንዲህ እንዳለ ጂቡቲ ግዛት ውስጥ ገብቶ ሳለ በአርዱፍና በፍሩድ ጥምር ኦፕሬሽን ክፉኛ የተመታው የሻዕቢያ ሠራዊት ኃይሉን ለማጠናከር ሰሞኑን በአሰብ ከተማ ከፍተኛ አፈሳ አካሂዷል።</p>

<p>በሌላ በኩል ደግሞ የአፋር አብዮታዊ ዴሞክራሲያዊ አንድነት ግንባር (አርዱፍ) እና የሲዳማ አርነት ንቅናቄ (ሲአን) በተናጠል ሲያካሄዱ የቆዩት ትግል በፌደራል ሥርዓት ስም በኢትዮጵያ የተንሰራፋውን የአናሳ ብሔር ገዢ መደብ እድሜ ከማራዘም ያለፈ አስተዋጾ አለማበርከቱን ከግምት ውስጥ በማስገባት ኃይላቸውን አስተባብረው በጋራ ለመታገል መስማማታቸውን በማስታወቅ ለሁሉም ተቃዋሚ የፖለቲካ ድርጅቶች የኅብረት ጥሪ አቅርበዋል።</p>

<p>የሁለቱ ድርጅቶች ሊቃነመናብርት አቶ መሐሙዳ ጋአዝና አቶ ወልደ አማኑኤል ዱባለ በቅርቡ ለንደን ውስጥ ተገናኝተው ስምምነቱን በመፈራረም ባወጡት የጋራ መግለጫ የድርጅቶቻቸው ሕልውና እንደተጠበቀ ሆኖ የአፋርና የሲዳማ ሕዝብ የኅብረት ትብብር ከተቀሩት ኢትዮጵያውያን ጋር ተጣምሮ አገሪቷ ከጐሣ ፖለቲካና ከአንድ የፖለቲካ ድርጅት አምባገነናዊ አገዛዝ የምትላቀቅበትን መንገድ ለመሻት መግባባት ላይ መድረሳቸውን ገልጠዋል። ሁለቱ ድርጅቶች ከዚህ ስምምነት ላይ ሊደርሱ የቻሉት፦</p>


<ol>
 <li><p>በአገሪቱ የተፈጠረውን ችግር በሰላማዊ መንገድ ለመፍታት በተናጠል ያደረጉት ጥረት በኢሓዴግ መንግሥት በኩል የተሰጠው መልስ ኃይልን መከታ ያደረገና ለሰላማዊ ድርድርም ጨርሶ በሩን የዘጋ በመሆኑ፣</li></p></li>

 <li><p>የሕወሓት ኢሓዴግ አገዛዝ በአፋርና በሲዳማ ሕዝብ የፖለቲካ፣ የባህልና የኢኮኖሚ ሕይወት ውስጥ እያደረሰ ያለው ጭቆናና ጣልቃ ገብነት አሁን አገሪቱ ካለችበት ተጨባጭ ሁኔታ ጋር ሲታይ የሁለቱን ሕዝቦች ሕጋዊና ራስን የመከላከል መብት ከማስጠበቅ የተሻለ አማራጭ ባለመገኘቱ፣ አርዱፍና ሲአን የአፋርና የሲዳማን ሕዝብ ትግል በፖለቲካ በዲፕሎማሲያዊና በወታደራዊ ትግል በማቀናጀት ብሔራዊና ዴሞክራሲያዊ መብቶቻቸውን ለማስጠበቅ መተባበርና የጋራ ኅብረት መመስረቱን አምነውበታል።</li></p></li>

 <li><p>አርዱፍና ሲአን በሁለቱ ሕዝቦች መካከል የሚፈጠረውን ማንኛውንም አለመግባባት ሰላማዊ በሆነ ሁኔታ በመፍታት ጤናማ ግንኙነት ለማጐልበት ተስማምተዋል።</li></p></li>

 <li><p>አርዱፍና ሲአን ሁለቱም ሕዝቦቻቸው አንዱ የሌላውን የራስን እድል በራስ የመወሰን መብት እውቅና ሰጥተው ዴሞክራሲያዊ መብታቸውን ለማክበር ተስማምተዋል። ሁለቱም ድርጅቶች የመድብለ ፓርቲ ፖለቲካ ሥርዓትን ጠቃሚነት ከግንዛቤ ውስጥ በማስገባት ከሁሉም የአገሪቱ ዴሞክራሲያዊና ብሔራዊ ኃይሎች ጋር አለመግባባቶችን ሰላማዊ በሆነ መንገድ በመፍታት በአገሪቱ ሥልጣን የያዘው አምባገነን አገዛዝ ለዴሞክራሲያዊ ሥርዓትና ለሕዝቡ ተጠያቂ ለሆነ ሁሉንም ለሚያቅፍ የተመረጠ መንግሥት እንዲገዛ ለማስገደድ የጋራ አቋም ላይ ደርሰዋል።</li></p></li>

 <li><p>በሕወሓት ኢሓዴግ ተረቅቆ ሥራ ላይ የዋለው ሕገ መንግሥት የሥልጣን ክፍፍል የሌለበትና በስታሊን ጽንሰ ሃሳብ የሚመራ የአንድ ፓርቲ ፈላጭ ቆራጭነትን የሚያንፀባርቅ መሆኑን ሁለቱም ድርጅቶች አምነውበታል። ለክልሎች ተሰጠ የተባለው ራስን በራስ የማስተዳደር መርህም በተዘዋዋሪ በአገዛዙ የበላይነት የታጠረ በመሆኑ በሥልጣን ላይ ያለውን መንግሥት ለመቆጣጠር ያላስቻለ መሆኑን ተገንዝበዋል።</li></p></li>

<p>በመሆኑም በሥራ ላይ ያለው ሕገ መንግሥት በዚህ ይዘቱ በምዕራፍ ሶስት የተደነገገውን የዜጐችን መሠረታዊ መብቶችና ነፃነት የማያንፀባርቅና ፍትሐዊ የሆነ ነፃ የፍርድ ሥርዓት የሌለው በመሆኑ የሰባዊ መብት ረገጣና የሰላማዊ ዜጐች ግድያ እንዲስፋፋ በር መክፈቱን ሁለቱም ወገኖች ተረድተዋል።</p>

 <li><p>አርዱፍና ሲአን የሕወሓት ኢሓዴግን የከፋፍለህ ግዛው ፖሊሲና በኢትዮጵያ ሕዝብ መካከል እንዲስፋፋ የሚፈለገውን ያለመተማመን ሁኔታ በጽኑ እያወገዙ በምትኩ ሁሉም ኢትዮጵያውያን በመተማመንና በጋራ ወንድማማችነት የትብብር መንፈስ የሚኖሩበትን ሁኔታ ያመቻቻሉ።</li></p></li>

 <li><p>አርዱፍና ሲአን በአፋርና በሲዳማ የሰፈሩት የትግራይ ኃይሎች የአገዛዙን ሥርዓት ዕድሜ ለማራዘም መሣሪያ ሆነው በሕዝቡ ሰላም፣ ሰብእና፣ ነፃነትና ዴሞክራሲ ላይ እየፈፀሙ ያሉትን ጭቆናና የሰባዊ መብት ረገጣ በአስቸኳይ አቁመው አካባቢዎቹን ለቅቀው እንዲወጡ ጠይቀዋል።</li></p></li>

 <li><p>አርዱፍና ሲአን ለትክክለኛ ዴሞክራሲ፣ ለራስን በራስ የማስተዳደር መብት፣ ለሕግ የበላይነትና ውዝግቦችን በሰላማዊ መንገድ ለመፍታት በኢትዮጵያ ውስጥ ትግል በማድረግ ላይ የሚገኙ ሁሉም የፖለቲካ ተቃዋሚ ኃይሎች ከጐናቸው እንዲቆሙ ጥሪያቸውን ያቀርባሉ።</li></p></li>

 <li><p>በአገሪቱ ያለው ውዝግብ አሁን ያለበትን ውስብስብ ሁኔታ በማጤን አርዱፍና ሲአን ዓለም አቀፍ ኅብረተሰብ ይህ ሁኔታ ሊያስከትል የሚችለውን አደጋ ከግምት ውስጥ በማስገባት ለአገዛዙ የሚሰጡትን ሁለገብ ድጋፍ ገትተው በጭቆናና በሰቆቃ ላይ የሚገኙትን የአፋርና የሲዳማ ሕዝቦችን ጩኸት እንዲሰሙ ጥሪ ያቀርባሉ።</li></p></li>
</ol>


<p>ሁለቱ ድርጅቶች ከዚህም በተጨማሪ ዓለም አቀፍ ኅብረተሰብ በተለይም ከሕወሓት ኢሓዴግ ጋር የዲፕሎማቲክና የኢኮኖሚ ግንኙነት ያላቸው አገሮች አገዛዙ የዜጐቹን መሠረታዊ ሰባዊ መብቶች እንዲያከብርና ውዝግቦች ከጦር መሣሪያ ይልቅ በሰላማዊ መንገድ በድርድር የሚፈቱበትን የመፍትሔ ሓሳብ ቅድሚያ ሰጥቶ እንዲቀበል ግፊት ያደርጉ ዘንድ አሳስበዋል።</p>


</body>
</html>
