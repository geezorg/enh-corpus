<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በኢየሩሳሌም ገዳም የኢትዮጵያ ሰንደቅ ዓላማ ተቃጠለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በኢየሩሳሌም ገዳም የኢትዮጵያ ሰንደቅ ዓላማ ተቃጠለ</h1>



<p><span class="bold">ከጦ.ሪ.ዋሽንግተን ዲሲ</span></p>

<p>ለብዙ ዘመናት የኢትዮጵያ ሕጋዊና ታሪካዊ ቅዱስ ሥፍራ በሆነው በዴር ሡልጣን (ኢየሩሳሌም) ሲውለበለብ የቆየውን ሰንደቅ ዓላማ የተወሰኑ የኤርትራ መነኮሳት አውርደው በማቃጠላቸው በዚያ ያሉትን ኢትዮጵያውያን ከማስቆጣቱም በላይ ባለፈው ሳምንት በዋሽንግተን ዲሲ ለሚገኙ በርካታ ምዕመናን በመርዶ መልክ ቀርቦ አሳዛኝ ስሜት እንዳስከተለ ለማወቅ ተችሎአል።</p>

<p>በዋሽንግተን ዲሲ የሚገኘው ሪፖርተራችን ሁኔታውን ለማጣራት ካደረገው ሙከራ እንደተገነዘበው በኢየሩሳሌም የኢትዮጵያ ኦርቶዶክስ ተዋሕዶ ቤተክርስቲያን ሊቀጳጳስ የሆኑት ብጹዕ አቡነ ማቴዎስ ምዕመናኑን በማረጋጋት ሌላ ሰንደቅ ዓላማ ተተክቶ እንዲውለበለብ አድርገው ወንጀሉን የፈጸሙትን ግለሰቦች ከገዳሙ አስወጥተዋል። የኤርትራ ተወላጆች የሆኑት ካህናት ከገዳሙ እንዲወጡ መደረጋቸውን በመቃወም ለብፁዕ ወቅዱስ ፓትርያርኩ አቤት ማለታቸውንና እሳቸውም የአሁኑ የሲኖዶስ ስብሰባ ውጤት እንደታወቀ በሚመጣው እሑድ ወደ ሥፍራው እንደሚጓዙ ቃል መግባታቸውን ለማወቅ ተችሎአል።</p>

<p>የኢትዮጵያ ነባር ቅርስና ቅዱስ መካን ሆኖ የኖረውን ይህን ገዳም ግብፆች ለብዙ ዘመናት በይዞታቸው ሥር ለማዋል ሲያካሂዱት የቆዩት ትግል ሲታወቅ በአሁኑ ወቅት ደግሞ የኤርትራን መነኮሳት እያነሣሡ እንዳሳሳቱአቸው ከሥፍራው የዋሽንግተን ሪፖርተራችን ያጣራው መረጃ ያረጋግጣል።</p>

<p>በአንድ አገር ወዳድና ተቆርቋሪ ወጣት ካህን አማካይነት ዜናው እዚህ ዋሽንግተን ዲሲ በቅድስት ማርያም ቤተክርስቲያን ውስጥ ለሕዝብ ሲነገር ከፍ ያለ የቁጭትና የንዴት ስሜት ተፈጥሮአል።</p>


</body>
</html>
