<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሕገወጥ ግድያና እሥራት እንዲቆም ተጠየቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ሕገወጥ ግድያና እሥራት እንዲቆም ተጠየቀ</h1>



<p>«ኢትዮ-ፋይል» በመባል የሚታወቀውና በእንግሊዝ አገር እየታተመ የሚወጣው ነፃ መጽሔት በአገራችን እየተካሄደ ያለውን ሕገወጥ ግድያና እንዲሁም የኡርጂና የሌሎች ነፃ ጋዜጦች አዘጋጆችን መታሠር አጥብቆ እንደሚቃወም ገለጸ</p>

<p>የመጽሔቱ አዘጋጆች - ለጠቅላይ ሚኒስትር መለስ ዜናዊ እ.ኤ.አ ጥቅምት 26 ቀን 1997 በጻፉት ደብዳቤ የእርሳቸው የፀጥታ ኃይሎች እነ ተስፋዬ ኩምሳ ጋዲሳ ኢሪሳና ባልደረቦቻቸውን ሕጋዊ ያልሆነው የኦሮሞ ነፃ አውጭ ግንባር አባላት (ደጋፊ) ናቸው በሚል መግደሉን ከዓለም የዜና ሪፖርቶች ለመረዳት መቻላቸውን፣ እንዲሁም «<a href="http://ENH.EthiopiaOnline.Net/Gazettas/Urji/index.sera.html">ኡርጂ</a»> የተባለው ነፃ ጋዜጣ ሪፖርተር ይህንኑ ዜና በመዘገቡ ችግር ላይ እንደወደቀ በዚህም ምክንያት የኡርጂ ጋዜጣ አዘጋጅና ምክትል አዘጋጅ የሆኑት አቶ ሰሎሞን ነመራና ተስፋዬ ዴረሳን ለመያዝ እንዳበቃቸው መረዳታቸውን ገልፀዋል</p>

<p>«ኢትዮ-ፋይል» ሌሎች ተመሳሳይ ግድያዎችና የነፃ ፕሬስ አባላትን በሐሰት የማሰር ሁኔታ መኖሩን እንዳረጋገጠ ጠቅሰው በቅርቡም በርካታ ጋዜጠኞች መታሠራቸውንና ሁለት ጋዜጦች ደግሞ ከሕትመት ውጭ መሆናቸውን እንደሚያውቁ አስረድተዋል። የኢትዮጵያ ሰባዊ መብት ጉባዔና ዓለም አቀፍ የሰባዊ መብት ተሟጋቹ ድርጅት የኢቶጵና የወንጭፍ አዘጋጆች የሆኑት አቶ ሲሳይ አጌና፣ አቶ ቴዎድሮስ ካሣና ተስፋ ተገኝ በእሥር ቤት በመቀጣት ላይ መሆናቸውን ማረጋገጣቸውን አስታውቋል። አድማሱ ተስፋዬ፣ ነጋ ታሪኩ፣ የወንድወሰን መሰለ፣ አንዱ ዓለም መሐመድ፣ ሲሳይ ንጉሴ፣ ሳምሶን ስዩም፣ ኃይሉ እና ቶሌራ ተሰማ በፀጥታ ኃይሎች ቁጥጥር ሥር መሆናቸው እንደሚታወቅም ገልጿል</p>

<p>ከሕግ አግባብ ውጭ የነፃ ፕሬስ አባላትን ማሰርና ሕገ ወጥ ግድያ መፈፀም ከመሠረታዊ የሰባዊ መብት ውጭ ከመሆኑም በላይ ዓለም አቀፍ የሰባዊ መብት ድንጋጌን ይቃረናል ሲል አብራርቷል</p>

<p>መንግሥትዎ የሰባዊ መብት ሕግን በመጣስ በጣም የታወቀ መሆኑንና አሁንም ይህንኑ ሁኔታ በማንፀባረቅ ላይ እንደሚገኝ አውስተው ኢትዮ ፋይል እንደ ነፃ መጽሔትነት ኢትዮጵያዊያኖች ሰባዊ መብታቸውን መነፈጋቸው እንደሚያሳስበው አስታውቋል</p>

<p>የተስፋዬ ኩምሳ፣ የጉዲሳ እሪሳና ባልደረቦቻቸው ሕገ ወጥ ግድያና ከዚሁ ጋር በተያያዘ የኡርጂ ጋዜጣ አዘጋጆች መታሰር የኢሕዴግ መንግሥት የተለመደ ተግባር ነው። ስለዚህ ክቡርነትዎ የፖለቲካ ሥልጣንዎንና ወታደራዊ አግባብዎን ተጠቅመው በሕዝብ ጥያቄ መሠረት የቅርብ ጊዜውን ጨምሮ በዜጐች ላይ የሚደርሰው ሕገወጥ - ግድያ እንዲቆምና ያለምንም ቅድመ ሁኔታ ሰለሞን ነመራና ምክትሉ ተስፋዬ ዴሬሳ እና ሌሎች የታሠሩት ጋዜጠኞች እንዲፈቱ ያለበለዚያም ጊዜ ሳይፈጅ ለፍርድ እንዲቀርቡ እንዲያደርጉ እንጠይቃለን</p>

<p>እንዲሁም የኢትዮጵያውያንን በማይረባና ሐሰተኛ በሆነ ምክንያት በፀጥታ ኃይሎችዎ መጠቃትን እንዲያስቆሙ እንጠይቅዎታለን በማለት አሳስበዋል። አዘጋጆቹ የደብዳቤውን ግልባጭ ለኢፌድራ ተወካዮች ምክር ቤት፣ ለፕሬዚዳንት ነጋሶ ጊዳዳ፣ ለእንግሊዝ የውጭ ጉዳይና የጋራ ብልጽግና አገሮች ድርጅት ቢሮ፣ ለአውሮፓ ፓርላማ፣ አዲስ አበባ ከተማ ለሚገኘው የአሜሪካ ኤምባሲ፣ ለአምኒስቲ ኢነተርናሽናል፣ ለሰባዊ መብት ጉባዔ፣ ለተባበሩት መንግሥታት የሰባዊ መብት ኮሚሽን . . .ወዘተ በማድረግ አሳውቀዋል</p>

<p>ኢትዮ ፋይል በእንግሊዝ ለንደን ከተማ የሚታተም ያልተዛቡ (ያልተጋነኑ) ኢንፎርሜሽኖችንና የሕዝብ መልካም ምግባርን ከማስፋፋት ውጭ የፖለቲካ ወይም የኢኮኖሚ ጥቅም የማይፈልግ ነፃ መጽሔት መሆኑን አዘጋጆቹ ገልፀዋል</p>


</body>
</html>
