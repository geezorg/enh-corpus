<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የተመድ ሰብአዊ መብት የሰጠው መግለጫ መሰረተቢስ ነው ተባለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">የተመድ ሰብአዊ መብት የሰጠው መግለጫ መሰረተቢስ ነው ተባለ</h1>


<p>የተባበሩት መንግሥታት የሰብአዊ መብት ኮሚሽነር «ከኢትዮጵያ በተባረሩ ኤርትራዊያን ላይ በደል ተፈጽሟል» በማለት የሰጡት መግለጫ በተሳሳተ መረጃ ላይ የተመሠረተና የድርጅቱንም መልካም ስም ያጎደፈ ነው ስትል ኢትዮጵያ አጣጣለችው።</p>

<p>ድርጅቱ በኢትዮጵያ ውስጥ ባሉና በተባረሩ ኤርትራዊያን ግለሰቦች መብት ላይ በደል ተፈጽሟል ማለቱ የኢትዮጵያን ሕዝብና መንግሥት በእጅጉ ያሳዘነና እንግዳ የሆነበት ጉዳይ መሆኑም ተገልጿል።</p>

<p>በኤርትራ መንግሥት ተይዘው ያሉ ኢትዮጵያውያን የት እንዳሉ ከቶ ያልጠየቁትና ስለ ጉዳዩም ለማንሳት ያልፈለጉት የሰብአዊ መብት ኮሚሽነር በኢትዮጵያ ያሉ ኤርትራውያን በዓለም አቀፍ የሰብአዊ መብት ደንቦች መሠረት መያዛቸውን እያወቁ በተገላቢጦሽ ወንጀል ተፈጽሞባቸዋል ማለታቸው የሚያሳዝን ነው ሲል በዚህ ጉዳይ ላይ የወጣው መግለጫ አስታውቋል።</p>

<p>«ሐቁ ግን ሌላ ነው» የሚለው ይኸው መግለጫ «ኢትዮጵያ ውስጥ በኤርትራውያን ላይ የተወሰዱ እርምጃዎች ሁሉ በሀገሪቱ ሕግ፣ በዓለም አቀፍ የሰብአዊ መብት ደንቦችና ድንጋጌዎች የተመሩ» መሆናቸውን አመልክቷል።</p>

<p>መግለጫው በኢትዮጵያ መንግሥት የተወሰዱ ዕርምጃዎችን ምንነትና መንስዔ በማብራራት፣ እንዲሁም የሻዕቢያ ገዢዎች በኢትዮጵያውያን ላይ በመፈፀም ላይ ስላሉት በደሎች ለኮሚሽነሯ ሪፖርት መደረጉን አመልክቶ፣ ዕጣ ፈንታቸው ስላልታወቀውና በኤርትራ እሥር ላይ ስለሚገኙ 600 ኢትዮጵያውያንም በዚሁ ሪፖርታቸው ላይ አለመገለጹን ጠቅሷል።</p>

<p>በተጨማሪም በዚሁ የሰኔ 15 ቀን 1990 ዓ.ም ሪፖርት ላይ በኤርትራ እሥር ቤቶች ያሉ ኢትዮጵያውያን ሥቃይና መከራ እንደሚደርስባቸው፣ 4 ሺህ ያህሉ ደግሞ ንብረታቸውን ተዘርፈው መባረራቸው ተጠቅሶ እንዲያውቁት የተደረጉት ኮሚሽነሯ በኢትዮጵያ ላይ ስለተፈፀመው በደል ቃል አለመናገራቸው አሳዛኝ መሆኑን መግለጫው አብራርቷል።</p>


</body>
</html>
