<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የነፃው ፕሬስ ወዳጆች ተደራጁ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">የነፃው ፕሬስ ወዳጆች ተደራጁ</h1>


<p>በኢትዮጵያ ሀሳብን የመግለጽ ነፃነት እንዲከበር የመታገልና በጋዜጠኞች ላይ የሚደርሰውን በደል በውጭ ላሉ ኢትዮጵያውያንና ለዓለም አቀፍ ኅብረተሰብ የማሳወቅ ዓላማ ያለው የነፃው ፕሬስ ወዳጆች ማኅበር (ፍሪአንድስ ኦፍ ትሀ ኤትሂኦፒአን ፍረአ ጵረስስ ጾቺአትይ) በዋሽንግተን ከተማ ተቋቁሟል።</p>

<p>ይኸው የነፃው ፕሬስ ወዳጆች ማኅበር «የነፃው ፕሬስ ሁኔታና የኢትዮጵያ ነፃ ፕሬስ ችግሮች» በሚል ርዕስ ባወጣው የመጀመሪያ መግለጫ ዓላማውንና በኢትዮጵያ ነፃ ፕሬስ ላይ በመድረስ ላይ ያለውን ችግር ይፋ አድርጓል።</p>

<p>በመግለጫው መሠረት የነፃው ፕሬስ ወዳጆች ማኅበር፣</p>


<ol>
 <li> የተከሰሱ ጋዜጠኞች በሕግ ሞያተኞች የመከላከል ድጋፍ የሚያገኙበትንና የታሠሩ ጋዜጠኞች ቤተሰቦች የሚረዱበትን ሁኔታ ያመቻቻል፣<p></li>

 <li>ሀሳብን የመግለጽ ነፃነት እንዲከበርና እንዲጐለብት ይታገላል፣<p></li>

 <li>በኢትዮጵያ ነፃው ፕሬስ ያለበትን ጫናና ጋዜጠኞች የሚደርስባቸውን ጥቃት ለዓለም ኅብረተሰብ ያሳውቃል።<p></li>

 <li>ስለኢትዮጵያ ነፃ ፕሬስ መረጃዎችን ያከማቻል፣ ያከፋፍላል።<p></li>

 <li>የኢትዮጵያን ፕሬስና ጋዜጠኝነትን በተመለከተ በውጭ በሚኖሩ ኢትዮጵያውያን መካከል ስብሰባዎችንና ውይይቶችን ያካሂዳል፣<p></li>

 <li>አስፈላጊ ሆኖ ሲገኝ ነፃውን ፕሬስ በውጭ ይወክላል።</li>
</ol>


<p>የአክፓክ ተጠባባቂ ሥራ አስኪያጅ አቶ ጐሹ ሞገስን፣ የኢትዮጵያ ነፃ ፕሬስ አስተባባሪ ኮሚቴ ሰብሳቢ ክፍሌ ሙላትንና ፀሐፊውን አንተነህ መርዕድን ጨምሮ በርካታ ጋዜጠኞች ያለክስና ያለፍርድ በወህኒ ቤት እንደሚገኙ ማኅበሩ በዚሁ መግለጫው አስታውሶ የጋዜጠኞቹ መታሰር መቀጠል የወቅቱን የኢትዮጵያን መንግሥት የበቀለኝነት ስሜት እንደሚያሳይ ጠቁሟል። በመጨረሻም የታሠሩት ጋዜጠኞች ያለ አንዳች ቅድመ ሁኔታ እንዲፈቱ፣ የተከፈተባቸው ክስ እንዲሠረዝና ጋዜጠኞችን በማሠርና በማሰቃየት ሥራ ላይ የዋለው የፕሬስ ሕግ እንዲሠርዝ ጠይቋል።</p>

<p>ዴሞክራሲያዊ ሥርዓትና ለሕዝብ ተጠያቂነት ያለበት መንግሥት ምሥረታ ያለነፃ ፕሬስ ለማጐልበትና በችግሩ ጊዜ ለማገዝ ኢትዮጵያውያን ባሉበት ሁሉ በአገር ውስጥና በውጭ አገር የነፃው ፕሬስ ወዳጆች ማኅበራት እንደሚደራጁ ይጠበቃል።</p>


</body>
</html>
