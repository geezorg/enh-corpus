<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አብረሃም ያየህ አገርና ሕዝብ ከጥፋት እናድን ይላሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">አብረሃም ያየህ አገርና ሕዝብ ከጥፋት እናድን ይላሉ</h1>


<p>ኢትዮጵያ አሁን ለምትገኝበት እጅግ አሰሳቢ ሁኔታ የሚፈለገው የተለያዩ የፖለቲካ ድርጅቶች የሚተነትኑት የተለያየ የፖለቲካ ፕሮግራም ሳይሆን የተረጋጋ ሁኔታ ተፈጥሮ አገርና ሕዝብ ከጥፋትና ከእልቂት የሚድኑበትን መንገድ መቀየስ ነው ሲሉ አቶ አብርሃም ያየህ ገለጹ።</p>

<p>ዛሬ የኢትዮጵያ ጥያቄ የሳይንሳዊ ፖለቲካ ፍልስፍና ጥያቄ ሳይሆን የመኖርና ያለመኖር፣ የዳቦ፣ የውሃ፣ የልብስ፣ የመጠለያና የመድኃኒት ጥያቄ ነው የሚሉት አቶ አብረሃም ይህንን ችግር ለመቅረፍ ኢትዮጵያ የምትባለዋን አገር በመጀመሪያ በአስተማማኝ መንገድ መደልደል እንደሚያስፈልግ አሳስበዋል።</p>

<p>አቶ አብረሃም ባለፉት 25 ዓመታት ያደገው፣ በደርግ አመራርና አሠራር የተደናገረው ትውልድ ተተኪነቱን በሚያረጋግጥበት በአሁኑ ሰዓት የፖለቲካ ድርጅቶችን ሊቆረቁራቸው የሚገባው የበላይነት መቀዳጀታቸው ሳይሆን ተተኪ ትውልድ የማዘጋጀትና አገርና ሕዝብ ከጥፋት የሚድንበትን ሁኔታ ከማመቻቸቱ ላይ መሆኑን አስታውቀዋል።</p>

<p>በዚህ አስደንጋጭ ሁኔታ ዙሪያና በተፈጠረው የጥፋት ጐዳና አንፃር ምንም የአገሪቱ ጠላት አገሪቱን ለመበተን እንደሚቻለው የጠቆሙት አቶ አብርሃም «ምን መደረግ አለበት?» ለሚለው ጥያቄያቸው የሚከተሉትን መልሶች ሰጥተዋል።</p>

<ol>
<li>«የሚደመጥ ሃሳብ ሲኖር በሚገባ ለማዳመጥ መቻል ይኖርብናል። ሰከን ብለን ከብርጭቆ፣ ከጠርሙስና ከግብዣ፣ ከጫጫታ ርቀንና በስሜት ብቻ ሳንወጠር መደማመጥ ያስፈልገናል።</li>

<li>ያለምንም መጠራጠርና ማመንታት ከትግራይ ሕዝብና ከህወሓት ሠራዊት ጎን የቆምን መሆናችንን በተግባር ማረጋገጥ ይኖርብናል።</li></p></li>

<li>የአገሪቱና የሕዝብዋ ጉዳይ ይመለከተናል፣ ያንገበግበናል የሚሉ የተደራጁ ኃይሎች ያልተደራጁ ዜጎችና ታዋቂ ግለሰቦች ሃብታቸውን፣ ጉልበታቸውን፣ ጊዜያቸውንና ዕውቀታቸውን አስተባብረው አገሪቷን ለማዳን የሚቻልበትን መላ ምት ለማፈላለግ በጥልቅ መምከር ይኖርባቸዋል።</li></p></li>

<li>የትግራይ ሕዝብና የህወሓት ሠራዊትም ከውስጥ ሆነው ለሻዕቢያ የሚሠሩትን የውስጥ አርበኞች በጥንቃቄ እየመከተ አሁን በኢትዮጵያ የሚታየውን የውዥንብር አየር ማጽዳት አለበት። የደርግ ሠራዊት ተፍርክርኮ የተበተነው የኢትዮጵያ ሕዝብ ሠራዊቱን ይመራ በነበረው አመራር ላይ በማምረሩና ድጋፉን ለተዋጊ ሠራዊት በመንፈጉ ነው። ዛሬም የኢትዮጵያ ሕዝብ የሻዕቢያ ወኪሎች በቤተመንግሥት ተቀምጠው እያለ በአራት መዓዘን የተከበበው የህወሓት ሠራዊት ደጀን ለመሆን እጅግ አስቸጋሪ መሆኑን መረዳት አያዳግትም። ሕዝብ ያልደገፈው ሠራዊት፣ ደጀኑ ያደመበትና ያደፈጠበት ሠራዊት ምንጊዜም ድል ያገኛል ማለት ደግሞ ፈጽሞ አይቻልም።</li></p></li>

<li>በትግራይ ሕዝብ ስም ተደራጅተው ተጨባጭ ትግል በመሥራት ላይ የሚገኙ ታጋዮች ትግላቸውን በበለጠ ለማራመድና የተቀጣጠለውን ሕዝባዊ መነሳሳት በሚገባ ለማቀናጀት እንዲቻላቸው የሁሉም ኢትዮጵያዊያን ድጋፍ ሊሰጣቸው ይገባል።</li></p></li>

<li> አሁን በሥራ ላይ ያሉት የተቃዋሚ ኃይሎች የሬዲዮ ኘሮግራሞች በጥራትና በስፋት ወደ ኢትዮጵያ ለማሠራጨት እንዲችሉ አስቸኳይ እርምጃ መወሰድ አለበት። የአብዛኛውን ሕዝብ መንፈሳዊና ቁሳዊ ድጋፍ በማስገኘት ትግሉን ለማስተባበር በጋዜጣና በበራሪ ወረቀት ሕዝቡ ዘንድ መድረስ የማይቻል መሆኑን ማጤን ያስፈልጋል።</li></p></li>

<li>የኢትዮጵያ ሕዝብም ሆነ በተለይ የትግራይ ሕዝብ ከኤርትራዊያን ወንድሞቹና እህቶቹ ጋር ምንም ዓይነት ጥላቻ የለውም። ግጭትና ጦርነትም ለማንም ሕዝብ እንደማይበጅና የሁሉም ችግሮቻችን ዋነኛ መንስኤ ማን መሆኑንም በሚገባ እንገነዘባለን። የኛ መጋጨት ለሁለቱም ሕዝቦች ስትራቴጂካዊ ጠላቶች መጠቀሚያ መሆኑንም እንገነዘባለን። ሌላው ቢቀር በአፍሪካዊነት አንድ ዓይነት ችግር ያለብን ሕዝቦች ነን። የናይጄሪያና የደቡብ አፍሪካ ወንድሞቻችንን ወደንና አፍቅረን በደምና በስጋ የኛ የሆኑትን ኤርትራዊያን የምንጠላበትና የምንተናኮልበት ምክንያትም የለንም። ነገር ግን የሻዕቢያ መሪዎችና ሌሎች ኤርትራዊያኖች ኤርትራን በግል ኢትዮጵያን በጋራ ከማለት አልፎ በአገሪቱ ላይ ወረራ መፈጸም እንኳን ለሥጋዊያን ለመንፈሳዊያን ሰዎችም የሚዋጥ አይደለም።» ብለዋል።</li></p></li>
</ol>


</body>
</html>
