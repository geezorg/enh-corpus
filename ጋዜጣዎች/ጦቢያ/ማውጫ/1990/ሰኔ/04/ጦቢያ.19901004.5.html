<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የጦርነት ሁኔታውና አንድምታዎቹ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">እንነጋገር</h1>
<h3 class="align-center">ይህ ዓምድ በወቅቱ የአገራችን ዐቢይ ጉዳዮች ላይ የሀሳብ መለዋውጫ እንዲሆን የተከፈተ ነው።</h3>
<h3 class="align-center"><span class="underline">ስለብሔራዊ ጉዳዮቻችን በመነጋገር ግጭትና ፍጥጫን እናስወግድ። ሀሳብዎን ያካፍሉን።</span></h3>
<hr size=2 width=80%/>
<h2 class="align-center">የጦርነት ሁኔታውና አንድምታዎቹ</h2>


<p>የሻዕቢያ መንገሥት በኢትዮጵያ ላይ የከፈተው ወረራ በአገራችን የፖለቲካ፣ የኢኮኖሚና ማኀበራዊ ሁኔታ ላይ በርካታ አንድምታዎች እንደሚኖሩት ይገመታል። አንዳንዶቹን ሳንሳ።</p>

<h3>ኢኮኖሚ፣</h3>

<p>የሀገርን ሉአላዊነትና ወሰን ለማስከበር በሰሜን ኢትዮጵያ የሚካሄደው የመከላከል ጦርነት በልማት ጠረቶች ላይ የራሱ አሉታዊ ተጽዕኖ ይኖረዋል። ግጭቱ እየቀጠለ ከሄደ ወደ ጦርነት ኢኮኖሚ መግባታችን ነው። ምንም እንኳን የክልል መስተዳድሮች በአንድ እጃቸው የመከላከል ጦርነት፣ በሌላው እጃቸው ደግሞ ልማት እናካሄዳለን ቢሉም ጉዳቱ ተጨባጭ ነው። ይህም የሚገለጠው በበጀት አመዳደብ ወይም በበጀት ክለሳ፣ በዕቃዎች እጥረትና ዋጋ መናር እንዲሁም በኢንቬስትሜንት መቀዝቀዝና በሥራ-አጥ ኃይል መብዛት እንደሆነ ባለሞያዎች ይናገራሉ። በዚሁ መነሻነት የሚካሄደው ብዝበዛና የአገር ሀብት ወደ አንድ አቅጣጫ መፍሰስ በብሔራዊ ኢኮኖሚው ላይ ራሱን የቻለ ተጽዕኖ አለው። የጦርነቱ ሁኔታ የኢግቨስትመንት አየሩንም አደፍርሶታል።</p>

<h3>ዴሞክራሲ፣</h3>

<p>ዛሬ በኢትዮጵያና በኤርትራ መካከል የፈነዳው ጦርነት ለአገር ልማት ብቻ ሳይሆን ለዲሞክራሲ ሂደትና ለሰብአዊ መብቶች መረጋገጥ ጭምር እንቅፋት እንዳይሆን ተሰግቷል። ይህም በተመሳሳይ ሁኔታ ውስጥ ባለፉ ሀገሮች ውስጥ የታየ ስለሆነ እስካሁን በኢትዮጵያ የታየውን የዴሞክራሲ ጭላንጭል ጨርሶ እንዳያደበዝዘው በተለይም በደርግ ዘመን የነበረው «የብሔራዊ አብዮታዊ ዘመቻ» ዓይነት ሥርዓት እንዳይዘረጋ የተለያዩ የህብረተሰብ ክፍሎች ሥጋት አላቸው። በተለይም የጠላትን እንቅስቃሴ በመቆጣጠር ሰበብ የነፃው ፕሬስና የተቃዋሚ ኃይሎች የዴሞክራሲ ድምጽ እንዳይታፈን ያስፈልጋል።</p>

<h3>የሕዝብ ለሕዝብ ጥላቻ፣</h3>

<p>ኤርትራን ቀፍድዶ የያዘው ሻዕቢያ በትግራይ ሕዝብ ላይ ያደረሰው ጉዳትና በዚህም ምክንያት የተከተለው የሕዝብ ዕልቂት፣ በኢኮኖሚ ተቋሞች ላይ የሚያደርሰው ውድመትና በኤርትራ በሚኖሩ ኢትዮጵያውያን ላይ የሚፈጽመው ኢሰብአዊ ድርጊት የፋሺዝም ባህሪ እንደሆነ ታዛቢዎች እየገለጡ ናቸው። በተለይም በንጹሃን ህፃናትና አሮጊቶች ላይ ግንቦት 29/90 የተፈጸመው ጭፍጨፋ ምንጊዜም ከሕዝብ አእምሮ የሚወጣ አይደለም። በትግራይ ክልል መስተዳድር በኩል «ዳግማዊ ሀውዜን» ተብሎ ተሰይሟል። ከ1983 ጀምሮ የተጨፈጨፉትንና የተሰደዱትን ሳይጨምር ሰሞኑን ብቻ 3 ሺ ኢትዮጵያውያን ከኤርትራ ተባርረዋል። 550 አሰብ ውስጥ በእስር ይማቅቃሉ።</p>

<p>ከዚሁ አንጻር የኢትዮጵያ መንግሥት በተመሣሣይና አጸፋዊ እርምጃ ቢወስድ ምን ይከተላል? በነገራችን ላይ በሻዕቢያ በኩል በኢትዮጵያዊያን ላይ እየተወሰደ ያለው ጭካኔ የተሞላበት እርምጃ ከኢትዮጵያ በኩል ተመሣሣይ ተወስዶ ቅራኔው ወደማይጠገንበት ደረጃ እንዲገፋ ነው የሚሉ አሉ። ጉዳዩ በጥንቃቄ መያዙ እንደተጠበቀ ሆኖ በኢትዮጵያ የሚኖሩ ኤርትራውያን ጉዳይ ሕጋዊ ሥርዓት ሊይዝ እንደሚገባ፣ ይህም በአስቸኳይ መፈፀም እንዳለበት የብዙዎች አስተያየት ሆኖአል።</p>

<p class="align-center">እርስዎስ ስለእነዚህ ጉዳዮች ምን ይላሉ? ይጻፉልን።</p>


</body>
</html>
