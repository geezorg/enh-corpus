<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የዩኒቨርስቲው ግምገማ ረብየለሽ ተባለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የዩኒቨርስቲው ግምገማ ረብየለሽ ተባለ</h2>


<p>ለአንድ ሳምንት በተለያየ ደረጃ ሲካሄድ የቆየው የአዲስ አበባ ዩኒቨርስቲ የመምህራን እንዲሁም የቀንና የማታ ተማሪዎች ግምገማ ረብየለሽ ነበር ሲሉ አንዳንድ ተሰብሳቢዎች በተለይ ለጦቢያ ገለጹ።</p>

<p>ሪፖርተራችን ተዘዋውሮ ያነጋግራቸው አንዳንድ ተሰብሳቢዎች በመምህራን መካከል ተደርጐ የነበረው ግምገማ በርካታ ጉዳዮች ተነስተውበት የነበረ ቢሆንም ለማለት ያህል የተባሉና ውጤት የማይገኝበት ነው በማለት ገልጸው በተለይም ለአንድ የህንድ መምህር 1500 ዶላር እየተከፈለ ለአንድ ኢትዮያዊ መምህር ግን ከ1500 ብር የማይበልጥ ነው የሚከፈለው ይህ አግባብ ያልሆነና የዩኒቨርስቲውን የመምህራን መፍለስ ያስከተለ ጉዳይ እንደሆነ አብራርተዋል።</p>

<p>የህንድ መምህራን የቋንቋም ሆነ የማስተማር ብቃታቸው ደካማ ነው። አሥር የሕንድ መምህራንን አንድ የሀገራችን የቢኤ ምሩቅ መምህር ይበልጠዋል። ውጭ አምባኪ ሆነን እንጂ የህንድ መምህራን አያስፈልጉንም" ያለው አንድ የ6 ኪሎ ዩኒቨርስቲ ተማሪ ይህንኑ ጉዳይ በስብሰባቸው ላይ ማንሳታቸውን ገልጿል።</p>

<p>"ችግሮችን መቅረፍ የሚችሉ ኃላፊዎች የሉም። የመማር ማስተማሩ ነጻነት ኖሮ አይደለም ተሰብሰቡ የሚሉን።ተሰብስበንም የምናስተላለልፈው ውሳኔ ለመተግበሩ እምነት የለንም በሚል አብዛኛዎቹ ተማሪዎች ለስብሰባ አልገቡም" ሲል ሌላው ተማሪ አስታውቋል።</p>

<p>በመቶዎች የሚቆጠሩ መምህራን ሲጠበቁ አምስት ብቻ የተገኙበት፣ በሺዎች የሚቆጠሩ ተማሪዎች ሲጠበቁ ከ20 ና ከ30 በላይ ተማሪዎች ያልተገኙበት ስብሰባ ነበር ያሉት ተሰብሳቢዎች አንዳንድ ቦታ ላይ ስብሰባው እንዲበተን ሲደረግ አንዳንድ ቦታ ላይ ከተያዘው አጀንዳ ውጭ ረብየለሽ ውዝግብ ሲሰማ ነበር ብለዋል።</p>

<p>ለሚያዝያ 24 እና 25 ለማታ ተማሪዎች ተይዞ የነበረው አጀንዳ የካሪኩለም መስተካከል፣የማታው ትምህርት ክፍል የሚወስደውን የጊዜ ርዝማኔ በተመለክተ፣ በመምህራን ምክንያት ስለሚደርሱ ችግሮች፣ ዩኒቨርስቲው ለማታው የትምህርት ክፍል የሚሰጠው ድጋፍ አናሳነት፣ ክማታው ትምህርት ጋር በተያያዘ በዩኒቨርስቲው ውስጥ ስላለው አስተዳደራዊ ችግር፣ ተማሪው በራሱ ለትምህርት ጥራት አለመስተካከልና በጤናማ ሁኔታ አለመካሄድ ምክንያት ስለመሆኑ የሚሉት አጀንዳዎች የነበሩት ሲሆን ከተጠራው ተማሪ አብዛኛው መገኘት ባለመቻሉ ስብሰባ ለሌላ ጊዜ ሊተላለፍ መቻሉም ተነግሯል።</p>


<p class="align-center"><a href="/Gazettas/Tobia/info/Tobia.sera.html">ከጦቢያ ሚያዝያ 28 ቀን 1996</a></p>

</body>
</html>	
