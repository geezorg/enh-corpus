<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ምርጫ ቦርድ ለ1997 ዓ.ም ምርጫ ማስፈፀሚያ ከ45 ሚሊዮን ብር በላይ እንዲፈቀድለት ጠየቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ምርጫ ቦርድ ለ1997 ዓ.ም ምርጫ ማስፈፀሚያ ከ45 ሚሊዮን ብር በላይ እንዲፈቀድለት ጠየቀ</h2>


<p>የብሔራዊ ምርጫ ቦርድ ጽ/ቤት ለ1997 ዓ.ም የሕዝብ ተወካዮችና የክልል ምክር ቤቶች አባላት ምርጫ ማስፈፀሚያ 45,306,291.23 (አርባ አምስት ሚሊዮን ሦስት መቶ ስድስት ሺህ ሁለት መቶ ዘጠና አንድ ብር ከሃያ ሦስት ሳንቲም) እንዲፈቀድለት ጠየቀ። የምክር ቤቱ አባላት ደግሞ የቦርዱ ገልልተኛነት እስካልተረጋገጠ ድረስ መቀጠል እንደማይችል ገልጸዋል።</p>

<p>ግንቦት 17 ቀን 1996 ለተወካዮች ምክር ቤት ባቀረበው የምርጫ ቦርድ የ1996 ዓ.ም በጀት ዓመት የዘጠኝ ወር ዕቀድና የሥራ ክንውን አስመልክቶ ባቀረበው ሪፖርት በኋላ የምክር ቤቱ አባላት ጥያቄዎችና ማብራሪያ የሚያስፈልጋቸው ጉዳዮች አንስተዋል።</p>

<p>የተከበሩ ዶ/ር በየነ ጴጥሮስ ምርጫ ቦርድ በሶማሌ ብሔራዊ ክልል በተካሄደው የወረዳ ምክር ቤቶች አባላት ምርጫ አፈፃፀም ሂደት ላይ ይህ ነው የሚባል የጐላ ችግር አላጋጠመኝም ባለው ላይ ጥያቄ አቅርበዋል።</p>

<p>ክቡርነታቸው ስለዚህ ጉዳይ እንዳሉት የሱማሌ ክልል እስከ ቅርብ ጊዜ ድረስ ግጭት ውስጥ መሆኑ እየታወቀና የፌዴራል ጉዳዮች ሚኒስተርም በክልሉ ጣልቃ ሊገባ እንደሚችል ሁሉ አስጠንቅቆ ባለበት ሁኔታ ምርጫ ቦርድ እንዴት ችግር አላጋጠመኝም እንዳለ አልገባኝም ሲሉ ጠይቀዋል።</p>

<p>የተከበሩ ዶ/ር በየነ በቦርዱ የሥራ ክንውን፣ በ1992 ምርጫ ወቅት ስለተፈጸሙት ሕገወጥ ድርጊቶችና ወንጀለኞች እንዲሁም በየጊዜው በአምባሳደርነት እየተሾሙ ስለሄዱ እንደራሴዎች ጉዳይ ማብራሪያ እንዲሰጣቸው የብሔራዊ ምርጫ ቦርድ ጽ/ቤት ኃላፊውን ጠይቀዋል።</p>

<p>የጽ/ቤቱ ኃላፊ አቶ አሰፋ ብሩ የተከበሩ የዶ/ር በየነ ጴጥሮስን ጥያቄዎችና ማብራሪያዎች አንዳንዶቹን ያለፏቸው ሲሆን በ1992 የምርጫ ወቅት ሕገ ወጥ ድርጊት ፈጽመዋል በተባሉ ግለሰቦች ላይ ሕጋዊ እርምጃ እንደተወሰደባቸው ተናግረዋል።</p>

<p>ቦርዱ በሱማሌ ብሐራዊ ክልል ያለ እንከን አካሂጃለሁ ካለው ምርጫ ጋር ኢሰመጉ ያነሳቸው ጉድለቶች እንዴት እንደሚታዩ የጠየቁት ዶ/ር በየነ ጴጥሮስ «ኢሰመጉ ተከሰተ ያለውን ጉድለት ቅድሚያ ማሳወቅ የሚገባው ለቦርዱ ነበር ከእንግዲህ ይህ ባልተሟላበት ሁኔታ ቀጣዩን ምርጫ መታዘብ እንደማይችል አስጠንቅቀዋል» ሲሉ አቶ አሰፋ ገልጸዋል።</p>


<p class="align-center"><a href="/Gazettas/Tobia/info/Tobia.sera.html">ከጦቢያ ግንቦት 19 ቀን 1996</a></p>

</body>
</html>	
