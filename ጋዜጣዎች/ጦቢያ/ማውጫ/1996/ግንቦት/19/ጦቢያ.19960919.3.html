<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ምዕራባዊያን ኢትዮጵያን እሹሩሩ እያሉ ነው» ኢሳይያስ አፈወርቂ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«ምዕራባዊያን ኢትዮጵያን እሹሩሩ እያሉ ነው» ኢሳይያስ አፈወርቂ </h2>


<p>የኤርትራው መሪ ኢሳያስ አፈወርቂ ኃያላን መንግሥታት የኢትዮጵያን መንግሥት እሹሩሩ እያሉ ነው ሲሉ ተቃውሞአቸውን ማሰማታቸውን የአሜሪካ ድምፅ ራዲዮ የሮይተርስ የዜና ወኪልን ጠቅሶ ዘግቧል።</p>

<p>እንደ ዜና ዘገባው ሰኞ የካቲት 16 ቀን 1996 ዓ.ም በኤርትራ በተከበረው የነፃነት በዓል ላይ በአስመራ አስታድየም ለተሰበሰበው ሕዝብ ንግግር ያደረጉት ፕሬዚዳንት ኢሳይያስ ኢትዮጵያ የድንበር ኮሚሽንኑን ውሳኔ በአፋጣኝ ተግባራዊ ታደርግ ዘንድ የጠየቁ ሲሆን ኢትዮጵያ ውሳኔውን እንድትቀበል ዓለም አቀፍ ኅብረተሰብ በቂ ግፊት አላደረገም ብለዋል።</p>

<p>በሌላ ዜና የኢትዮ-ኤርትራ የድንበር ውዝግብ ሰላማዊ መፍትሔ ያገኝ ዘንድ ሁለቱም ሀገሮች የጋራ ውይይት ማድረግ እንደሚገባቸው ተጠየቀ።</p>

<p>ይህ የተጠየቀው ባሳለፍነው ማክሰኞ ግንቦት 17 ቀን 1996 ዓ.ም በተደረገው የአፍሪካ ኅብረት የሰላምና የፀጥታ ምክር ቤት ምስረታ ላይ ሲሆን የኢትዮ-ኤርትራን የድንበር ውዝግብ አስመልክቶ በተላለፈ መግለጫ በሁለቱ ሀገራት መካከል ይመጣል ተብሎ ተስፋ የተጣለበት የሰላም ሂደት ለውጥ እንዳላሳየ ተገልጿል።</p>

<p>በድንበሩ አካባቢ የሚታየውን ውጥረት ለማርገብ ብሎም የሰላሙን ሂደት በአልጀርሱ ስምምነት መሰረት ተፈጻሚ ለማድረግ መንግሥታቱ ተቀራርበው መወያየት እንዳለባቸው ተጠቁሟ ለዚህም የተቋቋመው የሰላሙን የፀጥታ ምክር ቤት ድጋፍ እንደማይለያቸው ተመልክቷል።</p>


<p>በቀድሞው የአፍሪካ አንድነት ድርጅት በአሁኑ የአፍሪካ ኅብረት 41ኛ ዓመት የምስረታ በዓል ላይ በይፋ ሥራውን የጀመረው የሰላምና የፀጥታ ምክር ቤት ሰላምና ደህነትን አስመልክቶ በአፍሪካ የሚነሱ ቀውሶችን በራሳቸው በአፍሪካውያን ለመፍታትና ለአህጉሪቱ ሁለንተናዊ እድገት አስተዋፅኦ እንዲኖረው ለማድረግ ታልሞ የተቋቋመ ነው። </p>

<p>ምክር ቤቱ እዚህ አዲስ አበባ ውስጥ ይፋ በተከፈተበት ወቅት የስድስት አገሮች ርዕሰ ብሔሮች የተገኙ ሲሆን በተለይ የመክፈቻ ንግግር ያደረጉት የአፍሪካ ኅብረት ኮሚሽን ኮሚሽነር ፕ/ር አልፋ ኦማር ኮናሬ እንደጠቆሙት ምክር ቤቱ በመመስረት ለአፍሪካውያን ችግሮች አፍሪካዊያን እራሳቸው መነሳታቸውን አንድ እርምጃ የሚወሰድ ነው ያሉ ሲሆን በአፍሪካ ምድር በተደጋጋሚ የሚታዩትን ኢሰብአዊ ድርጊቶችና የዘር ማጥፋት ወንጀልን ለመግታት ምክር ቤቱ ከፍተኛ ሚና ይኖረዋል ብለዋል።</p>

<p>በስብሰባው ላይ የሱዳን፣ ሱማሊያ፣ ሩዋንዳና ኮትዲቯርን ጨምሮ በሌሎች የአፍሪካ አገሮች የተጀመሩ የሰላም እንቅስቃሴዎች አፋጣኝ መፍትሔ እንዲያገኙ ጥረት መደረግ እንደሚገባ ተሰምሮበታል።</p>


<p class="align-center"><a href="/Gazettas/Tobia/info/Tobia.sera.html">ከጦቢያ ግንቦት 19 ቀን 1996</a></p>

</body>
</html>	
