<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ከሞቱ በኋላ የዓይን ብሌናቸውን ለመስጠት 251 ሰዎች ተናዘዙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ከሞቱ በኋላ የዓይን ብሌናቸውን ለመስጠት 251 ሰዎች ተናዘዙ</h2>


<p>በኢትዮጵያ የመጀመሪያ በሆነው የዓይን ባንክ ከሃያ ስድስት አስክሬኖች ላይ የዓይን ንቅለ ተከላ የተደረገ ሲሆን ሁለት መቶ ሃምሳ አንድ ሰዎችም ከሞቱ በኋላ የዓይን ብሌናቸውን ለመስጠት መናዘዛቸው ተገለጸ።</p>

<p>ዶ/ር ዮናስ ጥላሁን በአዲስ አበባ ዩኒቨርስቲ ሜዲካል ፋክልቲ ረዳት ፕሮፌሰርና የዓይን ባንክ ዳይሬክተር በተለይ ከጦቢያ ጋር ባደረጉት ቃለ ምልልስ እንዳስታወቁት በተደረገው መለስተኛ ጥናት ከ250 ሺህ እስከ 350 ሺህ የሚያህል ሕዝብ በዓይን ብሌን ችግር ምክንያት ዓይነ ስውራን እንደሆኑ መገመቱ ተናግረዋል።</p>

<p>ከሞተ ሰው አስክሬን ላይ የሚወሰድ ዓይን ዳግመኛ እንዴት ማየት ይችላል ተብሎ ከጋዜጣው ለቀረበ ጥያቄ ዶ/ር ዮናስ አንድ ሰው ከሞተ ከስድስት እስከ ስምንት ሰዓት ውስጥ ብሌኑን ከአስክሬኑ ላይ በማንሳትና እንደማቆያ በሚያግለግል መሣሪያ ውስጥ ገብቶ አስፈላጊው ምርመራ ከተደረገለት በኋላ ለሕሙማኑ በማዛወር እንደገና ማየት ይችላል የሚል መልስ ሰጥተዋል።</p>

<p>ባንኩ እስከ ቅርብ ጊዜ ድረስ የዓይን ብሌኖችን ከውጭ ሲያስመጣ እንደቆየ የሚናገሩት ዶ/ር ዮናስ የብሌን እጥረት ባጋጠመ ጊዜ ኦርቢስን በመሳሰሉ ግረ ሠናይ ድርጅቶች አማካኝነት ለአንድ ብሌን ማምጫ እስከ ሰባት መቶ ዶላር ተከፍሎ ለሕሙማኑ ግን በነፃ ሲሰጥ የቆየ መሆኑና አሁንም ይጀው አገልግሎት በመከናወን ላይ እንደሚገኝ ገልጸዋል።</p>

<p>በአሁኑ ወቅት የዓይን ባንኩን እርዳታ ለማግኘት አምስት መቶ የሚደርሱ የዓይን ሕሙማን ወረፋ ይዘው እንደሚጠብቁ የተናገሩት ዳይሬክተሩ ማንኛውም ሰው ከሞተ በኋላ መስተዋታማ ብሌኑን በሕይወት ላይ የአይን ሕሙማን ለመስጠት ቢናዘዝ ምስጋናው የቤተሰብ እንደሆነ አስረድተዋል።</p>


<p class="align-center"><a href="/Gazettas/Tobia/info/Tobia.sera.html">ከጦቢያ ግንቦት 19 ቀን 1996</a></p>

</body>
</html>	
