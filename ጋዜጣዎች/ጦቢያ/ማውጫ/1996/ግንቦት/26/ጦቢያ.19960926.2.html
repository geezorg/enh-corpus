<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ተመድ ለ250ሺህ ዜጎች ምግብ ሊያደርስ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ተመድ ለ250ሺህ ዜጎች ምግብ ሊያደርስ ነው</h2>


<p>የኢትዮጵያ መንግሥት በአሁኑ ጊዜ በብዙ ሺህ የሚቆጠረውን የገጠር ሕዝብ ለማስፈር የወሰደው ርምጃ ከፍተኛ ችግር እንዳጋጠመው የቢቢስ አፍሪካ ራድዮ ተንታኝ ማርቲን ፕላውት ባቀረበው ዘገባ አስታወቀ። በሰፈራው ካምፕ እንዲጠለሉ ከተደረጉት መካከል አያሌ ሰዎች በሕመምና በጉስቁላና ከመሞታቸውም በተጨማሪ ሌሎች ደግሞ በአካባቢው መቆየትና የሚያስከትሉባቸውን አደጋ በመፍራት ወደ ቀድሞ መንደራቸው በእግራቸው በመጓዝ ላይ መሆናቸውን ከዜና ዘጋቢው ትንታኔ ለመረዳት ተችሏል።</p>

<p>ደጋማው የኢትዮጵያ መሬት ለዘመናት በእርሻና በግጦሽ ጠቀሜታ ላይ በመዋሉና በመመናመኑ የተነሳ ተሸርሽሮና ደኑም ተራቁቶ ወደ ባሰ ደረጃ በመድረሱ የአካባቢው ገበሬዎች ሰርተው ለመኖር ወደማይችሉበት ደረጃ ላይ መድረሳቸው አሳሳቢ እንደሆነ ከተረጋገጠ ውሉ ማደሩ ታውቋል። በዚህም መሰረት በመጪው ዓመት ባለው ጊዜ ውስጥ መንግስት አገሪቱ ከአቅሟ በላይ የሆነና ከአንድ ሚሊዮን በላይ የሚሆኑ ገበሬዎች ወደ ምዕራብና ደቡብ የአገሪቱ ክፍሎች ለማስፈር ያቀደና የወሰነ መሆኑን ለመረዳት ተችሏል። በሌላ በኩል ሰሞኑን የተባበሩት መንግሥታት አስቸኳይ የሆነ የምግብ ርዳታ በአስጊ ሁኔታ የምግብ እጥረት ለደረሰባቸው 250,000 ኢትዮጵያውያን ርዳታ ለማድረስ እንቅስቃሴ እያደረገ መሆኑን ታውቋል።</p>

<p>በአሁኑ ጊዜ በመንግሥት የሚካሄደው የሰፈራ እንቅስቃሴ አስፈላጊው ቅድመ ሁኔታ በአግባቡ የታሰበበት አለመሆኑ በዜጐች ላይ ከፍተኛ ችግር እንደሚደርስባቸው ስጋት እንዳለ ከተለያዩ አስተያየት ሰጪዎች ዘንድ ትችትና ተቃውሞ መሰንዘሩ አይዘነጋም።</p>


<p class="align-center"><a href="/Gazettas/Tobia/info/Tobia.sera.html">ከጦቢያ ግንቦት 26 ቀን 1996</a></p>

</body>
</html>	
