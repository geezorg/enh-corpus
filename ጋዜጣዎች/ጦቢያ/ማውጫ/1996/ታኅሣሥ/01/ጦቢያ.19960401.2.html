<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በኢነጋማ መታገድ አለም አቀፍ ተቃውሞ አይሏል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በኢነጋማ መታገድ አለም አቀፍ ተቃውሞ አይሏል</h2>


<p>በኢትዮጵያ ነፃ ፕሬስ ጋዜጠኞች ማህብር (ኢነጋማ) እና አመራሩ ላይ የተጣለው የፍትሕ ሚኒስቴር እገዳ በዓለም አቀፍ ደረጃ እየተወገዘ መሆኑ ተገለጠ።</p>

<p>የሚኒስቴሩ መሥሪያ ቤት ኢነጋማ ላይ ለጣለው እገዳ ያቀረበው ምክንያት ማህበሩ በአወዛጋቢው የፕሬስ ህግ ላይ በሠነዘረው ሒስ እንጂ ሪፖርት ባለማቅረቡ እንዳልሆነ የሚያምን መሆኑን የገለፀው ጀኔቫ ስዊዘርላንድ የሚገኘው የዓለም ጋዜጠኞች ማህበር ዲሴምበር 9 ቀን 2003 (ሕዻር 29 ቀን 1995 ዓ.ም) በኢትዮጵያ ላይ ውሳኔውን አስተላልፎአል።</p>

<p>"በኢትዮጵያ የፍትሕ ሚኒስቴር የኦዲት ሪፖርት ላለፉት ሦስት ዓመታት ልታቀርብ አልቻክም በሚል እንቅስቃሴዎቹን እንዲያቆም የኢትዮፕያ ነፃ ፕሬስ ጋዜጠኞች ማህበር (ኢነጋማ) ታዟል። የኢትዮጵያ ሕጎች ሁሉም መንግሥታዊ ያልሆኑ ድርጅቶች በፍትሕ ሚኒስቴር እንዲመዘገቡና የኦዲት ሪፖርታቸውን እንዲያቀርቡለት ይጠይቃሉ።</p>

<p>ከ6000 ዶላር በታች የፋይናንናስ አቅም ያላቸው መንግሥታዊ ያልሆኑ ድርጅቶች የኦዲት ሪፖርታቸውን ማቅረብ የሌለባቸው በመሆኑ ኢነጋማም ማቅረብ የማይገደድ መሆኑን ሪፖርት አድርጓል። በመሆኑም ኢነጋማ የመመዝገብ ጥያቄ ሲቀርብለት ባለፉቱ ሦስት ዓመታት ውስጥ ይህ ለመጀመሪያ ጊዜ ነው።</p>

<p>ለፕሬስ ነፃነት የሚሰሩት ድርጅቶች አስተባባሪ ኮሚቴ መንግሥት ማህበሩን ለመቅጣት ያቀረበውን ሰበብ በተመለከተ ያሳሰበው ሲሆን ይህም ሰበብ መንግሥት በቅርቡ እየከለሰው ያለውን አወዛጋቢውን የፕሬስ ሕግ ማህበሩ በመሄሱ መሆኑን ያምናል።</p>

<p>ኮሚቴው የኢነጋማን በኢትዮጵያ መንግሥት መታገድ እያወገዘ በማህበሩ ላይ የተጣለውን እገዳ በአስቸኳይ እንዲነሳ ይጠይቃል" ብሏል።" </p>

<p>የኢነጋማን መታገድ በተመለከተ ይህም ውሳኔ ያሳለፈው አስተባባሪ ኮሚቴ የኢንተር አሜሪካን ፕሬስ አሶሲየሽን፣ የኢንተርናሽናል ኦሶሲዩሽን ኦፍ ብሮድ ካስቲንግ፣ የኢንተርናሽናል ፌዴሬሽን ኦፍ ዘ ፔሪዩዲአክ ፕሬስ፣ የኢንተርናሽናል ፕሬስ ኢንስቲትዩት፣ የኖርዝ አሜሪካን ብሮድካስተርስ አሶሲዬሽን፣ የወርልድ አሶሲዬሽን ኦፍ ኒውስ ፔፐርስ እና የወርልድ ፕሬስ ፍሪደም ኮሚቴ የተባሉትን ማህበራትና ድርጅቶች ያሰባሰበ ነው።</p>

<p>ይኸው በኢነጋማ ላይ የተጣለው እገዳ እንዲነሳና እገዳውም አግባብነት የሌለው መሆኑን በመግለጽ የዓለም አቀፉ ፕሬስ ኢንስቲትዩት የአለም አቀፍ የጋዜጠኞች ማህበር እና የአለም አቀፉ ሃሳብን በነፃነት የመግለጽ ፌዴእሬሽን እንዲሁም ሌሎች ዓለም አቀፍና አገር አቀፍ ማህበራትና ድርጅቶች መንግሥትን በመወትወት ላይ መሆናቸው ታውቋል።</p>

<p>ይህ በእንዲህ እንዳለ ኢነጋማን ያገደው የፍትሕ ሚኒስቴር በአንድ ወር ጊዜ ውስጥ የኢነጋማ አባላትን ሰብስቦ ለማወያየት እየተዘጋጀ ስለመሆኑ የሚኒስቴር መሥሪያ ቤቱ የህዝብ ግንኙነት ኅላፊ አቶ መኮንን ወርቄ ከጦቢያ ጋር ባደረጉት ቃለ ምልልስ አስረድተዋል።</p>


<p class="align-center"><a href="/Gazettas/Tobia/info/Tobia.sera.html">ከጦቢያ ታህሳስ 1 ቀን 1996</a></p>

</body>
</html>	














