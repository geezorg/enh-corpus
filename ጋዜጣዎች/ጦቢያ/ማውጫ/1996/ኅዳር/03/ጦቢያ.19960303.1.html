<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"አልተመደብንም በማለታችን በፌዴራልና በአዲስ አበባ ፖሊስ እየተደበብን ነው" ተማሪዎች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">"አልተመደብንም በማለታችን በፌዴራልና በአዲስ አበባ ፖሊስ እየተደበብን ነው" ተማሪዎች</h2>


<p>ከ3300 በላይ የምንሆን ተማሪዎች የ1995 የሁለተኛ ደረጃ መልቀቂያ ፈተና ወስደን በትምህርት ሚኒስቴር ፖሊሲ መሠረት የዩኒቨርስቲ መግቢያ ነጥብ ብናሟላም አልተመደብንም። ይሁንና ይህንን ለመግለጽ ትምህርት ሚኒስቴር በር ላይ በመቆማችን በፌደራልና በአዲስ አበባ ፖሊስ እየተደበደብን ነው በማለት ከየክልሉ የመጡና ያልተመደቡ የተማሪዎች ተወካዮች ዝግጅት ክፍላችን ድረስ በመምጣት ገለጹ።</p>

<p>እነዚሁ ስማቸው እንዳይገለጽ የፈለጉ ተማሪዎች እንደተናገሩት "የትምህርት ሚኒስትሯ በነሐሴ ወር ውስጥ በሰጡት መግለጫ 2ሺ የሚሆኑ የአዲሱ የትምህርት ፖሊሲ ውጤት የሆኑ ተማሪዎች በበቂ ሁኔታ በማለፋቸው ደስተና ነኝ። እኔ የአዲሱን የትምህርት ፖሊሲ ፍሬ ሳላይ እንዳልሞት ነው ጸሎቴ" እንዳላሉ በግብር ይውጣ የምደባ አሠራር ከየቦታው ቤተሰቦቻችንን ተሰናብተን የመጣን ተማሪዎች ማደሪያ እስክናጣ እንድንከራተት አድርገውናል" ብለዋል።</p>

<p>ተማሪዎቹ እስካሁን ጉዳያቸውን ለተወካዮች ም/ቤት፣ ለአዲስ አበባ ከተማ መስተዳድር፣ ለኢሰመጉ እና ለፍትህ ሚኒስቴር ማቅረባቸውን ገልጸው ማንም አፋጣኝ ምላሽ አልሰጠንም ብለዋል።</p>

<p>ችግሩን በመንግሥት ትምህርት ቤት ተማሪዎች እንጂ በግል ሁለተኛ ደረጃ ተማሪዎች ላይ እንዳልገጠመ የገለጹት እነዚሁ የተማሪ ተወካዮች፤ ሴት ተማሪዎችና አካል ጉዳተኞችን እንዳለ ተመድበውዋል ቢባልም ከአስር በላይ ሴቶችና ዓይነ ስውራን አብረዋቸው እንደሚንከራተቱ ገልጸዋል።</p>

<p>ይህ በእንዲህ እንዳለ በዛሬው ዕለት በትምህርት ሚኒስትር በር ላይ ፍያልተመደቡ አጠቃላይ ተማሪዎች እንደሚሰበሰቡና የተወካዮች ም/ቤትን ምላሽ እንደሚጠብቁ ገልጸዋል።</p>


<p class="align-center"><a href="/Gazettas/Tobia/info/Tobia.sera.html">ከጦቢያ ህዳር 3 ቀን 1996</a></p>

</body>
</html>	














