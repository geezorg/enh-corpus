<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢነጋማ ጠቅላላ ጉባኤ ጠራ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢነጋማ ጠቅላላ ጉባኤ ጠራ</h2>


<p>የኢትዮጵያ ነፃ ጋዜጠኞች ማህበር /ኢነጋማ በቁጥር 11/1333ሠ-493 ጥቅምት 30 ቀን 1996 በተጻፈ የፍትሕ ሚኒስቴር ደብዳቤ እገዳ ከተጣለበት ጊዜ ወዲህ በፍትሕ ሚኒስቴር ይሁንታ ጠቅላላ ጉባኤውን ለማወያየት መጥራቱ ተገለጠ።</p>

<p>ለኢነጋማ መታገድ ምክንያት የማህበሩ ሂሳብ በውጭ ኦዲተር አስመርምሮ ሪፖርት ያለማቅረብና የማህበሩን ፍቃድ ለማሳደስ ማህበሩ በየጊዜው ማቅረብ ይኖርበት የነበረውን ሪፖርት ያለማቀረቡ ስለመሆኑ የገለፀው የፍትሕ ሚኒስቴር ማህበሩ ከታገደ ወዲህም የማህበሩን ሒሳብ የውጭ ኦዲተሮች እንዲመረምሩ በተሰጠው መመሪያ መሠረት ማህበሩ በጠቅላላው ጉባኤው የውጭ ኦዲተሮችን እንዳይሰምና እንዲያፀድቅ ጠቅላላ ጉባኤ ጠርቶ አባላቱን እንዲያወያይ መፍቀዱን ኢነጋማ አስረድቷል።</p>

<p>የኢትዮጵያ ነፃ ፕሬስ ጋዜጠኞች ማኅበር /ኢነጋማ/ በፍትሕ ሚኒስቴር የተጣለበት እገዳ አግባብ ስላለመሆኑ በበርካታ የሀገር ውስጥና ዓለም አቀፍ ተቋማት የተገለፀ ሲሆን ይህንኑ እገዳ መንግሥት እንዲያነሳም የዓለም ዐቀፍ የጋዜጠኞችና ሰብአዊ ተቋማት ጥያቄ ያቀረቡ ከመሆናቸውም በላይ ተቃውሞአቸውን ሲያሰሙ ሰንብተዋል።</p>

<p>የኢትዮጵያ ነፃ ፕሬስ ጋዜጠኞች ማህበር /ኢነጋማ/ በፍትሕ ሚኒስቴር የተጣለበት እገዳ አግባብ ስላለመሆኑ በበርካታ የሀገር ውስጥና ዓለም አቀፍ ተቋማት የተገለፀ ሲሆን ይህንኑ እገዳ መንግሥት እንዲያነሳም የአለም አቀፍ የጋዜጠኞችና ሰብአዊ ተቋማት ጥያቄ ያቀረቡ ከመሆናቸውም በላይ ተቃውሞአቸውን ሲያሰሙ ሰንብተዋል።</p>

<p>የዜጎች የመደራጀት፣ ሃሳብን በነፃ የመግለጽና የፕሬስ ነፃነት መብቶች በተለያዩ ቁንጽል ምክንያቶች የተነሳ መገሰሥ አይኖርባቸውም የሚሉት አንዳንድ ወገኖችም የኢነጋማ መታገድ መንግሥት ሕገመንግሥቱን እየተጻረረ የሚገኝ ስለመሆኑ አመልካች ነው ብለዋል።</p>

<p>ኢነጋማ በፍትሕ ሚኒስቴር መመሪያ መሠረት የውጭ ኦዲተሮች በአባላት ጠቅላላ ጉባኤ እንዲሰየሙና እንዲጸድቁለት ለማድረግ በሚጠራው ስብሰባ ላይ በሌሎች አጀንዳዎች ዙሪያ መወያየት የማይችል ስለመሆኑ የተገለፀለው መሆኑን አብራርቷል።</p>

<p>ኢነጋማ ጠቅላላ ጉባኤውን ኅዳር 19 ቀን 1996 ዓ.ም ከጠዋቱ 3:00 ሰዓት አንስቶ በማህበሩ ጽ/ቤት እንደሚያደርግ ገልጾ የማህበሩ አባላት ይገኙለት ዘንድም መጋበዙን የኢነጋማ ፕሬዚዳንት አቶ ክፍሌ ሙላት ለዝግጅት ክፍላችን አስታውቀዋል።</p>


<p class="align-center"><a href="/Gazettas/Tobia/info/Tobia.sera.html">ከጦቢያ ህዳር 17 ቀን 1996</a></p>

</body>
</html>	














