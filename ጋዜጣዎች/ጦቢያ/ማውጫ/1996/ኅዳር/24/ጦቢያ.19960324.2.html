<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በመጪው ምርጫ የሴቶችን ተሳትፎ ለማጐልበት የሚያስችል እንቅስቃሴ ተጀመረ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በመጪው ምርጫ የሴቶችን ተሳትፎ ለማጐልበት የሚያስችል እንቅስቃሴ ተጀመረ</h2>


<p>የኢትዮጵያ ሴቶች ሕገ መንግሥቱ የሰጣቸውን መብት በመጠቀም በመጪው 1997/2005 ሁሉ የተሻለ ሆኖ እንዲገኝ የሚያስችል እንቅስቃሴ መጀመሩን የኢንቪዬቲቭ አፍሪካ ፕሬዚዳንት አቶ ክብር ገና አስታወቁ።</p>

<p>በሀገራችን በተለያዩ ተፅዕኖዎች የተነሳ ዛሬም የሴቶች የፖለቲካ ተሳትፎ ይህ ነው የሚባል ለውጥ ሳያመጣ መቆየቱን የገለጹት አቶ ክብሩ፣ ይህን ሁኔታ ለማስተካከልና ወደ ተሻለ የፖለቲካ አመራር ሊመጡ የሚችሉበትን መንገድ ለማመቻቸት ቅድመ ዝግጅት በመካሄድ ላይ መሆኑን አመልክተዋል።</p>

<p>ኢንቪዬቲቪ አፍሪካ በዚህ ጉዳይ ለመንቀሳቀስ ኅዳር 9 ቀን 1996 ዓ.ም በኢምፔሪያል ሆቴል "የሴቶችን የፖለቲካ ተሳትፎ ለማጠናከር" በሚል ርዕስ የውይይት መድረክ አዘጋጅቶ ለጥናት የሚጠቅሙ ችግሮች ናቸው ተብለው የተነሱ ሐሳቦች ማሰባሰቡን እንዲሁም ዓላማውን ለማሳካት የሚያስፈልጉ ዕቅዶችን ለማውጣት እና ሴቶች የጉዳዩ ባለቤት ሆነው የሚንቀሳቀሱበትን ሂደት ለማመቻቸት የሚያስችል ግንዛቤ መውሰዱን ፕሬዚዳንቱ ገልፀዋል።</p>

<p>ድርጅቱ ከተሰነዘሩት የተለያዩ ሐሳቦች በመንሳት "ይሆናሉ፣ይመቻሉ ወይም ጥሩ ናቸው የሚላቸውን ይዞ ከተነሳና በተግባር ለማሳየት ከሞከረ ይደረስበታል" የሚሉት አቶ ክብሩ አያይዘውም "የሴቶችን የፖለቲካ ተሳትፎ ከፍ ለማድረግ ሲባል ምርጫው ብቻ ይታሰብ ተብሎ የሚዘጋ አይደለም። በሴቶች ላይ በአጠቃላይ በጣም ብዙ ብዙ ችግሮች አሉ። ቢያንስ ቢያንስ በዚህ አጋጣሚ እነዚህን ችግሮች ለማንሳት መሞከር አለበት። ከጓዳ አውጥተን የፖለቲካ ተሳትፎ ታደርግ ሲባል ጓዳስ ምን አስቀራት ለሚለው መሠረታዊ ችግር ምን ይደረግ ለሚለውም መንቀሳቀስ አስፈላጊ ነው" ብለዋል። </p>

<p>በመጪው ምርጫ የሴቶች ተሳትፎ ቢያንስ 30 በመቶ መድረስ እንደሚኖርበት የጠቀሱት አቶ ክቡር ገና ከዚያም ዕቅዱን በማስፋት እ.ኤ.አ በ2010 እና በ2015 የተሳትፎውን ቁጥር ወደ 40 እና 50 በመቶ ከፍ ማድረግ እንደሚቻል አስምረውበታል።</p>

<p>አያይዘውም "ሌላው የሴቶች ቁጥር በመንግሥታዊ አስተዳደር ውስጥ እንዲጨምር የህዝብ ድጋፍን ለማግኘት "የሴቶች ወራቶች" እንዲከበሩ ማበረታት ነው። 30 + (30 በመቶ የሴት ዕጩዎች እንዲኖሩ) የሚል የፖስተር መለጠፍ ዘመቻ ማድረግም አንደኛው በፖለቲካው ውስጥ የሴቶችን ድርሻ ለማመላከት የሚረዳ መንገድ ነው" በማለትም ጠቁመዋል።</p>


<p class="align-center"><a href="/Gazettas/Tobia/info/Tobia.sera.html">ከጦቢያ ህዳር 24 ቀን 1996</a></p>

</body>
</html>	














