<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ለመንግሥት የሚሰጠው እርዳታ ዴሞክራሲን ለማፍረስ እየዋለ ነው ተባለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ለመንግሥት የሚሰጠው እርዳታ ዴሞክራሲን ለማፍረስ እየዋለ ነው ተባለ</h2>


<p>አንድ መንግሥት እራሱ የሚያስተዳድረውን ሕዝብ በወገን እየለየ በአመለካከት እየፈረጀ፣ በደረሰ እህል ላይ ከብት እየለቀቀና እያስበላ፣ ቤት በእሳት እየለኮሰና በሕዝብ እርዳታ እንዳይተርፍ እያደረገ፣ ከመኢአድ አባልነትህ ውጣ እያለ እየደበደበና ባልታወቀ ቦታ እየጣለ፣ መሬት የቀማ ዴሞክራሲ ምኑ ላይ ነው? ሲል የጠየቀው የመላው ኢትዮጵያ አንድነት ድርጅት (መኢአድ) ለዴሞክራሲ ግንባታ የሚሰጠው እርዳታ ዴሞክራሲን ለማፍረስ እየዋለ ነው ሲል ገለጠ።</p>

<p>"ቤትና ንብረትን በማቃጠል በመደብደብና በማሰር ትግል አይገታም" በሚል ርዕስ መኢአድ ሕዳር 1/1996 ባወጣው በዚህ መግለጫው፣ መንግስት ሁሉንም ዜጎች እኩል እንዲያገለግል የሚጠበቅበት ቢሆንም፣ አባሎቹ የብድርና የቁጠባ ተጠቃሚ እንዳይሆኑ፣ ማዳበሪያና ምርጥ ዘር እንዳያገኙና ለርሃብተኞች ከሚሰተጠው የምግብ እርዳታ ተጠቃሚ እንዳይሆኑ፣ የሚደርስባቸውን የአስተዳደር በደል ለሚመለከተው ወገን በሕዝብ ስልክ እንኳ እንዳያሳውቁ የሚከለከሉ መሆኑን ዘርዝሮአል።</p>

<p>"ሰዎችን ደብድቦና አስሮ ምግብና መፀዳዳት መከልከል በመንግሥት ይፈፀማል ቢባል ማን ያምናል?" ሲል የጠየቀው መኢአድ፣ ሰው ገድሎ መጣል፣ ሊገላግል የመጣን ሕዝብ በጥይት መበተን፣ ፍትሕ መከልከል ሁሉም የሚዘወተሩ ተግባሮች ናቸው በማለትም አስረድቷል።</p>

<p>መኢአደ አባላቱ የነፃ ሕክምና የድጋፍ ደብዳቤ እንደሚከለከሉ፣ መኢአድ በጠራው ስብሰባ ላይ ለመገኘት የሄዱ ሰዎች ሲመለሱ ቤታቸው ፈርሶ እንደሚጠብቃቸው፣ ከማህበር፣ ከሰንበቴ፣ ከእድር እንዲገለሉ እንደሚደረግ ከዚያም አልፎ ከአስርና ከአስራ አምስት ዓመት በፊት ተፈፀመ ለሚባል ወንጀል በማይመለከታቸው የድርጅቱ አባል ስለሆኑ ብቻ ተጠያቂ እንደሚደረጉ አሳውቋል። ከዚህ በፊት የተፈጸሙትን ችግሮች ለብሔራዊ ምርጫ ቦርድ አሳውቆ የእርምት እርምጃ ለመውሰድ እንደተሞከረ አስታውሶ፣ "እስቲ ሲያድናችሁ እናያለን" እየተባለ በደሉ ተጠናክሮ እንዲቀጥል መደረጉን መኢአድ ገልጽል። አያይዞም በምሥራቅ አፍሪካ ሰላምን በማስፈን፣ የዴሞክራሲ ገንቢ በመባል ለክብር ዲግሪ ሽልማት የበቁት አቶ መለስ "ለውጭ አልጋ ለቤት ቀጋ" ናቸው ብሏል።</p>

<p>መኢአድ በምሥራቅ ጐጃም ቢቡኝ ወረዳ ኩችትና ባታይ ቀበሌ ገበሬ ማህበር ኗሪ የሆኑት አባሉ፣ የሻለቃ በቀለ መንገሻ ቤት በሶስት አቅጣጫ በእሳት እንዲያያዝ መደረጉን፣ የኢሕአዴግ ታጣቂዎች ሕዝብ ለእርዳታ እ ንዳይመጣ መከልከላቸውን ሰዎቹ ሕይወታቸውን ሲያተርፉ የቤት እንሰሳቱ በእሳቱ ተቃጥለው እንዲሞቱ መደረጉን በዝርዝር አስረድቷል።</p>

<p>ይህን ሁሉ ግፍ ድሃ ገበሬ እንዴት ሊሸከመው ይችላል? የኢሕአዴግ ፍላጐት ምንድነው? ሲል የጠየቀው መኢአድ ኢሕአዴግ ሰላማዊ ትግሉን እየመታ መሆኑን በአጽንኦት ገልጿል።</p>


<p class="align-center"><a href="/Gazettas/Tobia/info/Tobia.sera.html">ከጦቢያ ከጦቢያ ህዳር 10 ቀን 1996</a></p>

</body>
</html>	














