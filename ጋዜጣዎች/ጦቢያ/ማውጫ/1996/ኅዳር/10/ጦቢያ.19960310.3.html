<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በኦሮሚያ ክልላዊ መንግሥት ሥር ያሉ ቢሮዎች ድንገተኛ የዝውውር ደብዳቤ ደረሳቸው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በኦሮሚያ ክልላዊ መንግሥት ሥር ያሉ ቢሮዎች ድንገተኛ የዝውውር ደብዳቤ ደረሳቸው</h2>


<p>በኦሮሚያ ክልላዊ መንግሥት ስር ያሉ አስራ አምስት ያህል ቢሮዎች ከአዲስ አባባ ወደ አዳማ እንዲዘዋወሩ ድንገተኛ እና አስቸኳይ የሆነ የዝውውር ደብዳቤ እንደተሰጣቸው ታወቀ።</p>

<p>ለጉዳዩ ቅርበት ያላቸው ምንጮች እንደገለፁት ከሆነ አብዛኛዎቹ ቢሮዎች የዝውውሩ ደብዳቤ የደረሳቸው አርብ ኅዳር 4 ቀን 1996 ዓ.ም በስራ መውጫ ሰዓት ላይ ሲሆን ሰራተኞቹ ቅድመ ዝግጅት እንዲያደርጉ ቀደም ብሎ ምንም ዓይነት ማስጠንቀቂያ እገዳልተነገራቸውም ጠቁመዋል። በዚሁ ለየቢሮውቹ ኅላፊዎች በተላለፈው መመሪያ መሰረት እስከ ህዳር 20 ቀን 1995 ዓ.ም ድረስ ናዝሬት አዳማ ሄደው ሪፖርት እንዲያደርጉ ታዘዋል።</p>

<p>የቀድሞዋ ናዝሬት የአሁኗ አዳማ የኦሮሚያ ክልላዊ መንግሥት መቀመጫ ሆና ከተመረጠች በኋላ በአዲስ አበባ የሚገኙት የተለያዩ የክልሉ መስሪያ ቤቶች ለቢሮነት የሚያገለግሉ ተተኪ ሕንጻዎች ተገንብተውላቸው እንደሚዛወሩ ከዚህ ቀደም የተገለፀ ቢሆንም አሁን በድንገት እንዲለቁ የተደረገበት ምክያት ግን በውል አልታወቀም።</p>

<p>ስማቸው እንዳይገለጽ የፈለጉ አንዳንድ የኦሮሚያ ክልላዊ መንግሥት ምክር ቤት ሠራተኞች እንደተናገሩት መስተዳድሩ ያለ ምንም ቅድመ ማስጠንቀቂያ ያስተላለፈው ትዕዛዝ ግራ እንዳጋባቸውና በዩኒቨርስቲና ኮሌጆች የሚማሩ፣ ልጆችና ቤተሰብ ያሏቸውም ከሰራተኞቹ መሀከል በመኖራቸው ከፍተኛ ችግር ላይ እንደሚወድቁ ተናግረዋል።</p>

<p>እንደ ምንጮቹ ከሆነ አሁን ከአዲስ አበባ እንዲነሱ የተደረጉት ቢሮዎች በአዳማ የዞኑ ጽሕፈት ቤት ይገለገልባቸው በነበሩ ቢሮውች ውስጥ እንዲገቡ ለማድረግ የታቀደ ቢሆንም ያሉት ስፍራዎች በቂ ባለመሆናቸው መጨናነቅ ሊፈጠር ይችላል ሲሉ አክለዋል። የአዳማ ዞን መስሪያ ቤቶች ደግሞ ወደ ዝዋይ እንደሚዘዋወሩ እኒሁ ምንጮቻችን አያይዘው አመልክተዋል።</p>


<p class="align-center"><a href="/Gazettas/Tobia/info/Tobia.sera.html">ከጦቢያ ህዳር 10 ቀን 1996</a></p>

</body>
</html>	














