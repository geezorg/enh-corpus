<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በሐረሪ የም/ቤት አባላት ውዝግብ ተባብሷል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በሐረሪ የም/ቤት አባላት ውዝግብ ተባብሷል</h2>


<p>የሐረሪ ሕዝብ ብሄራዊ ክልላዊ መንግሥት ም/ቤትን በጣምራ የሚመሩት ኦህዴድና ሐብሊ ካለፈው ዓመት ወዲህ በከፍተኛ ውዝግብ ውስጥ መሆናቸውን በሐረር የጦቢያ ሪፖርተር ገልጾልናል።</p>

<p>ይህንኑ በሁለቱ ፓርቲዎች መካከል የተከሰተውን ውዝግብ የፌዴራል ጉዳዮች ሚ/ር ባለሥልጣናት ጭምር ለመሸምገል የሞከሩ ቢሆንም አለመግባባቱ ተባብሶ አንዳንድ የም/ቤቱን አባላት ከኃላፊነታቸው እስከማንሳትና ሌሎቹንም እስከ ማባረር መደረሱን ዘጋቢያችን አስታውቋል።</p>

<p>በም/ቤቱ አምስተኛ መደበኛ ስብሰባ የኦይዴድ አባልና የክልሉ ኢኮኖሚ ዘርፍ ኃላፊ የሆኑት ግለሰብ ከሥልጣን መነሳታቸው የተገለፀ ሲሆን ዘጠኝ የምክር ቤቱ አባላት ደግሞ ከወከላቸው ፓርቲ ተባርረዋል ተብሏል።</p>

<p>ሰሞኑን በተፈጠረው ሁኔታ ደግሞ ምርጫ ቦርድ በጐደሉ አሥር የምክር ቤት አባላት ምትክ ምርጫ ለማካሄድ እንቅስቃሴ በጀመረበት ወቅት ሥራ አስፈጻሚው የቀበሌ ተመራጮችን ማንነት በከተማው ለሚገኙ ቀበሌዎችና በገጠር ለሚገኙ ቀበሌ ገበሬ ማኅበራት ይፋ አድርጓል።</p>

<p>ይሁንና በከተማው ከጉምጉምታ ያለፈ ነገር ባይሰማም በአሥራ ሰባቱ ቀበሌ ገበሬ ማኅበራት ግን ተቃውሞ ተነስቶ በአንዳንድ ቀበሌ ገበሬ ማኅበራት በታጣቂዎችና በፖሊስ መካከል አለመግባባት መፈጠሩን ለማወቅ ተችሏል።</p>

<p>የሐረሪ ዘጋቢያችን አንዳንድ የገጠር ነዋሪዎችን በጉዳዩ ላይ እንዳነጋገራቸው ተሾሙ የተባሉት ሊቀመንበሮችና ጸሐፊዎች በሕዝብ ይሁንታና አመኔታ የተመረጡ ሳይሆኑ የሐብሊ/ የሐረሪ ብሄራዊ ሊግ/ ጉዳይ አስፈጻሚዎች ናቸው ይሏቸዋል። በመሆኑም ቀደም ሲል የነበሩት የቀበሌ አመራሮችና አዲስ ተመረጡ የተባሉ ሹሞች የርክክብ ሂደት መቋረጥ አለበት ከሚሉ ወገኖች ጋር ፖሊስ ግጭት ውስጥ የገባበት ሁኔታ ተፈጥሯል።</p>

<p>እንደነዋሪዎቹ ገለጻ በሀረዊ፣ በደከርና ሶፊ ግጭቱን አስተባብረዋልየተባሉ ስምንት ግለሰቦች ሐረርን ከተማና የምሥራቅ ሐረርጌ ዞን ጽ/ቤትን ለመሸሸጊያነት መርጠዋል።</p>

<p>ከዚሁ ጋር ተያይዞም በ6/11/96 ቀን ላይ ከድሬ ጠዬራ አካባቢ እንደመጡ የተነገረላቸውና ከሰባ የሚበልጡ ባህላዊ መሣሪያ የታጠቁ አርሶ አደሮች ምሥራቅ ሐረርጌ ዞን አስተዳደር ጽ/ቤት በመምጣት አቤቱታቸውን እንዳቀረቡ ታውቋል።</p>

<p>የጋዜጣው ዘጋቢ የአርሶ አደሮቹን ተወካዮች እንዳነጋገራቸው «አዲሶቹ ሹሞች የሐበሊ ጉዳይ ፈጻሚዎች መሆናቸውን ጠቅሰን ለም/ቤቱ አስረድተናል፣ ሁኔታው ተባብሶ የጋምቤላው ዓይነት ችግር እንዳይመጣም አሳስቦናል» ማለታቸውን ገልጿል።</p>


<p class="align-center"><a href="/Gazettas/Tobia/info/Tobia.sera.html">ከጦቢያ ሐምሌ 15 ቀን 1996</a></p>

</body>
</html>	
