<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሐጂ ዑምራ ተጓዦች ከኤርፖርት ተመለሱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የሐጂ ዑምራ ተጓዦች ከኤርፖርት ተመለሱ</h2>


<p>በመጀመሪያው ምድብ የሚገኙ የሃጂና ዑምራ ተጓዦች ከትናንት በስቲያ ማክሰኞ ወደ ስፍራው ለመጓዝ ተዘጋጅተው ከቦሌ አለም አቀፍ አየር መንገድ እንዲመለሱ መደረጋቸው ታወቀ።</p>

<p>በቁጥር 118 የሆኑት እነዚሁ ተጓዦች ከኤርፖርት እንዲመለሱ የተደረጉ ኢሚግሬሽን የስም ዝርዝራቸው ቀድሞ አልደረሰኝም በማለቱ እንደሆነም ተጠቁሟል።</p>

<p>በዕለቱ ሪፖርተራችን በስፍራው ተገኝቶ ያነገገራቸውን ተጓዦች እንደገለጹት የኢትዮጵያ አየር መንገድ ከጠዋቱ ሦስት ሰዓት ወደ ሳዑዲ በሚያደርገው በረራ እንደሚሄዱ ተነግሯቸው የነበረ ቢሆንም ከኢሚግሬሽን ተላለፈ በተባለው ትዕዛዝ መሰረት ጉዟቸው እንዲሰረዝ መደረጉንና መጉላላት እንደደረሳቸው ገልጸዋል። በተለይም ከክፍለ አገር የመጡት ለተጨማሪ ወጭ መዳረጋቸው እንዳሳዘናቸው ተናግረዋል።</p>

<p>ጉዳዩን አስመልክተን ከኢትዮጵያ እስልምና ጉዳዮች የሃጂና ዑምራ ጉዳዮች ዘርፍ ያነጋገርናቸው ሃጂ ተስፋዬ ዲንቃ እንደገለፁት የኢትዮጵያ አየር መንገድ ማክሰኞ ማለዳ ወደ ሳውዲ ለሚያደርገው በረራ 118 ሰው እንዲያዘጋጁ የነገራቸው ሰኞ 10፡30 እንደሆነና በኢሚግሬሽን መመሪያ መሠረት ወደ ስፍራው የሚጓዙትን ሰዎች ስም ዝርዝር ማስተላለፍ የሚገባው ከሦስት ቀን በፊት በመሆኑ ያንን ማድረግ ባለመቻሉ ከኤርፖርት እንዲመለሱ መደረጉን አስታውቀዋል።</p>

<p>እንደ ሃጂ ተስፋዬ ምንም እንኳን አየር መንገዱ የሰጣቸው አጭር የጊዜ ገደብ ቢሆንም መንገደኞች ላይ መጉላላት እንዳይደርስ ከአየር መንገዱና ከኢምግሬሽን ከሚመለከታቸውና ኃላፊዎች ጋር ውይይት ተደርጐ እንደነበር ጠቁመዋል። ከኢምግሬሽን አገኘን ባሉት ምላሽም መንገደኞቹ ከመጓዛቸው ከሦስት ቀን በፊት የበረራ ቁጥር፣ ሰአትና የተጓዦቹን የስም ዝርዝር መተላለፍ እንደነበረበት የተገለጸ ሲሆን ይህም የተጓዦችን ሕጋዊነት ለማረጋገጥ እንደሆነ ተብራርቷል።</p>

<p>በረራው የተሰረዘባቸው ተጓዦች ነገ አርብ ወይን ከነገወዲያ ይሄዳሉ ተብሎ እንደሚጠበቅ ተመልክቷል። በጥቅምት ወር ለሚካሄደው የዑምራ ጸሎት ከኢትዮጵያ ከ23ሺህ በላይ ተጓዦች ወደ ስፍራው ይሄዳሉ ተብሎ ይገመታል።</p>


<p class="align-center"><a href="/Gazettas/Tobia/info/Tobia.sera.html">ከጦቢያ ሐምሌ 29 ቀን 1996</a></p>

</body>
</html>	
