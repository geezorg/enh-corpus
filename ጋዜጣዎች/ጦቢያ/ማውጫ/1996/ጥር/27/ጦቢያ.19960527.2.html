<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አዲስና ሕዝባዊ የፖሊስ ኃይል እንዲመሰረት ጥሪ ቀረበ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">አዲስና ሕዝባዊ የፖሊስ ኃይል እንዲመሰረት ጥሪ ቀረበ</h2>


<p>ከአደገኛ ቦዘኔነት አዋጅ ጋር በተያያዘ ለፖሊስ የተሰጠው የማሰር ሥልጣን የዜጎችን ሰብአዊ መብት እንደሚገፉና የአሁኑ ፖሊስም ብቃት እንደሌለው የተከበሩ ሻለቃ አድማሱ መላኩ ገለጹ።</p>

<p>በሕዝብ ተወካዮች ምክር ቤት የመኢአድ አባል የሆኑት የተከበሩ ሻለቃ መላኩ ይኼን የገለጹት "አንድነት" ከተሰኘው ከድርጅታቸው ልሳን ጋር ባደረጉት ቃለ ምልልስ ነው።</p>

<p>ክቡርነታቸው በቅርቡ በጸደቀው የአደገኛ ቦዘኔነት አዋጅ ላይ በሰጡት አስተያየት የምርጫ ጊዜ እየተዳረሰና የመልካም አስተዳደር ጥያቄ እየተስፋፋና ሕግ እየተፋለሰ ባለበት ሁኔታ እነዚህን ለማስተካከል ጥረት ማድረግ ሲገባ በዋናነት ልናየው በማንችለው ችግር ላይ አዋጁን ለማውጣት መሯሯጡ ግምት ውስጥ የሚከት ነው ብለዋል።</p>

<p>"የዜጎችን የዋስትና መብት የሚጋፋ ሕግ ወጥቷል" ያሉት ሻለቃ አድማሱ "በፌዴራል ፀረ-ሙስና ሥነ ምግባር አዋጅ ላይ ዋስትና ተከለከለ። አሁን ደግሞ አደገኛ ቦዜኔነት ዋስትና አስከለከለ። እንዲህ እንዲህ እየተባለ ህገ መንግሥቱ ተሽሮ ዋስትና የሚባል በኢትዮጵያ ላይኖር ነው" ሲሉ ተናግረዋል።</p>

<p>ክቡርነታቸው "ማንኛውም ፖሊስ አደገኛ ቦዘኔ መሆኑን በሚገባ የሚጠራጠረውን ሰው ያለፍርድ ቤት ትእዛዝ መያዝ ይችላል" የሚለውን የአዋጁን አንቀጽ 6 ንዑስ አንቀፅ 1 እንደተቹት "እንዴት አንድ ዜጋ አንድ ተራ ፖሊስ በመሰለው እንዲያስር ይደርጋል፣ ይኼ ሰብአዊ መብትን የሚጋፋ ነው" ብለዋል።</p>

<p>የአሁኑ ፖሊስ ብቃት እንደሌለውና አዋጁም ትክክል እንዳልሆነ የገለጹት የተከበሩ ሻለቃ አድማሱ አዋጁ ለፖሊስ ሥልጣን መስጠት የለበትም። ፖሊስ ይኼን ለማስፈጽም የሚያስችል ብቃት የለውም። ፖሊስ ጥራት ስለሚጐድለው ሕዝባዊና ዴሞክራሲያዊ የፖሊስ ኃይል በቅድሚያ መንገንባት አለበት ነው ያሉት።</p>

<p>በአደገኛ ቦዘኔነት አዋጅ ላይ በፓርላማው የሞቀ ክርክር መካኼዱን ያወሱት ክቡርነታቸው "ነገር ግን ባልተጠበቀ ሁኔታ የምክር ቤቱ አባላት ፈጽሞ አይቼ በማላውቀው ሁኔታ ተበሳጭተው፣ ተናደው ከምክር ቤቱ ክብርና ሥነ-ምግባር ውጭ በሆነ ዘለፋና ስድብ ጭምር ነው ሲናገሩ የዋሉት" በማለት ገልጸዋል።</p>


<p class="align-center"><a href="/Gazettas/Tobia/info/Tobia.sera.html">ከጦቢያ ጥር 27 ቀን 1996</a></p>

</body>
</html>	














