<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ጥቃት የፈጸሙት የመከላከያና የፖሊስ አባላት ለፍርድ እንዲቀርቡ ተጠየቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ጥቃት የፈጸሙት የመከላከያና የፖሊስ አባላት ለፍርድ እንዲቀርቡ ተጠየቀ</h2>


<p>ባለፈው ታህሳስ ወር በጋምቤላ በተከሰተው ግጭት የሟቾቹ አስክሬንእ ጆቻቸው፣ እግሮቻቸውና አንገታቸው የተቆረጠ ሲሆን አንድ የፖሊስ ሠራውት ወታደር አስክሬን ግን በተለየ መልኩ ብልታቸው ተቆርጦ በአፋቸው ውስጥ መከተቱን ኢሰመጉ ከክልሉ ፖሊስ ያገኘውን መረጃ መሠረት በማድረግ በሰጠው መግለጫ አስታወቀ።</p>

<p>ፕሮፌሰር መስፍን ወ/ማርያም ትናንት ከቀትር በኋላ በሂልተን ሆቴል በሰጡት ጋዜጣዊ መግለጫ ደግሞ የጋምቤላው ጭፍጨፋም ሆነ ሌሎች በኢትዮጵያ የተከሰቱት የጐሳ ግጭቶች እየተባባሱ መምጣታቸውን ገልሰዋል።</p>

<p>ችግሩአጠቃላይና የሁሉንም ህልውና እንደሚነካ የተናገሩት ፕሮፌሰር መስፍን በተከታታይ ዓመታት የታዩት እነዚሁ የጐሣ ግጭቶች የብዙ ሰዎች ሕይወት አላግባብ እየቀጠፉ ነው፤ የደሀ ማኅበረሰቡ ቤቶች እየተቃጠሉ፣ ከባድ የንብረት ጉዳት እየደረሰ ነው፣ ብዙ ሕዝብ ወደ ስደት እያመራ ነው ሲሉ አብራርተዋል። ለሀገር ውስጥና ለውጭ ጋዜጠኞች መግለጫ የሰጡት ፕሮፌሰር መስፍን አክለው እንደገለጹት እያንዳንዱ ሰው ነኝ የሚል ዜጋ ለዚህ ችግር መፍትሔ የመፈለግና የማግኘት ግዴታ አለበት ብለዋል።</p>

<p>ፕሮፌሰር መስፍን የጋምቤላ ክልል ፕሬዝዳንት ከሀገር ጠፍተዋል ስለተባለው ጉዳይ ከጋዜጠኞች ለቀረበላቸው ጥያቄ መልስ እንደሰጡት ሰውየው በግጭቱ ወቅት መኪናቸው እንደተሰባበረና ድንጋይ እንዴተወረወረባቸው ሰምተናል። ከዚህ ውጭ አሁን ጠፉ ስለተባለው ነገር የማውቀው የለም ሲሉ መልሰዋል። በተያያዘ ዜናምበጋምቤላው ግጭት ዬተገደሉት የአምስቱ ሰዎች የተቆራረጠ አስክሬን የክልሉ የመከላከያ ሰራዊት አባላት ወደ ሆስፒታል በመውሰድ ፋንታ በማዳበሪያ ውስጥ በመክተት ወደ ጋምቤላ ከተማ ይዘው መመለሳቸውን የኢሰመጉ 72ኛ ልዩ መግለጫ አስረድቷል።</p>

<p>እንደዚህ መግለጫ ከሆነ በወቅቱ የመከላከያ ሠራዊት አባላት ይዘው የመጡትን የሟቾቹን አስክሬን ለተሰበሰበው ሕዝብ ያሣዩ ሲሆን የተቆራረጠውን የሟቾቹን አካል በማዳበሪያ ውስጥ ተጠቅልሎ የተመለከተው የከተማው ነዋሪ አስክሬን የጫነውን መኪና በመክበብ የተቃውሞ ድምፁን እያሰማ ወደ ክልሉ ምክር ቤት አምርቷል ሲሉ ኢሰመጉ አመልክቷል። ከዚህ ቀደምም በጋምቤላ ተመሳሳይ የጭፍጨፋ ድርጊት መካሄዱን ያወሳው የኢሰመጉ መግለጫ ህድር 7 ቀን 1996 ዓ.ም ከጋምቤላ ከተማ በ40 ኪሎ ሜትር አካባቢ በሚገኘውና አበኦ በመባል በሚታወቀው ስፍራ ላይ "ሳትኮን"ኮንስት ራክሽን የተባለው ድርጅት አምስት ሠራተኞች በአሰቃቂ ሁኔታ ባልታወቁ ታጣቂዎች ተገድለዋል ብሏል።</p>

<p>ኢስመጉ በመግለጫው መጨረሻ እንደገለጸው በየቦታው የሚቀሰቀሱት የጐሣ ግጭቶች አፋጣኝ መፍትሔ ካላገኙ ችግሩ ከቁጥጥር ውጭ ሆኖ የከፋ ጥፋት ያስከትላል፤ ስለዚህ የውጭ ኃይሎችን እንደምክንያት በመጥቀስ ችግሩን ለመሸፋፈን ከመሞከር ይልቅ ሁኔታዎቹን ያባባሱትን ባለሥልጣናት እንዲሁም የመከላከያ የፖሊስ ሠራዊት አባላት መንግስት ለፍርድ እንዲያቀርባቸው ጠይቋል።</p>


<p class="align-center"><a href="/Gazettas/Tobia/info/Tobia.sera.html">ከጦቢያ ጥር 6 ቀን 1996</a></p>

</body>
</html>	














