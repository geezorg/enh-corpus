<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኦፊሴላዊ መግለጫ ባለመስጠቱ በጄኔራል ተስፋዬ ጉዳይ የጣሊያን ኤምባሲ ከተጠያቂነት አያመልጥም ተባለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኦፊሴላዊ መግለጫ ባለመስጠቱ በጄኔራል ተስፋዬ ጉዳይ የጣሊያን ኤምባሲ ከተጠያቂነት አያመልጥም ተባለ</h2>


<p>የአሟሟታቸው ሁኔታ ለቤተሰባቸው፣ ለኢትዮጵያ ህዝብና ለዓለም ኅብረተሰብ ሳይገለጽ አስክሬናቸው ለቤተሰባቸው ተሰጥቶ ግንቦት 29/1996 ዓ.ም በአዲስ አበባ ከተማ ቅዱስ ዩሴፍ ቤተከርስቲያን የተቀበሩት የሌፍተናንት ጄኔራል ተስፋዬ ገብረኪዳን ጉዳይ ከጣልያን መንግስት በተለይም አዲስ አበባ ከሚገኘው የጣሊያን ኤምባሲ ራስ እንደማይወርድ አንዳንድ ታዛቢዎች ገለጹ። እነዚህ በተለያዩ ሙያዎች የተሰማሩና በተለያዩ የእድሜ ክልሎች ውስጥ የሚገኙ የኢትዮጵያ ዜጐች ጄኔራሉ የሞቱት ላለፉት 13 ዓመታት ያህል በተጠለሉበት የጣሊያን ኤምባሲ ቅጥር ግቢ ውስጥ እንደመሆኑ አስክሬን በማስረከብ ብቻ ሳይወሰን ለሞት የዳረጋቸው ምክንያት ምንም ይሁን ምን ይፋ መውጣት አለበት ብለዋል።</p>

<p>እነዚህ ስማቸው እንዳይገለጽ የጠየቁት ወገኖች የደርግ ኢሠፓ ከፍተኛ ባለሥልጣን ኤምባሲው ውስጥ ሞቷል ሲባል የመጀመሪያ ጊዜ እንዳልሆነ አስታውሰው ከዚህ በፊትም ወያኔ-ኢህአዴግ አዲስ አበባ ሲገባ ለሕይወታቸው በመፍራት እዚያ ከተጠለሉት መካከል አቶ ኃይሉ ይመኑ (የኢሠፓ ማእከላዊ ኮሚቴ አባልና ም/ጠቅላይ ሚኒስትር) በያዙት ጦር መሣሪያ «የራሳቸንው ሕይወት አጥፍተዋል»ተብሎ ያለአንዳች መግለጫ አስክሬናቸው ብቻ ለቤተሰባቸው እንደተሰጠ አመልክተዋል። በዚህም አጋጣሚ የደህነት መጠለያ ፍለጋ ወደ ኤምባሲው የገቡት የደርግ ኢሠፓ ከፍተኛ ባለሥልጣኖች እንዴት ከነጦር መሣሪያቸው እንዲገቡ እንደተፈቀደላቸው ጉዳዩ እንቆቅልሽ እንደሆነባቸው አስረድተዋል።</p>

<p>ግለሰቦቹ በተለይ ወደ ጄኔራል ተስፋዬ ጉዳይ በመመለስ ኤምባሲው ስለግለሰቡ አሟሟት ለወያኔ-ኢህአደግ መንግስት ብቻ ሳይሆን ለቤተሰባቸው፣ ለኢትዮጵያ ሕዝብና ለዓለም ኅብረተሰብ ጭምር የመግለጽ ሙሉ የሕግ፣ የሞራልና የታሪክ ግዴታ አለበት ብለዋል።</p>


<p class="align-center"><a href="/Gazettas/Tobia/info/Tobia.sera.html">ከጦቢያ ሰኔ 10 ቀን 1996</a></p>

</body>
</html>	
