<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የእንባና የሰብአዊ መብት ኮሚሽነሮች ምርጫ አጠራጥሯል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የእንባና የሰብአዊ መብት ኮሚሽነሮች ምርጫ አጠራጥሯል</h2>


<p>ላለፉት አምስት ዓመታት ሲጓተት የቆየው የኢትዮጵያ የሰብአዊ መብት ኮሚሽንና የሕዝብ እንባ ጠባቂ ተቋማት ኮሚሽነሮች የዕጩዎች ምርጫ ሰኔ 11 ቀን 1996 ዓ.ም በተደረገው የምክር ቤቱ ስብሰባ ጸድቋል። ይሁንና በተሿሚዎቹ ገለልተኝነት በምክር ቤቱ የኢሕአዴግ አባላትም ተቃውሞ ቀርቦበታል።</p>

<p>የእጩ አቅራቢ ኮሚቴ ሰብሳቢዎች በአዋጁ በተካተቱት መስፈርቶችና ዴሞክራሲያዊ በሆነ አግባብ ሥራችንን ተወጥተናል ያሉ ቢሆንም ከራሳቸው ከዕጩ አቅራቢ ኮሚቴዎች ግን ሁለት ሰዎች የአሠራሩን ኢ-ዴሞክራሲያዊነት በመገንዘብ ራሳቸውን እንዳገለሉ ነው የተናገሩት።</p>

<p>የተከበሩ አቶ በድሩ አደም ተቃውሟቸውን እንደገለጹት ቀደም ሲል የሕዝብ እንባ ጠባቂ ዕጩ አቅራቢ ኮሚቴ ውስጥ በአባልነት ሲሠሩ እንደቆዩ፣ ኮሚቴው በአጀማመሩ በሕጉ መሠረት ለመጓዝ የሞከረ መሆኑንና በሂደት ግን የኮሚቴው አሠራር ድርጅታዊ መሆኑን ተገንዝበው ራሳቸውን እንዳገለሉ ገልጸዋል።</p>

<p>ክቡርነታቸው አያይዘውም «የአማራ ክልልን ጨምሮ ለአንዳንድ ክልሎች ሦስት ጊዜ እጩዎችን እንዲያቀርቡ ተጠይቀዋል፣ በዕጩዎች ግምገማ ወቅትም አንዳንዶቹ ተጠርተው እንዲገመግሙ ይደረጋል።ሌሎች ደግሞ በሌሉበት እንዲገመገሙ ይደርጋል። ይኼ ሁኔታ ግን ትክክል እንዳልነበር በወቅቱ አቋሜን ገልጫለሁ» ብለዋል።</p>

<p>ለእኔ እንደመሰለኝ ዕጩ አቅራቢ ኮሚቴ ያቀረባቸው ተሿሚዎች የመንግስት ተሿሚዎች እንጂ የሕዝብ ተሿሚዎች አይደሉም። እናም ኅሊናዬ በማይፈቅድልን ጉዳይ መቀጠል አልነበረብኝም ነው ያሉት አቶ በድሩ አደም።</p>

<p>በመኢአድ የህዝብ ተወካዮች ም/ቤት አባል የሆኑት ሻለቃ አድማሱ መላኩ በበኩላቸው እንደተናገሩት ደግሞ ለኢትዮጵያ ሰብአዊ መብት ኮሚሽንና ለሕዝብ እንባ ጠባቂ ተቋም ዕጩዎች ምርጫ መላውን ሕዝብ ያካተተ አስተያየት እንዲሰጥ ተደርጓል። ይሁንና በዕጩዎች ምርጭና ጥቆማ ላይ የክልል ምክር ቤቶች በቀጥታ መሳተፋቸው ጉዳዩን የመንግሥት ለመንግስት ምርጫ አድርጐታል ነው ያሉት።</p>

<p>ክቡርነታቸው አጽንዖት ሰጥተው እንደተናገሩት ቀድሞውኑም ቢሆን የክልል ም/ቤቶች የሚሳተፉበት ምርጫ ከሆነ ለምን በሕዝብ ስም መነሳት አስፈለገ ራሳችው የየክልሉ ም/ቤቶች ሰዎቻቸውን ቢሉ አይቀልም ወይ ሲሉ ጠይቀዋል።</p>

<p>የተከበሩ ዶ/ር በየነ ጴጥሮስም በተቋማቱ ተሻሚዎች ተአማኒነት ላይ የሕዝብ ጥርጣሬ እንዳንገልጸው ለስድስት ዓመታት ያህል ሲጠበቅ የቆየው የሕዝብ ዕንባ ጠባቂና የሰብአዊ መብት ኮሚሽን ጥያቄ አሁንም የተሟላ መልስ እንዳላገኘ ነው የጠቆሙት።</p>

<p>ዶ/ር በየነ እንዳመለከቱት ከሁለቱ ተቋማት ኮሚሽነሮች ተሾሙ እንጂ ምክትሎቻቸውና የጽ/ቤቱ አደረጃጀትን በተመለከተ ገና የሚታወቅ ነገር የለም። ምናልባትም መንግሥት እንደገና ጉዳዩን ለማጓተት ሳይፈልግ አልቀረም ብለዋል። እንደ የተከበሩ ዶ/ር በየነ ጥያቄ ከሆነም ተቋማቱ ዋና ኮሚሽነሮቻቸውን ከመሾም ባሻገር ጽ/ቤቱ የሚመራበት በጀት መቼ ተበጀተ? ለ1997 ከፀደቀው የኢፌዴሪ በጀት ውስጥ ለነዚህ ተቋማት መቼ በጀት ፈቀደ ሲሉ ጠይቀዋል።</p>

<p>በዚሁ ዕለት ለኢትዮጵያ ሰብአዊ መብት ኮሚሽን ኮሚሽነርነት እንዲሆኑ የተመረጡትና በጠቅላይ ፍ/ቤ ፕሬዚዳንቱ በአቶ ከማል በድሪ አማካኝነት ቃለ መሐላ የፈጸሙት አምባሳደር ዶ/ር ካሣ ገ/ሕይወት ናቸው።</p>

<p>አምባሳደር ዶ/ር ካሣ ገ/ሕይውት በሩሲያ የኢትዮጵያ ኤምባሲ ለ10 ዓመታት ያህል በአምባሳደርነት ማገልገላቸውን የሕይወት ታሪካቸው ሲያመለክት ከሥነ ፅሑፍ ጋር ተዛማጅነት ባለው ሙያ ዶክቴታቸውን እንዳናገኙ ተመልክቷል።</p>

<p>ለሕዝብ እንባ ጠባቂ ተቋም ደግሞ አቶ አባይ ተክሌ ተመርጠዋል። አቶ አባይ በኤዱኬሽን የማስትሬት ዲግሪ እንዳላቸው የተጠቆመ ሲሆን በመምህርነትና በተለያዩ የሙያ ዘርፎች እንዳገለገሉ ተገልጿል።</p>

<p>ይሁንና በሁለቱ እጩዎች ምርጫ ላይ የሕወሓትና የብአዴን ሰዎች እጅ እንዳለበት አስተያየት እየቀረበ ነው። እንደ አስተያየት ሰጪዎች ከሆነ በእጩ ኮሚቴዎቹ ውስጥ በአባልነት የሚገኙ ከፍተኛ የመንግሥት ባለሥልጣናት ከመኖራቸው ጋር የሁለቱም ኮሚሽነሮች ምርጭ የዓለማቀፉን ማኅበረሰብ ትኩረት ለማግኘት ነው፤ በመሆኑም እንደ ሌሎቹ ሁሉ እኚህ ተቋማትም ገለልተኛና ነፃ ይሆናሉ ብሎ መገመት አስቸጋሪ እንደሚሆን ነው።</p>

<p>በሌላ በኩል በሕዝብ ተወካዮች ም/ቤት የተቃዋሚና የግል ተመራጮች መኖር ለስም እንጂ ለተግባር እንዳልጠቀመ አንድ የምክር ቤቱ አባል አስታወቀ።</p>


<p class="align-center"><a href="/Gazettas/Tobia/info/Tobia.sera.html">ከጦቢያ ሰኔ 24 ቀን 1996</a></p>

</body>
</html>	
