<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢሠማኮ በሰላማዊው ትግል እቀጥላለሁ አለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢሠማኮ በሰላማዊው ትግል እቀጥላለሁ አለ</h2>


<p>አዲሱን የአሠሪና ሠራተኛ አዋጅ 377/96 መውጣት ተከትሎ የሠራተኛውን መብት ይፃረራሉ ያላቸው አንዳንድ አንቀጾች እንዲሻሻሉ እያደረገ ያለውን ሰላማዊ ትግል እንደሚቀጥልበት የኢትዮጵያ ሠራተኞች ማኅበር ኮንፌዴሬሽን (ኢሠማኮ) አስታወቀ።</p>

<p>የኢሠማኮ ምክትል ሊቅመንበር አቶ ዘነበ ከበደ በተለይ ለጦቢያ ጋዜጣ እንደገለፁት የቀድሞውን አዋጅ 42/85 የተካው አዲሱ አዋጅ ያካተታቸውና የሠራተኛውን ጥቅም አያስከብሩም ያላቸው አንቀጾች እስኪሻሻሉ ድረስ ኢሠማኮ በጀመረው ሰላማዊ ትግል እንደሚገፉበት ገልጸዋል።</p>

<p>አዋጁ ጸድቆ በወትኣበት ወቅት የኢሠማኮ ሥራ አስፈጻሚ ችግር አለባቸው ያላቸውን አንቀጾች ለይቶ በማውጣት ሚያዚያ 23 ቀን 1996 ዓ.ም የአለም አቀፉ የሠራተኞች ቀን በዓል ምክንያት በማድረግ የሠራተናውን ጥያቄ በሰላማዊ ሰልፍ መተየቃቸውን ያስታወሱት አቶ ዘነበ ከዚያም በህውላ በጉዳዩ ዙሪያ ያላቸንው ጥያቄዎች መንግሥት ትኩረት እንዲሰጠው ለጠቅላይ ሚኒስግር መለስ ዜናዊ አቅርበው ምላሽ በመጠበቅ ላይ እንደሆኑ ተናግረዋል።</p>

<p>ሠራተኞች የአገሪቱ ዜጐች እንደመሆናቸው መንግስት አዋጁን አላሻሽልም የሚል አቋም ይይዛል የሚል እምነት እንደሌላቸው የተናገሩት ም/ፕሬዝዳንቱ ለመንግሥት ጥያቄዎች ከማቅረቡ ጐን ለጐን ሠራተናው ስለ አዋጁ በቂ እውቀት እንዲኖረው የሚረዳ ስልተና በፌዴሬሽኖች በኩል እየተሰጠ እንደሚገኝ ጠቁመዋል።</p>

<p>ከአሰሪዎች ፌዴሬሽን ጋር በአቋም ያለመግባባት ተፈጥሯል ተብሎ የኔራል ብለን ላቀርበላቸው ጥያቄም እንደገለፁት ኢሠማኮ ከአሰሪዎች ፌዴሬሽን ጋር በጥሩ ግንኙነት በጋራ እየሰሩ እንደሚገኙ ገልፀው በአዋጁ ዙሪያ አሰሪዎች ፌዴሬሽን አቋሙን በመለወጥ በፊት ይቃወማቸው የነበሩ አንቀጾችን አሁን በመደገፍ ላይ ይገኛል ተብሎ ለሚነገረው ግን ኢሠማኮ ለሠራተኛው ጥቅም እንደሚቆም ሁሉ አሰሪዎች ፌዴሬሽንም ለአሰሪዎች ጥቅም መታገሉ ከተነሳበት አላማ አኳያ የሚያስወቅሰው እንዳልሆነ ጨምረው ገልፀዋል።</p>


<p class="align-center"><a href="/Gazettas/Tobia/info/Tobia.sera.html">ከጦቢያ ሰኔ 24 ቀን 1996</a></p>

</body>
</html>	
