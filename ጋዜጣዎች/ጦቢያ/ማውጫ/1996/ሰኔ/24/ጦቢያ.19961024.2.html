<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«የኢትዮጵያ ሕገ-መንግሥት ለዴሞክራሲ ቅልበሳ አደጋ የራሱ አስተዋጽዖ አለው» አቶ አለም ሰገድ ገ/አምላክ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«የኢትዮጵያ ሕገ-መንግሥት ለዴሞክራሲ ቅልበሳ አደጋ የራሱ አስተዋጽዖ አለው»አቶ አለም ሰገድ ገ/አምላክ</h2>


<p>የኢትዮጵያ ሕገ መንግሥት ክሥልጣን ክፍፍል አንጻር ሲታይ ከሕግ ከውጪው ወይም ፓርላማው በላቀ ለሕግ አስፈጻሚው ያደላ ብቻ ሳይሆን ለአንድ ሰው ማለትም ለጠቅላይ ሚኒስትሩ ከሚገባው በላይ ሥልጣን የሚሰጥ መስሎ እንደሚታያቸው አቶ አለምሰገድ ገብረአምላክ /ጉብናን/ ገለጹ።</p>

<p>በሕወሓትና ኢህአዴግ ክፍፍል ወቅት የቤተ መንግስቱን ቡድን ተቃውመው ራሳቸውን ማግለላቸውን የሚነገርላቸው አቶ ዓለምሰገድ ይህን የገለጹት ሰኔ 19 ቀን 1996 ዓ.ም ለንባብ ከበቃው «ሕዝባዊ» ጋዜጣ ጋር ባደረጉት ቃለ ምልልስ ነው።</p>

<p>ሕገ መንግሥቱ ለአንድ ሰው ማለትም ለጠቅላይ ሚኒስትሩ ከሚገባ በላይ ሥልጣን መስጠቱ ለአገራችን ዲሞክራሲአይዊ ግንባታ ከፍተና አደጋየሚያተላ ብቻ ሳይሆን በአሁኑ ወቅት እየተፈጠረ ላለው የዴሞክራሲ ቅልበሳ ደጋ የራሱ አስተዋጽኦ ያለው መስሎ የሚታያቸው መሆኑንም አቶ ዓለም ሰገድ አስረድተዋል። </p>

<p>በትግል ወቅት «ገብናን» የሚል የቅጽል ስም የነበራቸው አቶ አለምሰገድ ሕገ መንግሥቱ ፍትሐዊ የሆነ የገቢ ክፍፍል ያለማስቀመጡንም ተቁመዋል። «በሥልጣን ክፍፍል ውስጥ የገቢ ክፍፍልን የሚመለከተው አንዱ ነው። ገቢዎች እንዴት መከፋፈል እንዳለባቸው ሕገ መንግሥቱ ያስቀመጠው ነገር አለ። ከዚህ አንጻር በወሳኝነት እስከ ሰባ እና ሰማንያ በመቶ የገሪቱ ገቢ በፌዴራል መንግሥት እጅ ሆኖ ክልሎች በማዕከላዊ መንግሥቱ የፋይናንስ ጥገና እንዲሆኑ የሚያደርግ ዓይነት ነው። ስለዚህ ህገ መግንሥቱ ፍትሐዊ የሆነ የገቢ ክፍፍልን አላስቀመጠም» በማለት አቶ ዓለምሰገድ የህገ መንግሥቱን ደካማ ጐን አሳውቀዋል።</p>

<p>«የሕገ መንግሥቱ አወጣጥ ሂደት ከሽግግር መድረኩ አካሄድ ጥንካሬና ድክመቱ ግር ተያያዥነት እንደነበረውም እረዳለሁ። የሽግግር መድረኩ ጠንካራ ጐኖች የነበሩትን ያህል ድክመቶችም ነበሩት» የሚሉት አቶ ዓለምሰገድ ከእነዚህም አንደኛው በኢትዮጵያ ፖለቲካ መድረክ ረጅም ዕድሜ ያስቆጠሩ፣ በአንጻራዊነት የተሻለ ብቃት የነበራቸው እንደ እነ ኢሕአፓና መኢሶን ያሉ ድርጅቶች በሽግግሩ መድረክ እንዲሳተፉ ያለመደረጋቸው መሆኑን ገልጸዋል።</p>

<p>ኢሕአፓና መኢሶን በሽግግሩ መድረክ እንዲሳተፉ ጥረት ካለመደረጉም በላይ «ጦርነት አቁመናል» ካላላችሁ ምንም ድርድር አናደርግም በሚል ሁለቱን ድርጅቶች የሚያግድ አቋም መያዙን አቶ ዓለም ሰገድ ገልጸው ያለምንም ቅድመ ሁኔታ ድርድርና ውይይት መካሄድ ነበረበት ብለዋል። ሕወሓት ከደርግና ከኢሠፓ ጋር ሽግግር ማድረግ ይቻላል ማለቱን አቶ ዓለም ሰገድ አስታውሰው «ኢሕአፓና መኢሶንን ወደ ሽግግሩ እንዲገቡ የሚያደርግ ጥረት አለማድረጉ አንዱ ድክመት የነበረ ይመስለኛል» በማለት አብራርተዋል።</p>

<p>ኦነግ ወደ ሽግግሩ መድረክ ከገባ በኋላ ፍፁም ተቀባይነት በሌለው ምክንያት ከሽግግሩ መንግሥት ወጥቶ ወደ ጦርነትና ወደ ግጭት ማምራቱን አቶ ዓለም ሰገድ አምልክተው «እነዚህ በአቋማቸው በአንጻራዊነት የተሻለ ብስለት የነበራቸው ድርጅቶች ከሽግግሩ መድረክ መገለላቸው በህገ መንግሥቱ ይዘት ላይ ሲካሄድ የንበሩ ውይይቶችና ክርክሮች የተሻለ ብስለት እንዳይኖረአቸው፣ ሃሳኦች ይበልጥ በሚወክላዋቸው ድርጅቶች በኩል በሳል ውይይቶችና ፉክክሮች እንዳይደረጉባቸው የራሱ ውስንነት ነበረው። ይኼም ለሂደቱ የተሟላ ስከት የራሱ አሉታዊ ጥላ ያጠላበት እንደነበር አያለሁ» በማለት የሽግግሩን መንግሥት ድክመት ጠቁመዋል።</p>

<p>እንደ አቶ ዓለም ሰገድ አገላለጽ በትግርኛ ቋንቋ «ገብናን» ማለት «ትልቅ ራስ ያለው፣ ትልቅ ጭንቃላት ያለው» ማለት ነው።</p>


<p class="align-center"><a href="/Gazettas/Tobia/info/Tobia.sera.html">ከጦቢያ ሰኔ 24 ቀን 1996</a></p>

</body>
</html>	
