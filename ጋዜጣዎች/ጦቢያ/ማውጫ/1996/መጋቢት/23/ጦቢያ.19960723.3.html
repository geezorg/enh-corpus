<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የዩኒቨርስቲው የተማሪዎች ኅብረት በሙስና መዘፈቁ ተነገረ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የዩኒቨርስቲው የተማሪዎች ኅብረት በሙስና መዘፈቁ ተነገረ</h2>


<p>በ"ኦሮሞ ወጣቶች ንቅናቄ ሊግ" ስም በአ.አ ዩኒቨርስቲ ቅጥር ግቢ ውስጥ የተበተነው ወረቀት በኦሮሞ፣ በአማራ እና በትግሬ ዩኒቨርስቲ ተማሪዎች መካከል ሁከት ለመፍጠር እና ለመከፋፈል የተደረገ ሴራ መሆኑን አንድ የተማሪዎች ኅብረት አባል አጋለጠ።</p>

<p>በአዲስ አበባ ዩኒቨርስቲ የሳይንስ ፋካልቲ የተማሪዎች ሰብሳቢና የኅብረቱ ዲሲፕሊን ተጠሪ የነበረው ተማሪ አስማማው መንገሻ ለጦቢያ እንዳስታወቀው የዩኒቨርስቲው ተማሪዎች ከሀገሪቱ የፖለቲካ ጉዳይ እንዲገለሉና በመካከላቸውም ክፍፍል እንዲፈጠር እየተደረገ ነው።</p>

<p>በተማሪዎች ኅብረት ውስጥ ሙስና እንደነገሰ የተናገረው ተማሪ አስማማው ለኅብረቱ የተመረጡ አንዳንድ ተማሪዎች ከዩኒቨርስቲው አስተዳደር ጋር በጥቅም በመተሳሰር ኅብረቱ ከተቋቋመበት ዓላማ ውጭ እየተንቀሳቀሱ መሆኑን አስታውቋል።</p>

<p>በቅርቡ አሜሪካ ውስጥ በሚደረገው የኤች.አይ.ቪ ስልጠና ላይ እንዲሄዱ የተመረጡት የካውንስሉ ፕሬዚዳንትና ጸሐፊ በዩኒቨርስቲው ፀረ ኤድስ እንቅስቃሴ ምንም ተሳትፎ የሌላቸውና ቀደም ሲልም ወደ ውጭ ለመሄድ ጓዛቸውን ያመቻቹ መሆናቸው በምስጢርነት እንድያዝ መደረጉን ተማሪ አስማማው ገልጿል። </p>

<p>የአዲስ አበባ ዩኒቨርስቲ የተማሪዎች ኅብረት መውረድ ሲገባው እስካሁን ያልወረደው በጥቅም ስለተሳሰረ ነው የሚለው ተማሪ አስማማው "በአጠቃላይ ኅብረቱ ከዓላማው ውጭ ነው፣ የተማሪውን ጥቅም እያስጠበቀ አይደለም"ብሏል።</p>

<p>በዩኒቨርስቲው ስለ ኦሮሞ ተማሪዎችም አንስቶ "ተማሪው በጐሳ እንዲከፋፈል ሲደረግ ይኼ የመጀመሪያው ባይሆንም አሁንም የኦሮሞ ተማሪዎች እያነሱ ካለው የመብት ጥያቄ ጋር በኦነግነት ስም እየተገፉ ከሌላው ተማሪ እንዲነጠሉ ተደርገዋል"በማለት አብራቷል።</p>


<p class="align-center"><a href="/Gazettas/Tobia/info/Tobia.sera.html">ከጦቢያ መጋቢት 23 ቀን 1996</a></p>

</body>
</html>	














