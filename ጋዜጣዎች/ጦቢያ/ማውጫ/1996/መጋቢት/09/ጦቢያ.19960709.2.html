<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኦሕዴድ ሐብሊግን አስጠነቀቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኦሕዴድ ሐብሊግን አስጠነቀቀ</h2>


<p>4ኛው የሐረሪ ብሔራዊ ሊግ ምክር ቤት ስብሰባ እንዳሳዘነውና ወደፊትም ከምክር ቤቱ ጋር ለመሥራት የነበረውን አመኔታ እንዳሳጣው የኦሮሞ ህዝቦች ዴሞክራሲያዊ ድርጅት /ኦሕዴድ/ አስታወቀ። በመካሄድ ላይ ያለው የክልሉን ም/ቤት መደበኛ ስብሰባ እንደሚቃወም የገለጸው ኦህዴድ የሐብሊግ ምክር ቤት ቀደም ሲል ሁለቱ ድርጅቶች የደረሱበትን የጋራ ስምምነት ወደ ጐን በመተው ውሳኔዎችን በመወሰን ላይ መገኘቱ አሳስቦታል።</p>

<p>ለሐረር ብሔራዊ ሊግ ምክር ቤት አባላት በንባብ እንዲሰማለት የጠየቀው ኦህዴድ በክልሉ ስላለው ጉዳይ በፓርቲዎቹ ከፍተኛ አመራርና በፌዴራል ጉዳይ ሚኒስቴር ተወካዮች እየታየ ባለበት ወቅት ይኼን መሰል እንቅስቃሴ መደረጉ ትክክል እንዳልሆነ ጠቅሶ ሐብሊግ ከድርጊቱ እንዲቆጠብ አስጠንቅቋል።</p>

<p>በተያያዘ ዜና ኦሕዴድ በክልሉ ያሉት ዘጠኝ የምክር ቤት አባላቱን አመኔታ ስላጣባቸው ከአባልነታቸው ማባረሩን ገልጿል። በምርጫ ኮሚሽን ሕግ መሰረት እንዲባረሩ አድርጌያለሁ ያላቸው የምክር ቤቱ አባላት አቶ አህመድ ዳውድ፣ አቶ ተውፊቅ መሀመድ፣ አቶ ሐሰነ አህመድ፣ አቶ መኰንን ፈይሳ፣ አቶ አቡበከር የሱፍ ፣ አቶ ቢራሂም አቡድላሂ፣ ወ/ሮ ፀሐይ ቢልሃ ሲሆኑ ሰሞኑን እየተካሄደ ላለው የሐረሪ ብሔራዊ ሊግ ምክር ቤት እንዳስታወቀው ደግሞ ወ/ሮ ዓይንዬ ዩኒስ እና ወ/ሮ ዕፅገነት ውቤ የተባሉ ተመራጮቹን ማባረሩን አስታውቋል። በአጠቃላይ ኦህዴድ በም/ቤቱ ከነበረው 17 መቀመጫ ዘጠኙን ያነሳ ሲሆን በአሁኑ ወቅት ይኼ ምክር ቤት አለ ለማለት እንደማይቻል ከአካባቢው የደረሰን ዘገባ አመልክቷል።</p>



<p class="align-center"><a href="/Gazettas/Tobia/info/Tobia.sera.html">ከጦቢያ መጋቢት 9 ቀን 1996</a></p>

</body>
</html>	














