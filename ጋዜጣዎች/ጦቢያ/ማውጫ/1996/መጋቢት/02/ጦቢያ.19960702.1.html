<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢድህ አዲስ የትግል ምዕራፍ ጀመረ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢድህ አዲስ የትግል ምዕራፍ ጀመረ</h2>


<p>በኢድህ በኢዴፓ መካከል ተደርጐ የነበረው ውህደት ከአባላቱ ድጋፍና ዕውቅና ውጭ ነው ያሉት የኢዲህ ታጋዮች ዳግም በመደራጀት ዴሞክራሲያዊ ትግላቸውን መቀጠላቸውን ገለፁ።</p>

<p>የኢትዮጵያ ዴሞክራቲክ ኅብረት /ኢድህ/ ተሸርቦ የነበረበትን ድርጅቱን የማጥፋት ዘመቻ በአባላቱ ብርቱ ጥረትና ተገድሎ በማክሸፍ አዲስ የትግል ምዕራፍ በተጠናከረ መልኩ መጀመሩን አስታውቋል።</p>

<p>የኅብረቱን ሕልውናና ቀጣይ የትግል ጉዞ አስመልክቶ ቅዳሜ የካቲት 27 ቀን 1996 ዓ.ም ለአባላቱና ለደጋፊዎቹ በሰጠው መግለጫ እንደተመለከተው ኢድህ ላለፉት 29 ዓመታት ለሃቀኛ የዴሞክራሲ ስርዓትና አንድነት ያሳለፈ ቢሆንም ታጋዩ በማያውቀው መልኩ በውህደት ስም እንዲጠፋና መስዋዕት የተከፈለበት የአባላቱ ትግል መና እንዲቀር ሆኖ ነበር።</p>

<p>በተለይ ያለታጋዩ ምክር ከኢድሀቅ በማፈንገጥ ወደ ሀገር ቤት ጥር 1983 ዓ.ም የገባው አመራር ባልተጠና መልኩ በመንቀሳቀሱ የድርጅቱንና የአባላቱን ሕልውና አደጋ ውስጥ ከትቶ አያሌዎችን ለአስፈላጊ መስዋእትነት መዳረጉንም መግለጫው ጠቁሟል።</p>

<p>አባላቱ በየጊዜው የሚያነሷቸው ጥያቄዎች ይታፈኑ ነበር የሚለው ይኸው መግለጫ በዚህ መልኩ መቀጠል ባለመቻሉ ታጋዩ በተናጠልና በቡድን ጥረት በማድረግ የደረሱበትን በርካታ ጫናዎች ተቋቁሞ የህጋዊ የምስክር ወረቀት ታህሳስ 23 ቀን 1996 ዓ.ም ከምርጫ ቦርድ ኮሚሽን ማግኘት መቻሉን አባራርቷል።</p>

<p>የድርጅቱ ሥራ አስፈፃሚ አባል የሆኑት አቶ ደረጀ ከበደ በተለይ ለዝግጅት ክፍላችን እንደገለፁት የመልሶ ማደራጀት ስራ ከተጀመረ ባለፉት ሦስት ወራት ብቻ በሃገር ውስጥና በውጪ አገር የሚገኙ አባላትን በያሉበት በማወቀር መጠነ ሰፊ እንቅስቃሴ እየተደረገ እንደሆነ ተናግረዋል።</p>

<p>በውህደት ስም የድርጅቱ የ28 ዓመታት የትግል ታሪክ እንዲዳፈን የተደረገው ለሀገር እንዲጠቅምና እንዲበጅ ተደርጐ የተከናወነ አይደለም የሚሉት አቶ ደረጀ እኒህን ዘግናኝ የትግል ዓመታት በማጥፋት ታጋዩ ባላመነበትና ባልሰማበት ሁኔታ ከኢዴፓ ጉያ ውስጥ ወሽቆ የታለፈበት ሁኔታ ነበር ሲሉ ገልፀዋል።</p>

<p>ይህ ማለት ግን ኢድህ ከሌሎች የፖለቲካ ፓርቲዎች ጋር ተግባብቶ አይሰራም ማለት እንዳልሆነና ከአላማቸውና ከፕሮግራማቸው ጋር በሚስማሙና በተለይም በኢትዮጵያ አንድነት ከሚያምኑ ፓርቲዎች ጋር በውህደትም ሆነ በኅብረት እንደሚሰሩም አያይዘው ተናግረዋል።</p>

<p>ያለፉትን አመራሮች ስህተት ላለመድገም እያንዳንዱ ድርጅታዊ እንቅስቃሴ የአባላቱ ዕውቅናና ተሳትፎ እንዲኖረው የሚያደርግ መሰረት እንደተጣለና በቅርብ ጊዜያት ውስጥ በሚደረግ ታላቅ ጉባኤ የስራ አመራርና አስፈፃሚ አባላቱ እንደሚመረጡም አቶ ደረጀ ጨምረው ገልፀዋል።</p>


<p class="align-center"><a href="/Gazettas/Tobia/info/Tobia.sera.html">ከጦቢያ መጋቢት 2 ቀን 1996</a></p>

</body>
</html>	














