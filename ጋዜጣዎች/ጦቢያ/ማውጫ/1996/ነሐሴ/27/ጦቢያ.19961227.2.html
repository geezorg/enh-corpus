<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ተመድ የግል የሰላም አስከባሪዎችን የቅጥር ሀሳብ ተቃወመ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ተመድ የግል የሰላም አስከባሪዎችን የቅጥር ሀሳብ ተቃወመ</h2>


<p>በማደግ ላይ ላለው የተባበሩት መንግሥታት የሰላም ተልዕኮ በደንብ የታጠቀና የሰለጠነ የሰው ኃይል እጥረት እየገጠመው ስለሄደ ይህን ለማሟላት የግል የፀጥታ ኃይሎች መቅጠር ያስፈልጋል የሚለውን ሃሳብ ተቃውሞ ገጠመው።</p>

<p>ስማቸው እንዲገለጽ ያልፈለጉ አንድ የተባበሩት መንግሥታት ድርጅት ባለሥልጣን «የተባበሩት መንግስታት የሰላም አስጠባቂ (ኃይል) የግል ማድረጉ ትንሽ ወይም ምንም ድጋፍ የለውም» ብለዋል።</p>

<p>«ማናቸውም አባል ሀገር እንዴት በሃሳቡ እንደሚስማማ ያስቸግራል» ሲሉ ባለሥልጣኑ ለአይ.ፒ.ኤስ የዜና ወኪል ተናግረዋል።</p>

<p>የተባበሩት መንግሥታትን የሰላም አስጠባቂ ኃይል በዴሞክራቲክ ኮንጐ ሪፖሊክ በእጥፍ በመጨመር ከ10,800 ወደ 23,900 ከፍ ለማድረግና በሱዳን አዲስ 10,000 የሚሆን ኃይል ለመመደብ መታሰቡ የተባበሩት መንግሥታትን የሰላም ጠባቂ ኃይል ቁጥር ከ59,000 ወደ 82,000 በላይ ከፍ እንደሚያደርገው ይጠበቃል።</p>

<p>ነገር ግን አብዛኛዎቹ የምዕራባዊያን መንግስታት የሰላም ማስጠበቁን ጉዳይ በአብዛኛው ለታዳጊ ሀገሮች በመተው የሰላም አስከባሪዎች ለመመደብ እስከዚህ ፍቃደኛ አይደሉም።</p>

<p>በአውሮፓ አቆጣጠር በ2003 የተባበሩ መንግስታት ዋና ፀሐፊ ኮፊ አናን እንዳሉት እነዚህ ምዕራባውያን ሀገሮች በአለም እጅግ በጣም የታጠቁ ኃይሎች ቢኖራቸውም፣ በሰላም ተልዕኮው በደንብ ለመካፈል ፍቃደኛ አይደሉም።</p>

<p>ባለፈው ህዳር ወር የለንደኑ ፋይናንሺያል ታይምስ እንደተናገረው፣ ችግሩን ለመፍታት አናን ለተባበሩት መንግሥታት የሰላም ተልዕኮ የግል የፀጥታ ኃይሎችን መቅጠር የሚቻልበትን ሁኔታ እያፈላለጉ ነበር።</p>

<p>ይህንኑ በማሰብ ይመስላል አለ ጋዜጣው አንድ የእንግሊዝ የፀጥታ ድርጅት በአጭር ጊዜ ውስጥ 5,000 የድሮ ወታደሮችን ለተባበሩት መንግሥታት ለማቅረብ የሚያስችል መሰረት በመጣል ላይ ነበር።</p>

<p>ነገር ግን የተባበሩት መንግስታት የሰላም ተልዕኮ ክፍል ሠራተኛ ዴቪድ ሀርላንድ ለአይ.ፒ.ኤስ ዜና ወኪል እንደተናገሩት የተባበሩት መንግሥታትን ሰላም ጠባቂ የግል የማድረጉ ጉዳይ በማናቸውም አጀንዳ ውስጥ የለም።</p>

<p>በመጀመሪያው እንደተባለው በዚህ ዓመት በሚያዝያ በአሶቦ የሞቱት ሰላም ጠባቂዎች ከግል የፀጥታ ድርጅትቶች የመጡ ነበሩ ወይ ተብለው ሲጠየቁ በሰጡት መልስ ሀርላንድ በአባል ሃገራት ለሌላ ሥራ የተላኩ ነበሩ ብለዋል።</p>

<p>በሚትሮቫ ከተማ የተፈጸመው ድርጊት ሦስት ዓለም አቀፍ የፖሊስ መኮንኖችን ገደለ፣ ሌሎች አሥራ ሁለት የሚሆኑትን አቆሰሉ። ከእነዚህ አሥሩ አሜሪካውያን መኮንኖች ነበሩ አሥራ አንደኛው ግን ሲቪል አውስትራሊያዊ ፖሊስ ነበር።</p>

<p>ካለፈው ሐምሌ ጀምሮ አሥሩ ታላላቅ ወታደር አቅራቢ መንግሥታት የታዳጊ ሀገሮች ነበሩ። እነሱም ከፓክስታን 8,544፣ ከባንግዲደሽ 7,163፣ ከጋና 3,341፣ ከህንድ 2,934፣ ከኢትዮጵያ 2,863፣ ከደቡብ አፍሪካ 1,864 እና ከኬንያ 1,831 ወታደሮች ነበሩ።</p>

<p>በተቃራኒው ከምዕራብ መንግሥታት ለተባበሩት መንግሥታት የሰላም አስጠባቂ ኃይል የሚመደቡት የምዕራባውያን መንግሥታት ወታደሮች ቁጥር ከስድስት መቶ የሚያንሱ ናቸው። ከእነዚህም ውስጥ ዋና ዋናዎቹ እንግሊዝ (567 ወታደሮች)፣ ካናዳ (564 ወታደሮች)፣ ፈረንሳይ (561 ወታደሮች)፣ አይርላንድ 479 ወታደሮች) እና ዩናይትድ ስቴትስ (427 ወታደሮች) ናቸው።</p>


<p class="align-center"><a href="/Gazettas/Tobia/info/Tobia.sera.html">ከጦቢያ ነሐሴ 27 ቀን 1996</a></p>

</body>
</html>	
