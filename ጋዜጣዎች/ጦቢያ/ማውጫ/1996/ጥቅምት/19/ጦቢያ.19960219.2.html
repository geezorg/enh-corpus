<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሉሲ አሜሪካ ልትገባ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ሉሲ አሜሪካ ልትገባ ነው</h2>


<p>"የሰው ልጆች መገኛ" እየተባለች የምተታወቀውና 3. ሚሊዮን ዕድሜ ባለቤት የሆነችው የድንቅነሽ ወይም የሉሲ አጽም ወደ አሜሪካ ለጉብኝት እንደምሄድ ባለፈው ማክሰኞ የወጣው ዕለታዊ ሞኒተር የእንግሊዝኛ ጋዜጣ ዘገበ።</p>

<p>በጠቅላይ ሚኒስትሩ ሃሳብ አፍላቂነት የተቋቋመውና "ሉሲ ፕሮጀክት" በሚል ስያሜ የሚታወቀው ግሩፕ የተወሰኑ የመንግሥት ባለሥልጣናት ከአሜሪካን ከመጡ አንትሮፖሎጂስቶች ጋር በመሆን የሉሲን አጽም ወደ አሜሪካ ሊወስዱ እየተዘጋጁ እንደሆነ ጋዜጣው ዘግቧል።</p>

<p>የጉብኝቱ ዓላማ ለቱሪስት መስህብነትና ለአርክዮሎጂካዊ ግኝቶች ጠቋሚነትን ለማሳየት ነው። ሉሲን የማጓጓዝ ሥራ በኢትዮ-አሜሪካን የንግድ ጽ/ቤት ፕሬዚዳንት በአቶ ገዛኸኝ ከበደ የሚመራ ሲሆን የአሜሪካን አንትሮፖሎጂስቶች ቡድን ባለፈው ሳምንት አዲስ አበባ ገብቷል።</p>

<p>ይኸው "የሉሲ ፕሮጀክት" ቡድን ከመንግሥት ባለስልጣናት ጋር በመሆን ለአርኪዮሎጂና ለቱሪስት መስህብ ይሆናሉ ያሏቸውን ቦታዎች ባህርዳርን ጨምሮ ሌሎችንም ሥፍራዎች ጐብኝተዋል። ይህን ጉብኝት ተከትሎም ሌላ በበርካታ አባላት የታጀበ የአንትሮፖሎጂስቶች ቡድን እና ከጉዳዩ ጋር ቅርበት ያላቸው ባለሥልጣናት በመጪው ጥር ወር መጥተው ጉብኝት እንዲያደርጉ ፕሮግራም መነደፉን ጋዜጣው አትቷል።</p>

<p>የሉሲ አጽም እቅዱ በታሰበው መልኩ መሄድ ከቻለ ለጉዳዩ በተመደቡ ባለሥልጣናት እና በአንትሮፖሊጂስቶች ታጅባ ወደ አሜሪካ ትሄዳለች።</p>

<p>የሉሲ ፕሮጀክት ከመንግስት ባለሥልጣናት የተውጣጡ፣ ከጠ/ሚኒስትር ጽ/ቤት ፣ ከቱሪዝም ኮሚሽን፣ ከስደተኞች እና ከስደት ተመላሾች ዋና መ/ቤት፣ ከኢትዮጵያ ቅርስ ጥበቃ ባለሥልጣን የተውጣጡ እንደሆነ ጋዜጣው ዘግቧል።</p>

<p>ይህንኑ የሉሲ አጽምን ከሀገር መውጣት አስመልክቶ አንድ ስማቸውና የመ/ቤታቸው ስም እንዳይጠቀስ የፈለጉ የፕሮጀክቱ አባል እንደገለጹልን "ይህ ጉዳይ በምስጢር እንዲያዝ ነበር የተፈለገው እንዴት እናንተ ጆር እንደደረሰ አላውቅም። የሆነው ሆኖ የሉሲ ፕሮጀክት ቡድን አባላት በየጊዜው እንሰባሰባለን። የጉብኝቱ ዓላማ ኢትዮጵያን የቱሪዝም መስህብ ለማድረግ ነው። ሉሲን አሜሪካን ወስደን አሜሪካውያን ስለ ኢትዮጵያ ያላቸውን አመለካከት ለመለወጥና እግረ መንገዱንም የገቢ ማስገኛ ለማድረግ ነው እንጂ ሌላ ምንም የተለየ አላማ የለውም። ባይሆን ጭንቀት የሆብን ዋናዋን ሉሲ እንውሰድ ወይስ (ተመሳሳይዋን) የሚለው ነው" ብለዋል።ዋ ናዋ ሉሲ ከተወሰደች የመሰረቅ አደጋ አያጋጥማትም ወይ ብለን ላነሳንላቸ ጥያቄ ሲመልሱ "የእኛ ስጋት ይሄ አይደለም አጽሙ በሚጓጓዝበት ወቅት አደጋ እንዳያጋጥመው እንጂ ይሰረቃል የሚል ፍራቻ አይደለም። ዓለም ያወቀው ታሪካችን ነው። ደግሞም እነሱ ራሳቸው ናቸው የሰው ልጅ መገኛ፣ 3. ሚሊዮን ዓመት ዕድሜ ያላት ብለው፤ ይፋ ያደረጉት። ስለዚህ ይሄ አያሰጋንም።" ብለዋል።</p>

<p>በጉዳዩ ላይ አስተያየታቸውን እንዲሰጡን በወጣቶች ባህልና ስፖርት ሚ/ር የአንትሮፖሎጂ መምሪያ ኅላፊ ቢሮ ስልክ ብንደውልም ሚ/ር መስሪያ ቤቱ በእድሳት ላይ ስለሚገኝ ያልተሳክልን ሲሆን ወደ ቱሪዝም ኮሚሽን ኮሚሽነር ዩሱፍ አብዱላሂ ቢሮ በተደጋጋሚ ደውለን ኮሚሽነሩን የማግኘት ሙከራችን ሳይሳካ ቀርቷል።</p>


<p class="align-center"><a href="/Gazettas/Tobia/info/Tobia.sera.html">ከጦቢያ ጥቅምት 19 ቀን 1996</a></p>

</body>
</html>	














