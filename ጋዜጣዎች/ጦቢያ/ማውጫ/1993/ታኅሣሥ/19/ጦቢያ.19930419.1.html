<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ከቃሊቲና ከአ.አ ማረሚያ ቤቶች 20 የጦር መኮንኖችና ሲቪል ታሳሪዎች ተለቀቁ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ከቃሊቲና ከአ.አ ማረሚያ ቤቶች 20 የጦር መኮንኖችና ሲቪል ታሳሪዎች ተለቀቁ</h1>


<p>ከ1983 የመንግሥት ለውጥ ጀምሮ በቀይ ሽብርና በዘር ማጥፋት ወንጀል ተሳትፋችኋል በመባል በልዩ ዐቃቤ ህግ ትዕዛዝ ላለፉት ዘጠኝ ዓመታት ክስ ሳይመሰረትባቸው በቃሊቲና በአዲስ አበባ ማረሚያ ቤቶች በእስር ላይ ከሚገኙት በርካታ የቀድሞ መንግሥት ሲቪል ባለሥልጣናትና ከፍተኛ መኮንኖች መካከል ሰሞኑን ሃያ የሚሆኑት መለቀቃቸውን ለጉዳዩ ቅርበት ያላቸው ምንጮች ገለጡ።</p>

<p>በዚሁ መሠረት ብርጋዴየር ጀኔራል አብደላ መሐመድ በቀድሞው ጦር የ114ኛ ኮር አዛዥ፣ ብርጋዴየር ጀኔራል ሰሙ ንጉሥ መኮንን የምድር ጦር ገንዘብና ሂሳብ መምሪያ ኃላፊ፣ ብርጋዲየር ጀኔራል ይልማ ኃይለማርያም፣ አቶ ዘለዓለም ዋቀዩ የአዲስ አበባ ኢሠፓ የርዕዮተ ዓለም ጉዳይ ኃላፊ፣ አቶ ዳሪሞ ኤና የሲዳሞ ክፍል ሀገር ገበሬዎች ማኅበር ሊቀመንበር፣ ወሮ ብዙነሽ ቸርነት፣ ሻለቃ ድረስ ተስፋዬና ሻለቃ ታመነ አባተ የሁለተኛው አብዮታዊ ሠራዊት አባላት የነበሩ፣ እንዲሁም ባሻ ዮሴፍ ጋሻው፣ ቺፍ ተስፋዬ ተፈራ (የባህር ኃይል ደህንነት)፣ አቶ ተስፋዬ ቀንዓ ደህንነት፣ አቶ መለስ ተስፋዬ ካድሬ፣ አቶ አለማየሁ ከበበ የደህንነት አባል፣ በተከሰሱበት ወንጀል በቂ ማስረጃ ስላልቀረበላቸው ባለፈው ሳምንት የተወሰኑት በዋስ ከፊሉ በነፃ መለቀቃቸው ታውቋል። የቀሪዎቹን ተፈቺዎች ስም ዝርዝር ለማግኘት ባይቻልም ከአቶ ዘለዓለም በስተቀር አብዛኞቹ ከ1983 ጀምሮ በእስር ላይ ክስ ሳይመሰረትባቸው መቆየታቸው ታውቋል።</p>

<p>አሁንም በሁለቱም ማረሚያ ቤቶችና በክልል እስር ቤቶች ላለፉት ዘጠኝ ዓመታት ክስ ሳይመሰረትባቸው በእስር ላይ የሚገኙ ከፍተኛ የሲቪል ባለሥልጣናትና የጦር መኮንኖች በርካታ መሆናቸውን የጠቀስቱ ምንጮች ልዩ ዐቃቤ ሕግ የቀሩትንም በተመሳሳይ ሁኔታ ጉዳያቸውን እያጣራ ከወንጀሉ ነፃ የሆኑትን እንዲለቀቁ ትዕዛዝ ይሰጣል ተብሎ እንደሚጠበቅ አመልክተዋል።</p>


<p class="align-center"><a href="/Gazettas/Tobia/info/Tobia.sera.html">ከጦቢያ ታህሣሥ 19 ቀን 1993</a></p>

</body>
</html>	
