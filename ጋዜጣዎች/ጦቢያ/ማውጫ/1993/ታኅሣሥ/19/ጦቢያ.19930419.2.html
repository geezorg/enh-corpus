<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያና ኔዘርላንድስ የአየር አገልግሎት ስምምነት ተፈራረሙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢትዮጵያና ኔዘርላንድስ የአየር አገልግሎት ስምምነት ተፈራረሙ</h1>


<p>የኢትዮጵያና የኔዘርላንድስ ባለሥልጣኖች የአየር አገልግሎት ስምምነት ባለፈው ህዳር 28 ቀን 1993 ዓ.ም ተፈራረሙ። ስምምነቱ በሁለቱ አገሮች መንግሥታት በኩል ገና ያልፀደቀ ቢሆንም የሁለቱ አገሮች የአየር ትራንስፖርት ባለሥልጣኖች ከተፈራረሙበት ዕለት ጀምሮ ስምምነቱን በጊዜያዊነት ሥራ ላይ ለማዋል ተስማምተዋል።</p>

<p>ይህ ማለት በተግባር ሲተረጐም የኢትዮጵያ አየር መንገድና የኔዘርላንድስ አየር መንገድ ኽልም በተቻለ ፍጥነት በአዲስ አበባና በአመስተርዳም መካከል የሚያደርጉትን በረራ ይጀምራሉ። የኢትዮጵያ አየር መንገድ ካርጐ በርቡ አበቦችንና ሌሎችንም የእርሻ ውጤቶች ጭኖ ወደአመስተርዳም አየር ማረፊያ መብረር ይጀምራል ተብሎ የሚጠበቅ ሲሆን ሁለቱ አየር መንገዶች መንገደኞችን የማጓጓዙን ተግባርም ከጥቂት ወራት በኋላ እንደሚጀምሩም አዲስ አበባ ከሚገኘው የኔዘርላንድስ ኤምባሲ የወጣው ጋዜጣዊ መግለጫ አመልክቷል።</p>

<p>ኬኤልም በመባል የሚታወቀው የኔዘርላንድስ አየር መንገድ በአፍሪካና በሌሎችም የዓለም የጉዞ መድረሻዎች እንደሚበር ይታወቃል። ኬኤልም አብዛኛውን ጊዜ በሰሜን አሜሪካና አውሮፓ መካከል ከሚበሩት ከሰሜን ምዕራብ አየር መንገዶች ጋር የሽርክና ግንኙነት አለው። ከኬንያ አየር መንገድም ጋር እንዲሁ ጠቀም ያለ ድርሻ ያለው ነው። ስምምነቱ ለሁለቱ አየር መንገዶች የጋራ ጠቀሜታ ያስገኛል ተብሎ ይታመናል።</p>

<p>በሌላም በኩል የኢትዮጵያ አየር መግነድ ተጨማሪ ቢ737-200 የተባለ አውሮፕላን ለሶስት ዓመት ከኤርፊ ግሩፕ ኩባንያ በሊዝ ተከራይቶ መረከቡን ከአየር መንገዱ ሕዝብ ግንኙነት ቢሮ የተላከው ጋዜጣዊ መግለጫ አስታውቋል። በኢት አሌ የተመዘገብው አውሮፕላን በቅርቡ የኢትዮጵያ አየር መንገድ ካስመጣቸው ኢት ኤጂቢ ጋር ተመሳሳይነት ያለው ነው።</p>

<p>የኢትዮጵያ አየር መንገድ በዘመናዊ አውሮፕላኖች በመጠቀም ከተወዳዳሪነት ጫፍ ለመድረስና የወደፊቱን የዕድገት አቅጣጫ ለማመቻቸት የሚያስችለውን የበረራ መመዘኛ ዝግጁትን በማጠናቀቅ ላይ እንደሚገኝም ተገልጧል። እስካሁን የተደረገው የበረራ ፕላን እንዳመለከተው አየር መንገዱ ከ120-150 መቀመጫዎች ያሏቸው ተጨማሪ አውሮፕላኖች ያስፈልጉታል። ይህም ለደንበኞቹ ተመጣጣኝ በሆነ ዋጋ በአጭር የአገልግሎት ዘርፍ የበለጠ ቀጥተኛና ከአንድ ነጥብ ወደሌላው ለመጓዝ የሚያስችል እድል ይሰጣል።</p>

<p>በጊዜያዊ መፍትሔነት የሚያስፈልጉትን አዲሶቹን አውሮፕላኖች ለማግኘት ጥቂት ጊዜያቶችን ይወስዳል። ስለዚህ የኢትዮጵያ አየር መንገድ ከታህሣሥ 6 ቀን 1993 ጀምሮ ይህን አውሮፕላን በሊዝ ተከራይቶ ሥራ ላይ አውሏል።</p>


<p class="align-center"><a href="/Gazettas/Tobia/info/Tobia.sera.html">ከጦቢያ ታህሣሥ 19 ቀን 1993</a></p>

</body>
</html>	
