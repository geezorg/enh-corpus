<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የላሊበላው የአክሱም ሐውልት ምሥል ቅሬታ አስከተለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የላሊበላው የአክሱም ሐውልት ምሥል ቅሬታ አስከተለ</h1>


<p>በሰሜን ወሎ ዞን በቅዱስ ላሊበላ ሕንፃዎች አካባቢና ወደየአድባራቱ በሚወስዱ በሮች አካባቢ የተሰሩት የአክሱም ሐውልት ምስሎች በአካባቢው ሕዝብና በውጭ አገር ቱሪስቶች ዘንድ ከፍተኛ ቅሬታ እያስከተሉ መሆኑን ለማወቅ ተችሏል።</p>

<p>በቅርቡ አካባቢውን የጐበኘው የዞኑ የጦቢያ ሪፖርተር እንዳስታወቀው የአክሱም ሐውልት ምስሎች በላሊበላ ቤተክርስቲያናት በተለይም በቤተ ጊዮርጊስ፣ በቤተ አማኑኤል፣ በቤተ መድኃኒዓለምና ገብርኤል መግቢያ እንዲሁም በአሸተን ሆቴል መናፈሻ አካባቢ በመገንባታቸው ነዋሪው ሕዝብና ቱሪስቶች «አክሱምም ሆነ ላሊበላ የየራሳቸው ገጽታና ታሪካዊ ትርጉም እያላቸው ሁለቱም በየራሳቸው ባህሪና ታሪክ የአገሪቱ ባህላዊ ሀብት ሆነው ሳለ ማቀላቀል ለምን አስፈለገ?» በማለት በመጠየቅ ላይ ናቸው።</p>

<p>አንዳንድ የአካባቢው ነዋሪዎች ከአምስት ዓመት ወዲህ የተሰራው የዞኑ የማስታወቂና የባህል መመሪያ አጥር ሙሉ በሙሉ በአክሱም ሐውልት ቅርጽ መሠራቱ ለምን እንደሆነ ጠይቀው የውሎ ሰሜናዊ ክፍልና ከጐንደርም የተወሰነ ክፍል ወደትግራይ በመጠቃለሉ የትግራይ ክልል ቀድሞ ከነበረበት ከ65 ሺህ ኪሎ ሜትር ካሬ ወደ 102ሺህ ኪሎ ሜትር ካሬ ከማደጉ ጋር በማያያዝ መስፋፋቱ ባህልና ታሪክንም እየጨመረ ነው? የሚል ጥያቄ እያነሱ ናቸው።</p>

<p>የሚመለከታቸው መንግሥታዊ አካሎች በተለይም የባህልና ማስታወቂያ ሚኒስቴር የቱሪዝም ኮሚሽን የአገራችንን የባህል ተንከባካቢ ሲቪክ ተቋማት አቋም እንዲወስዱበትና ማስተካከያም እንዲደረግበት የላሊበላ አካባቢ ሕዝብ ፍላጐት ነው።</p>

<p>ለአማራ ሕዝብ መብት ታሪክና ባሕል ቆመናል የሚሉ የፖለቲካ ድርጅቶች ይህን አካሄድ ሊቃወሙትና ሊገቱት እንደሚገባ በጉዳዩ ላይ አስተያየት የሰጡ የሕብረተሰብ ክፍል አባላት ለዝግጅት ክፍላችን በላኩት መልዕክት አስታውቀዋል።</p>


<p class="align-center"><a href="/Gazettas/Tobia/info/Tobia.sera.html">ከጦቢያ ጥቅምት 30 ቀን 1993</a></p>

</body>
</html>	
