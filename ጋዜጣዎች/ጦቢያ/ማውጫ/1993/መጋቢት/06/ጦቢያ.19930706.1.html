<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ትምህርት ፖሊሲው ሕዝባዊ ተቃውሞ እየበረታበት መጥቷል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ትምህርት ፖሊሲው ሕዝባዊ ተቃውሞ እየበረታበት መጥቷል</h1>


<p>ከ1987 ዓ.ም ጀምሮ በመላ ኢትዮጵያ በሥራ ላይ የዋለው አዲሱ የትምህርትና ሥልጠና ፖሊሲ ከተለያዩ የህብረተሰቡ ክፍሎችና በሙያው ላይ ከተሰማሩት መምህራን ሳይቀር ከፍተኛ ተቃውሞ እየቀረበበት መሆኑን ከየአቅጣጫው ከሚመጡ ሪፖርቶች ለማወቅ ተችሏል።</p>

<p>በተለይም የአዲስ አበባ ከተማ መስተዳድር ት/ቢሮ የትምህርት ፖሊሲውን የአተገባበር ችግሮች አስመልክቶ በየደረጃው ባካሄዳቸውና ከፍተኛ የመምህራን ተሳትፎ በታየባቸው ትምህርታዊ ኮንፍረንሶች የሙያው ባለቤቶች የሆኑ መምህራን ሳይቀሩ የፖለሲው አውራ ጉዳዮች የሆኑትን አሃዳዊ የትምህርት አሰጣጥ፣ የመምህራን የደረጃ እድገት መሰላል፣ የመምህራን ተከታታይ ሥልጠናና ምደባ፣ እንዲሁም የትምህርት አመራር ኃላፊዎችን ምደባና ሹመት አስመልክቶ መሰረታዊና አሳማኝ ነጥቦችን በማንሳት ጉድለቶቹንከመጠቆም አልፈው ይህ «ትውልድ ገዳይ» የሆነው ፖሊሲ በሀገሪቱ ትምህርት ላይ ተጨማሪ ጉዳቶችን ከማስከተሉ በፊት እንደገና መፈተሽ እንዳለበት አበክረው ገልጸዋል።</p>

<p>ከዚህም በተጨማሪ በመላው የሀገሪቱ የሚንቀሳቀሱ ስድስቱ ተቃዋሚ የፖለቲካ ድርጅቶች ማለትም የኢትዮጵያ ዴሞክራሲያዊ ፓርቲ /ኢዴፓ/፣ የኦሮሞ ብሔራዊ ኮንግረስ /ኦብኮ/፣ የመላው ዐማራ ሕዝብ ድርጅት /መዐሕድ/፣ ብሔራዊ ዴሞክራሲያዊ ሕብረት /ብዴሕ/፣ የኢትዮጵያ ዴሞክራሲያዊ ኅብረት ፓርቲ /ኢዴሕፓ/ እና የጋራ ፖለቲካ መድረክ /ጋፖመ/ «ትውልድ ገዳይ» የሆነውን የትምህርት ፖሊሲ ምንነት በዝርዝር አቅርበው የተቃወሙት ሲሆን ሕዝቡም ይህንኑ በመደገፍ በአዲሱ የትምህርትና ስልጠና ፖሊሲ ላይ ያለውን ተቃውሞ በከፍተኛ ደረጃ እንዲገልጽ ጠየቀዋል።</p>


<p class="align-center"><a href="/Gazettas/Tobia/info/Tobia.sera.html">ከጦቢያ መጋቢት 6 ቀን 1993</a></p>

</body>
</html>	
