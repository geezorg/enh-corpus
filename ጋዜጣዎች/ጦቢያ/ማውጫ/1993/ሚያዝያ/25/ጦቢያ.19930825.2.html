<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮ ኤርትራን ግንኙነት ለማደስ ፍንጮች አሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የኢትዮ ኤርትራን ግንኙነት ለማደስ ፍንጮች አሉ</h1>


<p>ለአለፉት ሦስት ዓመታት ሻክሮና ጦርነት አማዞ ለበርካታ ህይወትና ሀብት መውደም ምክንያት ሆኖ የቆየውን የኢትዮ ኤርትራን የጠላትነት ስሜት አስወግዶ ወደመደበኛ የአገሮች ግንኙነት ለማሸጋገር የዲፕሎማቲክ ጥረቶች መኖራቸውን አንዳንድ ፍንጮችና ምንጮች ይጠቁማሉ።</p>

<p>አንዳንድ ያልተረጋገጡ ምንጮች እንደሚሉት በአሜሪካ አገናኝነትና በሳዑዲ ዓረቢያ አመቻችትነት ጠቅላይ ሚኒስትር መለስ ዜናዊና ፕሬዝዳንት ኢሳያስ ሳዑዲ ዓረቢያ ጂዳ ላይ ተገናኝተዋል።</p>

<p>ይህ ወደእውነትነት የተቃረበ ነው የሚሉ ምንጮች እንደምክንያት የሚያቀርቡት አሜሪካ በአፍሪካ ቀንድ ሰላምና መረጋጋት እንዲሰፍን ያላትን ፖሊሲና የምታደርገውን ጥረት የአሜሪካ መከላከያ ሚኒስትር ም/ኤታማጆር ሹም ሰሞኑን ኤርትራንና ኢትዮጵያን መጎብኘታቸውንና የሁለቱን አገሮች መሪዎች ማነጋገራቸውን ነው።</p>

<p>ይህም ብቻ አይደለም፣ ካሊፎርኒያ ሳንፎርድ ዩኒቨርስቲ ውስጥ በአፍሪካ ቀንድ ሰላም ትብብርና ልማት ላይ ባለፈው ሚያዝያ 13 ቀን 1993 አንድ ውይይት ተደርጐ የተባበሩት መንግሥታት ድርጅት የኢትዮጵያና የኤርትራ አምባሳደሮች ከተናጋሪዎቹ መካከል ነበሩ። በዚሁ ስብሰባ ላይ ለወያኔና ለሻዕቢያ ወደስልጣን መውጣት ቁልፍ ሚና የነበራቸውና በ1983 ለንደን ላይ ህወሓትን፣ ሻዕቢያን፣ ኦነግንና የወቅቱን የኢትዮጵያ መንግሥት ሲያደራድሩ የነበሩት ኸርማን ኮህን ከኢኮኖሚ አንፃር ኤርትራ ያለኢትዮጵያ መኖር የማትችል መሆኗን የሚያመለክት ሃሳብ አንፀባርቀዋል።</p>

<p>እንደሚባለው የተያዘው ዲፕሎማሲያዊ ጥረት ሁለቱን አገሮች የሚያቀራርብ ከሆነ በ1991 በፊት ወደነበረው የተዛባ ግንኙነት ይወስደናል የሚል ስጋት ያላቸው ወገኖች ተነስተዋል። እነዚህ ወገኖች «የኢትዮ ኤርትራ ግንኙነት የአገራችንን ብሔራዊ ጥቅም የሚያስጠብቅ መንግሥት ሲኖረን የምናስብበት ነው» የሚል አቋም አላቸው።</p>


<p class="align-center"><a href="/Gazettas/Tobia/info/Tobia.sera.html">ከጦቢያ ሚያዝያ 25 ቀን 1993</a></p>

</body>
</html>	
