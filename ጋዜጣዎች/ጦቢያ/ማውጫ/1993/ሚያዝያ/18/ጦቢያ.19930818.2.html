<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የናዝሬት እስር ቤት ተሰበረ 14 ሞቱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የናዝሬት እስር ቤት ተሰበረ 14 ሞቱ</h1>


<p>በከፍተኛ 1 ቀበሌ 05 ክልል በሚገኘው የናዝሬት ማረሚያ ቤት ውስጥ ያሉ የሕግ ታራሚዎች ወህኒ ቤቱን ሰብረው ማምለጣቸውን ሪፖርተራችን ገልጥውል። ከአምስት ቀናት በፊት «ምግብ አንበላም» በማለት አመፅ ጀምረው የነበሩት እነዚሁ እስረኞች በወህኒ ቤት የሚደርስባቸው በደል የበላይ አካል እንዲያውቅላቸውና መፍትሔ እንዲሰጣቸው ያቀረቡት ጥያቄ ምላሽ ባለማግኘቱ ይህን እርምጃ ለመውሰድ መገደዳቸው ታውቋል።</p>

<p>ይፋ ካልሆኑ ምንጮች የተገኘው መረጃ እንደሚገልፀው ደግሞ እስረኞቹ አንስተውት የነበረው ጥያቄ «ታምራት ላይኔ ከእስር ይፈታ ወይም አብረውት ይሰሩ የነበሩ ሰዎች ይታሰሩ» የሚል እንደነበረ ጠቁመው የወህኒ ቤቱ አስተዳደርና የከተማው ባለሥልጣናት ጥያቄያችንን ሊፈቱ ስለማይችሉ የኦሮሚያ ፍትህ ቢሮ ኃላፊ መጥተው ያነጋግሩን የሚል አቋም በመያዛቸው ሚያዝያ 11 ቀን 1993 በሄሊኮፕተር መጥተው የነበሩ አንድ የክልሉ ባለሥልጣን ወደመጡበት ከተመለሱ ከጥቂት ሰዓት በኋላ እስረኞቹ በአመጻቸው ገተው ወህኒ ቤቱን ሰብረው ሲወጡ ከፀጥታ ኃይሎችና ከጠባቂ ፖሊሶች በተተኮሰ ጥይት 14 እስረኞች ህይወታቸው አልፏል። ከዚሁ ጋር በተያያዘ የሞቱት ሠዎች ቁጥር እንደሚበልጥ የሚናገሩ ታዛቢዎች በተባራሪ ጥይት የቆሰሉና የሞቱም እንዳሉ ገልጠዋል። በርካታ የማረሚያ ቤቱ የሥራ ኃላፊዎችና ጠባቂዎች በዚሁ ሰበብ በቁጥጥር ስር መዋላቸውም ታውቋል።</p>

<p>ለማምለጥ ከሞከሩት እስረኞች 32 የሚሆኑት ደግሞ ቆስለው በአሁኑ ጊዜ በኃይለማርያም ማሞ ሆስፒታል በመታከም ላይ መሆናቸው የተገለጸ ቢሆንም ዘግይቶ በደረሰን ዜና ቁጥሩ ከፍ ብሏል። ሚያዝያ 12/93 የጥበቃ ኃይሎች በከተማው ውስጥ አመፁ ይቀጥላል የሚል ስጋት በህብረተሰቡ ዘንድ መስፈኑን በመረዳት ጥበቃቸውን ማጠናከራቸው ተመልክቷል።</p>

<p>የመንግሥት መ/ቤቶች የመንግሥትና የግል ባንኮች፣ ኢንሹራንሶች በጥበቃ ሥር ውለዋል። ሰዎቹ ከየመንገዱ እየተያዙ እየታሰሩ ሲሆን በከተማው መውጫ በሮች የተጠናከረ ጥበቃ እየተደረገ ነው።</p>


<p class="align-center"><a href="/Gazettas/Tobia/info/Tobia.sera.html">ከጦቢያ ሚያዝያ 18 ቀን 1993</a></p>

</body>
</html>	
