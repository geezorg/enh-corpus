<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በአርሲ ነገሌ የ20 አመት ወጣት በፀጥታ አስከባሪዎች ተገደለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በአርሲ ነገሌ የ20 አመት ወጣት በፀጥታ አስከባሪዎች ተገደለ</h1>


<p>በምሥራቅ ሸዋ ዞን በአርሲ ነገሌ ወረዳ በነገሌ ከተማ ቀበሌ 01 ክልል ጥቅምት 6 ቀን 1993 ከምሽቱ 6 ሰዓት ላይ ይታገሱ ዘውዴ የተባለው የ20 ዓመት ወጣት የከተማውን ፀጥታ ለማስከበር በተሰማሩ ፈጥኖ ደራሽ ፖሊሶች በተተኮሰ የአውቶማቲክ መሣሪያ ጥይት ደረቱ ላይ ተመትቶ በአሰቃቂ ሁኔታ ሕይወቱ ማለፉን ከሥፍራው የደረሰን ዜና ያመለክታል።</p>

<p>ከላይ በተጠቀሰው ቀን ምሽት ሟቹ ወጣት «ፀደይ ዳንስ ቤት» እየተባለ በሚጠራው ቡና ቤት ሲዝናና አምሽቶ ቀበሌ 02 ክልል ወደሚገኘው አያቱ መኖሪያ ቤት ለማደር በመጓዝ ላይ እንዳለ በጥይት ተደብድቦ እንደተገደለና ይህም በተለይ በከተማዋ ውስጥ የሚገኙ እናቶችንና ወጣቶችን በእጅጉ እንዳስደነገጠ ሁኔታውን የተከታተሉ የዓይን ምስክሮች በማግስቱ በቦታው ለተገኘው የጦቢያ ተባባሪ ሪፖርተር አስረድተዋል።</p>

<p>ሟች ቀደም ሲል በዝርፊያ ወንጀል ተጠርጥሮ ለአንድ ወር በወረዳው ፖሊስ ጣቢያ ታስሮ ከቆየ በኋላ በዋስ መለቀቁን ያስረዱት እነዚሁ የዓይን ምስክሮች አስክሬኑ ሜዳ ላይ ተዘርሮ አድሮ «ሆድ ሲያውቅ...» እንዲሉ ለይስሙላ ምርመራ በማግሥቱ ወደሻሸመኔ ሆስፒታል ተልኮ ሥርዓቱ ቀብሩ በ08/2/93 ዓ.ም በአርሲ ነገሌ ከተማ ቅዱስ ጊዮርጊስ ቤ/ክ መፈፀሙን አስታውቀዋል።</p>

<p>አንድ ስማቸው እንዲገለጽ ያልፈለጉ መምህር ለተባባሪ ርፖርተራችን እንዳስረዱት «እሪ በከንቱ» የሚባል ቅጽል ስም በተሰጠው በዚሁ በጸደይ ቡና ቤት አካባቢ ጨለማን ተገን አድርጐ አንዱ ሌላውን መዝረፍና መሮጥ ኡኡታ ሲቀጥይ የጥይት ድምፅ መስማት ለከተማው ሕዝብ እንግዳ ያለመሆኑን ጠቅሰው በተለይ ወጣቱ የህብረተሰብ ክፍል በቀይ መብራት እየተታለለ የአልኮል መጠጥ ቁራኛ ከመሆኑም ባሻገር በቀላሉ ለኤድስ በሽታ ስለሚጋለጥ ዳንስ ቤቱ በአስቸኳይ መዘጋት እንደሚኖርበት አሳስበዋል።</p>


<p class="align-center"><a href="/Gazettas/Tobia/info/Tobia.sera.html">ከጦቢያ ህዳር 7 ቀን 1993</a></p>

</body>
</html>	
