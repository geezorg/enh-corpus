<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሁለት ኢትዮጵያውያን የዓለም ሎሬቶች ተሸለሙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ሁለት ኢትዮጵያውያን የዓለም ሎሬቶች ተሸለሙ</h1>


<p>የተከበሩ ሜትር አርቲስት የዓለም ሎሬት አፈወርቅ ተክሌና የተከበሩ ዶ/ር ሜድ የዓለም ሎሬት ጥበበ የማነ ብርሃን በሥነ ሥዕልና በቆዳ ሕክምና ሳይንስ ባበረከቱት ከፍተኛ አስተዋፅዖ ከአሜሪካን የባዮግራፊካል ኢንስትትዮትና ከዓለም አቀፉ የባዮሎጂካል ማዕከል ልዩ ሽልማት አግኝተዋል።</p>

<p>ሁለቱ ኢትዮጵያውያን ካምብሪጅ ዩኒቨርስቲ ውስጥ በሚገኘው የቅዱስ ዮሐንስ ኮሌጅ በተከናወነው ልዩ ሥነ ሥርዓት ከሁለቱ ተቋማት የተዘጋጁላቸውን የክብር ሽልማቶች ከፕሬዝዳንቱና ከዋና ፀሐፊው እጅ ተቀብለዋል። </p>

<p>ሜትር አርቲስት የዓለም ሎሬት አፈወርቅ ተክሌ ለሥነ ጥበብና ለዓለም ባህል መዳበር ባበረከቱት ልዩ አስተዋፅዖ ያገኙት ሽልማት «አርነስት ኬይ አዋርድ» በሚባል የሚታወቀውና በየዓመቱ ለታታላቅ ሰዎች የሚሰጥ ሲሆን ከአሜሪካና አውሮፓ ውጭ ለሌሎች ሲሰጥ የአሁኑ የመጀመሪያው ነው ተብሏል።</p>

<p>የተከበሩ ዶ/ር ሜድ የዓለም ሎሬት ጥበበ የማነ ብርሃን ደግሞ በሳይንስ ዘርፍ በተለይም በቆዳ ሕክምና ዘርፍ ባበረከቱት አስተዋፅዖና ምርምር የዓመታዊ የአሜሪካን ባዮግራፊካል ኢንስቲትዮት «አሜሪካን ኦርደር ኦፍ ኤክሰለንስ» የተባለውን ሜዳሊያና የዓለም አቀፉ የባዮሎጂካል ማዕከል የምርምር ኢንስቲትዮት «የህይወት ዘመን የበላይ ጠባቂ» አድርጐ በሙሉ ድምፅ መርጦአቸዋል።</p>

<p>ሁለቱ ኢትዮጵያውያን የዓለም ሎሬቶች ከአንድ አገር በአንድ ጊዜ ልዩ ክብር ሲቀዳጁና ሲሸለሙ የመጀመሪያዎቹ ሲሆኑ ኢንግላንድ ካምብሪጅ ዩኒቨርስቲ በተካሄደው 28ኛው ዓለም አቀፍ የሥነ ጥበብና የኮሚኒኬሽን ኮንግረስ ላይም የክብር ተናጋሪ እንደነበሩ የደረሰን ዘገባ ያስረዳል።</p>


<p class="align-center"><a href="/Gazettas/Tobia/info/Tobia.sera.html">ከጦቢያ ሐምሌ 19 ቀን 1993</a></p>

</body>
</html>	
