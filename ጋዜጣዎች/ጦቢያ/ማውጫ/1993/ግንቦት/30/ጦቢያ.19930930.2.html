<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አባ ጳውሎስ በእንቁላል ተደበደቡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">አባ ጳውሎስ በእንቁላል ተደበደቡ</h1>


<p>በዓለም አቀፍ የአብያተ ክርስቲያናት ስብሰባ ላይ ለመከፋል በርሊን የተገኙት አባ ጳውሎስ ግንቦት 25 እና 26 ቀን 1993 ዓ.ም ከተከበረው የቅዱስ አማኑኤል ቤተክርስቲያን ዓመታዊ የንግስ በዓል ላይ ለመገኘት ከስፍራው ሲደርሱ አገርና ሃይማኖት ወዳድ በሆኑ ኢትዮጵያውያን የበርሊን ነዋሪዎች ተቃውሞ የደረሰባቸው ከመሆኑም በላይ ግንባርና ደረጅታቸው ላይ በእንቁላል መደብዳባቸውን «የአደራ መጽሄት ዝግጅት ቦርድ» ለዝግጅት ክፍላችን በላከው ዘገባ አስታወቀ።</p>

<p>ተቃውሞ ይነሳል በሚል ፍራቻ አባ ጳውሎስ በቤተክርስቲያኑ ዓመታዊ በዓል ላይ የመገኘታቸው ጉዳይ በምስጢር ተይዞ የቆየ ቢሆንም በበርሊን ከተማየሚገኙት ኢትዮጵያውያን ሁኔታውን ተረድተው በአጭር ጊዜ ውስጥ የተቃውሞ ዝግጅት ሲያደርጉ የበርሊኑ የወያኔ ኤምባሲ ደግሞ የፖሊስ ኃይል እንዲመደብለት የጀርመንን መንግሥት ሲማጸን መቆየቱ ተገልጿል። አባ ጳውሎስ እሁድ ግንቦት 26 ቀን ከንጋቱ 11 ሰዓት ላይ ሥርዓት ቅዳሴ እንደተጀመረ በፖሊና በተከታዮቻቸው ታጅበው መጥተው ወደቤተመቅደስ ለመግባት ሲሞክሩ ምዕመናኑ ደርሰው በላይ ላይ በማቆም ተቃውሞአቸውን እንዳዘነቡባቸው ዘገባው አብራርቷል። አያይዞም በዚህ ወቅት የተነሳውን ግርግር ለመግታት ከውጭ ሆኖ ይጠባበቅ የነበረው የፖሊስ ኃይል ቢደርስም በአባ ጳውሎስ ግንባርና ደረት ላይ ይከሰከስ የነበረውን እንቁላል ሊያስቆመው ያለመቻሉን አስታውቋል።</p>

<p>የኢትዮጵያውያኑ ተቃውሞ የጀርመን ህግ በሚፈቅደውና ሰላማዊ በሆነ መንገድ ስለነበር የጀርመን ፖሊስ ተቃውሞውን በኃይል ሳይከላከል ለተቃዋሚዎች ሰፋ ያለ ጊዜ መስጠቱም ተገልጿል። በኋላ የቤተክርስቲያኑ ኃላፊ የሆኑት ጀርመናዊ ቄስና የፖሊስ ኃይሉ አዛዥ ወደተቃዋሚዎቹ በመሄድ ኢትዮጵያ ውስጥ እየተካሄደ ያለውን ዘግናኝ ሁኔታ የሚከታተሉ መሆናቸውን አሁን አባ ጳውሎስ ጀርመን ውስጥ የሚገኙት በእንግድነት መሆኑን አውቀው ወደቤተክርስትያኑ ለመግባት እንዲፈቅዱላቸው መጠየቃቸውን የደረሰን ሪፖርት አመልክቷል።</p>

<p>ኢትዮጵያውያን ተቃዋሚዎች ለፖሊስ አዛዡና ለጀርመናዊው የቤተክርስቲያኑ ኃላፊ ቄስ አባ ጳውሎስና ወያኔ ኢትዮጵያና የሽብር፣ የአፈናና የሲዖል ቤት ማድረጋቸውን አስረድተው የጀርመን መንግሥትም ሆነ ቤተክርስቲያኑ የወያኔ ጠበቃ የሆኑትን አባ ጳውሎስን ተቀብለው በማስተናገዳቸው እንዳዘኑባቸውና አሳፋሪም እንደሆነ ገልጸውላቸዋል። ጀርመናዊው ቄስና የፖሊስ አዛዡ የኢትዮጵያውያኑን ሰላማዊ ተቃውሞ አድንቀው የማበረታቻ ሃሳቦችን እንደሰነዘሩላቸውና መልካም ምኞትም እንደተመኙላቸው ተወስቷል። አልፎ ተርፎም «በዓለም የዜና ማሰራጫዎች ይህን የመሰለ የኢትዮጵያ ችግር እያለ ለምን የፍልስጤምና የእስራኤል ሁኔታ ብቻ እንደሚወራ አይገባንም» እስከማለት መድረሳቸውም ተነግሯል።</p>

<p>በዕለቱ ተቃዋሚ ኃይሉ የቅዳሴው ሥርዓት እንደተጠናቀቀ እንደገና አባ ጳውሎስን ለማዋከብ በር ላይ ቆሞ በመጠባበቅ ላይ እያለ እሳቸውን የተዘጋጀውን ጠበል እንኳ ሳይቀምሱና ሳያሳርጉ እጅግ በሚያሳፍር ሁኔታ በቤተክርስቲያኑ የኋላ በር ወጥተው በፖሊስ አጀብ ከተዘጋጀላቸው መኪና ውስጥ ገብተው ሊያመልጡ መቻላቸውን ዘገባው አመልክቷል።</p>

<p>በዕለቱ ከተሰሙት መፈክሮች መካከል «የአባ ጳውሎስ ፓትሪያርክነት ከኢትዮጵያ ኦርቶዶክስ ቤ/ክ ህግ ውጪ ነው፣ አባ ጳውሎስ የወያኔ ካድሬ እንጂ የሃይማኖት አባት አይደሉም! አባ ጳውሎስ ለተማሪዎች ስቃይና መከራ ተጠያቂ ናቸው! አባ ጳውሎስ በአባ ፈቃደ ስላሴ ሞት ተጠያቂ ናቸው! ወዘተ የሚሉ እንደሚገኙባቸውም ተገልጿል።</p>


<p class="align-center"><a href="/Gazettas/Tobia/info/Tobia.sera.html">ከጦቢያ ግንቦት 30 ቀን 1993</a></p>

</body>
</html>	
