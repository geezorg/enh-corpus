<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የመከላከያ ሠራዊቱ እንቅስቃሴ ከፍተኛ ጭንቀትና ሥጋት ፈጥሯል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">የመከላከያ ሠራዊቱ እንቅስቃሴ ከፍተኛ ጭንቀትና ሥጋት ፈጥሯል</h1>


<p>በሕወሓት መካከል መከፋፈል ከተፈጠረ ወዲህ በሠራዊቱ መካከል ውይይቶችና ግምገማዎች በመካሄድ ላይ ሲሆኑ የመከላከያ ሠራዊቱ የራሱን ነባርና ጊዜ ወለድ ጥያቄዎች በማንሳት ላይ ይገኛል። በየአካባቢው የሚገኙት ሪፖርተሮቻችን የላኩልንን ዘገባ እንደሚከተለው አጠናቅረነዋል።</p>


<h3><span class="underline">የሠራዊቱ እንቅስቃሴ</span></h3>


<p>በርካታ ከፍለ ጦሮች ከየነበሩበት ግንባር እየተነሱ በሰሜን በደቡብ በምዕራብና በምሥራቅ በሚገኙ የሀገሪቱ ክፍሎች ተሠራጭተው በመሐል ሀገር ባሉ ትላልቅና ነጥብ ከተሞች ሣይቀር ከመሥፈራቸውም በላይ በተለይ በአንዳንድ አካባቢዎች የመዋጊያ ምሽግ የማዘጋጀታቸው ጉዳይ ሕዝቡን በስፋት ዕያነጋገረውና ሥጋት ላይ እየጣለው መሆኑን ሪፖርተሮቻችን ከየአቅጣጫው ጠቁመዋል።</p>

<p>የአገርን ሰላምና ፀጥታ አደጋ ላይ የሚጥልና ከፓሊስ አቅም በላይ የሆነ የአስቸኳይ ጊዜ ሁኔታ ሲፈጠር የመከላከያ ሠራዊቱ ወደክልሎች የሚሠማራበት ሕገ መንግስታዊ ስርዓት ዕያለ ለምን እንደሚንቀሳቀስ ግልጽ ባልሆነበት ሁኔታ በሲቪሉ ኋብረተሰብ መካከል መገኘቱ ብዙዎችን አስገርሟል።</p>

<p>ሁሉምገር በምስጢር ተይዞ ለዚች ድሀ ሀገር ልማት ሊውል የሚችል በርካታ መዋዕለንዋይ እየወጣ ስራዊቱን ከቦት ቦታ ማዘዋወር በርካታ አዳዲስ መኪናዎችን መግዛት ቡና ቤቶችንና አልቤርጎዎችን በበርካታ ገንዘብ ዕየተከራዩ ወታደር ሌሊትና ቀን በሕዝብ መካከል መልቀቅ ከጥቅሙ ይልቅ ጉዳቱ እንደሚያመዝን በማስጠንቀቅ አንዳንድ የሀገር ሽማግሌዎችና ምሁራን እርምት እንዲደረግ ማሳሰባቸውንም የየአካባቢው ሪፖርተሮቻችን አስረድተዋል።</p>

<p>በአሁኑ ጊዜ በርካታ ክፍለ ጦሮች ከሰፈሩባቸው አካባቢዎች መካከል ጎጃምና ወሎ ኦሮምያ ደቡብ ኢትዮጵያ ሲሆኑ በተለይ በአዋሳ ከተማ ጦሩ የሚያደርገው እንቅስቃሴ ከየት በተገኘ ገንዘብ ነው ይህ ሁሉ በርካታ ሠራዊት ከተማ ገብቶ ሆቴሎችንና ቡና ቤቶችን ከ5 እስከ 10 , 000 ብር እየተከራዬ ወደ ጦር ካምፕነት የሚለውጠው? እያለ ሕዝቡ በመነጋገር ላይ ሲሆን በከተማና በገጠር የሚንቀሣቀሰው ሠራዊት አንዳንድ አባላት ሴቶችን በመዳፈር ላይ በመሆናቸው ለኤድስ መሰራጨትም አስተዋጾ ያደርጋሉ የሚል ብርቱ ሥጋትእንደአሳደረባቸው የየከተማው ነዋሪዎች ገልጠዋል።</p>


<p class="align-center"><a href="/Gazettas/Tobia/info/Tobia.sera.html">ከጦቢያ ሰኔ 28 ቀን 1993</a></p>

</body>
</html>
