<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የትግራይ ወጣቶች በአፋር በኩል እየተሰደዱ ናቸው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">የትግራይ ወጣቶች በአፋር በኩል እየተሰደዱ ናቸው</h1>


<p>የትግራይ ወጣቶች በአፋር መስተዳድር ክልል በኩል ጎረቤት ወደሆኑት ጅቡቲ የመንና የመሳስሉ ሀገሮች ለመኮብለል በሚያደርጉት ጥረት በየቀኑ ከ24 እስከ 40 የሚደርሱት በሕወሓት ደህንነት በፖሊስና በመከላከያ ሠታዊት አባላት ክትትል እየተያዙ እንደሚመለሱና በደሴ አሳይታ መስመር ባሉ ሦስት ኬላዎችም የመታወቂያ ቁጥጥሩ መጠናከሩን በአካባቢው የሚገኘው የጋዜጣው ተባባሪ ሪፖርተር አስታወቀ።</p>

<p>ሪፖርተሩ እንዳስታወቀው የትግራይ ወጣቶች ከሀገር የመኮብለል ጥረትና የመታደን ሁኔታ በአይሳኢታ አካባቢ እየተስተዋለ የመጣው ከቅርብ ጊዜያት ወዲህ ነው። በየቀኑ እስከ አርባ የሚደርሱ የትግራይ ወጣቶች በመታወቂያ ማጣራት ሰበብ እየታደኑ ተይዘው የሚመለሱት ቁልፍ በሆኑ ቦታዎች ሰፍሮ በሚገኘው ከፍተኛ ቁጥር ባለው የመከላከያ ስራዊት አባላትና በከተሞች ባሉት የደኋንነት አባላት እንደሆነ ሪፖርተሩ ገልጧል።</p>

<p>ከደሴ ወደ አሳኢታ ሲኬድ በሦስት ኬላዎች መታወቂያ ይጠየቃል። እንዳጋጣሚ መታወቂያ የሌለው መንገደኛ ሲገኝ አስፈላጊው ጥያቄ ከቀረበለት በኋላ ብሔረሰቡ እንደሚጠየቅ ታውቋል። መንገደኛው መታወቂያ ሳይዝ በነጻ ሊያልፍ የሚችለው የትግራይ ብሔረሰብ አባል ካልሆነ ብቻ መሆኑንም ተጠቁሟል።</p>

<p>የትግራይ ወጣቶችን የስደት እንቅስቃሴ አስመልክቶ በአካባቢው ነዋሪ ዘንድ ካለው ጭምጭምታ አንዱ ወደ የመን አካባቢ የትግራይ ተወላጅ ስደተኞችን እየተቀበለ የሚያሰለጥን ድርጅት እንደተቋቋመ እየተናፈሰ መሆኑን አመልክቷል። የስርዓቱ የመጀመሪያ ተቋዳሽ በሆኑትና ከፍተኛውን የአመራር ቦታ ይዘው በነበሩት የትግራይ ተወላጅ ታጋዮች መካከል በተፈጠረው ልዩነትና ከሕወሓት በአንጃነት መውጣት ምክንያት ብዙውን ዘብጥያ ለመውረድ ከስልጣን ለመነሳትና በአይን ቁራኛ ለመጠበቅ ያደረሰ በመሆኑ በሕዝቡ ላይ ከፍተኛ ስጋት ማሳደሩ ተገልጧል። ይህ በመሆኑም የትግራይ ወጣቶች የሚሰማቸውን በግልፅ ደፍረው ከማይተቹበት ምናልባትም የባሰ ችግር ቢመጣ የመጀመሪያ ተጠቂ ከሚሆኑበት ሁኔታ ራሳቸውን ለማዳን ሲሉ በአሁኑ ወቅት በስደት ለመኖር ጥረት ማድረግ እንደጀመሩ በብዙው የአካባቢው ሕዝብ ዘንድ ጥርጣሬ ማሳደሩን ሪፖርተሩ አስታውቋል።</p>


<p class="align-center"><a href="/Gazettas/Tobia/info/Tobia.sera.html">ከጦቢያ ሰኔ 28 ቀን 1993</a></p>

</body>
</html>
