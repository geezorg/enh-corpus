<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያ ከዓለም የሥራ ድርጅት ታገደች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢትዮጵያ ከዓለም የሥራ ድርጅት ታገደች</h1>


<p>የኢትዮጵያ መንግሥት ባለሥልጣኖች ላለፉት አስር ዓመታት የሠራተኛ መብት ረገጣ እንዲቆም በማህበራት ላይ በመንግሥት አካላት በሚደረገው ጫና እንዲቆም በነፃ የመደራጀትን መብት እንዲያከብሩ የኢመማ ሊቀመንበር የሆኑትን ዶ/ር ታዬ ወ/ሰማያትን ከእስር እንዲፈቱ የአሰሪና ሠራተኛ ሕጉን የሥራ ማቆም አድማ ከማድረግ የመንግሥት ሠራተኞችና መምህራን በሰራተኝነት እንዲደራጁ ከማስቻል አንፃር እንዲያሻሽሉ የተሰጣቸውን ምክርና ማሳሰቢያ ተቀብለው ተግባራዊ ባለማድረጋቸው በጄኔቭ በመካሄድ ላይ ያለው 89ኛው ዓለም አቀፍ የዓለም የሥራ ኮንፈረንስ የኮንቬንሽኖች አፈፃፀም ኮሚቴ ኢትዮጵያ «በልዩ ፓራግራፍ» እንድትካተት ባለፈው ሰኔ 4 ቀን 1993 ዓ.ም በድምፅ ብልጫ ወሰነ።</p>

<p>በዚህ «ልዩ ፓራግራፍ» ውስጥ ኢትዮጵያ እንድትካተት መደረጓ የኢትዮጵያ ሠራተኛ ማህበራት ኮንፌዴሬሽን የቴክኒክ እርዳታ እንዲቋረጥ የሚያደርግና የዓለም የሥራ ድርጅት የሚኖረውን ተሳትፎ የሚያግድ ይሆናል። የኢትዮጵያ የሠራተኛ ማህበራት ኮንፈዴሬሽን በየዓመቱ ከዓለም የሥራ ድርጅት ከ500 ሺህ ዶላር ያላነሰ ቴክኒካዊ ድጋፍ እንደሚሰጠው ለማወቅ ተችሏል። እስከሚቀጥለው ዓመት በኢትዮጵያ መንግሥት የእርምት እርምጃዎች ይወሰዳሉ ብሎ ኮሚቴው ተስፋ አድርጓል።</p>

<p>የኮንቬንሽኖች አፈፃፀም ኮሚቴ ያሳለፈው ውሳኔ ለዓለም የሥራ ድርጅት የገዥዎች ቦርድ የሚቀርብ ሲሆን ተጨማሪ የተፅዕኖ እርምጃዎችንም ሊከተሉ እንደሚችሉ ታውቋል። የኢትዮጵያ የውጭ ጉዳይ ሚኒስቴር በጄኔቫ ተወካዩ በአቶ ምኒልክ ዓለሙ አማካይነት የመጪውን ዓመት የ90ኛ ኮንፈረንስ ኢትዮጵያ እንድትሰበስብ ጥያቄ አቅርቦ የነበረ ቢሆንም የሠራተኛ መብት ረጋጭ አገር ክቡር የሆነውን የመብት ማስከበሪያ ኮንፈረንስ ልትሰበስብ አይገባም በሚል ጥያቄውን እንዲያነሳ ተደርጓል።</p>


<p class="align-center"><a href="/Gazettas/Tobia/info/Tobia.sera.html">ከጦቢያ ሰኔ 14 ቀን 1993</a></p>

</body>
</html>	
