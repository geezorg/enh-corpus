<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አባ ጳውሎስ ተቃውሞ ገጠማቸው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">አባ ጳውሎስ ተቃውሞ ገጠማቸው</h1>


<p>ኢትዮጵያንና ኤርትራን ለማስታረቅ በሚል ወደ ጀርመን የተጓዘው በአባ ጳውሎስ የሚመራው ከፍተኛ ልዑክ ጥር 16 ቀን 1991 ለትግሪኛ ተናጋሪዎች ብቻ በምስጢር ያደረገውን ጥሪ የሰሙ ተቃዋሚዎች በቤተክርስቲያን ውስጥ ተገኝተው ባደረጉት ተቃውሞ ፓትርያርኩ ያቀዱትን ሥርዓተ ፀሎት ማደናቀፋቸውን ለሥራ ጉዳይ ወደዚያው የተጓዘው የጦቢያ ሪፖርተር አስታወቀ።</p>

<p>አባ ጳውሎስ ትግሪኛ ተናጋሪዎችን በምስጢር ባስጠሩበት ሥርዓተ ፀሎት ላይ ደጋፊዎችና ተቃዋሚዎች የተገኙ ሲሆን፤ በተለይ ተቃዋሚዎች ቅሬታቸውንና ስሞታቸውን ከቤተክርስቲያን ውጪ ሆነው ለማሰማት ከፍተኛ የሆነው ብርድ ስላላስቻላቸው ወደ ውስጥ መግባታቸው ተገልጧል። አባ ጳውሎስ ምዕመናኑን ለመባረክና ለመስበክ መድረኩ ላይ በወጡበት ወቅት ተቃዋሚው «እርስዎ በጎሰኝነት የሚያምኑ ስለሆኑ የኢትዮጵያን ኦርቶዶክስ ቤተክርስቲያን ለመወከል አይችሉም። ቡራኬዎንም ስለማንፈልግ መናገር አይገባዎትም» የሚል ድምፅ ማሰማቱን ከስፍራው የዘገበው ሪፖርተራችን አስታውቋል።</p>

<p>በሁኔታው የተደናገጡትና በጀርመን የኢትዮጵያ ኦርቶዶክስ ቤተክርስቲያን ተወካይ የሆኑት ቄስ መርአዌ ተበጀ ፀጥታ አስከባሪዎችን ከመጥራታቸውም በተጨማሪ በደጋፊና በተቃዋሚ መካከል የገቡትን ወደ ሃያ የሚጠጉ ፖሊሶችን ተቃዋሚዎችን እንዲበትኑ ቢገፋፉም «በጀርመን ሀገር ሰላማዊ ተቃውሞ ማድረግ የተፈቀደ ስለሆነ ተቃዋሚዎች ፀብና ሁከት ካላነሱ ልናስወጣቸው አንችልም» የሚል መልስ የተሰጣቸው መሆኑ ታውቋል። በዚህም ምክንያት ጳጳሱና ተከታዮቻቸው ለሃያ ደቂቃ ያህል ሠሩ የተባለውን በደልና ግፍ አዳምጠው እንደጨረሱ በሌላ በር በፖሊስ ታጅበው ስለወጡ የታሰበው ፀሎት ሳይደረግ መቅረቱ ተገልጧል።</p>

<p>ስደተኛው ወደፊት ራሱን የቻለ የስደተኞች ቤተክርስቲያን ለመመስረት እንዲችል በስደት ላይ ከሚገኙት ጳጳስ ጋር ተነጋግሮ በቅርቡ አስፈላጊው እንደሚደረግ ቃል ስለገቡላቸው ችግሩ ሊወገድ እንደሚችልም ተጠቁሟል።</p>

<p>አባ ጳውሎስ አሜሪካ አገር በስደት በነበሩበት ወቅት የትግርኛ ተናጋሪዎች ቤተክርስቲያን አቋቁመው እንደነበር ያለፈ ታሪካቸውን የሚያውቁ ሰዎች ይናገራሉ።</p>


</body>
</html>
