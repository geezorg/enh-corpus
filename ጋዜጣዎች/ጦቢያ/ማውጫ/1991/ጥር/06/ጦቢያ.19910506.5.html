<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ፕሮፌሰር እንድርያስ እሸቴ ስለኢትዮ-ኤርትራ ግጭት፣ስለነፃው ፕሬስና ስለኤርትራውያን ምን ዕይታ አላቸው?</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1><span class="underline">እንነጋገር</span></h1>

<h2 class="align-center">ፕሮፌሰር እንድርያስ እሸቴ ስለኢትዮ-ኤርትራ ግጭት፣ስለነፃው ፕሬስና ስለኤርትራውያን ምን ዕይታ አላቸው?</h2>


<p> (ከዚህ በታች የሰፈሩት ኃሣቦች ፕሮፌሰር እንድርያስ «የሕግ መድረክ ለሰላም» በተባለው ድርጅት ለተዘጋጀ ስብሰባ አቅርበውት በሪፖርተር መጽሔት - ሪፖርተር ቅጽ 2 ቁ 15 - ከሰፈረ ጽሁፍ የተወሰደ ነው። በየመሀሉ የሠፈሩት ጥያቄዎች የእኛ ናቸው።)</p>


<h3><span class="underline">አፈሩ? ደነገጡ?</span></h3>


<p>«የኤርትራ ታሪክ፤ ከቅርብ ጊዜ ወዲህ እያሳየው ባለው ገፅታ የተሰማኝን ሀፍረትና ድንጋጤ መደበቅ አልሻም። ኤርትራ ከረጅም የነፃነት ትግልና ከታላቅ ድል በኋላ አሁን በገዛ ራሷ ቁልቁል ወደ አዘቅት መውደቅ የጀመረች ይመስላል። ይኸው አመለካከት ተቃዋሚ የፖለቲካ ፓርቲዎችና የውጭ አገር የፖለቲካ ታዛቢዎች ስለወቅታዊ የኢትዮጵያ ሁኔታ በሚሰጡት አስተያየት ውስጥም ይንፀባረቃል።</p>


<h3><span class="underline">ኢትዮጵያውያን ለኤርትራ ነፃነት?</span></h3>


<p>«በተለይ፤ ለኤርትራ የነፃነትና የእኩልነት ትግል፣ ይህ ቀረሽ የማይባል ድጋፋቸውን የሰጡት ኢትዮጵያውያን፣ ዛሬ የኤርትራ መንግሥት የኢትዮጵያ ጠላት ሆኖ ሲገኝ በጣም ሊገረሙ ይገባል። ቀደም ሲል በነበረን ወዳጅነትና ሕብረት፤ እንዲሁም በቅርቡ በመደጋገፍ በአንድ ለመቆም ባደረግነው መተጋገዝ የተደነቁት ሁሉ ኤርትራ - ኢትዮጵያን ዘመን የማይሽረው ጠላቷ ልታደርጋት መፈፀሟን ሲያዩ ግራ መጋባታቸው አልቀረም።...</p>


<h3><span class="underline">ተቃዋሚ ፕሬስ?</span></h3>


<p>«ይኸ፣ በኤርትራ የተፈጠረው «ለራስ ያሉት» ዓይነት ስሜት ጠንከር እንዲል፤ በኢትዮጵያ የሚገኙ ተቃዋሚ ፕሬሶች (ምበበቌቦቃቨቃቌቋ በብሾቦቦ) ስለ ኢትዮጵያ ሲያቀርቡት የነበረው ሥዕል እገዛ አድርጓል። እነኚህን የፕሬስ ውጤቶች ጓጉተውና ከልብ ተቀብለው ያነብቡ ከነበሩት ወገኖች መካከል ዋነኛው የኤርትራ መንግሥት ይመስላል።...</p>


<h3><span class="underline">ሌላስ ማን ይጠየቅ?	</span></h3>


<p>«እርግጥ፣ አሁን ለተፈጠረው ችግር ተጠያቂዋ ኤርትራ ብቻ ነች ብሎ አስተያየት ማቅረብ ወደ ስህተት የሚመራ ነው። ለሕዝበ ውሳኔው እንደ ቅድመ - ሁኔታ የሚያገለግሉ ሁኔታዎች ግልፅ ሊሆኑ ይችሉ ነበር። በኢትዮጵያና በነፃዪቱ ኤርትራ መካከል በሚኖረው ግንኙነት ላይ ሕዝባዊ ስምምነት እንዲኖር ማድረግም ይቻል ነበር። እንዲሁም፤ የድንበር መካለሉን፣ የኢኮኖሚ ትብብር ሁኔታዎችን እና በኢትዮጵያ የሚገኙ ኤርትራውያን በሕግ የሚኖራቸውን ሁኔታ በግልፅ መወሰን ይቻል ነበር። የሕዝበ ውሳኔው ሕጋዊነትና ውጤት የኢትዮጵያን ስምምነት የሚጠይቅ ስለነበር አብይ ጥያቄዎች ሚዛናዊ በሆነ ሁኔታ እልባት እንዲያገኙ ለማድረግ፤ ኤርትራ ከወዲሁ አቅዳ የምትገባበትን አስገዳጅ ነገር መፍጠር ቀላል ሊሆን ይችል ነበር። ...</p>


<h3><span class="underline">ስለማን በጎ ፈቃድ ነው የሚነግሩን?</span></h3>


<p>«በሺህዎች የሚቆጠሩ ኢትዮጵያውያን ደም በፈሰሰበት ጉዳይ ላይ፤ ኤርትራ እንደፈቃድዋ መሄድ እንድትችል ኢትዮጵያ የማይናቅ በጎ ፈቃድ አሳይታለች። የሽግግር መንግሥቱ፤ በሕዝበ - ውሳኔው ሂደት እና በኋላም ነፃነቱ እውቅና እንዲያገኝ መንገዱን ቀና አድርጓል። ኤርትራ ነፃነቷን በይፋ እስክታውጅ በነበረው የሽግግር ጊዜ ውስጥ የኢኮኖሚ ውጥረቱን ለማርገብ፤ ኢትዮጵያ የተቻላትንና የአቅሟን አድርጋለች። የዜጎችም በጎ ፈቃድ የሚናቅ አልነበረም። ምንም እንኳን ብዙ ኢትዮጵያውያን የኤርትራ ተገንጥሎ መሄድ ያላስደሰታቸው ቢሆንም፤ በኢትዮጵያ የተደረገው የሕዝበ ውሳኔ ድምፅ አሰጣጥ ያለአንዳች ችግር ነበር የተካሄደው።...</p>


<h3><span class="underline">የኤርትራውያን መባረር መሠረቱ የዜግነት ሕግ ወይስ ፖለቲካ?</span></h3>


<p>«ከኢትዮጵያ እንዲወጡ የተደረጉትን ኤርትራውያን አስመልክቶ የሚቀርቡት ሁለት የዘወትር ስሞታዎች፤ የሕግ ጥያቄን የያዙ ናቸው። የመጀመሪያው፤ ከተባረሩት መካከል ጥቂት ኢትዮጵያውያን ናቸው። ሁለተኛ ለማባረር ምክንያት የሆኑት ጉዳዮች፦ በኤርትራ የፖለቲካ ድርጅት ውስጥ አባል ሆኖ መገኘት፤ ለኤርትራ መንግሥት ድጋፍ ታደርጋላችሁ እና የመሳሰሉት ነገሮች ወንጀሎች አይደሉም» የሚል ነው።</p>

<p>«በኢትዮጵያ የሚንቀሳቀሱት የኤርትራ የፖለቲካ ድርጅት፣ በኢትዮጵያ መኖር የሚችሉበት ሁኔታ እና የኤርትራ ተወላጅ የሆኑ ሰዎች የዜግነት ጥያቄ፤ በሕግ የተወሰነ ቢሆን ኖሮ፣ ያለ ምንም ጭቅጭቅ እነኝህ ስሞታዎች እንዳይከሰቱ ማድረግ በተቻለ ነበር። ይኸን ስል ግን፤ ኤርትራውያንን ከኢትዮጵያ በማስወጣቱ እርምጃ ላይ የቀረቡት አስተያየቶች መሠረት ያላቸው ናቸው ለማለት አይደለም። ከኢትዮጵያ ወደ ኤርትራ ከሚላኩት ሰዎች መካከል ጥቂቶቹ ኢትዮጵያዊያን ናቸው፤ ለሚለው ጥያቄ የሚቀርበው ማረጋገጫ፤ ሰዎቹ የኢትዮጵያ ፓስፖርትና የቀበሌ መታወቂያ ያላቸው መሆኑን ነው። ግን፤ እነኝህ «መታወቂያዎች» በማጭበርበርና በጥቅም በመደለል ወይም በሌላ በህገ ወጥ መንገድ የተገኙ ከሆነ፣ መታወቂያና ፓስፖርትን መያዝ ዜግነትን አያረጋግጥም። በተለይ እነኚህ «መታወቂያዎች» በቀላሉ ሊገኙ እንደሚችሉ በግልጽ የታወቀ ሲሆን፤ ለምሳሌ፦ ከኤርትራ የብሔራዊ ውትድርና አገልግሎት (ሳዋ) ለማምለጥ ወደ ኢትዮጵያ ሸሽቶ የመጣ ወጣት በኢትዮጵያ ውስጥ ለመኖር ወይም ወደ ሌላ አገር ለመሔድ የዜግነት ወረቀቶችን እንደሚያገኝ ማንም ሊክደው አይችልም። በጣም በጥቅሉ፤ ፓስፖርትና የመሳሰሉት ነገሮች የዜግነት ማረጋገጫ ናቸው፤ ይሁንና - የዜግነትን ጉዳይ ያለምንም መጠራጠር - በነዚህ ብቻ አይወሰንም።</p>

<p>«ኤርትራውያንን ከኢትዮጵያ በማባረሩ እርምጃ ውስጥ የሚታየው ችግር፤ «ወንጀል ነው ተብሎ ከመደንገጉ በፊት የተፈፀመን ድርጊት እንደ ወንጀል በመቁጠር የመቅጣት ነገር (ረትሮአችቲቨ ፑኒስህመንት) ይታይበታል» የሚለው ቅሬታም እንደዚሁ፤ ፈር የለቀቀ ክስ ነው።</p>

<p>«ኤርትራውያኑ ከኢትዮጵያ እንዲባረሩ የተደረገው ቀደም ብሎ በፈፀሙት ወንጀል ጥፋተኛ ሆነው ተገኝተዋል በሚል አልነበረም። ለመባረራቸው ዋነኛ ምክንያት የሆነው በአሁኑ ወቅት ለብሔራዊ ደህንነት አስጊ በመሆናቸው ነው። ኤርትራውያኑን ከሃገር በማስወጣቱ እርምጃ ውስጥ የታየው ችግር (ያለጥርጥር በርካታ ችግሮች አሉ) «የወንጀል ቅጣት ሕግ ወደ ኋላ ተመልሶ እንዳይሠራ» የሚከለክለውን አንቀፅ ወይም «አስቀድሞ ወንጀል እንደሆነ ያልተገለፀን ድርጊት እንደ ወንጀል እንዳይቆጠር» የተደነገገውን ሕግ የሚፃረሩ ሕገ - ወጥ የቅጣት እርምጃዎች አይደሉም። እንዲያውም በእርግጠኝነት ለመናገር፤ ኤርትራውያንን ከሃገር ከማባረር እርምጃ ጋር በተያያዘ የሚነሱት አብይ ችግሮች ሕግ ነክ ጉዳዮች ከመሆን ይልቅ፤ ፖለቲካዊና ሰብአዊ ችግሮች ናቸው።</p>


</body>
</html>






