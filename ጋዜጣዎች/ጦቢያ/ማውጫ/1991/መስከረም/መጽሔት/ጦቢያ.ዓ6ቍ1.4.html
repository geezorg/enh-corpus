<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>qale - meTeyq</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ቃለ - መጠይቅ</h1>


<blockquote>
<p>የዚህ ወር የቃለ - መጠይቅ እንግዳችን የኦሮሞ ብሔራዊ ኮንግረስ (ኦብኮ) ሊቀመንበር ረዳት ፕሮፌሰር መረራ ጉዲና ናቸው። ለብዙ የጦቢያ መጽሔት ታዳሚዎች አዲስ አይደሉም። በበርካታ አገራዊ ጉዳዮች በተደጋጋሚ ሀሳባቸውን ለአንባብያን አካፍለዋል። ላለፉት ሁለት ዓመታት ድምፃቸው አለመሰማቱ እርግጥ ነው። እኛም ይህንኑ ግምት ውስጥ በማስገባት በተለያዩ ወቅታዊ ጉዳዮች አነጋግረናቸዋል።</p>
</blockquote>

<dl>
<dt>ጦቢያ፦ <dd><p>ባለፈው ዓመት ከአገር ውጭ እንደነበሩና በውጭ የሚኖሩ ኢትዮጵያውያንን እንዳነጋገሩ ለማወቅ ችለናል። የት አካባቢ ነው የሄዱት? የውይይቱስ ርዕስ ምንድን ነበር?</p>

<dt>አቶ መረራ ጉዲና፦ <dd><p>መጀመሪያ ለትምህርት የሄድኩት ወደ ኔዘርላንድስ ነበር። ለአንድ ዓመት አካባቢ እዚያ በነበርኩበት ጊዜ በተለያዩ ምክንያቶች ያገኘኋቸውን ኢትዮጵያውያንንም ሆነ የውጭ ሀገር ዜጐችን የሀገራችንን ፖለቲካ በሚመለከት ስለድርጅታችንም ስነጋገር ነበር። እዚያው ኔዘርላንድስ ውስጥ በኢትዮጵያ ጉዳይ በተዘጋጀ አንድ ዓለም አቀፍ ኮንፍረንስ ተሳትፌአለሁ። በኔዘርላንድስ የሚገኘው የኢትዮጵያውያን ማኅበር ባዘጋጀው የ101ኛው ዓመት የአድዋ ድል ክብረ በዓል ላይም በክብር እንግድነት ተጋብዤ የአድዋ ድል በኢትዮጵያ ታሪክ ውስጥ ያለውን ቦታና ለዛሬው ትውልድም ያለውን ትርጉም በሚመለከት ለማኅበረሰቡ አባላት ማብራሪያ ሰጥቻለሁ።</p>

<p>በመካከሉም ወደ ጀርመን፣ ስዊድን፣ ካናዳና አሜሪካ ሄጃለሁ። የጀርመን ጉዞዬ በግንቦት ወር 1989 በፍራንክፈርት ከተማ በተዘጋጀ የተቃዋሚ ኃይሎች ስብሰባ ላይ ለመገኘትና እግረ መንገዴንም የኢትዮጵያን ማኅበረሰብ አባላትና የኦሮሞ ተወላጆችንም ለማነጋገር ነበር።</p>

<p>የተቃዋሚ ኃይሎቹ ሰብሰባ የተጠበቀውን ውጤት ባያመጣም በአካባቢው የሚገኙ ኢትዮጵያውያን ስለሀገራቸው ችግር ተገቢ ግንዛቤ ያገኙበት ይመስለኛል።</p>

<p>ከጀርመን ጉዞዬ በኋላ የሄድኩት ወደ ስዊድን ሀገር ነበር። የጋበዘ«ም ስዊድን ሀገር የሚገኘው የኢትዮጵያ አገር አቀፍ ማኅበር ሲሆን በተደረገል« ጥሪ መሠረት «የኢትዮጵያ ሕዝብ ትግልና የምሁራኑ ሚና» በሚል ርዕስ ስቶክሆልም ለሚገኘው የኢትዮጵያ ማኅበረሰብ አባላት ንግግር አድርጌአለሁ። በአጋጣሚውም ከኦሮሞ ማኅበረሰብ አባላት ጋርም ስለኦሮሞ ሕዝብ ትግልና ድርጅታችንን ማለትም የኦሮሞ ብሔራዊ ኮንግረስ (ኦብኮን) በሚመለከት ተወያይተናል። የድርጅታችንን የአካባቢ ኮሚቴም አቋቁመናል። የኢትዮጵያ ጉዳይ ከሚመለከታቸው አንዳንድ የስዊድን ባለሥልጣናት ጋርም በሀገራችን ፖለቲካዊ ሁኔታ ላይ ተወያይተናል።</p>

<p>ከአውሮፓ ጉዞዬ በኋላ የተንቀሳቀስኩት ወደ አሜሪካና ካናዳ ነበር። የጋበዙ« በሁለቱ አገሮች የሚገኙ የኢትዮጵያ ማኅበረሰብ ድርጅቶች ነበሩ። የተጓዝኩባቸው ቦታዎች በካናዳ ኦታዋ፣ ሞንትሪያልና ቶሮንቶ ከተሞች ሲሆኑ፣ በአሜሪካ ደግሞ በዛ ያሉ ኢትዮጵያውያን ወደሚገኙባቸው ትላልቅ ከተሞች ማለትም ዋሽንግተን ዲሲ፣ ችካጐ፣ አትላንታ፣ ሂውስተን፣ ዳላስ፣ ሜንሶታና ሎዛአንጀለስ ነበሩ። በሁሉም ቦታዎች ውይይታችን ያተኮረው ሦስት ትውልዶች የፈጀው የኢትዮጵያ ሕዝቦች ትግል ከዬት ወዴት፣ የብሔረሰቦች ጥያቄ በኢትዮጵያ፣ የምሁራን ሚና በኢትዮጵያ ሕዝብ ትግል፣ የተቃዋሚ ኃይሎች ኅብረትና በአጠቃላይ የሀገሪቱን ወቅታዊ ሁኔታ በሚመለከት ነበር። ሰለድርጅታችንም የፖለቲካ ፕሮግራምና መስመር በተለይ በየሀገሮቹ ከሚገኙት ኦሮሞዎች ጋር በስፋት ተወያይተናል። በድርጅታችን ዙሪያ ለመደራጀት ለሚፈልጉትም ፕሮግራማችንን እንዲያገኙ አድርገናል።</p>

<dt>ጦቢያ፦ <dd><p> የኢትዮጵያውያኑ ስሜት በእርስዎ ዕይታ ምን ይመስላል?</p>

<dt>አቶ መረራ፦ <dd><p>የተለያዩ ስሜቶች እንደሚንፀባረቁ ነው የተገነዘብኩት። አብዛኛው ሰው ወይ ድሮውንም «ፖለቲካና እሳት ከሩቁ» ብሎ የኖረ ወይንም ከፖለቲካ ዓለም ጡረታ ወጥቶ ቀሪ ሕይወቱን ለማስተካከል የሚኳትን መስሎ ታይቶኛል። በተለይ ወጣቶችና ሴቶች ለስላሳው የማይክል ጃክሰን ዓለም ልባቸውን ሰልቦ ይዟቸው የነጐደ ይመስላል። ፖለቲካ ውስጥ ገብተው የሚንቀሳቀሱትን እንደኋላቀሮች ሳይመለከቱ የሚቀሩም አይደሉም። ትናንት የነበረው ታጋይ ወጣት ትውልድ ከነበረው ራዕይ ጨርሶ በተለያየ ዓለም ውስጥ የሚኖሩም ይመስላሉ።</p>

<p>ያም ሆኖ ሀገራቸውን ለማዳን የየበኩላቸውን አስተዋጽኦ ለማድረግ የሚሹ፣ የትግል ስሜታቸውም ከፍተኛ የሆነ ኢትዮጵያውያን ቁጥርም ቀላል አይደለም። ይሁንና በአንድ በኩል የዘር ፖለቲካው፣ በሌላ በኩል ደግሞ የፖለቲካ ድርጅቶች ክፍፍልና መጠላለፍ የትግል ስሜታቸውን በጣም እንደጐዳ በግልጽ ይታያል። በአጠቃላይ ስመለከተው ተቃዋሚ ኃይሎች ከልብ ኅብረት ፈጥረው ቢንቀሳቀሱ ብዙ አስተዋጽኦ ሊያደርግ የሚችል ቀላል ያልሆነ የሰውና የማቴሪያል ክምችት በውጭው ዓለም ስላለ ተስፋ የሚጣልበት አካባቢ ነው እላለሁ።</p>

<dt>ጦቢያ፦ <dd><p>የተቃዋሚ የፖለቲካ ድርጅቶች ሁኔታስ?</p>

<dt>አቶ መረራ፦ <dd><p>ያለምንም መደባበቅ ተቃዋሚ ኃይሎቹ በአሳዛ« ሁኔታ እንደተከፋፈሉ በግልጽ ይታያል። እዚያ በነበርኩበት ጊዜ የተገነዘብኩት ይህንን ነው። የብዙ ኢትዮጵያውያን ንዴትና ቁጭትም የእነሱ መከፋፈል ጉዳይ ነው። በየቦታው ይገጥሙ« የነበሩት ጥያቄዎችም «ተቃዋሚ ኃይሎችን ምን ነካቸው? ሀገር ከማዳን በላይ ምን ጉዳይ ኖሮዋቸው ነው ነጋ ጠባ የሚጣሉት? ካለፈውስ ስህተት ለምን አይማሩም» የሚሉ ነበሩ። ከሁሉም በላይ የሚገርመው ተቃዋሚዎች አሜሪካ ውስጥ ብዙ ራዲዮ ጣቢያዎች አሉአቸው። የእነዚህ ራዲዮ ጣቢያዎች አንዱ ዋነኛ አገልግሎት አንዱ የፖለቲካ ድርጅት፣ ቡድን ወይም ግለሰብ በሌላው ላይ የሚያካሄደውን ክስና ስድቦችን ማሰራጨት ነው። አዲሱ የቴክኖሎጂ ውጤት በሆነው ለ-ቈሶቃቆ ሳይቀር የሚካሄደው ጦርነት ከአስቂ«ና አስገራሚነት አልፎ አንዳንዴ የእብዶች ጦርነት ይመስላል።</p>

<p>ይህን የፖለቲካ ድርጅቶቹን ግጭትና ፍጭት በሚመለከት ዳላስ/ቴክሳስ ላይ አንዱ የረጅም ጊዜ የትግል ተሞክሮ ያለው የሚመስል ሰው «አንዳንድ ሰዎች ቢቸግራቸው ባሉት የፖለቲካ ድርጅቶች ውስጥ ከመግባት <yexnkurt ma`hberWa maqWaqWam jemrewal» ale«:: Iwnetun meslo« «beamErikan heger mn li`serubet new yexnkurt ma`hber yemiyaqWaqumut» byE Teyeqhut:: «'ityoPyawyan bepoletika drjtoc mekefafelna ntrk sleteselacu yh kfu gizE Iskiyalf dres yelmat ma`hber Iyalu bemeTubet akababi sm Iyetederaju new:: xfanu yelmat ma`hber bihonm yetederajut gn lepoletika `alama new» blo asreda«::</p>

<p>እዚህ ላይ ለማስገንዘብ የምፈልገው የረጅም ዘመን ዕድሜ ያላቸውም ሆኑ ትናንት የተወለዱት የፖለቲካ ድርጅቶች ቆም ብለው በሰከነ አእምሮ እስከአሁን የተጓዙበትን መንገድና ስለመጭው ሕልማቸው ከኢትዮጵያ ሕዝብ ሕልምና ፍላጐት አንፃር ማሰብ ያለባቸው መሆኑን ነው።</p>

<dt>ጦቢያ፦ <dd><p> ኦነግ በውጭ ምን ያህል ጠንካራ ነው?</p>

<dt>አቶ መረራ፦ <dd><p>በመጀመሪያ ደረጃ የዚህ ድርጅት አመራር፣ እንደሌሎች ወታደራዊ ትግል ማካሄድ አልቻለም ወይም በሕዝቡ መካከል የፖለቲካ ሥራ መሥራት አልቻለም። ለነገሩ ጥንካሬ ኖረው አልኖረው ለኦሮሞ ሕዝብ ትግል ምንም ለውጥ የሚያመጣ አይመስለ«ም። ያም ሆነ ይህ በታሪክ አጋጣሚ ያገኘው ድጋፍም ቢሆን ከሀገር ቤቱ ይበልጥ ከሀገር ውጭ በጣም ፈጣን በሆነ መንገድ እየተሸረሸረበት ነው። ከቅርብ ጊዜ ወዲህ ሲነገር እንደምንሰማው ከሆነ ደግሞ አመራሩ ወደ ተገቢ የታሪክ ቦታው ጉዞ የጀመረ ይመስላል። ይህም ሕዝባችን መልክ ባለው መንገድ ተደራጅቶ እንዲታገል የተሻለ በር ስለሚከፍት የዘገየ ቢሆንም ለኦሮሞ ሕዝብ ትልቅ ታሪካዊ ድል ነው።</p>

<dt>ጦቢያ፦ <dd><p>እዚህ አገር ቤት በርካታ የኦሮሞ ተወላጆች በኦነግ ምክንያት እየታሠሩ እንደሆነ ይነገራል። ድርጅታችሁ ምን እርምጃ ወስዷል?</p>

<dt>አቶ መረራ፦ <dd><p>በኦሮሞ ሕዝብ ላይ የሚፈጸመውን አፈና፣ ግድያና አጠቃላይ ወከባን በሚመለከት ድርጅታችን ሁለት ጊዜ መግለጫ አውጥቷል። «የኦሮሞ ሕዝብ ድምፅ» የተሰኘውን የውስጥ ጋዜጣ ማውጣት ከጀመርን ካለፈው ሚያዝያ ወር ጀምሮ ባወጣናቸው እትሞችም ይህንኑ ጉዳይ እግረ መንገዳችንን አንስተናል። በዚህ አጋጣሚ ለሐቀኛ የኦሮሞ ልጆች የምናስተላልፈው መልዕክት ቢኖር የሕዝባችንን ትግል አንድ ጋት እንኳ ወደፊት ለማይገፋ፣ መልክ ለሌለው ትግል የማይሆን ሞት እንዳይሞቱ ነው።</p>

<dt>ጦቢያ፦ <dd><p>የስደት ፖለቲካው ከውስጥ ፖለቲካዊ እንቅስቃሴ ጋር ያለው ተዛምዶ ምን መሆን አለበት ይላሉ?</p>

<dt>አቶ መረራ፦ <dd><p>የውጭው ፖለቲካ የውስጡን በመተካት ሳይሆን በአጋዥነት መካሄድ ነበረበት። ወሳ« የትግል ሜዳ ሀገር ቤት መሆኑም የሚያጠያይቅ ጉዳይ አይደለም። የአፄ ኃይለሥላሴም ሆነ የደርግ መንግሥታትን ከሥልጣን ለማውረድ የተደረጉ ትግሎችም የሚያስተምሩን ይህንኑ ሐቅ ነው። ሆኖም ላለፉት ሰባት ዓመታት የውጭው እንቅስቃሴ የበላይነት እያመዘነ፣ አንዳንድ ጊዜም ውስጥ ላሉት ኃይሎች የትግል ስልት ማውጣት እየተገፋበት ጋሪውን ከፈረሱ የማስቀደም ሁኔታዎች ይታያሉ።</p>

<p>እዚህ ላይ ከሁሉም በላይ የሚገርመው ብዙ ሰው ተደራጅቶ ከመታገል ይልቅ ልጆቻችን «በባሌ ወጡ፣ በቦሌ ሊመጡ ነው» እያለ ጊዜውን በከንቱ ማጥፋቱ ነው። በእኔ ግምት ትርጉም ያለው የሥራ ክፍፍል የሚኖረው በሀገር ውስጥም ሆነ ከሀገር ውጭ የሚንቀሳቀሱ የፖለቲካ ኃይሎች የየራሳቸውን የቤት ሥራ ቢሠሩ ነው። በተገቢ የሥራ ክፍፍል ትርጉም ያለው ለውጥም በሀገራችን ሊመጣ ይችላል ብዬ አምናለሁ።</p>

<dt>ጦቢያ፦ <dd><p>ለመሆኑ የስደት ፖለቲካ እስከምን መሄድ አለበት?</p>

<dt>አቶ መረራ፦ <dd><p>ከላይ እንዳስቀመጥኩት የውስጡ የፖለቲካ እንቅስቃሴ ሊያግዝ በሚችል መልኩ እስከየትም መሄድ ይቻላል። ለምሳሌ በየሀገሮቹ ያሉትን ኢትዮጵውያንን ማደራጀት፣ በውስጥ ለሚታገሉት የገንዘብና የማቴሪያል እርዳታ እንዲያደርጉ ማስተባበር፣ በውጭ ሊሠሩ የሚችሉ ጠቃሚ የፖለቲካና የዲፕሎማሲ ሥራዎች በውጭ ያለው ኢትዮጵያዊ ሊሠራቸው የሚችላቸው ሥራዎች ናቸው።</p>

<p>አንዳንዶቹ እንደሚያደርጉት በአውሮፓና በአሜሪካ በሪሞት ኮንትሮል (ረሞተ ቾንትሮል) ኢትዮጵያ ውስጥ ጦርነት ማካሄድ ወይም አራት ኪሎ ለሚገኘው የምኒልክ ቤተ መንግሥት ዋሽንግተን ዲ.ሲ. አካባቢ መፋጀት የሚያመጣው ለውጥ አይታየ«ም። በጥቅሉ የውጭው እንቅስቃሴ የሀገር ቤቱን ትግል በመተካት ሳይሆን በማገዝ ደረጃ ካልተካሄደ የሀገር ፖለቲካውም ተሰዶ እንዳይቀር ያሰጋል።</p>

<dt>ጦቢያ፦ <dd><p>የፖለቲካ ሳይንስ መምህር እንደመሆንዎ በኢትዮጵያና በኤርትራ (በወያኔና በሻዕቢያ) መካከል የተፈጠረውን ግጭት በሞያዎ በግል እንዴት ያዩታል?</p>

<dt>አቶ መረራ፦ <dd><p>የሁለቱ ግጭት የታሪክ፣ የፖለቲካ፣ የኢኮኖሚና የድንበር ይገባኛል ጥያቄ ጥምር ውጤት ይመስለኛል።</p>

<p>በታሪክ አንፃር ስንመለከተው የቱርኮች፣ የግብጾች፣ የጣሊያንና የእንግሊዞች የኤርትራ ቆይታ ብዙዎችን ከገመትነው በላይ ከመረብ ማዶ በሚገኘው የትግራይ ኤሊትና ከመረብ ወዲህ በሚገኘው የትግራይ ኤሊት መካከል ሰፊ ስነልቦናዊ ልዩነት የፈጠረ ይመስለኛል። በተለይ ጣሊያን በመረብ ወንዝ ላይ ተክሎት የሄደው የወሰን ችካል የሁለቱን ወገን ኤሊቶች ልብ በቋሚነት ለሁለት ሊከፍል ችሎአል። ከዚህም የተነሳ አንዱ ኤሊት ሌላውን የመናቅ፣ የአንዱ ኤሊት ሕልምና ም»ት ከሌላው ጋር የመጋጨት ሁኔታዎችን ፈጥሮአል።</p>

<p>የደርግ አፈናና ጥቃት ልዩነቶቻቸውን አቻችለው የጋራ ጠላትን እንዲጋፈጡ አስችሎአቸው ነበር። ደርግን በመጣል የተገኘው የጋራ ድልም ለጊዜውም ቢሆን ፍቅር እንደመሠረቱ አስመስሎቸው ነበር። እየዋለ እያደረ ግን ጣሊያን ለሁለት የከፈለው ልብ አብሮ ሊሠራ አልቻለም።</p>

<p>ከፖለቲካ አንፃር ስንመለከተው ደግሞ በጫካና ከዚያም በኋላ በተደረጉት የጓዳ ስምምነቶች መሠረት አንዱ የጣሊያንን ግዛት፣ ሌላው የምኒልክን ግዛት እንዲገዛ የሚያስችሉ ነበሩ። ይህም ለጊዜው ለሰፊ መረዳዳት በር ቢከፍትም ቀስ በቀስ ስምምነቶቹን በሥራ ላይ ለማዋል እያስቸገረ መጣ። ለዚህም ሁለት ዋነኛ ምክንያቶች ይታዩኛል። አንደኛው የኢሕአዴግ የኤርትራ ፖሊሲ የኢትዮጵያን ሕዝብ ድጋፍ ማጣትና በተለይም ነፃ ጋዜጦችና ተቃዋሚ ኃይሎች በዚህ ጥያቄ ላይ የኢሕአዴግ መንግሥትን ወጥሮ መያዝና ትግራይ ውስጥ «እስከመቼ በኤርትራ ምክንያት እንከሰሳለን?» የሚል እንቅስቃሴ መፍጠሩ ነው።</p>

<p>እንዲህ ዓይነቱም እንቅስቃሴ በሁለቱ ድርጅቶችና አመራሮች መካከል በቀላሉ ወደማይፈቱት የፖለቲካ ልዩነት ውስጥ በግድ ሊከታቸው ችሎአል። ከዚህም በላይ የነበሩት ስምምነቶች እየተካዱ ብቻም ሳይሆን ፀረ - ኤርትራ እንቅስቃሴ ትግራይ ውስጥ መጀመሩን ያየው የኤርትራ አመራር ያዋጣኛል ያለውን አፋጣ« እርምጃ መውሰዱ ይፋዊ ግጭቱ እንዲፋጠን አድርጐታል።</p>

<p>ሌላኛው ነጥብ ደግሞ የኤርትራ መገንጠልና ሌሎች የሀገሪቱ መሠረታዊ የፖለቲካ ጥያቄዎች ለሁሉም ተቀባይነት ባለው መንገድ መመለስ ሲገባቸው ሁሉም ነገሮች የሁለቱ ወዳጅ ድርጅቶች ጨዋታ ስለነበሩ፣ በተለይ የመገንጠሉ ጥያቄ ከኢትዮጵያና ከኤርትራ ሕዝቦች ዘላቂ ጥቅም አንፃር በሰከነ አእምሮ ባለመጤኑ የመጣ መዘዝ ነው።</p>

<p>ጉዳዩ የዚህ ግጭት እምብርት ከሆነው የኢኮኖሚ ጥያቄ አንፃር ሲታይ ነገሮች የበለጠ ግልጽ ናቸው። የሀገሪቱን የዜና አውታሮች፣ ነፃ ጋዜጦችን ጭምር ያጣበበው የኢኮኖሚ ጥያቄ ትንተና ስለሆነ ዝርዝር ውስጥ ሳልገባ ሁለት መሠረታዊ ነጥቦችን አንስቼ ለማለፍ እፈልጋለሁ። አንደኛው ላለፉት ሁለትና ሦስት ዓመታት ያህል ትግራይና ጐንደር ውስጥ የኤርትራን ኢኮኖሚ የሚጐዱ እንቅስቃሴዎች ነበሩ። በተለይ ከገንዘብ ለውጥ በኋላ በተግባር ወደአጠቃላይ የኢኮኖሚ እቀባ የደረሰ ሁኔታ ነበር። ከዚሁ ጋር የተያያዘው ሁለተኛው ነጥብ የኤርትራ አመራር «ወይ አብረን እንበላለን» ካልሆነ ግን «በፍጹም ብቻችሁን አትበሉም» የሚል አቋም እንዲወስድ አድርጐታል። በኔ ግምት የዚህ ግጭት እስከዛሬ ሰላማዊ መፍትሔ ማጣትም ሆነ ለወደፊቱ የጦርነቱን ዓላማና ግብ እንቆቅልሽ የሚያደርገው የኢኮኖሚው ጉዳይ ቀላል መፍትሔ አለማግኘት ይመስለኛል።</p>

<p>በመጨረሻም የድንበሩ የይገባኛል ጥያቄም ለግጭቱ የራሱን አስተዋጽኦ አድርጓል። በእርግጥም አንዱ በሌላው ላይ የይገባኛል ጥያቄ እንዳለው ይታወቃል። እስከአሁን እንዳይነሳ ያደረገው የሁለቱ ድርጅቶች ወዳጅነት ስለነበር ወዳጅነቱ ሲያልቅ ወደ ወታደራዊ ግጭቱ ማምራቱ አያስገርምም።</p>

<p>በአጠቃላይ በእኔ ግምት ከታሪክ የመነጩ ችግሮች፣ ፍቅርና ጥላቻ የተቀላቀለበት (ሎቨ - ሃተ ረላቲኦንስሂፕ) የፖለቲካ ግንኙነታቸው፣ የኢትዮጵያና የኤርትራ ሕዝቦችን ዘላቂ ጥቅሞች ያላገናዘቡ የጓዳ ስምምነቶች፣ በቀላሉ ምክንያት ሊሆን የሚችል የድንበር የይገባኛል ጥያቄ መኖር፣ ሁለቱ ድርጅቶች ከአስገራሚ ፍቅር ወደ አስገራሚ ጥላቻ እንዲሸጋገሩ አድርጓል።</p>

<p>እዚህ ላይ ሳላነሳ የማላለፈው ነጥብ ኤርትራ ውስጥ ዴሞክራሲ ስለሌለ ነው ጦርነቱ የተነሳው ተብሎ የሚወራው ወሬ ነው። ለእኔ ይህ አስተሳሰብ የኢሕአዴግን መንግሥት ለማስደሰት የሚወራ ተረት ነው።</p>

<dt>ጦቢያ፦ <dd><p>ድርጅትዎ ኦብኮ ምን አቋም ይዟል?</p>

<dt>አቶ መረራ፦ <dd><p>የድርጅታችንን አቋም በልሣናችን ቅጽ 1፣ ቁጥር 2 እንደሚከተለው አስቀምጠናል።</p>

<p>«የኦሮሞም ሆነ የተቀረው የኢትዮጵያ ሕዝብ የተሻለ ሕይወት ሳይገጥመው፣ ዘላቂ በሆነ መንገድ የሀገሪቱ መሠረታዊ ችግሮች ሳይፈቱና ለረጅም ዘመናት የታገሉለት ዴሞክራሲያዊ ሥርዓት እውን ሳይሆን ባልተጠበቀበት ጊዜና አቅጣጫ አስከፊ ውጤት ሊኖረው ወደሚችለው የጦርነት እሳት ገብተዋል። የዚህን ጦርነት መንስኤዎች በሙሉ ከመላምት አልፈን በእርግጠ«ነት ለመናገር ቢያስቸግረንም በአንድ በኩል የፖለቲካ አሠራሩ ግልጽነት (ትራንስፓረንችይ) ሳይኖረው ሲቀርና መሪዎች ለሚወስዱዋቸው እርምጃዎች ለተጠያቂነት (አችቾኡንታቢሊትይ) በማይጨነቁበት ሁኔታ የሀገር ፖለቲካ በጓዳ ሥራ ስለሚተካ፣ በሌላ በኩል ደግሞ ከሕዝብ በስተጀርባ የተደረጉ ስምምነቶች በአደባባይ ሥራ ላይ ለማዋል የሚደረግ ሙከራ የፖለቲካ ውጥረት በመፍጠራቸው በቀላሉ ጦርነት እንዳስነሱ ለመገመት አያስቸግርም። ካለ በኋላ፣</p>

<p>ይህ ከግምታችን ውጭ የተነሳው ጦርነት የሚያሳየው ትልቁ ቁም ነገር ከፖለቲካ ድርጅቶች ማራኪ መፈክሮች ጊዜያዊ ፍቅርና ስሜት ባሻገር ጉዳዩ የሚመለከታቸው ሕዝቦች በዘላቂ ጥቅሞቹ ላይ ያለምንም ተፅእኖ መክሮና ዘክሮ ለሁሉም ተቀባይነት ያለው ውሳኔ ላይ ያለመድረሳቸው ምን ያህል በቀላሉ ለትውልድ የሚተርፍ ስህተት ሊሠራ እንደሚችል ነው። ያም ሆነ ይህ የተፈጠረው ቀውስ ተጨማሪ ስህተቶች እንዲሠሩ ሳይሆን የኢትዮጵያም ሆነ የኤርትራ ሰፊ ሕዝቦች ዘላቂ ጥቅሞች በሚከበሩበት መልክ እንዲፈታ የኢትዮጵያ ዴሞክራሲያዊ ኃይሎችና ሥልጣን ላይ ያለው መንግሥት ከጠባብ የሥልጣን ማርኪያ አልፎ ኃላፊነት የተሞላበት እንቅስቃሴ እንዲያደርጉ አበክረን እናስገነዝባለን።» ይላል። በቅጽ 1፣ ቁጥር 3 እትምም ተመሳሳይ አቋም አንፀባርቀናል።</p>

<dt>ጦቢያ፦ <dd><p> የኦብኮ እንቅስቃሴ በምን ደረጃ ላይ ነው?</p>

<dt>አቶ መረራ፦ <dd><p>በሀገር ውስጥ ከሞላ ጐደል በሁሉም የኦሮሞ አካባቢዎች እየተንቀሳቀስን ነው። ከሀገር ውጭም በአንዳንድ የአውሮፓ ሀገሮች ማለትም በስዊድን፣ በካናዳና አሜሪካ መንቀሳቀስ ጀምረናል። ከቅርብ ጊዜ ወዲህ «የኦሮሞ ሕዝብ ድምፅ» የተሰኘ ልሣን እያወጣን ነው። የኦሮሞ ወጣቶች ሊግንም አቋቁመናል። ለወደፊቱ የኦሮሞ ሴቶች ሊግን ለማቋቋም ሀሳብ አለን። በአጭሩ እያደግን ነው ለማለት ይቻላል።</p>

<dt>ጦቢያ፦ <dd><p> ከሌሎች ተቃዋሚ የፖለቲካ ድርጅቶች ጋር ግንኙነታችሁ ምን ይመስላል?</p>

<dt>አቶ መረራ፦ <dd><p>ከብዙዎች ጋር ችግር የለብንም። አልፎ አልፎም በየመድረኮቹ እንገናኛለን። አባል ባንሆንም ከአማራጭ ኃይሎች ጋር የመመካከርና የመደጋገፍ ግንኙነቶች አሉን።</p>

<dt>ጦቢያ፦ <dd><p>በሕግ የተመዘገባችሁ እንደመሆኑ ከመንግሥት የሚደረግላችሁ ድጋፍና እገዛ አለ?</p>

<dt>አቶ መረራ፦ <dd><p>እስካሁን ድረስ የተደረገልን ድጋፍና እገዛ አራት ኪሎ አካባቢ በወር አምስት መቶ ብር የምንከፍልባት አንዲት ክፍል ቤት እንድንከራይ መፍቀድና ለእሷም ስልክ እንዲገባልን መተባበር ብቻ ነው።</p>

<dt>ጦቢያ፦ <dd><p>በመጭው አገራዊ ምርጫ ትሳተፋላችሁ?</p>

<dt>አቶ መረራ፦ <dd><p>የሀገሪቱ የምርጫና የፖለቲካ ጨዋታ ሜዳው ከተስተካከለ በምርጫው እንሳተፋለን። ይህም የሚያጠቃልለው መንግሥት ነፃና ፍትሐዊ ምርጫ (ፍረአ አንድ ፋኢር አለችቲኦን) ዴሞክራሲያዊ የምርጫ ጨዋታ ሕጐችን በሐቅ መቀበል የሀገሪቱ ምርጫ አሰፈጻሚ አካል ነፃና ገለልተኛ ሆኖ መዋቀር፣ የመንግሥት የፀጥታና የአስተዳደር አካሎች ከምርጫ እንቅስቃሴ ሙሉ በሙሉ ገለልተኛ እንደሚሆኑ በማረጋገጥ መንግሥት ዋስትና መስጠት፣ በመንግሥት ቁጥጥር ሥር የሚገኙ የመገናኛ አውታሮች በየትኛውም ዴሞክራሲያዊ ሥርዓት ባላቸው ሀገሮች እንደሚደረገው ተቃዋሚ ኃይሎችንም እኩል ማስተናገድንና ምርጫው ትክክለኛ ለመሆኑ በሀገር ውስጥና ዓለም አቀፍ ታዛቢዎች እንዲታዘቡ ማድረግ ናቸው።</p>

<p>እነዚህ ከሞላ ጐደል ባልተሟሉባቸው ሁኔታዎች ግን ለሥልጣን ፍርፋሪ ብለን የኢሕአዴግን ሠርግ ለማጀብ ፍላጐት የለንም። ለሁሉም ነገር ግን ኳሱ ያለው በኢሕአዴግ ሜዳ መሆኑን ለአንድ አፍታ እንኳ መዘንጋት የለብንም።</p>

<dt>ጦቢያ፦ <dd><p>መጭውን ጊዜ ከዴሞክራሲ ግንባታው አንፃር ድርጅታችሁ እንዴት ይገመግመዋል?</p>

<dt>አቶ መረራ፦ <dd><p>በመጀመሪያ ደረጃ ግንባታ የሚለው ቃል የሚያሳየው አምባገነናዊ ሥርዓት ተወግዶ የአዲስ ሥርዓት ግንባታ እንደተጀመረ ነው። ሰለደርግ መውደቅ ዘላለም እያወራን ካልኖርን በስተቀር አሁን ትግሉ ያለበት ደረጃ ዴሞክራሲያዊ ሥርዓትን ለመፍጠር የሚደረግ ትግል እንጂ ከዴሞክራሲው አንፃር አዲስ ሥርዓት ግንባታ ላይ ገና አልደረስንም። እዚያ ላይ ደርሻለሁ የሚለው ኢሕአዴግ ብቻ ነው።</p>

<p>በኛ ግምት አሁንም ቢሆን ሀገሪቷ በመንታ መንገድ ላይ ትገኛለች። መሠረታዊ የሀገሪቷ ችግሮች ጨርሶ አልተፈቱም። ለምሳሌ የሀገራችን የፖለቲካ ካንሰር ሆኖ የቆየው የብሔረሰቦች ጥያቄ ለሁሉም ተቀባይነት ባለው መልክ አልተፈታም። ሥልጣን በጠብመንጃ አፈሙዝ ወይስ ከምርጫ ሳጥን (ትህሮኡግህ ቡልለትስ ኦር ባልሎት ቦሽ) የሚለው ሌላው ዋነኛው የሀገሪቱ የፖለቲካ ጥያቄ እንደተንጠለጠለ ነው።</p>

<p>ትርጉም ያለው ዴሞክራሲ ሊኖር የሚችለው የዳቦ ጥያቄ ሲመለስ መሆኑ ቢታወቅም በኛ ሁኔታ በአሁኑ ጊዜ የአብዛኛው ሰው ሕይወት የተመሰቃቀለ ነው። በአጠቃላይ የአሀገሪቱን ችግሮች በቁርጠኛነት ለመፍታት ሥልጣን ላይ ያለው መንግሥትና የተቃዋሚ ኃይሎቹ የፖለቲካ ፍላጐት (ጶሊቲቻል ዊልል) በቅርብ መታየትና መጣጣም አለበት። ይህ በሌለበት ሁኔታ ለዴሞክራሲ ግንባታ ሽር ጉድ ማለት ራስን አታሎ በሕልም ዓለም ከመዋዥቅ አያልፍም። ስለዚህ ነው ባለፈው የድርጅታችን እትም «ብሔራዊ ውይይት ለብሔራዊ እርቅ (ኛቲኦናል ዲአሎጉአ ፎር ኛቲኦናል ረቾንቺሊአቲኦን) ጥሪን ያቀረብነው። ለዚህም ነው በተከታዩ እትም የሚመለከታቸው ኃይሎች እንደቁራ ጩኸት እንዳይቆጥሩት ለማሳሳብ የተገደድነው።</p>

<p>በአጭሩ በእኔ እምነት አንዱ ሌላውን ለመግዛት ያለውን ሕልም ካላቆመ ዴሞክራሲያዊ ሥርዓትን በኢትዮጵያ ለመገንባት የሚደረገው ትግል ከሕልምነት የሚያልፍ አይመስለ«ም።</p>
</dl>



</body>
</html>
