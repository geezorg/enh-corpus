<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ድርሻ ድርሻችንን ብናነሳስ?</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">መነጋገሪያ መድረክ</h1>
<h1 class="align-center">ድርሻ ድርሻችንን ብናነሳስ?</h1>
<p align="right">ከአሰፋ ጫቦ (ሎስ አንጀለስ)</p>



<p>ጤና ይስጥል« ጦቢያዎች! የመርሻ ዮሴፍን ቃለ-መጠይቅ ሁለተኛ ክፍል አነበብሁ። የመጀመሪያውን ክፍል አላገኘሁም። ጦቢያ እዚህ ሎስ አንጀለስ «ብልጭ ድርግም» ስለምትል መሰለ«።</p>

<p>መርሻ ዮሴፍ እጅጉን ከማክበራቸው ኢትዮጵያውያን ብቻ ሳይሆን ሰዎች ውስጥ ነው። እንዲህ እንደሱ የማከብራቸው ሰዎች ብዙ አይደሉም። ዛሬ ብዙዎቻችን ማተባችንን በጥሰን ወይም ቆርጠን ጥለናል። መርሻ ዮሴፍን ግን በጥናቱ አደንቃለሁ። መርሻን ከ1991 (እ.ኤ.አ.) በፊት የማውቀው አይመስለ«ም። እሱ እንደነገረ« ሕግ ት/ቤት በአንድ ወቅት አብረን ተማሪዎች ነበርን።</p>

<p>ወደ አሜሪካ እንደመጣሁ ከወዳጄ ከአበራ የማነአብ ጋር በእንግድነት ተቀብሎ« መሰንበቻዬን አመቻችቶል« ነበር። ቤቱም ጋብዞኛል። አድሮ ውሎ በመካከላችን አለመግባባቱ በመርሻ ዮሴፍ «ጥፋት» ብቻ አልነበረም። ዛሬ ዞር ብዬ ሣየው የእኔ ድርሻ ላቅ ሣይል አይቀርም።</p>

<p>መርሻ እጅግ አድማጭና ታጋሽ ሰው ሆኖ አግ«ቼዋለሁ። ሲበዛ ትሁት ነው። ካለፈበት «ኑሮ» እና ከመረጠው «ሥራ» ነው ብዬ እገምታለሁ። ብርቱና ጤነኛ ተጠራጣሪ ነው። ሰው ለማሰባሰብ ያለውን ችሎታ አደንቃለሁ። አሜሪካ ኢሕአፓን መልሶ «በእግሩ ለማቆም» ብርቱ ጥረት ለማድረጉ የዐይን ምስክር ነ«። ከሁሉም በላይ ከ23 ዓመት በላይ በመረጠው ፀንቶ ቆየ። ጥናቱን የማደንቅበት አንዱ ምክንያትም ይኸው ነው።</p>

<p>እኔ ለራሴ ዛሬ «አርፌ ተቀምጫለሁ»። የፖለቲካ እረፍት ላይ ነ«። ከዘጠነኛ ክፍል ወዲህ የመጀመሪያ መሆኑ መሰለ«። ወዳጅ ሀሰን ዑመር አብደላ «የፖለቲካ ጡረታ» ይለዋል። ብጦር በማን እድሌ!! በአገሬ የመጦር ዕድል ግን አላገኘሁም።</p>

<p>ከጡረታ አምባ ይህችን ደብዳቤ ያስፃፈ«፤ መርሻ በቃለ መጠይቁ ያነሣቸውና ያላነሣቸው አንድ ሁለት ነጥቦች ናቸው።</p>


<ol>
 <li>ስለ «እናት ድርጅት» ሲመልስ (ጦቢያ መጽሔት፣ ቅጽ 5፣ ቁ. 9፣ ገጽ 11 - 12) «... በመጀመሪያ መግደልና ማሳደድ የጀመረው ደርግ ነበር...» ብሏል። ይህ እንደድርጊት (ሶቦ ሶ ቀሶሻቨ) ትክክል አልመሰለ«ም። በመጠኑ ጉዳዩን በቅርበት አውቅ ስለነበረ ነው። እኔ እስከማውቀው እንዲህ ነበር።</li>
</ol>


<p>መስከረም 21/69 ዶ/ር ፍቅሬ መርዕድ ባለቤቱን ሊያመጣ ሄዶ ከሚጠብቅበት ሞርጌጅ ባንክ ሕንፃ አጠገብ በኢህአፓ ተገደለ። ዶ/ር ፍቅሬ መኢሶን ነበር። ወዳጄም ነበር። የማከብረው ዓይነት ቁጥብና ጨዋ ሰው ነበር። በሙያው «ጠጉር ሊያሰነጥቅ» የሚችል ችሎታ እንዳለው አውቃለሁ።</p>

<p>ከመገደሉ ግማሽ ሰዓት ቀደም ሲል አገኘሁት። የደርግ ጽ/ቤት ወሬ (ጨዋታ) ጀምረን ጥዋት ልንጨርስ ተቀጣጥረን ሄደ። የደርግ ተቀዳሚ ም/ሊቀ መንበር ሌ/ኮ መንግሥቱ ኃይለ ማርያም በአስቸኳይ ጠርተው« ከአርባ ምንጭ መጥቼ አነጋግሬአቸው ስወጣ ነበር ፍቅሬን ያገኘሁት። ከመገደሉ በፊት ከእኔ ሌላ ሰው ያነጋገረ አልመሰለ«ም። ገዳዩ ካነጋገረው በኋላ ገደለው ልል አልችልም። አላውቅምና!</p>

<p>እንዲያው ለውይይት ያህል እንኳ «ሰው ይገደል» ቢባል ፍቅሬ ግምባር የሚሆን አይመስለ«ም። ፍቀሬ እጅግ የሚገርም ትሁትና አስተዋይ ነበር።	የፍቅሬ መገደል የመጀመሪያውን የዓለም ጦርነት (1914 - 1917) በመጠኑ ያስታውሰኛል። አንድ የኦስትሪያ (ነምሳ) ልዑል በአንድ የፖለቲካ አክራሪ ጥይት ወደቀ። ያ «ሆድ ለባሰው ...» ሆነ። ቦታው ሣርዬቦ (የዛሬው ሄርዞጐቢና) ነው። ይኸው ዛሬም ደም ይፈስበታል።</p>

<p>በአገራችን በኋላ «ቀይ ሽብር»፣ «ነጭ ሽብር» ለተባለው መንገድ የከፈተው የፍቅሬ መገደል ነበር። ለኔ ሞት ሞት ነው። ቀለም የለውም። ብቻ የመጀመሪያውን ቃታ የሳበ ኢህአፓ ነበር። ከዚያ መስከረም 25/69 የኢህአፓ «ቀንደኛ» መሪዎች የሚላቸውን ደርግ በአፀፋው ገደለ። «እርምጃ ተወስዶባቸዋል» ነበር የሚባለው።</p>

<p>ዛሬ ትዝ ከሚለ« ልክ «እርምጃ ተወሰደ» በተባለበት ሰዓት አካባቢ ሊቀ መንበር መንግሥቱን አገኘኋቸው። ደርግ ጽ/ቤት ቡና ወደምጠጣበት ክለብ መጥተው አጠገቤ ተቀመጡ። ፊታቸው ላይ ከፍተኛ ሐዘን ይታይ ነበር። «ምነው?» አልኳቸው። «ይህንን ግለት ለአብዮቱ ቢያውሉት የትና የት በደረስን» አሉ። ኢሕአፓዎች ሊገደሉ ሲሄዱ እየዘመሩ እንደሄዱ ነገሩ«። ሌላውን ሌላ ጊዜ እንነጋገራለን እንጂ ኮ/መንግሥቱ ለኢትዮጵያ ሰማየ ሰማያት የሚደርስ ህልም እንዳላቸውና እንደነበራቸው አውቃለሁ።</p>


<ol start=2>
 <li>ኮሎኔል መንግሥቱ «ይህንን ግለት ለአብዮቱ ቢያውሉት» ሲሉ እኔ እስከማውቀው በቂ ምክንያት ነበራቸው። ኢህአፓ ወደአብዮቱ አምባ እንዲመጣ ብርቱ ጥረት አድርገዋል። በኋላ «የሕዝብ ድርጅት» የተባለው «የፖለቲካ ጽ/ቤት ቢሮ» ሊባል ነበር። ይህንን ለማቋቋም ዝግጅት ሲደረግ (ህዳር - ጥር/68) ኢህአፓም ተካፋይ ነበር። በኋላ አፈገፈገ። ለማፈግፈጉ ሰበብ ይባል የነበረው «የዴሞክራሲ መብት በሌለበት» የሚል ነበር። ይህንን ለማስቀረት «የዴሞክራሲ መብት አዋጅ» ረቂቅ ተዘጋጅቶ ታድሎም ነበር። ለምን እንዳፈገፈጉ በይፋ አላውቅም። በጊዜው እንደተወራው የማፈግፈጋቸው ምክንያት «የውስጥ አለመግባባት» ነበር።</li>
 <p>
 <li>«ለቀይ/ ነጭ ሽብር» ኢህአፓ ገዳይና አቅራቢም ነበር። በድርጅቱ (ፓርቲው) ውስጥ ተፈጥሯል በሚባል ልዩነት ምክንያት የኢህአፓ አባሎች ሌሎች አባሎቻቸውን «ከነወንጀላቸው» አሳልፈው ለደርግ ይሰጡ ነበር።</li>
</ol>


<p>እኔ እስከማውቀውና በይፋ በክፍሉ ታደሰ «ያ ትውልድ» ኢህአፓ እንደማንኛውም የተማሪ ንቅናቄ የተቋቋመው ፊውዳሊዝምን ለመዋጋት ነበር። ፊውዳሊዝም መስከረም 2 ቀን 67 ከሥሩ ተገረሰሰ። ከዚያ በኋላ ማንን ይወጋል? ዛሬም ቢሆን ለእኔ አጥጋቢ መልስ አልተሰጠ«ም። መርሻ ከክፍሉ ታደሰ በምንም በምንም ይልቃል ብዬ ስለአመንኩ (ቦቌብብቱ የእኔ ግምት ነው) መልስ ጠብቄ ነው። አድሮ ውሎ፣ ደርግን መዝኖ፣ ፈትኖ ውጊያ ቢከፍት እቀበል ነበር። በእኔ ግምት የተማረውን ኃይል «በውጊያ ካምፕ» ለመከፋፈል ኢሕአፓ አስተዋጽኦ ያደረገ ይመስለኛል። «ለነፋስ መግቢያ» ቀዳዳ ተከፈተ። በነፋሱ ቀዳዳም ማዕበል ገባ።</p>

<p>መርሻ ዮሴፍም ሆነ ሌሎች እነዚህን ነጥቦች ብናነሳ ጥሩ ይመስለኛል። አገሬ ዛሬ ለደረሰችበት «ነቀዝ የበላው ቤትነት» አንድ «ደርግ» በሚባል «ጭራቅ» ላይ ብቻ የጥፋት ክምር ብንላክክ የሕሊና ንጽሕና የምናገ« አይመስለ«ም። እኔ ድርሻዬን ሁሌም ለማንሳት ዝግጁ ነ«። በእስር ቤትም ሆነ ውጭ ደርግን አፌን ሞልቼ ወቅሼ አላውቅም። አንድ ሰሞን የሽግግር መንግሥት ምክር ቤት አባል ነበርኩ። ወዳጄ አቶ መለስ ዜናዊ ደጋግመው እንደደርግ ደጋፊ ሊያቀርቡ« ሞክረው ነበር። የውስጥ ጭንቄን ባይረዱል« ነው። ኢትዮጵያ ለደረሰባት/ ለሚደርስባት የእኔም የእሳቸውም የሁላችንም እጅ አለበት። አሁንም ሁላችንም «ድርሻ ድርሻችንን» ብናነሳ ጥሩ ይመስለኛል።</p>

<p>ይህን የምለው ያለፈ ነገር ለማንሳት ፈልጌ አይደለም። እውነቱን መጋፈጡ የዛሬንም፣ የነገንም መንገድ በተሻለ እንድናይ ይረዳል ብዬ ነው። የመጀመሪያዋን ድንጋይ አንስቶ መወርወር ... ከባድ ይመስለኛል።</p>

<p>እኔ የምወዳቸው የፖለቲካ ድርጅቶች (በዓለም) አሉ። የምቃወማቸውም አሉ። የምጠላቸው ግን የሉ«ም። ይህንን መፃፌ ኢህአፓን በመውደድ ወይም በመጥላት አይደለም። የማውቀውን እውነት ልናገር ብዬ ነወ። ይህ ደግሞ በነበረ« አጋጣሚ እኔ የማውቀው እውነት ነው። እውነት እኔ ዘንድ ብቻ ናት የሚል ግምትም የለ«ም። እንጂማ ኢህአፓ በሽግግር መንግሥት ምሥረታ ኮንፍረንስ ካልተካፈለ ብዬ አፍሪካ አዳራሽ ድምጼን ከፍ አድርጌ መናገሬ/ መማጸኔ ተመዝግቦ/ ተቀርጾ የተቀመጠ ነው።</p>

<p>ዛሬ ለራሴ «ፈሪ ጡረተኛ» ሆኛለሁ። እንዲያው ይህንን ያነበበ ሰምቶ/ አይቶ ታዝቦ እንዳልሰማ/ እንዳላየ ቢሆን እንዴት ደስ ባለ«። ደግሞም የአሜሪካ ፕሬዚዳንት የነበሩት ሀሪ ኤስ ቱርማን «ሙቀቱን ካልቻልክ ከማድ ቤት ውጣ» (ሑቀ ቱቌቫ ሻሶቋ ቋቌቨ ቦቨሶቋሽ ቨቂሾ ቂሾሶተ ቁሾቨ ቌቫቨ ቌቀ ቨቂሾ ቅቃቨሻቂሾቋ) ያሉትን ከሰማሁ ይኸው ከ35 ዓመት በላይ ሆነ«። መውጣቱም፣ መቅረቱም እንዲህ ቀላል መስሏቸዋል! አረ ምኑ ቅጡ!!
ከአዘጋጁ</p>

<p>አቶ መርሻ ዮሴፍ፣ በጦቢያ መጽሔት ቅጽ 5፣ ቁ. 8 እና ቁ. 9 የሰጡትን ቃለ - መጠይቅ በተመለከተ በሌላ ጸሐፊ የቀረበ ሂሳዊ ግምገማ «በመነጋገሪያ መድረክ» ዓምዳችን ከሚቀጥለው እትም ጀምሮ እናስነብባለን።</p>


</body>
</html>
