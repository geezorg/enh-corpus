<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>benegeracn lay - leINa Ingdam - brqm aydelem</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ዛቲ ጦማር</h1>

<h3><span class="underline">ማስተዋወቂያ፦</span></h3>


<p>ጦቢያ መጽሔት ከተመሠረተችበት ጊዜ አንሥቶ ጠቃሚ ይሆናሉ ብለን የገመትናቸውን አሳቦች ስታስተናግድ ቆይታለች። የወደዳችሁት አሳብ አለ። የተከራከራችሁበት ነጥብ ሞልቶአል። የተናደዳችሁበትና በተቃውሞ መልክ መልስ የሰጣችሁበት አመለካከት ነበር። መደሰታችሁ ኩራታችን፣ መከራከራችሁ የልባችን ፍላጐት፣ እርስ በርሳችሁ ለመማማር መቻላችሁ ዓላማችን ነበር። የልዩ ልዩ አመለካከቶች ገበያ፣ የተለያዩና የሚጣሉ አሳቦች እኩል መድረክና መታገያ ሜዳ በመሆናችን እንደሰታለን። በአጭሩ መጽሔታችን ለአንዲት ኢትዮጵያ ጥቅም፣ ለሁሉም ኢትዮጵያዊ የአሳብና የሕልም ልውውጥ፣ ምናልባትም ለግንዛቤያችሁ ማዳበሪያነት መለስተኛ ጥቅም ሰጥታ ከሆነ ለድካማችንና ለሚደርስብን እንግልት ማካካሻ ይሆናል። ዋጋችን ነው።</p>

<p>የጦቢያን ይዘት ለማሻሻል እንሞክራለን ስንል ያንኑ የወትሮውን ደረጃ መጠበቅ ራሱ ትኩረታችንን ስቦታል። በተለይም የሰላም አርበ»ች የሆኑ ልጆቻችን እንደ አደገኛ አውሬ ከተቆለፈባቸው በኋላ የነበረብንን ችግር ታውቁታላችሁ። ለእነ ሐዋርያው ጴጥሮስ የብርሃን ዓምድ ሆኖ በወህኒ ታይቶ ብረታ ብረቶችን ፈልቅቆ ያስወጣቸው መልአክ በታደገን ቁጥር ደሞ አንክሳችኋለን። በመጽሔታችን ከዛሬ ጀምሮ «ዛቲ ጦማር» የምትል ገጽ ልናወጣ ጀምረናል። ገጹን «ደብዳቤ ከባሕር ማዶ» ለማለት ፈልገን ነበር። ዳሩ ግን «ዛቲ ጦማር» በሚለውስያሜ ላይ አረፈ። በትርጉም ግን አይለያዩም። ስንሻው ተገኘ የት ደረሰ? እያሉ የሚጠይቁን የመጽሔቱ አንባቢዎች ብዙ ናቸው። በጋዜጣው ላይ በየሳምንቱ አንዳንድ አሳቦች ያቃምሰናል። በመጽሔቱ ላይ ደግሞ ቢያንስ በዚህ ገጽ (ዛቲ ጦማር) ሊያገኛችሁ ይሞክራል። የዛሬውን በዐቢይ ዓምድነት ብታዩት ደስ ይለናል።</p>


<h1 class="align-center">በነገራችን ላይ - ለእኛ እንግዳም - ብርቅም አይደለም</h1>


<p align="right">ስንሻው ተገኜ (ከአትላንቲክ ማዶ)</p>

<p>አንድ የቀድሞ ዳኛ በወወክማ አዳራሽ ስለ ሙግት መንዛዛት ንግግር ሲያደርጉ በባሕላችን «አደባባይ መዋል» እንደ ትልቅ ሙያ ስለሚቆጠር አባት ለልጁ ድልብ ፋይል ማስረከብን፣ ያም ለልጁ፣ ልጁም ለልጁ፣ ወዘተ፣ በየተራ ዶሴ እንደ ሙክት አስብቶ በፈንታው ማውረስን እንደ ሃይማኖት እንደሚያጠብቅ ገልጠው ነበር። እኛ በአብዮት ውስጥ ያለፍን ሰዎች ደግሞ የስልተ ምርቱ መለወጥ ለሙግት መጥፎ ባሕልነት ማረጋገጫ መሆኑንና መልካም አስተዋጽዖ ማበርከቱን በመጠኑም ቢሆን አይተነዋል። ይልቁን ለልጅ ልጅ ከእንግዲህ ወዲያ የምናወርሰው ነገር ጦርነት መሆኑን ከዚህ ቀደም በመግለጣችን የእኛም ገዥዎች ሆኑ ፈረንጆቹ (የጌታም ጌታ አለው) ተቆጥተውን ነበር። ሟርተ»ች በሕዝብ መካከል ሰላም እንዳይኖር የሚፈልጉ ተባልን። ለማንኛውም ግን እንደሚታወሰው ከሠላሳ ስምንት ዓመት በፊት በእዚህ የአፍሪካ ቀንድ አንዲት የብጥብጥ ክብሪት ተጫረች። ከሰባት ዓመት በፊት «እሳቱ ጠፋ» ተባለ። አልጠፋም። ተዳፈነ እንጂ። ይኸው ዳግመኛ ተቀጣጥሎአል። የአሁኑ ኢድሪስ አዋተ ማነው?</p>

<p>ወደዚህ ወደ አሜሪካን አገር የሚፈስሰው የሦስተኛው ዓለም ዜና ማለቂያ የለውም። ክላስተር ቦምብ በትግራይ ነዋሪዎች ላይ እንደተወረወረ የሰማሁት እዚህ አሜሪካ የሚታተሙ ጋዜጦችና ራዲዮዎች በሰፊው ሲዘግቡ ነው። የእኛ እልቂት የእነሱ የወሬ ገበያ የእኛ ውድመት የእነሱ ንግድ መሆኑን በፍልስፍና ደረጃ አውቀው የነበረውን በተግባር እያረጋገጥሁት መጥቻለሁ። ወዲህም «የአፍሪካ ትንሣዔ መሪዎች» እያለ በቁልምጫ ስም ለሚጠራቸው «ልጆቹ» ብቸኛው ልዕለ ኃያልም ትንሽ ትንሽ መሣሪያ ሲያቀብል እንደቆየ እነዚሁ መገናኛ ብዙሃን ይገልጡልናል። ልዕለ ኃያሉን ምን እንበለው? የሞት ነጋዴ? ይህ ድርጊቱ አዲስ ነገር፣ እንግዳ ጉዳይ አይደለም፡</p>

<p>እዚህ ዋሽንግተን ዲሲ (የክሊንተን ከተማ) ብዙ ወሬ አለ። ከአራት ወራት በፊት ጀምሮ ግን የፕሬዚዳንቱ የወሲብ ሕይወት ቢወሳ ቢወሳ በዜናነቱ ወደ ሁለተኛ ደረጃ ሊገፋ አልቻለም። ሰውን እስከ መጨረሻ ድረስ ከችግር ማጥ ውስጥ የሚያስገባው ክፉ አመሉ ሲሆን ክሊንተን ወደ ኋይት ሐውስ ሲገቡ ብዙ ብዙ ምክር ከወዳጅም ከዘመድም ቢጐርፍላቸውም «ቢል የሱሪህን ቁልፍ (ዚፕ) በኦቫል ኦፊስ ውስጥ እንዳትከፍት አደራ» ያላቸው የለም። ወይም የሱሪው ቁልፍ ራሱ ቆንጆ ሲያይ ይከፈትም እንደሆነ አላውቅም። የሱሪያቸው ዚፕ ጠላታቸው ሆኖ ድፍን አሜሪካ ስለእሳቸው ኮርማነት ሲያወጋ ነው ያለው። አሁን አሁን ዐቃቤ ሕጉ ኬነት ስታር ሕጉን ከማገልገል ይልቅ እሳቸውን ለማጥመድ መነሳታቸው ገሐድ እየሆነ በመጨረሻው ተሳክቶላቸዋል። ከብዙ ምርመራ በኋላ ክሊንተን ራሳቸው ነውራቸውን በአደባባይ አምነዋል።</p>

<p>ከክሊንተን፣ ከሕንድና ፓኪስታን የኒውክለየር ፍንዳታ፣ ከቻይናና ከናይጄሪያ ቀጥሎ የኢትዮጵያና የኤርትራ ጦርነት በዋና ዋና ጋዜጦች (ዋሽንግተን ፖስት፣ ዋሽንግተን ታይምስ፣ ኒውዮርክ ታይምስ፣ ሎስ አንጀለስ ታይምስ፣ ክሪስቲያን ሳይንስ ሞኒተር፣ ቦልቲሞር ግሎብ፣ ዩኤስኤ ቱዴይ፣ አትላንታ ክሮኒክለር፣ ዘዳላስ ሞርኒንግ ኒውስ፣ ምናልባትም በየቀኑ በሚወጡት ከ10 ሺ የሚበልጡ ጋዜጦች) ላይ ይዘገባል። በኢሳይያስ ክላስተር ቦምብ ልጆቻቸው የሞቱባቸው የትግራይ እናቶች «ጓሌ! ወደይ! ጓሌ!!» እያሉ ሲያለቅሱ፣ የኤርትራ እናቶች በጐረምሳ ዘማቾች ላይ ፈንዲሻ እየበተኑ ሲሸኙአቸው የሚያሳዩ ፎቶግራፎች በየጋዜጣው ላይ ይወጣሉ። ፈንዲሻው ለረሃብተኛ አንጀት መሸንገያ ሊጠቅም የማይችል ይመስል። በአጠቃላዩ ከዓለም ዜና ውስጥ እንደገና በጦርነት ቀጣና አንደኛ ረድፍ ውስጥ ገብተናል። አይጣል! ይኸም ሕይወት ሆኖ በጦርነት መታጨድ!</p>

<p>ሰኔ 7 ቀን 1990 ዓ.ም ነበር። በካፒል ሒል (ዋሽንግተን ዲሲ) ኛንድ ኢትዮጵያ ድርጅት» በጠራው ሕዝባዊ ስብሰባ ላይ ከ800 በላይ ኢትዮጵያዊ ነበር። «ኤርትራ ኢትዮጵያን ወረረች። የመቀሌን፣ የአዲግራትን .......ሕዝብ ኢሳይያስ አፈወርቂ በክላስተር ቦምብ ደበደቡ። ወዘተ፣» ሲባል ያልተቆጣ ኢትዮጵያዊ አልነበረም። የዘመኑ ሥርዓት ከሥራው ያባረረው፣ ከቤቱ ያስወጣው፣ ያሰረው ሳይቀር በመናደዱ ከፍተኛ ደስታ ነበር የተሰማ«። በጦቢያ እትሞች ሁሉ የትግራይን ሕዝብ ከወያኔ ለይቶ የማየትን አስፈላጊነት ለማብራራት የተደረገው ጥረት ትዝ አለ«። ታዲያ በእኛ ጥረት ሳይሆን በሕዝባችን ውስጥ በተፈጥሮ ባለው የመፈቃቀርና የመፈቃቀድ ስሜት አፍንጫ ሲመታ ዓይን ማልቀስ መጀመሩ ጤናማ ሕዝባዊ አመለካከት መሆኑ ያኮራል።</p>

<p>የኤርትራን ጉዳይና በተለይም የፕሬዚዳንት ኢሳይያስን ሁኔታ አውቀዋለሁና በዚያ መድረክ ባልለፈልፍም ስለወቅታዊው ችግር አሳብ እንድንለዋወጥ ለፈለጉ አንዳንድ ወዳጆቼ የምስክርነት ቃል ሰጥቻለሁ። በነገራችን ላይ ጁን 17/1998 በወጣው ዋሽንግተን ፖስት ጋዜጣ ላይ የፕሬዚዳንት ኢሳይያስ ቀልድ አለ። «በክላስተር ቦምብ የመታናቸው በስሕተት ነው» ብለዋል። ናፓል ቦምብ ወይም የአሜሪካው ፕሬዚዳንት ትሩማን በሂሮሺማና በናጋስኪ ላይ የጣሉት ሐይድሮጂን ቦምብ ስላልነበራቸው ይመስለኛል። ለሟቾች የሚደማ ልብ እሳቸው ዘንድ አለ?</p>

<p>የኢትዮጵያ ሕዝብ ኢሳይያስን አያውቃቸውም፣ ከጥቂት ሰዎች በቀር። ሰውየው «የኢትዮጵያን እምብርት ነው የምመታው» ሲሉ ይህ ቃል የወጣው ከሳዳም ሑሴን አንደበት የሚመስለው አለ። ለምን? ኢሳይያስ ዕድሉን ካገኙና ከተመቻቸው ሳዳም ሑሴንን የሚያስከነዱ ጨካ« መሆናቸውን ባለማወቅ ይመስለኛል። ኢሳይያስ ግን ሰብአዊነት የሌለውና ወደ አውሬነት የተጠጋው ጭካኔያቸው «ኤርትራ» በሚሉት ሕዝባቸውም ላይ ይፈጸማል። አንድ ቀን ሕመማቸው ሲነሣም ያልታሰበ ቅጣት ቢያወርዱበት አልደነቅም። ሟርት እንዳይመስላችሁ። ዕድሜውን ይስጠንና እንደገና እንነጋገርበታለን።</p>

<p>በ1979 እና በ1980 ዓ.ም ወደ አሥመራ እመላለስ ነበር። አንድ ጊዜማ ስድስት ወር አሥመራ ስቀመጥ ማታ ማታ ከሆቴሌ ጣራ ላይ ወጥቼ ወደ ከተማው መሐል የሚወረወረውን የቦምብ «ሼል»፣ ከተማረከ የስታሊን ኦርጋን የሚወጣውን ሥጋ ብቻ ሳይሆን ነፍስም ጭምር የሚገድል የሚመስል «የሰማይ ስባሪ» መአት ስቆጥር ነበር የማድረው። ማለዳ ላይ የሚጀምረው ሬዲዮ ጣቢያ ሲቸግረው በኢሳይያስ ቦምብ የተጐዳውንና የሞተውን ሰው ቁጥር ማቅረብ ያዘ። ሰውየው ሕዝባቸውን በመግደላቸው የሚሸልሉ ከሆነ ደስ ይበላቸው ተብሎ ገድላቸው በመንግሥት ሬዲዮ ይነበብላቸዋል። ከቶውንም ከዕለታት በአንደኛው ቀን ከማዘጋጃ ቤቱ አጠገብ በዋናው ጐዳና ላይ የሚገ« አንድ ጋራዥ የሚጠብቁ የ65 ዓመት አረጋዊ (የማኅበር ፍቅሪ አንድነት አባል) ታርደው አየን። ፎቶግራፋቸውን ወዲያው ለአሥመራ ጋዜጦችና ለአዲስ አበባ እትሞች አቀረብን። የኢሳይያስ ቡድን ሻዕቢያ እሳቸውን መስሎ ቢወጣና የትግራይን ነዋሪዎች፣ የመሐል ኢትዮጵያን የተለያዩ ዜጐች ቢገድል ወይም እሳቸው ራሳቸው ቢያስፈራሩ ምን ያስደንቃል?</p>

<p>በ1980 ዓ.ም ከጫካ የተመለሰ (ያን ጊዜ ወድዶ ገባ ይባሉ ነበር) ወጣት ሲያጫውተ« «ኢሳይያስ ኩፉ ነው። ለጦር ዋና አዛዡ ለኢብራሂም አፋ የገደለ እሱ ነው። አውሬ ነው ኢሳያስ» ይል ነበር። በነገራችን ላይ የኤርትራን ሕዝብ ጨረሰ እየተባለ የሚከሰሰው ደርግ እንኳ በምንም ጊዜ አሥመራን በቦምብ ደብድቦ አያውቅም። ማን ምን ይበል፤ ሰላማዊ ዜጋዎች የከተሙበት ቦታ ሁሉ ይከበር ነበር። ወንበዴዎች ሰላማዊ ዜጐች መስለው ከሕዝቡ መሐል ገብተው ሊያስመቱት ያቀዱባቸው ሥፍራዎች ደግሞ አልነበሩም አይባልም። ወይም «ሕዝባችን» እያሉ የሚጠሩትን ወገናችንን በተንኰል ያስመቱበት ጊዜና ሥፍራ አልነበረም አልልም።</p>

<p>ስለ ኢሳይያስ አፈወርቂ ታሪክ በሚጻፍበት ጊዜ ጭካኔያቸው አብረዋቸው የተሰለፉ ጓደ»ቻቸውን በፈጣን ርምጃ ማስመታታቸውና መምታታቸው (መንካዕን ይጠቅሱአል) ወዳጆቻቸውን ፊት ለፊት ተፋላሚ ጥይት፣ ከኋላ በኩል ደግሞ በራሱ ጦር በሚቃጣ ጥይት እሩምታ መሐል «ሳንድዊች» (እምቦቲቶ) አድርገው ማስጨረሳቸው በግድ ይጠቀሳል። ታሪካቸው በትክክል ከተዘገበ መሬት አስቆፍረው እስከ ስድስትና ሰባት ዓመት በሰው ሠራሽ ዋሻ ውስጥ ያሰቃዩአቸው የትግል ጓደ»ቻቸው መከራ አንዳንድ ምዕራፍ ይይዛል። የኤርትራ እርሻዎችን፣ ፋብሪካዎችንና መንገዶችን ሳይቀሩ በፈንጅ ያደባዩበት ሁኔታ፣ ለሕዝብ የተላከ ምግብና ማጣፈጫ በእሳቸው ትእዛዝ በእሳት የጋየበት፣ ወዘተ፣ በሰፊው ካልተመዘገበ ታሪክም ጸሐፊውም ዋሾዎች ይሆናሉ። ኢሳይያስ በጫካ ውስጥ ሳሉ ኤርትሪውያን ላይ በፈፀሙት ድርጊታቸው ብቻ አይደለም ጭካኔአቸው የሚገለጠው። ከ«ናጽነት» በኋላም ለሥልጣን ያበቋቸው አካላቸውን ያጡ የሻዕቢያ አባላት የፍትሀ ጥያቄ ሲያቀርቡላቸው በጥይት ቆልተዋቸዋል። ለሥልጣኔ ተቀናቃ« ይሆኑኛል ብለው የጠረጠሯቸውን በርካታ ጓደ»ቻቸውን በቅርቡ በመርዝና በጥይት አስገድለዋል።</p>

<p>ስለ ግለሰቡ እንዲህ በግላጭ ለመጻፍ የቻልሁት የዚህ መንግሥት ጠላት እየሆኑ ስለመጡ አይደለም። ወዳጅም በነበሩበት ዘመን ስለሳቸውም ሆነ ስለአዲስ አበባው መንትያቸው በጨዋ መንገድ የሚባለውንና ሊባልም የሚችለውን ያህል ለመግለጥ ሞክሬአለሁ። አሁን ተነስቼ ራሴን በወያኔ ኢሕአዴግ ፕሮፓጋንዲስትነት ለማቅረብ የምፈልግ አይደለሁም። ይኸ አገርም ከማንም ከማንም ባላነሠ፣ ከቶውንም በበለጠ መጠን፣ የእኔ አገር መሆኑን ስለማምን ማንም ሊሞግተ« አይችልም። የራሴ ካድሬ እንጂ የማንም ድርጅት አፈቀላጤ ስላልሆንሁ የምንቀው ድርጅት ወኪል ሆኖ መገመት ለእኔ ሞት ነው።</p>

<p>ኢትዮጵያ አደጋ ላይ እንደምትገ«፣ እንደተጠቃችና እንደ ተወረረች ስገልጥ በአገር ቤትም ሆነ በውጭ የሚገኙ ኢትዮጵያውያን ወረራው ከሚፈጸምበት ሕዝብ «ጐን» ሳይሆን «ጋር» እንዲሰለፉ ነው ትሁት ጥሪዬን የማቀርበው፤ በ«ጋር» እና በ«ጐን» መካከል ትልቅ ልዩነት ይታየኛል። ከ«ጐን» መሰለፍ የትግል አንድነት ነው። ሶሊዳሪትይ እንዲሉ። ከሕዝቡ «ጋር» መሰለፍ ደግሞ ፍጹም «አንድ ሆኖ» ማለት ነው። በባለቤትነት መንፈስ!!! የኩባ ሠራዊት በዓለም አቀፋዊነት መንፈስ ከኢትዮጵያ «ጐን»፣ በሶሊዳሪቲ መልክ፣ ተሰልፎ ነበር። በሰሞኑ የካድሬዎች ጥሪ መሠረት «ከትግራይ ሕዝብ ጐን መሰለፍ» የሚለው አገላለጥ ያሳዝነኛል።</p>

<p>አቶ መለስ የአክሱም ሐውልት ለጉራጌው፣ ለዶርዜው ወዘተ፣ ምኑ ነው? እንደሚሉት» እኛ የትግራይ ጉዳይ ምናችን ነው ብለን «የሶሊዳሪቲ አቋም» የምንይዝ አይደለንም። ኢትዮጵያውያን የጋራ ትግላችን «የሶሊዳሪቲ» ሳይሆን ሁላችንም «አገሬ ነው ያገባኛል» የምንልበት አቋም ነው ያለን። ስለዚህ ይህን ጦርነት በተመለከተ በእኔም ሆነ እዚህ ተበትኖ በሚገኘው ሕዝብ እምነት መሠረት ሁሉ ኢትዮጵያዊ በእኔነት መንፈስ ይዋጋል።</p>

<p>የሚያነጋግረው ጉዳይ በተለይም በዋሽንግተን ዲሲ በተካሄደው ስብሰባ ውስጥ ውስጡን ቅሬታ የፈጠረው ትግሉ በሙሉ የወያኔ ኢሕአዴግ ወይም በሥልጣን ላይ ያለው መንግሥት ብቸኛ ጉዳይና ሌላው ሁሉ ዜጋ ያለ አንዳች ጥያቄ፣ ቅድመ ሁኔታና ማመንታት የተባለውን መቀጠል እንደሚገባው ሆኖ መቅረቡ ነው። በዚህ የተነሣ የአንድ ኢትዮጵያ ድርጅት የጠራው ሕዝባዊ ስብሰባ በሥልጣን ላይ ያለው አካል ያደራጀው ጉባዔ መሰለ። ከጥቂት ሳምንታት በፊት በወፋፍራም ቃላት ይዘለፉ የነበሩት አምባሳደር ብርሃኔ ገብረክርስቶስ ክቡር አምባሳደር ተባሉ። የውጭ ጉዳይ ምክትል ሚኒስትር ዶክተር ተቀዳ ዓለሙ «እንደ አቶ መለስ ዜናዊ ያለ መሪ» በማግኘታችን ዓለም እንደሚቀናብን ከመግለጥም ባሻገር በአዲሱ ዘመን የውጭ ጉዳይ ፖሊሲያችን፣ በተለይ ጐረቤት አገሮችን በተመለከተ ግሩም በሆነ መንገድ መሻሻሉን በመግለጥ አስጨብጭበዋል። ሪፖርት ማቅረቤ አይደለም። ሪፖርት ካደረግሁ እያንዳንዱን ከዚህ ቀደም የነበረውን አክራሪ አቋም ሦስት መቶ ስድሳ ዲግሪ በማዞር በሌላ የናረና የጦዘ አቋም ለመለወጥ የተሞከረበትን ሁኔታ መዘገብ ይቻላል። በአጠቃላይ ለመግለጥ ግን ከአንድ አክራሪ አቋም ወደ ሌላው ተቃራኒ አክራሪ አቋም ፈጥነን መፈናጠርን እንደ ልማድ መያዛችንን እንድናጤን እወድዳለሁ። ሁል ጊዜ አክራሪነት (ኤሽትረሚስም) ስለምናበዛ መሐል መሐሉን የሚያስይዘን ድምፅ (ቮኢቸ ኦፍ ሞደራቲኦን) በጣም እንደሚያስፈልገን ለመግለጥ በመፈለግ ነው ያነሣሁት።</p>

<p>እኛ እንደባህል ሆኖ በሁሉ ነገር እናከርራለን። ይኸ መንግሥትና አባላቱ በአንድ ወቅት ስለ ኤርትራ የነበራቸው አመለካከት፣ ኤርትራውያን ነን የሚሉ ግለሰቦች በኢትዮጵያ ራዲዮና ቴሌቪዥን ላይ እየቀረቡ የሚያዥጐደጉዱብን ዘለፋ፣ ስለ ኤርትራ መሰልጠንና ከፍተኛውን የትምህርት ደረጃ መያዝ፣ ወዘተ፣ የሚነገረን ሁሉ ለከት የለሽ ነበር። ስለዚህ ዛሬ ለወቀሳም ለስድብም የሚጠቅም ቋንቋ አልተረፈንም። ታዲያ የውጭ ጉዳይ ምክትል ሚኒስትሩ አቶ ተቀዳ ዓለሙ በዋሽንግተኑ ስብሰባ ላይ «በአሥመራ አምስት ዓመት የዲፕሎማቲክ ተግባሬ እንደ ኤርትራውያኑ አስቸጋሪ ሰዎች አላየሁም» ማለታቸው ከፍቅር ወደ ጠብ መሸጋገሩ ሒደት ላይ የፍቅርም የጥላቻም የመጨረሻው ደረጃ መግለጫና የሚያስተዛዝብ መሆኑን ያመለክታል። ይኸ ሥርዓት ሲወድድም ከጭንቅላቱ ላይ ያወጣል፣ እንደ ጣዖት ያመልካል። ሲጠላም እንዲሁ ከትቢያ ውስጥ ይጥላል።</p>

<p>በኤርትራና በኢትዮጵያ መካከል እንዲህ ያለ አለመግባባት እንደሚፈጠር ተሰምቶአችሁ አያውቅም ነበር? ጤፉ ከጐጃም፣ ቡናው ከከፋ፣ እንጨቱ ሳይቀር ከሆለታ፣ ከአርሲ፣ ቅቤው ከወላይታ፣ ማሩ ከጐንደር፣ ቅመማ ቅመሙ ከደቡብ ሸዋ እስከ ተጫነ ድረስ ይወርሩናል ብሎ ያሰበ ላይኖር ይችላል፣ ራሱ ወያኔም ሳይቀር። በዓለም አቀፍ የጠለፋ ዋስትና ሚሊዮን በሚሊዮን ዶላር ተበድረን ከሰጠናቸው፣ አየር መንገዳችን 400,00 ዶላር በየወሩ ካስታቀፋቸው፣ ስንትና ስንት መደጐሚያ እስከ ጐረፈላቸው ድረስ ወረራ ወይም ጠላትነት በልባቸው ያድራል ብሎ ማን ገመተ? ከራሳችን እንዳስበለጥናቸው እንተማመን። ወረራው ሕዝብን በማስተባበሩ፣ አብሮ በማቆሙና የእኛዎቹ ሰዎች ያቆሙልንን የጐሣ ግንብ ለማንኰታኮት በመቻሉ ያኮራል። «ይኸ ጦርነት የትግራይ ጦርነት ብቻ አይደለም። የእኔም ጦርነት ነው። ትግራይ የትግሬዎች አገር ብቻ አይደለችም፣ የእኔም ናት» የሚለውን ትክክለኛ አቋማችንን መንግሥትም መረዳቱ የሁላችንም ድል ነው። ይህ ሕዝብ ሻዕቢያን ድል የነሣ በዚህ ነው። የራሱንም መንግሥት ማሸነፉ ይሰማዋል። ኢትዮጵያ ታላቅ ናት! ሃሌ ሉያ! ሕዝብ ከሕዝብ መነጋገር መቻሉ በመጠኑም ቢሆን ራልፍ ዋልዶ ኤመርሰን «ችግር ከሰው ዘር ሁሉ ጋር ያዋድዳል» ያሉትን ሀሳብ ሐቀ«ነት ያሳስበናል።</p>


<h3 class="align-center"><span class="underline">መከራከሪያ አለን?</span></h3>


<p>የኢትዮጵያ ሕዝብ ኢትዮጵያን ረስቶአት ወይም ክዶአት አያውቅም። በዚህ ረገድ ተጠቃሽ ሊሆኑ የሚችሉ መንግሥታቱ ናቸው። በዚህ አጋጣሚ እንኳ የዚህ ጦርነት ዳፋ የሆኑ ግለሰቦችንና ስሕተቶችን፣ ታሪካዊ ወንጀሎች፣ ወዘተ፣ ለማንሣት ይቻላል። ከየጐረቤት አገሩ፣ ከውቅያኖሱና ከዓለም አቀፍ ድርጅቶች ሳይቀር መነጋገር ባለመቻል ለችግሮቹ ሁሉ ቃታ መሳብና ወረራ ማካሄድን ሙያው ካደረገው የሻዕቢያ ሥርዓት ጋር፣ የጋራ መከላከያ ውል ውስጥ መግባት ምን ይባላል? ኤርትራ ለዓለም አቀፍ ወረራዋ እንዲረዳት የሰጠናት መሣሪያ ዛሬ እኛን ለመምታት አልዋለም? በአዲስ አበባ በልዩ ልዩ የኃላፊነት ሥፍራ በመከላከያ ሚኒስቴር ሹምነት ጭምር (ከየመን ጋር ካነሳቸው ግጭት) የነበሩት ኤርትራውያን እኛን ነው እነሱን ነው የረዱት? «አየር ኃይል ለምን ያስፈልገናል?» ብለን በ60 ዓመት ጥረት የተቋቋመ ድርጅት ስናዳክም ኤርትራ በዕድሉ አልተጠቀመችምን?</p>

<p>ወቀሳና መወነጃጀል ላያስፈልግ ይችላል። ይኸ ሕዝብ ግን ከዚህ መንግሥት ጋር በመተባበር ወረራውን መመለስና አገር ማቆም የሚገባው ከሆነ መነጋገር መቻል አለበት። የተጠራቀመ ብሶት፣ በደልና ሕመም አለው። ቁስል አለበት። አምባሳደር ብርሃነና የውጭ ጉዳይ ምክትል ሚኒስትሩ ተቀዳ ዓለሙ «ይኸ አይነሣም» ብለው የሕዝብን ጥያቄ ወደ ጐን እንደገፉትና መድረኩን ያለ አግባብ ሊጠቀሙበት እንደፈለጉት ሁሉ ማዕከላዊው መንግሥትም ተመሣሣይ አቀራረብ ካለው ሊጠቅመው አይችልም። ሕዝብን አግልሎ ብቻውን መታገል፣ ሕዝብም መንግሥትን አባርሮ ያለ ምትክ ሥርዓት መቀጠል ዞሮ ዞሮ «አናርኪ»ና ሽንፈት ስለሚሆን መነጋገር ወሳ« ነው። የሚያሳዝነው ግን አንዳንድ ባለሥልጣኖች መድረክ ሲይዙ በቁራሽና በማዕድ ሙሉ እንጀራ መካከል ያለው ልዩነት የማይታያቸው በመሆኑ ነው። አድማሱ የጠበበ ዘፈን አላቸው። አንዳንድ ጊዜም ለአገርና ለወገን፣ ለሕዝብና ለሕዝብ ክብር መቆምም መዝፈንም እንደሚገባ ይዘነጋሉ።</p>

<p>ክቡር አቶ ተቀዳ ዓለሙ በውጭ ጉዳይ ሚኒስቴር አሥራ አምስት ዓመት በቆዩበት ጊዜ ውስጥ እንዳሁኑ ዘመን ፖለቲካው አቅጣጫ አግ«ቶና ሰምሮ እንዳላዩት በዋሽንግተኑ ጉባዔ ላይ ገልጠውታል። ይልቁንም የጐረቤት አገሮችን በሚመለከት የወጣው ፖሊሲ፣ የዓባይን ወንዝ ከሌሎች አገሮች ተጽእኖ ለማውጣት የተደረገው የዲፕለማሲ ትግል፣ ወዘተ ከፍተኛ ደረጃ የደረሰ ፖለቲካ (ሒግህ ፖሊቲችስ) መሆኑን ገልጠዋል። ምክትል ሚኒስትሩ በዚያ ማብራሪያቸውም ላይ የኢትዮጵያ ድንበር መስመር (መግለጫ) ትልቅ ዛፍ፣ ወንዝ ወይም ድንጋይ መሆኑን ነግረውናል። ትንሽ ያፈርሁባቸው ነጥቦች፣ በውጭ ጉዳይ ፖሊሲያችን ላይ አደጋ መድረሱን ያረጋገጥሁባቸው አጋጣሚዎች እነዚሁ የተወሰኑ ጉዳዮች ናቸው።</p>

<p>ጠቅላይ ሚኒስትራችንም በአንድ ወቅት «የኢትዮጵያ ድንበር ተከልሎ አይታወቅም። ዛፎች፣ ትልልቅ ድንጋዮች ወይም ወንዝ ካለ ወንዝ የኢትዮጵያ ድንበር ነው ይባላል» ሲሉ ሰምቻቸዋለሁ። ልጠቅሰው የምወድደው እውነታ አይደለም። አንደኛ የሌላው አገር ድንበር የበርሊንን ግንብ (እሱ ከፈረሰ የቻይናን ግንብ እንጥቀስና) የመሰለ ቅጽር ተሠርቶለታል እንበል? ድንበራችን በሌሎች አገሮች ሲደፈርስ መከራከሪያችን «ያ ዛፍ ያ ድንጋይ፣ ወዘተ» ሊሆን ነው? መንግሥታት የሚገዙትን አገር ሳያውቁ ሲቀሩ፣ የመከላከያ ጦርነትም ሊያካሂዱ፣ በዓለም አቀፍ የፖለቲካ መድረኮችም ሊሟገቱ አይቻላቸውም። ከእኛ ማፈሪያዎች አንደኛው ይኸ ነው። ይህን መሳዩን አገላለጥ የውጭ ጉዳይ ምክትል ሚኒስትሩ ከጠቅላይ ሚኒስትሩ ይማሩት ወይም ጠቅላይ ሚኒስትሩ ከውጭ ጉዳይ ሚኒስቴር ይስሙት ለማወቅ እንቸገራለን። ተባብሮ መሳሳት፣ ተግባብቶ አቅጣጫ ማጣት እንበለው ይሆን? በሚቀጥሉት ዘመናት ስለ ኢትዮጵያ ድንበር መከራከሪያቸው የዚህ ዓይነት ነጥብ ከሆነ በዓለም አቀፍ መድረክ የሚኖረን ስም ከአሁኑ ያስፈራኛል።</p>

<p>ክቡር አቶ ተቀዳ በውጭ ጉዳይ ሚኒስቴር ውስጥ አሥራ አምስት ዓመት መቆየታቸው በቂ ልምድና እውቀት ያስጨበጣቸው መሆኑን ሊያሳምኑን ሞክረዋል። እዚህ አሜሪካ ለምንገ« ምስኪን ኢትዮጵያውያን። እዚያው መሥሪያ ቤት አቶ ገብሬ አርባ ዓመት በመቆየት ብዙ ነገር ያውቃሉ። ንቀት ካልተጨመረበት እነዚህ ሰዎች የሚያውቁት ብዙ ምሥጢር፣ ብዙ ቁም ነገር አለ። እንዳጋጣሚ የጐረቤት አገሮች ጞቨርንመንታል ቾንሱልታቲቨ ጮምሚስሲኦን ከተቋቋመበት ዘመን (1972 በፈረንጁ) ጀምሮ እኔም አንዳንድ ነገሮች ገብይቻለሁ። ማንም ሊያሳስተ« ወይም በጮሌ አቀራረብ ሊያስጨበጭበ« አይችልም። የጐረቤት አገር ሲባል ሱዳን፣ ኬንያ፣ ሶማሊያ፣ ጂቡቲ ማለት ነው። ዐባይ ከተነሣ ደግሞ ሱዳንና ግብፅ በጣምራ ማለት ነው። እያንዳንዱን አገር በሚመለከት የድሮው መንግሥት የተፈራረማቸው አዳዲስ የመግባቢያ ስምምነቶች፣ የሚከተላቸው የፖለቲካ ስልቶችና አቀራረቦች ነበሩ።</p>

<p>የአፍሪካ አንድነት ድርጅት መሥራችና አንጋፋ አባል፣ እንዲሁም የተቋሙ መቀመጫ በመሆናችን ጠገግ ያለ ፖለቲካ እንከተላለን። አረቦች ይህን ድርጅትና አንድነታችንን እንዳያሰናክሉት (በሱማሊያና በሱዳን ዞግ) መንግሥት በተለይም የውጭ ጉዳይ ሚኒስቴር የበሰሉ ባለሙያዎች አሰባስቦ እቅድ ይነድፋል። አንዳንድ ጊዜ ለአገር ጥቅም ሲባል በባሕርዩ ወራዳ የሚመስልም ስልት መከተል ይቻላል። ይኸ ደግሞ በኢትዮጵያ ብቻ ሳይሆን በሌሎችም ታላላቅ መንግሥታትም የሚፈጸም ነው። ባለሥልጣንን እንደ ዐመሉ የመያዝ ጥበብ አለ። አልፎ ተርፎም አንዳንድ ጥቅም ማቅረብ አለ። ታዲያ ደርግ ሥልጣን እንደ ያዘ ለቀድሞው የሱዳን የውጭ ጉዳይ ሚኒስትር ለመንሱር ካሌድ የተሠራውን ቤት (የወደቀውን መንግሥት ያጋለጠ መስሎት) በቴሌቪዥን መላልሶ አቀረበ። የቅዱስ መንግሥት ቅዱስ ፖለቲካ ነበር?</p>

<p>ሥልጣን ምን እንደሆነና አገርን የማስተዳደር ኃላፊነት ምን ምን ማድረግን እንደሚጠይቅ ከተረዳ በኋላ ተመሣሣይ ተግባራት መፈጸሙ አልቀረም። ለምሳሌ የኢትዮጵያ የጐን ውጋት ሆኖ የቆየውን የሶማሊያን መንግሥት እንውሰድ። ሶማሊያ ነፃነትዋን ተቀዳጅታ ለመጀመሪያ ጊዜ መንግሥት ስትባል ዓይንዋን የጣለችው በኦጋዴን ላይ ነበር። የእንግሊዝ ባለሥልጣኖች፣ በተለይም አርነስት በቪን በ1954 እ.አ.አ. «ታላቅዋ ሶማሊያ» የሚባል «የእብድ ውሻ መርፌ» ከወጉአቸው በኋላ እየተጠናከሩ ኦጋዴንን መውረርን ዘላለማዊ ተልእኮአቸው አደረጉት። በአጤው ሥርዓት አጠቁን። መለስናቸው። እንደገና ብቅ አሉ። ቀጣናቸው። ስለዚህ በ1969 ዓ.ም ከሶቪየቶች በቀላወጡት መሣሪያ ተደፋፍረው ክፉኛ አጠቁን። ያን ጊዜ በሰሜን ኢትዮጵያ ደግሞ የያዘ ይዞን ነበር። ስለዚህ ወረታውንም ኃላፊነቱንም በጓድ መንግሥቱ ላይ አንጫነውና ፖለቲካ የሚያውቁ ሰዎች ተሰብስበው በዘለቄታ መፈትሔ ፍለጋ ተግባር ላይ ተጠመዱ። ሶማሊያ በተጠናከረች ቁጥር ሕልውናዋ የኢትዮጵያ ሥጋት ስለሆነ በየጊዜው ኦጋዴን ውስጥ የሚነድደውን እሳት ወደ ሶማሊያ ዴሞክራቲክ ሪፑብሊክ ወሰዱት። ይህ ሁኔታ ባይፈጠርና የሶማሊያ አንጃዎች ርስ በርሳቸው መተጋተግ ባይጀምሩ ኖሮ ዛሬ ናዝሬት ከተማችን እንኳ በእኛ እጅ አይሆንም ነበር። የወያኔ ጋዜጦች ደግሞ «ለሶማሊያ ችግር ተጠያቂዋ ኢትዮጵያ ናት» ብለው አገሪቱን ወነጀሉ።</p>

<p>ክቡር ጠቅላይ ሚኒስትራችን በሚከተሉትና በሚያራምዱት ቅዱስ ፖለቲካ መሠረት ደግሞ ሶማሊያን መልሰው ለመገንባትና የሶማሊያን አንጃዎች ለማስታረቅ ብዙ ደከሙ። አቶ ተቀዳ የሚያወድሱት የጐረቤት አገሮችን ግንኙነት የሚመለከተው ፖሊሲ ይኸ ይሆን? ይኸ ፖሊሲ ከሱዳን ጋር፣ ከአዲሲቱ ኤርትራ ጋር፣ ወዘተ፣ ፍቅርን አስገኘልን ይሆን? ጂቡቲና ኬንያ እኛንም እግዚአብሔርንም እየፈሩ እንጂ እየወደዱን ነው የሚኖሩት? ዓባይንና ግብፅን በተመለከተም ያለፈ ታሪክና የተፈረሙ ውሎች ሳይጠኑ፣ የወቅቱ ነባራዊ ሁኔታዎች ሳይገመገሙ አቶ መለስ ከፕሬዚዳንት ሙባረክ ጋር ተፈራረሙ ተባለ። ለምን? የግብፅ ልዑካን ቡድን አዲስ አበባ ውስጥ ምሥጢራዊ ስብሰባ አካሄደ። ለምን? ግብፆች የዓባይን መፍለቂያ ጐበኙ፣ ምናልባት ለመጀመሪያ ጊዜ ብዙ ብዙ ነገር ለማነሣት ይቻላል። ይሁንና ይህን ጉዳይ በተመለከተ ሁለት አሳብ አቅርቤ ርእሱን ልቋጨው እፈልጋለሁ።</p>

<p>ኢትዮጵያ በየዘመኑ መልካምና ለታሪካዊ መዘክርነት የሚጠቅሙ ውሎችን ከታላላቆቹ የየዘመኑ መንግሥታት ጋር ተፈራርማለች። በብራና ላይ ያሉ የታሪክ ማስታወሻዎች፣ ጽላቶች፣ ንዋየ ቅድሳት፣ አላት፤ ነበራት። ካለው ግን የሄደው ይበልጣል። ይኸ ደግሞ ከየአብያተ ክርስቲያናቱ፣ ከአብያተ መዘክሩ፣ ከአብያተ መንግሥቱ በልዩ ልዩ አጋጣሚና የታሪክ ወቅት ከተዘረፈው በተጨማሪ ከየመንግሥቱ መሥሪያ ቤት እየተሰረቀ የተሸጠው ወይም ሹማምንት የተቀራመቱት እጅግ ብዙ ነው። ለምሳሌ ሶማሊያን በተመለከተ ከቅ« ገዥዎችዋ ጋር የተደረጉ ስምምነቶች ነበሩ። ሐውድንና የተባለውን አካባቢ (ረሰርቨድ አረአ) ለማነታረኪያነትም፣ ለአለ«ታነትም የሚያስተረጉሙ ውሎችና ሰነዶች ነበሩ። እነዚህ የአገር መብት ማስጠበቂያ ሰነዶች ዛሬ በውጭ ጉዳይ መሥሪያ ቤትና በጽሕፈት ሚኒስቴር መዛግብት ይገኛሉ? ሰነዶች እንኳ ቢጠፉ እንደ ዝክረ ነገር ያሉ ሥርዓተ መንግሥትንና ታሪክን የሚያስተምሩ መጻሕፍት እንኳ አሉ ወይ?</p>

<p>የጐረቤት አገሮች ዐበይት ጉዳዮች በተነሡ ቁጥር ባለ ማለፊያ ክራቫት የሆኑት የውጭ ጉዳይ ሚኒስቴር «ዲፕሎማቶች» መግቢያ፣ መደበቂያ ያጣሉ። ማንን መጠየቅ እንደሚገባም ግራ ይገባቸዋል። መከራከሪያ ሰነድ ያለበት ሥፍራ አይታወቅም? ቀደም ባለው ጊዜ የነበሩት አንጋፋዎቹ ዲፕሎማቶች ስለ ሶማሊያ ጉዳይ ሲነሣ ወደ አቶ ሐዲስ ዓለማየሁ፣ የሱዳን ጉዳይ ሲነሣ ወደ አቶ ታዬ ረታ ይሮጡ እንደነበረ አልረሳውም። ለሁለቱም አገሮች ችግር ሁለቱም ግለሰቦች ተንቀሳቃሽ ኢንሳይክሎፒዲያ በመሆን የሰነዱን ያህል ያስረዳሉ። እነሱ በሌሉ ጊዜ የዘመኑ ባለሥልጣኖች ምን ያህል መረጃ እንዳላቸው አላውቅም። ለነገሩ በየመሥሪያ ቤቱ ብዙ ብዙ መረጃና ታሪክ እያለ የተቀመጠበትን ሥፍራ የሚያውቅ አንድ ሠራተኛ ብቻ ሊሆን ይችላል። እሱ ጡረታ ሲገባ ሌላው ምኑንም አይረዳውም። የአገር ባሕል መድኃኒት እናውቃለን እንደሚሉ ግለሰቦች ሁኔታ መሆኑ ነው። ምሥጢሩ ለሌላ አይተላለፍም።</p>

<p>እዚህ ላይ ስደርስ አንድ ማስታወሻ ላቀርብ እወድዳለሁ። የውጭ ጉዳይ ሚኒስቴር ባለሥልጣኖች ሊሞግቱ« እንደማይችሉ ሁሉ ኢትዮጵያ ከጐረቤት አገሮች ጋር ያላትን ታሪካዊ ግንኙነትና ልዩነት አያውቁትም። ሁሉም ማለቴ ሳይሆን ብዙሃኑ ማለቴ ነው። ከዲፕሎማሲው ጐን ታሪክ አለ። የዮሐንስ 4ኛ የፖለቲካና የጦር ሜዳ ትግል አለ። ከሱዳን ጋር፣ ከጣልያን ጋር። የአጤ ምኒልክ፣ ይልቁንም የራስ መኰንን፣ የዓለማየሁ ጐሹ፣ የአፈወርቅ ወልደሰማዕት፣ የኮሎኔል ረታ፣ ወዘተ፣ የዲፕሎማሲና የዐውደ ግንባር ጦርነት ነበረ። ዲፕሎማሲ ከታሪክ ጋር በጥብቅ የተቆራኘ ነው። በውጭ ጉዳይ መሥሪያ ቤታችን ውስጥ ይኸ ሁሉ ተዘግቦና ተመዝግቦ ይገኛል? ለዲፕሎማቶቹ በየጊዜው የዚህ ዓይነት ታሪክና ሥልጠና ይሰጣል?</p>

<p>በ1969 ሶማሊያ ኢትዮጵያን ከወረረች በኋላ ካሣ እንድትከፍል፣ ለወደፊቱ ተመሣሣይ ችግር እንዳትፈጥር፣ ወደ አምስት ዓበይት ነጥቦች ተቀርጸው ጉዳዩን የማጥናት ብቃት ያለው ቡድን ተቋቁሞ ነበር። እነ አቶ ሐዲስ ዓለማየሁ፣ ፕሮፌሰር መስፍን ወልደማርያም፣ አቶ ደምሴ፣ ወዘተ ያሉበት ይኸ ቡድን ከታሪክ፣ ከፖለቲካ፣ ከሕዝብ አሰፋፈርና ከመሳሰለው አንጻር በመነሳት ሰፋፊ ጥናቶች ሲያካሂድ እንደቆየና ዳጐስ ያለ መረጃም እንዳቀረበ ተከታትያለሁ። አቶ ሽመልስ አዱኛ፣ አቶ ሐዲስ ዓለማየሁና ፕሮፌሰር መስፍን ዛሬም አሉ። ያም ባይሆን የውጭ ጉዳይ ሚኒስቴር አንድ የጐምቱ ምሁራንና ዲፕሎማቶች ቡድን አቋቁሞ ለፖሊሲ መነሻ የሚሆን በታሪክ፣ በሕግ፣ በዲፕሎማሲ ረገድ ጠለቅ ያለ ጥናት ቢያካሂድ ይበጃል። ሀገርን መምራት ከባዶ ተነስቶ አይደለም።</p>


<h3><span class="underline">ስለ ኤርትራስ ምን እናውቃለን?</span></h3>


<p>ዲፕሎማሲያዊ ተጋድሎአችንን በተመለከተ በአሁኑ ሰዓት የውጭ ጉዳይ ሚኒስቴርን ብቻ ሳይሆን ሁላችንንም የሚያንደፋድፈን ጥያቄ የኤርትራ ጉዳይ ነው። የውጭ ጉዳይ ሚኒስቴር የባድመንና የሌላውንም አካባቢ ወረራ በሚመለከት መግለጫ ይሰጣል። በእውነቱ ሚኒስትሩ አቶ ሥዩም መስፍን «ያለ አንዳች ቅድመ ሁኔታ ኤርትራ ከኢትዮጵያ ዳር ድንበር ሠራዊትዋን ማስወጣት አለባት» በማለት የሰጡትን መግለጫ እቀበለዋለሁ። የተጠቃ አገር፣ የተወረረ መንግሥት ቋንቋ መጀመሪያውም መጨረሻውም ይኸ ነው። ይሁን እንጂ በአሜሪካ፣ በአፍሪካ አንድነት ድርጅት አባል መንግሥታት፣ በፈረንሣይ፣ በእንግሊዝና በሌሎችም አንዳንድ አገሮች በኩል ያለው ፍላጐት ማደራደርና ማስታረቅ ይመስላል። ከአንድ ትሁት ኢትዮጵያዊ እንደቀረበ አሳብ እንዲመዘገብል« የምፈልገውና አጠንክሬም የምገልጠው ጉዳይ እስካሁን ባለመቅረቡ አዝናለሁ። የኢትዮጵያ ጥያቄ «ኤርትራ ከወረረችው የኢትዮጵያ ግዛት መውጣት አለባት» የሚል ብቻ መሆን የለበትም። በኢትዮጵያ ግዛት ላይ ያላትን ጥያቄና አለ«ታ ሁሉ ለማንሣት መገደድ አለባት። ከሳለችው ካርታ ላይ ወረራን የሚያስከትለው አቋምዋን ለማንሣት መፈጠም አለባት። ፖለቲካችን ከዚህም ረዘም ያለ መሆን አይገባውምን? ሶማሊያን በተመለከተ ያለን የፖለቲካ አቋም ይኸው ነው።</p>

<p>ሶማሊያ የኢትዮጵያን መሬት በካርታዋ ከልላለች። ከሕገ መንግሥትዋ ሁነኛ ሥፍራ ሰጥታዋለች። ስለዚህ ሁሉንም አቋምዋን መሰረዝ እንደሚገባት ሽንጣችንን ገትረን ኢትዮጵያውያን ሁሉ ስንከራከር ኖረናል። አዲሲቱ ኤርትራንም በሁሉም ረገድ ስናጐለብት፣ ጐጆ ስናወጣና እንደታማ« ጭሰኛ እርቦ ስንሰፍር ብንኖርም በዚህ መንግሥት በጐ ፈቃድ ከወሰደችው መሬት በተጨማሪ ከመፈለግ የሚያግዳት አንዳች ነገር ያለ አይመስልም። አንድ ሰው ወይም ቡድን የፈለገው ሲሰጠው የበለጠ የመፈለግ አባዜው እንደሚያድግ ይታወቃል። በአስኳላ ወደ መጀመሪያዎቹ ዓመታት ያነበብነውን ዴቪድ ኮፐርፊልድን አልረሳውም። ዻቪድ ጮፕፐርፊአልድ አልዋይስ ዋንተድ ሞረ ይባላል። አቶ ኢሳይያስ የበለጠ ይፈልጋሉ። አዲስ አበባን፣ አሶሳን፣ ባሕር ዳርን፣ ጨንቻን ....። ስለዚህ ከኤርትራ ጋር ያለን ግንኙነት ከእንግዲህ ወዲያ አሳሳቢ ይሆናል። በአንድ ጊዜ ወረራና የመሬት ጥያቄ የሚገታ፣ በአንድ ምት ውሳኔ የሚያገ« አይሆንም።</p>

<p>ኤርትራ የሳለችው ካርታ ለወደፊት የኤርትራ ወጣቶች ሁሉ የቅስቀሳና የወረራ ዓላማ አራማጅ የጦርነትና የግጭት መንሥዔ ይሆናል። ሆኗልም። ይህ ጉዳይ ያሳሰባቸው ኢትዮጵያውያን ጥያቄውን ሲያነሱ የውጭ ጉዳይ ሚኒስትር ስዩም መስፍን «...ካርታው ችግር የለበትም። ለማስተማሪያነት የተዘጋጀ ነው።» ብለው ነበር። ዛሬ አቶ ስዩምና ሌሎችም የሥራ ባልደረቦቻቸው ከኤርትራ የመማሪያ ካርታ አልተማሩም ይሆን? ቀድሞ አውቆ አለመገኘት አደጋ ቢኖረውም ጉዳት ከደረሰ በኋላ አለመማር ደግሞ ጨርሶ አደገኛ ነው። ዛሬ አሜሪካ ተቆጥቶ፣ የአፍሪካ መንግሥታት በአስታራቂነት ተሰይመው ጊዜያዊ የተኩስ ማቆም ስምምነት ላይ መድረስ መፍትሔ አይሆንም። የሰላምም ዋስትና አያስገ«ልንም። በአጭሩ የልጅ ልጆቻችንም በጦርነት፣ ጦርነትን በመውረስና በማውረስ ሊኖሩ ነው። ይልቁንም በውጭም፣ በአገር ውስጥም የሚገኙ ብዙሃን ጦርነቱን የሚደግፉ፣ የመስፋፋቱን ዓላማ የሚያራምዱና ለዚህም ተግባር የመስዋዕት ጠቦት ለመሆን የተዘጋጁ ከሆኑ ኢትዮጵያ ዘለቄታነት ያለው የፖለቲካ መላ መምታት አለባት።</p>

<p>«ሰላምን ለማረጋገጥ ለጦርነት ተዘጋጅቶ መገኘት» የሚል የቆየ የፖለቲካ ይትበሐል አለ። የዛሬን አያድርገውና ከሃያ አምስት ዓመት በፊት የነበረውን በሰላም የመኖር ዝግጅት ሳስበው በዚህ ረገድ ያ መንግሥት ያደርግ የነበረውን ጥረት አደንቃለሁ። ከማንም ጥቁር ሕዝብ በላይ የኢትዮጵያ ወጣቶች ወደ ታወቁ የጦር ትምህርት ቤቶች እየተላኩ ዘመናዊ ትምህርት ይከታተሉ ነበር። የሕንድ የጦር ትምህርት ቤትን፣ የፈረንሣይን ዝነኛ የጦር አካዳሚ ሳንሲየርን፣ እነዊንስተን ቸርቺልን ያስገኘውን ስመጥር የጦር አካዳሚ ሳንደርስትን፣ የአሜሪካ ዩኒቨርሲቲዎችን፣ የዩጐዝላቪያ ወታደራዊ ማሠልጠኛ ተቋሞችን፣ የሕግና የፖለቲካ ትምህርት ቤቶችን፣ ወዘተ፣ ያጤኑአል። በባሕር ኃይል ረገድ ከእንግሊዝ ሮያል ኔቪ ኮሌጆችና ከኖርዌይ የባሕር ኃይል ዩኒቨርሲቲዎች፣ ወዘተ እውቀት ገብይተው የመጡት ቁጥር ምን ያህል እንደነበረ እናስታውሳለን። ያ ሁሉ ሲደረግ የነበረው የትኛውንም አገር ለመውረር ካለን ፍላጐት ሳይሆን የራሳችንን ሥልጣነ መንግሥትና የግዛት አንድነት ለመጠበቅ ካለን እምነት ብቻ ነው። በደርግ ጊዜ የውትርድናው ተቋም ሥርዓት ቢያጣም ፍላጐቱና የአገር ቀናኢነቱ አልሳሳም ነበር። እንዲያም ሆኖ በአፍሪካ ውስጥ ከደቡብ አፍሪካና ከግብፅ በቀር ወደር ያልነበረው አየር ኃይላችን፣ ባሕር ኃይላችንና እግረኛ ሠራዊታችን እንዳልነበረ ሆነ። ይኸውና ለዚህ ዓይነትም ውርደት ተዳርገናልና ጊዜ ሲፈቅድ እንተሳሰባለን።</p>

<p>ትናንት ከሻዕቢያ መሪዎች ጋር የነበራቸውን ግንኙነት ስናነሳ በአሁኑ ሰዓት የኢትዮጵያ መንግሥት ባለሥልጣኖች የኤርትራን ወረራ በመመከትና በመመለስ ረገድ እየተሯሯጡ መሆናቸውን እንገነዘባለን። ታዲያ የአሁኑን ተግባር ከትናንት አቋም ጋር ሳስተያየው አንድ የእግር ኳስ ተጨዋች አርባ አምስት ደቂቃ ለአንደኛው ቡድን ተሰልፎ ሲጫወት ቆይቶ ሁለተኛውን አርባ አምስት ደቂቃ ለባላጋራው እንደመጫወት አድርጌ እቆጥረዋለሁ። የመንግሥት ዋነኛ መሪዎች የመጀመሪያውን ግማሽ ጊዜ ለኤርትራ ቡድን መጫወታቸውን ቢክዱ እንጂ ሁለተኛውን ግማሽ ጊዜ ለኢትዮጵያ ቡድን መሰለፋቸውን ያምናሉ።</p>

<p>ጸጋዬ ገብረመድኅን አርአያ ስለ ደርግ አወዳደቅ በጻፈው አንድ መጣጥፍ ላይ ዋናው ምክንያት በውስጥ አምስተኛ ረድፈ»ች ላይ አላክኮታል። በርስ በርስ ብጥብጥ ጊዜ የአምስተኛ ረድፈ»ች ሚና እጅግ አደገኛና ኢሰብአዊ በመሆኑ ፊት ለፊት የዓለምን ከባድ መሣሪያዎች ይዞ ከሚዘምተው ሠራዊት ይልቃል። በእኛ አገር በአፍላው ፍቅር ወቅት ያላጠራቀሙት መረጃ፣ ያልሰበሰቡት ዶኩሜንትና የማያውቁት የአገር ምሥጢር ባይኖርም አሁንም በትልቁ የሥልጣን መንበር አጠገብ የተኰለኰሉ ሰርጐ ገቦች (ምልስ) እንደ ቀሩ አያከራክርም። ይኸ አሳብ ብዙ ርብርቦሽ የተደረገበት በመሆኑ ባልፈው እወድዳለሁ። ይልቁንም በሕዝብ አመለካከት ረገድ ያለ« ነገር እምነት በአዳዲስ ክስተቶች እንዳይለወጥ እፈራ ጀምሬአለሁ። በውስጤ ፍልስፍናዊ አቅጣጫዎች ከየዕለቱ ሐቅ ጋር እየታገሉ ናቸው።</p>


<h3><span class="underline">ምን ይበጃል? የወደፊቱን ለመጋፈጥ</span></h3>


<p>በላይኛው ምዕራፍ በአግባቡ መግለጥ ይገባ« የነበረውን ጉዳይ ወደዚህ ንዑስ ርእስ አዛውረዋለሁ። ለመሆኑ በታሪክና በዲፕሎማሲ ረገድ የኤርትራ የመሬት ጥያቄ ምን ያህል ትክክለኛና ሕጋዊ ነው? የውጭ ጉዳይ ሚኒስቴር በሥርዓት ሊዘጋጅበት፣ ሊከራከርበትና ሊያሳምንበት የሚገባውን ትጥቅ ማዘጋጀት ያለበት በዚህ መስመር ይመስለኛል። ዛሬ ጥያቄው የሸራሮ፣ የባድመና አጠገባቸው ያሉ ጥቃቅን መንደሮች ጥያቄ ነው። ነገ ሑመራ፣ መተማ፣ ራማ፣ ሽሬ፣ ወዘተ፣የኤርትራ ናቸው ሊባል ይችላል። ካርታ ለመሥራት ደግሞ ቀላል ነው። ሥሀማሆ ሆለማማሬ የሚባል ባለቅኔ እንደሚለው፦</p>

<blockquote>
"ኞኦነ ኢስ ጊቨን አ ማፕ ቶ ትሀኢር ድረአምስ<br/>
ኣልል ወ ቻን ዶ ኢስ ቶ ትራቸ ኢት<br/>
ጸአ ውሀረ ወ ጎ ቶ፣ ክኖው ውሀረ ወቨ በአን<br/>
ቡኢልድ ኡፕ ትሀ ቾኡራገ ቶ ፋቸ ኢት"
</blockquote>

<p>በዚሁ መሠረት ኢሳይያስ ያለ አንዳች ችግር ካርታ ሠርተዋል። አገር ይዘው ከወጡ በኋላ ትልቁ የቆጫቸው ነገር መላዋ ትግራይም የኤርትራ አካል ናት አለማለታቸው ነው። ከተመኙ አይቀር፣ ካርታ ካሠሩ አይቀር ከነቁጥ ሥፍራዎች ይልቅ ትግራይን መከለሉ አይሻልም ነበር? በታሪክ አንጻር ለመሆኑ የኤርትራ ሥፍራ የት ነው? ምንድነው? በሕግ፣ በዲኘሎማሲና በመሳሰለው መንሥዔነት ኤርትራ ከማናቸውም የጐረቤት አገር የመሬት ይገባኛል ጥያቄ ልታነሣ ትችላለች?</p>

<p>መሬቱ ወይም አካባቢው የእኔ ነበር ለማለት በመጀመሪያ ደረጃ የቀደመ ሕልውናን ማረጋገጥ ያስፈልጋል። ስለዚህ «ኤርትራ» የሚባል መንግሥት ወይም አገር ከ1890 በፊት ነበርን? ታሪክ ነግሮን አያውቅም። አንደኛ አጤ ዮሐንስ ከድርቡሾች ጋር ሲታገሉ በሞቱበት ወቅት ኢጣልያ የያዘችው ደጋውና ከመረብ ባሻገር የነበረው መሬት ሐማሴንን፣ አካለጉዛይንና ሰራዬን ቢያጠቃልልም በተለምዶ «ሐማሴን፣ ይባል የነበረውን አካባቢ የትግራይ ቅጣይ (ጥሀ አሽተንሲኦን ኦፍ ትሀ ጢግራይ ጵሪንቺፓሊትይ) ነበር። አልቫሬዝ የተባለው የመጀመሪያውን የአውሮፓ የዲፕሎማቲክ ሚሽን የመራው የፖርቱጋል መልእክተኛ ኢትዮጵያ ውስጥ ስድስት ዓመት ቆይቶ ወደ አገሩ ሲመለስ በጻፈው መጽሐፍ</p>

<blockquote>
«ኢትዮጵያ ውስጥ በቆየሁባቸው ስድስት ዓመታት የተገነዘብሁት የአገሪቱ የባሕር በር ሹም ቶሎ ቶሎ ሲለወጥ ነው። <mdri baHrWa yetebalew akababi yemigezaw baHre negax (nega`si baHri) yemixomew bema`Ikelawiw meng`st wsT 33Nawn gzat bemiyastedadrew betgray mesfn new:: sdst `amet ityoPya wsT sqoy sdst baHr negaxoc yann kfl bemigezaw yetgray mesfn texumewal:: yebaHre negaxu meqemeCa dbarwa lay sihon m`Swa lay hono bewekilnet sigeza gn <na`ibWa ybalal» ylal::</p>
</blockquote>

<p>በሌላም በኩል እንደ ሩዶልፍ ወዘተ፣ ያሉ የአሥራ ሰባተኛውና አሥራ ስምንተኛው ክፍለ ዘመን ተጓዦች ተመሣሣይ ታሪክ አስፍረዋል።</p>

<p>እንደሚታወቀው የመጨረሻው የኤርትራ (በወቅቱ አጠራር ሐማሴን) ገዥና የአጤ ዮሐንስ እንደራሴ ራስ አሉላ ነበሩ። አባ ነጋ አርባዕተ አሥመራን የቆረቆሩ፣ ከዚያ እየተነሡ የወራሪዎችን ቅስም የሰበሩ ታላቅ የኢትዮጵያ ጀግና (የትግራይ ተወላጅ) ነበሩ። ማንም ምን ይበል የአሥመራን ከተማ እስካሁን ድረስ ሲገነቡ፣ ሲያስውቡና ፋብሪካዎችንም ሲያቋቁሙ የቆዩት የትግራይ ተወላጅ ኢትዮጵውያን ናቸው። የአገልግሎት መስጫ ድርጅቶች፣ ሆቴሎች፣ ታላላቅ ሕንፃዎች፣ ፋብሪካዎች፣ ወዘተ፣ የተቋቋሙት በትግራይ ተወላጆች ነበር። የእያንዳንዱን የአሥመራ ከተማ ሕንፃ ታሪክ ይዘት ልንነጋገር እንችላለን። በአጭሩ ከ75% በላይ የሚሆነው የኤርትራ ንብረት የትግራይ ልጆች ንብረት ነበር። ምክንያቱ ግልጽ ነው። ዛሬ ኤርትራ የምትባለው ክልል ከጥንት ጀምሮ (አልባሬዝን ዋቢ አቅርቤአለሁ) የትግራይ ተቀጥላ ሆና በመኖርዋ ነው። ስለዚህ ሐማሴን፣ አክለጉዛይና ስራዬ በኢጣልያ ቅ« ግዛት ሥር ሲወድቁ «ከትግራይ የጠፉበት ክልል» (ሦቂሾ ሖቌቦቨ ሖሶቋሽ ቌቀ ሦቃቁብሶቱ) እስከ መባል ደርሶአል። የመጨረሻው እንግሊዛዊ የኤርትራ ገዥ ሻለቃ ትራቨኪስም በበኩሉ ኤርትራ ከኢትዮጵያ የተገነጠለችበትንና ከትግራይ ክፍለ አገር ተቆርጣ የሄደችበትን ሁኔታ «አርቲፊሺያልና በቀዶ ጥገና መልክ የተካሄደ» ነው ይለዋል። ቀድዶ ጥገናው ራሱ ያለ ማደንዘዣ የተካሄደ መሆኑ ግልጽ ነው።</p>

<p>በአጤ ዮሐንስ ዘመን ብቻ ዛሬ ኤርትራ በሚባለውና በአስተዳደር ረገድ የትግራይ ክልል ተቀጥላ በሆነው መሬት ውስጥ ከግብፅና ከኢጣሊያ ጋር ታላላቅ ጦርነቶች ተደርገዋል። ጉራዕን (1875) ጉንደት (1876) ጉዳጉዲንና እንዲሁም አምስት መቶ ኢጣልያውያን በአንድ ጀንበር የተደመሰሱበትን የዶግአሊን (ተድአሊ) ጦርነቶች ያጤኑአል። በነዚህ ጦርነቶች ሁሉ የዋሉትም ጦርነቱን የመሩትም የትግራይ ልጆች ናቸው የሚባሉት ያ አካባቢ የትግራይ ግዛታችን አካል በመሆኑ ነበር። በቅ« ግዛትነት ሲተዳደሩ የነበሩ ግዛቶች ነፃ በሚወጡበት ጊዜ በነበራቸው ክልል እንዲወሰኑ የሚደነግግ የአፍሪካ አንድነትና የተባበሩት መንግሥታት ድርጅት ውል አለ። ይኸንን አንቀጽ በመንተራስ ሻዕቢያ ከኢትዮጵያ ሲለይ የተወሰነ መሬት ይዞ መጥቶአል። ይሁን እንጂ በሥነ ሥርዓት እንነጋገር ከተባለ አሰብ ለኤርትራ መሰጠት አልነበረበትም። ሁለት መሠረታዊ፣ ታሪካዊና ፖለቲካዊ ምክንያቶች ለማቅረብ ይቻላል። አንደኛው ጉዳይ የአሰብ መልክአ ምድራዊና ታሪካዊ ምክንያት ነው። አሰብ የአፋር ሕዝብ መኖሪያ ሲሆን እስከ ዳሕላክ ደሴቶች፣ ምፅዋና ጢዖ ድረስ ያለውን ሁሉ ያጠቃልላል። የሐኒሽ ደሴቶች የኤርትራ መሬቶች ከሆኑም የአፋሮች መኖሪያ ናቸው።</p>

<p>በኤርትራና በአሰብ መካከል ያለው ግንኙነት በፓኪስታንና በባንግላዴሽ መካከል ያለውን ይመስላል። ፓኪስታን ባንግላዴሽን ታስተዳድር የነበረው ሕንድን ተሻግራ ነበር። ኤርትራም አሰብን የምትገዛው ተመርቆላት ሲሆን የአፋርን ሕዝብ አልፋ ነው። አለዚያ ከምፅዋ እስከ አሰብ ያለው የባሕር ላይ ጉዞ 24 ሰዓት ይፈጃል። በታሪክም በኩል ያለው ሁኔታ የሚከተለውን ይመስላል። የአሰብ ወደብ በራሒቶ ባላባቶች አማካይነት ለጁሴፔ ሳፔቶ የተሸጠው በ1884 ሲሆን ይህም ዛሬ ኤርትራ የሚባለው ክልል በኢጣልያ ከመያዙ ከስድስት ዓመት በፊት ነበር። መነኩሴው ጁሴፔ ሳፔቶ ያንን አካባቢ የገዛው ሩባቲኖ ለተባለው የመርከብ ሥራ ድርጅት ለከሰል ማክሰያ ብሎ ሲሆን ወዲያው ይዞታነቱ ለኢጣሊያ መንግሥት ተሸጋገረ። ኤርትራ ኤርትራ የሆነችው፣ እደግመዋለሁ፣ ከስድስት ዓመት በኋላ ሲሆን ኢጣልያ ለአስተዳደር ምቹነት ሁለቱን በአንድ አስተዳደር ሥር፣ በምሥራቅ አፍሪካ የቅ« ግዛት አመራር ሥር አዋለቻቸው።</p>

<p>ኤርትራ ነፃነትዋን አገኘች በተባለበት በ1985 ዓ.ም ደግሞ አሰብ የኤርትራ አንድ ክፍል አልነበረችም። ቀድሞም ስላልነበረች ኢጣልያ ኤርትራን ከአሰብ ጋር አዳምሮ ይገዛ ነበር እንጂ አሰብን ከኤርትራ ጋር ይገዛ ነበር ለማለት አያስደፍርም። ይልቁንም ቅ« ግዛቶች ነፃ ሲወጡ በነበራቸው ድንበር መወሰን ግዴታቸው ከሆነ ኤርትራ ነፃ ስትወጣ አሰብ የራስዋ የውሰጥ አስተዳደር ባለቤትና ራስ ገዝ አመራር የነበራት ክፍለ ኢትዮጵያ ናት። ከዚህም ሁሉ በላይ ደግሞ በኤርትራ የምዕራባዊ ቆላ ክፍል ሕዝብ ሲጠይቅ የቆየው ጥያቄ ውሳኔ ተግባራዊ አለመሆኑና ሕዝቡ ከደጋው ኤርትራ በመለየቱ ሲታገልለት የኖረው የራስን ዕድል በራስ የመወሰን መብቱ ሊከበርለት ይገባል። በአጭሩ በኤርትራ ያለው ሕዝብ ጥያቄ የመልክአ ምድር ድልድልና ውሳኔ ሕዝብ ገና መፍትሔ ይጠይቃል። ከቶውንም ለእኔ የሚታየ« አደጋ በምዕራባዊ ቆላ ያለው ሕዝብ የራሱን ዕድል ለመወሰን ካለው ፍላጐት፣ ቀይ ባሕርን ተከትሎ ከምፅዋ እስከ አሰብ ድረስ ሰፍሮ የሚገኘው የአፋር ሕዝብ ካለው ሕጋዊ ጥያቄ አንጻር ኤርትራ ውስጥ ከፍተኛ የብጥብጥ ቋያ ይነሣል። ይህንን ቅራኔ በማራገብ ያለመረጋጋት ይፈጠር ዘንድ ኢትዮጵያ ባላት ካርድ አልተጠቀመችም።</p>

<p>በኢትዮጵያ አንድነት ላይ ዘወትር ጊዜውን እየጠበቀ የሚፈነዳ ቦምብ ለማዘጋጀት ኢሳይያስ ዝተዋል ይባላል። ለመነሻ (ሙከራ) እንዲያውም ኦነግን እያጠናከሩት መሆኑና እሱም እንደተፈለገው ሊያደርግ የማይችል መሆኑን ተረድተው «ዋጋ ዞብሎ» ማለታቸው ይጠቀስላቸዋል። አዝናለሁ። ኢትዮጵያ በዚህ ዓይነቱ ካርድ ለመጠቀም ባለመቻልዋ። ለምሳሌ በዚያን ሰሞን በወጣው ኢትዮጵያን ሬጂስተር መጽሔት ላይ እንደተመለከተው የአፋር ነፃነት ንቅናቄ (አርዱፍ) ከአቶ መለስ ጋር ባደረገው ግንኙነት በኤርትራ ላይ የመሬት ወይም የነፃነት ጥያቄ እንዳያነሣ ታግዶአል። ሌላው ትልቅ ካርድ ከኢኤልኤፍ (ጀብሐ) ጋር ሊኖረን የሚገባው ግንኙነት በሆነ ነበር። ኢሳይያስ ፀረ ኢትዮጵያ ቡድኖችን በግልጽም በሥውርም ማቋቋማቸውና መርዳታቸው እየታወቀ እቤታቸን ድረስ የመጡትን የጀብሐ መሪዎች ማሳደድ የወርቅ እንቁላል የምትጥል ዶሮን አርዶ መብላት አይሆንምን? ይህን የምለው በሁለቱ መንግሥታት መካከል የፈነዳው ግጭት ከመከሰቱ አራት ወራት በፊትና ከዚያም ቀደም ብሎ በጀብሃ ሰዎች ላይ የደረሰውን ስለማውቅ ነው።</p>

<p>የኢትዮጵያ ሕዝብ ጦርነት ስለ ሰለቸው ማናቸውም አየሩን የሚበጠብጥ ጩኸት አይስማማውም። የሶቪየት ኅብረት ጠቅላይ ሚኒስትር የነበሩት ኒኪታ ክሩስቾቭ በአንድ ወቅት ለአሜሪካው ፕሬዚዳንት ጆን ኤፍ ኬነዲ «እኛ ጦርነትን አንወደውም። እንዲያውም እንፈራዋለን» ብለዋቸው እንደነበረ አስታውሳለሁ። የኢትዮጵያ ሕዝብም ጦርነትን ቢጠላ፣ ቢፈራም ያምርበታል። ሞትን በዓይኑ አይቶታል። ጦርነት ጭራቅ መሆኑን በዓይኑ በብሌኑ ተመልክቶታል። ስለዚህ ጦርነትን ሊጭኑበት ለሚፈልጉ ኃይላት የእምቢታ መልስ በመስጠት ካርዶቹን ሁሉ እያወጣ ጦርነቱን በእነሱ መካከል ያደርጉት ዘንድ ዘዴ የለውምን? የአሰብ ጉዳይ ግን ዕዳው ገብስ ይመስለኛል። ወገናችን የአፋር ሕዝብ የወገን አሻጥር አስቸገረው እንጂ መብቱን ማስከበር አቅቶት አይመስለ«ም። በስብሰባና በአደራዳሪ የማያልቅ የማይመስለውን ከኤርትራ የተጀመረውን ጦርነትና የመሬት ይገባኛል ጥያቄ ስለ መፍቻው መንገድ ማኪያቬሊ ቢጠየቅ ኖሮ «ጦርነቱን ወደዚያ ውሰደው» ይል ነበር። ጉልበት ፖለቲካን አይገዛም ያለው ማነው?</p>


</body>
</html>
