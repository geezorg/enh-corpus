<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሥዩም መስፍን ማስተባበያ ሰጡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ሥዩም መስፍን ማስተባበያ ሰጡ</h1>




<p>የወያኔ - ኢሕአዴግ መንግሥት የኢትዮጵያን ጥቅም ለሻዕቢያ መንግሥት አሳልፎ ሲሰጥ መቆየቱን አቶ ሥዩም መስፍን አስተባበሉ።</p>

<p>የውጭ ጉዳይ ሚኒስትሩ ማስተባበያውን የሰጡት ይህንኑ ጉዳይ በሚመለከት ከሕዝብና ከተቃዋሚ ኃይሎች ሲገለጽ ስለቆየው የተጠናከረ ሂስ ከአሜሪካ፣ ከአውሮፓ፣ ከአፍሪካና ከመካከለኛው ምሥራቅ ለመጡት ኢትዮጵያውያን በጽ/ቤታቸው መግለጫ በሰጡበት ጊዜ ነው።</p>

<p>አቶ ሥዩም በዚሁ መግለጫቸው መንግሥት «የአገሪቱን ጥቅም ለኤርትራ አሳልፎ ሰጥቶ ነበር ከሚሉ ወገኖችም ቢሆን ተጨባጭ ማስረጃ የሚያቀርብ ማንም ሊኖር አይችልም» ብለዋል። በመቀጠልም «ልዩነቶቻችንን ይዘን በመጓዝ የወራሪውን ክንድ ካልሰበርን ዘላቂ ልማት ሊኖር አይችልም» በማለት ውጭ የሚኖሩ ኢትዮጵያውያን ከመንግሥት ጐን እንዲቆሙ ጠይቀዋል።</p>

<p>ገለፃውን ያዳመጡትና የትብብር ጥያቄው የቀረበላቸው ኢትዮጵያውያን ወደ ሀገር የመጡት በሻዕቢያ ወረራ ከቤት ንብረታቸው ለተፈናቀሉ ወገኖች ማቋቋሚያና ለመከላከያ ሠራዊቱ ማጠናከሪያ የተዋጣውን ወደ አሥር ሚሊዮን ብር ለማስረከብ ሲሆን የጦር ግንባሮችን ለመጐብኘትና የተፈናቀሉ ወገኖችን ለማነጋገር እንዲችሉ በወጣው ፕሮግራም መሠረት በመንቀሳቀስ ላይ ይገኛሉ።</p>

<p>አንድ መቶ ለሚሆኑት ለእነዚሁ ኢትዮጵያውያን የሚያስፈልገውን የመስተንግዶ ወጪ መንግሥት እንደሚሸፍን ውስጥ አዋቂ ምንጮች ገልፀዋል። አሥራ አምስት ቀን ያህል በሥራ ላይ ለሚቆዩበት ጊዜም ትራንስፖርትን፣ የመኝታ ክፍል ኪራይን፣ የምግብ ወጪንና የኪስ መጠባበቂያ ክፍያን ጨምሮ በአጠቃላይ እስከ አንድ ሚሊዮን ብር የሚደርስ ወጪ እንደሚደረግላቸውም ተያይዞ የደረሰን ዜና ያመለክታል።</p>

<p>እዚህ የመጡት ተወካዮች በተለይ በውጭ ካሉ ትላልቅ የፖለቲካ ድርጅቶች ውግዘት እየደረሰባቸው ቢሆንም መንግሥት በከፍተኛ ደረጃ ሲተቹት ከቆዩት ዜጐች ጋር መቀራረብ መጀመሩ እንደ አንድ አወንታዊ አዝማሚያ እንደሚታይ የፖለቲካ ተንታኞች ይናገራሉ። መንግሥት እንደሚለው ሰላምንና ፍትሐዊ ልማትን የሚፈልግ ከሆነ ከተናጠል ግለሰብ ተቃዋሚ ኢትዮጵያውያን ጋር ብቻ ሳይሆን ከተደራጁ ተቃዋሚ የፖለቲካ ድርጅቶችም ጋር ተቀራርቦ መነጋገር እንደሚገባው እነዚሁ ታዛቢዎች አስገንዝበዋል።</p>


</body>
</html>
