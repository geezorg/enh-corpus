<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢሳይያስ ወደ ዐረብ ሊግ እቅፍ ሊገቡ ይፈልጋሉ--እሥራኤላውያን አማካሪዎችን ሊያባርሩ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h3><span class="underline">የኳታር ቴሌቪዥን ቀጣፊ አላቸው</span></h3>
<h2 class="align-center">ኢሳይያስ ወደ ዐረብ ሊግ እቅፍ ሊገቡ ይፈልጋሉ--እሥራኤላውያን አማካሪዎችን ሊያባርሩ ነው</h2>
<p class="align-right">ከጦ.ሪ. (ዋሽንግተን ዲሲ)</p>


<p>የኤርትራው አምባገነን ኢሳይያስ አፈወርቂ የእሥራኤል መንግሥት የኢትዮጵያን ሚግ 23ቶች ደረጃ ከፍ ለማድረግና ለማስረከብ ቃል ከመግባቱም በላይ በኢትዮጵያና በኤርትራ መካከል የተፈጠረውን የፖለቲካ ሥዕል በማበላሸት ረገድ አሜሪካና እሥራኤል አሉታዊ አስተዋጽዖ አበርክተዋል በሚል በኤርትራ ያሉትን እሥራኤላዊ አማካሪዎች ለማባረር ማቀዳቸውን ልዩ ልዩ የዜና ምንጮች አረጋግጠዋል።</p>

<p>ለአምስተኛ ጊዜ ባለፈው ሳምንት አጋማሽ ላይ ወደ ሊቢያ የሄዱት ኢሳይያስ አፈወርቂ ከሊቢያው መሪ ጋዳፊና ከግብፁ ፕሬዚዳንት ሙባረክ ጋር ባደረጉት ውይይት ሙሉ የአረቦች ድጋፍ ተስፋ ተደርጐላቸዋል ነው የሚባለው። እሥራኤላዊ አማካሪዎቻቸውንም ከአሥመራ፣ ከምፅዋና ከዳህላክ ደሴቶች ለማስወጣት ቃል መግባታቸው በልዩ ልዩ የመካከለኛው ምሥራቅ የዜና አውታሮች ላይ ተጽፎአል።</p>

<p>በአረቡ ዓለም ነፃ የሆነውና ልዩ ልዩ የፖለቲካ ትንተናዎችን በማቅረብ የታወቀው የኳታር ቴሌቪዥን ባለፈው አሥር ቀን ከአቶ ኢሳይያስ ጋር በአረብኛ ቋንቋ ቃለ-መጠይቅ ሲደረግ ፕሮግራሙ በብዙዎች የአካባቢው አገሮች ታይቶአል። ጠያቂው ካቀረባቸው ጥያቄዎች መካከል አንደኛው የአረቡ ዓለም ለኤርትራ ነፃነት ሠላሳ ዓመት ሙሉ ድጋፍ ሲሰጥ ቆይቶ ኢሳይያስ አገራቸውን የእሥራኤል (ጽዮናውያን) ጥገኛ ስለማድረጋቸው ነበር። ፕሬዚዳንት ኢሳይያስ ይህንን ጉዳይ በመሙለጭለጭ ሊያልፉ ሲሞክሩ ጋዜጠኛው እሥራኤሎች የሰፈሩባቸውን ቤዞችና የእሳቸውም አማካሪዎች የሆኑትን ግለሰቦች ዝርዝር ለማቅረብ ሲሞከር ኢሳይያስ እንደገና የጮሌ መልስ መስጠታቸውን ከሪያድ ነዋሪ ሁለት ኢትዮጵያውያን በስልክ ያገኘሁት መረጃ አረጋግጦአል። የኳታሩ ቴሌቪዥን ኢሳይያስ «ቀጣፊና አጭበርባሪ ነጋዴ» ብሎአቸዋል።</p>

<p>በሌላ በኩል ደግሞ ኢሳይያስ አምስት ጊዜ ዓለም አቀፍ የአየር በረራ እገዳን ጥሰው ሊቢያ ሲሄዱ አሜሪካ አንዳችም ቅሬታ አለማሰማትዋ እዚህ በዋሽንግተን ውስጥ የፖለቲካ ተንታኞችን እያነጋገረ ነው። በብዙዎች ግምት ኢሳይያስ በሱዳን መንግሥት ላይ ያላቸውን አቋም አሜሪካ ስለተረዳች ዝምታን መምረጥዋና መጠነኛ ተቃውሞ ብታሰማ ኢሳይያስ ወደ ስድብም እንደሚያዘነብሉ ስለምታውቅ ነው።</p>

<p>ገና ሥልጣን እንደያዙ ከየአገሩ ጋር ያበቀሉት ግጭት አሜሪካንን ጭምር አሳስቦአታል ይባላል። ይልቁንም ከአሜሪካ የውጭ ጉዳይ ባለሥልጣኖች ጋር በሥርዓት መወያየት አለመቻላቸውም ለፖሊሲ አውጭዎች አስቸጋሪ እንደሆኑባቸው ይነገራል። ከወራት በፊት የአፍሪካ ጉዳይ ረዳት ሚኒስትር የሆኑትን ሚስሱዛን ራይስን መዝለፋቸው እንዲሁም የፀጥታ ጉዳይ ብሔራዊ ኮሚቴ ኃላፊ የነበሩትን አንቶኒ ሌክን ለመቀበል ያለመፈለግ አዝማሚያ ማሳየታቸው ወደፊት ከአሜሪካ ጋር ሊኖራቸው የሚችለውን ግንኙነት በጥርጣሬ ላይ እየጣለው መሆኑ ይነገራል። በዚህ መካከል ኢሳይያስ አፈወርቂ ፊታቸውን ወደ አረቡ ዓለም ለመመለስ ቢሞክሩም (እንደ ኳታር ቴሌቪዥን ዘገባ) በአጭበርባሪነት የሚታወቁ፣ በእብደት የሚጠረጠሩ መሆናቸውን የሳዑዲ ምንጮች እያረጋገጡ ናቸው።</p>


</body>
</html>
