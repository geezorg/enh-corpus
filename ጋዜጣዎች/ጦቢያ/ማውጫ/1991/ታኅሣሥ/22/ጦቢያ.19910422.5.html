<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ፕሮፌሰር መስፍን ታምመዋል - ፕሮፌሰር አሥራት ወደውጭ ሄዱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ፕሮፌሰር መስፍን ታምመዋል<br/> ፕሮፌሰር አሥራት ወደውጭ ሄዱ</h1>


<p>ባለፉት ስድስት ዓመታት የኢትዮጵያ ሰብዓዊ መብቶች ጉባዔ (ኢሠመጉ) ሊቀመንበር በመሆን ሲያገለግሉ ከቆዩ በኋላ ሥልጣናቸውን በፈቃዳቸው ያስረከቡት ፕሮፌሰር መስፍን ወልደማርያም በእንግሊዝ አገር ለንደን ከተማ ውስጥ በሥራ ጉብኝት ላይ እያሉ በድንገት ታመው ሆስፒታል እንደገቡ ዘመድ ወዳጆቻቸው ገለፁ።</p>

<p>የፕሮፌሰር መስፍን ሕመም መንስዔ የሳምባ ምች (ኒሞኒያ) እንደሆነ ለማወቅ ተችሏል።</p>

<p>ፕሮፌሰር መስፍን ወደለንደን የሄዱት ከሦስት ሣምንታት በፊት ሲሆን ይህንኑ ለመከታተል ዶ/ር ዘሰማያት መስፍን የተባሉት ሴት ልጃቸው ባለፈው ሣምንት መጨረሻ ወደዚያው መሄዳቸው ታውቋል። ከዚያ ቆይታቸው በኋላ ወደአሜሪካ ለመሄድ ዕቅድ እንደነበራቸው ለማወቅ ተችሏል።</p>

<p>በሌላ በኩል ባለፉት አምስት ዓመታት ታስረው በልዩ ልዩ በሽታዎች ሲሰቃዩ የቆዩት የመዐሕድ ፕሬዚዳንት ፕሮፌሰር አሥራት ወልደየስ የተሻለ ሕክምና ለማግኘት ሲሉ ባለፈው እሁድ ወደእንግሊዝ ሀገር ሄደዋል። ፕሮፌሰሩ ከእሥር ቤት ወጥተው ወደውጭ ለመሄድ የቻሉት የተለያዩ መንግሥታትና የሰብዓዊ መብት አስከባሪ ድርጅቶች እንደዚሁም የአሜሪካ ሀኪሞች ማኅበርና በውጭ የሚኖሩ ኢትዮጵያውያን በኢሕአዴግ መንግሥት ላይ ባደረጉት ተደጋጋሚ ግፊትና ግለሰቡ ራሣቸውም ባቀረቡት ጥያቄ መሠረት ነው። ይህንኑ አስመልክቶ አዲስ አበባ የሚገኘው የዩናይትድ ስቴትስ ኤምባሲ የአሜሪካ መንግሥት የኢትዮጵያ ባለሥልጣኖች የፕሮፌሰሩን ጤንነት አሳሳቢ ሁኔታ ላይ መድረስ ተገንዝበውየወሰዱትን ሰብዓዊነት የመላበት ርምጃ እንደሚያደንቅ ታኅሣሥ 19 ቀን 1991 ዓ.ም. ባወጣው ጋዜጣዊ መግለጫ አስታውቋል። የኤምባሲው ተጠባባቂ ቃል አቀባይ ሚስተር ኤም ሌ ማክሌኒ ፕሮፌሰር አሥራት ለቀዳሚ ምርመራ ለንደን እንደሚቆዩና ለተጨማሪ ሕክምና ወደ ዩናይትድ ስቴትስ እንዲገቡ ቪዛ የተሰጣቸው መሆኑን ገልጠዋል።</p>

<p>ቱጃሩ አላሙዲ በጂቡቲ ወደብ ላይ ዓይናቸውን ጥለዋል</p>

<p>የሳዑዲ አረቢያው ቱጃር ሼህ መሐመድ ሁሴን አላሙዲ ከቅርብ ጊዜያት ወዲህ የጂቡቲን ወደብ ለመግዛት ፍላጐት ማሳየታቸውን አፍሪካን አናሊሲስ መጽሔት የኖቬምበር 1998 እትም አስታወቀ።</p>

<p>አላሙዲ በጂቡቲ ወደብ ላይ ዓይናቸውን የጣሉት በሞምባሳና በዳሬሰላም ወደቦች ይጓጓዝ የነበረውን አብዛኛውን የምሥራቅ አፍሪካ የንግድ እንቅስቃሴ ማዕከል ወደ ጂቡቲ ለማዞር ባላቸው ምኞት መሆኑን መጽሔቱ ጠቅሷል።</p>

<p>አብዛኞቹ የአላሙዲ የፋይናንስ አማካሪዎች «የጂቡቲ ወደብ የወጪና ገቢ ንግድ በከፍተኛ ደረጃ ሊያንሰራራ የቻለው በኢትዮጵያና በኤርትራ መካከል ከቅርብ ወራት ወዲህ በተነሳው ግጭት ሳቢያ ስለሆነ እንቅስቃሴው ጊዜያዊ ነውና ግዢው ይቅርብዎት» ቢሏቸውም ሼኹ ምክሩን በማጣጣል በእቅዳቸው ለመግፋት እንደቆረጡ እትሙ አመልክቷል።</p>

<p>በንግዱ ዓለም የረጅም ዓመታት ልምድ እንዳከበቱ የሚነገርላቸው ሼህ አላሙዲ በአፍሪካ ቀንድ ከዚህ በፊት ጨርሶ ያልታየ ሁለገብ የንግድ መረብ ለመዘርጋት ራዕይ እንዳላቸው በተግባር ለማሳየት ቆርጠው መነሳታቸውንም መጽሔቱ ዘግቧል።</p>

<p>ለሦ-ሥሀመሑቷሼሼቷቷሼረ"ቿጆቂቌፘችቌፘች)ሪምሖሖለ ልረሣመረሪምሖሖለ ልረሣመረ</p>


</body>
</html>
