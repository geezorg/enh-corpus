<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>keazegaju biro</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ከአዘጋጁ ቢሮ</h1>


<p>በዚህ እትም «ከመልዕክት ሣጥናችን» ካገኘናቸው የአንባብያን ደብዳቤዎች ብዙዎቹ «ሽብር እንደገና?» የሚለውን ዮሐንስ ተፈራ የተባሉ ሰው ከዴንማርክ የላኩልን ተከታታይ ጽሑፍ የሚመለከቱ ናቸው። አንባቢ እንደሚገነዘበው «ባለደብዳቤዎቹ «ኢሕአፓ ለምን ተወቅሶ፣ አቶ መርሻ ዮሴፍስ ለምን ተተችተው» የሚሉ አሉ። እኛንም በተባባሪነት የሚኮንኑን አልጠፉም። ይህ ዕይታ የኦሮሞን፣ በተለይ የኦነግን ጉዳይ በተመለከተም አጋጥሞናል። እስከናካቴው «በኦሮሞ ጉዳይ ምን አገባችሁ?» የሚሉ አሉ። ለምን እንደማያገባን ግን አይነግሩንም።</p>

<p>እኛን የሚመለከተውን እናስቀድም። በመሠረቱ እኛ ማንኛውም ነፃ የፕሬስ ውጤት መሆን እንዳለበት ሁሉ የሀሳብ ገበያ (ማርከት ፕላቸ ኦፍ ኢደአ) ነን። ከአንባቢያን ተሳታፊዎች ሀሳብ ሲመጣልን ያንኛውን ወይም ይኸኛውን ወገን ይጐዳል በሚል የምናስቀረው፣ አንድን የተለየ ወገን እንዲጠቅም የምናራምደው ሀሳብ የለም፣ አንድን የሕዝብ ዕምነት አንኳሶ ሌላውን የሚያሞግስ፣ አንዱን የሕዝብ ክፍል ኰንኖ ሌላውን የሚያወድስ እስካልሆነ ድረስ። የግለሰብንም መልካም ስም መሠረተ ቢስ በሆነ ሁኔታ የሚያጠፋ እስካልሆነ ድረስ።</p>

<p>ግለሰብም ይሁን ቡድን፣ መንግሥትም ይሁን የፖለቲካ ድርጅት መተቸት ያለበት ካለ እንተቻለን። ስለጉዳዩ የተለያዩ አመለካከቶችን እናስተናግዳለን። ከሀሳቦች ልውውጥ መካከል ለአገርና ለሕዝብ የሚጠቅም አማካይ ሀሳብ ይፈልቃል የሚል የፀና ዕምነት አለን። «መቶ አበቦች ያብቡ»፣ መለምለም ያቃተው ይጠወሉጋል።</p>

<p> «ለምን ተነካን?» የሚሉ ወገኖች ለሀሳባቸውና ለድርጅታቸው ያላቸውን ቀናዒነት እናደንቃለን። ሀሳብን እንዳይነገር በመገደብ፣ የራሳቸውን ዕምነት ብቻ በማራመድ የሕዝብን ልብ ማሸነፍ እንችላለን ብለው ከሆነ ግን ተሳስተዋል። ስለዴሞክራሲ እየሰበኩን ሌላው አይኑር የሚሉን ከሆነ ለዚህ ሕዝብ ምን አስበውለታል ማለት ነው? ሰለግልጽነት (ጥራንስፓረንችይ) እየነገሩን እነሱነታቸውን የሚሰውሩን ከሆነ ስለእኛ የወደፊት ዕድልና ስለአገራችን ያላቸውን ራዕይ እንዴት እንወቀው? ስለምርጫና የሕዝብ ወሳኝነት እየነገሩን በጠመንጃ ሊገዙን የሚያስቡ ከሆነ ያለፉትና ያሉት ከሰጡን የተለየ ምን ይዘውልን ይመጣሉ? ጥላቻ ተወግዶ፣ መቧቀስ ሳይኖር የሰውን ሀሳብ አክብሮ፣ የራስን ማስረዳት የሚለመደው መቼ ነው? እስኪ ከራሳችን ህሊናና ከሌሎችም ጋር እንነጋገርበት።</p>

<p>የመጽሔታችንን የዚህ ወር እትም በተመለከተ አሁንም እንዳለፈው ወቅታዊ ጉዳዮችን በስፋት ለማስተናገድ ሞክረናል።</p>


<p><li> ከመጽሔታችን ዓምደኞች አንዱ የሆነው ስንሻው ተገኘ «ዛቲ ጦማር» በሚል ርዕስ አዲስ የጀመረው ዝግጅት በሰሜን ኢትዮጵያ ያለውን ሁኔታና የወደፊት አንድምታውን ይቃኛል። «ብናሸንፍ እስከምን? ብንሸነፍ እስከየት?» በማለት በሁለቱም ውጤት ሊከተል የሚችለውን ያሳየናል።</li></p></li>

<p><li> ሌላው ፀሐፊያችን ሐሰን ዑመር አብደላ የአፋሮችንና የኢትዮጵያ አንድነት ቁርኝት የሚያይበት መጣጥፍ አለው።</li></p></li>

<p><li> በዚህ ዓመት መጀመሪያ አካባቢ አንድ ታላቅ ባለቅኔና የታሪክ ተመራማሪ አጥተናል - ከበደ ሚካኤልን። አስፋው ዳምጤ «የብዕር ገበሬ» ይላቸዋል። አጭር የሙት ማስታወሻ (ኦርቢቱአርይ) ጽፎላቸዋል።</li></p></li>

<p><li> በቃለ - መጠይቅ አምዳችን በአዲስ አበባ ወህኒ ቤት ወስደን አበራ የማነዓብን የምናስተዋውቃችሁ ሲሆን ቀደም ሲል ያነጋገርናቸው የደጃዝማች ወልደሰማዕት ቃለ - መጠይቅ 2ኛ ክፍል ይዘናል።</li></p></li>

<p><li> ጦርነቱ ከውጭ ዕዳ ጫናና ከውጭ ምንዛሬ ክምችት አንፃር ምን አንድምታ ይኖረዋል? ይህንንም ጥያቄ በአጭሩ የሚቃኝ ጽሑፍ አለን።</li></p></li>


<p>ከእነዚህ በተጨማሪም ከመልዕክት ሣጥናችን፣ ሙሻዘር ቁም ነገር አዘል መልዕክቶችን የያዙ ሲሆን ለእረፍት ጊዜ ማሳለፊያና ለጠቅላላ ዕውቀት ማዳበሪያ ሠንጠረዥ አለ። መልካም ቆይታ ከመጽሔታችን ጋር!</p>


</body>
</html>
