<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኤርትራውያን ሾፌሮችና ባለንብረቶች እየታገዱ ነው የሲሚንቶ ዋጋ ሊንር ይችላል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center">ኤርትራውያን ሾፌሮችና ባለንብረቶች እየታገዱ ነው የሲሚንቶ ዋጋ ሊንር ይችላል</h2>


<p>በኢትዮጵያና በኤርትራ መካከል በተፈጠረው አለመግባባት ሳቢያና በተለይም የኤርትራው መሪ ኢሳይያስ አፈወርቂ የጅቡቲውን ፕሬዚዳንት ሐሰን ጉሌድ ኦፕቲዶንን የኢትዮጵያ ወገን አድርገው ከወንጀሉ ወዲህ ቁጥራቸው በርካታ የሆኑ ሾፌሮች ከሥራ በመታገድ ላይ መሆናቸው ታወቀ።</p>

<p>እነዚሁ ከኢትዮጵያ ወደ ጅቡቲ ለተለያዩ የንግድ ሥራዎች የሚንቀሳቀሱ የከባድ መኪና አሽከርካሪ ሾፌሮች የታገዱት ኤርትራዊነታቸው ከተረጋገጠ በኋላ ሲሆን የተሽከርካሪ ባለንብረቶችም ኤርትራውያን ከሆኑ ከማናቸውም እንቅስቃሴ እንደሚታገዱ የውስጥ አዋቂ ምንጮች ጠቁመዋል።</p>

<p>ጅቡቲ ኤርትራውያን ሾፌሮችም ሆኑ ባለንብረቶች ወደ ሀገሯ እንዳይገቡ ወታደሮቿን በወደብ አካባቢ ካሰማራች ወዲህ እዚህ ኢትዮጵያ ውስጥ ያሉ ኤርትራውያን ሾፌሮችና ባለንብረቶችም በተለየ ሁኔታ ክትትል እየተደረገባቸው እንደሆነ ምንጮቹ አስታውቀዋል።</p>

<p>ከዚሁ ጋር በተያያዘ ሁኔታም ኢትዮጵያ ውስጥ ይኖሩ የነበሩ ኤርትራውያን ሾፌሮችና ባለንብረቶች ተሽከርካሪዎቻቸውን ላለመያዝ ሲሉ በየቦታው በመደበቃቸው ሳቢያ የከባድ መኪና እጥረት በመኖሩ ለንግድ እንቅስቃሴ እንቅፋት እንደሆነ ምንጮች ይጠቁማሉ። በተለይም ከሙገር ሲሚንቶ ፋብሪካ ሲሚንቶ ጭነው ለነጋዴዎች ያከፋፍሉ የነበሩ የከባድ መኪና ባለንብረቶችና ሾፌሮች አብዛኛዎቹ ኤርትራውያን በመሆናቸው ከእገዳው በኋላ የሲሚንቶ ዋጋ እየናረ መምጣቱን አንዳንድ ነጋዴዎች ለጦቢያ ሪፖርተር ገልፀዋል።</p>


</body>
</html>
