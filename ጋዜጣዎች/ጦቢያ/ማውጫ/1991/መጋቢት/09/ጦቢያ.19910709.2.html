<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአፋር፣ የኩናማና የሌሎችም ሕዝቦች ትግል መታገዝ እንዳለበት ተገለፀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h3 class="align-center"><span class="underline">በኤርትራ</span></h3>
<h2 class="align-center">የአፋር፣ የኩናማና የሌሎችም ሕዝቦች ትግል መታገዝ እንዳለበት ተገለፀ</h2>


<p>ኤርትራ ውስጥ የሚገኙ ዘጠኝ ብሔረሰቦች የራሳቸውን ዕድል በራሳቸው ለመወሰን የሚያደርጉት ትግል መታገዝ እንዳለበትና ኢትዮጵያ ሉዐላዊነቷን ለማስከበር በምታደርገው ትግል ላይም የተባበሩት መንግሥታት ድርጅትና (ተመድ) አሜሪካ የሚያደርጉት አሉታዊ ተፅዕኖ መቆም እንዳለበት አንድ ታዋቂ ምሁር አወገዙ። በኢትዮጵያ መንግሥት በኩልም ሊፈፀሙ በሚገባቸው ጉዳዮች ላይ የበኩላቸውን አስተያየት ሰጡ።</p>

<p>በአሜሪካ ካሊፎርኒያ ነዋሪ የሆኑት ባለቅኔና ደራሲ ዶ/ር ፍቅሬ ቶሎሣ ዋሽንግተን በሚገኘው የኢትዮጵያ ኤምባሲ በኩል ለኢትዮጵያ መንግሥት በላኩት ደብዳቤ በባድመ ግንባር የተመዘገበውን አንፀባራቂ ድል አድንቀው ተመድና አሜሪካ ወራሪዋን ኤርትራንና ተወራሪዋን ኢትዮጵያን በአንድ ዓይን በማየት፣ በኢትዮጵያ ላይ የጦር መሣሪያ ማዕቀብ መጣላቸውን አውግዘዋል።</p>

<p>በመቀጠልም የግዛት አንድነታችንንና ሉዐላዊነታችንን በአስተማማኝ ሁኔታ ለማረጋገጥ የሚከተሉት እርምጃዎች እንዲወሰዱ አሳስበው፣</p>

<dir>
<p>1/የኢትዮጵያ መንግሥት የሚደረግበትን ተፅዕኖ ከምንም ሳይቆጥር የተያዙበትን መሬቶች እስከሚያስመልስ ድረስ በትግሉ እንዲገፋ፣</p>

<p>2/ በኤርትራ ውስጥ የሚገኙት ዘጠኝ ብሔረሰቦች የራሳቸውን ዕድል በራሳቸው ያለገደብ ለመወሰን እንዲችሉ ሁኔታዎችን ማመቻቸትና በተለይም የአፋር፣ የኩናማ፣ የብሌን፣ የሳሆና ሌሎችም ብሔረሰቦች የሚያካሂዱት ትግል መታገዝ እንዳለበት፣</p>

<p>3/ ሻዕቢያን ከሥልጣን ማስወገድ፣ ካልተቻለ ደግሞ በኢትዮጵያ ላይ ጥቃት እንዳይፈፅም ኃይሉን ማመናመን እንደሚገባ፣</p>

<p>4/ ኢትዮጵያ ወደ ቀይ ባህር መውጫ በር ማግኘት እንዳለባት፣</p>

<p>5/ የሻዕቢያ መንግሥት ኢትዮጵያ ላይ ላደረሰው ጉዳት ካሣ መክፈል እንደሚገባው፣</p>

<p>6/ ፕሬዚዳንት ኢሣይያስና ግብረ አበሮቹ በኢትዮጵያውያን ላይ ላደረሱት ጭፍጨፋና ዕልቂት በጦር ወንጀለኝነት ለፍርድ መቅረብ እንዳለባቸው፣</p>

<p>7/ በሻዕቢያ እስር ቤት በመማቀቅ ላይ የሚገኙት ኢትዮጵያውያን የሚፈቱበትን ሁኔታዎች ማመቻቸት እንደሚያስፈልግ፣</p>

<p>8/ የሻዕቢያ መንግሥት ከኢትዮጵያ የተበደረውን ገንዘብና በውሰት የወሰዳቸውን መሣሪያዎች ሁሉ እንዲመልስ ማድረግ፣</p>

<p>9/ ሻዕቢያ ኢትዮጵያን እንደቅኝ ገዢ ይቆጥር ስለነበር በ1983 ነፃነቱን ሲያውጅ የነበረውን ወሰን ማክበር እንዳለበት፣</p>

<p>10/ ሻዕቢያ በኢትዮጵያ የውስጥ ጉዳዮች እንዳይገባ አንድነትን ለማጐልበት የፖለቲካ እሥረኞችን ሁሉ መፍታት እንደሚያስፈልግ፣</p>

<p>11/ በ2000 ዓመት ይደረጋል ተብሎ በሚጠበቀው ምርጫ ተቃዋሚ ኃይሎች ሁሉ በነፃ እንዲሳተፉ ለማስቻል አስፈላጊውን ሁሉ ማሟላት እንደሚገባ አስገንዝበዋል።</p>
</dir>

<p>በመጨረሻም የተሰጡት ምክር ለበስ አስተያየቶች ሥራ ላይ ቢውሉ ለሰላም፣ ለአንድነት፣ ለዴሞክራሲና ብልፅግና እንደሚጠቅሙ ያላቸውን ዕምነት ምሁሩ በዚሁ ደብዳቤያቸው ገልፀዋል።</p>


</body>
</html>
