<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>yemhuran meraqot beityoPya</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ኢኮኖሚው</span></h1>
<h1 class="align-center">የምሁራን መራቆት በኢትዮጵያ</h1>


<p align="right">ከወልዱ ሃይሌ</p>

<p>ዕውቀት የሃብትና የሃይል ምንጭ ነው። በውድድር ዓለም ውስጥ ብቃት ያለው ተፎካካሪ ለመሆን ትምህርት ላቅ ያለውን ሥፍራ ይይዛል። ለኢኮኖሚ ዕድገት «ዕውቀት» አንድ ራሱን የቻለ «ልዩ» ሀብት ነው። በልዩ ባህሪይውም የሃብት ምንጭ የሆኑትን ሁሉ የሚያንቀሳቅስ ብቸኛ ኃይል ነው። የአፈር ለምነት፣ የኢንዱስትሪ ብዛት፣ የፋይናንስ አቅምና የማዕድን ሃብት ከሰው ልጅ የዕውቀት ሃይል ውጭ የሚገኙ አይደሉም። ዕውቀት መሬትን፤ ካፒታልን፤ የተፈጥሮ ሃብትን በመጠቀም አገርን ለማልማት፣ ድህነትን ለማጥፋት አስፈላጊ ነው።</p>

<p>ለዕውቀት መዳበር ምቹ ሁኔታን የሚፈጥርና ሰው በችሎታው እንዲጠቀም ነፃነቱን የማይከለክል የመንግሥት ፖሊሲ ለአገር ዕድገት የቆመ መሆኑ ይታመንበታል። የትምህርት ጥራትን ያስጠበቀና ሳይተጓጐል በቀጣይነት እንዲራመድ የሚያደርጉ መንግሥታት የአገራቸው ባለውለታ በመሆን ለዘላለም ሲዘከሩ ይኖራሉ።</p>

<p>በዘመናችን ለዚህ ዕድል የበቁት የምሥራቅ ኤሲያ አገሮች ሆነዋል። በተፈጥሮ ሳይንስ፣ በመህንድስና፣ በህግ፣ በኢኮኖሚክስ፣ በአስተዳደር፣ ወዘተ፣ ዜጐቻቸው እንዲሰለጠኑ መንግሥታት ትልቁን ሚና ተጫውተዋል። የተማረው ክፍል አገሩን ጥሎ እንዲሰደድ የሚያስገድዱ ሁኔታዎች ባለመፈጠራቸው በ30 ዓመታት ውስጥ አገሮቻቸውን ከትቢያ አንስተው በአሁኑ ጊዜ በኢንዱስትሪ የበለፀጉ አገሮች ለማድረግ በቅተዋል።</p>

<p>አንድ የተማረ ሰው በአገሩ ውስጥ በሚኖር የተዛባ ፖለቲካና በተፋለሰ የኢኮኖሚ አወቃቀር ወይም ደግሞ ችሎታውን ለመጠቀም ነፃነት በማጣቱ ብቻ ወደ ሌላ አገር ተሰደደ ማለት «ልዩ» የሆነው የአገር ሃብት ወደ ባዕድ አገር ተሻገረ ማለት ነው። በአገሩ የተገፋ ባለዕውቀትና ባለሃብት የባዕድ አገር ሲሳይ ይሆናል። መሃንዲሱ ለባዕድ አገር ህንፃና ድልድይ ይሠራል። የፋይናንሱ ጠቢብ የባንክና የፋይናንስ ተቋማትን ያገለግላል። የህግ፣ የኢኮኖሚ፣ የአስተዳደር ባለሙያውም እንዲሁ አለውዴታው ለመኖር ሲል ብቻ የሰው አገር አቅኚ ሆኖ ይቀራል።</p>

<p>ለኋላ ቀርነት ሰበብ ናቸው ከሚባሉት መካከል የካፒታል እጥረት፣ የተማረ የሰው ሃይል ማነስ፣ ቁጠባ በዝቅተኝነት ደረጃ መገኘት፣ የመሠረተ ልማት አለመስፋፋትና ሌሎችም ተደማምረው ሲታዩ በተለይ የተማረ የሰው ሃይል እጥረት ለችግሩ መባባስ በልዩ ባህሪይው ከፍተኛውን ሚዛን ይይዛል።</p>

<p>ለአንድ አገር የኢኮኖሚ ዕድገት የምርምር ሥራዎችን ለማከናወንና ፖሊሲዎችን ለመንደፍ ብቃት ያላቸውና ከሁሉም በላይ አገርን ለመምራት ከፍተኛ የትምህርትና የሥራ ልምድ ያካበቱ ባለሙያዎች እንደሚያስፈለጉ የታወቀ ነው። ኢትዮጵያ እንዲህ ዓይነቶችን ባለሙያዎች አፍርታ እንደነበረ ባያጠያይቅም ባለፉት 25 ዓመታት በአገራችን በተከሰቱ ፖለቲካዊ ሁኔታች ለሞት ተዳርገዋል ወይም አገራቸውን አለውዴታቸው ለቀው ሄደዋል። አሁንም ቢሆን ስደቱ አላቋረጠም።</p>

<p>በመደበኛ ትምህርታቸውም ሆነ በሥራ ልምዳቸው ከፍተኛ ደረጃ ላይ የደረሱ ዜጐቻችን አገር ጥለው በብዛት መሰደድ የጀመሩት በ«አብዮት» ወቅት ስለመሆኑ ማስረጃ ማጣቀስ አያስፈልገንም። በእርግጥ ስደቱ የተማረውንም ያልተማረውንም ያካትታል። ባገኘው ቀዳዳ ሁሉ በየብስ፣ በአየር፣ ሲቻለውም በባህር ከአገር ወጥቷል። ለስደቱ ጦርነትና የተፈጥሮ አደጋ እንደ ምክንያት ቢጠቀሱም የተማረው ክፍል ግን በአብዛኛው የተሰደደው በፖለቲካ ምክንያት ነው ማለት ይቻላል።</p>

<p>በሃይለ ሥላሴ ዘመነ መንግሥት በስደት ይኖሩ የነበሩ ኢትዮጵያውያን ቁጥራቸው ከ100 እንደማይበልጡ የተለያዩ መረጃዎች ይጠቁማሉ። የመንግሥት ለውጥ ከተደረገ በኋላ ግን ቁጥራቸው ሰማይ ደረሰ። ከሁለት ዓመት በፊት የተባበሩት መንግሥታት የስደተኞች ጉዳይ ከፍተኛ ኮሚሽን (ኡኝሕጭር) ባወጣው መረጃ የኢትዮጵያን የስደተኞች ቁጥር ከ3 ሚሊዮን በላይ መድረሱን ይገልፃል። ከኢትዮጵያ ውጭ ከሚኖሩ ከነዚህ ዜጐቻችን ውስጥ ከ300, 000 - 500, 000 የሚሆኑት በከፍተኛ ደረጃ የተማሩና የሠለጠኑ ስለመሆናቸው የተለያዩ መረጃዎች ያስረዳሉ።</p>

<p>በተለይ ወደ 3ሺ የሚጠጉ አንቱ የተባሉ ኢትዮጵያውያን ባለሙያዎች በሥልጣኔ ላቅ ባሉ አገሮች ውስጥ፤ በሳይንስ፣ በቴክኒዎሎጂና በልዩ ልዩ የምርምር ተቋማት ውስጥ እየሰሩ ስለመሆናቸው የሚጠቁሙ መረጃዎችም አሉ። በኪነ ጥበብና በሥነ ጥበብ ዘርፎች ከተሠማሩት ኢትዮጵያውያን መካከል ወደ 80% የሚጠጉት ኑሯቸውን በአሜሪካ እና በአውሮፓ ማድረጋቸው ይነገራል።</p>

<p>ኢትዮጵያውያን ስደተኞች 100 እንኳን አይሞሉም በተባለበት በሃይለ ሥላሴ ዘመነ መንግሥት ወደ ውጭ አገር ለትምህርት ሄደው የነበሩት ኢትዮጵያውያን ወደ አገራቸው በቀጥታ ይመለሱ ነበር። አገራቸውን በልማት ለማበልፀግ፣ በቴክኖሎጂ የሠለጠኑ ሕዝቦች ከደረሱበት የዕድገት ደረጃ አገራቸው እንድትደርስ በመጓጓት ትምህርታቸውን አቋርጠው ወደ አገራቸው እስከመመለስ የደረሱ ዜጐች ነበሩ። አሁን ይሄ የለም። ለትምህርት ተብሎ ወደ ውጭ ከተላከው ውስጥ 20% ቢመለስ ነው።</p>

<p>በርግጥ የንጉሡ ዘመን አንዳንድ በፍትህ፣ በማህበራዊና በኢኮኖሚ መስክ ጉድለት እንደነበረበት አይካድም። እንዲህ እንዳሁኑ ጨርቅ አስጥሎ ከአገር የሚያሸሽ ሁኔታ ግን አልተፈጠረም ነበር። በጊዜው የነበሩት ባለሙያዎች በወጡበት ለመቅረት ቢያስቡ እንኳን በዓለም ውስጥ አሉ በሚባሉ የምርምር፣ የፋይናንስ፣ የአስተዳደርና የምህንድስና ተቋማት ውስጥ ለመቀጠር ችሎታው ነበራቸው። ለአገራቸው የሥልጣኔ በር ቀዳጆችም ለመሆን ችለዋል። ሃኪሞች፣ ኢንጂነሮች፣ የህግ ባለሙያዎች፣ ኢኮኖሚስቶች የጂኦግራፊ ሊቃውንቶች በየሙያቸው ተሠማርተው በአበረታች መልኩ የልማት መሠረቶችን ለመዘርጋት ሞክረዋል። ምንም እንኳን በቂ ነው ባይባልም መንገዶች፣ ሆስፒታሎች፣ ህንፃዎች፣ የፋይናንስ ተቋሞች ገንብተዋል።</p>

<p>በኢትዮጵያ የምሁራን ፍልሰት (ብራኢን ዽራኢን) መከሰት የጀመረው በደርግ በተለይ «ነጭና ቀይ ሽብር» የሚባል አባዜ መከሰት ከጀመረበት ወቅት አንስቶ ስለመሆኑ ብዙ መረጃዎች አሉ። የምሁራን ፍልሰት (ብራኢን ዽራኢን) የአንድን አገር ህልውና ከጥያቄ ውስጥ ሊከተው እንደሚችል ማንም ያምናል። የምሁራን ፍልሰት ለአገር መሪነት የሚበቁ ዜጐችን ያሳጣል። የተሻሉትና ብሩህ አእምሮ ያላቸው ዜጐች አገራቸውን ጥለው ከተሰደዱ የወደፊት የአገር ዕድገት ዕጣ ፋንታ ምን ሊሆን እንደሚችል መገመቱ አይከብድም።</p>

<p>በዚያ አንድ ትውልድ አልቆበታል በሚባለው ጊዜ አገር ውስጥ የነበሩ ምሁራንና ተማሪዎች ሲችሉ በአየር፣ አለበለዚያም በእግራቸው ድንበር አቋርጠው ትንፋሻቸውን ለማቆየት ተሰደደ። አገር ውስጥ የቀረውም አይጋፈጡት መከራ አገኘው።</p>

<p>በአገር ውስጥ ከቀሩት ቁጥራቸው ትንሽ የማይባሉትና በመደበኛ ትምህርታቸው ደህና ደረጃ የደረሱ ኢትዮጵያዊያን በተለያዩ የፖለቲካ ጐራዎች በመሰለፍና በሃይል እርምጃ ውስጥ በመግባት እርስ በርስ ተላለቁ። በሀገር ፍቅር የነደዱ ስለሃገራቸው በያገባኛል የሚቆረቆሩ ኢትዮጵያዊያን (የተከተሉት መንገድ የጥፋት ይሁን የልማት ስለመሆኑ የተለያዩ ጥያቄዎች አሁን ሊነሱ ቢችሉም) እራሳቸውን ለህዝባቸው ብልጽግናና ፍትህ ያስገኛል ባሉት መንገድ ለመስዋዕትነት ማቅረባቸው አይክዱት ሃቅ ነው። ኢትዮጵያ አገራዊ እሳቤ የነበራቸው በርካታ ምሁራንን በሞት የተነጠቀችበት ጊዜ ቢኖር የደርግ ሥርዓት ነው ብሎ አፍን ሞልቶ መናገር ይቻላል።</p>

<p>በዚያ ዘመን በዜጐች መካከል መቻቻል የሚባል ነገር አገር ጥሎ ጠፋ። አምባገነን ሥርዓት ነገሠ። የትምህርት ሥርዓት በፖለቲካ መጠለፍ ጀመረ። የአካዳሚ ብቃት በፖለቲካ ታማኝነት ተለወጠ። ዕውቀት የአንድ አገር ኢኮኖሚ ዋልታና ምሰሶ መሆኗ ቀርቶ በአንዳንድ ወገኖች ዘንድ በአድሃሪነት ያስፈርጅ እንደነበረ ይታወሳል።</p>

<p>በአካዳሚ ችሎታቸው ይመኩ የነበሩ ተማሪዎችና አስተማሪዎች ተሸማቀቁ። የፖለቲካውን ጉዳይ ችላ ብሎ በመደበኛ ትምህርት ላይ ማተኮር እንደ ድክመት የተቆጠረበትም ወቅት ነበር። የለብ ለብ ትምህርት እግሩን በዩኒቨርስቲው ውስጥ አስገባ። አራት ዓመት ይጠይቁ የነበሩ የትምህርት ዓይነቶች ወደ ሦስት ዓመት ዝቅ እንዲሉ ተደረገ።</p>

<p>«ነጭና ቀይ ሽብር» የተባለው የአገራችን የታሪክ ጠባሳ በአውሮፓና በአሜሪካ የነበረውን ኢትዮጵያዊ ሁሉ በዛው አስቀረው። ወደ ቀድሞው ሶቪየት ህብረት፣ ምሥራቅ ጀርመን፣ ሃንጋሪ፣ ቼኰዝሎቫኪያ፣ ወዘተ፣ ለትምህርት ከሄዱት ተማሪዎች ውስጥ ዕድል የቀናውና ያወቀበት ወደ ምዕራቡ አለም ኮበለለ።</p>

<p>በጊዜው በኢትዮጵያ እየተከሰተ መምጣት የጀመረው የምሁራን መራቆት (ብራኢን ዽራኢን) በአገር ህልውና ላይ ሊያስከትል የሚችለውን አደጋ ቆም ብሎ ለማሰብ የታደሉ አንዳንድ ባለሥልጣኖች ነበሩ። (ሌ/ኰ አጥናፉ አባተን ያስታውሷል)። ይሁንና ያነሱት ጥያቄ እንደ ወንጀል ተቆጥሮ «በአድሃሪነት» አስፈርጆ ለጥይት ሲሳይ ዳረጋቸው።</p>

<p>የደርግ ሥርዓት ሊወድቅ ጥቂት ዓመታት ሲቀረውና የቅይጥ ኢኮኖሚ (ሚሸድ ኤቾኖምይ) ፖሊሲ በተቀረፀበት ወቅት ለአገራቸው ልማትና ብልጽግና ተቆርቋሪ የነበሩ አንቱ የተባሉ ምሁራን አይችሉ ችለው ከደርግ ጋር አብረው መሥራታቸው ይታወሳል። በመጨረሻ ሰዓት ላይ የምሁራኑ ክፍል ችሎታውን ሊጠቀምበት የሚችልበትን ሁኔታ ለማመቻቸት ደርግ ሙከራ ማድረግ ጀምሮ እንደነበር የዚህ ጽሑፍ አቅራቢ ያምናል።</p>

<p>ነገሩ አንድ እግር ከመቃብር ጉድጓድ ከገባ በኋላ ሆነ እንጂ ጅምሮቹ የሚናቁ አልነበሩም። ከበጐ ጅምሮቹ ውስጥ አንዱን ብቻ እንመልከት። ለገበሬዎችም ሆነ ለሸማቾች ክፉ ደንቃራ የነበረው «የእርሻ ሰብል ገበያ ድርጅት» እንዲፈርስ ሃሳብ የቀረበውና በማፍረሱ ሂደት ተግባራዊ እንቅስቃሴ የተጀመረው ወያኔ/ኢህአዴግ እንደሚለው በእሱ ሥርዓት ሳይሆን ደርግ የምሁራኖችን ምክር «እህ» ብሎ ማድመጥ በጀመረበት ወቀት መሆኑ መታወቅ ይኖርበታል።</p>

<p>የደርግን ተመለከትን። ወያኔ/ኢህአዴግስ ለምሁራኑ ምን አዲስ ነገር አስገኘለት? ይበልጥ ከአገሩ እንዲሰደድ አደረገው? ወይስ በውጭ አገር ነዋሪ የሆኑ ኢትዮጵያዊያን ምሁራንን ወደ አገራቸው እንዲመለሱ የሚያደርግ ሁኔታዎችን አመቻቸ? ወደ አገር ቤት «ብቅ ብቅ» ብለው ነበር የተባሉት ምሁራንስ እዚሁ ቀሩ? ወይስ ሁኔታው አላምር ብሏቸው «ጐመን በጤና» በማለት ተመልሰው ሄዱ?</p>

<p>ለአገራቸው ሲሉ የሆዳቸውን በሆዳቸው ይዘው በደርግ ሥርዓት በሙያቸው ማገልገል ጀምረው የነበሩ የበርካታ ምሁራን እጣ ፋንታ ግን መጨረሻው አላማረም። በወያኔ ሥርዓት ሰበብ እየተፈለገላቸው (የኢሠፓ አባል እየተባሉ) ከሥራቸው እንዲገለሉ ተደረገ። ጫን ሲልም በወያኔ ላይ ያላቸው አቋም የማያጠግብ ሆኖ ሲገኝ ባልተረጋገጠ ማስረጃ «የቀይ ሽብር ወንጀለኛ» እየተባሉ ወህኒና ቃሊቲ እስር ቤት የወረዱም አሉ። ለዚህ ክስ እንኳን ሳይመሠረትባቸው ታጉረው ያሉትን ከፍተኛ ጄኔራሎች፣ ፓይለቶች፣ የሲቪል ባለሥልጣኖች ማስታወሱ በቂ ነው።</p>

<p>«ለ17 ዓመት፣ ለ20 ዓመት በስደት ቆይቼ ኢህአዴግ ባስገኘው ሰላምና መረጋጋት ወደ አገሬ ለመመለስ በቃሁ» የሚለውን የሞኝ ዘፈን በመገናኛ ብዙሃን መደመጡ ነባራዊ ሁኔታውን አይለውጠውም። በደርግ ግዜም በሬዲዮና በቴሌቪዥን አይቀባጥሩት ይቀባጥሩ የነበሩ መያዣ መጨበጫ የሌላቸው የተለያዩ የፖለቲካ ሰዎችን አይተናል፣ አድምጠናል።</p>

<p>ወያኔ/ኢህአዴግ በምሁራን ላይ ያለው አመለካከት መጀመሪያ የተከሰተው «የመዋቅር ማስተካከያ» በሚባለው ፕሮግራሙ ነው። የወያኔ/ኢሕአዴግ መንግሥት በማህበራዊ ኑሮ ላይ ሊያስከትል የሚችለው ቀውስ በወጉ ሳይጤን በአገሪቱ የሰፈነውን «የኢኮኖሚ ቀውስ» ለመፍታት በሚል ሰበብ የመዋቅር ማስተካከያ ለማድረግ ተንቀሳቀሰ። ፕሮግራሙ ከኢኮኖሚው ይልቅ ከጀርባው የፖለቲካ ተልዕኮ እንደነበረው በርካታ ባለሙያዎች ይስማሙበታል። ለምሁራኑ ክፍልም አንድ መልዕክት ነበረው፣ «ምን አገር አለህና? ሂድ» የሚል እንድምታ ያለው።</p>

<p>ወደ ዝርዝሩ ከመግባታችን በፊት ከዚህ ከጦቢያ መጽሔት ላይ ከቀረበ ጽሑፍ አንድ ሃሳብ እንምዘዝ። የጽሑፉ መልዕክት የምሁራኑንም ሆነ የሌላው የህብረተሰብ ክፍል ስደት ከአገር በመውጣት ብቻ የተወሰነ አይደለም ይለናል። እንዲህ ሲል ይነበባል።</p>

<p>«ስደተኝነት በፖለቲካ ወይም በኢኮኖሚ ችግር ምክንያት አገርን ለቆ መውጣት ብቻ አይደለም። መውጫው በር እየተዘጋበት እንጂ፣ ቢወጡ የሚሄዱበትን አቅጣጫ ባለማወቅ እንጂ፣ በመንፈሳቸው የሸፈቱ የሞራል ስደተኞችና የህሊና ድርቅ ያጠቃቸው ኢትዮጵያውያን ቁጥር ከ50 ሚሊዮን በላይ ነው።» (ጦቢያ፣ ቅጽ 5፣ ቁጥር 8/1990)</p>

<p>የመዋቅር ማስተካከያ ሰለባ የሆኑ ምሁራንን ለማየት ያህል፦</p>


<ul>
<li> <p>በኢትዮጵያ የኤሌትሪክና የሃይል ማመንጫ ባለሥልጣን (ኮርፖሬሽን) መሥሪያ ቤት ውስጥ ይሠሩ የነበሩ ወደ 30 የሚጠጉ፣ ከፍተኛ የሥራ ልምድ ያላቸው የኤሌክትሪካልና የሲቪል መሃንዲሶች ከሥራ እንዲባረሩ ተደርገዋል።</li></p></li>

<li> <p>ከኢትዮጵያ አየር መንገድ የጐሣ ፖለቲካን በመቃወም በገዛ ፈቃዳቸው ሥራቸውን የለቀቁ ከ5 በላይ የሚሆኑ አብራሪዎችም ነበሩ። «አምባገነንና ጭራቅ» እየተባለ በወያኔ በሚወገዘው በደርግ ሥርዓት እንኳን የአገራቸው አንድነት ጥያቄ ውስጥ ባለመግባቱ፣ ለኢትዮጵያ አየር መንገድ ባላቸው ፍቅር፣ በዝቅተኛ ደሞዝ አየር መንገዱን ያገለግሉ እንደነበር ይታወሳል። በአሁኑ ጊዜ የሌላ አገር አይሮፕላን ያበራሉ።</li></p></li>

<li> <p>በእርሻና ኢንዱስትሪ ባንክ ለበርካታ ዓመታት ያገለገሉ 15 የሚሆኑ የድርጅቱ ከፍተኛ ባለሙያዎች ተባርረዋል። እነዚህ ባለሙያዎች በእፅዋትና በእንስሳት ሳይንስ ስምንት የመጀመሪያ ዲግሪ ያላቸው አራት ሁለተኛ ዲግሪያቸውን የፈፀሙና ሦስት በዶክትሬት ደረጃ የተመረቁ ናቸው።</li></p></li>

<li> <p>ከአዲስ አበባ ዩኒቨርስቲ «በብቃት ማነስ» ዋናው ምክንያት የወቅቱን ፖለቲካ የማይቀበሉና «የነፍጠኛ አመለካከት ያላቸው» ተብለው ወደ 42 ነባርና ከፍተኛ ምሁራን በጐሣ ፖለቲካ ባለሥልጣናት ተባርረዋል። ወይም በጡረታ እንዲገለሉ ተደርገዋል።</li></p></li>

<p>ዝርዝሩን መቀጠል ይቻል ነበር። ወያኔ/ኢህአዴግ በምሁራን ላይ ያለውን አመለካከት ለመረዳት ግን ይሄው በቂ ይመስለኛል።</p>

<p>ከየሥራ መስኩ ከተባረሩት መካከል ብዙዎች ከአገር ወጥተው የሰው አገር ያለማሉ። የቀሩትም ዕድሉ ከገጠማቸው ወደ ውጭ ለመሄድ አይናቸውን አያሹም። በእርግጥ ቀደም ብለው ከአገር ወጥተው የነበሩ ምሁራን በወያኔ/ኢህአዴግ ዘመነ መንግሥት ወደ አገራቸው መምጣታቸው አይታበልም። ከመጡት ውስጥ የጐሣ ፖለቲካው ብቸኛ ተጠቃሚ የሆኑት እዚሁ ቀርተው የሥልጣን ተካፋዮች ሆነዋል። የጐሣ ፖለቲካውን «ከሩቁ» ያሉ ተመልሰው ሄደዋል።</p>

<p>ለወያኔ/ኢህአዴግ ሥርዓት አይበጁም የተባሉ ለፓርቲው ዓላማ ዕንቅፋት ናቸው የሚባሉ የህክምና፣ የሳይንስ፣ የህግ፣ የኢኮኖሚክስ፣ ወዘተ፣ ባለሙያዎችና ጋዜጠኞች በረቀቀ ስልት አገራቸውን ለቀው እንዲሄዱ ግፊት ተደርጐባቸዋል የሚል እምነት እንዳለ ብዙ ወገኖች ይስማሙበታል። ቢወጡም ጤና አይሰጡኝም ያላቸውን ምሁራንንም በሰበብ አስባቡ ወህኒ አጉሮዋቸዋል። እንዲህ ዓይነቱ አፍራሽ እርምጃ ቀጣይነት ያለው መስሎም ይታያል።</p>

<p>በቅርቡ በአዲስ ትሪቢዩን ጋዜጣ ላይ «ኤትሂኦፒአስ ኣላርሚንግ ብራኢን ዽራኢን» በሚል ርዕስ በኢኮኖሚ አምዱ ባቀረበው ጽሑፍ ላይ «የተሻለ ዕውቀትና ብሩህ አእምሮ ያላቸው ሰዎች አገራቸውን ጥለው ወደ ውጭ አገር ከተሰደዱ እንዴት ነው የአገር መሪዎችን ማግኘት የምንችለው?» ሲል ጠይቋል።</p>

<p>በዚሁ ጽሑፍ ውስጥ ከአገር መሪዎች ምን እንደሚጠበቅ ጠቃሚ አስተያየትም ሠፍሯል። ለግንዛቤ ይረዳናልና እንመልከተው፦</p>


<ul>
<li> <p>አንድ መሪ ካፒታሊዝም ከነፃ ውድድር ውጭ ቦታ የሌለው ሥርዓት መሆኑን አምኖ የተቀበለ መሆን ይኖርበታል። (በአገራችን ግን ገበያውን የኢህአዴግ የንግድ ድርጅቶች በሞኖፖል ጨምድደው ይዘውታል። ሜጋ፣ ጉና፣ አምባሰል፣ ወዘተ፣</li></p></li>

<li> <p>መሬት ለምርት ተግባር ቁልፍን ቦታ የያዘ በመሆኑ አንድ መሪ የኢኮኖሚ ዕድገት ከመሬት ውጭ እንደማይተገበር መቀበል አለበት። (በአገራችን ያሉት መሪዎች ግን መሬትን በሥልጣን ላይ ላለው መንግሥት የፖለቲካ መሣሪያና የኢኮኖሚ ጥቅም ማስጠበቂያ አድርገውታል። በከተማ የሊዝ ፖሊሲን፣ በገጠር ገበሬውን የመንግሥት ጢሰኛ እንዲሆን መደረጉን ማጤን ይበጃል።</li></p></li>

<li> <p>አንድ መሪ የፖለቲካ ሥልጣኑን ማገልገያ እንጂ መገልገያ ማድረግ እንደሌለበትና ከሙስና የፀዳ መሆን እንዳለበት ይጠበቃል። (በአገራችን ያሉት መሪዎች የኢህአዴግን ዓላማ ለማስፈፀም ካልሆነ ሥልጣኑን እንደማይፈልጉ ገልፀዋል። የጠቅላይ ሚኒስትር መለስ ሥልጣን የኢሕአዴግን ዓላማ ማስፈፀም መሆኑ በይፋ ተነግሯል። በሙስናውም በኩል «ስኳር» አሸፏቸው ወህኒ የወረዱትን ያጤኗል።»</li></p></li>
</ul>


<p>ከላይ በሰፈሩት ሀሳቦች ጥቅም ካላወረው በስተቀር የማይስማማ አይኖርም። የአገር ወዳዶች እምነትም ይሄው ነው። ይሁንና በአገራችን እንዲህ ዓይነት አመለካከት ያለው መሪ እስካሁን አላገኘንም። የተሻሉ ብሩህና አስተዋይ ልቡና ያላቸው፣ በመደበኛ ትምህርታቸውም ሆነ በአካበቱት ልምድ የሚያኮሩ፣ ለመሪነት የሞራል ብቃት ያላቸው ኢትዮጵያዊያን አሉ። ይሁንና ብዙው ተሰደደ፣ ከፊሉ እዚሁ በማይምናን ሥር ይማቅቃል።</p>

<p>በመግቢያችን ከ300, 000 እስከ 500, 000 የሚደርሱ ዜጐቻችን ኑሯቸውን በአሜሪካና በአውሮፓ መመሥረታቸውን ጠቁመናል። ዕውቀታቸውም ለባዕድ ሲሳይ ስለመሆኑ አመልክተናል።</p>

<p>ይህ ጉዳይ ያሳሰባቸው አንድ የመንግሥት ባለሥልጣን አሉ የተባለውን እናንብበው፦</p>

<p>«የኢትዮጵያ የትምህርት በጀት በሙሉ ለአሜሪካ የትምህርት በጀት ድጋፍ ሰጪ ከመሆን ውጭ ምንም የፈየደው ነገር የለም ብሎ ማሰብ ይቻላል። ምክንያቱም ኢትዮጵያ ሃብቷን ያዋለችው ወደ አሜሪካ ለሚነጉደው ዕውቀት ነውና። ይህም ከተማረው የሰው ሃይል ውስጥ የተሻሉትን የሚነጥቅ ሂደት ነው።»</p>

<p>የሄደውስ ሄደ። አሁን በህክምናው፣ በቴክኒዎሎጂው፣ በሶሻል ሳይንስና በመሳሰሉት የትምህርት መስኮች ምን እየተደረገ ነው ያለው? ያሉት ከፍተኛ የትምህርት ተቋማትስ «ዕውቀት» የምንለውን ለምርት ተግባር ዋና የሃብት ምንጭ የሆኑትን የሚያንቀሳቅሰውን «ልዩ» ሃብት ለመፍጠር የሚያስችል ደረጃ አላቸው? ዕውቀትን በልዩ ሃብትነቱ የሚመለከት መሪ መቼ ይሆን የሚኖረን? እነዚህን ጥያቄዎች ይበልጥ ለመረዳት በአገራችን ያለውን የትምህርት ይዘት ባጭሩ እንመልከት።</p>

<p>በመጀመሪያ የትምህርትን ጥራት በተመለከተ በባለሙያዎች በጥቅሉ የሚስማሙበት አጠቃላይ መመዘኛዎች ስላሉ እነሱን እናስቀድም። ዋና ዋናዎቹም የመምህራን ብቃት፣ በመምህራንና በተማሪዎች መካከል የሚኖረው ሬሺዮ (ተመዛዛኝነት) ለመማር ማስተማር የሚያግዙ የላይብረሪ፣ የላቦራቶሪና የመሳሰሉት ማቴሪያሎች መሟላት፣ ወደ ከፍተኛ ትምህርት ቤት የሚገቡት የተማሪዎች ችሎታ፣ በምርምር ሥራ ተቋማቱ የሚያበረክቱት ውጤቶች፣ ወዘተ፣ ናቸው።</p>

<p>የበጀት አመዳደቡን እንመልከት። እ.ኤ.አ. በ1997 ከካፒታል በጀት ለመጀመሪያ ደረጃ ትምህርት ቤቶች የተመደበው በጀት 73% ሲይዝ፣ ስምንት በመቶው ብቻ ለከፍተኛዎቹ የትምህርት ተቋማት ተመድቧል። እዚህ ላይ ዩኒቨርስቲዎችና ኮሌጆች ምን ደረጃ ላይ እንደሚገኙ ከበጀት አመዳደቡ መረዳት አያስቸግርም። ለምርምር ሥራዎች ከዚህ ቀደም በጀት ያልተመደበ እንደነበርና አሁን ግን ስምንት ሚሊዮን ብር መጠየቁን ባለፈው ዓመት የአዲስ አበባ ዩኒቨርስቲ ፕሬዚዳንት መግለፃቸውን ማጤኑ ዩኒቨርስቲዎቻችን ያላቸውን የበጀት አቅም ይጠቁማል።</p>

<p>የአዲስ አበባ ዩኒቨርስቲም ሆነ ሌሎች ከፍተኛ የትምህርት ተቋማት የሚቀርጹት የትምህርት ሥርዓት የመንግሥትን የልማት ስትራተጂ ለማስፈጸም እንደሆነ የአዲስ አበባው ዩኒቨርስቲ ፕሬዚዳንት ዶ/ር አሸናፊ ሞገሴ በአንድ ወቅት መግለፃቸው ይታወሳል። ይህ ምን ማለት ነው?። ዩኒቨርስቲዎቻችን የኢሕአዴግን «የአምስት ዓመት የልማት መርሃ ግብር» አስፈፃሚዎችን መፈብረኪያ ማዕከላት ናቸው ማለት ነው? በሳይንስ፣ በቴክኒዎሎጂ፣ በምህንድስና፣ በሕክምናና፤ በሶሻል ሳይንስ ዘርፎችም፣ የህግ፣ የኢኮኖሚ፣ የአስተዳደር ባለሙያዎችን በማሠልጠን ፈንታ ዩኒቨርስቲዎቹ የፖለቲካ ዓላማ አራማጆችን መፈልፈያ መሆን አለባቸው? የትምህርት ብቃት መለኪያዎቹስ በቅጡ ተመርምረዋል?</p>

<p>በከፍተኛ ትምህርት ተቋሞች የመምህራንን ብቃት በተመለከተ ደግሞ እ.ኤ.አ. በ1972 ከነበሩ መምህራን ውስጥ 26% የመጀመሪያ ዲግሪ ያላቸው፣ 46% ሁለተኛ ዲግሪያቸውን የያዙ፣ 28% በዶክትሬት ደረጃ የተመረቁ ስለመሆናቸው በአንድ የኢኮኖሚ ባለሙያዎች ስብሰባ ላይ የቀረበ ጽሑፍ ያስረዳል። ከአሥር ዓመት በኋላ የመምህራን የትምህርት ደረጃን የሚመለከተው መረጃ እንደሚጠቁመው 44% የመጀመሪያ ዲግሪ ያላቸው ሲሆኑ፣ 30% የሁለተኛ ዲግሪ፣ 20% የዶክትሬት ዲግሪ ያላቸው መሆኑ ተገልጿል። ከዛ በኋላ መንገዱ ሁሉ ቁልቁል ነው።</p>

<p>በነዚሁ ተቋሞች የተማሪና የአስተማሪውን ሬሺዮንም በመቶኛ (ሞሾብሻሾቋቨሶቁሾ) ብንመለከት ከ25 ዓመት በፊት አንድ አስተማሪ ለ11 ተማሪዎች እንደነበረ አንዳንድ መረጃዎች ያስረዳሉ። በአሁኑ ጊዜ በአንድ የሦስተኛ ዓመት ክፍል ውስጥ 107 የሚማሩበት ሁኔታ አለ።</p>

<p>በዩኒቨርስቲ ደረጃ ከ5000 በታች ያስተናግድ የነበረው በጀት፣ ምንም ዓይነት የበጀት ጭማሪ ሳይደረግ በአሁኑ ጊዜ 12, 500 ተማሪዎች ይስተናገዱበታል ብሎ በዩኒቨርስቲው ኃላፊዎች የቀረበ ጽሑፍ ነበር። የቤተመፃሕፍቶች መዳከም፣ የቤተሙከራዎች አለመጠናከር ወይም አለመኖር የትምህርቱን ጥራት አዘቅት ውስጥ እንደከተተው ባለሙያዎች በአጽንኦት ይናገራሉ። የሕንፃ ኮሌጅ ተማሪዎች በአንድ ወቅት ያሰሙትን ብሶት አንድ ምሁር ከወደ ዲላ ያቀረቡትን ጽሁፍ (ጦቢያ ጋዜጣ፣ 5ኛ ዓመት፣ ቁ.43 ገጽ 14) ልብ ይሏል።</p>

<p>ከፍተኛ ትምህርት ተቋሞቻችን ከሞላ ጐደል ከላይ ያየነው ሥዕል አላቸው። ጉድለቶቹ እንዴት ነው መታረም የሚችሉት?</p>

<p>ተማሪዎችን በጐሣ መሥፈርት የሚቀበለው የሲቪል ሰርቪስ ኰሌጅ ለችግሮቹ ሁሉ መፍትሔ አለኝ ይል ይሆን? መልሶቹ የተገላቢጦሽ ነው የሚሆኑት። ከሲቪል ሰርቪስ ኰሌጅም ሆነ ከሌሎች ዩኒቨርስቲዎች የሚመረቁ «ባለሙያዎች» በተማሩበት ቋንቋ (በእንግሊዝኛ) የሥራቸውን ሪፖርት እንኳን በብቃት አቀናብረው ማቅረብ አልቻሉም እየተባለ በአደባባይ መነገር ከጀመረ ውሎ አድሮአል።</p>

<p>መሪዎች ለአገራቸው ብልጽግና መቆማቸውን የሚያስመሰክሩት የአገሪቱ ልጆች የዕውቀት ባለሀብት ሆነው ለአገራቸው ልማት እንዲበቁ ለማድረግ በተግባር ሲንቀሳቀሱ ብቻ ነው። ይህም የሚሆነው የተማረውን ወገን በማግለል አይደለም፤ እጅ ለእጅ ተያይዞ አብሮ በመሥራት እንጂ።</p>

<p>በውጭ ላሉ ኢትዮጵያዊያን ባለሀብቶች መንግሥት ተደጋጋሚ ጥሪ እንደሚያደርገው ሁሉ፣ ለተማረውም ክፍል ጥሪው መስተጋባት አለበት። በቅድሚያ ግን ጥሪው ከመተላለፉ በፊት መሪዎች መውሰድ ያለባቸው እርምጃዎች አሉ።</p>


<ul>
<p>beageritu ye`sefenewn yemaya`sera, begWe`sa yeteTelalefe yepoletikana yeikonomi programun ih'adEg mefetexna mastekakel yTebeqbetal::</p>

</sear><li><p>ፖለቲካውን ለምሁራን በሚያሠራ መልኩ ማየትና የዜጐችን የፖለቲካ ነፃነት መከበር አለበት።</li></p></li>

</sear><li><p>የሥራ ምደባዎች በችሎታ (መሾብቃቨ) ላይ ብቻ የተመሠረቱ እንዲሆኑ ማድረግ ያስፈልጋል።</li></p></li>

<li> <p>ለኑሮ አስፈላጊ የሆኑ ማቴሪያሎች እንዲሟሉ ሁኔታዎችን ማመቻቸት፣ በተለይ የቤት እጥረትን ሊያስወግድ የሚያስችል ፖሊሲ መቀየስ ይኖርበታል። ሊዝ ፖሊሲን እንደገና ማየት የግድ ነው።</li></p></li>

</ul>

</body>
</html>
