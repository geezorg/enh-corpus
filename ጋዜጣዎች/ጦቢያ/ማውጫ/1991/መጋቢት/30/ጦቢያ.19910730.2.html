<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኦሮሞ ሕዝብ ተጠቃሚ የሚሆነው ዲሞክራሲው ተግባራዊ ሲሆን ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center">የኦሮሞ ሕዝብ ተጠቃሚ የሚሆነው ዲሞክራሲው ተግባራዊ ሲሆን ነው</h2>


<p class="align-right">ረ/ፕሮፌሰር መራራ ጉዲና</p>

<p>«በየትኛውም ሚዛን የኦሮሞ ሕዝብ ኢትዮጵያ የቆመችበት ትልቁ ግንድ በመሆኑና በሰፊዋ ኢትዮጵያ ዴሞክራሲያዊ ሥርዓት ቢፈጠር ጭቆናው ሊቀጥልብኝ ይችላል ብሎ መሥጋት ያለበት ሕዝብ ባለመሆኑ የመገንጠልን ጥያቄ ከማራመድ ይልቅ ከብዛቱና ስፋቱ ጋር የሚመጣጠን አጠቃላይ ዴሞክራሲያዊ ሥርዓትን ለመፍጠር መታገሉ ይሻለዋል። ከመፈክር ያለፈ ሕዝባዊ ዕምነት ያላቸው የኦሮሞ ልጆች ውለው አድረው ወደዚሁ መስመር የሚመጡ ይመስለኛል» ሲሉ ረዳት ፕሮፌሰር መራራ ጉዲና ገለጡ።</p>

<p>ረዳት ፕሮፌሰሩ ይህን የገለጡት «ምኒልክ» ከተባለው ሳምንታዊ ነፃ ጋዜጣ ጋር ባደጉት ቃለ-ምልልስ ነው። «የኦሮሞ ሕዝብ የተጣላው ከኢትጵያና ከኢትዮጵያ ሕዝቦች ሳይሆን ኢትዮጵያን ሲገዙና አሁንም እየገዙ ካሉት ጨቋኝ መሪዎች ጋር ነው» ያሉት ረዳት ፕሮፌሰር መራራ ጉዲና በሕብረ ብሔራዊ ድርጅቶች መካከልም ሆነ ለኦሮሞ ሕዝብ እንታገላለን ባሉ ድርጅቶች መካከል መኖር የሚገባውን ኅብረት በተመለከተ «ፖለቲካ ባልገባቸውና ሊገባቸው በማይችሉ ሰዎች በመሐላችን የተተከለውን ነቀርሳ መንቀል ስላልቻልን ኅብረት በመፍጠሩ ተግባር ወደፊት መግፋት አልተሳካልንም። ያም ሆነ ይህ ለሕብረት የምናደርገውን ትግል በኦሮሞ ድርጅቶች ደረጃም ሆነ በኢትዮጵያ አቀፍ ድርጅቶች ደረጃ እንቀጥላለን።» ሲሉ አብራርተዋል።</p>

<p>«የኦሮሞ ብሔራዊ ኮንግረስ (ኦብኮ) ደጋፊዎች በአመዛኝ አዲስ አበባ ያሉ የአማራ ኤሊቶች ናቸው እንጂ የኦሮሞ ኤሊቶችም ሆኑ የኦሮሞ ሕዝብ ድጋፍ የለውም የሚሉ አሉና በእናንተ ግምት ነገ ነፃ ምርጫ ቢካሄድ እስከ ስንት በመቶ ድምፅ እናሸንፋለን ብላችሁ ትግምታላችሁ? » ተብሎ ለቀረበላቸው ጥያቄ «ስለድርጅታችን የሚወሩ ብዙ አሉባልታዎችና ተረቶች አሉ። የእኛ ጽኑ ዓላማ እነዚህን አሉባልታዎችና ተረቶች ወደጐን ትተን ሕዝባችንን ማደራጀት ነው። ለማንኛውም ማንም አሸነፈ ማንም የኦሮሞ ሕዝብ መጀመሪያ ለነፃ ምርጫ ይብቃና የምርጫ ውጤቱን አብረን እንገመግማለን» በማለት መልሰዋል።</p>

<p>በመጨረሻም የኦሮሞ ሕዝብ ባለፉት ዘመናት በነበሩት መንግሥታትና ዛሬ ስለአለበት ሁኔታ በሰጡት አስተያየት «በኦሮሞ ብሔራዊ ኮንግረስ አካባቢ የተሰበሰብነው የኦሮሞ ልጆች ዕይታ የጭቆናው ዓይነት ቢለያይም እስከአሁን ድረስ የኦሮሞ ሕዝብ ብሔራዊ መብቱንና ክብሩን የተጐናፀፈበት፣ አንጡራ ሀብቱን የተቆጣጠረበትና በፈለገበት መንገድ የተጠቀመበት ሁኔታ ነው። ለዚህ ነው የአሁኑ ትግላችን ይህ የጭቆና ዘመን ታሪክ ለአንዴና ለመጨረሻ ጊዜ ተዘግቶ ሁላችንም ተከባብረን፣ በእኩልነት የምንኖርበትን ዴሞክራሲያዊ ኢትዮጵያን ለመፍጠር የሆነው።» ብለዋል።</p>

<p>በአሁኑ ጊዜ የመላው የኢትዮጵያ ሕዝብ ልጆች በግንባር ተሰልፈው የአገራቸውን ክብር ለማስጠበቅ ከሻዕቢያ ጋር ሲዋደቁ ኦነግን የመሳሰሉት ጠባብ ብሔርተኛ ቡድኖች «የኦሮሞ ሕዝብ ጥያቄ የቅኝ ግዛት ጥያቄ ነው» የሚል ዘላቂነት የሌለው መፈክር አንስተውና ከሻዕቢያ ጋር በመመሳጠር ሌላ የውጊያ ግንባር ለመክፈት የሚያደርገው ጥረት የኦሮሞን ሕዝብ ለጥቃት ያጋለጠው ነው። ለዴሞክራሲያዊ ሥርዓት የሚደረገው ትግልም በእጅጉ እየጐዳው ይገኛል። ለልዩ ልዩ መብታቸው በሰላማዊ መንገድ በጽናት መታገል የሚገባቸው የኦሮሞ ልጆች «ኦነግ» የሚል ስም ይሰጠናል በማለት ዝምታን እየመረጡ መሆኑን የፖለቲካ ገምጋሚዎች ይናገራሉ።</p>


</body>
</html>
