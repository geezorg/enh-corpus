<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የወንበዴ ቡድን አደራጅታችኋል የተባሉ የመዐሕድ አባላት ተፈረደባቸው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center">የወንበዴ ቡድን አደራጅታችኋል የተባሉ የመዐሕድ አባላት ተፈረደባቸው</h2>


<p>የጦር መሣሪያ ይዞ በመንግሥት ላይ ሽብርና ሁከት የሚያካሂድ የወንበዴ ቡድን አደራጅተዋል በማለት ዐቃቤ ሕግ ክስ በመሠረተባቸው 23 ተከሳሾች ላይ የፌዴራሉ ከፍተኛ ፍርድ ቤት ከሦስት እስከ 20 ዓመት የሚደርስ ጽኑ እሥራት ወሰነ።</p>

<p>መጋቢት 25 ቀን በወጣው አዲስ ዘመን ጋዜጣ ላይ እንደተገለጸው የፌዴራሉ ከፍተኛ ፍ/ቤት ሁለተኛ ወንጀል ችሎት ቅጣቱን የወሰነው ተከሳሾቹ ጥፋተኛ ለመሆናቸው በማስረጃ በመረጋገጡ ነው።</p>

<p>በዚሁ መሠረት ሻለቃ ምክረ ተክሌ ወልደጻድቅ የ20 ዓመት፣ ሻምበል ምክረሥላሴ ወ/ማርያም የ18 ዓመት፣ ሻምበል ዓለምነህ መትረየስ እና የመቶ አለቃ ወንድም ደፈራ እያንዳንዳቸው የ15 ዓመት፣ ወታደር ዘገየ ሀብተወልድ፣ ወታደር ሸዋ አፈር፣ ምክትል የመቶ አለቃ አበባየሁ በቀለና ዳዊት ተገኝ እያንዳንዳቸው የ10 ዓመት፣ ንጉሴ ፍሬ፣ ግርማ ነጋ፣ ማሙሸት አማረ፣ ዘውዴ ተፈራና ልበይ አበበ እያንዳንዳቸው የ8 ዓመት፣ ወ/ሪት አሰገደች ሸዋንግዛው፣ ወ/ት ሰርክዓለም ዳኛቸውና ግርማ እንቁስላሴ እያንዳንዳቸው የ4 ዓመት፣ ዓሊ እንድሪስ፣ አሰፋ ነጋሽ፣ ይገባዋል ታየና በሪሁን ሺበሺ እያንዳንዳቸው የ5 ዓመት እንዲሁም ተከሳሽ ወንዳየን ካሣ የ6 ዓመት ጽኑ እሥራት ተፈርዶባቸዋል። ተከሳሾቹ ችሎቱ ውሳኔ በሰጠበት የክስ መዝገብ የታሠሩበት ካለ እንዲታሰብላቸው ታዝዟል። በፍርድ ቤቱ ውሳኔ መሠረት ከ3-4 ዓመት የተፈረደባቸው ፍርደኞች ውሳኔው በተሰጠበት ዕለት ማለትም በ22-7-91 መፈታት ሲገባቸው እስከ 27-7-91 ከቀኑ 12 ሰዓት ድረስ ቆይተው ተለቅቀዋል።</p>


</body>
</html>
