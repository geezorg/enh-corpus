<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>17 ጋዜጠኞች እስር ላይ ይገኛሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">17 ጋዜጠኞች እስር ላይ ይገኛሉ</h1>


<p>በኢትዮጵያ ታሪክ ውስጥ ከጥቂት ዓመታት ወዲህ ብቅ ያሉት የፕሬስ ውጤቶች ለሕዝቡ ከፍተኛ ጥቅም የሰጡ ቢሆንም መንግሥት በሚወስደው ፀረ - ዴሞክራሲ እርምጃ ምክንያት ህልውናቸው አደጋ ላይ እንደሚገኝና በአሁኑ ጊዜ 17 ጋዜጠኞች በእስር ላይ እንዳሉ የኢትዮጵያ ነፃ ፕሬስ ጋዜጠኞች ማኀበር አስተባባሪ ኮሚቴ አስታውቋል።</p>

<p>የማኀበሩ አስተባባሪ ኮሚቴ ትናንት ባወጣው መግለጫ የሕዝቡ መሠረታዊ መብት የሆነውን ሃሳብን በነፃ የመግለፅ ነፃነት እውን ለማድረግ የተሰለፉ በርካታ ጋዜጠኞች የእስራት፣ የገንዘብ ቅጣት፣ በስደት የመንከራተትና ብሎም የህይወት መስዋዕትነት እየከፈሉ ቢገኙም የመንግሥት እርምጃ የከፋና በብዙ አቅጣጫ የተቃጣ በመሆኑ ለነፃ ፕሬስ ውጤቶችና ለጋዜጠኞች ህልውና መጠበቅ የሁሉንም ርብርብ ከሚጠይቅበት ደረጃ ላይ ደርሰናል ብሏል።</p>

<p>ነፃነትን ለመገደብ በወጣው አፋኝ የፕሬስ አዋጅና ከሕግ ውጭ በሆነ እርምጃ የሚታሰሩ በርካታ ጋዜጠኞች የአካልና የመንፈስ ጉዳት የደረሰባቸው ከመሆኑም በላይ ቤተሰቦቻቸው እየተበተኑ ለርሃብ የተጋለጡ መሆኑን አስተባባሪ ኮሚቴው አስታውቋል። ጋዜጠኛ ዓባይ ኃይሉና ዓለምሰገድ ተፈራ በእስር ላይ እያሉ በመታመማቸው ያለበቂ ሕክምና ህይወታቸው አልፏል። እነዚህ ህይወታቸውን ያጡ ወጣት ጋዜጠኞች የአገርን ሀብት አባክነው ወይንም የሕዝብን መብት ገፍፈው ሳይሆን ለፍትህና ለዴሞክራሲ ሲሉ የሕይወት መስዋዕት ስለከፈሉ ታሪክ ሲያስታውሳቸው ይኖራል በማለት ሟቾቹን አስታውሷል።</p>

<p>ኮሚቴው ከዚህም አያይዞም «አፈናውና ወከባው ያላባራ በመሆኑ ከ17 ያላነሱ ጋዜጠኞች በአሁኑ ጊዜ በልዩ ልዩ እስር ቤቶች የሚማቅቁ ሲሆኑ ከ26 በላይ የሚሆኑት ደግሞ መሥራትና መኖር አስጊ ስለሆነባቸው አስከፊውን የስደት ኑሮ እንዲኖሩ ተገድደዋል። ሌሎች ከሃያ በላይ የሚሆኑ ጋዜጠኞችም ተግባራቸውን በሚገባ እንዳያከናውኑ በዋስ ላይ ዋስ እየተጠየቁ በበርካታ ክሶች ፍርድ ቤት እንዲመላለሱ ተደርገዋል። በስልክና በአካል የተለያዩ ማስጠንቀቂያና ማስፈራሪያ በየቀኑ የሚደርሳቸው ጋዜጠኞችም ቁጥራቸው ቀላል አይደለም።» በማለት ገልጧል።</p>

<p>«በመስዋዕትነት ብዛት ጭል ጭል እያለ ያለውን የፕሬስ ውጤት ጨርሶ ለማጥፋት በተከፈተው ዘመቻ የኢትዮጵያ ነፃ ፕሬስ ጋዜጠኞች ማኅበር (ኢነጋማ) እንዳይኖር ባጋጠመው ጥቃት የቀድሞ አመራር አባላት ለስደት ሲዳረጉ የአዲሱ አስተባባሪ ኮሚቴ ሊቀመንበር የአቶ ክፍሌ ሙላት ለበርካታ ወራት ያለአግባብ መታሰርና የአመራር አባሉ የአቶ ዘገየ ኃይሌ በአስር ሺህ ብርና በአራት ዓመት ገደብ መቀጣቱ የዚሁ ዘመቻ አካል ነው። ነፃ ኘሬስን በአድር ባይ ጋዜጦች ለመተካትና በጋዜጠኞች መካከልም መለያየትን ለመፍጠር በየጊዜው የሚሸረበው ደባ ማቋረጫ የለውም።» ሲል አስታወቋል።</p>

<p>«ቀጥሎም አገሪቱ ከሻዕብያ ወረራ ተቃጥቶባት ባለበት በአሁኑ ሰዓት ነፃ ፕሬሶች ከማንም በፊት በተሻለ ወራሪውን ኃይል በማጋለጥ፣ ሕዝቡም ማድረግ ያለበትን በመጠቆም የዜግነት ግዴታቸውን እየተወጡ ሲገኙ ከፖለቲካ ድርጅቶች ጋር በማዳበል ጥላሸት ለመቀባትና ለመምታት ጥረት ያለ መሆኑን ከመሪዎች አንደበት ሳይቀር እየተደመጠ ነው። መንግሥት በፕሬስ ላይ ያለው ጥላቻ ያልረገበ ቢሆንም ለአገር ግንባታ፣ ለሰላምና ለዴሞክራሲ እንዲሁም በኢትዮጵያ ሉአላዊነት ዙሪያ በሚደረገው በጐ እንቅስቃሴ ሁሉ ነፃው ፕሬስ ግንባር ቀደም ሆኖ ለመገኘት ዝግጁ ነው። መንግሥትም የዘጋውን በር ከፍቶና ወከባም አቁሞ የተሻለ ሙያዊ አስተዋፅኦ እንድናደርግ ምቹ ሁኔታ ሊፈጥርልን ይገባል።» በማለት ጠይቋል።</p>

<p>በአሁኑ ጊዜ ሀሳባቸውን በመግለፃቸው ብቻ የተፅዕኖው ሰለባ ሆነው በእስር ቤት የሚገኙትን፣ ከአገር የተሰደዱትን፣ በፍርድ ቤት ክስ ተመስርቶባቸው በቀጠሮ ላይ ያሉትን አስተባባሪ ኮሚቴው እንደሚከተለው አቅርቧል።</p>



<h3>ሀ. <span class="underline">በየእስር ቤቶች የሚገኙ</span></h3>
<table>
 <tr> <th>ተ.ቁ</th><th>ስም</th><th>የእሥራት ጊዜ</th><th>የፕሬሱ ስም</th></tr>
 <tr> <td>1</td><td>ሣምሶን ሥዩም</td><td>ከ2ዓመት በላይ</td><td>ጠቋሚ ጋዜጣ</tr>
 <tr> <td>2</td><td>ሢሳይ ንጉሤ</td><td>2 ዓመት</td><td>አገሬ</tr>
 <tr> <td>3</td><td>ጋሩማ በቀለ</td><td>1 ዓመት</td><td>ኡርጂ</tr>
 <tr> <td>4</td><td>ሰለሞን ነመራ</td><td>1 ዓመት</td><td>ኡርጂ</tr>
 <tr> <td>5</td><td>ተስፋዬ ደሬሳ</td><td>1 ዓመት</td><td>ኡርጂ</tr>
 <tr> <td>6</td><td>ዋቅሹም ባጫ</td><td>1 ዓመት</td><td>ኡርጂ</td> </tr>
 <tr> <td>7</td><td>ዓለሙ ቶሎሳ</td><td>1 ዓመት</td><td>ኡርጂ</td> </tr>
 <tr> <td>8</td><td>ተስፋ ተገኝ</td><td>9 ወር</td><td>ቤዛ</td> </tr>
 <tr> <td>9</td><td>ፍስሃ ዓለሙ</td><td>8 ወር</td><td>ታሪክ</td> </tr>
 <tr> <td>10</td><td>ታምራት ገመዳ</td><td>1 ዓመት</td><td>ሰይፈነበልባል</td> </tr>
 <tr> <td>11</td><td>ዓለማየሁ ሻረው</td><td>6 ወር</td><td>ታሪክ</td> </tr>
 <tr> <td>12</td><td>መኮንን ወርቁ</td><td>7 ወር</td><td>ማዕበል</td> </tr>
 <tr> <td>13</td><td>ወንድወሰን አስፋው</td><td>7 ወር</td><td>አትኩሮት</td> </tr>
 <tr> <td>14</td><td>ታምራት ሰርቤሳ</td><td>18 ወር</td><td>ወንጭፍ</td> </tr>
 <tr> <td>15</td><td>አድማሱ ተስፋዬ</td><td>18 ወር</td><td>ወንጭፍ</td> </tr>
 <tr> <td>16</td><td>አትክልት አሰፋ</td><td>1 ዓመት</td><td>ቸኮሌት</td> </tr>
 <tr> <td>17</td><td>ሳምሶን ሥዩም</td><td>1 ሳምንት</td><td>ጐሕ</td> </tr>
</table>		

<h3>ለ. <span class="underline">በስደት ከሀገራቸው የወጡ ጋዜጠኞች</span></h3>
<table>
 <tr> <th>ተ.ቁ</th><th>ስም</th><th>የፕሬሱ ስም</th><th>የሚገኝበት ሀገር</th> </tr>
 <tr> <td>1</td><td>ነቢዩ ኢያሱ</td><td>አፍሪካቀንድ መፅሔት</td><td>አሜሪካ</td> </tr>
 <tr> <td>2</td><td>መፅሀፈ ሲራክ</td><td>ሙዳይ መፅሔት</td><td>አሜሪካ</td> </tr>
 <tr> <td>3</td><td>ኤሊያስ ወንድሙ</td><td>ሞገድ ጋዜጣ</td><td>አሜሪካ</td> </tr>
 <tr> <td>4</td><td>ሙሉጌታ ሉሌ</td><td>ጦቢያ ጋዜጣ መፅ.</td><td>አሜሪካ</td> </tr>
 <tr> <td>5</td><td>ዮሴፍ የትምጌታ</td><td>ማህሌት መፅሔት</td><td>ኒዘርላንድስ</td> </tr>
 <tr> <td>6</td><td>ክንፉ አሰፋ</td><td>ሞገድ ጋዜጣ</td><td>ኔዘርላንድስ</td> </tr>
 <tr> <td>7</td><td>ክብረት መኮንን</td><td>አእምሮ ጋዜጣ</td><td>ኔዘርላንድስ</td> </tr>
 <tr> <td>8</td><td>ተፈራ አስማረ</td><td>ኢትዮጲስ ጋዜጣ</td><td>ኔዘርላንድስ</td> </tr>
 <tr> <td>9</td><td>ከፋለ ማሞ</td><td>ሩህ መፅሔት</td><td>ኔዘርላንድስ</td> </tr>
 <tr> <td>10</td><td> ስመኝ መኮንን</td><td>አእምሮ ጋዜጣ</td><td>ግብፅ</td> </tr>
 <tr> <td>11</td><td>ቢኒያም ታደሰ</td><td>አገሬ ጋዜጣ</td><td>እንግሊዝ</td> </tr>
 <tr> <td>12</td><td>መላኩ ፀጋዬ</td><td>ሙዳይ ጋዜጣ</td><td>ካናዳ</td> </tr>
 <tr> <td>13</td><td>አሥራትዳምጠው</td><td>ሙዳይ ጋዜጣ</td><td>ጀርመን</td> </tr>
 <tr> <td>14</td><td>ጌታሁን በቀለ</td><td>ታሪክ</td><td>ደ. አፍሪካ</td> </tr>
 <tr> <td>15</td><td>ናይክ ካሣዬ</td><td>ቤዛ</td><td>ደ. አፍሪካ</td> </tr>
 <tr> <td>16</td><td>አብይ አፈወርቅ</td><td>ጠቋሚ/ፈታሽ</td><td>ኬንያ</td> </tr>
 <tr> <td>17</td><td>ካሣሁን ሰቦቃ</td><td>ጦማር</td><td>ኬንያ</td> </tr>
 <tr> <td>18</td><td>ስንታየሁ ቢሮ</td><td>ትኩረት</td><td>ኬንያ</td> </tr>
 <tr> <td>19</td><td>ነጋ ታሪኩ</td><td>ቅይጥ</td><td>አሜሪካ</td> </tr>
 <tr> <td>20</td><td>ግርማ እንድሪያስ</td><td>ሩሀማ</td><td>ኬንያ</td> </tr>
 <tr> <td>21</td><td>ብርሃኑ ልየው</td><td>ቅይጥ/እርካታ</td><td>ኬንያ</td> </tr>
 <tr> <td>22</td><td>አንዷለምሞሀመድ</td><td>ቅይጥ/ጣዕመ ፍቅር</td><td>አሜሪካ</td> </tr>
 <tr> <td>23</td><td>ስለሺ ተገኝ</td><td>ገሞራው</td><td>ኬንያ</td> </tr>
 <tr> <td>24</td><td>ነጋ ጌታሁን</td><td>ማራቶን</td><td>ኬንያ</td> </tr>
 <tr> <td>25</td><td>ደረጀ ብሩ</td><td>ጠቋሚ</td><td>ኬንያ</td> </tr>
 <tr> <td>26</td><td>ሉሉ ከበደ</td><td>ንቃ</td><td>ኬንያ</td> </tr>
</table>

<h3>ሐ. <span class="underline">በፍርድ ቤት ክስ ተመስርቶባቸው በቀጠሮ ውጭ ያሉ</span></h3>
<table>
 <tr> <th>ተ.ቁ</th><th>ስም</th><th>የክስ</th><th>ብዛት</th> </tr>
 <tr> <td>1</td><td>ዘገየ ኃይሌ</td><td>የገናናው ጋዜጣ አዘጋጅ</td><td>2</td> </tr> 
 <tr> <td>2</td><td>አለማየሁ ክፍሌ</td><td>የገናናው ጋዜጣ ም/አ</td><td>1</td> </tr>
 <tr> <td>3</td><td>እስራኤል ሰቦቃ</td><td>የሰይፈ ነበልባል ጋዜጣ ዋ/አ</td><td>1</td> </tr>
 <tr> <td>4</td><td>ኢዮብ ደመቀ</td><td>የታሪክ ጋዜጣ ዋ/አ</td><td>1</td> </tr>
 <tr> <td>5</td><td>አቦነሽ አበራ</td><td>የኢትኦጵ ጋዜጣ ዋ/አ</td><td>1</td> </tr>
 <tr> <td>6</td><td>አጥናፉ ዓለማየሁ</td><td>የጦማር ጋዜጣ አዘጋጅ</td><td>1</td> </tr>
 <tr> <td>7</td><td>አክሊሉ ታደሰ</td><td>የማዕበል ጋዜጣ አዘጋጅ</td><td>1</td> </tr>
 <tr> <td>8</td><td>ሉባባ ሰዒድ</td><td>የታሪክ ጋዜጣ አዘጋጅ</td><td>1</td> </tr>
 <tr> <td>9</td><td>ያሬድ አጥናፉ</td><td>የቤዛ ጋዜጣ አዘጋጅ</td><td>1</td> </tr>
 <tr> <td>10</td><td>ዳዊት ከበደ</td><td>የፊያሜታ ጋዜጣ ዋ/አ</td><td>2</td> </tr>
 <tr> <td>11</td><td>ወርቁ አለማየሁ</td><td>የመብሩክ ጋዜጣ ዋ/አ</td><td>2</td> </tr>
 <tr> <td>12</td><td>ተሣህለነ መንገሻ</td><td>የመብሩክ ጋዜጣ ም/አ</td><td>2</td> </tr>
 <tr> <td>13</td><td>እስክንድር ነጋ</td><td>የሀበሻ ጋዜጣ ዋ/አ</td><td>1</td> </tr>
 <tr> <td>14</td><td>ሲሣይ አጌና</td><td>የኢትዮጵ ጋዜጣ አሣ</td><td>1</td> </tr>
 <tr> <td>15</td><td>ታዬ በላቸው</td><td>ጦቢያ ጋዜጣ መጽሔት ዋ/አ</td><td>1</td> </tr>
 <tr> <td>16</td><td>አረጋ ወ/ቂርቆስ</td><td>ጦቢያጋዜጣና/መጽ ዋ/አ</td><td>2</td> </tr>
 <tr> <td>17</td><td>አንተነህ መርዕድ</td><td>ጦቢያጋዜጣና/መጽ ዋ/አ</td><td>2</td> </tr>
 <tr> <td>18</td><td>ብሩ ፀጋዬ</td><td>ጦቢያጋዜጣና/መጽ ዋ/አ</td><td>1</td> </tr>
 <tr> <td>19</td><td>ክፍሌ ሙላት</td><td>ኢትዮ ታይምጋዜጣ ዋና/አ</td><td>2</td> </tr>
 <tr> <td>20</td><td>ከበበው ገበየሁ</td><td>ጦቢያ ጋዜጣና/መጽ ም/አ</td><td>1</td></tr>
</table>


<p>ማኅበሩ ግልባጩን ለሕዝብ ተወካዮች ምክር ቤትና ለፍትህ ሚኒስቴር፣ ለልዩ ልዩ ዓለም አቀፍ ድርጅቶች በማድረግ ባወጣው መግለጫ መጨረሻ «ይህንን ሁሉ ጫና በፅናት ተቋቁመው መስዋዕትነት እየከፈሉ ካሉት ጋዜጠኞች ጋር መቆም ካልተቻለ የፕሬስ ነፃነት አደጋ ላይ በመሆኑ ለፍትህ፣ ለዴሞክራሲና ለፕሬስ ነፃነት የቆማችሁ ኢትዮጵያውያን፤ የሰብአዊ መብት ተሟጋች ድርጅቶች፤ አህጉራዊና ዓለም አቀፋዊ የጋዜጠኞች ማኅበራትና ሌሎችም ወገኖች ከጐናችን በመቆም ብሶታችንን እንድትመለከቱና እንድታስተጋቡልን ጥሪያችንን እናቀርባለን።» ብሏል።</p>


</body>
</html>
