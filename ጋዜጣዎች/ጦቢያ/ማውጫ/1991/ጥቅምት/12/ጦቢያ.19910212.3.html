<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያዊቱን የገደላት አሜሪካዊ ተገደለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ኢትዮጵያዊቱን የገደላት አሜሪካዊ ተገደለ</h1>
<p class="align-right">ከጦቢያ ሪፖርተር (ዋሽንግተን ዲሲ)</p>



<p>ዱዌን ራይት የተባለ የሜሪላንድ ስቴት ነዋሪ ከዘጠኝ ዓመት በፊት እድሜው 17 ዓመት በሆነበት ጊዜ ሳባ ተክሌ የተባለች ኢትዮጵያዊት በመግደሉ ተፈርዶበት የነበረው የሞት ቅጣት ባለፈው ሣምንት ረቡዕ ኦክቶበር 14 ቀን 1998 ተፈጽሞበታል።</p>

<p>ነፍሰ ገዳዮ በኢታል መርዝ መርፌ ይሙት በቃው ረቡዕ ሌሊት እስኪፈፀምበት ድረስ የሜሪላንድ ስቴት ገዥ ፓሪስ ግሌኒንግ ርምጃውን እንዲያስቆሙ ከሪፐብሊካንና ዴሞክራቲክ ፓርቲ ሹማምንትና ኮንግሬስ አባላት፣ ከአምኔስቲ ኢንተርናሺናልና ከሌሎችም የሰብዓዊ መብት ተሟጋች አካላት በርካታ የተማጽኖ ጥያቄዎች ቀርበውላቸው ነበር። ይሁንና የክፍለ ሀገሩ ገዥ ስላልተቀበሉት ቅጣቱ ተፈጽሞአል።</p>

<p>ዱዌንራይት ወንጀሉን የፈፀመው እድሜው 17 ዓመት በሆነበትና ለአቅመ አዳም ባልደረሰበት ጊዜ ስለሆነ መገደል የለበትም የሚል ክርክር ቀርቦ በፌደራሉም ሆነ በስቴቱ ሕግ መሠረት አካለ መጠን ያልደረሱ ወጣቶች ወንጀል የፈፀሙበት ጊዜ ሣይሆን ቅጣቱ የሚፈፀምበት ወቅት ብቻ እንደሚታይ ዋሽንግተን ፓስት ጋዜጣ ሃሙስ ዕለት ባወጣው ዘገባ አረጋግጦአል።</p>

<p>ስለ ግድያው ባወጣው ዘገባ መሠረት ወንጀለኛው አፍሪካን አሜሪካን ሳባ ተክሌን አስገድዶ ወሲብ ለመፈፀም ሲሞክር ወጣትዋ ሮጣ ታመልጣለች። ጥቁር አሜሪካዊው ወጣት ግን ተከትሎ በጀርባዋ በኩል ተኩሶ ገድሎአታል። የይሙት በቃ ፍርድ ከዚህ ቀደም በብዙ የአሜሪካ ስቴቶች ታግዶ እንደነበር ሲታወቅ ከቅርብ ጊዜያት ወዲህ ግን ቅጣቱ ተቀባይነት እያገኘ መጥቶአል። ከባድ ወንጀሎች በሕዝብ ላይ ሲፈጸሙ የሞት ቅጣት ወዳላቸው ስቴቶች በመሄድ ማስቻል የተለመደ ነበር። ለምሣሌም በኦክሆላማ 168 ሰዎችን የጨረሰው የማክቬይ ክስ የቀረበው «የሞት ቅጣት» (ቻፒታል ፑኒስህመንት) ባለበት በዴንቨር ከሎራዶ ነበር።</p>


</body>
</html>
