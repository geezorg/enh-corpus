<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኤርትራውያን - የጠሏትን አገር በድብቅ?</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h3><span class="underline">ኤርትራውያን - የጠሏትን አገር በድብቅ?</span></h3>
<h1 class="align-center">የአልጋ ባላንጣ የሆኑ ልዑላን የእርቅ አማራጭ አለን ይላሉ -- የአሜሪካና የእንግሊዝ ተቋሞች ይደግፏቸዋል</h1>
<h2 class="align-center"><li> ኢትዮጵያ የአሜሪካ ሥልጠና ተጠቃሚ አትሆንም</h2></li>


<p>የኢትዮጵያና የኤርትራን የድንበር ግጭት በማስመልከት ሃይማኖታዊ መፍትሔ በማበርከት ረገድ የእንግሊዙ የግጭቶች ጥናት ኢንስቲትዩት (ጮንፍሊችት ስቱዲአስ፣ ቦርቶን፣ ኡኒተድ ኺንግዶም) ኦክቶበር 12 ቀን 1998 የግራኝ አህመድ (ጉሬይ) የልጅ ልጅ ልጅ... የተባሉ «ልዑል መሐመድ ጉሬይ»ን ሀሳብ ማስተናገዱን ከለንደን የተገኘው ዜና አስታውቋል።</p>

<p>ኢንስቲትዩቱ ባወጣው መግለጫ መሠረት በ16ኛው ክፍለ ዘመን ከምሥራቅ ኢትዮጵያ በመነሳት ለአሥራ አምስት ዓመታት እስከ ሰሜን ምዕራብ ኢትዮጵያ ሲንቀሳቀስ የነበረውና አጤ ልብነ ድንግልን የገደለው የኢብራሂም ጉሬይ (ግራኝ) ቀጥተኛ የልጅ ልጅ ልጅ... ነኝ የሚሉት «ልዑል መሐመድ ጉሬይ በኢትዮጵያና በኤርትራ መካከል በተፈጠረው የድንበር ግጭት ምክንያት «ሕዝቤ ተበደለ» በማለት እርቅ ለማውረድ ዝገጁ መሆናቸውን ገልጠዋል። መግለጫው እንዳመለከተው «ልዑል መሐመድ» ይህን አሳብ ያቀረቡት ኢንስቲትዩቱ ስለ ግጭቶች ማስወገጃ ባዘጋጀው ዝግ ስብሰባ ላይ ነበር።</p>

<p>ልዑል መሐመድ እንደሚሉት ለኢትዮጵያ አልጋ ቅርቡ እሳቸው እንጂ የቀዳማዊ ኃይለ ሥላሴ የልጅ ልጅ የሆኑት ኤርምያስ ሊሆኑ አይችሉም። «60 ከመቶ የሆነው ሙስሊሙ የኢትዮጵያ ሕዝብ ይደግፈኛል። ኤርምያስ ግን ከአማራ በቀር ደጋፊ የለውም» ማለታቸው ተዘግቧል።</p>

<p> «የአስታራቂነት ሚናዎን ኤርትራ ትቀበለዋለች?» ወይ ተብለው ሲጠየቁ «በኤርትራ ከማንም የበለጠ ተቀባይነት አለኝ። ምክንያቱም ለኤርትራ ነፃነትና የግዛት አንድነት ሁል ጊዜ የተሟላ ድጋፍ ስሰጥ ነበር። ከኤርትራ ጋር ያለን ድንበር ደግሞ ግልጽ ስላልሆነ በወሰን ክለላው ተግባር ሶስተኛ አካል እንዲረዳን እናደርጋለን» ብለዋል። ሪፖርቱ እንደሚለው «ልዑል መሐመድ» ጉሬይ ንግግራቸውን ሲጨርሱ የአሥር ደቂቃ ጭብጨባና ዕልልታ በአዳራሹ ተሰምቶአል።</p>

<p>በዋሽንግተን የጦቢያ ሪፖርተር ወደ ለንደን ስልክ ደውሎ ይህ ጉዳይ ቀልድ ያየለበት ክስተት እንደሆነ ጠይቆ አንዳንድ ኢትዮጵያውያን «የምር ነው። ወጣቱ መሐመድ ዓይነ አፋርና በንግግሩ ሰው የሚያፈዝ ነው። ተስፋ ያለው ወጣት ነው ያሉም ሞልተዋል» ብሎአል።</p>

<p>ልዑል ኤርምያስ ሳህለ ሥላሴ (የዘውድ ምክር ቤት ፕሬዚዳንት) ስለ «ልዑል መሐመድ» ተጠይቀው ችግራቸው የአዲሱ «ልዑል» አለመሆኑንና ይልቁንም እሳቸው ስለኢትዮጵያና ኤርትራ ግጭት ያቀረቡት ሀሳብ ተጣምሞና ተወላግዶ መተርጐሙ እጅግ እንዳሳሰባቸው ገልጠዋል። ልዑል ኤርምያስ በኢትዮጵያና በኤርትራ መካከል ባለው ችግር መፍትሔ ያስገኛል ያሉትን ሀሳብ አሜሪካ ውስጥ ይፋ ማድረጋቸውና ይህም በአንዳንድ አካባቢዎች ጆሮ ማግኘቱን ባለፈው ሳምንት ጦቢያ ጋዜጣ (ጦቢያ፣ 5ኛ ዓመት፣ ቁ. 28) መገለጡ ይታወሳል።</p>

<p>ይህ በእንዲህ እንዳለ የሠላም ጥበቃን ብቃት ለማሣደግ ዩናይትድ ስቴትስ ለአፍሪካ በምትሰጠው ሥልጠና (ኣፍሪቻን ጭሪሲስ ረስፖንሰ እኒቲአቲቨ) ወይም በምሕፃሩ (ኣችሪ) ኢትዮጵያ ተጠቃሚ እንደማትሆን ዋሸንግተን ታይም ጋዜጣ አረጋገጠ። ጋዜጣው ሐሙስ፣ ኦክቶበር 22 ቀን 1998 ባወጣው እትሙ እንዳብራራው በኘሮግራሙ እንዲታቀፉ ታስበው ከነበሩት የአፍሪካ አገሮች መካከል ኢትዮጵያ አንዲቱ ስትሆን ጉዳዩ ጠቅላይ ሚኒስትር መለስ ዜናዊ ዘንድ ቀርቦ መደበኛ የሆነ ስምምነት እንዲፈርሙ ሲጠየቁ ባለመስማማታቸው ወደ ጎን ተትቶአል።</p>

<p>ለዚህም ምክንያት የሆነው ሊሰጣቸው የታቀደው መሣሪያ በየጊዜው በአሜሪካ ቁጥጥር (ኦዲት) ሥር እንዲሆን በስምምነቱ ውስጥ እንዲጠቀስ ሲታሰብ ጠቅላይ ሚኒስትሩ ስምምነት ነፍገዋል። ጠቅላይ ሚኒስትሩ አንድ ጊዜ «አንድ ነገር ከተሰጠን የራሳችን ነው» ባይ ናቸው። በኢትዮጵያና በኤርትራ መካከል የድንበር ግጭት መከሰቱም ኢትዮጵያ በእቅዱ ውስጥ እንድትያዝ የነበረው አሳብ እንዲቆይ ሰበብ ሆኗል፣ እንደ ጋዜጣው አገላለጥ።</p>

<p>የደቡብ አፍሪካው ፕሬዚዳንት ኔልሰን ማንዴላ በዚህ ዓይነቱ ወታደራዊ ፕሮግራም ለመጠቀም ከማይፈልጉት የአፍሪካ መሪዎች ግንባር ቀደሙ መሆናቸውን ጋዜጣው በተጨማሪ ገልጦአል።</p>

<p>ስለ ፕሮግራሙ (ኣጭርእ) ዋሸንግተን ታይምስ እንዳብራራው ዩናይትድ ስቴትስ ከክልላዊ ሠላም ጠባቂ ኃይሎች የተለየ አህጉር አቀፍ የሠላም ጥበቃ ብቃት ለማዳበር የሚያስችል የአምስት ዓመት ፕሮግራም በ1996 ጀምራ ነበር። በዚሁ መሠረት ባለፉት ሁለት ዓመታት 70 አሠልጣኞች በአፍሪካ ውስጥ እየተንቀሳቀሱ በባታሊዮን የተመደቡ የሴኔጋል፣ የኡጋንዳ፣ የማላዊ፣ የጋናና የማላዊን ሠራዊት ሲያሰለጥኑ ቆይተዋል።</p>

<p>እዚህ አገር ውስጥ በኢትዮጵያና በኤርትራ መካከል በተከሠተው የድንበር ግጭት ሣቢያ ለብሔራዊ ፀጥታ ያሠጋሉ ተብለው በቡሬ - አሰብ በኩል ወደ ሃገራቸው እንዲመለሱ የተደረጉት ኤርትራውያን በድብቅ ወደ ኢትዮጵያ እየተመለሱ መሆኑን የሚያመለክቱ ፍንጮች በመታየታቸው ፖሊሶችና በጠረፍ ጥበቃ ላይ የተሠማሩ ኃይሎች ጥብቅ ቁጥጥር እንዲያደርጉ መታዘዛቸውን ለጉዳዩ ቅርበት ያላቸው ምንጮች ገልጠዋል።</p>

<p>በምሥራቅና በሰሜን ምሥራቅ ኢትዮጵያ ይኖሩ የነበሩ እና ወደ ሃገራቸው እንዲሄዱ ከተደረጉት ኤርትራውያን በተጨማሪ ለጊዜው መንግሥት እንዲወጡ ያላስገደዳቸውም ሰዎች «አይቀርልኝም» በሚል ፍራቻ በራሣቸው ፍላጎት ወደ ኬንያና ጂቡቲ እየሄዱ ናቸው። የተቀሩት ግን የኢትዮጵያ መንግሥት አቋም ለስለስ ባለበት ሰዓት በድብቅ ተመልሰው በመግባት ቀድሞ ወደማይታወቁበት የገጠር ከተሞች በመሔድ ኑሮ ጀምረዋል፣ ከፊሎቹም ይኖሩበት ከነበረ ከተማ ወደሌላ በመሄድ ይኖራሉ የሚል መረጃ መኖሩን ምንጮቹ ጨምረው ገልጠዋል።</p>

<p>ከእነዚህ ጠፍተው እየተመለሱ ነው ከተባሉት ኤርትራውያን መካከል እስካሁን አንድም ሰው ያለመያዙን የመረጃ ምንጮቹ ጠቁመው ኤርትራውያኑ ይገቡባቸዋል ተብለው በሚጠረጠሩ አካባቢዎች የሚገኙ ቀበሌዎች ለማንም ሰው መታወቂያ እንዳይሰጡ፣ ከናዝሬት -- ቡሬ መስመር ለሚገኙ ፖሊሶችና የፀጥታ ኃይሎችም የጥብቅ ቁጥጥር ትዕዛዝ መሰጠቱን ገልፀዋል።</p>

<p>ይህንን ሁኔታ የሚከታተሉ ወገኖች ትናንት የራሳችን አገር ይኖረናል በማለት ድምጽ የሰጡ ወገኖች ሁሉ ዛሬም ተሸፋፍነው ለመኖር ከመሞከር ይልቅ ኢትዮጵያን የሚፈልጉ ከሆነ ለዚህ ሁሉ ችግር የዳረጓቸውን ወገኖች በቅድሚያ መታገል እንደሚኖርባቸው ይገልጣሉ።</p>


</body>
</html>
