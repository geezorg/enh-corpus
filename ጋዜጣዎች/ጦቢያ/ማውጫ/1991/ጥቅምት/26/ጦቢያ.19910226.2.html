<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢነጋማ ተጠናክሮ ሊደራጅ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ኢነጋማ ተጠናክሮ ሊደራጅ ነው</h1>


<p>በቅርቡ ኢትዮጵያን ከጐበኙ የዓለም አቀፍ የጋዜጠኞች ፌዴሬሽንና (እፍጅ) ዓለም አቀፍ የፕሬስ ኢንስቲቲዩት (እጵእ) ልዑካን ጋር በተደረሰ መግባባትና የኢትዮጵያ ከፍተኛ የመንግሥት ባለሥልጣናት በገቡት ቃል መሠረት የኢትዮጵያ ነፃ ጋዜጠኞች ማህበር ራሱን አጠናክሮ እንደሚያደራጅ ለማወቅ ተችሏል።</p>

<p>የኢትዮጵያ ነፃ ፕሬስ ጋዜጠኞች ማኀበር (ኢነጋማ) አስተባባሪ ኮሚቴ ጥቅምት 20 ቀን 1991 ባወጣው መግለጫ ሂደቱን «አዲስ የትግልና የአንድነት ምዕራፍ» ብሎታል። አስተባባሪ ኮሚቴው ያወጣው መግለጫ ሙሉ ቃል የሚከተለው ነው።</p>

<p> «ከተቋቋመ 6 ዓመታት ያስቆጠረው የኢትዮጵያ ነፃ ፕሬስ ጋዜጠኞች ማኀበር (ኢነጋማ) በየወቅቱ በሚደቀኑበት መሰናክሎችና ፈታኝ ሁነቶች ምክንያት ዓላማውን ሙሉ ለሙሉ ከግብ ማድረስ እየተሳነው ዛሬ ከሚገኝበት ታሪካዊ ወቅት ላይ ይገኛል።</p>

<p> «ከሁሉም በላይ በየዓመቱ የበርካታ አባላቱ ለእስራት ወከባ እንግልትና ለስደት መዳረግ ለእንቅስቃሴው መገታትና ለውጥኖቹ አለመሳካት የየበኩላቸውን አፍራሽ አስተዋፅዖ አበርክተዋል። በተለይ የዜጐችን በነፃ የመደራጀት ሕገ መንግሥታዊ መብት ባለማክበር መንግሥት ለማኀበሩ ሕጋዊ ዕውቅና አለመስጠቱ፣ የነፃው ፕሬስ አባላት የመሰባሰቢያና የመማማሪያ መድረካቸውን አጠናክረው መብታቸውን በማስከበር በሕግና ሕጋዊነት ከለላ ሙያዊ ግዴታቸውን በሚገባ ለመወጣት እንዳይችሉ መሰናክል ሆኖባቸዋል። ምንም እንኳ ነፃውን ፕሬስ ለማዳከምና እስከነአካቴው ለማሽመድመድ በርካታ አሳዛኝ የገንዘብ ቅጣትና ባለብዙ ፈርጅ ተፅዕኖ ቢደራረብባቸውም ደባና ሴራ ያላንበረከካቸው የኢነጋማ አባላት እንደትናቱ ሁሉ ዛሬም ለሰላም ለዲሞክራሲና ለሕግ የበላይነት ከትግሉ የመጀመሪያ ረድፍ በመሰለፍ በሕዝባቸው ወሰን የለሽ ድጋፍ እየታገዙ ትግሉን ቀጥለዋል።</p>

<p> «የምንጊዜም መተማመኛችን፣ መኩሪያና መመኪያችን ማንም ሳይሆን ታሪክ ሠሪው የኢትዮጵያ ሕዝብ የመሆኑን ያህል፣ ለሰው ልጆች ነፃነትና እኩልነት እንዲሁም ለሰብአዊ መብት ከበሬታ የሚሟገቱ የብሔራዊና ዓለም አቀፋዊ የዲሞክራሲያዊ ኃይሎችን ከጐናችን መሰለፍ እናደንቃለን።</p>

<p> «በተለይም ዓለም አቀፍ የጋዜጠኞች ፌዴሬሽን ብራሰልስ (እፍጅ)፣ ዓለም አቀፍ የሰብአዊ መብት ተቋም ለንደን (ኣምነስትይ እንተርናቲኦናል-ኣል) ድንበር የለሽ የጋዜጠኞች መብት ተንከባካቢው ተቋም- ፓሪስ (ረፖርተርስ ጻን ፍሮንቲአርስ-ርጽፍ)፣ የጋዜጠኞች መብት ተሟጋች ኮሚቴ-ኒውዮርክ (ጮምሚትተአ ቶ ጵሮተችት ጆኡርናሊስትስ-ጭጵጅ)፣ ሂዩማን ራይትስ ዎች - ዋሽንግተን (ሑማን ሪግህትስ ዋትችህ-ሕሯ) እና ሌሎችም አህጉራዊና ዓለም አቀፋዊ ድርጅቶች ብሶታችንን በማስተጋባትና የኢሕአዴግ መንግሥት በነፃው ፕሬስ ላይ ጫና ከማሳደር እንዲቆጠብ፣ ጋዜጠኞችን ከእስር እንዲፈታ፣ ለሙያ ማኀበሩ ሕጋዊ ዕውቅና እንዲሰጥ፣ የፕሬስ ሕጉ እንዲሻሻልና የማኀበሩን የአመራር አባላት በሰበብ አስባብ ከማዋከብ፣ ከማሰርና በወንጀለኛነት እየፈረጀ ከማጉላላት ይልቅ፣ ተቀራርቦ በመሥራት የሃገሪቱን የፕሬስ ነፃነት በተጨባጭ እውን በማድረግ ግዴታውን እንዲወጣ በመምከር፣ በመማፀንና አቤቱታ በማሰማት የወሰዷቸውን ገንቢ እርምጃች ሁሉ በአድናቆት እንዘክራለን።</p>

<p> «በተለይም ኢነጋማን ጨምሮ ከመቶ በላይ ሃገሮች በአባልነት የሚገኙበት ዓለም አቀፍ የጋዜጠኞች ፌዴሬሽን (እፍጅ) ከሜይ 3-7/1998 ባካሄደው 23ኛው ጉባኤው የኢትዮጵያ ነፃ ፕሬስ ጋዜጠኞችንና የማኀበራቸው ኢነጋማን ሁኔታ በአቢይ አጀንዳነት ይዞ በሰፊው ከተነጋገረ በኋላ ውሳኔዎችን ማሳለፉ፣ የኢትዮጵያ ነፃ ፕሬስ አባላት ሕግንና፣ ሙያዊ ግዴታን ተመርኩዘን ለምናከናውነው የጋዜጠኛነት ተግባር ወሰን የሌለው ኃይልና ብርታት እንደሚያጐናጽፈን በእርግጠኛነት መናገር እንችላለን።</p>

<p> «ዓለም አቀፍ የጋዜጠኞች ፌዴሬሽን 23ኛ ጠቅላላ ጉባኤ በኢትዮጵያ ላይ ያሳረፈውን ትኩረት መሠረት በማድረግ የአይ.ኤፍ.ጄ ሴክሬታሪያት የሰየመው ሶስት አባላት የሚገኙበት የልዑካን ቡድን ከጥቅምት 7-15 ቀን 1991 ዓ.ም. (ኦችቶበር17-25/1998) ወደ ሃገራችን በመምጣት የነፃውን ፕሬስ ተጨባጭ ሁኔታ በመመርመር በቂ ግንዛቤ ከማግኘቱም በላይ ከጠ/ሚ/ር መለስ ዜናዊና ከፍትህ ሚኒስትሩ አቶ ወረደ ወልድ ወልዱ፣ ከማስታወቂያ ሚኒስትር ከአቶ ወ/ሚካኤል ጫሞና ከሌሎች የመንግሥት አካላት ጋርም ተወያይቷል።</p>

<p> «በካሊን ማኬንዚ ዓለም አቀፍ የጋጠኞች ፌዴሬሽን (ሑማን ሪግህትስ ኦፍፊቸር አንድ ወብ ጺተ ማናገር) የተመራውና ሚስተር ፒተር ጐፍ ከኢንተርናሽናል ፕሬስ ኢኒስቲትዩት፣ (ጵረስስ ፍረአዶም ኣድቪሶር፣ ሐአድ፣ ኤዲቶሪአል ዸፓርትመንት) እንዲሁም ሚስተር ማርቲን ኦቾሊ በዓለም አቀፍ ጋዜጠኞች ፌዴሬሽን የምሥራቅ አስተባባሪ የተገኙበት ይኸው የልዑካን ቡድን በአንድ ሳምንት የኢትዮጵያ ቆይታው ከአማራጭ ኃይሎች ምክር ቤት፣ ከኢሰመጉ፣ ከሕግ ባለሙያዎችና አግባብ ካላቸው ሌሎች ተቋማት ኃላፊዎች ጋር ተገናኝቶ ዲሞክራሲያዊና ሰብአዊ መብቶችን በሚመለከቱ ወሳኝ ጉዳዮች ላይ ተወያይቷል።</p>

<p> «የአይ.ኤፍ.ጄ የልዑካን ቡድን ከኢነጋማ አስተባባሪ ካሚቴ ጋር ባካሄደው ሰፊና ጥልቅ ውይይት ማኀበሩን በማጠናከሩ ረገድ ሊወሰዱ በሚገባቸው መሠረታዊ ነጥቦች ላይ ተነጋግሮ በጋራ ውሳኔዎችንም አሳልፏል። የኢነጋማን ሁለተኛ ጉባኤ ለመጥራት የማኀበሩን ጽ/ቤት በማደራጀት ረገድ ከዓለም አቀፍ የጋዜጠኞች ፌዴሬሽን (እፍጅ) እና ከዓለም አቀፍ የፕሬስ ኢኒስቲትዩት (እጵእ) ስለሚያስፈልገው የማቴሪያል ድጋፍ፣ የአባላትን የሙያ ብቃት ለማሳደግ በሃገር ውስጥና በውጭ ሃገር ስለሚዘጋጁ የትምህርት ፕሮግራሞች፣ ኢነጋማ ስለሚኖረው የሕግ አማካሪና ተግባራቱ፣ ለኢንፎርሜሽን ልውውጥ የሚረዱ መሣሪያዎች በእርዳታ ስለሚገኙበት ሁኔታ፣ የሙያውን ክቡርነት ለማጐልበትና ሕዝባዊ ተዓማኒነትን ለማጠናከር በማኀበሩ በኩል መወሰድ ስለሚገባቸው አፋጣኝ እርምጃዎች፤ በሃገራችን ዲሞክራሲያዊ ሥርዓትን ለማስፈን በመንግሥትና በነፃው ፕሬስ በኩል ሊኖር ስለሚገባው ጤናማ ግንኙነት፣ በእስር ላይ ሰለሚገኙ ጋዜጠኞች፣ በስደት ውጭ ሃገር ስለሚገኙ የነፃው ፕሬስ አባላት፣ ኢነጋማ በየዓመቱ ለአይ.ኤፍ.ጄ (እፍጅ) መክፈል ሰለሚገባው መዋጮ፣ ለኢነጋማ አባላት ከአይ.ኤፍ.ጄ ስለሚሰጠው ኢንተርናሽናል ፕሬስ ካርድ በአጠቃላይ በቀጥታና በተዘዋዋሪ ከነፃው ፕሬስ አባላትና ሕልውና ጋር በተያያዙ በርካታ ነጥቦች ላይ ሰፊና ጥልቅ ውይይቶች ተደርገዋል።</p>

<p> «ለኢነጋማ ጥንካሬና እድገት ታላቅ አስተዋጽኦ የሚያበረክቱና በአዲስ ምዕራፍነት የሚጠቀሱ አበረታች ስምምነቶች ላይም ተደርሷል። ተጨባጭ ውጤቶቹም በቅርቡ ይፋ እንደሚሆኑም እርግጠኞች ነን። ኢነጋማ ዓለም አቀፉ የጋዜጠኞች ፌዴሬሽን (እፍጅ) እና ኢንተርናሽናል ፕሬስ ኢኒስቲትዩት (እጵእ) የወሰዷቸውን መልካም የድጋፍና ትብብር እርምጃዎች፣ በእቅድ የያዛቸውን ተስፋ ሰጪ መርሃ ግብሮች ባድናቆት እያስታወሰ ለተግባራዊ ትርጓሜው የበኩሉን ተሳትፎ ያረጋግጣል።</p>

<p> «በዚህ አጋጣሚ በተጋረጡበት መሰናክሎች ከእንቅስቃሴ ተገትቶ የቆየው የኢነጋማ አስተባባሪ ኮሚቴ ከዓለም አቀፉ የጋዜጠኞች ማኀበር ባገኘው የሞራልና በቅርብ ጊዜም ከእጁ እንደሚገባ ቃል በተገባለት የማቴሪያል ድጋፍና ተስፋ እየተበረታታ በሙሉ ኃይሉ ለሚያከናውናቸው ተግባራት ከሁሉም በላይ የሚተማመንበትና የሚመካበት የኢትዮጵያ ሕዝብ የነፃ ፕሬስ አባላት፣ የዲሞክራሲያዊ ኃይሎችና በመላው ዓለም የሚገኙ አቻ ማኀበራት ያልተቆጠበ ትብብር ተጠናክሮ ይቀጥል ዘንድ ጥሪውን ያቀርባል።</p>

<p> «ዓለም አቀፍ የጋዜጠኞች ፌዴሬሽን (እፍጅ) ልዑካን በኢትዮጵያ ያደረጉትን የሥራ ጉብኝት አስመልክተው ያጠናቀሩት ሪፖርት እንደደረሰው ኢነጋማ ለአባላቱ ይፋ ያደርጋል። ከዚህም በተጨማሪ የሀገሪቱን ወቅታዊ ሁኔታና የነፃ ፕሬስን ሚና እንዲሁም ከልዑካን ቡድኑ ጋር የተደረጉ ስምምነቶችን ባካተቱ ዐቢያ ጉዳዮች ላይ መወያየት የሚያስችል የአባላት ስብሰባ በቅርቡ እንደሚካሄድ ኢነጋማ ከወዲሁ ይገልፃል።»</p>


</body>
</html>
