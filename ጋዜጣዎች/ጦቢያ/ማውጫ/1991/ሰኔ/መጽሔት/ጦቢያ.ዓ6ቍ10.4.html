<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>`slTan yet new yalew?</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ዛቲ ጦማር</h1>


<p>ኢድሪስ አዋቴ የተባለ ለሃያ ዓመታት በሽፍትነት የሚታወቅ ግለሰብ ለኤርትራ የመጀመሪያዋን የቅጥረኛነት ጥይት ከተኮሰ በኋላ ለሠላሳ ዓመታት በጦርነት ስንቆላ መኖር ብሔራዊ ዕዳችን ሆነ። በዚህ ጊዜ ለአንድነት የታገለውና የተሰዋው ሕዝባችን ቁጥር ከአንዳንድ ትንንሽ አገር የሕዝብ ቁጥር እኩል ይሆናል። ያለቀው በአብዛኛው ሕዝባችንና ሠራዊታችን ነበር። የኤርትራን ሕዝብ የዛሬ ገዢዎች ትላንት ሲያርዱ አላሳርድም፣ ሲረሽኑ አላስረሽንም፣ የኢኮኖሚ መዋቅሮቹን ሲያፈራርሱ አላስነካም፣ ወዘተ፣ እያለ ጫጩቶችዋን እንደማታስነካ ዶሮ ወይም ለልጆችዋ ስትል እንደምትዋጋ ጐሽ መስዋዕት ሲሆን ኖሮአል።</p>

<p>ኢትዮጵያ እጅግ ኋላ ቀር ኢኮኖሚ ካላቸው አገሮች ሰልፍዋ መጨረሻው ገደማ የሆነበት ምክንያትም ሥውር አይደለም። ሠላሳና አሥራ ሰባት ዓመት በሰሜን፣ ሌላ ሠላሳ ዓመት በምሥራቅ (ሶማሊያ እንደመንግሥት ከታወቀች ጊዜ ወዲህ) ያለ እረፍት በጦርነት መጠመድ በኢኮኖሚ ድህነት ብቻ የሚያስቆይ አይሆንም። አገሪቱን ያለ ደም ቢያስቀር አይደንቅም። አሜሪካ በቪየትናም ውስጥ ስትዋጋ የመሪዎችዋና የሕዝቡ ሞራል፣ የኢኮኖሚውና የፖለቲካው ሁኔታ ምን መስሎ ነበር? ስለዚህ ታላላቆቹ መንግሥታት ያልሆነላቸውን የዓለም ተራሮችን ያሸነፍን ጠንካራና ሞራለ ብርቱ ሕዝብ ነን ለማለት እንደፍራለን።</p>

<p>አዲስ ዙር እልቂት፣ አዲስ ዙር ጦርነት! ካለፈው ዓመት በዚህ ወቅት ጀምሮ እንደገና ከእነዚሁ «ወይ ካልጨረሱን፣ ወይ ካልጨረስናቸው» የሚል የሞት መፈክር ካነገቡ ሰዎች ጋር የብረት ፍልሚያ አንስተናል። ጦርነቱ እንደገና የኢኮኖሚያችንን ቋት ባዶ እንደሚያስቀረው፣ የወንድሞቻችንን፣ የእህቶቻችንና የልጆቻችንን ሕይወት እንደሚጠይቅ፣ አገራችንን በፖለቲካና በማኀበራዊ መስክ እንደሚጐዳ እናውቃለን። ጦርነት በአንድ ሕዝብ ሕይወት ላይ የሚያስከትለውን ጣጣ ሁሉ ይዞ መምጣቱም አያጠያይቅም። ጦርነት ለአንዳንድ ሰዎች ከፍተኛ ሥልጣንና ብልጽግና ያመጣላቸዋል። ማን ምን እንደደረሰው ወደፊት ሂሳብ እናወራርዳለን።</p>


<h2 class="align-center">ሥልጣን የት ነው ያለው?</h1>

<h2 class="align-center">የትስ ነው የሌለው?</h2>

<p align="right"><span class="underline">ከስንሻው ተገኝ</span></p>

<p>የኤርትራ ከአገራችን መገንጠልና መንግሥት መመሥረት ከኢትዮጵያ ጭንቅላት ላይ እንደ አንድ ትልቅ ሸክም መውረድ አድርገው የገመቱ ሰዎች ነበሩ። እነዚህ ወገኖች በመቅድሙ ላይ እንደተገለጠው ኢትዮጵያ ደም ያጠረው በሽተኛ እስክትመስል ድረስ በኤርትራ ምክንያት መጐሳቆልዋን የተረዱ ሰዎች ናቸው። የአገር ሲሣይ ለጥይት መግዣ ዋለ። በብድር የመጣው ገንዘብ ኤርትራንና ኤርትራውያንን ለማስደሰት ሲባል ትምህርት ቤት ሲከፈትበት፤ ወደብ ሲሠራበት፣ እህልና መድኃኒት በአኤሮፕላን ሲጫንበት፣ ሻዕቢያ አላሠራ ሲል ለሠራተኛው ደመወዝ ሲከፈል አገር ቀርቶ ዓለምን ሊታደግ የሚችል ወጣት ገበሬ፣ ወጣት ሠራተኛ፣ ወጣት ምሁር ሕይወቱን ሳይቀር መስዋዕት አደረገ።</p>

<p>ኤርትራ ነፃነትዋን ካገኘች በኋላም ቢሆን የሆነውን ሁሉ ታውቁታላችሁ። አሁንም ከመ ሰውያው (ሀቆቨሶብ) እሳት ላይ አልተነሣንም። የኤርትራን ነፃነት ሲያስተናግድ የቆየው የኢትዮጵያ «መንግሥት» ከኢትዮጵያና ከኢትዮጵያውያን ይልቅ ኤርትራንና ኤርትራውያንን የበለጠ ይወድዳል እየተባለ ተተቸ። ይህም ብቻ አይደለም። በሥልጣን አካባቢ ከሚርመሰመሱ ጥቂት ምሁራንም መካከል ከኢትዮጵያ ይልቅ ኤርትራና የኤርትራ ትግል ልዩ ትርጉም እንደሚሰጣቸው ሲገልጡልን ኖረው አሁን በወረራው ማግስት ከእኛ ጋር መሆናቸውን በቃለ መሃላ ሊያረጋግጡልን ይፈልጋሉ።</p>

<p>ከጥቂት ሳምንታት በፊት እንዲህ ያሉ ነገሮችን ከአንድ በአሜሪካ ከቆየ ኢትዮጵያዊ ምሁር (እንደ አጋጣሚም የትግራይ ተወላጅ) ጋር አንስተን ስንወያይ ነበር። «እስኪ ግምትህን ንገረኝ። ሻዕቢያ በነመለስ ጆሮ ግንድ ላይ መሣሪያ ደግኖባቸው ነበር የሚያሰኝ አመለካከት እንዳለ ልስማ፣ ወይም አንድ አደገኛና የማይቻል ተጽእኖ፣ አለዚያም &lt;ብላክሜሏ የሆኑበት ጉዳይ፣ እንዳለ» አለኝ። ይህን ርእስ ይልቁንም ወያኔ ለሻዕቢያ አድሮ፣ አገልጋይ ሆኖና ኢትዮጵያን ክዶ ኤርትራን ሲገነባ ነበር የሚለውን ነጥብ ባላነሣው ደስ ይለኛል። ያንን ለታሪክና ለመድረክ እንተወው እያልሁ ጉዳዩ ማገርሸቱ አይቀርም። ወያኔ ኢሕአዴግ በአሁኑ ሰዓት የኢትዮጵያን ጦርነት እየተዋጋ ስለሆነ «ውሾን የጠራ ውሾ ነው፤» ይህንን አናንሣው እያልን ጥያቄው እንደገና ይጐበኘናል። ብንተወው የማይተው፣ እንርሳህ ብንለው የማይረሳም ነው። ለምሳሌ ይህ ጦርነት ሲነሣ በአመራሩ ውስጥ አፍቃሬ ሻዕቢያና ከቶውንም በደምና በአስተሳሰብ ረገድ ኤርትራውያን የሆኑ ሰዎችን እናነሣለን። ያንንም ይኸንንም ከመጠቃቀስ ምናልባት «በዐቢይ ሚኒስትሩ» እንወሰን።</p>

<p>መለስ ዜናዊ «ኤርትራ ከየት ወዴት» የምትል ትንሽ መጽሐፍ ደራሲና የመገንጠሉም ትግል ውጤት ያመጣ ዘንድ የደከሙ ሰው ናቸው። ያ መጽሐፍ ለሁላችንም በቀላሉ እንዲዳረስ በሃምሳ ሳንቲም ሲሸጥ ቆይቶ ዛሬ ከገበያ ወጥቷል። እንደ አንድ የነባቤ አእምሮ ጭማቂ ተወስዶ አንድ ሰሞን (በ1983 -1984) በዘመኑ ካድሬዎች ሲገመገም ነበር። ይልቁንም እዚህ አገር ከፀረ ኢትዮጵያ አቋም ይበልጥ ፀረ - ኤርትራ የሚባሉ ግለሰቦች ምን ያህል የስቃይና የመከራ ዒላማዎች እንደነበሩ ስናስታ ውስ የአሁኑን የመሪዎቻችንን አቋምም በግልጽ መጠየቅ አግባብ ይመስለኛል። ዛሬስ ምን እያሉ፣ ምንስ እያደረጉ ናቸው? ከብዙሃን አመለካከትና እምነት ጋር ምን ያህል የሚገጥም አቋም አላ ቸው? ጅል ጥያቄ ነው። መልስ ግን አናገኝም።</p>

<p>ኤርትራ ተቆርጣ የሄደችው የወያኔ ኢሕአዴግ አመራር በጆሮ ግንዱ መሣሪያ ተደግኖበት ስለነበረ ነው የሚለውን ግምታዊ ገለጣ ከልብ ፈንቅሎ በሥነ ጽሑፍ መልክ ከወጣው «ከዐቢይ ሚኒስትሩ» መጽሐፍ ጋር ማስተያየት ይበቃል። ያን ጊዜ መሣሪያ ተደግኖባቸውና መንፈሳዊ እስረኞች፣ የሁኔታዎች ተገዥዎች፣ ለስም መበከል ስትራተጂ የተጋለጡ (ብላክሜል)፣ ወዘተ። አድርገን እንውሰዳቸው። ሚሊዮን በሚሊዮን ወገናቸው አጠገባቸው በተሰ ለፈበት በአሁኑ ሰዓትስ የሚወጡት ፖሊሲዎች፣ ከዐቢይ ሚኒስትሩ የሚሰጡት መግለጫዎች፣ በሜዳ የሚከተሉአቸው ስትራተጂ ዎችና ታክቲኮች አንዳች ጥርጣሬ ውስጥ የማያስገቡ ከሆነ ደግ! አለዚያ የጠዋቱ ታማኝነት በመጠኑም ቢሆን አልሟሸሸም ያሰኛል።</p>

<p>ሰውዬው የኤርትራ ደም ስላላቸው፣ ለዚያ መንግሥት ይሠራሉና አናምናቸውም፣ ፖለቲካውንም ሆነ የዐውደ ግንባሩን አመራር እያበላሹት ነው» ለማለት ይሆን? በዚህስ የተነሣ ጠቅላይ ሚኒስትሩ ምንጣፉ ከእግራቸው ሥር ተጐትቶአልን?</p>

<p>ችግሩ የኤርትራ ደም ያለው ሰው የኢትዮጵያ መሪ የመሆኑ ጉዳይ ከሆነ ኢሳይያስ አፈወርቂም በሦስት ጐን የትግራይ ተወላጅ ናቸው። ምናልባትም የትግራይን ሕዝብ በክላስተር ቦምብና በመሳሰለው መንገድ ለማጥፋት የከጀሉትም አንዳንድ ኤርትራውያን ኢትዮጵዊ መሆናቸውን እያነሱ ስለሚያሙአቸው (ኢትዮጵያዊነት ክፉ ገላ ይመስል) «የለም እኔ ትግሬዎችን እንዲያውም አልወድዳቸውም» የሚል መልዕክት ለማስተላለፍ ነው ይባላል። ለማንኛውም ግን ለኢሳይያስ ኢትዮጵያዊ ደም ከሚሰጠው የፖለቲካ ራስ ምታት ይልቅ ለመለስ ዜናዊ ኤርትራዊነት የጭንቀት ምንጭ መሆኑ አይጠረጠርም።</p>

<p>ከወር በፊት ከአዲስ አበባ የወጣ አንድ ዜና ጠቅላይ ሚኒስትሩ ለአሜሪካ ድምፅ ራዲዮ ተወ ካይ የሰጡትን መግለጫ ይዞ ነበር። ይኸውም ወራሪው የኤርትራ ሠራዊት ከኢትዮጵያ ምድር ለመልቀቅ ቃል ከገባ የተኩስ አቁም ስምምነት አስቸጋሪ አለመሆኑን የሚገልጥ ነበር። ይኸም ደግሞ እስካሁን በውጭ ጉዳይ ፖሊሲያችን ግልጽ መስሎ የቀረበውን ማዕከላዊ አቋም ይጻረራል። እዚህ በእኛ አካባቢ በሚገኙ ኢትዮጵያውያን ዘንድ ይህ የጠቅላይ ሚኒስትሩ መግለጫ በእርግጥ ብዙ አውሎ ንፋስ አስነስቶአል። ይልቁንም በማግሥቱ ከውጭ ጉዳይ ሚኒስቴር በማስተካከያና በማብራሪያ መልክ የተሰጠው መግለጫ ሲታከልበት አንዳንድ የፖለቲካ ተመልካቾች የመለስን ኤርትራዊነት እንደገና ማውሳት ጀምረዋል። ሌሎች ቀደም ሲል በሮይተር፣ በኤፒ (አሶሲየትድ ፕሬስ) በአሜሪካ ድምፅ ሪፖርተሮች ከጦሩ ግንባር ሲተላለፍ የቆየውንና በኢትዮጵያ ላይ ደረሰ የተባለውን ከባድ ጥቃት በማገናዘብ ይህ ውስጠ ጠንካራ መስሎ የታየውን ፖሊሲ እንድንለውጥ አስገድዶናል ማለት ነው ከሚል መደምደሚያ ላይ አርፈዋል። መግለጫውን የተከታተሉ አንዳንድ ሰዎች በበኩላቸው ሦስተኛ ትርጉም ሰጥተውታል። ከፖለቲካው እይታና ይልቁንም ከሰውዬው ጮሌነት ግንዛቤ በመነሣት ለመቀበል ያልፈለግሁት በወያኔ ኢሕአዴግ አመራር አካባቢ አንጃዎች ተከስተዋል የሚለውን ጉዳይ ነው። ወይም ወትሮውንም የእገሌ አንጃ፣ የእገሌ አንጃ የሚባለውን ጉዳይ ነው። ይኸ የግለሰብ ተቃዋሚዎች ፍላጐት ወይም አምሮት (ዊስህፉል ትሂንኪንግ) ይመስለኛል። ልዘርዝረው፦</p>

<p>«ትልቅ ጦርነት» ማለት ብዙ እልቂት ያለበት ውጊያ ከሆነ በአሁኑ ሰዓት ትልቁ የዓለም ጦርነት እየተካሄደ ያለው በኢትዮጵያና በኤርትራ መካከል መሆኑ አያከራክርም። የዓለም ትልቁ ኃያል መንግሥት ዙሪያ ገባውን ከሚሽከረከሩት አሥራ ስምንት አገሮች ጋር ሆኖ ዩጐዝላቪያን ሲቀጠቅጥ ውሎ ሲቀጠቅጥ ቢያድርም «ባቡር ተመትቶ ሦስት ሰዎች፣ የቻይና ኤምባሲ ተደብድቦ አራት ዲፕሎማቶች ሞቱ፣ የሜሎዞቪች ቤተመንግሥት ሲመታ አድሮ ማንም ሰው ሳይጐዳ ...» የሚል ዜና ነው የምንሰማው። እንዲሁም ሆኖ አሜሪካና የኔቶ ጓደኞችዋ ሚሎዞቪችን እናንበረክካለን ብለው ያምናሉ። ያውም ጦርነቱን የሚያካሄዱት መንግሥታት ሕዝባቸው ከጐናቸው የለም። ጦርነቱ አልተደገፈም። ወዲህም ሚሎዞቪች የራሴ ሕዝብ (ሰርቦችም ሆኑ ሌሎች) ከእኔ ጋር ናቸው እያሉ ይለፈልፋሉ።</p>

<p>በእኛ በኩል ግን ያንን ያህል መቶ ሺህ ሕዝብ (ፕሬሱ እንደሚገልጥልን 300 ሺ የሚጠጋ) በግንባር ተሰልፎ፣ የገጠሩ ገበሬ፣ የከተማው ወዝ አደርና ምሁር ተሰልፎ፣ ስደተኛው ዜጋ በሞራልም በገንዘብም እየተባበረ ሺህ በሺህ ገደልን፣ ያንኑ ያህል ማረክን እየተባለ ጦርነቱ ማቆሚያ ማጣቱ ያሳስባል ባይ ነኝ። እስከናካቴውም ኤርትራ በመልሶ ማጥቃቱ ዘመቻ አያሌ ሺህ ሠራዊት መግደልዋንና በርካታ መሣሪዎችን ከእኛ መማረክዋ የጦፈ ዜና ሆኖ መወራቱ ከዐቢይ ሚኒስትራችን «የተኩስ አቁም» መግለጫ ጋር መግጠሙ ማን እንዴት እንደሚመዘን ሕሊናችንን እንድንበረብር የሚያስገድ ደን ይመስለኛል።</p>

<p>አቶ መለስ በሰጡት መግለጫ የኤርትራ ጦር በሙሉ ነቅሎ ለመውጣት ጊዜ የሚፈጅበት መሆኑን የጠቆሙ ያስመስላቸዋል። ለዚህም ፋታ እንሰጠዋለን ማለታቸው ትርጉም አያስፈልገውም። በጦርነት ጊዜና ይልቁንም ከፍተኛ የፖለቲካ ንዝረት በሚያጋጥም ሰዓት ከበላይነት አቋም በመነሣት (የቁጥርም፣ የዓይ ነትም፣ የሪሶርስም ብልጫ) ጠላትን ወገቡን ከማጉበጥ ይልቅ አስፈላጊ ያልሆነና በራሱ በጠላት አማካይነት ያልተጠየቀ ኅዘኔታ ተላላነት ይሆናል። ክቡር ጠቅላይ ሚኒስትሩን በተመለከተ ንግግራቸው ለዚያ አገር ያላቸውን ስስ ልብ ያሳያል ባይ ነኝ። ስለሆነም መግለጫውን በርካታ ሕዝብ በአሉታ ገጽታ እንደሚቀበለው መገመት የኤርትራ ጉዳይ ሲነሣ እጅግ ተጠንቅቀውና ተጠብበው፣ መካር ካላቸው ከሁሉም ጋር ተከራክረውና የሚናገሩትንም መዝነው ብቻ ቢናገሩ አንጃ ግራንጃው ሁሉ ይቀርላቸዋል። ይህ የአብዛኛው ሕዝብ አመለካከት ነው።</p>

<p>የአቶ መለስ መግለጫ በተሰጠ ማግሥት የኢትዮጵያ አየር ኃይል አኤሮፕላኖች አዲቀይሕን፣ አዲ ኡግሪን (መንደፈራ) እና ሳዋ ማሠልጠኛ ጣቢያን መምታታቸው ተገልጦአል። ጠቅላይ ሚኒስትሩ ያደረጉት ንግግርና የውጭ ጉዳይ ሚኒስቴር ማብራሪያ ውሃና ከላዩ የሚንሳፈፍ ቤንዚን ካልሆኑ የእነዚህ ከተሞች መደብደብ ዘመናዊ የጦርነትና የውጭ ጉዳይ መግለጫ መስለው ሊታዩ ይችሉ ይሆናል። ሰላም የፈለጉ መሆናቸውን ዓለም እንዲያውቅላቸው እያደረጉ በሌላ በኩል ግን ይህን አዲስ አቅጣጫ እንዲይዙ ያስገደዳቸው የጉልበት መሽከርከርና አቅም ማጣት ሳይሆን ከቶውንም «ሰላም ሰላም የምንለው ከአሸናፊነትና ከድል አድራጊነት ነጥብ በመነሳት ነው» የሚል ፖለቲካ መጫወት ይመስላል። ፕሬዚዳንት ኒክሰን ፎርሙላ የሚባለውን ይህን ጨዋታ የእኛ ሰዎች ምን ያህል እንደሚያውቁት እጠራጠራለሁ። ይኸ ካልሆነም እሳቸው የተናገሩትን እንደ ግላቸው በመውሰድ የውጭ ጉዳይ ሚኒስቴር አቋም እንደ ነበረ ቆይቶ ከቶውንም የጠቅላይ ሚኒስትሩን ንግግር ወደ ጐን በመተው የተጠቀሱትን ሥፍ ራዎች መደብደብ አስፈላጊ መስሎ ይሆናል።</p>


<h3 class="align-center">ሰውየው ሥልጣን አጥተዋልን?</h3>


<p>በ1990 እ.ኤ.አ አንዲት የአሜሪካ ጋዜጠኛ የማሌሊት መሪ የነበሩትን አቶ መለስ ዜናዊንና የሻዕቢያውን መሪ ኢሳይያስ አፈወርቂን በተለያዩ ጊዜያት ቃለ መጠይቅ ታደርግላቸዋለች። በጋዜጠኛይቱ ትዝብት መሠረት ታጋይ መለስ ለማናቸውም ጥያቄ መልስ የሚሰጡት ራሳቸው እንደመሰላቸው እንጂ «ከጓደኞቼ ጋር ተነጋግሬ፣ ተማክሬ ...» የሚሉት ነገር አልነበራቸውም። በዚህ ረገድ ኢሳይያስ የተሻሉ ዲሞክራት ናቸው ትላለች። ለማስመሰልም ይሁን ለፖለቲካ ጨዋታ «ይህን ጉዳይ እየተመካከርንበት ነው። የመጨረሻ ቅርጽና ይዘት አልሰጠነውም» ይላሉ በማለት ሪፖርት አቅርባለች።</p>

<p>እንግዲህ ቀደም ብሎም የዳበረው ግላዊ አገዛዝና የውሳኔ በአንድ ሰው እጅ መጠራቀም፣ አድራጊ ፈጣሪነት፣ እየተጠናከረ መምጣቱ አይቀርም። መለስን በሚመለከተው ረገድ ማለቴ ነው። መንግሥታዊ ሥልጣን ከተያዘበት ጊዜ ወዲህ ደግሞ ሁኔታዎች ምን ሊመስሉ እንደሚችሉ እገምታለሁ። የመንግሥትን ሥልጣን ከቀመሱ በኋላ ቀድሞ አፈር እፍ እያሉ በመጥረግ አብረውት ሲተኙ ከነበሩ ጓደኛ መራቅ አለ። ቀስ በቀስም የፕሮቶኮል ግድግዳ እየተበጀ «ጓድ» መለስ እንደተናገረው ሲል ከኖረው ተራና ግልገል ወያኔ ሁሉ ጋር ሲገናኙበት የነበረው ክር የተበጠሰ መሆኑ አይካድም። የአነጋገር ስልት፣ የአረማመድ «ሞድ»፣ የሚያገኙአቸው ሰዎች ዓይነት (ኩዋሊቲ ሰዎች)፣ የሚናገሩበት የመሪዎች ቋንቋ፣ ወዘተ፣ ከጓደኞቻቸው ይለያቸዋል። ርቀት መጠበቅም አለ። ያንኑ ያህልም በተለመደው ኮሙኒስታዊ የሥልጣን ማከማቻ ዘዴ አብዛኛውን የውሳኔ መብት በግል መሰብሰብ፣ ማዕከላዊነትን ማጥበቅና ኮስተር ማለት ይጀመራል። አቶ መለስ በዚህ ሂደት ውስጥ ብዙ በመጓዝ እንኳን የአስፈፃሚውን ዘርፍ (መንግሥት) የሕግ አውጪውንና ተርጓሚውንም ዘርፎች በቁጥጥራቸው ሥር ማዋላቸውን እናረጋግጣለን።</p>

<p>ወያኔ ኢሕአዴግ የመንግሥትን ልዩ ልዩ ዘርፎች ሲያዋቅር በስልታዊ መልክ ሥልጣን በጠቅላይ ሚኒስትሩ አካባቢ እንዲጠናቀርና እንዲከማች ማድረጉ ግልጽ ይመስለኛል። ለምሳሌ ዋናውንና ለፈላጭ ቆራጭነት መሠረት የሆነውን የመከላከያውን መዋቅር እናንሣ። በዚህ መሥሪያ ቤት የሚኒስትር ሚና ወይም ኃላፊነትና ተግባር በአመዛኙ ከጦር አመራር ሥራዎች ውጭ ነው። ይልቁንም በተለመደው አኳኋን ከሚኒስትሩ በታች መሆን ያለበት ኤታማዦር ሹሙ በቀጥታ ሪፖርት የሚያደርገውና ተጠሪነቱ ለጠቅላይ ሚኒስትሩ ነው። ጠቅላይ ሚኒስትሩ በበኩሉ በሌሎች አገሮች ባልተለመደ ሁኔታ የጦር ኃይሎች ጠቅላይ አዛዥ ነው። የጦር ኃይሎች ጠቅላይ አዛዥነት የመራሔ መንግሥት (ሐአድ ኦፍ ጽታተ) ሥልጣን እንጂ በመሠረቱ ተመራጭ የሆነው የመንግሥት መሪ (መራሔ መንግሥት) ሥልጣን መሆን የለበትም። እንግሊዝን፣ ሕንድን፣ ታይላንድን፣ ቤልጂየምን፣ ወዘተ፣ ይጠቅ ሱአል። በእንግሊዝ ንግሥቲቱ፣ በሕንድ ብዙም የማይታወቀው ፕሬዚዳንቱ ናቸው፣ የጦር ኃይሎች ጠቅላይ አዛዦች።</p>

<p>ጠቅላይ ሚኒስትሩ የመንግሥትን መዋቅሮች ሁሉ በእጁ ጭብጥ፣ በእግሩ ርግጥ አድርጐ ከተቆጣጠረና ይልቁንም የደህንነቱን፣ የፖሊሱንና የመከላከያውን ተቋሞች በራሱ ሰዎች ከመራ በኋላ የሚቀረው አምባገነንነቱን ማጠናከር ብቻ ይሆናል። አቶ መለስ ይህንን አውቀውበታል። ምናልባትም በሁሉም ቁልፍ ሥፍራዎች የተመደቡት ሰዎች በጓድ ጠቅላይ ሚኒስትሩ በእጅ የተለቀሙ፣ የማይጐረብጡና ታማኝነታቸውም ፍጹም የሆነ ናቸው ለማለት ያስደፍራል። እንደ ፖለቲካ ተንታኞች አስተያየት ከሆነ ሰውዬው ከሩማንያው ቻይቼስኩ፣ ከአልባንያው ሖዣና ከናይጄሪያው አባቻ የማይተናነሱ ናቸው። ወይም የእነዚህ ሁሉ ድምር ውጤት ናቸው። ስለሆነም ጥብቅ ማዕከላዊነትን ከዛሬው መንግሥት አካባቢ ለማየት ስለተቻለ በሰውዬው ዘንድ ሥልጣን በደንብ ተከማችቶአል። በአጭሩ ለመግለጥ ግን በዚህ ዓይነት ጊዜ የጦርነት አመራር «የአንድ ሰው አመራር» (ኦነ ማን ቾምማንድ) ቢጠይቅም በመንግሥት አመራር ረገድ ፖለቲካው፣ ኢኮኖሚው፣ የፍትሕ አመራሩ፣ ወታደራዊ የበላይ አዝማችነቱ፣ወዘተ፣ «በአንድ» መለስ መዳፍ ውስጥ መግባቱ ገደብ - የለሽ ሥልጣኑንም አጠናክሮታል ያሰኛል። እንግዲህ ዐቢይ ሚኒስትር መለስ እንደ አምባገነንነት ሊያሰጉ፣ እንደ ፍርደ ገምደልነት ሊያስፈራሩ ይችላሉ። «አራት ነጥብ» የምትለዋ አማርኛቸው ራስዋ ይህንኑ ትፈነጥቃለች። ፈላጭ ቆራጭነትን አለዚያ «ይህን ጉዳይ የበለጠ እናጥናውና ከአንድ ውሳኔ ላይ እንደርሳለን» የሚል ቋንቋ መች ይናገራሉ?</p>

<p>ዴሞክራቲክ ባሕሎችና መርሕ በማይታወቁባቸው አገሮች የመንግሥት አዛዥነትና ተቀባይነት መላላት ለአንጀኝነት መፈጠርና ለገዥው ቁንጮ ግለሰብ የኃይል መዳከም አስተዋጽኦ ያደርጋል። አንጀኝነት ሲበዛ የማዕከልን ሥልጣን መቦርቦር፣ የአዛዥን መብዛትና (ኣልል ችሂአፍስ አንድ ኖ እንዲአንስ) የመንግሥትን ዝርክርክነት ያሳያል። በታሪክ ውስጥ (ቀደም ባለው ጊዜ) በእንግሊዝ አገር የተከሰተው ችግር እዚህ ላይ ሊጠቀስ ይችል ይሆናል። ይኸውም በንግሥት ቪክቶሪያ ዘመን ሁለት ጠቅላይ ሚኒስትሮች (ዲዝራኤሊና ግላድስተን) በሥልጣን ሽሚያ ሲታገሉ ንግሥቲቱ የገባችበት የውጥረት ማጥ ነበር። ሥልጣንዋ በአንጀኞች መበጣጠሱን ባለማጤን፣ ዲዝራኤሊ በድፍረት እንደ ተናገራት በመገመት «እንዲህ የምትናገረኝ እኮ የእንግሊዝ ንግሥት መሆኔን አታውቅምን?» ትለዋለች። ዲዝራኤሊ ሲመልስላት «የእንግሊዝ ሕዝብ ድምፅ መሆኔንስ ትረሺዋለሽ?» እንዳላት ታሪክ ያወሳል። ስለዚህ አቶ መለስን እንዲህ የሚፋለማቸው (ጭሃልለንገ የሚያደርጋቸው) ወይም ሥልጣናቸውን የሚቀናቀን፣ አለዚያም አንገቱን ቀና ያደረገባቸው አንዳች ቡድን፣ ግለሰብ ወዘተ። አለ ለማለት የሚችሉ ውስጥ ያሉ ሰዎች ብቻ ናቸው። ወይስ እሳቸውን አግልለውና ለሕዝብ ግንኙነት ሥራ ብቻ የተቀመጡ አስመስለው የሚናገሩ ሰዎች እንዲህ በሉ ተብለው የተላኩ ይሆኑ?</p>


</body>
</html>
