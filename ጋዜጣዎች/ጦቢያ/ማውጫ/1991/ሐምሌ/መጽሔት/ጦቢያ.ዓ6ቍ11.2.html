<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>yeweyanE meqseftu- yexa`Ibiya qurNtu, keityoPya Hzb rqetu!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">የወያኔ መቅሰፍቱ</h1>
<h2 class="align-center">- yexa`Ibiya qurNtu,</h2>
<h2 class="align-center">ከኢትዮጵያ ሕዝብ ርቀቱ!</h2>


<p align="right">ሐሰን ዑመር ዓብደላ</p>

<p>ጊዜውን በትክክል ባላስታውሰውም የደርግ መውደቂያ እየተፋጠነ መጥቶ፣ አንዳንድ አገልጋዮቹ መስመጥ ከያዘችው ከደርግ ጀልባ እየተደነባበሩ መዝለል የያዙበት ወቀት ነበር። በደርግ ውስጥ በእርከን አመዳደብ በሰባተኛ ቦታ ላይ የነበረው፤ በተግባር ግን የደርጉ ሁለተኛ ሰው ከነበረው ከለገሠ አስፋው ጋር ቅርበት እንዳለው የሚነገርለት አንድ እሳት የላሰ የኢሠፓ ካድሬ ለደርግ ወዳጆች እንዲያፈራ በዲፕሎማሲ ሽፋን በተመደበበት አሜሪካን ሀገር የፖለቲካ ጥገኝነት በመጠየቅ ከጀልባው መውረዱን አስታወቀ። በዚያ ዘመን አነጋገር ኮበለለ። እናት ሀገሩንና አብዮቱን ከዳ። የዚህ የኢሠፓ ካድሬ ኩብለላ አዲስ ክስተት አልነበረም። በመቶዎች የሚቆጠሩ ታማኝ የደርግ ካድሬዎች ፈረንጆቹ እንደሚሉት «ከምትሰጥመው ጀልባ እንደ አይጥ መዝለል» ከጀመሩ ቆይተው ነበር።</p>

<p>የኮብላዩን የኢሠፓ ካድሬ ታሪክ ያስታወሰኝ መኮብለሉ ሳይሆን - ከጀልባው በዘለለ ማግሥት ስለቀድሞ አለቆቹ የሰጠው አስተያየት ነው። ካድሬው ደርጐቹ «ሶ ሸቫቋሻቂ ቌቀ ቃቆቆቃቨሾብሶቨሾ ሻቌብበቌብሶቆቦ» ናቸው ነበረ ያለው። ወደ አማርኛ ሲመለስ «የመሐይማን አስር አለቆች ጥርቃሞ» ናቸው ነበር ያለው። ኮብላዩ ካድሬ ስለቀድሞ አለቆቹ የተናገረው አነስተኛ ግምት ከእሱ የቆየ ነው። አዲሱ ነገር ይህንኑ ግምቱን ለሕዝብ ይፋ ማድረጉ ነበር፣ ያንን ሁሉ ዓመታት ደርግን «በቅንነት» ሲያገለግል ይህንኑ እምነቱን ለመተንፈስ አጋጣሚውንም ሆነ ድፍረቱን አላገኘም እንጂ።</p>

<p>የቀድሞ የልብ ወዳጆች ወያኔና ሻዕቢያም ልክ እንደ ደርጉ ካድሬ «አጋጣሚውና ድፍረት ስላነሰኝ ሳልነግርህ የቀረሁትን ስላንተ ሁል ጊዜ የነበረኝን አነስተኛ ግምት እወቀው» በማለት በወዳጅነት ዘመናቸው በሆድ ያቡትን መዘክዘክ ከጀመሩ ሰንበትበት ብለዋል። አንዱ ሌላውን ከጤፍ አሳንሶ፣ ከውሻ አርክሶ፣ ልክ ልኩን መንገር ከጀመረ ቆይቷል። የሁለቱ ድርጅቶች መሪዎችም ሆኑ ካድሬዎች አደባባይ ያወጡት አንዱ ስለሌላው የነበረውን ንቀትና ጥላቻ፣ የማስተህቅርና ተጠያፊነት ስሜት እንጂ በፀረ - ኢትዮጵያ ቃል - ኪዳን ዘመናቸው በጋራ የፈጸሙትን የበደል ጎተራዎች ለሕዝብ ገና ክፍት አላደረጉም። የኢትዮጵያ ሕዝብ የሚጠብቃቸው «ታላላቅ ምስጢሮች» ገና አልተጋለጡም።</p>

<p>ዛሬም ሁለቱም ድርጅቶች ነጋ ጠባ የሚደግሙት ሀገር የጠገባቸውን እውነታዎች ነው። ሪፖርተር የተባለው፣ ለወያኔ ቅርበቱ ከማንም ያልተሰወረ ጋዜጣ የሆርን ባንክ ባለአክሲዮኖች «ኤርትራዊነት» ከጅምሩ ከመንግሥት ያልተሰወረ ጉዳይ መሆኑን እንደ ዜና ዛሬ ያወጋናል። የሆርን ባንክ ባለአክሲዮኖቹ ሥም ዝርዝር በአዲስ ዘመን ጋዜጣ በወጣ በሳምንቱ ባንድ ጋዜጣ የደብዳቤዎች ዓምድ ላይ ከ81ዱ ባለአክሲዮኖች መካከል «ኢትዮጵያዊነቱ» አጠያያቂ ያልሆነው አንድ ሰው ብቻ ነው ተብሎ በአንድ አንባቢ የቀረበው ሀተታ የሪፖርተር አዘጋጆች ዛሬም አልተመለከቱትም ማለት ነው። አሁንም ሪፖርተር በአዲስ አበባ የነበረው የኤርትራ ኤምባሲ በቫሉታ ቅያሬና በሌሎች ኮንትሮባንድ ንግድ ተግባራት ተሰማርቶ እንደነበረ ለኢትዮጵያ ሕዝብ ያጋልጣል።</p>

<p>የሻዕቢያ ፕሮፓጋንዲስቶች ውዝግቡ በተጀመረ የዛሬ አንድ ዓመት መዘክዘክ የጀመሩትን «ምስጢሮች» እና የታኘኩ እውነታዎችን በመደጋገም ያሰለቹናል። በነጋ በጠባ ሕዝባዊ ሀርነት ትግራይ (ህወሓት) ዛሬም በማለዳው የተነሳለትን የትግራይ ሪፖብሊክ ምሥረታ ባለመሰረዙ ምቹ አጋጣሚ እየተጠባበቀ መሆኑን ላልሰማነው ከማስታወስ አልቦዘኑም። የውዝግቡ መነሻ ለምትመሠረተው የትግራይ ሪፑብሊክ ምሥረታ ከወሎና ከጎንደር ለም መሬት ከተጠረነፈ (ከተጠቃለለ) በኋላ ከኤርትራ ባድመና የባሕር በር መውጫ የ«መጠረንፍ» ፕሮጄክት መሆኑን ደጋግመው ይነግሩናል።</p>

<p>ከቅርብ ጊዜ ወዲህ ግን ከእነዚህ በሁለቱ ወገኖች ከሚቀርቡ የታኘኩ ድግምቶች ባሻገር ከመረብ ወዲህና ወዲያ ባሉት ትግሪኛ ተናጋሪ ወገኖቻችን መወነጫጨፍ የጀመሩት ክሶች ከፖለቲካ መስክ ይልቅ በሳይኮሎጂ ፈርጅ የሚመደቡ ክሶች ናቸው። ንቀት፣ ጥላቻ፣ ቅናት፣ ፍቅር፣ ምቀኝነት ያንቀለቀሉ ስሜቶች። እነዚህ ስሜቶች ናቸው እኛ እስከምናውቀው ድረስ «ትንቁናላችሁ» ባይ አንዱ ወገን፣ «የበታችነት ስሜት ያላችሁ እናንተ ናችሁ» ባይ ነው ሌላኛው ወገን፣ ሆነው እየተንፀባረቁ ያሉት። ይህ በራሱ አዲስ ክስተት ባይሆንም ከቅርብ ጊዜ ወዲህ የሁለቱ ድርጅቶች አውራ መሪዎች፣ ይህንን የስሜቶች እንካስላንትያ ያውም በዓለም - አቀፍ መገናኛ አውታሮች አማካኝነት ማሟሟቅ መጀመራቸው ጉዳዩን አሳሳቢ አድርጎታል።</p>

<p>በሁለቱ ትግሪኛ ተናጋሪዎች መካከል ያለውን ግንኙነት ከፖለቲካ ፈርጅ ይልቅ በሳይኮሎጂ ፈርጅ መመልከቱ ሳይሻል አይቀርም ለማለት የምፈልገው ለዚህ ነው። እንዲያውም ተገቢ ነው ማለት ያስደፍራል። ሳይኮሎጂ ወይም የሥነ - ልቦና ጥናት በግለሰቦች መካከል የሚከሰቱ ስሜቶችን መፈ ልፈልን ዓላማ የሚያደርግ ከሆነ ማህበራዊ ሳይኮሎጂ የተሰኘው ንዑስ ዘርፉ በማህበራዊ ቡድኖች መካከል የሚንቀሳቀሱትን ስሜት - አዘል ክንዋኔዎችን የሚያጠና ነው። ብዙዎቻችን እስካሁን በቅጡ መረዳት የተሳነን የመረብ ወንዝ ዳርቻ ነዋሪ ወገኖቻችን ግንኙነት የሚረዳን ከሆነ ዘንዳ ሶሻል ሳይኰሎጂ መጠቀማችን ተገቢ ሊሆን ነው። የፖለቲካ ክስተቶችን ለመረዳት አለቅጥ ሳይኮሎጃይዝ ማድረጉ የሚያስከትለውን አዳጋችነት ሳንዘነጋ ማለታችን ነው።</p>

<p>በወያኔ መሥራችነታቸውና በአረጋዊነታቸው ብቻ ሳይሆን በህወሃት ታጋዮች መካከል ባላቸው ተሰሚነት የሚከበሩት አቶ ስብሃት (ወልደሥላሴ) ነጋ «ኤርትራውያን (ትግሪኛ ተናጋሪዎች) የትግራይን ሕዝብ ይንቃሉ፤ ራሳቸውን እንደ አንድ ምሩፅ ጥቁር አይሁዳውያን ሕዝብ ይመለከታሉ» ብለው አልጀዚራ ለተባለው የኳታር ቴሌቪዥን ጣቢያ የሰጡት ቃለ - ምልልስ ይህንኑ የመናናቅ ስንድሮም ሙግት ወደ ከፍተኛ ደረጃ ያጧጧዘው ይመስላል። ብዙም ሳይቆይ ጠቅላይ ሚኒስትር መለስ ዜናዊ ለአሜሪካ ድምፅ ራዲዮ በሰጡት ቃለ - ምልልስ ይህንኑ ክስ በመድገም ሳይወሰኑ ኢትዮጵያውያን ቅኝ ተገዢ ባለመሆናቸው በራሳቸው የሚተማመኑ ኩሩዎች መሆናቸው በብዙዎች ዘንድ ይመሰከርላቸዋል ማለታቸው ተሰማ።</p>

<p>በሻዕቢያ ቁጥጥር ሥር ያለው የአሥመራው «ድምፅ ሃፋሽ» ራዲዮም የአቶ ስብሃት ነጋን አነጋገር ለሩዋንዳ ዓይነቱ የሕዝብ ፍጅት የሚጋብዝ አደገኛ አነጋገር ነው በማለት የክሱን አሳሳቢነት አጎላው። ጉዳዩ በዚህ ላይ አልተገታም። ፕሬዚዳንት ኢሳይያስ ከዚሁ ከሳይኮ - ነክ የቃላት መድበላቸው ተዘውታሪ ቃል አላቸው። ሞሶብቌቋቃሶ የሚል ቃል። እሳቸው ወያኔዎች የአማራ ፓሮኒያ አለባቸው አሉ። ብዙ ዝርዝር ውስጥ ሳይገባ ፓሮኒያ ያለቅጥ የተጋነነ ምክንያት የሌለው ጥርጣሬ፣ ሥጋትና ፍርሀት ነው። ፕሬዚዳንት ኢሳይያስ ከዚህ በፊት ዓረቦች የእስራኤል ፓሮኒያ አለባቸው ብለው ነበር።</p>

<p>እነዚህን የሥነ - ልቦና ቁጥጥሮችን (Complexes) እያነፈነፍን እኛው ራሳችን ወደማንወጣው ቁጥጥር ሰለባ ሳንሆን በቅድሚያ የመረብ ወንዝ ዳርቻ ነዋሪ ወገኖቻችን (በጋራ የሚጠሩበት መለያ ስያሜ ስለሌላቸው ነው ይህ አባባል የተመረጠው። ሕዝቦች ማለቱ ደግሞ ጉዳዩን ይበልጥ ውስብስብ ያደርገዋል። የጣልያኖች ቅኝ ገዥዎች ወደ አካባቢው ከመምጣታቸው በፊትና በኋላ የነበራቸውን ግንኙነት ከታሪክ እይታ አንፃር ባጭር መቃኘቱ ተገቢ ይመስለናል። የሁለቱ ግንኙነት በተራው ማለትም በአማራና በትግሬ መካከል ያለው ፉክክር፣ ትስስርና ልዩነት ሌላው መዳሰስ ያለበት የችግር ሀቅ ነው። ባንድ የመጽሔት አርቲክል የእነዚህን ሁሉ ቁጥጥሮች ብልት ለመተንተን የመከጀሉን አስቸጋሪነት አትዘንጉብኝ።</p>

<p>በ19ኛው ምዕተ - ዓመት መገባደጃ ላይ በበርሊኑ የአፍሪካ ቅርመታ ጉባዔ ላይ የአውሮፓ ተቀራማች ቅኝ ገዥዎች በነሲብ በካርታው ላይ ባሰመሩት መስመር በሁለትና በሦስት መንግሥታት መካከል ካቆራረጧቸው አንጡራ አፍሪካውያን ብሔረሰቦች አንዱ ትግሬዎች ወይም ትግራዊ ብሔረሰብ ነው፣ በተለምዶ በመሀል ሀገር ትግሬ ተብሎ የታወቀው ብሔረሰብ። በ1890 ላይ ጣልያኖች ኤርትራ የተባለችውን ኮሎኒ በመሠረቱበት ወቅት ከመረብ ወዲያ በባህረ - ነጋሽ፣ ከመረብ ወዲህ በትግራይ የነበረውን አንድ ሕዝብ ነው ለሁለት የከፋፈሉት። ከ50 ዓመት በኋላ የጣልያን ቅኝ ገዢዎች ኤርትራን ለቀው በሚወጡበት ሰዓት ይህ ሕዝብ አንድ የነበረውን የቀድሞ የጋራ መጠሪያ ስሙን አልመለሰም።</p>

<p>በሀማሴን፣ በአካለጉዛይና በሠራዬ አውራጃዎች ያሉት ትግሪኛ ተናጋሪዎች ዛሬ የብሔረሰብ መጠሪያቸው አነጋጋሪ የሆነበት ምክንያት ለብዙዎቻችን እንቆቅልሽ ነው። አንዳንድ ጊዜ «ከበሳ ነን» ይላሉ። ከበሳ የኖሩበትን ከፍታ አመልካች ነው እንጂ የሕዝቡ መለያ ስያሜ ሊሆን አይችልም። ሌላ ጊዜ ደግሞ «ክርስቲያን ነን» ማለት ይቀናቸዋል። ይህ ደግሞ የአንድ እምነት ተከታይነታቸውን እንጂ የሕዝቡ መጠሪያ ሆኖ ሊያገለግል የሚችል ስያሜ እንዳልሆነ ግልፅ ነው። አልፎ ተርፎ ስያሜው በሃይማኖት ሙስሊም በቋንቋ ግን ትግሪኛ ተናጋሪ የሆኑትን ጀበርቴዎችን የሚነጥል ነው። ኤርትራ ነፃ ከወጣች ወዲህ ደግሞ ይህ ብሔረሰብ ኦፊሴላዊ (ይፋዊ) መለያ መጠሪያው ብሔረ - ትግሪኛ ነው ተብሏል። ይህ የቋንቋ ስም ደግሞ የብሔረሰብ ስያሜ ሊሆን አይችልም የሚሉ አልጠፉም።</p>

<p>በምዕራብ፣ በምሥራቅና በደቡብ አፍሪካ ቅኝ ተገዢዎቹ ባሰመሩት የድንበር ችካል የተለያዩት አፍሪካውያን ጎሣዎች በቅኝ ግዛትነት ማክተሚያ ላይ በተለያዩ ብሔራዊ መንግሥታት ይዋቀሩ እንጂ ነባሩን መጠሪያቸውን አላጡም። በምዕራቡ በተለያዩ ሀገሮች ተሠራጭቶ የሚገኘው ዎልፍ ብሔረሰብ ያው በሁሉም ሀገሮች ውስጥ መጠሪያው ዎልፍ ነው። በምሥራቅ አፍሪካ ተሠራጭቶ የሚኖረው ማሣይም ያው በሁሉም ሀገሮች የጋራ ስሙ አጠያያቂ አይደለም። በደቡቡ የአህጉራችን ክፍልም ያሻነውን ብሔረሰብ በምሳሌነት ወስደን ይህንን እውነታ ማረጋገጥ እንችላለን። ርቀን ሳንሄድ በኢትዮጵያ፣ በኤርትራና በጅቡቲ የሚኖሩት አፋሮች በሦስቱም ሀገሮች ባንድ መጠሪያ ነው የሚታወቁት።</p>

<p>ዶ/ር ሀብተማርያም አሰፋ የተባሉት የትግራይ ተወላጅና የሕግ ምሁር «የኢትዮጵያ ታሪክ ጥያቄዎችና ባህሎች » በተሰኘው መፅሐፋቸው «ትግራዎት፣ ተጋሩ፣ ትግሬ» የተባሉት ነገዶች ከብዙ ዘመናት በፊት ጀምሮ በሰሜን ኢትዮጵያ መኖራቸውንና ቋንቋቸውም ትግሪኛ እንደሆነ ነው የሚያረጋግጡት። በእሳቸው አባባል እነዚህ የአክሱም ሥልጣኔ ባለቤቶች የነበሩት ትግራዎት «ሀበሳ (ሀበሻ)» ወይም «ሃም - ከዛኅ» ተብለው እንደሚታወቁና ወደ ደቡብ ኢትዮጵያ ማለት ወደ ወሎ፣ ጎንደር፣ ሸዋና ጎጃም አስገባሪ ሠራዊት እየላኩ ሀገር እንዳቀኑ ያትታሉ። በእሳቸው አባባል በኋላ አማራ (አምሃራ) የተባለው ነገድ የአክሱምን ንጉሥ ሀገር እንዲያቀኑ የላካቸው ትግራዎት ናቸው።</p>

<p>እነዚህ ትግራዎት በደቡብ ከሚኖሩት በጉረሮና በትህናግ የሚነገር አስቸጋሪ ድምጾች ያለው ቋንቋ ከነበራቸው ከሀገሬው ሕዝብ ጋር በመደባለቅ አማርኛ መናገር ጀመሩ ይሉናል። ከነአካቴው አማራ የተባለው ሥያሜ አምሃሮም ማለት ይቅር አሰኘ። ምህረት አስገኘለት ከሚለው የትግሪኛ አባባል እንዴት እንደተገኘ ባንድ የጥንት ትግራዎት የአክሱም ንጉሥ አፈ - ታሪክ አማካኝነት ሊያስረዱን ይሞክራሉ፣ ዶ/ር ሀብተማርያም። ባንድ የጥንት ትግራዎት ንጉሥ ሀገር ለማቅናት ወደ ደቡብ የተላከው አንድ የጦር አዝማች አልገብርም ብሎ በማመፁ ንጉሡ ሠራዊታቸውን አስከትለው ሊያስገብሩ ወደ አማጺው በሚገሠግሡበት ወቅት የአካባቢው ሕዝብ ባንድ የጎበዝ አለቃ አማካኝነት «ጠላቶችዎ ሕዝቡ አይደለንምና እባክዎ ይማሩን» በማለት ለሕዝብ ምህረት ባስገኘለት ጊዜ ሕዝቡም አማራ (አምሃራ)፣ ሀገሩም ዓዲ አምሃራ ተሰኘ በማለት እንዴት አማሮች ከዘማች ትግራዎት እንደተገኙ ያስጨብጣሉ።</p>

<p>በዶክተሩ አተራረክ መሠረት ብዙዎቹ የአካባቢ ሕዝቦች መሠረታቸው «ከጥንት ትግራዎት» (ቃሉ የእሳቸው ነው) የተገኙ ናቸውና ዛሬ ከመረብ ወዲህና ወዲያ ያሉት ትግሪኛ ተናጋሪዎች የወል መጠሪያ የላቸውም መባሉን እንዴት ይመለከቱት ይሆን ብዬ ነው ወደዚህ ታሪክ ጎራ ያልኩት። የዶ/ር ሀብተማርያም የታሪክ አተናተን እንጃ እንጂ ለኤርትራ ብሔረተኞች የሁለቱ ትግሪኛ ተናጋሪ ቡድኖች የጋራ መጠሪያ ማጣታቸው ራሱን ለቻለው የኤርትራዊ ማንነት ሥር መስደድ ከዚህ የተሻለ ዓይነተኛ ምስክር ነው ብለው መኩራራታቸው አይቀርም።</p>

<p>በዚህ አጋጣሚ ኤርትራን ከጣልያን ቅኝ ገዢዎችም ሆነ ከእንግሊዝ ሞግዚት አስተዳደር ነፃ ለማውጣት ብሎም ከኢትዮጵያ ጋር ለማቀላቀል ኢትዮጵያዊነትን አንግበው የታገሉትና የተዋደቁት የኤርትራ ትግራዎት አርበኞች ከትግራይ ሕዝብ ጋር ምንም ዓይነት ትስስር ሳይኖራቸው ከቀሪው የኢትዮጵያ ሕዝብ ጋር ሊያዛምዳቸው የሚችል ሌላ ምን እትብት ሊኖር ይችላል? የሚል ጥያቄ መነሳቱ አይቀርም። ተገቢ ጥያቄም ነው። ብዙ የሚነገርላቸውና የጣልያንን አገዛዝ ለመሸሽ ኢትዮጵያዊነታቸውን የመረጡ የሻሽመኔ ስመጥር ሀማሴኖችም ሆኑ ሌሎቹ «ኢትዮጵያ ወይም ሞት» ብለው የታገሉት የማህበር ፍቅር ሀገር ጀግኖች ከኢትዮጵያ ጋር የሚያቆራኘው ዋና እትብት ትግራይ ካሉት ትግራዎት ጋር ያላቸው ዝምድናና ትስስር መሆኑ አጠያያቂ አይደለም።</p>

<p>ኢህአዴግ አዲስ አበባን ለመቆጣጠርና የሀገሪቷን መንበረ - ሥልጣን ለመረከብ ጥቂት ቀናት ሲቀረው ወያኔ ሎንዶን ላይ ኢትዮጵያውያንን በጠራው ስብሰባ ላይ የስብሰባ መሪው የወያኔ ካድሬ ካንድ የጋሞጎፋ ተወላጅ ጋር የተፋጠጡበት ጥያቄ የኤርትራ ትግራዎት ማንነት ብቻ ሳይሆን የቀሪውን ኢትዮጵያዊ ጥርጣሬ ቁልጭ አድርጎ ያመለክታል። ካድሬው ኤርትራ እንደምትገነጠልና፣ የቀሪውን የኢትዮጵያ ሕዝብ አንድነት ለማስከበር ድርጅታቸው ከልቡ እንደሚታገል ለተሰብሳቢው ያስረዳሉ። በስብሰባው ላይ የተገኘው የጋሞጎፋ ተወላጅ «እናንተን በቋንቋም ሆነ በባህል የሚመሳሰሉትንና በሃማሴን፣ በአካለ ጉዛይና በሠራዬ ያሉ ዘመዶቻችሁን ሂዱና ተገንጠሉ እያላችሁ ከማታውቁት ከጋሞ ሰው ጋር መፍጠር የምትፈልጉት አንድነት እንዴት ያለ አንድነት ነው» በማለት ብዙ ኢትዮጵያውያን አንጎል ውስጥ የሚጉላላውን ጥያቄ መሰንዘራቸውን አንድ በስብሰባው ላይ ነበርኩ ያለ ሰው አውግቶኛል።</p>

<p>ምናልባት ዛሬ መልስ ለምንፈልግላቸው በርካታ ጥያቄዎች እንብርት ይኸው ጥያቄ ሳይሆን ይቀራል? የሁሉ ቁጥጥሮች ምንጭ ቋጠሮ! የዚህ ሁሉ የፍቅርና ጥላቻ ፍርርቆሽ ምንጭ! አንድ ነን። የተለየን ነን፣ ትንቁናላችሁ፣ አንንቃችሁም ወቀሳዎች ምክንያት! የሁለቱን ትግሪኛ ተናጋሪዎች ግንኙነት ወደ ሳይኮሎጂ ፈርጅ ማለት ወደ ስሜቶች ተራ ዝቅ ያደረገው ስሜታዊነት!</p>

<p>ታዲያ ኤርትራን ከእንግሊዝ ሞግዚትነት ነፃ ለመውጣትና ከእናቷ ኢትዮጵያ ለማዋሃድ ኢትዮጵያውያን ነን የሚሉ ኤርትራውያን ትግላቸውን ባፋፋሙበት ሰዓት የኤርትራ ብሔርተኛነት ነፍስ - አባቶች ተብለው የሚታወቁት የማዕረባው (አካለጉዛይ) ራስ ተሰማ አስመሮምና የጾረናው ወልደአብ ወልደማርያም ኤርትራና ትግራይን የሚያጣምር ነፃ መንግሥት በእንግሊዞች ድጋፍ ለመመሥረት ሲያካሂዱት የነበረው ተጋድሎ ምን እንደምታ ነበረው የሚል ጥያቄ ማስነሳቱ አይቀርም። እሱም ሌላ ተገቢና መልስ የሚሻ ጥያቄ ነው።</p>

<p>መልሱ ባጭሩ የትግራይ - ትግሪኝ ሪፖብሊክም ሆነ ወይም በሌላ መንግሥታዊ አወቃቀር ቅርፅ ይሁን ሁሉን ትግሬዎች አቀፍ መንግሥት ይመሥረት የሚለውን ሃሳብ አፍላቂዎች ባዕዳን እንጂ የትግራይ ትግራዎት ወይም የኤርትራ ብሔረ ትግሪኛ ተወላጆች ትልም አልነበረም ነው ውስጠ - አዋቂዎች የሚሉን። ወልደ ኪሮስ ዘበናይ የተባለው ፀሐፊ በ«ኢትዮጵያን ሬጅስተር» ከጥቂት ዓመታት በፊት ባሰፈረው ፅሁፉ መሠረት የ1943ቱ (እ.ኤ.አ.) የትግራይን ምሥራቃዊ ክፍል (በተለይም እንደርታና ራያ) ካራኮተው ከአንደኛው ወያኔ የገበሬዎች ዓመፅ ግማሽ ዓመት ቀደም ብሎ በመቀሌ ላይ ከራስ ሥዩም መንገሻ ጋር በመገናኘት የኤርትራ ደጋ አውራጃዎችና ትግራይን አጣምሮ በሚመሠረተው ነፃ መንግሥት ቁንጮ ላይ እሳቸውን ለማንገሥ የእንግሊዞች በጎ ፍቃድ እንደሆነ ኮሎኔል ፕራት (Pratt) የተባለው በኤደን የእንግሊዝ ቅኝ - ግዛት አስተዳደር ከፍተኛ ባለሥልጣን በመለሰ ዓንዶም አስተርጓሚነት ለራስ ሥዩም ገለፀላቸው። እሳቸው ይህንን ሀሳብ አሻፈረኝ ካሉ በኋላ ነበር ኮሎኔሉ ይህንኑ እቅድ ለራስ ተሰማ አስመሮም ያቀረቡላቸው።</p>

<p>እንግሊዞች ራስ ሥዩምንም ሆነ ራስ ተሰማ አስመሮምን የትግሪኛ ተናገሪው ሕዝብ የራሱ ነፃ መንግሥት እንዲኖረው ያስፈለገበትን ምክንያት እንዲቀበሉ ለማባበል የሞከሩት «የትግሬ ሕዝብ ልዩ ሕዝብ ነው» የሚል ማሳመኛ ምክንያት በማቅረብ ነበር። የታሪክ ምጸት ሆኖ ከግማሽ ዓመት በኋላ በትግራይ የተቀሰቀሰው የአንደኛው ወያኔ አመፅ የተደመሰሰው ከኤደን በተነሱ የእንግሊዝ ቦምብ ጣይ አውሮፕላኖች እገዛ ጭምር ነበረ። ምንም እንኳን ዶ/ር ላጲሶ ጌ። ድሌቦ ወያኔ አዲስ አበባን በተቆጣጠረ ማግሥት ባሳተሙት «የኢትዮጵያ ገባር ሥርዓትና ጅምር ካፒታሊዝም» በተሰኘው ሁለተኛው መጽሐፋቸው ከዶ/ር ገብሩ ታረቀኝ ጽሁፎችና ከሀገር አስተዳደር ሰነዶች አጠናቀርኩት ባሉት «የትግራይ አመጽ» በተሰኘው ንዑስ ርእስ አክሱም፣ ሽሬና አድዋ በአንደኛው ወያኔ ተሳትፎ እንዳልነበራቸው ሳይሆን እነዚህ «የአገሪቷ ጥንታዊ የመንግሥት የሥርዓት ማህበርና የሥልጣኔ ምንጭ አውራጃዎች» ኤርትራን ነፃ ለማውጣትና ከኢትዮጵያ ጋር ለማዋሃድ በተደረገው ትግል ዋና ተዋንያን እንደነበሩ ቢገልጹም፣ በዚያን ወቅት እንግሊዞች እንኳን የተጨነቁትን ያህል የሁለቱን ሕዝቦች የጋራ እጣ - ፈንታ የሚያቆራኝ ትስስር አልነበረም። በሁለተኛው ወያኔ (ሕዝባዊ ወያኔ ሀርነት ትግራይ) አመፅ ወቅት እንደታየው ትግላቸውን የሚያስተባብሩ ሻዕቢያና ወያኔ አልነበሩም። እንደዛሬ የጋራ መጠፋፋት ትልም ሳይደግሱላቸው ማለታችን ነው። በጣልያን ጦርነት ማብቂያ ላይ የትግራይ ገበሬ ብሶቱን በአንደኛው ወያኔ አመፅ አማካኝነት በሚያጧጡፍበት ሰዓት ኤርትራውያኑ ብሄረ ትግሪኛ ተወላጆች «ኢትዮጵያ ወይም ሞት» የሚል መፈክር አንግበው ከኢትዮጵያ ጋር የሚቀላቀሉበትን ጊዜ ለማሳጠር ይታገሉ ነበር። ኤርትራውያኑ ትጋሩ ለሀገር ነፃነትና አንድነት ባበረከቱት ድርሻ ብቻ ሳይሆን በነበራቸው ዘመናዊ ትምህርት ምክንያት ጭምር ባጭር ጊዜ ውስጥ ከሀገሪቷ ከፍተኛ ባለሥልጣኖች ቁጥር ሦስት ጊዜ የትግራዩ ድርሻ ባለቤቶች ለመሆን በቅተው ነበር። በማዕከላዊው መንግሥት የትግሪኛ ተናጋሪው ድርሻ ወደ እነሱ እንዳጋደለ ጥርጥር አልነበረውም። ይህ ደግሞ ራሱን የቻለ ሌላው የቅራኔ ምንጭ ነበር።</p>

<p>አንድ ያለ ምንም ሥጋት ማረጋገጥ የምንችለው እውነታ ግን አለ። አንደኛው ወያኔ ትግራይንም ሆነ ኤርትራን ከኢትዮጵያ የማስገንጠል ዓላማ አልነበረውም። ለሁለተኛው ወያኔ የመጀመሪያው እርሾ ሆኖ የሚታየው በ1970ዎቹ መጀመሪያዎች ላይ በአዲስ አበባ ዩኒቨርስቲ ይማሩ ከነበሩት በትግራይ ተማሪዎች መካከል በህቡዕ ሲደራጅ የቆየው ማህበር ገስግስቲ ትግራይ (የትግራይ ተራማጆች ማህበር) መቼና በምን አኳኋዋን ከኤርትራ ነፃ አውጪ ድርጅቶች ጋር ግንኙነት እንደመሠረተ እምብዛም የምናውቀው ነገር የለም። እስካሁን የታተሙት «ተራሮችን ያንቀጠቀጡ ትውልድ» መድብሎች ይህንን ግንኙነት በተመለከተ የሚናገሩት ውሱን ነው።</p>

<p>እነዚህ የገድል መድበሎች በ1967 ዓ.ም። የተጋድሎ ሀርነት ሕዝብ ትግራይ (ተ.ሓ.ሕ.ት) መሥራችና የድርጅቱ ጥንስስ ጦር በሻዕቢያ አሰልጣኞች እጅም ሥልጠናቸውን አገባድደው ወደ ትግራይ ደደቢት በረሃ በሚመለሱበት ሰዓት ቅድመ - አያቶቻቸው ከትግራይ ፈለሱ የተባሉ ሦስት «ኤርትራውያንን» ሚና በቀላሉ ያረጋግጣሉ። እነሱም፣ መሀሪ ተክሌ (ሙሴ) የማነ ኪዳኔና (ጃማይካ) ሃይሉ ፖርቶሱዳን ናቸው። በተለይም ዛሬ ሻዕቢያ ምንጀላቱ ስለነበሩ ከትግራይ ወደ ኤርትራ የፈለሱት የመሀሪ «ኤርትራዊነት» ጥርጥር የለውም የሚሉት መሀሪ ከአያሌ ተ.ሃ.ህ.ት ታጋዮች እንደታጋይ ብቻ ሳይሆን እንደ ነቢይ ይታይ እንደነበረ «ተራሮችን ያንቀጠቀጠ ትውልድ» በሚገባ ያረጋግጣል። ሙሴ የተባለውም ያለ ምክንያት አልነበረም። ልክ ሙሴ አይሁዳውያንን ከፈርኦን ባርነት ነፃ አውጥቶ ወደ ምድረ-ከነዓን እንደመራቸው ሙሴም ለትግራዮች የነፃ አውጭነት ምኞታቸውን አፅንኦት ለመስጠት ነበር።</p>

<p>እነዚህ ሦስት «ኤርትራውያን» የትግራይ ታጋዮችን ሽምቅ ውጊያ ብቻ አልነበረም ያስተማሯቸው። የኤርትራውያንን የበላይነትና የኤርትራ ትግሪኛ አነጋገር ዘይቤን የበላይነት ጭምር ነበር እንዲቀበሉ የተሞከረው። እስከዚያን ጊዜ ድረስ ግን በአዲስ አበባ ዩኒቨርስቲ በትምህርት ላይ የነበሩት የትግራይ ልጆች ጣልያንኛና ዓረብኛን ከትግሪኛ ጋር እየቀየጡ ወዲ አሥመራዎቹ የሚናገሩትን በትግሬኛ ዘዬ ላይ ይሳለቁ እንደሆነ ነው እንጂ እንደሥልጣኔ ምልክት ተመልክተውት አያውቁም። ዛሬ ከትግሪኛ አልፈው በወያኔ ታጋዮች አማካኝነት ወደ አማርኛ የገቡት «ድፋዕ፣ ታዕሊም፣ ሁጁም፣ ሙናወራት» እና የመሳሰሉ የጦር ሜዳ ፅንሰ ኃሣቦች ሻዕቢያ በተራው ከጀብሃ የተዋሳቸው ዓረብኛ ቃላቶች መሆናቸውን የወያኔ መሪዎች ማወቃቸው አጠራጣሪ ነው።</p>

<p>እርግጥ ነው፣ የኤርትራ ትግሪኛ ተናጋሪዎች በተመቻቸላቸው ታሪካዊ አጋጣሚ ምክንያት የትግሪኛ ፅሁፍ ቋንቋነቱ እንዲዳብርና እንዲበለፅግ ያበረከቱት አስተዋፅኦ አሌ የማይባል ነው። እስከዚያ ጊዜ ድረስ ከትግሪኛ ይልቅ አማርኛው የሚቀናቸው የአክሱም፣ የአድዋና የሽሬ ልጆች የራሳቸውን የትግሪኛ አነጋገር ዘይቤ መቀየር ብቻ ሣይሆን መናቅ የተገደዱበት ሁኔታ እንደነበረ ግልፅ ነው። አልፎ ተርፎ የወዲ አሥመራን የባህል የበላይነት ለመቀበል መገደዳቸውን ሊክዱት የማይችሉት እውነታ ነው። ፕሬዚዳንት ኢሳይያስ የወያኔ መሪዎችን ለመጐብኘት አዲስ አበባ በሄዱ ቁጥር የእነሱን ኤርትራውያን ይንቁናል የምትል የበታችነት ስሜት (ቁጥጥር) ፈርቼ እንዳይከፋቸው ከፍተኛ ጥንቃቄ ማድረግ ነበረብኝ ያሉት ያለምክንያት አይደለም። በሕወሀት አመራር የራሳ ቸውን የበታችነት፣ የኤርትራውያኑን የበላይነት የተቀበሉ ግለሰቦች ነበሩ። ዛሬም አሉ።</p>

<p>ይህ የባህል የበላይነት አሻራውን ያተመባቸው ታጋዮች ናቸው የሁዋላ አረፋ እየደፈቁ የኤርትራን ነፃነት አስፈላጊነትና አይቀሬነት ለትግራይ ሕዝብም ሆነ ለድፍን ኢትዮጵያ የማስረዳት ተልእኮ በትከሻቸው ላይ የወደቀው። ይህም ጦሰኛው የሻዕቢያ ቁርኝት ተጀምሮ ኢትዮጵያና ኢትዮጵያውያንን በጠላትነት ዐይን መመልከት የተጀመረበት ወቅት ነው። ዘጠኝ ወር ባልሞላ ጊዜ የተሰረዘው የሕ.ወ.ሓ.ት የትግራይ ሪፑብሊክን ምሥረታ እንደእስትራቴጂካዊ ግብ ያስቀመጠው ፕሮግራም እንዲጥሉና የኢትዮጵያን አንድነት እንዲቀበሉ ያደረኩት እኔ ነኝ በማለት ነጋ ጠባ እንዲሳቅባቸው ያደረገው የዚህ ፕሮግራም መንደፍና መሰረዝ ነው። እስካሁን የወያኔ መሪዎች ይህ ፕሮግራም የተነደፈበትን ዓላማም ሆነ እንዲሰረዝ ያበቁትን ምክንያቶች ለትግራይ ሕዝብም ሆነ ለመላ ኢትዮጵያ ሕዝብ ማስረዳት አልቻሉም። አዳነች ፍሰሃዬ የተባለችው የትግራይ ተወላጅም በኢሕአፓ አባልነት በመንግሥት ቃል-አቀባይ ደረጃ የተወነጀለችው ስለዚሁ የወያኔ ስስ ብልት የሆነው ፕሮግራም በአሜሪካ ድምፅ ራዲዮ ለትግራዩ ክልል ፕሬዚዳንት አስቸጋሪ ጥያቄዎችን በማቅረቧ ነው የተባለው።</p>

<p>ወያኔ በህብረ-ብሄር ድርጅቶች ውስጥ ከተደራጁት የትግራይ ተወላጆች ጋር ሳንካ-አልባ ግንኙነት ኖሮት አያውቅም። ከሻዕቢያ ማሠልጠኛ ካምፕ ሥልጠናቸውን ጨርሰው ወደ ትግራይ በሙሴ መሪነት መልስ ጉዞ ላይ የነበሩት የወያኔ መሥራች አባላት ከትግራዩ ተወላጅና የኢሕአፓ መሥራች ከሆነው ብርሃነመስቀል ረዳ ጋር የተወራረፉት በዚያን ወቅት ነበር። ብርሃነመስቀል ረዳ «የትግራይ ብሄር ለብቻው የሚያካሄደው ትግል የላብ- አደሩን ትግል የሚያኮላሽ ጮርቃ አስተሳሰብ ነው» በማለት በንዴት እንደጮኸባቸው «ተራሮችን ያንቀጠቀጠው ትውልድ» ያትታል። ወያኔ የኢሕአፓ ፖሊት ቢሮ አባላት ከነበሩት ከሌሎቹ የትግራይ ተወላጆች ማለት ከዘሩ ክህሽንና ከዶ/ር ተስፋዬ ደበሳይ የተሻለ ግንኙነት አልነበረውም። ምክንያቱ ግልፅ ነው። ኢህአፓ በእነዚህ አመራር የኤርትራን ጥያቄ ቅኝ- ግዛታዊ ይዘት አልቀበልም በማለቱ ነው።</p>

<p>በቅርቡ ፕሬዚዳንት ኢሳይያስ ትግራዮቹ የአማራ ፓሮኒያ (የተጋነነ ጥርጣሬ፣ ሥጋትና ፍርሀት) ስላላቸው አማሮችን ስብዕናቸውን ይገፋሉ (ዲህዩማንዝ) ብለው መክሰሳቸው ሌላው አስገራሚ ጉዳይ ነው። ይህንን የአማራ ትግሬ ፉክክር ዋና ምሰሶ የሆነውን የጥላቻ መርዝ ለሕ.ወ.ሀ.ት መሪዎች ያስተማረው ማን እንደሆነ ከማንም የተሰወረ አይደለም። ትናንትና «ከአማራ ጋር አብረን መለመን እንኳን አንችልም» ያሉ የወያኔ መሪዎች ዛሬ ደግሞ ከእነዚህ ነፍጠኞች ጋር እጅና ጓንት ሆነው ይወጉናል ብለው ይጮኻሉ፣ ፕሬዚዳንት ኢሳይያስ ተመልሰው። አማራ እንኳን ሊገዛህ እሱን መግዛት እንኳን ችግር (ፀገም) ነው አለ ተብሎ እንደ ትልቅ ብልሃት የሚናገርላቸው ማን ሆነና ነው? ከዚህ በፊት ተደጋግሞ እንደተባለው ወያኔና ሻዕቢያ አንዱ ሌላውን ለድል በማብቃት ያበረከቱት ድርሻ ወሳኝ እንደነበረ ከማንም የተሰወረ አይደለም። አንዱን ለነፃ መንግሥትነት፣ ሌላኛውን ለምኒልክ ቤተመንግሥት ያበቃቸው መደጋገፋ ቸው ነው ማለት ይቻላል፣ ነገሩን አለቅጥ ማቃለል ከተፈለገ። ነገር ግን ሻዕቢያ ለወያኔ ብሎ ከራሱ ሕዝብ ጋር አልተጣላም። ከኤርትራ ሕዝብ በወያኔ ምክንያት ሆድና ጀርባ አልሆነም። ወያኔ ባንፃሩ ከሻዕቢያ ጋር በፈጠረው ቁርኝት ምክንያት ከመላው ኢትዮጵያ ሕዝብ ጋር ቅራኔ ውስጥ ገብቷል። ሌላም ነጥብ አለ። በተለያዩ ምክንያቶች ከእንግዲህ ወዲህ የኤርትራ ነፃነት መቀልበስ አይታሰቤ ሆኗል። ነገር ግን ወያኔን በሻዕቢያ ድጋፍ ጭምር ከተፈናጠጠበት ከምኒልክ ቤተመንግሥት ማባረር አይታሰቤ አይደለም። እንዲያውም አይቀሬ ነው ቢባል ሳይቀል አይቀርም።</p>

<p>ወያኔ ከምኒልክ ቤተመንግሥት በሦስት መንገዶች ሊፈነጠር ይችላል። በነፃ ምርጫ አማካኝነት፣ በጠብመንጃ አፈሙዝ ወይም አዲስ አበባ ፊንፊኔ ተሰኝታ፣ ከነአካቴው «የነፃዪቱ ኦሮሚያ» ዋና ከተማ ለመሆን በቅታ ቤተመንግሥቱ ለኦቦ ገላሳ ዲልቦ መልቀቅ ባስፈለገበት አጋጣሚ። ባጭሩ የራሱን አስትራቴጂካዊ ግቦችን ሁሉ በመጨበጡ ከወያኔ ሻዕቢያ ሽርክና የዘየደው ያለ ጥርጥር ሻዕቢያ ነው። የኢትዮጵያን አንድነት ማቀፍ እንድትቀበል ያደረግኩህ እኔው ነኝ እያለ በወያኔ ቁስል ጥዝጣዜ እየጨመረለት የሚሳለቀው ሻዕቢያ ነው።</p>

<p>ወያኔ ከኢትዮጵያ ሕዝብ ጋር ሆድና ጀርባ የሆነበት ሌላም ምክንያት ነበረ፣ በልማት ረገድ ለትግራይ ቅድሚያ መስጠቱ። ዛሬ በሻዕቢያ ወረራ ምክንያት እሱም አይታሰቤ ሆኗል። ሻዕቢያ ወያኔ ያበሰለውን አበላሸበት፤ የጣፈጠውን ሁሉ አጎመዘዘበት።</p>

<p>ታዲያ እነዚህ የቀድሞ ወዳጆች ጥላቻ በቅርቡ ፕሬዚዳንት ኢሳይያስ በትክክል እንዳስቀመጡት «ወይ እኛ ወይም እናንተ» ወደተባለው የጋራ መጠፋፋት እርከን መሸጋገሩ ይገርማል። ፕሬዚዳንት ኢሳይያስ ውዝግቡ በተነሳ ማግሥት «ለምን ጦርነት፣ አይኖርም። ሥቂቃቨ ጦርነት» ብለው የተንጠራሩበት ወቅት ያልነበረውን ያህል አሁን አሁን ጉዳዩ የምር መሆኑን እየተገነዘቡ የመጡ ይመስላሉ።</p>

<p>የነገሮችን ብልት ሰነጣጥቆ የተወሳሰበውን የኤርትራውያን ትጋሩና የኢትዮጵያን ትጋሩ ማንነት፣ ፉክክር የፖለቲካ ቃል ኪዳኖችና ለበጣዎች ቁጥጥር ያደረጓቸውን ግንኙነቶች መዳሰስ ሞክረናል። የሁለቱ ፖለቲካ ድርጅቶች እያደረ ከፖለቲካ ጥያቄ ወደ ሳይኮሎጂ ፈርጅ ተሸጋግሮ በአመክንዮ ሳይሆን በስሜቶች የሚመሩትን ክሶችና የአጸፋ ክሶችን ተመልክተናል።</p>

<p>ወያኔን ከኢትዮጵያ ሕዝብ ያራቀው እርግማን የሻዕቢያ ቁርኝት እንደነበረ ለመመልከት ተሞክሯል። ዛሬ ያ ቁርኝት ተበጣጥሷል። እንክትክቱ ወጥቷል። ይሁን እንጂ ወያኔ ገና ከኢትዮጵያ ሕዝብ ጋር ልብ ለልብ አልተቀራረበም። አንድ የቀድሞ የሜክሲኮ ፕሬዚዳንት «የሜክሲኮ ችግር ከእግዚአብሄር መራቋና የአሜሪካ ቅርበቷ ነው» ብለው ነበር። ከአሜሪካ በራቀች ቁጥር ሜክሲኮ ከፈጣሪዋ ጋር ትታረቃለች ነው፣ ነገሩ። ወያኔ ከሻዕቢያ ርቋል። ያለጥርጥር። መቅሰፍት የነበረው የሻዕቢያ ቁርኝት ከተበጠሰ በሁዋላስ ከኢትዮጵያ ሕዝብ ጋር እንዳይታረቅ የሚያደርጉት ምንድናቸው? እያንዳንዱ የሕዝባዊ ወያኔ ሀርነት ትግራይ ካድሬ መልስ ሊያገኝለት የሚገባ አንገብጋቢ ጥያቄ ነው። በዛሬው የጦቢያ መጽሔት ዕትም ስንሻው ተገኘ ከውጭው ዓለም ስለኢትዮጵያ አፍላፍ ሲዘዋወር የሰነበተውን አንዳንድ ወቅታዊ ጉዳይ ይተነትንልናል። ስንሻው እንደሚያጫውተን ስለ አገራችን በሰፊው የሚወራው፣ ስለተለያዩ ተግባራት በማስረጃ ጭምርም የሚነገረው በውጭው ባሉ ወገኖች ሲሆን፣ በአሁኑ ጊዜ ስለ ኢትዮጵያና ኤርትራ ጦርነት ከእኛም ሰዎች፣ (የተወሰኑ) ከኤርትራውያንም በኩል የሚዘረዘረው አውሪዎቹ ራሳቸው የእቅዶቹና የጦርነቱ ፕላን ነዳፊዎችና የቀዳሚ መመሪያዎቹ አዛዦች ያስመስላቸዋል። ስንሻው እንደሚለው በሰኔ መጀመሪያ ላይ ዳግመኛ የተከፈተውን ጦርነት የኤርትራው ክፍል ደጋፊዎች አስቀድመው ሲያወሩ ነበር። «ባድመ ሰሞኑን ትያዛለች» ነበር የሚሉት። ታዲያ የእኛዎቹም ደጋፊዎች የየራሳቸውን ትኩስ የጦር ሜዳ ወሬ አፋቸውን እየጋረዱ «እንትና ነው የነገረኝ» ማለታቸው አልቀረም። ለማንኛውም በዚች አጭር ጽሁፍ ስለ ጦርነቱ ለመናገር አልተነሳም። ስለአገራችን የውስጥ ፖለቲካ ጥቂት ጥቂት ከየሰው አፍ የተነጠቁ ነጥቦችን ያስሳል፣ በሁለት ጉዳዮች ዙሪያ።</p>


</body>
</html>
