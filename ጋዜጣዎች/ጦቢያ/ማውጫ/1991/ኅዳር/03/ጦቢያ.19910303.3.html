<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አሜሪካ ለፖሊዮ ክትባት ብሔራዊ ዘመቻ ድጋፍ ሰጠች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">አሜሪካ ለፖሊዮ ክትባት ብሔራዊ ዘመቻ ድጋፍ ሰጠች</h1>


<p>ኢትዮጵያ ፖሊዮን ለማጥፋት ከጥቅምት 26 ቀን 1991 ዓ.ም ጀምሮ ለምታካሂደው ሁለተኛው ዙር ብሔራዊ የመከላከያ ክትባት ዘመቻ የአሜሪካ ዓለም አቀፍ የልማት ድርጅት ድጋፍ መሰጠቱን አዲስ አበባ የሚገኘው የአሜሪካ ኤምባሲ የዜና አገልግሎት አስታወቀ።</p>

<p>ዜና አገልግሎቱ ለዚህ ዓመት የብሔራዊ የመከላከያ ክትባት ዘመቻ የአሜሪካ ዓለም አቀፍ የልማት ድርጅት እና የአሜሪካ የተለያዩ መንግሥታዊ ድርጅቶች ወደ 4 ሚሊዮን ዶላር ማዋጣታቸውን አስረድቷል። ይህም ለዘመቻው ከሚያስፈልገው ወጪ 70 በመቶ ያህሉን እንደሚሸፍን ተገልጿል። ርዳታው የክትባት መድኃኒቱን ለመግዛት፣ ለኮሙዩኒቲ ፕላኒንግ፣ ለሥልጠና፣ ሥራውን ለማካሄድ የሚያስፈልገውን ወጪ እና ለብሔራዊ የፖሊዮ ቁጥጥር ዘዴ ይውላል።</p>

<p>ከጥቅምት 26 - 29 እና ከህዳር 25 - 29 ለሚካሄደው ዘመቻ ወደ 31 ሺህ የክትባት መስጫ ጣቢያዎች የተዘጋጁ ሲሆን 94 ሺህ የጤና ሠራተኞችና ተባባሪዎች በሥራው ላይ ይሠማራሉ። የዚህ ዓመቱ የክትባት ዘመቻ ከአምናው በተሻለ በሚሊዮን ወደሚጠጉ ሕፃናት እንደሚደርስ ተገምቷል።</p>

<p>በሌላም በኩል የአሜሪካ ዓለም አቀፍ ድርጅት ለፀረ ሰብል ተባይ ማስወገጃ ፕሮግራም የሚውል የአንድ መቶ ሚሊዮን ዶላር ርዳታ ለመስጠት የርዳታ ስምምነት ውል ተፈራርሟል። ርዳታው እ.አ.አ. እስከ ታህሣሥ 31 ቀን 2000 ዓ.ም የሚካሄደውን ፕሮግራም ሥራ ላይ ለሚያውለው ለዓለም የምግብ ድርጅት (ላሀም) መስጠቱም ታውቋል።</p>

<p>በምዕራብ ጎጃም ከ40ሺ በላይ ሕዝብ በወባ ተጠቅቷል</p>

<p>ምዕራብ ጎጃም ውስጥ በተቀሰቀሰው የወባ ወረርሽኝ ከ40ሺህ በላይ ሕዝብ መጠቃቱንና በርካታ ሰዎች መሞታቸውን የመንግሥት የዜና ማሠራጫ መሣሪያዎች አስታወቁ።</p>

<p>ካለፈው ነሐሴ ጀምሮ በበሽታው የተጠቁትና የሞቱት በዞኑ 8 ወረዳዎች በሚገኙ 90 ቀበሌዎች ነዋሪ የሆኑ ገበሬዎች ናቸው።</p>

<p>እንደዜና ምንጮቹ ዘገባ ከአንዳንድ ወረዳና ቀበሌዎች እስካሁን በወረርሽኙ የተጠቁት ሕሙማን ብዛት ሪፖርት ለዞኑ ባለመላኩ አሀዙን በትክክል ለማስቀመጥ አልተቻለም። ስለዚህ የባህር ዳር ዙሪያን ጨምሮ በሜጫ፣ በአቸፈር፣ በቡሬና በይልማና ዴንሳ ወረዳዎች ብቻ በወረርሽኙ ከተጠቁት መካከል ለ40 ሺ 117ቱ የሕክምና አገልግሎት መስጠቱ ተገልጿል።</p>


</body>
</html>
