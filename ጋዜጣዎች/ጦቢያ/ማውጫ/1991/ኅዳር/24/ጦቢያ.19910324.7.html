<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አስተያየት፦ ኦነግ ሰላማዊ የሥልጣን ሽግግር አደረገ እንጂ አልተከፋፈለም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h3><span class="underline">አስተያየት፦</span></h1>
<h3><span class="underline">ግልጽ ደብዳቤ ለአዘጋጁ</span></h1>
<h1 class="align-center">ኦነግ ሰላማዊ የሥልጣን ሽግግር አደረገ እንጂ አልተከፋፈለም</h1>



<p>በቅርቡ ሚኒአፖሊስ፣ ሚኒሶታ ከሚገኘው ወኪላችሁ «ኦነግ አንጃ በአንጃ ሆነ» የሚል መሠረተ ቢስ ዜና በጦቢያ ጋዜጣ 5ኛ ዓመት ቁጥር 25 ላይ አትማችሁ በማሰራጨታችሁ ዘገባውን ለማንበብ ችለናል። ጽሁፉ ካለበት በርካታ ስህተት በተጨማሪ ጦቢያን በመሰለ ጋዜጣ ላይ መውጣት የሌለበት ብዙ ውዥንብር የሚነዙ ነጥቦችን በማካተቱ የሚከተለውን ማስተካከያ በኢንተርኔት አማካኝነት ማሰራጨት ተገድደናል። በጋዜጣው ከወጣው ዘገባ፣</p>

<p>1ኛ በሰሜን አሜሪካ የኦሮሞ ተወላጆች ማህበር (ኡኦኝኣ) ዓመታዊ ጉባኤውን በሚኒአፖሊስ አካሄደ የሚል ሲሆን እውነታው ግን ድርጅቱ ከ1992 ወዲህ ስብሰባ አላካሄደም።</p>

<p>2ኛ ከኦሮሞ ነፃነት ግንባር የአመራር አባሎች አንዱ የሆኑት አቶ አብዩ ገለታ ከድርጅቱ እንደተባረሩ ተደርጐ ተጽፏል። ሐቁ ግን አቶ አብዩ አሁንም የኦነግ የውጭ ግንኙነት ኮሚቴ ሊቀመንበር ሆነው በመሥራት ላይ መሆናቸው ነው።</p>

<p>3ኛ በቅርቡ በኦነግ አመራር መካከል ከተካሄደው የአመራር ለውጥ ወዲህ አቶ ሌንጮ ለታ በቶሮንቶ ካናዳ በተካሄደ ስብሰባ ከኦነግ የተገነጠለ «የኦሮሞ ነፃነት ምክር ቤት» የተባለ አዲስ ድርጅት እንዳቋቋሙ ተደርጐ ተዘግቧል። አቶ ሌንጮ ለታ ግን አሁንም በኦነግ አመራር ውስጥ አንጋፋ ንቁ አባል ሆነው በማገልገል ላይ ብቻ ሳይሆኑ ከተባለው የኦሮሞ ነፃነት ምክር ቤት ጋር ምንም ዓይነት ግንኙነት የላቸውም።</p>

<p>አቶ ሌንጮ ለታ በቅርቡ ከአሜሪካ ድምጽ ጋር ባደረጉት ቃለ-ምልልስ ይኸው ጉዳይ ተነስቶባቸው «የፈለገው ነገር ቢመጣ ከኦነግ አባልነታቸው በምንም ዓይነት እንደማይለቁና ሌላ አንጃ ለማቋቋም ፍላጐቱ እንደሌላቸው» በግልጽ መናገራቸውን ለምን መቀበል አቃታችሁ?</p>

<p>እውነታው ለዓለም በትክክል ተገልጾ እያለ እናንተ ሁኔታውን ለማዛባት ለምንስ ተነሳሳችሁ?</p>

<p>4ኛ በጽሑፋችሁ ኦነግ በሚኒያፖሊስ ድጋፉ እየተሸረሸረ እንደሆነ ጠቅሳችኋል። እውነቱ ግን ኦነግ ተቀማጭነታቸው ሚኒያፖሊስ በሆነ የኦሮሞ ተወላጆች ከፍተኛ ድጋፍና ተቀባይነት ያለው መሆኑ ነው። ለዚህ በመስከረም 1998 የኢትዮጵያ መንግሥት የሚፈጽመውን የሰብአዊ መብት ረገጣ በመቃወምና ኦነግን በመደገፍ የተካሄደው ግዙፍ ሰላማዊ ሰልፍ በጥርጣሬ ለሚመለከቱት እውነቱን በትክክል የሚያንፀባርቅ ገሐድ ምስክር ነው።</p>

<p>5ኛ ጋዜጣው ኦሮሞዎች በክፍለ ሀገርና በሃይማኖት ምክንያት የመስመር ልዩነት እንደፈጠሩና እንደተከፋፈሉ ያወሳል። በኢትዮጵያውያን ዘንድ ኦሮሞዎችን በዚህ ዓይነት መፈረጅና ለመከፋፈል መሞከር የተለመደ ከመሆኑም በላይ የምኞት ሀሳባችሁን መግለጻችሁ በመሆኑ ብዙም አንደነቅበትም። ምንም ተባለ ምንም ኦሮሞዎች ከኦነግ ጋር ያላቸው ትስስርና አንድነት ፈጽሞ የሚላላ አይደለም።</p>

<p>ከሁሉም የሚያስገርመው ግን የኢትዮጵያ ሕዝብ አንድነቱን ልዩነቱ አይከፋፍለውም፣ በጋራ መኖር ይችላል ሲሉ የነበሩ ወገኖች ኦሮሞዎች ተከፋፈሉ ማለታቸው ነው። ኢትዮጵያ «አንድ ነች» የሚለውን አሮጌ አስተሳሰብ ሲያራምዱ የነበሩ ወገኖች ዛሬ ኦሮሞዎች ተከፋፈሉ ብለው ሲናገሩ «አንድ ኢትዮጵያ» የሚለው ርዕዮተ ዓላማቸውን እየናዱት መሆናቸውን አልተገነዘቡምን?</p>

<p>6ኛ የኦነግ አመራር በሙስሊም ኦሮሞዎች እንደተተካም ተጠቅሷል። ኦነግ ገና ከምሥረታው ጀምሮ የሚታወቀው ግን በተለያዩ ክፍለ ሀገሮች የሚኖሩ የተለያየ ሃይማኖት ተከታይ ኦሮሞዎችን ለአንድ ዓይነት ዓላማ በጋራ ማሰለፍ በመቻሉ ነው። የክልልና የሃይማኖት መለያየት በሰፊው የኦሮሞ ሕዝብም ሆነ በኦነግ ዘንድ አንድም ቀን የመወያያ ርዕስ ሆነው አያውቁም። በኦነግ አመራር ውስጥ ቀድሞም የነበሩት፣ አሁንም አዲስ የመጡት የተለያዩ ክልሎች ተወላጆችና የሃይማኖት ተከታዮች ለኦሮሞ አንድነት ያላቸው አቋም የማይናወጥና ብዙ ገጽ ሊጻፍበት የሚችል ነው። አንድን ጥሩ ገጽታ አደብዝዞ መጥፎ ጐንን ብቻ አጉልቶ ማሳየት በአፍሪካ ውስጥ ሥር እየሰደደ መሄድ የአህጉሪቱን መልካም ዝናና ሥዕል አጠፋው እንጂ አላበለጸገውም። በእኛ አስተያየት የኦነግ ሰላማዊ የሥልጣን ሽግግር ሌሎች ብዙ ሊማሩበትና ከትውልድ ትውልድም ሊያስተላልፉት የሚችሉት መልካም ሥራ ይመስለናል። እናንተ ያለምንም ደም መፋሰስና ክፍፍል የተካሄደውን ይህንን ሰላማዊ የሥልጣን ሽግግር ለመጻፍ ምን አገዳችሁ? እስቲ በኢትዮጵያ ውስጥ እስከ ዛሬ ያለደም መፋሰስ የተደረጉ ኢትዮጵያዊ የሥልጣን ሽግግሮች እንዳሉ አንዱን እንኳን ጠቅሳችሁ ንገሩን። ኦነግ በዚህ ረገድ አርአያ ለመሆን በመቻሉ ከፍተኛ አድናቆትን አትርፏል። እናንተም ከዚህ ባህል ብዙ መማር ትችላላችሁ።</p>

<p>በቅርቡ በተካሄደው የኦነግ ጉባኤ የተከናወነው ድርጊትም ከምንኮራበት የገዳ ሥርዓት መስመር ጋር የሚጣጣም ሆኖ መገኘቱ ነው። ስለዚህ በጋዜጣችሁ ያወጣችሁትንና በርካታ አንባቢዎቻችሁን ያሳሳታችሁበትን የተዛባ ዘገባ በዚህ ማስተካከያ እንድታርሙ እንጠይቃችኋለን።</p>

<p>ከሰላምታ ጋር</p>


<hr size=2 width=80%/>

<h2 class="align-center">በሚኒያፖሊስ ከሚገኙ የኦሮሞ ማህበረሰብ ነዋሪዎች</h2>


<p>ከአዘጋጁ፦</p>

<p>«በኢትዮጵያውያን ዘንድ ኦሮሞዎችን በዚህ ዓይነት መፈረጅና ለመከፋፈል መሞከር የተለመደ» ስለመሆኑ የሚያምኑት ምን ያህል የሚኒያፖሊስ ኦሮሞዎች እንደሆኑ አናውቅም። በመሠረቱ የኦሮሞ ሕዝብ የኢትዮጵያ ቅኝ ተገዥ ነው ብለን አናምንም፣ ዋናውና ብዙሃኑ ኢትዮጵዊ ማን ሆነና?</p>

<p>የጋዜጣ ዋና ተግባር አውቆ ማሳወቅ እንደመሆኑ ጦቢያ ጋዜጣም ከዚህ ሥነ ምግባር ውጭ አንዱን አሞካሽቶ ሌላውን ያንኳሰሰበትና ያዳላበት ሁኔታ የለም። ጋዜጣችን ሕዝባዊ መድረክ እንደመሆኑ የተለያየ አመለካከት ያላቸውን የፖለቲካ ድርጅቶች ዘገባዎችንም ሕዝቡ እንዲያውቅ ከማስተናገድ ሌላ ለአንዱ የመወገንና ሌላውን የመቃወም ዓላማውም የቆመለት ፖሊሲም አይደለም።</p>

<p>የኦሮሞ ነፃነት ግንባርን አመራር አስተያየት ለማስተናገድ በተለያዩ ጊዜያት ያደረግነው ሙከራና፣ በነፃነት ትግል ስም ሕዝብ የሚሞትበትን፣ የሚታሰርበትንና የሚሰደድበትን ዓላማ እንዲያብራሩ በተደጋጋሚ ያቀረብናቸው ጥያቄዎች ለዚህ ምስክር ናቸው። አሁንም በኢንተርኔት አማካኝነት ያሰራጫችሁትን ተቃውሞ ተርጉመን ያቀረብነው ከዚሁ በመነሳት ነው። ኦነግም ሆነ ደጋፊዎቹ ተጨማሪ አስተያየት ካላቸው አሁንም መድረኩ ክፍት መሆኑን በዚሁ አጋጣሚ እንገልጻለን። ለነገሩ ግን የመብትም ሆነ የነፃነት ትግሉ መካሄድ ያለበት ሚኒያፖሊስ ሳይሆን እዚሁ በሕዝቡ መካከል መሆን እንዳለበት በጽኑ እናምናለን። በሕዝብ ስም መነገዱ እንዲያበቃም እንታገላለን።</p>


</body>
</html>
