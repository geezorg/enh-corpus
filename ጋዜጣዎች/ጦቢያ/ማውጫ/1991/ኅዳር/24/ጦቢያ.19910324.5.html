<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>እንነጋገር፦ ነገን ለመታዘብ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h3><span class="underline">እንነጋገር</span></h3>
<h1 class="align-center">ነገን ለመታዘብ</h1>

<p>የወቅቱ ጉዳይ ሉዐላዊነት መደፈር ነው። እኔ ግን ያልገቡኝ ሶስት መልስ የሚሹ ጥያቄዎች አሉኝ።</p>

<ol>
 <li> ሉዐላዊ አገር ነበር ወይስ አልነበረም? እኔ የለም ነው የምለው። ሕዝቡ... በአገሩ ባይተዋር መብቱ የተረገጠ፣ በዘር፣ በሃይማኖት የተከፋፈለ፣ ብዙ ባንዲራ ያለው ነው። ለእኛ የጥንት የጠዋቱ የአባቶቻችን ባንዲራ ያለው? የቃል ኪዳን አርማችን ነው።</li>

 <li> ስለ አገር፣ ስለ ኢትዮጵያ አታውሩ ተብለው አፋቸውን የተሸበቡ፣ በተናገሩ ባስተማሩ «ተው የአገር ጉዳይ እንደዚህ አይደለም» ያሉ!! የማርያም ጠላት ተብለው በጥይት ቤታቸው ደጃፍ እያሉ እየተገደሉ፤ ስለ ኢትዮጵያ አሁን ሲጨንቀን ብቻ ነው መናገር የምንችለው? ኢትዮጵያ ብሎ፣ አገር ብሎ ያዜመ ዘፋኝና አስተዋዋቂ አሁን ዬት ነው ያለው? ስደት... እስር ቤት... ከሥራ ተፈናቅለው እየተንከራተቱ በየመጠለያው ያለው የቀድሞ ሠራዊት ለራሱ እርሻ ነበር በየጦር ሜዳው ህይወቱን አሳለፎ የሰጠው? የተባረሩ የዩኒቨርሲቲ መምህራን... እንደ ዛሬ ሆዳሞች አፋቸውን ዘግተው ለወር ደሞዛቸው ህሊናቸውን መሸጥ አቅቷቸው፣ ጥሩ ኑሮ ለመኖር ሳይፈልጉ ቀርተው ነው 42 የዩኒቨርሲቲ መምህራን የተባረሩት? ዶ/ር ታዬና ፕሮፌሰር አስራት ስቃይ የሚቀበሉት ለግል መሬታቸው ነው? አንድ እንጀራ ለራሳቸው አጥተው ነበር? አሰፋ ማሩ የተቀበለውን አደራ... ለመወጣት እምቢ ብሎ እንጂ ራሱን መደበቅ አቅቶት ነው ህፃን ልጁን ጥሎ የሚወዳትን አገርና ቤተሰቡን ጥሎ ሕይወቱን የተነጠቀው? ታዲያ ምንድነው ሉዐላዊነት? ሉዐላዊነት እነዚህን ሁሉ የማድረግ ሥልጣንና ወንበር ላላቸው አልሆነም?</li>

 <li> የአገራችን ሉዐላዊነት የተደፈረው ወያኔ ኤርትራን አስገንጥሎ ድንበራችን መረብ ነው ያለን ጊዜ ነበር። አሁን ደግሞ እሱ ራሱ ድንበር ተጣሰ ይለናል። እኔ እስከ ማውቀው ድረስ የኢትዮጵያ ዳር ድንበር ከራስ ካሣር እስከ ራስ ዱሜራ ነው። ደግሞ አንቀጽ 39 የፀደቀ ዕለት የጨፈሩ ስዎች ዛሬ ለምን በዚያ ነጥብ አይኩራሩም? ብቻ ዕድሜ ሰጥቶን ነገን ለመታዘብ ያብቃን።</li>

<p class="align-right">ጊዜው (ከአዲስ አበባ)</p>


</body>
</html>
