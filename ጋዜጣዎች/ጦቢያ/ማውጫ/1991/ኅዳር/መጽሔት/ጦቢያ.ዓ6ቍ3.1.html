<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>keazegaju biro</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ከአዘጋጁ ቢሮ</h1>


<p>ቻይናዎች አንድ መሠረታዊ የአመራር ቅንጅት አላቸው። በቻይና በማንኛውም ደረጃ ያለ አመራር የሦስት እድሜ ክልሎች ቅንጅት ነው-- ወጣት፣ መካከለኛ ዕድሜ፣ አረጋውያን። ይህ ደግሞ ያለምክንያት አይደለም። እያንዳንዱ የዕድሜ ክልል የየራሱ አሉታዊም፣ አወንታዊም ገጽታዎች አሉት። ወጣት የትኩስ ጉልበት ባለቤትና የወደፊቱን ተመልካች ቢሆንም ከሕይወት የተማረው ውሱን ከመሆኑና ከመቸኮሉ አንፃር ጥፋት ሊያስከትል ይችላል የሚል ግምት አለ። አረጋዊው የልምድ ባለፀጋ ቢሆንም ወደፊት መራመድን ሊገታ ይችላል። የሁለቱን ዕድሜ ክልሎች አሉታዊ ገጽታዎች የማረም አቅም ያለው በመካከለኛ ዕድሜ ያለው ነው ይባላል። ለዚህ ነው ቻይናዎች የሶስቱ ዕድሜ ክልሎች የአመራር ቅንጅት መኖር አለበት የሚሉት።</p>

<p>በአገራችንም ወጣት የፊት የፊቱን፣ ጐልማሳ የወደፊቱን፣ ሽማግሌ የጥንቱን ያያሉ የሚል ነባር ብሂል አለ። ግን ምን ያህል እየተጠቀምንበት ነው? በወጣቱ ትኩስነትና ቅንነት ለመጠቀም ስንል የፊት የፊታችንን ብቻ እያየን፣ የአባቶች ታሪክ እያልን በጥንቱ ብቻ እየተኩራራን ወደጥፋት እንዳናመራ ምን ያህል ጥንቃቄ እያደረግን ነው? በተግባር እንደሚታየው በገጠርና በከተሞች በቀበሌዎችና በመንግሥት መሥሪያ ቤቶች ከትምህርት ቢሉ ትምህርት፣ ከዕድሜ ቢሉ ዕድሜ የሌላቸው ወጣት ሥራ ፈላጊዎች አመራሩን ወርረውታል። እነዚህም የፊት የፊታቸውን፣ ማለትም የሚያገኙትን ጊዜያዊ ጥቅም ብቻ በማየት ሕዝብን ከመንግሥት እየነጠሉት እንደሆነ የብዙዎች አስተያየት ሆኖአል። ይልቁንም ለተማረ ሰውና ለአረጋውያን ያላቸው ንቀት በገሃድ የሚታይ ነው። በተለይም በሕብረተሰቡ ዘንድ ሽማግሌ በአክብሮት በሚታይበት በገጠር አካባቢ መንግሥትን ወክለው ሕብረተሰቡን እንዲመሩ የተቀመጡት በማህበረሰቡ ዘንድ ተቀባይነት የሌላቸው መሆናቸው መነጋገሪያ እየሆነ ከመጣ ሰነባብቷል። በበኩላችን ዕርምት ከሚያስፈልጋቸው ብሔራዊ ጉዳዮች አንዱ ነው። ከአረጋውያን እንድንማርም በዚህ እትም ሁለት የአገርና የትውልድ ቅርሶችን የወሩ እንግዶቻችን አድርገናል። ከእነሱም ብዙ እንማራለን የሚል ግምት አለን።</p>

<p>በዚህ እትም ከቃለ መጠይቅ እንግዶቻችን በተጨማሪ፣</p>
<ul>
 <li> <p>የመጽሔታችን ቋሚ ዓምደኛ ጸጋዬ ገብረ መድህን አርአያ «የፖለቲካና የበግ ገበያ-- የራሳችን የምንሆነው መቼ ነው? በሚል ርዕስ ወዳጅነትና ብሔራዊ ኩራትን ይቃኛል። ትናንት የነበረውን፣ ዛሬ ያለውን የውጭ ግንኙነት ባህርይ ይተነትናል።</li></p></li>

 <li> <p>ስንሻው ተገኘ «ዛቲ ጦማር» በሚል ርዕስ ለሁለተኛ ጊዜ በሚያቀርበው ጽሑፍ በወቅቱ አገራዊ ፖለቲካ ዙሪያ በአገር ውስጥና በውጭ አገር በኢትዮጵያውያን ዘንድ የሚብላሉ ጉዳዮችን ይዳስሳል።</li></p></li>

 <li> <p>አባ ጤና ኢያሱ በሚል ርዕስ በመጽሔታችን የታሪክ ዓምድ መቅረብ የጀመረው ታሪካዊ ጽሑፍ ከዳግማዊ ምኒልክ ወደ ቀዳማዊ ኃይለ ሥላሴ የተደረገውን ኮረኮንቻማ የሥልጣን ሽግግርና የውጭ ኃይሎችን ሚና ያሳያል። በዳግማዊ ምኒልክ በቤት መዋልና ሞት የተቀሰቀሰው የፖለቲካ ሂደት እቴጌ ጣይቱ ብጡልን ለግዞት አብቅቶና አቤቶ ኢያሱን ከሥልጣን አሽቀንጥሮ ራስ ተፈሪን ለሥልጣን ያበቃውን ክስተት ጅማሮ ታሪክ እናነባለን። የልጅ ኢያሱ ህልም የሥልጣን ባላንጣዎቻቸው እንደሚሉት ነበር? ለሚለው ጥያቄ መልስ ፈንጣቂ ሀሳብ እናገኛለን። ያን ወቅት ከዛሬው ጋር አስተያይተን ከእስካሁን (ላለፉት 100 ዓመታት) ኃይል ባልተለየው የሥልጣን ሽግግር ውስጥ መሆናችንን እንገነዘባለን።</li></p></li>

 <li> <p>የዚህ ወር እትም ሌላው ዐቢይ ጽሑፍ «ኢትዮጵያውያን ስደተኞችና የወቅቱ የኢትዮጵያ ፖለቲካ ሁኔታ» የሚለው ጽሑፍ ነው። በፕሮፌሰር ጌታቸው መታፈሪያ የተጻፈው ይህ ጽሑፍ ኢትዮጵያውያን በምን በምን ጊዜ፣ በምን ምክንያት ለስደት እየተዳረጉ እንደሆነ ይተነትናል።</li></p></li>
</ul>

<p>lEloc yetelemedu SHufoc -- muxazer, yeqWanqWa qana, fTretna feTera, sendeq, ma`heberawi Hywetacn alu:: legnzabE Indireda adisun yetrafik denb bezih Itm asferenal:: melkam nbab!</p>


</body>
</html>
