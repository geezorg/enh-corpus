<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በሱዳን የኦነግ ጽ/ቤት ተዘጋ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">በሱዳን የኦነግ ጽ/ቤት ተዘጋ</h1>


<p>ከቅርብ ጊዜ ወዲህ በኢትዮጵያና በሱዳን መንግሥታት መካከል ያለው ግንኙነት እየተሻሻለ በመምጣቱ ሁለቱም አገሮች ተቃዋሚዎቻቸውን ላለማስተናገድ በመስማማታቸው ኦነግ በሱዳን ያለውን ጽ/ቤቱን ማጣቱንና የኦሮሞ እርዳታ ማኅበር (ኦርኣ) ሥራ ተጓጉሎ በሺዎች የሚቆጠሩ ተረጂዎች ለአደጋ መጋለጣቸውን ጻጋለአ ሓአራአየተሰኘ የኦሮሞ የድጋፍ ቡድን (ኦጽጝ) ለንደን በሚታተም የዜና መጽሔት ገለፀ።</p>

<p>የዜና መጽሔቱ በኢትዮ - ኤርትራ ጦርነት ሥር ባቀረበው የዜና ትንታኔ እንዳብራራው በጦርነቱ ቀጥተኛና ዋነኛ ተጠቃሚ የሱዳን መንግሥት ፓርቲ መሆኑን ገልፆ ለሁለቱም አገሮች መሣሪያ በቀጥታም ሆነ በተዘዋዋሪ መንገድ የሚሸጡት ቻይና፣ ኢራን፣ ቡልጋሪያ፣ እስራኤልና ዩክሬንም እንደሚጠቀሙ አስታውቋል። የአቶ ስዩም መስፍን የካርቱም ጉብኝትና በተከታታይ የወታደራዊና የደህንነት የልዑካን ልውውጦች በየአገሮቹ በሚገኙት ተቃዋሚዎች ላይ በራቸውን እንዲዘጉ ማስቻሉንም ዜናው ጨምሮ አውስቷል።</p>

<p>እንደ ዜና መጽሔቱ አገላለፅ የአሜሪካና የአውሮፓ ሕብረት ለገዥው ኢሕአዴግ ፓርቲ ዋነኛው የድጋፍ ምንጭ መሆን በሱዳን የሚገኘውን ብሔራዊ ኢስላማዊ ግንባር (ኝእፍ) የሚቃወሙትን የሱዳን ሕዝብ ነፃ አውጪ ሠራዊት እና የሱዳን ብሔራዊ ዲሞክራሲያዊ ጥምረት (ኝዽኣ) እንዲደግፍላቸው እንደሆነ ጠቅሶ የኢትዮጵያ መድፈኛ ባትሪዎች የማሆሀን አጥቂዎች የተኩስ ሽፋን በመስጠት በብሉ ናይል ግዛት ሲያማትሩ እንደነበርና ከጉብኝቶች ወዲህ ይህ መቋረጡን፣ ከመስከረም 19 ጀምሮ ደግሞ የኢትዮጵያ አየር መንገድ ወደ ካርቱም በረራ መጀመሩን ዜናው ያብራራል።</p>

<p>ይህ በእንዲህ እንዳለ በኦጋዴን ያለውን ሠላም አስተማማኝ ለማድረግ የኢትዮጵያ መንግሥት የውጭ ጉዳይ ሚኒስትር አቶ ሥዩም መስፍን ከሶማሊያው አንጃ መሪ ሁሴን አይዲድ ጋር ስምምነት መድረሣቸውን ይኸው የዜና መፅሔት ጨምሮ ገልጿል። በስምምነቱ መሠረት ከሶማሊያ ግዛት በመነሣት በአካባቢው ጥቃት የሚሠነዝሩትን ኣል-እት ሃድ (እስላሚች ኤትሂኦፒአን ኦፕፖሲቲኦን ግሮኡፕ ባሰድ ኢን ጾኡትህወስት ጾማሊአ) ኦኝልፍእና ኦልፍመጠጊያ ለማሣጣት አይዲድ የሚተባበሩ ሲሆን በመጨረሻ ግን አይዲድ በገላሣ ዲልቦ የሚመራ ኃይል በሶማሊያ እንደማይንቀሳቀስ አስታውቀው እርሱን ግን ሶማሊያ ገብቶ ለመውጣት አንከለክለውም ማለታቸውን ዜናው ገልጿል።</p>

<p>የኢትዮጵያ መንግሥት በበኩሉ አይዲድን የሚቃወመውን ራሃንወኢን ረሲስታንቸ ኣርምይየተባለውን አንጃ ላለመደገፍ መስማማቱንና ለሶማሊያ ችግር ኢጋድ (እጝኣዽ) የሚያቀርበውን የመፍትሔ ሐሳብ መቀበልና ሁለቱም አገሮች አንዱ በሌላው ላይ አፍራሽ ፕሮፓጋንዳ ላለማካሄድ መስማማታቸውን ዜናው ጨምሮ አስታውቋል።</p>


</body>
</html>
