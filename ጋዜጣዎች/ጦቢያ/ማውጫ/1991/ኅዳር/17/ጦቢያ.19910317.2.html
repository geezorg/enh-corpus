<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የቀይ ሽብር ተጠርጣሪ እሥረኞች አስቸኳይ ውሣኔ እንዲሰጣቸው መመሪያ ተላለፈ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">የቀይ ሽብር ተጠርጣሪ እሥረኞች አስቸኳይ ውሣኔ እንዲሰጣቸው መመሪያ ተላለፈ</h1>


<p>በፌዴራሉ መንግሥት ሥር የሚገኙ ተጠርጣሪ የቀይ ሽብር እሥረኞች በአስቸኳይ ውሣኔ እንዲሰጣቸው ከበላይ ሚኒስትር ጽ/ቤት ለየጠቅላይ ፍ/ቤቶቹ መመሪያ መሰጠቱን ከአካባቢው የተገኙ ምንጮች ገለጡ።</p>

<p>ይህንኑ መመሪያ በመንተራስ ፌዴራሉና የኦሮሚያ ጠቅላይ ፍ/ቤቶች በቅንጅት የሚሠሩበት ሁኔታና በተቻለ ፍጥነት ዳኞችን አሟልተው ውሣኔ ለመስጠት እንዲቻል የሚመክር ስብሰባ ለአንድ ወር ያህል በከፍተኛ ምስጢር መካሄዱን ምንጮቹ ገልፀዋል። ቀጥተኛ ያልሆነው የኢትዮጵያ ገዥ እየተባለ ከሚታማው ሑመላ (የዓለም ገንዘብ ድርጅት) በኩል ከፍተኛ ጫና በመንግሥት ላይ መኖሩንና የተለያዩ የአለም አቀፍ ሰብዓዊ መብት ተከራካሪ ድርጅቶችም ሑመላ ለኢትዮጵያ የሚሠጠው ብድርና ድጋፍ ሁለንተናዊ የሰብዓዊ መብቶችን ያገናዘበ መሆን እንዳለበት እየጠየቁት በመሆኑ የተነሣ እንደሆነ ምንጮቹ ይገልጻሉ።</p>

<p>በሌላ በኩል ባለፈው ወር በለንደን በተደረገው የአፍሪካ ጥናት ማህበር ጉባዔ ላይ ዶ/ር ማርቲን ሂል (ማርቲን ሒልል) ባቀረቡት ጥናት ውስጥ የዓለም ሕብረተሰብ በዘር ማጥፋት ወንጀል ተከሰው በእሥር ላይ የሚገኙ የቀድሞ የደርግ ባለሥልጣናት ላይ ትኩረት ሰጥቶ መመልከት ያለበት እነሱ የፈፀሙትን ወንጀል ብቻ ሣይሆን በእነሱ ላይ እየተፈፀመ ስለአለው የመብት መጣስ ጭምር መሆን እንደሚገባው እዚያው ለንደን ውስጥ የሚታተም አንድ የዜና መፅሔት ገልፆአል።</p>

<p>ዶ/ር ማርቲን በዚሁ ጥናታቸው ውስጥ የደቡብ አፍሪካን እርቅ አፈላላጊ ኮሚሽንን፣ የሩዋንዳና የቀድሞ መንግሥት ደጋፊዎች ፍርድን በተመለከተ ሰፊ ዘገባ ያቀረቡ ሲሆን የጽሑፉ ማዕከላዊ ጭብጥም «ፍትሕ መበየን» ማለትም ሚዛናዊ ፍርድ፣ የተበቃይነትን ስሜት ማስወገድና ከተጐጂዎች ጋር እርቅ ማውረድ መሆኑን መፅሔቱ አብራርቷል።</p>

<p>በኢትዮጵያ ያለው የፍርድ አካሄድ ግን የደቡብ አፍሪካውን ዓይነት የወደፊት እርቅን ያላገናዘበ እንደሆነ ዶ/ር ማርቲን ገልፀው፤ ምንም እንኳ ፍርዱ በግልፅ የሚካሄድ ቢሆንም ሚዛናዊነቱ አጠራጣሪ እንደሆነና ለዚህም ዋንኛ ምክንያቶች የጊዜ መጓተት፣ የተከሳሾች ከጠበቃቸው ጋር እንደፈለጉ አለመገናኘት፣ የማጣራት ሂደቱ ደካማ መሆንና ፍፁም ምስጢራዊ የሆነውን የልዩ ዐቃቤ ሕጉን ጽ/ቤት በአብነት ጠቅሰዋል።</p>


</body>
</html>
