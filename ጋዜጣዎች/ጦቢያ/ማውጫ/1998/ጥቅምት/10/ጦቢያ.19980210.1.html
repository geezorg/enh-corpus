<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ኢሕአዴግ ሕገ ወጥ ስለሆናችሁ ልንዘጋችሁ ነው እያለን ነው» ወ/ት ብርቱካን ሚደቅሳ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> «ኢሕአዴግ ሕገ ወጥ ስለሆናችሁ ልንዘጋችሁ ነው እያለን ነው» ወ/ት ብርቱካን ሚደቅሳ </h2>


<p>የቅንጅቱ ተቀዳሚ ምክትል ሊቀመንበር ወ/ት ብርቱካን ሚደቅሳ ኢሕአዴግ ህገ ወጥ ስለሆናችሁ ልንዘጋችሁ ነው እያለን ነው ሲሉ ለጦቢያ ገለፁ።</p>

<p>ምክትል ሊቀመንበሯ ምርጫ ቦርድ በቅንጅቱ ሕጋዊነት ላይ ባነሳው ጥያቄ ላይ ተጠይቀው ሲመልሱ የብሄራዊ ምርጫ ቦርድ የሥራ ኃላፊዎች ሰሞኑን በቅንጅት ለአንድነትና ለዴሞክራሲ ላይ ያነሱት የእውቅና ጥያቄ በሕጉ መሠረት ተቀባይነት የሌለው ነው ብለዋል።</p>

<p>ቅንጅት ሕጋዊ እውቅናውን ያገኘው እስከ ምርጫው ፍጻሜ ድረስ ብቻ ነው የሚለው የቦርዱ መከራከሪያ በብዙ መንገድ የሚያዋጣ አለመሆኑን የገለጹት ወ/ት ብርቱካን ይኼም ከሰኔ 3 ቀን 1997 ዓ.ም ጀምሮ በቦርዱና በቅንጅቱ መካከል የተከናወኑት ሥራዎች በቂ ማስረጃ ናቸው ብለዋል።</p>

<p>ወ/ት ብርቱካን ጨምረው እንደገለጹት ኢሕአዴግ ምርጫው መፈጸሙን ቢናገርም በቅንጅት በኩል ግን ውጤቱን ተከትሎ ፓርላማ መግባቱና አለመግባቱ ገና አልተወሰነም በመሆኑም በዚህም በኩል የምርጫው ሂደት አብቅቷል የሚባልበት ሁኔታ የለም ሲሉ ተናግረዋል።</p>

<p>በመሠረቱት ምርጫ ቦርድ ሕጉን ተከትሎ ለመሥራት ባለመፈለጉ እንጂ እስከ ቅርብ ጊዜ ድረስ ከቅንጅት ጋር የነበረው የሥራ እንቅስቃሴ ቅንጅትን አላውቅም የሚያስብል ክህደት ውስጥ የሚያስገባው አልነበረም ካሉ በኋላ በአንድ በኩል ኢህአዴግ ቅንጅት ህገወጥ ስለሆነ እዘጋለሁ እያለ በሌላ በኩል የቦርዱ መግለጫ የወገንተኝነት ማሳያ ነው ብለዋል።</p>

<p>ቅንጅት ስሙን ሕጋዊ አድርጐ ለመቀጠል ለምን አልተንቀሳቀሰም በሚል ከጋዜጣው ለቀረበ ጥያቄ ወ/ት ብርቱካን «የቅንጅቱ አመራር በተለያዩ ወቅታዊ ጉዳዮች ላይ በመጠመዳቸው ጊዜ ከማጣታቸው በቀር የተባለውን ሕጋዊነት ማጽደቅ ይቻላል፤ ምርጫ ቦርድም በህጉ የተሰጠው መብት ፓርቲዎችን መመዝገብ እንጂ ቀነ ገደብ እያወጣ በፓርቲዎች ደንብ ውስጥ የመግባት መብት የለውም እኛም የውሁዱን ፓርቲ ስያሜ በቅርቡ እንጨርሳለን» ብለዋል።</p>

<p class="align-center"><a href="/Gazettas/Tobia/info/Tobia.html">ከጦቢያ ጥቅምት 10 ቀን 1998</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ጦቢያ/ማውጫ/1998/ጥቅምት/10/ጦቢያ1.100298.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
