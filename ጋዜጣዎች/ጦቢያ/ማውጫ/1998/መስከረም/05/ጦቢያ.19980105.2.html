<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የለጋሽ አገራት ጥሪ የፖለቲካ ሐቅን የደበቀ ነው ተባለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> የለጋሽ አገራት ጥሪ የፖለቲካ ሐቅን የደበቀ ነው ተባለ </h2>


<p>የለጋሽ ሀገራት አምባሳደሮች መግለጫ በምርጫ አሸንፈው በፓርላማ መግባት ላይ ያልወሰኑትን የተቃዋሚ ፓርቲዎችንና የአጠቃላይ ሕዝቡን ስሜት ያላማከለ የፖለቲካ ሀቅን የደበቀ ነው ሲሉ ኢንጂነር ግዛቸው ገለጹ።</p>

<p>የጦቢያ ሪፖርተር ያነጋገራቸው የቅንጅትና የኅብረት አመራር አባላት ፓርላማ ግቡ የሚለው የለጋሽ ሀገራት ጥሪ በግልጽ እንዳልደረሳቸው አስታውቀው ከደረሳቸው ተመካክረው የሚሰጡት ምላሽ እንደሚኖር ገልጸዋል።</p>

<p>«የለጋሽ ሀገራት ሐሳብ ተቃዋሚዎች ፓርላማ ቢገቡ ሁኔታው ይለወጣል የሚል ነው። እኛ የምንለው ደግሞ የኢትዮጵያ ፖለቲካ እጅግ አደገኛ በሆነ ሁኔታ ውስጥ ነው። መስቀለኛ መንገድ ላይ ነው። ፓርላማ ገባንም አልገባን ለውጥ አይመጣም። ኢህአዴግ አጠቃላይ ፖለቲካውን ወደ ብሔራዊ መግባባት ከመውሰድ ይልቅ ወደ አጠቃላይ ቀውስ እየወሰደው ነው። በህጋዊ መንገድ የሚንቀሳቀሱ የፖለቲካ ፓርቲዎች እንቅስቃሴያቸው በጉልበት ታግዷል። ወከባዎች በስፋት እየተካሄዱ ነው። የፖለቲካ ፓርቲ አባላት ደጋፊዎች በብዛት እየታሠሩ ነው። ይህ እየሆነ ፓርላማ በመግባት በህጋዊ መንገድ አንዳንድ ነገሮች ይለወጣሉ ብለው ነው የሚያስቡት። አጠቃላይ የፖለቲካ ስምምነት ሳይካሄድ ፓርላማ በመግባትና ባለመግባት ላይ ለምን እንዲተኮሩ አልገባኝም። ፖሊስ፣ ፍርድ ቤቶች፣ ምርጫ ቦርድ፣ መገናኛ ብዝሃን ገለልተኛ ሆነው ሁሉንም ፖለቲካ ፓርቲዎችን እኩል ማገልገል አለባቸው። ለጋሽ ሀገራት እንደራሳቸው ሀገር ነው የሚያስቡት። ኢሕአዴግን አያወቁትም። አጠቃላይ የፖለቲካ ስምምነት ላይ ሳይደርስ ፓርላማ መግባት አይኖርም» ብለዋል።</p>

<p>ኢንጂነር ግዛቸው ሽፈራው በበኩላቸው «የለጋሽ ሀገሮች ሁኔታ ነባራዊ ሁኔታውን የሚመለክት አይደለም። ፓርላማ መግባት አለመግባት ቁም ነገር ያለው ጉዳይ አይደለም። እነሱ ዴሞክራሲ ከዳበረበት ሀገር የመጡ ሰዎች ናቸው። የዴሞክራሲ ከዳበረበት ሀገር የመጡ ሰዎች ናቸው። የዴሞክራሲ ሂደቱ ምን ነበር ብለው እዚያ ላይ ትኩረት መስጠት ነበረባቸው። ምርጫው መጭበርበሩን ያውቃሉ። እነሱ የላኩት ታዛቢ የአውሮፓ ኅብረት ምርጫው «የዓለም አቀፍ የምርጫ መስፈርትን ያላሟላ፣ የኢትዮጵያን ሕዝብ የዴሞክራሲ ጉጉት የማይጠብቅ ነው» ብለው ተናግረዋል። ያ ሀቅ ተሸፍኖ እንዴት ነው ስለፓርላማ የሚወራው። ዴሞክራሲያዊ በሆነ በሕዝብ ምርጫ ስለሚመሠረት መንግሥት ምንም ያሉት ነገር የለም።</p>

<p>«ዘለው ወደ መቋጠሪያው መሄዱ አግባብ አይመስለኝም። የኢትዮጵያን ህዝብ ስሜት ከማንም የበለጠ ያውቁታል። ከሚያዚያ 30 ጀምረው ያዩትን ሁኔታ እያወቁ እንዴት ነው ፓርላማ ስለመግባትና ያለመግባት የሚያወሩት? ይህም ሆኖ ለኛ የደረሰን ነገር የለም። ነገሩ ሲደርሰን የቅንጅቱ ምክር ቤት ተነጋግሮ ውሳኔውን ያሳውቃል።» ብለዋል።</p>

<p class="align-center"><a href="/Gazettas/Tobia/info/Tobia.html">ከጦቢያ መስከረም 5 ቀን 1998</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ጦቢያ/ማውጫ/1998/መስከረም/05/ጦቢያ2.050198.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
