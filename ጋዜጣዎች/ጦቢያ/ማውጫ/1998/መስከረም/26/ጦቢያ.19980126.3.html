<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኤርትራ የተመድን የሄሊኮፕተር በረራ አገደች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> ኤርትራ የተመድን የሄሊኮፕተር በረራ አገደች </h2>


<p>ኤርትራ የተመድ በድምበር አካባቢ በሄሊኮፕተር የሚደረገው የበረራ ቅኝት እንዳይካሄድ ያሳለፈችውን ውሳኔ በመቃወም የፀጥታው ምክር ቤት ለሁለቱም ሀገሮች ማስጠንቀቂያ መስጠቱን ሬውተርስ የዜና ምንጭ በትናንትናው ዕለት አስታወቀ። ከትናንት ረቡዕ ከሰዓት በኋላ ጀምሮ ምግብና መድኃኒት እንዲሁም የታመሙ የፀጥታ አስከባሪ አባላትን እንዲሁም የጥበቃ ስለላ ሥራ ለመሥራት የሚመላለሱትን ሄሊኮፕተሮች በድምበሯ ላይ እንዳይበሩ አግዳለች ሲል ሪፖርቱ ጨምሮ ገልጿል። የፀጥታው ምክር ቤት ከትናንት በስቲያ ባስተላለፈው ኦፊሴላዊ ውሳኔ ኢትዮጵያና ኤርትራ እንደገና ወደ ሌላ ዙር ጦርነት እንዳይገቡ አስጠንቅቋል። ከዚሁ ጋር በማያያዝ 15 አባል ሀገሮች ያሉበት ምክር ቤት ለተመድ የሰላም አስከባሪዎች ደህንነት ሲባል የኤርትራ መንግሥት ሄሊኮፕተሮች እንዳይበሩ ያሳለፈችውን አደገኛ ውሳኔ ባስቸኳይ ማንሳት እንዳለባት አስጠንቅቁዋታል።</p>

<p>በኢትዮ-ኤርትራ ድምበር ከ3 ሺ ያላነሱ የተመድ የሰላም አስከባሪ አባላት ተሰማርተው ይገኛሉ። ምግብና መድኃኒት አልፎ አልፎም ለሕክምና ጉዳይ የሠራዊቱን አባል ለማጓጓዝ የሚቻለው በሄሊኮፕተር ከመሆኑም በላይ በተከለለው ሥፍራ ያለውን ፀጥታ የሚያደፈርስ እንቅስቃሴ ለመቆጣጠር የሚደረገው በረራ በሄሊኮፕተር እንደሆነ ይታወቃል። በዚሁ አጋጣሚ አምባሳደር ጆን ቦልተን እንደተናገሩት የተመድ የሰላም አስከባሪ ልዑካን ዘላለም እዚያ ሊቆዩ አለመቻላቸውንና ሁለቱ ሀገሮች የድምበር ኮሚሽኑን ውሳኔ ተግባራዊ ማድረግ እንዳለባቸው አስገንዝበዋል።</p>

<p>የኮሚሽኑ መሪ ሌግዌላ ዮሴፍ ሌግዋላ ለብዙ ወራቶች በሰጡት ማስጠንቀቂያ በድምበር ላይ የሚከሰቱ ጥቃቅን ግጭቶች ሙሉ ጦርነት ሊጭሩ እንደሚችሉ መናገራቸው ይታወሳል። ባለፈው ወር የቦትስዋናው ሉኡክ ለፀጥታው ምክር ቤት ባደረጉት ንግግር ምክር ቤቱ በሁለቱ ሀገሮች ላይ ተጽዕኖ በማድረግ ችግሩ እንዲፈታ ካላደረገ ዝም ብሎ «ገንዘብ ማቃጠል» ይሆናል ሲሉ ቅሬታቸው መግለጻቸው ይታወሳል።</p>

<p>የአሁኑ የኤርትራ መንግሥት የሄሊኮፕተር በረራ እገዳ በድምበር አካባቢ የምታደርገው ዝግጅትና የምታካሂደው እንቅስቃሴ እንዳይታይባት በመሆኑ የፀጥታው ምክር ቤት ከመቼውም ጊዜ ጦርነት ሊቀሰቅስ የሚችልበት ሁኔታ በመፈጠር ላይ መሆኑ አሳስቦታል። አንዳንድ የፖለቲካ ታዛቢዎች እንዳሉት በአዲስ አበባ ውስጥ የተፈጠረውን የፖለቲካ ውጥረት አጋጣሚ ሽፋን በማድረግ ኤርትራ በማንኛውም ሰዓት ወረራ ልታካሂድ እንደምትችል ይገምታሉ። አያያዘውም ሲናገሩ ሕዝቡ ሀገሪቱ በዚሁ ሁኔታ ላይ እንዳለች ለጠላት ወረራ ዕድል እንዳይሰጥ መጠንቀቅ እንዳለበት ያሳስባሉ።</p>

<p class="align-center"><a href="/Gazettas/Tobia/info/Tobia.html">ከጦቢያ መስከረም 26 ቀን 1998</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ጦቢያ/ማውጫ/1998/መስከረም/26/ጦቢያ3.260198.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
