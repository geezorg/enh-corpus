<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሕዝባዊ ስብሰባዎችን በሚያደናቅፉት ላይ እርምጃ እንዲወሰድ ተጠየቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> ሕዝባዊ ስብሰባዎችን በሚያደናቅፉት ላይ እርምጃ እንዲወሰድ ተጠየቀ </h2>


<p>ቅንጅት ከግንቦት 7 ቀን 1997 ዓ.ም ምርጫ ውጤት ጋር በተያያዘ ከመራጩ ሕዝብ ጋር ለመመካከሪያ ያደረጋቸው ስብሰባዎች መደናቀፋቸው ሕገወጥ መሆኑንና በኦሮሞ ብሄራዊ ኮንግረስ/ ኦብኮ አባላትና ድርጅት ላይም የተፈጸመው ድርጊት አሳሳቢ መሆኑን የኢትዮጵያ ሰብዓዊ መብቶች ጉባዔ (ኢሰመጉ) በ88ኛ ልዩ መግለጫ አስታወቀ።</p>

<p>ኢሰመጉ መስከረም 10 ቀን 1998 ዓ.ም ባወጣው ልዩ መግለጫ የኢፌዴሪ ህገ መንግሥት አንቀጽ 30፣31 እና 29(2) እንዲሁም በአለም አቀፍ የሰብዓዊ መብቶች መግለጫ አንቀጽ 20 (1) እና 21(1) የሰፈሩትን የመሰብሰብ፣ ሀሳብን በነፃ የመግለጽና የመደራጀት ሰብአዊና ሕገመንግሥታዊ መብቶችን የሚጥሱ ተግባራት እየተፈጸሙ ናቸው ብሏል።</p>

<p>ቅንጅት በሀገር አቀፍ ደረጃ ከተካሄደው ምርጫ በኋላ ያጋጠመው ችግሮችን በሚመለከት በአዲስ አበባና በክልል ዋና ዋና ከተሞች ሕዝባዊ ስብሰባ ጠርቶ ለማነጋገር ባደረገው እንቅስቃሴ የሚመለከታቸው የመንግሥት አካላት የተለያዩ ምክንያቶችን በመደርደር ህዝባዊ ስብሰባውን እንደከለከሉና በድሬዳዋ ግን እንደተካሄደ መግለጫው አመልክቷል።</p>

<p>በኦሮሞ ብሄራዊ ኮንግረስ አባላትና ድርጅት ላይ የተፈጸሙ የሰብዓዊ መብት ጥሰቶችንም በተመለከተ አዲስ አበባ ውስጥ የሚገኙት ሁለት ጽ/ቤቶች በታገዱ የፓርቲው አባላት በሕገወጥ መንገድ በቁጥጥር ሥር መዋላቸውን ገልጾ እነዚህ ሕገወጥ አባላት በማስፈራራትና በመደብደብ ሁከት እያስፈጸሙባቸው እንደሚገኙ አመልክቷል።</p>

<p>ኢሰመጉ መንግሥት የተለያዩ ምክንያቶችን በመደርደር ህዝባዊ ስብሰባዎች እንዳይካሄዱ የሚያደርጉ አካላትን በአስቸኳይ ሥርዓት እንዲያሲዝ፣ የሕዝብን ሀሳብን የመግለፅ ነፃነቶች በየትኛውም ጊዜና ቦታ ለሁሉም ዘጐች እኩል እንዲከበሩ፣ በፖለቲካ ፓርቲዎች ማቋቋሚያ ዐዋጅ መሠረት እውቅና ተሰጥቷቸው በሕጋዊና ሰላማዊ መንገድ ለሚንቀሳቀሱ ፓርቲዎች አስፈላጊው ህጋዊ ተቋማዊ ጥበቃ እንዲደረግላቸው አሳስቧል።</p>

<p class="align-center"><a href="/Gazettas/Tobia/info/Tobia.html">ከጦቢያ መስከረም 12 ቀን 1998</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ጦቢያ/ማውጫ/1998/መስከረም/12/ጦቢያ1.120198.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>