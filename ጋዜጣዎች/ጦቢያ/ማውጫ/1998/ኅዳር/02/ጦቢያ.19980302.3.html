<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በዓለማያ የተማሪዎች ሰልፍ በሰላም ተጠናቀቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በዓለማያ የተማሪዎች ሰልፍ በሰላም ተጠናቀቀ</h2>


<p>ከትናንት በስቲያ ረቡዕና ትናንት ሐሙስ በአለማያ ዩኒቨርስቲ በሚገኙ የኦሮሞ ተማሪዎች የተደረገው ሰላማዊ ሰልፍ ምንም ጉዳት ሳያስከትል በሰላም መጠናቀቁን በሀረር የጦቢያ ሪፖርተር ዘግቧል።</p>

<p>የኦሮሞ ብሔር ተማሪዎች ረቡዕ ዕለት የኦሮሞ ሕዝብ መብት ይከበር በሚል በዩኒቨርሲቲው ቅጥር ግቢ ውስጥ ለተወሰኑ ሰዓታት ሰላማዊ ሰልፍ ያደረጉ ሲሆን በማግሥቱም ከጠዋቱ ሦስት ሰዓት እስከ ረፋዱ አምስት ሰዓት ድረስ ይህንኑ መልዕክታቸውን በሰላማዊ መንገድ እንዳደረጉት ይህ ጋዜጣ ለሕትመት እስከገባበት ጊዜ ድረስ ይኸው የተማሪዎቹ ሰላማዊ ሰልፍ በሰላማዊ ሁኔታ እየተካሄደ መሆኑን ለማወቅ ችለናል።</p>

<p>ተማሪዎቹ ሰልፉን ባደረጉበት ወቅት የፀጥታ ኃይሎች ወደ አካባቢው ያልተላኩ ሲሆን ጥበቃው በግቢው መደበኛ ጠባቂዎች ብቻ እየተካሄደ መሆኑ ሪፖርተራችን ጨምሮ ጠቁሟል።</p>

<p>ይህ በእንዲህ እንዳለ ከትናንት በስቲያ በአምቦ ከፍተኛ ሁለተኛ ደረጃ ት/ቤቶችና በዩኒቨርስቲው ተማሪዎች በተቀሰቀሰ ረብሻ አምስት ተማሪዎች መሞታቸው የተነገረ ሲሆን መንግሥት ግን ሁለት ሰዎች መሞታቸውንና ሦስት መቁሰላቸውን አምኗል። በተጨማሪም ትናንት የሞቱትን ለመቅበር በወጡበት ጊዜ አምቦ ከተማ ሕዝቦች ሁሉ በመውጣት ሰልፍ ያደረጉ ሲሆን የኦነግን ባንዲራ በማውለብለብና ኢህዴግን በመቃወም ድምፅ በማሰማት ሰልፍ ያደረጉ ሲሆን የመንግስት አካላት በማይክራፎን ተበተኑ ከማለት ውጪ ምንም ዓይነት እርምጃ ሳይወስድ ቀርቷል።</p>

<p>ሳምንቱን በአዲስ አበባና በሌሎችም የክልል ከተሞች ተከስቶ የነበረው ረብሻ በኦሮሚያ ክልል አምቦም ተከስቶ እስከ ትናንት አለመርገቡ ተገልጿል።</p>

<p>በጉዳዩ ላይ ማብራሪያ እንዲሰጡን ወደ ኦሮሚያ ፖሊስ ኮሚሽን ደውለን በስልክ ችግር ምክንያት ለማግኘት አልቻልንም። በክልሉ በምርጫ ያሰነፉት ዶ/ር መረራ ጉዲና በጉዳዩ ላይ ማብራሪያ እንዲሰጡን ጠይቀናቸው መንግሥት ሁለት ሰው መሞቱን ማመኑን የአካባቢው ሰዎች ግን አምስት ሰዎች እንደሞቱ መግለጻቸውን ሬሳቸው ተጥሎ የተገኘው ግን የሁለት ሰዎቸንድነሆነ ገልጸዋል።</p>

<p>የረብሻው መንስኤ ምን እንደሆነ ተጠይቀው ሲመልሱ «እኛ ባለን መረጃ ፖሊሶች ወደ ት/ቤት ሄደው ጃጋማ በዳኔ የሚባል ተማሪ ከገደሉ በኋላ ሲመለሱ ተማሪዎች ድንጋይ መወርወር ጀመሩ። ልጁ ከዚህ በፊት ከትምህርት የታገደና ተመልሶ እንዲማር የተፈቀደለት ነበር። አመጹ የተጀመረው በት/ቤቱ በራፍ ነው። የአካባቢው ሰዎች ፖሊሶች ልጁን ከገደሉ በኋላ ነው ከፍተኛ ረብሻ ሊፈጠር የቻለው» ብለዋል።</p>

<p>በተያያዘ ዜና በዛሬው ዕለትም በአምቦ ሰልፍ የተደረገ ሲሆን በሰልፉ ላይም ገዳዩን ማን እንደሆነ ንገሩን በሚል ይጮኹ እንደነበረ አይን እማኞች ገልፀዋል።</p>

<p class="align-center"><a href="/Gazettas/Tobia/info/Tobia.html">ከጦቢያ ኅዳር 2 ቀን 1998</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ጦቢያ/ማውጫ/1998/ኅዳር/02/ጦቢያ3.020398.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
