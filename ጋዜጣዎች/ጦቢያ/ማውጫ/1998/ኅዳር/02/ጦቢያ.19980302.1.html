<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ፓርላማው መደበኛ ስብሰባዎችን ሠረዘ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> ፓርላማው መደበኛ ስብሰባዎችን ሠረዘ </h2>


<p>የህዝብ ተወካዮች ም/ቤት ሁለተኛ መደበኛ ስብሰባዎቹን መዝጋቱ ሕገወጥ ነው ሲሉ ሦስት የተወካዮች ምክር ቤት አባላት ገለጹ።</p>

<p>በግል የተመረጡት የተከበሩ ዶ/ር ነጋሶ ጊዳዳ «ፓርላማው ሕገመንግስቱን ጥሷል» ሲሉ የኅብረቱ ምክትል ሊቀመንበር የተከበሩ ዶ/ር መረራ ጉዲና «መደበኛ ስብሰባዎች መሠረዛቸው ሕገወጥ ነው» ብለዋል። የኦፍዴን የፓርላማ አባል ዶ/ር ጌታቸው ጅጊ በበኩላቸው «ፓርላማው ለጥያቄያችን ምላሽ አልሰጠም» በማለት አስረድተዋል።</p>

<p>በጉዳዩ ላይ ማብራሪያ እንዲሰጡን የጠየቅናቸው ዶ/ር መረራ ጉዲና «መደበኛ ስብሰባዎችን መሠረዝ በፓርላማ ሕግ ህገወጥ ነው። ለምን ይህን ሕገወጥ ሥራ እንደሚሠሩ በደብዳቤ ጠይቀናል። ፓርላማው ሪፖርት አልደረሰንም በሚል መደበኛ ስብሰባዎችንም ሆነ አስቸኳይ ስብሰባዎችን ሰርዟል፤፡ ባለፈው ሳምንት በአዲስ አበባ በተፈጠረው ሁከት ኅብረቱ ባለ ስድስት ነጥብ የአቋም መገለጫ አውጥቷል። አንደኛው መንግሥት ያልተመጣጠነ የኃይል እርምጃ መውሰዱን የሚቃወም ሲሆን በሰኔ አንዱ የተፈጠረው ሁከትም ሆነ በአሁኑ ረብሻ ላለቁት ዜጎች ገለልተኛና አጣሪ አካል ይቋቋም የሚለው ሁለተኛው ነው። በሦስተኛ ደረጃ መንግሥት በሰላማዊ መንገድ ችግሮችን በአስቸኳይ እንዲፈታና የተቋረጠው ድርድር ከተቃዋሚዎች ጋር እንዲቀጥል የሚል ነበር» ብለዋል።</p>

<p>ዶ/ር መረራ ባለፈው ሳምንት በተፈጠረው ረብሻ የተጐዱ የኅብረቱ አባላት እንዳሉ ገልጸው «የኅብረቱ ጋዜጠኛ የሆነው አክሊሉ ዘለቀ መታሰሩን ሰምተን ሁለተኛ ፖሊስ ጣቢያ ብናፈልገውም ልናገኘው አልቻልንም አሁንም የት እንዳለ አናውቅም» በማለት አስረድተዋል።</p>

<p>በግል ተወዳድረው ብቸኛ አሸናፊ የሆኑት የተከበሩ ዶ/ር ነጋሶ ጊዳዳ በበኩላቸው የፓርላማው ስብሰባ ለምንና በምን ምክንያት እንደተቋረጠ እንደማያውቁ ገልጸው ከፓርላማው ጽ/ቤት ተደውሎ ስብሰባ እንደማይኖር እንደተነገራቸው አስረድተዋል።</p>

<p>«በግልጽ እንዲቀመጥልኝ የምፈልገው በምክር ቤቱ የሥነ ሥርዓት መመሪያ አለ፣ ይኼ መመሪያ በሕገ መንግሥቱ የተቀመጠ ነው። በመመሪያው መሠረት ማክሰኞና ሐሙስ መደበኛ ስብሰባ ይካሄዳል። ማንም ሊያስቀረው የማይችል መቀረትም ካለበት ምክር ቤቱ ተሰብስቦ «ዛሬ ስብሰባ አያስፈልግም» ብሎ ሲወስን ነው እንጂ አፈ-ጉባኤው እንደፈለገው ሊያስቀረው አይችልም። በመሆኑም አፈ-ጉባዔው ሕጉን ጥሷል። ይኼ ደግሞ ህገመንግሥቱን መጣስ ነው። እንደኔ ይህ አካሄድ ፀረ- ሕገ መንግሥት ነው።፡በሀገሪቱ አሁን የተፈጠረውን ሁከት ምክር ቤቱ አስቸኳይ ስብሰባ ጠርቶ ባለፈው ሳምንት መነጋገር ነበረበት። ይኼ አልተደረገም። እና ማመልከቻ አቅርበን ሊሰሙን አልቻሉም፣ ግዴለሽነት እንዳለ ነው የሚታየኝ። የሰው ሕይወት ጠፍቶ፣ ንብረት ወድሞ እስካሁን ስብሰባ አለመደረጉ ለሕዝቡ ወድሞ እስካሁን ስብሰባ አለመደረጉ ለሕዝቡ ደንታ የለሽነትን ነው የሚያሳየው።» ብለዋል።</p>

<p>ዶ/ር ነጋሶ አክለው «ሁለት መደበኛ ስብሰባዎች ቀርተዋል፤፡ በቀጣዩ ማክሰኞ ስብሰባ ይኑር አይኑር የምናውቀው ነገር የለም።፡እኛ ልዩ ስብሰባ እንዲጠራ አሁንም መጠየቃችንን አናቆምም፤፡ እንደፈለገ የሚሠራው ፓርላማ ፓርላማነቱ ምኑ ላይ ነው። ሀገሪቷ በዚህ ሁኔታ ላይ እያለች ፓርላማው ተገናኝቶ ካልተወያየ ምን የሚሠራ ፓርላማ ነው ያለን?» ሲሉ ተናግረዋል።</p>

<p class="align-center"><a href="/Gazettas/Tobia/info/Tobia.html">ከጦቢያ ኅዳር 2 ቀን 1998</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ጦቢያ/ማውጫ/1998/ኅዳር/02/ጦቢያ1.020398.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
