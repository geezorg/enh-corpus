<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በኤርትራ የጤፍ ዋጋ 6 ሺ ናቅፋ ገባ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በኤርትራ የጤፍ ዋጋ 6 ሺ ናቅፋ ገባ</h2>


<p>ከዕለት ዕለት የኑሮ ውድነት እየተባባሰባት በመጣችው ኤርትራ ካለፉት 6 ወራት ወዲህ የጤፍ ዋጋ 6 ሺህ ናቅፋ በኩንታልና፣ ቡና 600 ናቅፋ በኪሎ መግባቱን ምንጮች ገለጹ።</p>

<p>ምንጮቹ ጤፍም ሆነ ቡና የቅንጦት እንጂ የዕለት ተዕለት ኑሮን ማካሄጃ እንዳልሆነ ገልጸው በ6 ሺህ ናቅፋ የሚገዛው ጤፍ ለሠርግ አሊያም ለትላልቅ ድግስ ብቻ እንዲሆን ሁኔታዎች እያስገደዱ ነው በማለት አብራርተዋል።</p>

<p>በአሥመራ የነዳጅ መቋረጥ ከተከሰተ ወዲህ ሕብረተሰቡ በብስክሌት መጓጓዝ መጀመሩን ገልጸው ፕሬዚዳንት ኢሳይያስ አፈወርቂ ራሳቸው አርአያ ለመሆን በብስክሌት መንቀሳቀስ መጀመራቸውን አስረድተዋል።</p>

<p>በአስመራና በሌሎች የሀገሪቱ ከተሞች የኑሮ ውድነት ከመባባሱ በተጨማሪ ተፈላጊ የፍጆታ ዕቃዎች እንደተፈለገው ያለመገኘት በከተሜው ዘንድ መደናገጥን ከመፍጠሩ በተጨማሪ ነገ ምንድን ይፈጠራል? የሚለው ሥጋት ሕዝቡ የተረጋጋ ሕይወት እንዳይኖረው እንዳደረገውና የወቅቱን ተጨባጭ ሁኔታ ለማወቅ የውጭ ሀገር መገናኛ ብዙሃንን ሲከታተሉ የተገኙ በርካታ ቁጥር ያላቸው ኤርትራውያን በፀጥታ ሠራተኞች ተይዘው በቁጥጥር ስር እንደዋሉ ምንጮቹ አስታውቀዋል። በየመን በሱዳን በጅቡቲ በኩል ድንበር አቋርጠው የሚገቡ የጤፍ፣ የቡና የሌሎች የጥራጣሬ ምርቶችን ለመቆጣጠር በተደረገ አሰሳ ተይዘው በመንግስት መወረሳቸውን የተወረሰውም ንብረት ለወታደራዊ ባለሥልጣናትይ መከፋፈሉ ሁኔታዎች ከጊዜ ወደ ጊዜ በመበላሸት ላይ መሆናቸውን ያሳያል ሲሉ ምንጮቹ ጨምረው ይገልጻሉ።</p>

<p>ኢሳይያስ አፈወርቂ በመላ ሀገሪቱ ላለው ቀውስ እልባት ለማግኘት የሚያስችል አቅም ለመገንባት ፊታቸውን ወደ አዲሱ ዓለም ያዞሩ ሲሆን በተለያዩ የአረብ ኢምሬት ሀገሮች በኳታር፣ ኩዌት የሥራ ጉብኝት አድርገዋል።</p>

<p>የኤርትራ መንግሥት ሰሞኑን የድንበር ውዝግቡን በተመለከተ የሚያመጣቸው አንዳንድ ዘገባዎች የኢትዮጵያ መንግሥት ከኤርትራ ጋር ለመደራደና ለመታረቅ አንዳንድ የአረብ ሀገራትን ተማጽኗል የሚል እድምታ ያለው ሲሆን ይህንኑ አቋማቸውን ፕሬዚዳንት ኢሳይያስ የአረብ ሀገራት ጉብኝታቸውን አጠናቀው ሲመለሱ ለጋዜጠኞች በሰጡት መግለጫ ላይ ሳይጠቅሱ አላለፉም።</p>


<p class="align-center"><a href="/Gazettas/Tobia/info/Tobia.sera.html">ከጦቢያ ጥቅምት 18 ቀን 1997</a></p>

</body>
</html>	
