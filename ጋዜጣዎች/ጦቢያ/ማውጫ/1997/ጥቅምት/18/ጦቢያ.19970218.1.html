<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ፓርቲዎች በዩኒቨርስቲው የምርጫ ክርክር ጉዳይ ቅድመ ሁኔታዎችን አስቀመጡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ፓርቲዎች በዩኒቨርስቲው የምርጫ ክርክር ጉዳይ ቅድመ ሁኔታዎችን አስቀመጡ</h2>


<p> የአዲስ አበባ ዩኒቨርስቲ በኢትዮጵያ የትምህርት ፖሊሲ እና አከናወን ላይ ለጥቅምት 27 ቀን 1997 ዓ.ም ባዘጋጀው የምርጫ ክርክር ላይ ለመሳተፍ አራቱ ተቃዋሚ ፓርቲዎች ቅድመ ሁኔታዎችን ጠይቀዋል።</p>

<p>የመኢአድ፣ የኢዴአፓ፣ የኦብኮና የአማራጭ ኃይሎች ም/ቤት በየፓርቲያቸው አቋም ከጦቢያ ጋር ባደረጉት ቃለ ምልልስ እንዳስታወቁት በመርህ ደረጃ ዩኒቨርስቲው ያዘጋጀው የክርክር መድረክ ተቀባይነት እንዳለው ገልጸዋል።</p>

<p>የመኢአድ ም/ፕሬዚዳንት አቶ አባይነህ ብርሃኑ ስለ ጉዳዩ እንዳብራሩት ዩኒቨርስቲው ያነሳው ሃሳብ ጠቃሚ ቢሆንም ከዚህ በፊት ግን ተቃዋሚ ፓርቲዎች የመከራከሪያ ጭብጣቸውን ትርጉም ባለው ሁኔታ ማቅረብ እንዲችሉ መድረኩ ነፃና ገለልተኛ የመሆን አለመሆኑ ጉዳይ ሊረጋገጥ ይገባል።</p>

<p>አቶ አባይነህ አክለው እንደገለጹት የክርክሩ ርዕስ፣ የተወያዮቹና የአወያዮቹ ማንነት እንዲሁም የመድረኩ አጠቃቀም ግልፅ ባልሆነበት ሁኔታ ሄዶ መታደም የወያኔን ቴአትር ከማዳመቅ ያለፈ ስለማይሆን በክርክሩ ሂደት ላይ መኖር ስለሚገባው ምቹ ሁኔታ ለዩኒቨርስቲው ያቀረብናቸው ጥያቄዎች እስካሁን ምላሽ አላገኙም፤ በዚህም ደግሞ ከመድረኩ ጀርባ ብዥታ መኖሩን ያሳያል ብለዋል።</p>

<p>ዩኒቨርስቲው ያዘጋጀውን የምርጫ ክርክር ፓርቲዎች በተናጠል ነው የሚከራከሩት ወይስ በኅብረቱ ስም ብለን ጠይቀናቸው ነበር። ዶ/ር መረራ ይኼን ሲመልሱ ክርክሩ እንዳመቺነቱ ፓርቲዎች በተናጠልም ሆነ በኅብረቱ ስም ሊከራከሩበት ይችላሉ። በዋናነት ግን ዩኒቨርስቲው ያዘጋጀው የክርክር መድረክ በቀጥታ በብዙኃን መገናኛ ስርጭት የማይተላለፍና ጊዜና ቦታን ታሳቢ ያደረገ ሰፊ ውይይት የሚካሄድበት በመሆኑ ተቃዋሚዎች በትምህርት ላይ ያለንን አቋም በሚገባ እንድናንጸባርቅ ያስችለናል ብለዋል።</p>

<p>በተመሳሳይ ሁኔታ አስተያየታቸውን የሰጡት የአማራጭ ኃይሎች ም/ቤት ሊቀመንበር ዶ/ር በየነ ጴጥሮስ በመድረኩ አጠቃቀም ላይ ገና ውይይት እየተደረገበት መሆኑን ገልጸው ተቃዋሚዎች ከሚያነሱት አንዳንድ ቅድመ ሁኔታዎች ጋር በተያያዘም ውይይቱ እንደሚቀጥል ተናግረዋል።</p>


<p class="align-center"><a href="/Gazettas/Tobia/info/Tobia.sera.html">ከጦቢያ ጥቅምት 18 ቀን 1997</a></p>

</body>
</html>	
