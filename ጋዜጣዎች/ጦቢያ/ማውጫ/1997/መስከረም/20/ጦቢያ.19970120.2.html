<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ዓረብ አገር ባሉ ኢትዮጵያዊያን ላይ ልዩ ቁጥጥር ሊደረግ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ዓረብ አገር ባሉ ኢትዮጵያዊያን ላይ ልዩ ቁጥጥር ሊደረግ ነው</h2>


<p>በቤይሩትና በዱባይ የሚገኙ ኢትዮጵያውያን የቤት ሠራተኞች ከደላላዎቻቸውና ከአሠሪዎቻቸው ስለሚሰወሩ ልዩ ቁጥጥር ሊደረግባቸው እንደሚገባ የየሀገራቱ ባለሥልጣናት ገለጹ።</p>

<p>ከኢትዮጵያ ወደ ተለያዩ የአረብ ሀገራት በቤት ሠራተኝነት ተቀጥረው በሕጋዊና ሕገ ወጥ በሆነ መንገድ ከሚጓዙት ኢትዮጵያዊያን መካከል አብዛኛዎቹ የሚፈፀምባቸውን በደል በመሸሽና የተሻለም ክፍያ አግኝተው ኑሮአቸውን በቀላሉ የሚሻሽሉበትን መንገድ ለመፈለግ በሚል ከአሰሪዎቻቸውና ከአገናኝ ደላሎቻቸው በመሰወራቸው ቁጥጥሩ አስፈልጓል በማለት ባለሥልጣናቱ መግለጻቸውን ምንጮቻችን በተለይ ለጦቢያ ገልጸዋል።</p>

<p>በነሐሴ ወር 1991 ዓ.ም መጨረሻ ከዱባይ፣ ከጅዳና ከቤይሩት ወደ ሀገራቸው የተመለሱና ስማችን አይገለጽ የሚሉት ወገኖች ለጋዜጣው ሪፖርተር እንደተናገሩት ከሆነ በሺህ የሚቆጠሩ ኢትዮጵያውያን ከአሠሪዎቻቸው ቤት እየጠፉ የተሻለ ገቢ እናገኝበታለን ወደሚሉት የሥራ መስክና ጥቂት የማይባሉትም በአፋጣኝ ለመክበር ሲሉ በዝሙት ተግባር ላይ የሚሰማሩ በመሆናቸው፣ ቀጣሪ የአረብ ዜጐች ኢትዮጵያውያንን በሠራተኝነት አንቀጥርም» ከሚል መደምደሚያ ላይ መድረሳቸውን አስታውቀዋል።</p>

<p>ኢትዮጵያውያኑ በሱዳን በኩል በሕገ-ወጥ መንገድ እየወጡ ወደ ተለያዩ የአረብ ሀገራት የሚያደርጉት ፍልሰት ያልተቋረጠ ሲሆን ከዚህም ሁኔታ ጋር በተያያዘ በአረብ አገራት ቁጥጥሩና ክትትሉ በኢትዮጵያውያኑ ላይ መጀመሩ፤ በሕጋዊ መንገድ ከሀገር ወጥተው የሄዱበትን ዓላማ አሳክተው የመመለስ ዕቅድ ባላቸውን በአሁኑ ወቅት አድካሚና ፈታኝ የሆነውን ሥራ እያከናወኑ ባሉት ኢትዮጵያውያን ላይ ስጋት መፍጠሩን ለማወቅ ተችሏል።
</p>

<p>ወደ አረብ ሀገራት ከተጓዙት በብዙ ሺህ የሚቆጠሩ ኢትዮጵያዊያን መካከል ወደ 20 ሺህ የሚጠጉት ከአሰሪዎቻቸውና ከደላሎቻቸው እየጠፉ መሆናቸው ሲነገር በቅርቡም ከአዲስ አበባ ወደ ዱባይ ለሥራ ከተጓዙት ሴቶች መካከል አራት የሚሆኑት ፓስፖርታቸውን እንደያዙ ከአገናኝ ደላሎቻቸው ቢሮ መሰወራቸው ይነገራል።</p>

<p>ከአረብ ሀገራት የሚሰወሩት ኢትዮጵያውያን በተለያየ የትራንስፖርት ዘዴ ወደ አውሮፓ የሚሻገሩ ሲሆን በቅርቡ የግሪክ አንድ ከፍተኛ ባለሥልጣን በመርከብ ወደ ሀገራቸው የሚገቡ ኢትዮጵያውያን ጉዳይ እንዳሳሰባቸው መግለጻቸው ይታወቃል።</p>


<p class="align-center"><a href="/Gazettas/Tobia/info/Tobia.sera.html">ከጦቢያ መስከረም 20 ቀን 1997</a></p>

</body>
</html>	
