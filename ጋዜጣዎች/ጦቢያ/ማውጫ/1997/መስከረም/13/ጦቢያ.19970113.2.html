<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ደቡብ አፍሪካና ኢትዮጵያ ነገ ይፋለማሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ደቡብ አፍሪካና ኢትዮጵያ ነገ ይፋለማሉ</h2>


<p>በደቡብ አፍሪካ አዘጋጅነት በመካሄድ ላይ ያለው አራተኛው የአፍሪካ ዋንጫ የምድብ አንድ ማጣሪያ በነገው ዕለት ይጠናቀቃል። ካፍ ለዚሁ የምድብ ማጣሪያ ባወጣው ፕሮግራም መሰረት የኢትዮጵያና የደቡብ አፍሪካ ቡድኖች ነገ ይፋለማሉ።</p>

<p>የኢትዮጵያ ብሔራዊ ቡድን በውድድሩ መክፈቻ ከዚምባቡዌ አቻው ጋር 1ለ1 በሆነ ውጤት በመለያየት ነጥብ ተጋርቷል። ከትናንት በስትያ ከጋና አቻው ጋር ባደረገውም ውድድር 2ለ1 በሆነ ውጤት በመለያየት ነጥብ ተጋርቷል። ከትናንት በስትያ ከጋና አቻው ጋር ባደረገውም ውድድር 2ለ1 በሆነ ውጤት ተሸንፏል። ቡድኑ በተለይ ከዚምባቡዌ ጋር ባደረገው ውድድር በጨዋታ ልቆ በአጨራረስ ድክመት በርካታ ግብ የሚሆኑ ግቦች ማምከኑን ከደቡብ አፍሪካ ከተሰራጨ ዜና ለማወቅ ተችሏል።</p>

<p>በዚህ ውድድር እስከ 85ኛው ደቂቃ አዲስ ፈለቀ ባስቆጠረችው ግብ መሪነቱን ጨብጦ የቆየው የኢትዮጵያ ብሔራዊ ቡድን በ86ኛው ደቂቃ ከጨዋታ ውጪ በነበረች የዚባቡዌ አጥቂ በተመዘገበ ግብ ነጥብ ተጋርቶ ለመውጣት ተገዷል። የማላዊ ረዳት ዳኛ የዚምባቡዌ አጥቂ ከጨዋታ ውጪ መሆኗ በግልጽ እየታየ ግቡን ማጽደቋ በካፍ አልቢትር ኮሚቴ ዘንድ የከፋ ዳኝነት በደል መሆኑ በመረጋገጡ ዳኛዋ ቀጣይ ውድድሮችን እንዳትመራ ወስኗል።</p>

<p>የኢትዮጵያ ብሔራዊ ቡድን ወደ ደቡብ አፍሪካ ያቀናው የማላዊን ቡድን በደርሶ መልስ በተደረገ ውድድር 9ለ0 በሆነ ውጤት አሸንፎ መሆኑ ይታወሳል። ይህንን ውጤት ልብ ያሉ የስፖርት ቤተሰቦች «የማላዊ ዳኛ የኢትዮጵያን ብሔራዊ ቡድን ተበቀለች» በማለት ቅሬታቸውን ሲገልጹ ተደምጠዋል። ጥቂቶች ደግሞ «በርግጥ የማላዊ ዳኛ የኢትዮጵያ ብሔራዊ ቡድን ተበቀለች?» የሚል መልስ የማይገኝለት ጥያቄ በማንሳት ሲወያዩ ሰንብተዋል።</p>


<p class="align-center"><a href="/Gazettas/Tobia/info/Tobia.sera.html">ከጦቢያ መስከረም 13 ቀን 1997</a></p>

</body>
</html>	
