<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢዴአፓ በኅብረቱ የምርጫ ውሳኔ እንደማይስማማ አስታወቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢዴአፓ በኅብረቱ የምርጫ ውሳኔ እንደማይስማማ አስታወቀ</h2>


<p>የኢትዮጵያ ዴሞክራሲያዊ ኃይሎች ኅብረት (ኢዴኃኅ) በዚህ ዓመት የሚደረገውን ምርጫ በሕብረቱ ስምና በአንድ የጋራ ፕሮግራም ለመወዳደር ያሳለፈውን ውሳኔ እንደማይስማማበት ኢዴአፓ አስታወቀ።</p>

<p>የኢትዮጵያ ዴሞክራሲያዊ አንድነት ፓርቲ (ኢዴአፓ) ሊቀመንበር ዶ/ር አድማሱ ገበየሁ ከጦቢያ ጋር ባደረጉት ቃለ ምልልስ እንዳስታወቁት ኅብረቱን የመሠረቱት አሥራ አስምቱ ፓርቲዎች የሚከተሏቸው አመለካከቶች የተለያዩ መሆናቸው እየታወቀ ምርጫውን በአንድ የጋራ ፕሮግራም ይወዳደሩ ማለት አስቸጋሪ እንደሆነ ገልጸዋል።</p>

<p>ዶ/ር አድማሱ ጨምረው እንደገለጹት ባለፈው ዓመት ኅብረቱ ሊመሰረት ከተላለፉ ውሳኔዎች አንዱ አባል ድርጅቶች በአንድ የምርጫ ክልል አንድ ዕጩ ማቅረብ እንደነበርና ይኼ አሠራር አሁንም መጠበቅ አለበት፤ ይሁንፕሮግራም ጉባኤው ሲመሰረት ከተላለፈው ውሳኔ ውጭ አሁን ደግሞ በጋራ ፕሮግራምና በኅብረቱ ስም ዕጭዎች ይቅረቡ ማለት የተፋለሰ አስተሳሰብ ነው ብለዋል።</p>

<p>የተቃዋሚዎች ኅብረት እንዲታረም የፈለግናቸው ጉዳዮች ኅብረቱ እንዲጠነክር ካለን ፍላጐት ነው ያሉት ዶ/ር አድማሱ ይታረሙ ያልናቸው ነገሮች እንዲታረሙ በመደረጋቸው ኢደአፓ ከሌሎች ድርጅቶች የተለየ ጥቅም ያገኛል ማለት እንዳይደለ ተናግረዋል።</p>

<p>ሁለተኛው የኢትዮጵያ ደሞክራሲያዊ ኃይሎች ኅብረት ጉባዔን ከመሳተፍ ውጭ ባሳለፈው ውሳኔ ላይ ፊርማውን እንዳላኖረ የገለጹት የኢዴአፓ ሊቀመንበር ጉባኤው ቀደም ሲል ያነሳቸው ጥያቄዎችና አሁን በድጋሚ ያነሳነውን የማስተካከያ ሃሳብ ሊቀበል አልቻለም ሲሉ ገልጸዋል።</p>

<p>ዶ/ር አድማሱ የኢዴአፓ አመራር በአውሮፓና አሜሪካ ቆይታው ከደጋፊዎቹ ስለተደረገለት የገንዘብ እርዳታ ተጠይቀው ሲናገሩ ከቀጣዩ ምርጫና ፓርቲያቸው ከያዘው እቅድ አኳያ ከደጋፊዎች የተገኘው ገንዘብ አነስተኛ ነው ብለዋል።</p>

<p>ኢዴአፓ ቀጣዩን ምርጫ ለመሳተፍ የተለያዩ የምርጫ ግብረ ኃይሎችን አቋቁሞ እንደሚገኝ የተናገሩት ዶ/ር አድማሱ ምርጫው ነጻና ፍትሐዊ ይሆን ዘንድ የቀረቡ ጥያቄዎች አሁንም መልስ እንደሚያሻቸው ተናግረዋል።</p>


<p class="align-center"><a href="/Gazettas/Tobia/info/Tobia.sera.html">ከጦቢያ መስከረም 06 ቀን 1997</a></p>

</body>
</html>	
