<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያ ከዓለም አቀፍ ሰላማዊ መድረክ የምትገለልበት ቅጣት አይቀሬ ሆኗል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢትዮጵያ ከዓለም አቀፍ ሰላማዊ መድረክ የምትገለልበት ቅጣት አይቀሬ ሆኗል</h2>


<p>በኢትዮጵያ እግር ኳስ ፌዴሬሽን አመራር የመንግሥት ሹማምንት የሚያደርጉትን ጣልቃ ገብነት በመቃወም ከፊፋ ጋር የተፈጠረው ያለመግባባት ጋር ኢትዮጵያ ከዓለም አቀፍ ሰላማዊ መድረክ የምትገለልበት ቅጣት አይቀሬ መሆኑን ከወጣቶች ስፖርትና ባህል ሚኒስትር የሾለኩ ዜናዎች ጠቁመዋል።</p>

<p>ኢንተርናሽናል እግር ኳስ ማህበር (ፊፋ) እስከ መስከረም 25 ቀን ድረስ በዶ/ር አሸብር ወ/ጊዮርጊስ የሚመራው የኖርማላይዜሽን ኮሚቴ ጽሕፈት ቤቱን ተረክቦ ሥራ ካልጀመረ መስከረም 26 ቀን በሚካሄደው የፊፋ ስብሰባ ኢትዮጵያን የሚያግድ የቅጣት እርምጃ የሚወስድ መሆኑን በመግለጽ ያሳፈውን ደብዳቤ መሠረት በማድረግ በወጣቶች ስፖርትና ባህል ሚኒስቴር ስብሰባ ሲካሄድ መሰንበቱን የታመኑ ውስጥ አዋቂ ምንጮች ጠቁመዋል።</p>

<p>እንደ ውስጥ አዋቂ ምንጮች ገለጻ የየክልሉ የስፖርት ኮሚሽን ኮሚሽነሮች በስብሰባው ተሳትፈዋል። በከፍተኛ ጥንቃቄና ምሥጢር በተካሄደው በዚሁ ስብሰባ ፊፋ ሊቀበለው የማይችል ሰንካላ ሀሳብ እንደአዲስ ግኝት እንዲቀርብ ከስምምነት ላይ መደረሱንና ደብዳቤ መጻፉን የዜና ምንጮች ገልጸዋል። እንደ ዜና ምንጮቹ ገለጻ የስፖርቱ ቤት ከፍተኛ ባለሥልጣናት ከዚህ ስምምነት ላይ የደረሱት የቅጣቱን አይቀሬነት ከግምት ውስጥ በማስገባት «የፊፋን ውሳኔ አንቀበልም አላልንም። ከውሳኔው ጋር አብሮ ሊታይ የሚገባ ጥያቄ አቅርበን ፊፋ ቸል በማለት ነው የቅጣት እርምጃ የወሰደው» በማለት የሕዝብን ስሜት ለመክፈልና ግራ ለማጋባት አስበው ነው።</p>

<p>እ.ኤ.አ ኦክቶበር 6 ቀን (መስከረም 26 ቀን) በሚካሄደው ስብሰባ ፊፋ ኢትዮጵያን ከዓለም አቀፍ ሰላማዊ መድረክ የሚያገል የቅጣት እርምጃ ለመውሰድ መዘጋጀቱን ቢቢሲ በትናንት ጧት የዜና እወጃ ፕሮግራሙን አስታውቋል።</p>


<p class="align-center"><a href="/Gazettas/Tobia/info/Tobia.sera.html">ከጦቢያ መስከረም 27 ቀን 1997</a></p>

</body>
</html>	
