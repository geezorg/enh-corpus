<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በቅድስት ሥላሴ መንፈሳዊ ኮሌጅ ነገር አለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> በቅድስት ሥላሴ መንፈሳዊ ኮሌጅ ነገር አለ </h2>


<p>በኢትዮጵያ ኦሮቶዶክስ ተዋሕዶ ቤተክርስቲያን የቅድስ ሥላሴ መንፈሳዊ ኮሌጅ ደቀመዛሙርትና በኮሌጁ አስተዳደር መካከል ችግር መፈጠሩን ለማወቅ ተችሏል።</p>

<p>ስማቸው እንዲጠቀስ ያልፈለጉ የኮሌጁ ደቀመዛሙርት ለጦቢያ እንዳስታወቁት ባለፈው ሰሞን በአዲስ አበባ ከተፈጠረው አለመረጋጋት ጋር በተያያዘ ብዛት ያላቸው የኮሌጁ ደቀመዛሙርትና አንዳንድ መምህራን «የሰላም ጥሪ» በሚል ካወጡት ጽሑፍ ጋር ተያይዞ አለመግባባት ተፈጥሯል።</p>

<p>ደቀመዛሙርቱ ምንም እንኳ ኮሌጁ መንፈሳዊ ቢሆንም በሀገር ጉዳይ ላይ ያለውን የሰላም አቋም በማንፀባረቅ ለተመድ ዋና ፀሐፊ፣ ለአፍሪካ ኅብረት ጽ/ቤት፣ ለፕሬዚዳንት ቡሽና ለጠ/ሚ/ር ቶኒ ብሌር እንዲሁም ለጀርመንና አሜሪካ ድምፅ ሬዲዮ፣ ለነፃው ፕሬስና ለኢትዮጵያ ቴሌቪዥንና ራዲዮ የሰላም መልዕክታቸውን እንዲተላለፍላቸው የላኩላቸው መሆኑን ገልጸዋል።</p>

<p>«የሰላም ጥሪያችን ሰላምን እንጂ ፖለቲካን አይሰብክም ይኸውም በአዲስ አበባ ከተከሰተው የፀጥታ መጓደል ጋር የታሰሩ ሰዎች እንዲፈቱ፣ ግድያው እንዲያበቃና ሁሉም ኢትዮጵያዊ በጸሎትና በውይይት ችግሩን ይፍታ» የሚል ጥሪ ነው ያቀረብነው ሲሉ ደቀመዛሙርቱ ተናግረዋል።</p>

<p>ይሁንና ይኸው የደቀመዛሙርቱ የሰላም ጥሪ በአንዳንድ ሚዲያዎች ይፋ ከሆነ በኋላ የኮሌጁ አስተዳደር ተማሪዎችን በመሰብሰብ ጥሪውን ያቀረቡ ተማሪዎች ማንነታቸውን እንዲገልጹና ድርጊቱም ኢ-ሕገመንግሥታዊ እንደሆነ ለመግለጽ ሞክሯል ተብሏል።</p>

<p>ሆኖም ተማሪዎችና የአስተዳደሩ ተወካዮች ባደረጉት ስብስባ ጉዳዩ ኢ-ሕገመንግሥታዊ የሚሆንበት ምክንያት እንደሌለው የሰላም ጥሪውን ያቀረቡትም አብዛኛዎቹ የኮሌጁ ደቀመዛሙርት መሆናቸውን ቢገልጹም በአስተዳደሩ ኃላፊዎች ተቀባይነት እንዳላገኙ ጠቁመዋል።</p>

<p>በመንፈሳዊ ኮሌጅ አላስፈላጊ የሆነ የጐሳ መቧደን ለመፍጠር የሚንቀሳቀሱ ወገኖች እንዳሉ የጠቆሙት ደቀመዛሙርቱ ይሁንና አብዛኛው ደቀመዛሙርት ግን የመጡበትን ዓላማ ጠንቅቀው የሚያውቁ በመሆናቸው ለክፍፍሉ በር አልከፈቱም፣ የኮሌጁ አንዳንድ የሥራ ኃላፊዎችም ፖለቲካዊ ውገና በመያዝ ተጽዕኖ ለማድረግ እየሞከሩ ነው ሲሉ ለጋዜጣው ጠቁመዋል።</p>

<p class="align-center"><a href="/Gazettas/Tobia/info/Tobia.sera.html">ከጦቢያ ሰኔ 23 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ጦቢያ/ማውጫ/1997/ሰኔ/23/ጦቢያ4.231097.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
