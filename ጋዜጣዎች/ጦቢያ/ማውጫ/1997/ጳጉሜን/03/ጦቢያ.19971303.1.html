<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሁለተኛው የኦብኮ ጽ/ቤት ተሰበረ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> ሁለተኛው የኦብኮ ጽ/ቤት ተሰበረ </h2>


<p>«ኦብኮን ከነፍጠኛ ነፃ ለማውጣት» እንታገላለን በሚሉ ሁለት ግለሰቦች የተጀመረው የኦብኮ ጽ/ቤት ወረራ በትናንትና ዕለትም ቀጥሎ አራት ኪሎ የሚገኘው ሁለተኛ ጽ/ቤቱ በፀጥታ ኃይሎችና ባልታወቁ ሰዎች ተሰብሮ መያዙን ለማወቅ ተችሏል።</p>

<p>አቶ ኦልባና ሌሊሳ የኦብኮ የድርጅት ጉዳይ ኃላፊ ለጦቢያ እንዳስታውቁት ነሐሴ 26 ቀን 1997 በሁለት አፈንጋጮች የተመሩ ግለሰቦች የጦር መሣሪያ በመያዝ ዋና ጽ/ቤቱን ከተቆጣጠሩ በኋላ ጳጉሜ 2 ቀን 1997 ደግሞ የአራት ኪሎውን ጽ/ቤት ሰብረው እንደገቡ ተናግረዋል።</p>

<p>«መንግሥት በሕግ ለተቋቋመ ድርጅት አስፈላጊውን ጥበቃ ሊያደርግ ሲገባ በዝምታ መመልከቱ ሁኔታውን አባብሶታል» ያሉት አቶ ኦልባና ሁለተኛውን ጽ/ቤት ላለማሰበር ሦስት የድርጅቱ ደጋፊዎች ጽ/ቤቱ ውስጥ በማደር መከላከል ቢያደርጉም ከአቅማቸው በላይ እንደሆነ እና ድብደባ እንደተፈጸመባቸው ገልጸዋል</p>

<p>አቶ ኦልባና አክለው እንደተናገሩት ሕገወጥ ድርጊቶቹ በቀጠሉበት በዚሁ ሁኔታ እርሳቸውን ጨምሮ ሌሎች ሁለት አባላት በክትትል ሥር በመሆናቸው ከቤታቸው ለመውጣት እንደተቸገሩ አስታውቀዋል።</p>

<p>በኦብኮ ጽ/ቤት ላይ ከተፈጸመው ሕገወጥ ተግባር ጋር በተያያዘም ለኅብረቱ ሁለተኛ መደበኛ ጉባኤ አሜሪካን ሀገር የሚገኙት ዶ/ር መረራ ጉዲና ወደ ሀገራቸው እንዳይመጡና ከመጡም ቦሌ ላይ ተይዘው ሊታሰሩ እንደሚችሉ እየተወራባቸው ይገኛል።</p>

<p>እንደ ወሬው ከሆነ ዶ/ር መረራ ከመኢሶን ጋር በተያያዘ ሊጠየቁበት የሚችል ወንጀል መገኘቱና አሁንም ከከፍተኛ የመኢሶንና የኦነግ አመራሮች ጋር ይገናኛሉ የሚል ነው።</p>

<p>ስለጉዳዩ የኦብኮ ድርጅት ጉዳይ ኃላፊ አቶ ኦልባና ሌሊሳ ወሬው መሠረተ ቢስ መሆኑን ጠቅሰው፣ ዶ/ር መረራ በቀጣዩ ሣምንት ወደ ሀገራቸው እንደሚመለሱ አስታውቀዋል። ዶ/ር መረራ በግርግር የመደንገጥ ባሕርይ የለባቸውም ያሉት አቶ ኦልባና የዚህ ወሬ ምንጭና ዓላማ ግልጽ ነው ይኸውም በአንድ በኩል የኦብኮን ጽ/ቤት ይህን በመሰለ ሕገወጥ ተግባር መዳፈር በሌላ በኩል ደግሞ ላለፉት በርካታ ዓመታት በኦብኮ ጥላ ሥር የተሰባሰቡትን በብዙ ሚሊዮን የሚቆጠሩ ደጋፊዎቹንና አባላቱን ተስፋ ለማስቆረጥ የተደረገ ሤራ ነው ብለዋል።</p>

<p class="align-center"><a href="/Gazettas/Tobia/info/Tobia.html">ከጦቢያ ጳጉሜን 3 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ጦቢያ/ማውጫ/1997/ጳጉሜን/03/ጦቢያ1.031397.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
