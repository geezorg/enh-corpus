<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«አንድ ግራም ጉልበት እስካለኝ ድረስ የድርጅቴ ወታደር ሆኔ እቀጥላለሁ» ጠ/ሚኒስትር መለስ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«አንድ ግራም ጉልበት እስካለኝ ድረስ የድርጅቴ ወታደር ሆኔ እቀጥላለሁ» ጠ/ሚኒስትር መለስ</h2>


<p>ጠ/ሚኒስትርና የኢሕአዴግ ሊቀመንበር አቶ መለስ ዜናዊ «አንድ ግራም ጉልበት እስካለኝ ድረስ የድርጅቴ ወታደር ሆኜ እቀጥላለሁ» በማለት ገለጹ። በተፎካካሪ ፓርቲዎች ላይ የሚሰነዝሩት ዘለፋና ዛቻም ተጠናክሯል።</p>

<p>አብዮታዊ ዴሞክራሲ በልዩ እትሙ አቶ መለስ ዜናዊ ሚያዝያ 20 ቀን 1997 ዓ.ም ለደጋፊዎቻቸው ያደረጉትን ንግግርና የተሳታፊዎቹን ጥያቄ እንደዘገበው «ኢሕአዴግን ሳይሆን መለስ ሺህ ጊዜ ቢመረጥ አይከፋኝም የሚሉ በርካታ ሰዎች አሉ» ተብሎ ለቀረበላቸው ጥያቄ ጠ/ሚ/ሩ ሲመልሱ፦ «የግለሰቦች ሚና በድርጅት ውስጥ ዜሮ ነው አይባልም። ነገር ግን ድርጅቶች ከግለሰብ በጣም የተለዩና በጣም የላቁ ፍጡራን ናቸው» ካሉ በኋላ «እኔ የኢሕአዴግ አባል የሆንኩት ከኢሕአዴግ በላይ የማምንበትን ነገር የሚወክል ድርጅት ስለሌለ ነው። መለስን የፈጠረው ኢሕአዴግ ነው። ኢሕአዴግን መለስ የፈጠረው አይደለም» ብለዋል።</p>

<p>ጠ/ሚ/ሩ አያይዘው «እኔ የድርጅቴ ወታደር የሆንኩት በ19 ዓመቴ ነው። አሁን ከሞላ ጐደል 50 ዓመት ሆኖኛል። አሁን የጡረታ ጊዜዬ የሚቃረብበት እንጂ አዲስ ሥራ ፍለጋ የምሄድበት ጊዜ አይደለም። ድርጅቴ ባዘዘኝ ቦታ፣ ድርጅቴን ለማግለል አንድ ግራም ጉልበት እስካለኝ ደረስ የድርጅት ወታደር ሆኜ እቀጥላለሁ» ሲሉ አብራርተዋል።</p>

<p>«ተቃዋሚዎች ቢሸነፉ ብጥብጥ እንደሚያስነሱ ሲገልጹ ቆይተዋል። ከዚህ አንፃር አደገኛ ቦዘኔዎች የሚያደርሱት አደጋ አለ ወይ? በኢሕአዴግ በኩል ያለው ዝግጅት ምን ይመስላል? ኢሕአዴግ ተቃዋሚዎችን ከኢንተርሃምዌ ጋር እያመሳሰለ ይገኛል። ይህ ምን ማለት ነው» ለሚለው ጥያቄ ጠ/ሚ/ር መለስ «የሕዝብ አመጽ ሲኖር የሚችለው ለማመጽ የሚፈልግ ሕዝብ ሲኖር ነው፣ በአደገኛ ቦዘኔ የሚቀሰቀስ የሕዝብ አመጽ የለም፣ ብጥብጥ ሊኖር የሚችለው አደጋ ብጥብጥ ነው። የወንጀለኛ ብጥብጥን በተመለከተ ፍቱን መድኃኒቶች አሉ» በማለት ተናግረው ተቃዋሚዎችን ከኢንተርሃምዌ ጋር ማመሳሰሉን በተመለከተም «እነዚህ ሰዎች ማዳበሪያ የተወደደው ለምንድነው? የእገሌ ብሔረሰብ ስለወሰደው ነው፣ የእገሌ ብሄረሰብ እንደዚህ ስለሆነ ነው ማለት ጀምረዋል። ይህ ኢንተርሃምዌ ቅስቀሳ ነው» በማለት አስረድተዋል።</p>

<p>«ሕገ መንግሥቱን እንለውጣለን የሚሉትን ተቃዋሚዎች እንዴት ያዩዋቸዋል?» ለተባሉትም «በኔ ግምት እንዲስተካከል የሚፈለገው ዋነኛ አንቀጽ መሬት ይሸጥ ይለወጥ፣ አይሸጥም አይለወጥም የሚለው ሕገ መንግስታዊ ድንጋጌ ነው። ይሁንና ከልማትም ከዴሞክራሲያዊ አኳያ ሲታይ በመሬት ጉዳይ ላይ ያለው ሕገ መንግሥታዊ ድንጋጌ ይቀየር ማለት ፀረ-ዴሞክራሲና ፀረ-ልማት መሆን ማለት ነው» ብለዋል።</p>

<p>ጠ/ሚ/ሩ በፓርቲዎች ክርክር ወቅት ኢሕአዴግን ወክለው የሚቀርቡ ባለሥልጣን ተከራካሪዎች የሚያነቡትን ጽሑፍ የሚያዘጋጁ መሆናቸው ሲታወቅ ተፎካካሪ ፓርቲዎች ሕዝባዊ አመጽ ሲያስነሱ ይችላሉ ከሚል ስጋት በመነጨ ከባድ ማስጠንቀቂያና ዘለፋ ሲሰነዝሩ የቆዩና አሁንም ይኸው ሁኔታ የቀጠለ መሆኑን ለመረዳት ተችሏል።</p>


<p class="align-center"><a href="/Gazettas/Tobia/info/Tobia.sera.html">ከጦቢያ ሚያዝያ 27 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ጦቢያ/ማውጫ/1997/ሚያዝያ/27/ጦቢያ2.270897.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
