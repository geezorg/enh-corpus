<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ዶ/ር ነጋሶ ጊዳዳ የምርጫ መርሐ - ግብር የጊዜ ሰሌዳ እንዲራዘም በድጋሚ ጠየቁ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ዶ/ር ነጋሶ ጊዳዳ የምርጫ መርሐ - ግብር የጊዜ ሰሌዳ እንዲራዘም በድጋሚ ጠየቁ</h2>


<p>የኢፌድሪ የቀድሞ ፕሬዚዳንት ክቡር ዶክተር ነጋሶ ጊዳዳ የ1997 ዓ.ም ብሔራዊ ምርጫ መርሐ ግብር የጊዜ ሰሌዳ እንዲራዘም ኅዳር 20 ቀን 1997 ዓ.ም ለኢትዮጵያ ብሔራዊ የምርጫ ቦርድ በጻፉት ደብዳቤ በድጋሚ ጠየቁ።</p>

<p>ዶ/ር ነጋሶ የሀገራችንን ህገ-መንግሥታዊ የአሠራር ድንጋጌዎችን የሚፃረር አዋጅ 255/94 እያለ ዴሞክራሲያዊ፣ ነፃና ፍትሐዊ ምርጫ ሊካሄድ እንደማይችል ጠቁመው፣ ምርጫ ቦርዱ ይህ አዋጅ ባለበት ሁኔታ ምርጫን ለማካሄድ ፈቃደኛ ያለመሆን ድፍረት ማሳየት እንደሚኖርበት አሳስበዋል።</p>

<p>ፀረ-ዲሞክራሲና ኢ-ሕገመንግሥታዊ የሆነው ይህ አዋጅ እንዲሰረዝ ወይም በዴሞክራሲያዊና በአወንታዊ መልኩ እንዲሻሻል ከ1995 ጀምሮ የሚመለከታቸውን አካላት ሲጠይቁ መቆየታቸውን የገለጹት ዶክተር ነጋሶ ጊዳዳ በድጋሚ በጥቅምት 22 ቀን 1997 ዓ.ም ጉዳዩን እንዲያይና ውሳኔ እንዲሰጥበት ለፌዴሬሽን ም/ቤት በደብዳቤ ቢጠይቁም እስከዛሬ ምንም መልስ ያለማግኘታቸውን አስታውቀዋል።</p>

<p>«ማንኛውም ዜጋ፣ የመንግስት አካላት፣ የፖለቲካ ድርጅቶች፣ ሌሎች ማህበራት እንዲሁም ባለሥልጣኖቻቸው ሕገ-መንግሥቱን የማስከበርና ለሕገ መንግሥቱ ተገዢ የመሆን ኃላፊነት አለባቸው» የሚለውን የህገ መንግሥቱን ድንጋጌ ያስታወሱት ፕሬዚዳንቱ የምርጫ ቦርዱ ምርጫን በተመለከተ የሁሉም ዜጎች የመምረጥና የመመረጥ መብት መከበሩን የማረጋገጥ ኃላፊነት እንዳለበት አስረድተዋል።</p>

<p>አያይዘውም «ይህ ካልሆነ የምርጫ ቦርዱ ለሕገ መንግስቱ መከበር መቆሙና ለሕገ መንግሥቱ ተገዢ መሆኑ በጥያቄ ውስጥ ይገባል። ተአማኒነቱንም ያጣል። ምርጫ ቦርዱ በዚህ ዓይነት ችግር ውስጥ እንዳይገባ የሁላችንም ፍላጐት ነው። ምርጫ ቦርዱ ከዚህ ዓይነት ችግር ነፃ መሆኑን ማረጋገጥ ይጠበቅበታል። ይህን ለማድረግ የሚቻለው የ1997 ዓ.ም ምርጫ በሕገ - መንግሥታችን አንቀጽ 38 ላይ በተደነገገው መሠረት ዜጎች ሁሉ የመምረጥና የመመረጥ መብታቸው መከበሩን ካረጋገጠ ብቻ ነው» ብለዋል።</p>


<p class="align-center"><a href="/Gazettas/Tobia/info/Tobia.sera.html">ከጦቢያ ኅዳር 23 ቀን 1997</a></p>

</body>
</html>	
