<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሼህ ሙሐመድ ሁሴን አሊ አልአሙዲ ያሠሩትን ዋንጫና መዳሊያ ሲካፋ ተረከበ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ሼህ ሙሐመድ ሁሴን አሊ አልአሙዲ ያሠሩትን ዋንጫና መዳሊያ ሲካፋ ተረከበ</h2>


<p>የምሥራቅና መካከለኛው አፍሪካ አልአሙዲ ሲኒየር ቻሌንጅ ካፕ ታህሳስ 2 ቀን ሩዋንዳ ከዛንዚባር፣ ኢትዮጵያ ከቡሩንዲ በሚያደርጉት ውድድር ይጀመራል። በምድብ ሀ - አዘጋጇ ኢትዮጵያ፣ ሩዋንዳ፣ ቡሩንዲ፣ ዛንዚባርና ታንዛኒያ፣ በምድብ ለ - ዑጋንዳ፣ ኬንያ፣ ሱዳንና ሶማሊያ ለሚያደርጉት ለዚሁ ውድድር ሼህ መሐመድ ሁሴን አሊ አልአሙዲ ያሠሩት ዋንጫና መዳሊያ አዲስ አበባ ደርሶ ሴካፋ መረከቡን የፌዴሬሽኑ ሕዝብ ግንኙነት ክፍል አስታውቋል።</p>

<p>የኢትዮጵያ እግር ኳስ ፌዴሬሽን ሕዝብ ግንኙነት ክፍል እንደገለጸው ዋንጫው በምሥራቅና መካከለኛው አፍሪካ ሻምፒዮና ታሪክ በትልቅነት የመጀመሪያው መሆኑ ታውቋል። በሌላ በኩል በኖርማላይዜሽን ኮሚቴ የሚመራው የኢትዮጵያ እግር ኳስ ፌዴሬሽን የ28ኛውን የምሥራቅና መካከለኛው አፍሪካ አልአሙዲ ሲኒየር ቻሌንጅ ካፕ ዝግጅት የተዋጣለት ለማድረግ 144 አባላት ያሉት አንድ አብይ ኮሚቴና ስምንት ንዑሳን ኮሚቴዎች ማቋቋሙን የሕዝብ ግንኙነት ክፍል ገልጿል።</p>

<p>እንደ ህዝብ ግንኙነት ክፍል መግለጫ የውድድርና የልምምድ ሜዳዎች አዘጋጅ፣ የሕዝብ ግንኙነት፣ የመስተንግዶና ፕሮቶኮል፣ የትራንስፖርት፣ የሆቴልና የምግብ፣ የሕክምና፣ የደህንነትና ፀጥታ፣ የስፖንሰር ሺፕና ማርኬቲንግ ንዑሳን ኮሚቴዎች ኃላፊነታቸውን ለመወጣት የሚያስችል እንቅስቃሴ ጀምረዋል።</p>

<p>የኢትዮጵያ ብሔራዊ ቡድን በበኩሉ ለ28ኛው የምሥራቅና መካከለኛው አፍሪካ አልአሙዲ ሲኒየር ቻሌንጅ ካፕ ብቁ ተወዳዳሪ ሆኖ ለመቅረብ የወዳጅነት ጨዋታዎች በማድረግ ላይ ነው። ቡድኑ ባደረጋቸው ሁለት የወዳጅነት ጨዋታዎች ኦሜድላን 3ለ0፣ መድንን 3ለ1 በሆነ ውጤት አሸንፏል። በሁለቱም ጨዋታ ለኢትዮጵያ ብሔራዊ ቡድን ግብ ያስቆጠሩት ከቅዱስ ጊዮርጊስ ቡድን የተመረጡ ተጫዋቾች መሆናቸው ታውቋል።</p>


<p class="align-center"><a href="/Gazettas/Tobia/info/Tobia.sera.html">ከጦቢያ ኅዳር 23 ቀን 1997</a></p>

</body>
</html>	
