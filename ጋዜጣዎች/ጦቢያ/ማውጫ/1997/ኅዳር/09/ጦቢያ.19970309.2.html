<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በስዊዝ ኢትዮጵያውያን የተቃውሞ ሰላማዊ ሰልፍ ሊወጡ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በስዊዝ ኢትዮጵያውያን የተቃውሞ ሰላማዊ ሰልፍ ሊወጡ ነው</h2>


<p>አውሮፓ በሚገኙ ኢትዮጵያውያን ስደተኞች ላይ እየደረሰ ያለው የመብት ረገጣ መባባሱንና በስዊዝ የኢትዮጵያ ስደተኞች የተቃውሞ ሰላማዊ ሰልፍ ለማድረግ ዝግጅት ላይ መሆናቸውን ገለጹ።</p>

<p>በዙሪክ የስደተኞች ጊዜያዊ አስተባባሪ ኮሚቴ በተለይ ለጦቢያ እንደገለጸው በስዊዝ በሚኖሩ ኢትዮጵያውያን ስደተኞች ላይ የሚደርሰው እንግልት እየተባባሰ በመምጣቱ ሳቢያ በጄኔቭ ከተማ በሚገኘው የተባበሩት መንግሥታት ጽ/ቤት ፊት ለፊት የተቃውሞ ሰልፍ ለማድረግ በዝግጅት ላይ መሆናቸውን አስታውቋል።</p>

<p>እንደ አስተባባሪው ኮሚቴ መግለጫ ከሆነ ከዚህ በፊትም በተለያዩ ካንቶኖች ወይም ቦታዎች በሚኖሩ ኢትዮጵያውያን ላይ ከሥራ መፈናቀልና ከሚኖሩበት ቤት በማስወጣትና በማሰር ግፍ ሲፈጸምባቸው መቆየቱን አውስቶ ይህን ኢ-ሰብዓዊ ድርጊት በመቃወም አንዲት ኢትዮጵያዊት ለሃያ አንድ ቀናት የረሃብ አድማ ማድረጓንና በአሁኑ ወቅትም በሕክምና እርዳታ ሕይወቷ ሊተርፍ እንደቻለ ገልጿል።</p>

<p>የስዊስ መንግሥት እየወሰደ ያለው እርምጃ በተባበሩት መንግስታት የጸደቀውን የጄኔቫ እና የቪዬና ኮንቬንሽን የስደተኞች ሰብአዊ መብት እንደሚጻረር ያመለከተው ኮሚቴ ይህን ሕገ ወጥ እርምጃ በመቃወም በዓይነቱ ታላቅ የሆነ ሰላማዊ ሰልፍ ለማድረግ በዝግጅት ላይ መሆኑን አስታውቋል።</p>

<p>ይህ በዚህ እንዳለ በኬንያ በሚኖሩ ኢትዮጵያውያን ስደተኞች ላይ ሰሞኑን በተደረገው አሰሳ በርካታ ኢትዮጵያውያን ታፍሰው መታሰራቸውን ለማወቅ ተችሏል።</p>


<p>ከናይሮቢ የደረሱን መረጃዎች እንዳመለከቱት ከስደተኞች መጠለያ ውጭ በሚኖሩ ኢትዮጵያውያን ላይ በተካሄደው አፈሳ በርካታዎቹ ፖሊስ ጣቢያ የታሰሩ ሲሆን ከነዚህ ውስጥም በስደት ያሉ የነፃው ፕሬስ አባላት እንደሚገኙበት ጨምረው ገልጸዋል።</p>


<p class="align-center"><a href="/Gazettas/Tobia/info/Tobia.sera.html">ከጦቢያ ኅዳር 09 ቀን 1997</a></p>

</body>
</html>	
