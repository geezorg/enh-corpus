<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኤርትራ የሰላሙን ሃሳብ «ባዶ» ነው ስትል በድጋሚ አጣጣለች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኤርትራ የሰላሙን ሃሳብ «ባዶ» ነው ስትል በድጋሚ አጣጣለች</h2>


<p>አዲስ የሰላም ሃሳብ «ባዶ» ነገር ነው ሲል ማጥላላቱ ቅር እንዳሰኛቸው ገልጸዋል። ጠ/ሚኒስትሩ ጨምረው እንደገለጹት የሰላምን ዕድል ለማስፋት የቀረበውን ሃሳብ «ባዶ» ነው ከማለት ይልቅ ተቀራርቦ ባዶነቱ ከምኑ ላይ እንደሆነ ለመነጋገር ፈቃደኛ ቢሆኑ የተሻለ እንደነበር አስገንዝበዋል።</p>

<p>ኢትዮጵያ ያቀረበችው የሰላም ሓሳብ በጐ ምላሽ ያገኛል ብላ ለውይይት ለማወቅ መረጃ የሚሰጥ ክፍል ተፈልጐ ባይገኝም ከውጭ ጉዳይ ሚኒስቴር መሥሪያ ቤቱ የተሰጠው መግለጫ የድንበሩ ውሳኔ ከምንም ጋር ሊያያዝ እንደማይገባውና በሁለቱ አገሮች መካከል ያለውን ድንበር እንዲያካልል የተሰየመውን የኮሚሽኑን ውሳኔ ተግባራዊ ከማድረግ ውጪ ሌላ ምንም ሐተታ እንደማያስፈልግ ገልጿል።</p>

<p>ጠቅላይ ሚኒስትር መለስ ዜናዊ በሰጡት ተጨማሪ መግለጫ፣ «በእኛና በኤርትራ መንግሥት መካከል ልዩነቶች አሉ። እነዚህን ልዩነቶች ሰላማዊ በሆነ መንገድ ለመጨረስ ሙከራ ከማድረግ ውጪ ወደ ፀብ አጫሪነት ደረጃ የምንሸጋገርበት ምክንያት ሊኖር አይችልም። በዚህ ሐሳብ የኤርትራም መንግሥት እንደሚስማማ ተስፋ አደርጋለሁ። ልዩነቶች ለጦርነት ሳይሆን ለሰላማዊ የመፍትሔ ድርድር መነሾ ሊሆኑ ይገባቸዋል።» ሲሉ አስተያየታቸውን አክለዋል። ባለፈው ሰሞን ጠ/ሚኒስትር መለስ ዜናዊ ባለ 5 ነጥብ የሰላም ሐሳብ ለተወካዮች ምክር ቤት ማቅረባቸውና ምክር ቤቱ ከ10 ተቃውሞና ከ3 ድምፀ ተአቅቦ በቀር በሙሉ ድምጽ መቀበሉ አይዘነጋም።</p>

<p>ከዛሬ 4 ዓመት በፊት የጋራ ድንበር አካላይ ኮሚሽን መቋቋሙና ከ4 ሺ ያላነሱ የተ.መ.ድ የሰላም አስከባሪ ወታደሮች በሥፍራው መሰማራታቸው ይታወሳል። ባለፈው ዓመት ኢትዮጵያ የተሰጠው ውሳኔ በመሬት ላይ ያለውን ተጨባጭ ሁኔታ ያላገናዘበ ፍርድ ገምድል ውሳኔ በመሆኑ አልቀበለውም በማለቷ የድንበር አካላይ ኮሚሽኑ ሥራ ተቋርጦ እንደነበር ይታወሳል።</p>

<p>ባሁኑ ጊዜ ኢትዮጵያ በሙሉ ኃይሏ መዋጋት የጀመረችው ድህነትን፣ ረሃብንና በሽታን በመሆኑ ለሰላም ሌላ ዕድል ለመስጠት ያቀረበችው የሰላም ሃሳብ በብዙ መንግሥታት ዘንድ ተቀባይነት ማግኘቱና አበረታች ምላሽ መታየቱ ይታወሳል።</p>


<p class="align-center"><a href="/Gazettas/Tobia/info/Tobia.sera.html">ከጦቢያ ኅዳር 30 ቀን 1997</a></p>

</body>
</html>	
