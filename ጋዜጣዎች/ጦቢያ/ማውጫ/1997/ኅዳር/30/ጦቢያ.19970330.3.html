<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አልአሙዲ ሲኒየር ቻሌንጅ ካፕ የፊታችን ቅዳሜ ይጀመራል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">አልአሙዲ ሲኒየር ቻሌንጅ ካፕ የፊታችን ቅዳሜ ይጀመራል</h2>


<p>በኢትዮጵያ አስተናጋጅነት የሚካሄደው የምሥራቅና መካከለኛው አፍሪካ አልአሙዲ ሲኒየር ቻሌንጅ ካፕ የፊታችን ቅዳሜ ሩዋንዳ ከዛንዚባር፣ ኢትዮጵያ ከቡሩንዲ በሚያደርጉት የመክፈቻ ውድድር ይጀመራል። በዚሁ የመክፈቻ ሥነ ስርዓት የፊፋ ፕሬዚዳንትና የኢትዮጵያ ከፍተኛ ባለሥልጣናት ይገኛሉ ተብሎ ይጠበቃል።</p>

<p>ከታህሳስ 2-16 በሚካሄደው በዚሁ ውድድር ተሳታፊ ከሚሆኑ አገሮች መካከል የሱማሊያ ብሔራዊ ቡድን ባለፈው ሰኞ ምሽት አዲስ አበባ መግባቱ ታውቋል። የኡጋንዳ፣ የሩዋንዳ፣ የዛንዚባር፣ የታንዛኒያ የኬኒያና የቡሩንዲ ብሔራዊ ቡድኖችና የጅቡቲ ልዑካን በትናንትናው ዕለት አዲስ አበባ መግባታቸውን ከኢትዮጵያ እግር ኳስ ፌዴሬሽን ከተገኘው ዜና ለማወቅ ተችሏል።</p>

<p>በሌላ በኩል የኢትዮጵያ እግር ኳስ ፌዴሬሽን የአጭር ጊዜ ዝግጅቱን አጠናቆ ሃያ አስምት የመጨረሻ ተመራጮችን አሳውቋል። ከኢትዮጵያ እግር ኳስ ፌዴሬሽን በተገኘው መረጃ መሰረት በረኞች ሳዳት ጀማል ከመከላከያ፣ ደያስ አዱኛ ከቅዱስ ጊዮርጊስ፣ መስፍን ነጋሽ ከባንኮች፣ ተከላከዮች ዘውዱ በቀለ ከባንኮች፣ ታምራት አበበ ከመብራት ኃይል፣ ደጉ አበበ፣ ሳምሶን ሙሉጌታና ሳሙኤል ደግፌ ከቅዱስ ጊዮርጊስ፣አዳነ ግርማ ከአዋሳ ከነማ፣ ዳንኤል ተክሉ ከኢትዮጵያ ቡና፣ አማካዮች መስፍን አሰፋ ከመብራት ኃይል፣ አሸናፊ ግርማና ኢብራሂም ሁሴን ከኢትዮጵያ ቡና፣ ሀይደር መንሱር፣ ዳዊት መብራቱና ደብሮም ሐጐስ ከቅዱስ ጊዮርጊስ፣ በኃይሉ ደመቀና ሙሉጌታ ምህረት ከአዋሳ ከነማ፣ አንተነህ አላምረው ከመከላከያ፣ አማኑኤል ግደይ ከትራንስ ኢትዮጵያ፣ ሰብስቤ ሽገሬ ከኒያላ፣ አጥቂዎች ታፈሰ ተስፋዬ ከመብራት ኃይል ፣ጌታሁን አሻሞ ከአዋሳ ከነማ፣ አንዱዓለም ንጉሴና ፍቅሩ ተፈራ ከቅዱስ ጊዮርጊስ የማጣሪያ መመዘኛውን አልፈው የውድድሩን መጀመር በጉጉት በመጠባበቅ ላይ መሆናቸው ታውቋል።</p>

<p>የኢትዮጵያ እግር ኳስ ፌዴሬሽን በበኩሉ ከትናንት በስቲያ ለተጨዋቾቹና ለአሠልጣኞች የማነቃቂያ የገንዘብ ሽልማት ሰጥቷል። ከፌዴሬሽኑ በተገኘው መረጃ መሠረት ለተጨዋቾች አንድ፣ አንድ ሺህ፣ ለአሠልጣኞች ለእያንዳንዳቸው 1,700 ብር ሽልማት የተሰጠው በፕሬዚዳንቱ በዶ/ር አሸብር ወ/ጊዮርጊስ አማካይነት ነው።</p>


<p class="align-center"><a href="/Gazettas/Tobia/info/Tobia.sera.html">ከጦቢያ ኅዳር 30 ቀን 1997</a></p>

</body>
</html>	
