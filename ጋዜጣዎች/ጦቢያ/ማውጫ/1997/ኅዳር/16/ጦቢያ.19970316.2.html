<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የወንጌላዊያን አብያተ ክርስቲያናት ኅብረት የምርጫ ቅስቀሳ ተተቸ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የወንጌላዊያን አብያተ ክርስቲያናት ኅብረት የምርጫ ቅስቀሳ ተተቸ</h2>


<p>የኢትዮጵያ ወንጌላዊያን አብያተ ክርስቲያናት ኅብረት 3ኛውን ዙር የብሔራዊ ምርጫ አስመልክቶ የሚያደርገውን የምርጫ ቅስቀሳ አንዳንድ «ክርስቲያኖች» መጽሐፍ ቅዱሳዊ አይደለም ሲሉት የኅብረቱ የብሔራዊ ምርጫ አስተባባሪ ግን አገርን መምራት ወይም ማገልገል መጽሐፍ ቅዱሳዊ አይደለም ማለት እንደማይቻል ገልጸዋል።</p>

<p>በወንጌላዊያን አብያተ ክርስቲያናት ኅብረት ውስጥ በአባልነት የሚገኙ አንዳንድ «ክርስቲያኖች» ለጦቢያ እንደተናገሩት ኅብረቱ ከቆመለት መንፈሳዊ ዓላማ ውጭ ፖለቲካዊ በሆነ ጉዳይ መግባቱ አግባብ አይደለም ነው ያሉት። </p>

<p>እንደነዚሁ ተቺዎች ከሆነ የኅብረቱ የምርጫ ግብረ ኃይል ነፃ መሆኑ በጋዜጣው በኩል ይጣራልን ያሉ ሲሆን የምርጫው አስተባባሪ አቶ ሚሊዮን በለጠ ትችቱን አስተባብለዋል።</p>

<p>እንደ አስተባባሪው ከሆነ ተቺዎቹ መጀመሪያ ወደ ቤተክርስቲያናቸው መሪዎች ሄደው መጠየቅ እንደሚገባቸው ገልጸው ይሁንና እስካሁን ባለው ሁኔታ በአንዳንድ ክርስቲያኖች ዕይታ አገርን መምራትና ማገልገል «ፖለቲካዊ» ነው በሚል በአሉታዊ ዓይን ሲታይ መቆየቱንና ይኼ ግን ስህተት መሆኑን ተናግረዋል።</p>

<p>አቶ ሚሊዮን ጨምረው እንደተናገሩት በመጽሐፍ ቅዱስ ውስጥ ዳዊትና ሰለሞን ንጉሦች እንደነበሩ ዳንኤልም ቢሆን አማኝ ባልነበረ ሕዝብ መካከል ሲያገለግል እንደቆየና ዩሴፍም በግብጽ አገር እንደዛሬው የጠ/ሚኒስትርነት ማዕረግ ሲያገለግል ቆይቷል ታዲያ እነዚሁ ምን ሊባሉ ነው? ሲሉ አብራርተዋል።</p>

<p>ጦቢያ ጋዜጣ ከኢትዮጵያ ወንጌላዊያን አብያተ ክርስትያናት ኅብረት የብሔራዊ ምርጫ አስተባባሪዎች ጋር በቀጣዩ ሳምንት ቃል ምልልስ ይኖረዋል።</p>


<p class="align-center"><a href="/Gazettas/Tobia/info/Tobia.sera.html">ከጦቢያ ኅዳር 16 ቀን 1997</a></p>

</body>
</html>	




