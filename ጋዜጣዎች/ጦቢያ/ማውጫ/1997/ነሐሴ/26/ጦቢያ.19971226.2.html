<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«የጠቅላይ ሚኒስትሩ ደብዳቤ የተምታታ ነው» ዶ/ር ያዕቆብ ኃ/ማርያም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> «የጠቅላይ ሚኒስትሩ ደብዳቤ የተምታታ ነው» ዶ/ር ያዕቆብ ኃ/ማርያም </h2>


<p>ጠቅላይ ሚኒስትሩ ሰሞኑን በሄራልድ ጋዜጣ የፃፉት ተከታታይ ደብዳቤ እርስ በርሱ የተምታታና ፍሬ የሌለው ገለባ ነው ሲሉ አንድ የቅንጅት ከፍተኛ አመራር ገለጹ።</p>

<p>ዶ/ር ያዕቆብ ኃይለማርያም የቅንጅት ለአንድነትና ለዴሞክራሲ የሕግና የሥነ ሥርዓት ዓብይ ኮሚቴ ለጦቢያ እንዳስታወቁት «ጠቅላይ ሚኒስትሩ በደብዳቤያቸው ያነሱት ሐሳብ የአውሮፓ ኅብረት ታዛቢዎች ያለውን ሁኔታ በደንብ አላስቀመጡም ዋሽተዋል፣ ያልገባቸው ነገር አለ የሚል ነው። ይሁንና ልዑካኑ በምርጫ መታዘብ ከፍተኛ እውቀት ያላቸው ምሁራን የሆኑና የልዑኩ መሪ አና ጎሜዝም የተከበሩና የአውሮፓ ህብረት ፓርላማ አባል ናቸው። ለተቃዋሚዎች የሚያደሉበት ምንም ምክንያት የለም፡፡ ከእኛ የሚያገኙት ጥቅምም የለም። ነገር ግን ኃላፊነት በጐደለው መልኩ ጉቦ ተሰጥቷቸዋል ተብሎ በመንግሥት ጋዜጣ ቢጻፍም ይህ አስነዋሪ አባባል እውነት አለመሆኑን ማንም ይገነዘበዋል።» ብለዋል። </p>

<p>ዶ/ር ያዕቆብ ጨምረው እንደገለጹት «ሪፖርቱ የሚቀርበው ለምርጫ ቦርድ እንጂ ለቅንጅት አይደለም። ደግሞም ሪፖርቱ ሙሉ በሙሉ ቅንጅትን አይደግፍም። እኛም የምንቃወመው ይኖራል። ለምሳሌ ያቀረበነው ማስረጃ ደካማ ነው እርስ በርሱ የሚጣረስ ነው ብለው ያሉትን እንቃወመዋለን» ቅንጅቱ በራሱ በኩል የሚያቀርበው ምላሽ ይናገራል ሲሉ ገልጸዋል።</p>

<p>አቶ በረከት ስምኦን የአውሮፓ ኅብረት ከተፈቀደለት ውጭ ሪፖርት አድርጓል ላሉት ዶ/ር ያዕቆብ ሲመልሱ፦</p>

<p>«የአውሮፓ ኅብረት በኢትዮጵያ መንግሥት ፈቃድ ነው የገባው ወሰን ጥሰው ተደብቀው አልገቡም። ሕገወጥ ነገርም ሲሠሩ አልታዩም። ባቀረቡት ሪፖርት ትዝብታቸውን አሳይተዋል። መታዘብ ሲባል ደግሞ ዝም ብሎ ወሬ አይደለም። ለምርጫው በፊት የነበረውን ሁኔታ፣ ምርጫ ላይ የነበረውንና ከምርጫው በኋላ የነበረውን ሁሉ ያጠቃልላል፡፡ በአጠቃላይ ሚኒስትሩና አቶ በረከት ያልገባቸው ይሄ ነው። በዓለም አቀፍ አሠራር መታዘብ ማለት ምርጫው ከመጀመሩ ቀደም ብሎ ያለውንና ከምርጫ በኋላ ሁለት ወር የሚኖረውን ይጨምራል። ከምርጫው ቀደም ብሎ ያሉ ህገወጥ ድርጊቶች፣ ማስፈራራቶች፣ ማዋከቦች ምርጫው ላይ ተጽእኖ ይኖራቸዋል። የአውሮፓ ህብረትም ሁለት ወር ቀደም ብሎ ለመታዘብ የመጣው ለዚህ ነው» ብለዋል።</p>

<p class="align-center"><a href="/Gazettas/Tobia/info/Tobia.html">ከጦቢያ ነሐሴ 26 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ጦቢያ/ማውጫ/1997/ነሐሴ/26/ጦቢያ2.261297.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
