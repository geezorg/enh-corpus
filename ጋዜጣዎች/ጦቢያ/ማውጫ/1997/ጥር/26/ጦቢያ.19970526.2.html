<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ጅቡቲ ለወደብ ታሪፍ ጭማሪ እየተዘጋጀች ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ጅቡቲ ለወደብ ታሪፍ ጭማሪ እየተዘጋጀች ነው</h2>


<p>የጅቡቲን ወደብ በጨረታ አሸንፎ በማስተዳደር ላይ የሚገኘው የዱባይ ዓለም አቀፍ የወደብ ንግድ ተቋም ከጅቡቲ መንግሥት ጋር በመሆን በወደቡ በሚወጡና በሚገቡ ዕቃዎች ላይ የታሪፍ ጭማሪ ለማድርግ በዝግጅት ላይ ይገኛል።</p>

<p>ጭማሪው በቅርቡ ይፋ ሳይሆን እንደማይቀር የሚጠቀሙት እነዚሁ ዘገባዎች እንደተባለው የዋጋ ጭማሪው ተግባራዊ ከሆነ የኢትዮ-ኤርትራ የድንበር ጦርነትን ተከትሎ ላለፉት ሰባት ዓመታት ያህል የጅቡቲ ወደብን በባህር በርነት እየተጠቀመች በምትገኘው ኢትዮጵያ ላይ ኢኮኖሚያዊ ቀውስ እንደሚፈጥር አመልክተዋል።</p>

<p>የጅቡቲን ወደብ የሚያስተዳድረው የዱባዩ ኩባንያ የታሪፍ ጭማሪ ሊያደርግ እየተገደደ ከሚገኝባቸው ምክንያቶች መካከል በቅርቡ ከኤርትራ የባህር ትራንዚት ኩባንያዎች ጋር ባደረጋቸው ስምምነቶች መሰረት እንደሆነም ተገልጿል። የሕዝባዊ ግንባር ለፍትህና ዴሞክራሲ (ሕግፌዴ) ንብረት የሆነው የሬድሊ ትራንዚት ኩባንያ ከአሰብና ምጽዋ ወደቦች አስተዳዳሪዎች ጋር በመሆን በቀይ ባህር አካባቢ በሚገኙ የኤደን፣ አሰብ፣ ምጽዋና ጅቡቲ ወደቦች የመርከቦች የአግልግሎት ክፍያ ለወደቦቹ እድገት በሚበጅ መልኩ ተመሳሳይ እንዲሆን መስማማታቸውን ዘገባዎቹ አመልክተዋል።</p>

<p>ይኽን መሰሉ የሦስትዮሽ የወደብ አስተዳዳሪዎች ስምምነት ሆን ተብሎ በኢትዮጵያ የገቢና የወጪ ንግድ እንቅስቃሴ ላይ ጫና በመፍጠር በማጣጣር ላይ የሚገኙትን የኤርትራ የባህር ትራንዚት ኩባንያዎች ለመታደግ የተቀየሰ ሤራ ሳይሆን እንደማይቀርም ለጉዳዩ ቅርበት ያላቸው አካላት በመግለጽ ላይ ይገኛሉ።</p>

<p>ባሳለፍነው ዓመት መገባደጃ ላይ የወደብ፣ ኪራይ ታፊፍ ጭማሪ ለማድረግ ታቅዶ የነበረ ቢሆንም ጠ/ሚ መለስ ዜናዊን ጨምሮ ጉዳዩ በሚመለከታቸው የመንግሥት አካላት በኩል በተደረገ ድርድር ሳቢያ መዘግየቱ ይታወሳል።</p>


<p class="align-center"><a href="/Gazettas/Tobia/info/Tobia.sera.html">ከጦቢያ ጥር 26 ቀን 1997</a></p>

</body>
</html>	
