<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ከ15 ቢሊየን ብር በላይ ተበዳሪ አጥቶ ተቀምጧል ተባለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ከ15 ቢሊየን ብር በላይ ተበዳሪ አጥቶ ተቀምጧል ተባለ</h2>


<p>በሥራ ላይ ሊውል የሚችል ከ15 ቢሊዮን ብር በላይ ተበዳሪ አጥቶ መቀመጡን ቅንጅት ለአንድነትና ለዴሞክራሲ ሲገልጽ ኢዴኃኅ እና ኦፌዴን መንግስት በአገልግሎት ዘርፍ ደካማ እንቅስቃሴ እያደረገ መሆኑን አመልክተዋል። ገዢው ፓርቲ ኢሕአዴግ በበኩሉ ባለፉት 15 ዓመታት አመርቂ ውጤት ማስመዝገቡን አስታውቋል።</p>

<p>ጥር 15 ቀን 1997 በኢንተር አፍሪካ ግሩፕ አዘጋጅነት በተባበሩት መንግስታት የስብሰባ አዳራሽ በተካሄደው የፓርቲዎች ክርክር እንደተገለጸው ገዢው ፓርቲ ኢሕአዴግ በፋይናንስ፣ በጤና፣ በንግድ፣ በትንራስፖርት፣ በኤሌትሪክና በሌሎች አገልግሎቶች ላይ ያሳየው ለውጥ አመርቂ እንዳልሆነ የኢዴኃኅ፣ የኦፊዴን እና የቅንጅት ተወካዮች ተናግረዋል።</p>

<p>የኢትዮጵያ ዴሞክራሲያዊ ኃይሎች ኅብረት የወቅቱ ሊቀመንበር ዶ/ር መራራ ጉዲና እንደገለጹት ገዢው ፓርቲ ኢህአዴግ ከጤና ዘርፍ ይልቅ ለመከላከያ ከፍተኛ በጀት በመመደቡ በገጠሪቱ ኢትዮጵያ ሕዝቡ ለድንገተኛና ተላላፊ በሽታዎች ተጋልጧል።</p>

<p>ዶ/ር መረራ አክለውም በትራንስፖርትና በመንገድ ግንባታ በኩል ብዙ እየተወራ ቢሆንም መቶ ዓመት ያስቆጠረው ባቡር እና ሀዲድ ኋላቀር በሆነ ሁኔታ አሁንም እንዳሉ ጠቁመው ተሰርተዋል የሚባሉ መንገዶች ካለፉት 15 ዓመታት በፊት እንደነበሩ ሆነው ማግኘታቸውን የጅማንና የአምቦን መንገድ ለአብነት በመጥቀስ አብራርተዋል።</p>

<p>ዶ/ር ብርሃኑ በፋይናንስ ዘርፍ የማዕከላዊ ባንክን በሚመለከት መንግሥት በየጊዜው የማያሠራ ፖሊሲ እያወጣ መሆኑን ጠቁመው በባንክ ለአስቀማጮች የሚከፈለውን ዓመታዊ የወለድ መጠን በ3 በመቶ ከገደበ በኋላ ተበዳሪዎች እስከ 13 በመቶ እንዲከፍሉ መፍቀዱ ተበዳሪዎችንና ኢንቨስትመንትን በእጅጉ ጐድቷል። በዚህም ምክንያት በሥራ ላይ ሊውል የሚችል ከ15 ቢሊዮን ብር በላይ ተበዳሪ አጥቶ ተቀምጧል ብለዋል።</p>


<p class="align-center"><a href="/Gazettas/Tobia/info/Tobia.sera.html">ከጦቢያ ጥር 19 ቀን 1997</a></p>

</body>
</html>	
