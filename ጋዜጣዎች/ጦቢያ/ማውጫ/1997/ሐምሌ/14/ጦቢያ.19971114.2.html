<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በወሲብ ቅሌት ሁለት የኢትዮጵያ ወታደሮች ከቡሩንዲ ተባረሩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> በወሲብ ቅሌት ሁለት የኢትዮጵያ ወታደሮች ከቡሩንዲ ተባረሩ </h2>


<p>በቡሩንዲ ተመድበው የነበሩ ሁለት የተባበሩት መንግሥታት ጸጥታ አስከባሪዎች ከሴተኛ አዳሪዎችና አካለ መጠን ካልደረሱ ሕጻናት ጋር ወሲባዊ ግንኙነት ሲፈጽሙ በመገኘታቸው ተባረው ወደ አገራቸው እንዲመለሱ መደረጋቸውን የተ.መ.ድ የቡሩንዲ ቃል አቀባይ ፔናኒኒ ቱሬ አሳወቁ። እንደ ቢቢሲ ዘገባ ቃል አቀባዩ የወሲብ ቅሌት የፈጸሙትን ግለሰቦች ዜግነት ለመግለጽ ፈቃደና ባይሆኑም ከዚህ ቀደም ብሎ በተባበሩት መንግሥታት ሬዲዮ ጣቢያ የተላለፈ ሪፖርት በተጠቀሰው መሠረት የተባበሩት የኢትዮጵያ ወታደሮች መሆናቸው ታውቋል።</p>

<p>ግለሰቦቹ የወሲብ ወንጀሉን የፈጸሙት ከሥራ ሰዓት ውጭ ቢሆንም ድርጊቱ በጥብቅ የተከለከ በመሆኑ እርምጃ መውሰድ ማስፈለጉን ቃል አቀባዩ ቱሬ ገልጸዋል። ወንጀል ከተፈጸመባቸው አንዷ አካለ መጠን ያልደረሰች ሴት መሆኗን ጠቅሰው በተ.መ.ድ ደምብ ማንኛውም እድሜው ከ18 ዓመት በታች የሆነ ወጣት ለአካለ መጠን ያልደረሰ ሆኖ ይቆጠራል ብለዋል ቃል አቀባዩ።</p>

<p>ቃል አቀባዩ ቱሬ ለቢቢሲ ፎከስ ኦን አፍሪካ እንደገለፁት ሁኔታው አስቸጋሪ ቢሆንም ጥብቅ እርምጃ መውሰድ አስፈልጓል ብለዋል። በዚሁ መሠረት ሁለቱ ጸጥታ አስከባሪዎች ወደአገራቸው ተባረዋል። የተ.መ.ድ ግልጽና የማያዳግም የተግባር መመሪያ ያለው መሆኑን ያስታወቁት ቃል አቀባይ የቡሩንዲ ጐረቤት በሆነችው በዴሞክራቲክ ሪፑብሊክ ኮንጐ በሰፊው ሲካሄድ በተገኘ የወሲብ ቅሌት ምክንያት ጸጥታ አስከባሪዎች ከአገሪቱ ሴቶች ጋር የወሲብ ግንኙነት እንዳያደርጉ መከልከሉን ገልጸዋል። በጥር ወር በተደረገ የአጣሪ ቡድን ዘገባ በዲ.ሪ.ኮንጐ ሰባት የተ.መ.ድ ሠራተኞች እድሜያቸው እስከ 13 ዓመት ዝቅ ባሉ ሕጻናት ላይ የወሲብ ጥቃት ሲፈጽሙ መገኘታቸው ተገልጿል። ድርጊቱን ከፈጸሙት ውስጥ ሦስቱ የሰላም ጠባቂ ወታደሮች መሆናቸውም ታውቋል።</p>

<p>ለአሥራ ሁለት ዓመት የእርስ በርስ ጦርነት በተካሄደበት ቡሩንዲ ሦስት መቶ ሺህ ዜጐች የሞቱባት መሆኑ ታውቋል። ጦርነቱን ለማርገብ ከተለያዩ አገሮች የተውጣጡ አምስት ሺህ የተባበሩት መንግሥታት ጸጥታ አስከባሪ ኃይሎች ተሰማርተው በእንቅስቃሴ ላይ ይገኛሉ።</p>

<p class="align-center"><a href="/Gazettas/Tobia/info/Tobia.html">ከጦቢያ ሐምሌ 14 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ጦቢያ/ማውጫ/1997/ሐምሌ/14/ጦቢያ2.141197.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
