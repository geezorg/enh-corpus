<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ቅንጅት የምርጫ ማንፌስቶውን ይፋ አደረገ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ቅንጅት የምርጫ ማንፌስቶውን ይፋ አደረገ</h2>


<p>የኢትዮጵያን የባህር በር ባለቤትነት ጥያቄ በታሪክ በሕግና በዲፕሎማሲ ትግል የማስከበር ዓላማውን በፕሮግራሙ ውስጥ ማስቀመጡ ልዩ እንደሚያደርገው ቅንጅት ለአንድነትና ለዲሞክራሲ አስታወቀ። የምርጫ ማኒፌስቶውንም ከትናንት ጀምሮ ለሕዝብ ይፋ አድርጓል።</p>

<p>ቅንጅቱ መጋቢት 28 ቀን 1997 ዓ.ም ያዘጋጀውን የምርጫ ማኒፌስቶ አስመልክቶ ባወጣው ጋዜጣዊ መግለጫ ማኒፌስቶው በአንድ በኩል ከዚህ በፊት በተበታተኑ ፕሮግራሞችና ተከታታይነት ባልነበራቸው የክርክር መድረኮች እየተቀነጫጨቡ ሲሠራጩ የነበሩ ሃሳቦች እንዲቀርቡ አስተዋጽኦ ያደርጋል፤ በሌላ በኩል ደግሞ ከገዢው ፓርቲ የተሻለ አማራጭ እንዳለን ያሳያል ብሏል።</p>

<p>«በሦስተኛ ደረጃም ለሕዝብ የገባውን ቃል በጥልቀት ለመገምገም ፍላጐት ላቀረባቸው አማራጮች አቋማችንንና አስተሳሰባችንን በተሻለ ጥልቀት መረዳት እንዲችሉ ያግዛል» ብሏል።</p>

<p>መግለጫው «የዛሬ 14 ዓመት ሥልጣን ላይ የተቀመጠው አገዛዝ እንደ በፊቱ ተደላድሎ ለመግዛት ባልቻለበትና የፖለቲካ የኢኮኖሚና የማኅበራዊ ቀውስ ውስጥ ገብቶ እናገኛለን» ካለ በኋላ «እንዲያም ሆኖ ገዢው ፓርቲ ሥልጣን ላለመልቀቅ የፅዕረ ሞት ትግል እያካሄደ ይገኛል።ሕዝቡም እንደቀድሞው እየተረገጠ ለመግዛት ፈቃደኛ አለመሆኑን በሚያሳይ ትግል ውስጥ ገብቷል» ነው ያለው።</p>

<p>በዚህ ማኒፌስቶ የቅንጅቱና ዋና ዋና መርሆዎችና መስመሮች በተለይም ለሀገሪቱ መሠረታዊ ችግሮች መፍትሔ ይሆናሉ ተብለው የሚታመንባቸው አማራጮች መያዙ የተገለፀ ሲሆን ቅንጅቱ የህዝቡን እምነትና ድምፅ አግኝቶ ለሥልጣን ውክልና ካበቃ ቅድሚያ የሚሰጣቸው ጉዳዮችን ማቅረቡን አስታውቋል።</p>

<p>የቅንጅት ለአንድነትና ለዲሞክራሲ አባል ድርጅቶች መኢአድ፣ ኢዴአፓ መድኅን፣ ኢዴሊ እና ቀስተ ደመና ሲሆኑ 132 የገጽ ብዛት ያለውን የምርጫ ማኔፌስቷቸውን በተመለከተ በትናንትናው ዕለት ከጋዜጠኞች ለቀረቡላቸው ጥያቄዎች የሰጧቸውን መልሶች በሕትመት ሰዓት መጣበብ ምክንያት ልናትመው አልቻልንም።</p>


<p class="align-center"><a href="/Gazettas/Tobia/info/Tobia.sera.html">ከጦቢያ መጋቢት 20 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ጦቢያ/ማውጫ/1997/መጋቢት/20/ጦቢያ2.200797.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
