<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«በአንድ የቤት ቁጥር 406 ሰዎች ተመዝግበዋል»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«በአንድ የቤት ቁጥር 406 ሰዎች ተመዝግበዋል»</h2>



<p>የቅንጅት ለአንድነትና ለዴሞክራሲ ዕጩ ተወዳዳሪ የሆኑት አቶ ልደቱ አያሌው በዕጩነት በቀረቡበት ወረዳ 21 እና 22 የተከሰተውን ኢ-ፍትሃዊ የምርጫ ምዝገባ በመቃወም ለምርጫ ቦርድ አቤቱታቸውን አቅርበዋል። በአንድ የቤት ቁጥር ብቻ 406 ሰዎች መመዝገባቸውን አጋለጡ።</p>

<p>አቶ ልደቱ በተለይ ለጦቢያ እንዳስታወቁት እርሳቸው በዕጩነት በቀረቡበት የምርጫ ጣቢያ 58,038 ሕዝብ መመዝገቡን፣ ከዚህ ውስጥ ግን 18,400 የሚሆነው ህዝብ ቋሚ አድራሻ የሌለውና ቤት ቁጥር ያልተጻፈበት መሆኑን ማረጋገጣቸውን ገልጸዋል።</p>

<p>«እንደ ማንኛውም ዜጋና ዕጩ ተወዳዳሪነቴ ለጐብኚዎች ክፍት በሆነው የመራጮች ምዝገባ ጊዜ ተዘዋውሬ ተመልክቻልሁ» ያሉት አቶ ልደቱ «በጣም አስገራሚው ነገር ደግሞ በወረዳ 21 ቀበሌ 14 ምርጫ ጣቢያ 435 በሚል በአንድ ቤት ቁጥር ብቻ 406 ሰዎች መራጮች ተብለው መመዝግባቸውና እነዚህ ሰዎች የካምፕ ንዋሪ ይሁኑ ወይም ሌላ ሂዶ ለማምጣት የሚያስችል ምንም ዓይነት ቋሚ አድራሻ የሌላቸው መሆናቸው ነው»፡ብለዋል።</p>

<p>በወረዳ 22 01 የምርጫ ጣቢያም በተመሳሳይ ሁኔታ 1015 ሰዎች «ካምፕ» በሚል መጠሪያ መመዝገባቸውን ያወሱት አቶ ልደቱ እነዚህም ቢሆኑ ቋሚ አድራሻ የሌላቸውና የመምረጥና የመመረጥ መብት ይኑራቸው አይኑራቸው የሚታወቅ ነገር የለም ሲሉ ተናግረዋል።</p>

<p>በአጠቃላይ እሳቸው ዕጩ ተወዳዳሪ ሆነው በቀረቡበት ያለው የምርጫ ምዝገባ መሰረታዊ ሕጉን የጣሰ መሆኑን የገለጹት አቶ ልደቱ የደረሱበትን ማስረጃ ይዘው ለምርጫ ቦርድ አቤቱታ ማቅረባቸውንና የምርጫ ቦርዱ በሕጉ መሰረት አቤቱታ በቀረበለት 24 ሰዓት ውስጥ ምላሹን እንደሚሰታጣቸው አስታውቀዋል።</p>

<p>አቶ ልደቱ ጨምረው እንደገለጹት ደግሞ ማክሰኞ የካቲት 8 ቀን 1997 ዓ.ም በቂርቆስ ክፍለ ከተማ የሚገኙ የኢሕአዴግ ካድረዎች በካምፕና በሌሎች ሕዝብ በሚኖርበት አካባቢ እየተዘዋወሩ «አቶ ልደቱ የካምፕ ነዋሪዎች የመምረጥና የመመረጥ መብት የላችሁም ብሎ ተናግሯል» እያሉ የጥላቻ ቅስቀሳ እያደረጉባቸው መሆኑንና ይህ ሂደቱ በአጠቃላይ የምርጫውን ፍትሐዊነት ከወዲሁ እየተፈታተነው መምጣቱን ጨምረው ገልጸዋል።</p>


<p class="align-center"><a href="/Gazettas/Tobia/info/Tobia.sera.html">ከጦቢያ የካቲት 10 ቀን 1997</a></p>

</body>
</html>	
