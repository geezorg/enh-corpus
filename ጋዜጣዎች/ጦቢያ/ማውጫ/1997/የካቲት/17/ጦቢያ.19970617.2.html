<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሠራዊት ክምችት አንሚን አሳስቦታል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የሠራዊት ክምችት አንሚን አሳስቦታል</h2>


<p>የተመድ ሰላም አስከባሪ ኃይል በኢትዮ-ኤርትራ ድምበር ላይ በሁለቱም በኩል ከመቼውም ይበልጥ እየተሰባሰበ ያለው ሠራዊት ብዛት አንሚን እንዳሳሰበው የኮሚሽኑ ቃል አቀባይ ሚሲስ ጌይል ቴይለር ለጋዜጠኞች በሰጡጥ መግለጫ አስታውቀዋል።</p>

<p>«በአካባቢው ያለውን ሁኔታ በቅርብ የምንከታተል ቢሆንም በሁለቱም በኩል የሚታየው የሠራዊት ክምችት ውጥረቱን እንደሚያባብሰውና ወደ ከፋ አደገኛ ሁኔታ ሊለውጠው እንደሚችል ለሁለቱም መንግሥታት ሥጋታችንን ገልፀንላቸዋል» ሲሉ አስረድተዋል ይህ መግለጫ የተሰጠው በአካባቢው የሠፈረው የሠራዊት ብዛት ከመቼውም ይበልጥ የተበራከተ መሆኑ ዓለማቀፍ ሥጋትን በጨመረበት ጊዜ ነው።</p>

<p>አንድ የፖለቲካ ዲፕሎማት አዲስ አበባ ላይ በሰጡት መግለጫ ኢትዮጵያ ባለፈው ወር 35ሺህ ብቻ የነበራትን የሠራዊቷን ቁጥር ወደ 60 ሺ ከፍ ማድረጓን ገልፀዋል።</p>

<p>ባለፈው ወር መጀመሪያ ላይ የተመድ ልዑካን ወደ አካባቢው ተጉዞ ቅኝ ት ባደረገበት ጊዜ ሠራዊቱ ከመደበኛ ጥበቃ በዘለለ ምንም ዓይነት የጦርነት ዝግጅት አያደርግም በማለት ሪፖርት አድርጐ እንደነበር ይታወሳል። ይሁንና ባለፈው ሳምንት የአውሮፓ ሕብረት አገሮች በሰጡት መግለጫ በኢትዮ-ኤርትራ ድምበር አካባቢ ያለው የሠራዊት እንቅስቃሴ አሳሳቢ መሆኑን ገልፀዋል። የኢትዮጵያ ሠራዊት ለአንሚ ባለፈው ሳምንት ባቀረበው ሪፖርት ድምበር ጥሰው የተገኙ ኤርትራውያን ታጣቂዎች መገደላቸውንና መያዛቸውን ያስታወቀ ቢሆንም የኤርትራ መንግሥት ዜጐቹ እንዳልሆኑ አስተባብሏል።</p>

<p>ይህ በእንዲህ እንዳለ ባለፈው ሳምንት አጋማሽ ላይ አንድ የአሜሪካን የጦር መርከብ ለጉብኝት ምፅዋ ወደብ ላይ መልሕቋኝ ጥላ እንደነበር ከሬውተርስ የደረሰን ዜና ያስረዳል።</p>

<p>ወደብ ላይ ተገኝተው ለጦር መርከቧ አቀባበል ያደረጉት የኤርትራ የዞን 4 የኦፕሬሽን ኮማንደር ሜጀር ጄኔራል ኃይሌ ሳሙኤልና ሌሎችም ሹማምንት ነበሩ። የመርከቧ ባለስልጣኖች በሁለት ቀን ጉብኝታቸው የአሜሪካንንና የኤርትራን የሁለትዮሽ ግንኙነት ለማጠናከር በሽብርተኞች ላይ የጋራ የመከላከል ትግል ለማድረግ ያለውን ፍላጐት ገልፀዋል።</p>

<p>የኤርትራው ባሕር ኃይል አዛዡ ብርጋዴር ጄኔራል ፍፁም ገብረሕይወት በሰጡት መግለጫ ከአሜሪካ መንግሥት ጋር ያላቸውን ወዳጅነት በማጠናከር የቀይ ባሕርን ደህንነት ለመቆጣጠር እንደሚፈልጉ ከመናገራቸው በላይ በሽብርተኞች ላይ የጋራ እርምጃ ለመውሰድ ዝግጁ መሆናቸውን አስረድተዋል።</p>


<p class="align-center"><a href="/Gazettas/Tobia/info/Tobia.sera.html">ከጦቢያ የካቲት 17 ቀን 1997</a></p>

</body>
</html>	
