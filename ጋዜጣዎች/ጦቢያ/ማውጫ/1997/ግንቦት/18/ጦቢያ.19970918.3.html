<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <meta http-equiv="content-type" content="application/xhtml+xml; charset=utf-8"/>
 <title>ሲቪል ማኅበራት የጠ/ሚ/ሩ የተናጠል ውሳኔ አሳስቧቸዋል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center">ሲቪል ማኅበራት የጠ/ሚ/ሩ የተናጠል ውሳኔ አሳስቧቸዋል</h2>



<p>ጠ/ሚ/ር መለስ ዜናዊ ከግንቦት 8 ቀን 1997 ዓ.ም. ጀምሮ ለአንድ ወር የሚቆይ ሰልማዊ ሰልፍ እና ከቤት ውጭ የሚደረግ ሕዝባዊ ስብሰባን በተመለከተ ያስተላለፉት የተናጠል ውሳኔ ህገመንግሥታዊውን የዲሞክራሲ መብት የሚጥስ ነው ሲሉ ኢሰመጉ እና ሌሎች የሲቪል ማህበራት በጋራ አስታወቁ።</p>

<p>በተለይም ኢሰመጉ «በሰላም ሽፋን ሕገመንግሥቱን መጣስ ችግር አይፈታም» በሚል ርዕስ ባወጣው መግለጫ «ምርጫው በመላ ሃገሪቱ በተለይም ደግሞ በአዲስ አበባ በተረጋጋ እና ሰላማዊ በሆነ መንገድ ኢየተከናወነ ባለበት ወቅት የሰዎችን መሠረታዊ መብቶች በሕገ ወጥ መንገድ ማገድ ያስፈለገበት ምክንያት ለማንም ቢሆን ፈፅሞ ግልጽ ሊሆን አይችልም» ብሏል።</p>

<p>መግለጫው አክሎ እንደገለፀው «በሕገመንግሥቱ ታውቀው የተከበሩ መሠረታዊ የዜጐች መብቶች ሊታገዱ የሚችሉት «የውጭ ወረራ ሲያጋጥም ወይም ሕገመንግሥታዊ ሥርዓቱን አደጋ ላይ የሚጥል ሁኔታ ሲከሰትና በተለመደው የሕግ ማስከበር ሥርዓት ለመቋቋም የማይቻል ሲሆን፤ ማናቸውም የተፈጥሮ አደጋ ሲያጋጥም ወይም የሕዝብን ጤንነት አደጋ ላይ የሚጥል በሽታ ሲከሰት» ብቻ እንደሆነ ቢደነገግም ከእነዚህ ሁኔታዎች ውስጥ አንዱ እንኳ ለመከሰቱ ወይም ሊከሰት ተጨባጭ ማስረጃ ሳይኖር ገደቡ መጣሉ አግባብነት የለውም።</p>

<p>አያይዞም በሥነ ሥርዓቱ ረገድም እንዲህ ዓይነቱ ገደብ ሊጣል የሚችለው የአስቸኳይ ጊዜ አዋጅ በማወጅ ብቻ ሲሆን፤ ይህም ማድረግ ደግሞ የጠቅላይ ሚኒስትሩ የብቻ ሥልጣን ሳይሆን የሚኒስትሮች ምክር ቤትም ኃላፊነት ነው። በተጨማሪም የሚኒስትሮች ም/ቤትም ቢሆን በዚህ መልኩ ያሳለፈውን ውሳኔ በ48 ሰዓታት ውስጥ ለሕዝብ ተወካዮች ም/ቤት የማቅረብ እና የማፅደቅ ግዴታ አለበት በማለት አስታውቋል።</p>

<p>የሚኒስትሮች ም/ቤት፣ የሕዝብ ተወካዮች ም/ቤት ኢና ሌሎች ጉዳዩ የሚመለከታቸው የመንግስት አካላት ጠቅላይ ሚኒስትሩ በሕግ ከተሰጣቸው ሥልጣን ውጭ ፍያስተላለፉት ውሳኔ ኢ-ሕገመንግሥታዊ መሆኑ ተገልጾ ይህን ውሳኔ ኢንዲሽሩ የጠየቀ3ው የኢሰመጉ መግለጫ ለሰብዓዊ መብቶች መከበር፣ ለሕግ የበላይነት መስፈን ኢና ለዲሞክራሲያዊ ሥርዓት ማበብ የቆሙ ግለሰቦች፣ መንግሥታዊ ያልሆኑ የሀግር ውስጥና የውጭ ሀገር ድርጅቶች እና የውጭ መንግሥታት የጠቅላይ ሚኒስትሩን ውሳኔ እንዲያወግዙ ጥሪ አስተላልፏል።</p>

<p>ይህ በእንዲህ እንዳለ የአውሮፓ ኅብረት የታዛቢ ልዑክ ከምርጫው መጠናቀቅ በኋላ የመንግሥት ሚዲያ ኢየተከተለ ያለው ሚዝናዊ ያልሆነ ዘገባ ትክክል አለመሆኑን አስታወቀ።</p>

<p>ኅብረቱ ትናንት ባወጣው መግለጫ እንዳለመከተው ታዛቢ ልዑካኑ በተወሰኑ ምርጫ ጣቢያዎች ተገኝተው የተመለከቷቸው ጠንካራና ደካማ ጐኖች እንደነበሩና በመንግሥት ሚዲያ እየተገለፀ ያለው ሁኔታ ግን ከእውነታው የራቀ ነው ብሏል። ከዚሁም ጋር በተያያዘ በምርጫው ከፍተኛ ድል ያገኙት ቅንጅት ለአንድነትና ለዴሞክራሲ ኢና የኢትዮጵያ ዲሞክራሲያዊ ኃይሎች በጋራ የሰጡት ጋዜጣዊ መግለጫ የውጭ የዜና አውታሮች በሆኑት በሲ ኤን ኤን ኢና በቢቢሲ ሲተላለፍ በኢትዮጵያ ቲቪና ሬድዮ ሳይተላለፍ መቅረቱ እጅግ አሳዛኝ መሆኑን ጠቅሷል።</p>

<p>የአውሮፓ ኅብረት አክሎ እንደገለፀው የመንግሥት ሚዲያና ኢሕአዴግ ለራሳቸው በሚያመች መልኩ እያስተላለፉት የሚገኘው የምርጫ ውጤት አላስፈላጊ ችግር የሚፈጥር መሆኑንና ሁሉም ተፎካካሪ ፓርቲዎች የምርጫ ቦርዱን ውጤት ቢጠባበቁ ይመክራሉ ሲል አሳስቧል።</p>


<p class="align-center"><a href="/Gazettas/Tobia/info/Tobia.sera.html">ከጦቢያ ግንቦት 18 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ጦቢያ/ማውጫ/1997/ግንቦት/18/ጦቢያ3.180997.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>
