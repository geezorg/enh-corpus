<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <meta http-equiv="content-type" content="application/xhtml+xml; charset=utf-8"/>
 <title>«ድምፅ ያገኛችሁት በጣም ዘረኛና መጥፎ አካሄድ ስለነበራችሁ ነው» አቶ በረከት ስምኦን</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center">«ድምፅ ያገኛችሁት በጣም ዘረኛና መጥፎ አካሄድ ስለነበራችሁ ነው» አቶ በረከት ስምኦን</h2>



<p>የኢሕአዴግ ተወካይ ክብር አቶ በረከት ስምኦን ተፎካካሪ ፓርቲዎች ድምፅ ያገኛችሁት ኢሕአዴግ ለሕዝቡ ያልፈታለት ችግር ስላለ ብቻና በተጨማሪ በጣም ዘረኛና መጥፎ አካሄድ ስለነበራችሁ ነው በማለት ሕዝቡ ለተቃዋሚ ፓርቲዎች የሰጠውን እውነተኛ ድምፅ አጣጣሉ።</p>

<p>በፖለቲካ ፓርቲዎች የጋራ መድረክ ላይ ገዢውን ፓርቲ ወክለው የቀረቡት አቶ በረከት ተቃዋሚዎች አሁን ያገኙት ድምፅ የሆነ ነፋስ አምጥቶ እንደሰጣቸው ገልጸው «ይኼ ደግሞ አይቆይም፤ እወቁት አይቆይም። የገጠማችሁት ኢሕአዴግን ነው» ሲሉ አስጠንቅቀዋቸዋል።</p>

<p>በብሔራዊ ምርጫ ቦርድ መሰብሰቢያ አዳራሽ በተካሄደው በዚህ የጋራ መድረክ ላይ የተገኙት የቅንጅትና የኅብረት ተወካዮች በሰጡት ምላሽ ኢሕአዴግ የማይበጀውን ማስፈራራት ትቶ ራሱን እንዲፈትሽ አሳስበዋል።</p>

<p>የቅንጅት ተወካይ ኢንጅነር ሽፈራው ግዛቸው በተለያዩ ምርጫ ክልሎች ጣቢያዎች ላይ የተካሄደው ምርጫ አፈና፣ ስርቆትና ታዛቢዎችን በማባረር የተከናወነ በመሆኑ ቦርዱ ጉዳዩን አጢኖ እንደገና ቆጠራ የሚካሄድባቸውንና ምርጫ የሚደረግባቸውን ቦታዎች እንዲለይላቸው ጠይቀዋል።</p>

<p>ኢንጅነር ሽፈራው 25 የሚደርሱ የገዢው ፓርቲ ባለሥልጣናት በምርጫው መሸነፍ አንድ የሚያመላክተው ጉዳይ መኖሩን እንደሚጠቁም ገልፀው ይኸውም ሕዝቡ ለገዢው ፓርቲ የሰጠው የሥልጣን ውክልና ማብቃቱን እንደሚያሳይ አብራርተዋል።</p>

<p>በባህር ዳር የቅንጅት ለአንድነትና ለዲሞክራሲ የህዝብ ተወካዮች ምክር ቤት ዕጩ አቶ አባይነህ ብርሃኑ በበኩላቸው ግንቦት 7 ማምሻ የድምፅ ቆጠራው እየተካሄደ ባለበት ወቅት የከተማው መብራት እንዲጠፋ መደረጉንና ወረቀት የተሞሉ ኮሮጆዎችን ለመተካት የተደረገው ሙከራ በባሕር ዳር ህዝብ ትግል መክሸፉን ተናግረዋል።</p>

<p>ቀደም ሲል መብራት አጥፍቶ የድምፅ መስጫ ኮሮጆዎችን ለመስረቅ የተሞከረ ሤራ መኖሩን ህዝቡ ያውቅ እንደነበር የገለጹት አቶ አባይነህ ድርጊቱ አሳፋሪ ከመሆኑ በተጨማሪ ባሕርዳር የነበረው የምርጫ ተጠሪ ችግር የነበረበት ነው ሲሉ ከስዋል።</p>

<p>ከኢትዮጵያ ዲሞክራሲያዊ ኃይሎች ኅብረት ዶ/ር በየነ ጴጥሮስና ዶ/ር መረራ ጉዲና በበኩላቸው ኅብረቱ ድምፅ ባገኘባቸው ምርጫ ጣቢያዎች ቆጠራው እንዲስተጓጉል ከመደረጉ ሌላ በምርጫው ዕለት ሁለት የኅብረቱ አባላት መገደላቸውን አስታውቀዋል።</p>

<p>የወቅቱ የኅብረት ሊቀመንበር ዶ/ር መረራ ጉዲና ኅብረቱ ከፍተኛ ፉክክር ባደረገባቸው በኦሮሚያና በደቡብ እንዲሁም አማራ ክልልን ጨምሮ አፈናው አሳዛኝ መሆኑን ነው የገለፁት።</p>

<p>ዶ/ር መረራ በተለይ ኦሮሚያ ምርጫ ጣቢያ ስላለው ሁኔታ እንደተናገሩት በሻሸመኔ ምርጫ ጣቢያ ምርጫው አልቆ ድምፅ ቆጠራው ካበቃ በኋላ ኮሮጆ እንወስዳለን ባሉ የገዢው ፓርቲ ታጣቂዎች የተገደሉት ግለሰብ በቂ መረጃ እንደሆነ ገልጸው የኦሮሚያ ፕሬዝዳንት፣ የፖሊስ ኮሚሽን ኮሚሽነሩና የመከላከያ ሠራዊቱ አዛዥ ራሳቸውን ዕጩ አድርገው ራሳቸው ያሸነፉበት አካባቢና ሕዝብ ተጨማሪ ማስረጃ እንደሆኑ ተናግረዋል።</p>

<p>የኦፌዴን ሊቀመንበር የሆኑት አቶ ቡልቻ ደመቅሳም በፓርቲያቸው ደጋፊዎችና ታዛቢዎች ላይ እየዴሰ ያለው ወከባ፣ እስራትና ስደት አሳስቧቸዋል። አቶ ቡልቻ እንደገለፁት በገጠር ከፍተኛ ችግር ት ተፈጥሯል። ድምጹን ለተቃዋሚ ፓርቲ የሰጠው ህዝብ በገዢው ፓርቲ አባላት ማስፈራራት እየተደረገበት መሆኑና ሁኔታው በአጭሩ መፍትሄ ካላገኘ ከቁጥጥር ውጭ የሆነ ችግር እንደሚያጋጥም አስግቷል።</p>

<p>በሌላ በኩል የመዐህድ ደጋፊዎች ከፍተና በደል እየደረሰባቸው እንደሚገኝ ያወሱት ተወካዮ ምርጫ ቦርድ ጉዳዩን ተከታትሎ ውሳኔ እንዲሰጣቸው የጠየቁ ሲሆን የሲዳማ ሐዲቾ ሕዝብ ዲሞክራሲያዊ ድርጅትም የምርጫው አካሄድና አፈፃፀም ዲሞክራሲያዊ ባልሆነ መንገድ የተከናወነ በመሆኑ ቦርዱ ተገቢውን ማጣራት አድርጐ ውሳኔ እንዲሰጣቸው ጠይቀዋል።</p>

<p>በተቃዋሚ ፓርቲዎች ለተነሱት አቤቱታዎች ምላሽና ማስጠንቀቂያ ሲሰጡ የቆዩት አቶ በረከትም በተለይም የቅንጅትና የኅብረት መሪዎች አቋማችሁን አስተካክሉ ነው ያሉት። እንደ አቶ በረከት ማላሽና ማስጠንቀቂያ የገዢው ፓርቲ አመራሮች በምርጫው መቸነፍ አስነዋሪ አይደለም ተቃዋሚዎች በየምርጫው ጣቢያው ያደረጋችሁትን ማጭበርበር አውቀናል በየደረጃው በህግ የምንፈታው ጉዳይ ይኖራል ብለዋል።</p>

<p>አቶ በረከት ጨምረው እንደገለጹት «አቶ ተፈራ ባላፈው ምርጫ ውድቋል፣ አሁን በተካሄደው ምርጫም ወድቋል በሚቀጥለውም ምርጫ ይወዳደራል እንሞክረዋለን ተስፋ አንቆርጥም» ያሉ ሲሆን ተቸነፍን ብለን አንቆጭም» ብለዋል።</p>

<p>በፓርቲዎቹ ለቀረቡት አቤቱታዎች ክሶች ተገቢው ምላሽ እንደሚኖራቸው የተናገሩት የቦርዱ ሰብሳቢ አቶ ከማል በድሪ በየደረጃው በሚደረጉ ማጣሪያዎች ጉዳዮቹ የሚታዩበት ሁኔታ ይኖራል ሲሉ ፓርቲዎቹ ተወካዮች አጠቃላይ ምላሽ ሰጥተዋል።</p>


<p class="align-center"><a href="/Gazettas/Tobia/info/Tobia.sera.html">ከጦቢያ ግንቦት 18 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ጦቢያ/ማውጫ/1997/ግንቦት/18/ጦቢያ1.180997.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>
