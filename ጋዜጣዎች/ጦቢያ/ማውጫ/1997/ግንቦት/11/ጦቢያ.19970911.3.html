<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ቅንጅት በመላው አገሪቱ 95% እየመራ ይገኛል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ቅንጅት በመላው አገሪቱ 95% እየመራ ይገኛል</h2>


<p>የምርጫውን ሂደትበሚመለከት የምንሰጠው ጋዜጣዊ መግለጫ በኢትዮጵያ ቴሌቭዥን የአማርኛ እና የእግሊዘኛ ፕሮግራም ላይ ሆን ተብሎ እንዳይዘገብ የተጣለው ጫና ህገወጥ ነው ሲል ቅንጅት ለአንድነትና ለዴሞክራሲ አስታወቀ።</p>

<p>የቅንጅቱ ከፍተኛ አመራር አባላትና የኢትዮጵያ ዲሞክራሲያዊ ኃይሎች በጋራ በመሆን ትናንት በቅንጅት ጽ/ቤት በሰጡት መግለጫ ኢህአደግ የርሱን የሀሰት ፕሮፖጋንዳ በየዕለቱ በሰፊው እየነዛ ባለበት በአሁኑ ወቅት የእኛ ሀቀኛ መረጃ ለህዝብ እንዳይደርስ ሲደረግ ዝም ብለን ልናይ አንችልም ያሉ ሲሆን አስከትለውም «ገዥው ፓርቲ ይህን ህገወጥ ድርጊቱን በአስቸኳይ አቁሞ በግንቦት 9 እና 10 1997 ዓ.ም የሰጠውን ጋዜጣዊ መግለጫዎችን ይዘት በሁሉም የመንግስት መገናኛ ብዙሀን በተገቢው ሁኔታ ማስተላለፍ አለበት»በማለት አስገንዝበዋል። በዚሁ መግለጫቸው መንግስት ይህን ማድረግ ካልቻለ ቅንጅቱ በአጭር ጊዜ ውስጥ ህዝቡ የተነጠቀውን መብት ህጋዊና ሰላማዊ በሆነ እርምጃ ለማስመለስ የሚችልበትን አቋም እንደሚወስድ የሚያስችል ዝግጅት እያደረገ መሆኑን በጥብቅ አሳስቧል።</p>

<p>በተያያዘም ዜና ቅንጅት ድምጽ ተቆጥሮ ውጤት በታወቀባቸው አካባቢዎች ከ95 በመቶ በላይ አሸናፊ መሆናቸውን እንዲሁም ቆጠራ እየተጠናቀቀ ባለባቸው የሀገሪቱ ክፍሎች ማሸነፋችንን አረጋግጠናል ሲል ቅንጅት አስታውቋል።</p>

<p>በአጠቅላይ በአሁኑ ወቅት በመንግስት ደረጃ ማን አሸናፊ እንደሆነ ለመናገር የሚያስቸገር መረጃ ተጠናቆ ያልተገኘ ቢሆንም ቅንጅት ምርጫውን በአሸናፊነት ለመወጣት ያለው እድል በየሰዓታቱ በከፍተኛ መጠን እየጨመረ መጥቷል። አብዛኞቹ የሀገሪቱ ባለሥልጣናትም በቅንጅት እጩዎች ተሸናፊ መሆናቸው እየተረጋገጠ መጥቷል ሲል መግለጫው ያመለከተ ሲሆን «እርግጠኛውና የመጨረሻው ውጤት በምርጫ ቦርድ ይፋ እስከሚሆን ድረስ ህዝባችን በኢህአዴግ የተሳሳተ እኛ ሆን ተብሎ የሚነዛ መግለጫ ሳይደናገር ተረጋግቶ እንዲጠብቅ» ሲሉ ጥሪያቸውን አሰምተዋል።</p>


<p class="align-center"><a href="/Gazettas/Tobia/info/Tobia.sera.html">ከጦቢያ ግንቦት 11 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ጦቢያ/ማውጫ/1997/ግንቦት/11/ጦቢያ3.110997.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
