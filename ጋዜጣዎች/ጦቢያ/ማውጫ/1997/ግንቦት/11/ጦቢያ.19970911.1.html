<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኅብረትና ቅንጅት የጋራ መግለጫ ሰጡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኅብረትና ቅንጅት የጋራ መግለጫ ሰጡ</h2>


<p>ገዢው ፓርቲ ኢህአዴግ የዘንድሮው ምርጫ ነፃና ፍትሃዊ እንዳይሆን ብዙ ህገ-ወጥ ችግሮችን የፈጠረ ቢሆንም ባንዳንድ አካባቢዎች ከአቅም በላይ የሆኑ የአፈና ድርጊቶች መፈፀማቸው እንደተጠበቀ ሆኖ ቢያንስ ድምጽ የመስጠቱ ሂደት ሰላማዊ በሆነ መንገድ ተጠናቋል። እስካሁን የድምፅ ቆጠራው ሂደት በተጠናቀቀባቸው በአዲስ አበባ ከተማ ሙሉ በሙሉና በአብዛኛዎቹ የአገሪቱ ከተሞች ቅንጅታችን የአሸናፊነት ውጤት ማግኘቱን አረጋግጠናል። ከከተሞች ውጭ በሆነው አብዛኛው የሃገሪቱ የገጠር ክፍል ግን ባለው የመገናኛ የትራንስፖርት እጥረትና የምርጫ ክልሎችም ሰፋፊ በመሆናቸው ምክንያት ከጥቂት ወረዳዎች በስተቀር እስካሁን የምርጫው ውጤት አልታወቀም። ቅንጅታችን በየደቂቃው መረጃዎችን ከተለያዩ የሀገሪቱ ክፍሎች በመሰብሰብ ላይ ሲሆን እስካሁን የተጠናቀቀ ውጤት ባገኘንባቸው የገጠር ወረዳዎችም ቅንጅታችን አሸናፊ እየሆነ ነው።</p>

<p>በምርጫው ዙሪያ ወቅታዊው ሁኔታ ይህ ሆኖ እያለ በትናንትናው እለት ገዥው ፓርቲ ኢህአዴግ በአብዛኛው የኦሮሚያ፣ የደቡብ፣ የትግራይና የአማራ ክልል እንዳሸነፉና በመንግስታዊ ስልጣኑም ላይ እንደሚቀመጥ አድርጎ አስገራሚና ህገወጥ መግለጫ ሰጥቷል።የሚያሳዝነው ይህ መግለጫ የተሰጠው ቆጠራው በተጠናቀቀባቸው ቦታዎች አሸናፊ የሆነው ቅንጅታችን መሆኑ እየታወቀ ባለበትና በመንግስት መገናኛ ብዙሃንም ሳይቀር የድምፅ ቆጠራው ገና ያልተጠናቀቀና ውጤቱም ያልታወቀ መሆኑ እየተገለፀ ባለበት ወቅት ነው። ይህ መግለጫ የተሰጠውም ቀደም ሲል ብሔራዊ የምርጫ ቦርድ ግንቦት 30 ቀን 1997 ዓ.ም አጠቃላዩን የምርጫ ውጤት ይፋ ከማድረጉ በፊት ማንኛውም የፖለቲካ ፓርቲ አጠቃላይ የምርጫውን ውጤት በሚመለከት ይፋዊ መግለጫ እንዳይሰጥ በማለት የጣለውን ግዴታ በመጣስ ነው።</p>

<p>ይህንን ህገወጥና ወቅቱን ያልጠበቀ የገዥው ፓርቲ መግለጫ እሁድ ማታ ጠቅላይ ሚኒስትሩ ማንኛውም ሰው ከምርጫው እለት ማግስት ጀምሮ ምንም ዓይነት ህዝባዊ ስብሰባና ሰላማዊ ሰልፍ እንዳያደርግ በማለት ካወጁት ህገወጥ አዋጅ ጋር አያይዘን ስናየው ገዢው ፓርቲ በአሁኑ ወቅት የምርጫውን ውጤት በፀጋ ላለመቀበልና በሃይል በስልጣን ላይ ለመቀጠል እንደፈለገ እየተረዳን ነው። እንዲህ ዓይነቱ የህዝብን ውሳኔ ያለመቀበል አቋም በአጠቃላዩ የሀገራችን ህዝብም ሆነ ለራሱ ለገዥው ፓርቲ ደህንነት እንደማይበጅ መሆኑን ቅንጅታችን እያሳሰበ የድምፅ ቆጠራው ተጠናቆ ትክክለኛው ውጤት በምርጫ ቦርድ በኩል እስኪገለፅ፣ እናም ባለን መረጃ መሰረት የምርጫውን ውጤት ለህዝብ ይፋ እስከምናደርግ ድረስ ህዝቡ ፈፅሞ ውዥንብር ውስጥ ሳይገባና ሳይደናገጥ የእለት ከእለት ሥራውን እያከናወነ በትዕግስት እንዲጠባበቅ በአክብሮት እንጠይቃለን።</p>

<p>ምርጫው ሰላማዊ በሆነ መንገድ እንዲጠናቀቅ እስካሁን ህገ መንግሥታዊ ኃላፊነታችሁን የተወጣችሁ የመከላከያ፣ የፖሊስና የደህንነት አባልትም እስካሁን ላሳያችሁት ስርዓትን የማስከበር ተግባራችሁ እያመሰገንን ወደፊትም ከህዝቡ ውሳኔና ፍላጎት ጋር ቆማችሁ ህገመንግሥታዊ ኃላፊነታችሁን በአግባቡ እንድትወጡ ቅንጅታችን ጥሪ ያቀርባል። በዚህ አጋጣሚም ከዛሬ ጀምሮ ለተወሰኑ ቀናት በየእለቱ ከቀኑ 8፡00 ሰዓት ጀምሮ ተከታታይ መግለጫዎችን በዋናው የቅንጅቱ ቢሮ የምንሰጥ መሆኑን በአክብሮት እንገልፃለን።</p>

<p>ቅንጅት ለአንድነትና ለዲሞክራሲ</p>

<p>ግንቦት 9 ቀን 1997 ዓ.ም አዲስ አበባ</p>


<p class="align-center"><a href="/Gazettas/Tobia/info/Tobia.sera.html">ከጦቢያ ግንቦት 11 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ጦቢያ/ማውጫ/1997/ግንቦት/11/ጦቢያ1.110997.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
