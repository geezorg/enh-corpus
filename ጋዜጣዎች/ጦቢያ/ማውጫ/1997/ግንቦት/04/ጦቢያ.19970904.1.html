<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ቅንጅት በአ.አ. ያሸንፋል - ልደቱ ግን ፓርላማ አይገባም ተብያለሁ» አቶ ልደቱ አያሌው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«ቅንጅት በአ.አ. ያሸንፋል - ልደቱ ግን ፓርላማ አይገባም ተብያለሁ» አቶ ልደቱ አያሌው</h2>


<p>እርሳቸው እና ወ/ሮ ገነት ዘውዴ በሚፎካከሩበት ምርጫ ጣቢያ «ቅንጅት በአዲስ አበባ ያሸንፋል ልደቱ አያሌው ግን ፓርላማ አይገባም» የሚል ቅስቀሳ እየተካሄደባቸው መሆኑን የቅንጅት ለአንድነትና ለዴሞክራሲ ሕዝብ ግንኙነት አቶ ልደቱ አያሌው ተናገሩ።</p>

<p>አቶ ልደቱ እሁድ ሚያዚያ 30 ቀን 1997 ዓ.ም በመስቀል አደባባይ ስለተደረገው ሕዝባዊ ስብሰባ ሲናገሩም «ሰልፉ ገዢው ፓርቲ የደረሰበትን ኪሳራ ያሳየናል። ኢሕአዴግ ከዚህ የሕዝብ ማዕበል የማይማር ከሆነ አምባገነኞች በሄዱበት መንገድ የሚሄድ መሆኑን አረጋግጧል» ነው ያሉት።</p>

<p>የእሁድ የድጋፍ ሰልፍ በምሳሌነቱ ለአፍሪካም ሆነ ለተቀረው የዓለም ሕዝብ እንደሆነ የገለጹት አቶ ልደቱ ድሉ የሕዝቡና የቅንጅት መሆኑን፣ የምርጫው ቀን እየተቃረበ ከመምጣቱ ጋርበገዥው ፓርቲ እየተፈጸሙ ያሉቱ ወከባዎች ሻጥሮች መጨመራቸውና በዛሬው ዕለትም በአዲስ አበባ የተለያዩ ክፍለ ከተማዎች ፀረ ቅንጅት ተቃውሞ ቅስቀሳ የሚካሄድ መሆኑን መረጃ እንደደረሳቸው አስታውቀዋል።</p>

<p>የሻማ ምሽት በሚል እናቶችና አባቶች እንዲሁም በኤች.አይ.ቪ/ኤድስ ወላጅ አልባ የሆኑ ሕፃናት በማሰባሰብ ቅንጅት ፀረ ሰላም እንደሆነና ኢሕአዴግ ተስፋ እንደሆነ አጓጉል ፕሮፖጋንዳ እየተነዛ መሆኑንም አቶ ልደቱ አክለው ተናግረዋል።</p>

<p>በአሁኑ ወቅት እርሳቸው በሚወዳደሩበት ምርጫ ጣቢያ እየተደረገ ያለው ፀረ ምርጫ ቅስቀሳ መቀጠሉን ያወሱት አቶ ልደቱ «ቅንጅት በአዲስ አበባ እንደሚያሸንፍ እናውቃለን ሆኖም በምንም ተአምር ልደቱ ተመጦ ፓርላማ ገብቶ እንዲበጠብጥ አናደርግም» የሚል የካድሬዎች ቅስቀሳ እየተደረጋቸው መሆኑን ገልጸዋል።</p>

<p>ጨዋነት በተላበሰ መልኩ በታላቅ ሥነ-ሥርዓት የተከናወነው ታላቁ ሕዝባዊ ማዕበል ውጤቱም ያማር እንደሚሆን ግምት እንዳላቸው ያስረዱት አቶ ልደቱ ዜጎች በምርጫው ቀን በጥንቃቄ አካሄድ ቅንጅት መርጠው ህዝብ የሥልጣን ባለቤትነቱን ማረጋገጥ አለበት ሲሉ አሳስበዋል።</p>

<p>ይህ በእንዲህ እንዳለ በአዲስ አበባ በተለያዩ ክፍለ ከተሞች በሚገኙ ከፍተኛ ሁለተኛ ደረጃ ት/ቤቶች የሚያስተምሩ መምህራን የተማሪዎቻቸውን እንቅስቃሴ በጥብቅ እንዲከታተሉ መመሪያ ተሰጥቷቸዋል።</p>

<p>ስማቸው መጥቀስ ያልፈለጉ አንድ የጥቁር አንባሳ ሁለተኛ ደረጃ መምህር የአራዳ ክፍለ ከተማ ት/ቢሮ ኃላፊዎችና የክፍለ ከተማው ካድሬዎች መምህራንን ሰብስበው በጸረ ቅንጅት ቅስቀሳ እንድተባበር ጠይቀውናል ብለዋል።</p>

<p>ተማሪዎችም በበኩላቸው ስለ ተዋዋሚ ፓርቲዎች በተለይም የቅንጅትን ስም እኛ ያደረገውን ሰልፍ በተመለከተ የሚናገሩ መምህራንን እንደተጠቆሙ ትዕዛዝ ተሰጥቷቸዋል ተብሏል።</p>

<p>በተለይም በተለያዩ ክፍለ ከተማዎች የሚገኙ መምህራን በስብሰባ እንደተነገራቸው ምርጫው ምንም ይሁን ምን በፀጋ መቀበል ነው፣ በፀጋ በማይቀበሉት ላይ ግን እርምጃ እንደምንወስድ ልታውቁ ይገባል የሚል ማስፈራሪያ እንደደረሳቸው ተያይዞ የደረሰን መረጃ ያመልክታል።</p>


<p class="align-center"><a href="/Gazettas/Tobia/info/Tobia.sera.html">ከጦቢያ ግንቦት 04 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ጦቢያ/ማውጫ/1997/ግንቦት/04/ጦቢያ1.040997.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
