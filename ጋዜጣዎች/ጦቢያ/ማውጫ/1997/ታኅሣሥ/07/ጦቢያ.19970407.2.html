<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አራት እሥረኞች የፖሊስ ጣቢያ ቁልፍ ሰብረው አመለጡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">አራት እሥረኞች የፖሊስ ጣቢያ ቁልፍ ሰብረው አመለጡ</h2>


<p>በምሥራቅ ሸዋ ዞን መስተዳደር በአርሲ ነገሌ ወረዳ በነጌሌ ከተማ ፖሊስ ጣቢያ ምንም ስለጥፋታቸው የሚያብራራ ተጨባጭ ማስረጃ ሳይኖርባቸው በጥርጣሬ ተይዘው ከስድስት ወር በላይ ታስረው ሲጉላሉ ወር በላይ ታስረው ሲጉላሉ የነበሩ አራት እስረኞች ባለፈው ኅዳር 28 ቀን 1997 ዓ.ም ከሌሊቱ 8 ሰዓት ላይ ከውጭ በኩል የነበረውን የእስር ከእነዚህ እስረኞች መካከል ሁለቱ በነፍስ ግድያ አንዱ በዝርፊያ ሌላው በተራ ኪስ አውላቂ ሌብነት ተጠርጥረው ከ6 ወር እስከ 10 ወር ያለ ፍርድ ቤት ትዕዛዝ የታሰሩ ሲሆኑ በቅርብ ጠያቂ ዘመድ አዝማድ ስለሌላቸው በስንቅ አቅርቦት በኩልም ለከፋ ችግር ተጋልጠው መቆየታቸውን ለወረዳው ፖሊስ ቅርበት ያላቸው የአካባቢው ምንጮች ሰሞኑን ወደ ደቡብ ኢትዮጵያ ተጉዞ ለተመለሰው ሪፖርታችን በሰጡት አስተያየት አረጋግጠዋል።</p>

<p>አንድ ስማቸው እንዳይገለፅ አደራ ያሉ የአርሲ ነገሌ ከተማ ነዋሪ እንዳስታወቁት ከሆነ በአሁኑ ወቅት ወንጀል ሳይሰሩ በህግ የሚያስጠይቅ ጥፋት ሳይገኝባቸው በቂም በቀልና በባለሥልጣኖች ጥላቻ ብቻ በወረዳ ፖሊስ ጣቢያ የታሰሩ በርካታ እስረኞች በእንግልት ላይ ናቸው።</p>

<p>ነጋ ጠባ በሬዲዮ በቴሌቪዥንና በአዲስ ዘመን ጋዜጣ የአድማጭ ጆሮ እስኪሰለች ስለመብትና ስለዴሞክራሲ በሚለፈፍበት ሃገር ዜጐችን የወቅቱ ባለሥልጣኖች ለኔ አትመችም በሚል አስረው ሲያጉሏሏቸው የወረዳ አስተዳደር ባለሥልጣኖች ዝምታ ወርቅ ነው ማለታቸው አግባብ ስላልሆነ ቢያስቡበት መልካም ነው በማለት ነዋሪው አስተያየታቸውን አጠቃለዋል።</p>


<p class="align-center"><a href="/Gazettas/Tobia/info/Tobia.sera.html">ከጦቢያ ታኅሣሥ 07 ቀን 1997</a></p>

</body>
</html>	
