<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«መለስ ዜናዊ ከኦነግ ጋር ከተነጋገሩ የሰላሙን ሀሳብ ተቀብለን መደራደር እንችላለን» ኢሳይያስ አፈወርቂ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«መለስ ዜናዊ ከኦነግ ጋር ከተነጋገሩ የሰላሙን ሀሳብ ተቀብለን መደራደር እንችላለን» ኢሳይያስ አፈወርቂ</h2>


<p>የኦሮሞ ነፃነት ግንባር ጠቅላላ ጉባኤ ልዩ ስብሰባ በአስመራ ከተማ ካለፈው ሰኞ (ታህሳስ 11 ቀን 1997) ጀምሮ እየተካሄደ መሆኑን ሬውተርስ ከሥፍራው ካስተላለፈው ዜና ለመረዳት ተችሏል።</p>

<p>በዚህ ልዩ ስብሰባ ላይ ቀደም ሲል ከፓርቲው አመራር ተገልለው የነበሩት የኦነግ መሥራችና ም/ሊቀመንበር አቶ ሌንጮ ለታ፣ የቀድሞው የማስታወቂያ ሚኒስትር አቶ ዲማ ነጎና አቶ ታደሰ ኤባ እንደተካፈሉ ታውቋል። ከዚሁ ልዩ ጉባኤ ጋር በተያያዘ ጠ/ሚኒስትር መለስ ዜናዊ ከኦሮሞ ነጻ አውጪ ግንባር ጋር ለመነጋገር ፈቃደኛ ከሆኑ በኢትዮ-ኤርትራ ድምበር ጉዳይ ኢትዮጵያ ያቀረበችውን ባለ 5 ነጥብ የሰላም ሃሳብ ልንነጋገርበት እንችላለን ሲሉ የኤርትራው ፕሬዚዳንት ፍንጭ መስጠታቸውን ተያይዞ የደረሰን ዜና ያስረዳል። ይልቁንም የአሜሪካ መንግሥት ወይም የኖርዌይ መንግሥት በአወያይነት ቢገኙ እንደሚመርጡ አስተያየታቸውን ሰጥተዋል።</p>

<p>ቀደም ሲል በመስከረም ወር የኖርዌይ መንግሥት የኦሮሞ ንቅናቄ አባልነትን ከኢትዮጵያ መንግሥትና ከሚመለከታቸው ጋር አገናኝቶ ለማወያየት በመስከረም ወር በርጌን ከተማ ላይ ታላቅ ኮንፈረንስ ጠርቶ ነበር። የወቅቱ የኦነግ መሪ አቶ ዳውድ ኢብሣ ከአሜሪካ ድምጽ ሬድዮ ጋር በቅርቡ ባደረጉት ቃለ ምልልስ እንደገለጹት የኢትዮጵያ መንግሥት ሦስተኛ ወገን ባለበት መወያየት እንደማይፈልግ መግለጻቸው ይታወሳል።</p>

<p>የአሁኑ አስቸኳይና ልዩ ጠቅላላ ጉባኤ በአሥመራ ከተማ መካሄዱ በተለይም የኤርትራ መንግሥት በድምበር ጉዳይ ላይ ኃይል የማሰባሰብና ወታደር የማስፈር ሥራውን በሚያካሂድበት ጊዜ የኮንፈረንሱ መካሄድ ምን እድምታ እንዳለው ለማወቅ አለመቻሉን ታዛቢዎች ይናገራሉ።</p>


<p class="align-center"><a href="/Gazettas/Tobia/info/Tobia.sera.html">ከጦቢያ ታኅሣሥ 14 ቀን 1997</a></p>

</body>
</html>	
