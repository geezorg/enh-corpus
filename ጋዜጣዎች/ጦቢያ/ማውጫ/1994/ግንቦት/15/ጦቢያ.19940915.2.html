<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አዲሱ የሊዝ ፓሊሲ ነባር የይዞታ መብት ያሳጣል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">አዲሱ የሊዝ ፓሊሲ ነባር የይዞታ መብት ያሳጣል</h1>


<p>በቅርቡ ጸድቆ የሥራ ላይ እንዲውል እየተሞከረ ያለው የሊዝ አዋጅ 
የመላውን የኢትዮጵያ ሕዝብ የከተማ ቦታ የቀድሞ ይዞታ መብት ፈፅሞ የሚገፍፍ በመሆኑ ሕዝቡ ላይ ጉዳት እንደሚያደርስ በሕዝብ ተመርጠው በአዲስ አበባ መስተዳድር ም/ቤት በማገልገል ላይ የሚገኙ 3 የመዐሕድ አባላትትናንት ገለጡ።</p>

<p>ሦስቱ የሕዝብ ተመራጮች በአወጡት በዚሁ የአቋም መግለጫና በቃልም በአደረጉት ንግግር ከግንቦት 7-9 1994 ዓ.ም የአዲስ አበባ መስተዳድር ምክር ቤት 7ኛ መደበኛ ስብሰባውን በሚያካሄድበት ወቅት የከተማ ቦታን በሊዝ ስለመያዝ የወጣውን አዋጅ ማስፈፀሚያ ረቂቅ ደንብ ማጽደቅ ስለነበር በቀረበው ረቂቅ አዋጅ ላይ አግባብ ያለው አካል ትእዛዝ በጽሁፍ በመስጠት የሚፈልገውን የከተማ ቦታ ማስለቀቅና መረከብ እንደሚችል ስለሚደነግግ ይህን ረቂቅ አዋጅ ድርጅታችን አይቀበለውም በማለታቸው በሰብሳቢው የደረሰባቸውን የእብሪት አፀፋ የሕዝብ ተመራጮቹ ተናግረዋል።</p>

<p>ከሁሉም የሚያሳዝነው ደግሞ በረቂቁ አዋጅ ላይ እንደተቀመጠው ሕዝቡ መብቱን እንኳን እንዳያስከብር ተበደልኩ ሲልም የሚያመለክተው መሬቱን ለነጠቀው አካል እንዲሆን መደረጉ፣ ጉባኤው ሥራውን በሚያከናውንበት ጊዜ በመደበኛው የፍትሐ ብሔር ሥነ ሥርዓት ሕግ አይመራም ካለ በኋላ ድፍን ባለ ሁኔታ በተቀላጠፈ ሥነ ሥርዓት ይመራል ማለቱ ሕዝቡን ከይዞታው ለማፈናቀል የተሸረበ ሴራ ስለሆነ ድርጅታችን ይህን መሰሉን እርምጃ በምንም መንገድ አይቀበለውም በማለት ተቃውሞ ማቅረባቸውን አስረድተዋል።</p>

<p>በሕዝብ ተመራጭነታችን በሕገ መንግሥቱ አንቀጽ 29/1 መብት ተጠቅመን ተቃውሞ በማቅረባችን የተከበሩ አቶ አሊ አብዶ የአዲስ አበባ ምክር ቤትሰብሳቢ "የደርግ ኢሠፓ ርዝራዞች፤ የደርግ ኢሠፓ ጥርቃሞች፣ ሕዝብን የማይወክሉ የቦዘኔ ስብስብ ወዘተ" በማለት በወንበር እየተሽከረከሩ የተቀመጡበትን ጠረጴዛ በክርን እየደለቁ ሲደነፉ፣ "የሂትለር" ዓይነት እብሪት ሲያሳዩ የመንግሥት መገናኛ ብዙኃን በፎቶግራፍና በቴሌቪዝን ካሜራ መቅረፃቸው እየታየ ለሕዝብ ባለማቅረባቸው በእጅጉ አሳዝነውናል ብለዋል።</p>

<p>የተከበሩ አቶ አሊ አብዶ ይህንን የመሰለውን የአምባገነንነት ድርጊት የፈጸሙት ወያኔ/ኢሕአዴግ ታድሻለሁ ብሎ በሚናዘዝበት ጊዜ ቢሆንም የሕወሓት እብሪት ወደክልሎችም እየተዛመተ ለመሆኑ ማስረጃ የሚሆነው በ5ተኛው የዚሁ ምክር ቤቱ ስብሰባ ላይ አንድ የመዐሕድ ተመራጭ ሚያዝያ 10/93 በተደረገው ረብሻ "ሰውን በፍርድ አስወስኖ ነው መቀጣት" ሲል አንድ የሕወሓት ካድሬ ቀበል አድርጎ "እነዚያንማ ገድሎ፣ ዘይት አርከፍክሮ ማቃጠል ነበር" እንዳለው የአቶ አብዶ የንዴት መግቻም "እየከሰላችሁም ቢሆን ቻሉት!" የሚል ነው ሲሉ ተናግረዋል።</p>


<p class="align-center"><a href="/Gazettas/Tobia/info/Tobia.sera.html">ከጦቢያግንቦት 15 ቀን 1994</a></p>

</body>
</html>	














