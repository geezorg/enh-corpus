<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የከዱት የበረራ ደኅንነት ኃላፊ ጉዳይ አሜሪካና ኢትዮጵያን አወዛግቧል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የከዱት የበረራ ደኅንነት ኃላፊ ጉዳይ አሜሪካና ኢትዮጵያን አወዛግቧል</h1>


<p>ባለፈው ቅዳሜ በኢትዮጵያ አየር መንገድ አውሮፕላን የአብራሪዎች ክፍል ተደብቀው አሜሪካ የገቡት የቦሌ ዓለም አቀፍ አውሮፕላን ማረፊያ የበረራ ደህንነት ኃላፊ የአቶ ሳምራዊ ኃይሉ ጉዳይ ኢትዮጵያና አሜሪካንን እያወዛገበ መምጣቱን ከዋሽንግተን የወጡ ዘገባዎች አስታውቀዋል።</p>

<p>የሕወሓት አባልና የአቶ መለስ ዜናዊ ልዩ ጥበቃ ጓድ የነበሩት አቶ ሳምራዊ ኃይሉ የአውሮፕላን ማረፊያው የበረራ ደህንነት ኃላፊ ሆነው ሳለ ከዚህ ቀደም በተመሳሳይ ሁኔታ አገራቸውንና ድርጅታቸውን ከድተው አሜሪካ እንደገቡት ጓደኞቻቸው እሳቸውም ኒውዮርክ ዓለም አቀፍ አውሮፕላን ጣቢያ እንደደረሱ የፖለቲካ ጥገኝነት እንዲሰጣቸው መጠየቃቸው በሁለቱ አገሮች ግንኙነት ላይ ጥቁር ነጥብ መጣሉን ዘገባዎቹ ገልጠዋል።</p>

<p>በታማኝ የደህንነት ሠራተኞች በየጊዜው መክዳትና መኮብለል ክፉኛ የተበሳጨው በኢሕአዴግ የሚመራው የኢትዮጵያ መንግሥት በተለይ አቶ ሳምራዊ በፈጸሙት የአገር መክዳት ወንጀል ፍርዳቸውን እንዲቀበሉ አሜሪካ አሳልፋ እንድትሰጠው በይፋ ጥያቄ ማቅረቡ ታውቋል። ይሁንና የአሜሪካ መንግስት ከኢትዮጵያ ጋር ወንጀለኞችን ለመለዋወጥ ከዚህ ቀደም የተፈራረመ ውል ባለመኖሩና ለጥገኝነት ጠያቂዎችም ሰብአዊ መብትና ደህንነት መጠበቅ በማሰብ ጥያቄውን አለመቀበሉን ተያይዞ የደረሰን ዜና ያስረዳል።</p>

<p>ከአንድ ወር በፊት ቀድሞ የጠቅላይ ሚኒስትር መለስ ዜናዊ ልዩ ጥበቃ አባል የነበሩትና በኋላም ወደ ቦሌ ዓለም አቀፍ አውሮፕላን ማረፊያ ተዛውረው በበረራ ደህንነት ሥራ ላይ ተመድበው የነበሩት አቶ የማነ ገብሬ በተመሳሳይ ሁኔታ በአውሮፕላን ተደብቀው አሜሪካ በመግባት በዳላስ አውሮፕላን ማረፊያ እጃቸውን በመስጠት የፖለቲካ ጥገኝነት ማግኘታቸው ይታወሳል።</p>

<p>በተመሳሳይ ሁኔታ ከአንድ ዓመት በፊትም የቦሌ አውሮፕላን ማረፊያ የበረራ ደህንነት ሠራተኞችና የአዲስ አበባ ዩኒቨርስቲ ተማሪዎች የነበሩ አቶ ዮሐንስ አሰፋና አቶ ስምኦን መንገሻ የተባሉ የሕወሓት አባላት አምና 40 ተማሪዎች በሞቱበት የዩኒቨርሲቲ ተማሪዎች እንቅስቃሴ የተሰጣቸውን ተልዕኮ በሚገባ አልተወጡም ተብለው በመገምገማቸው ባደረባቸው ፍራቻ በሕገ-ወጥ መንገድ በኢትዮጵያ አየር መንገድ አውሮፕላን የበረራ ክፍል ውስጥ ተደብቀው አሜሪካ በመጓዝ ዳላስ አውሮፕላን ማረፊያ ለሚገኙ የደህንነት ኃይሎች እጃቸውን በመስጠት የፖለቲካ ጥገኝነት የተፈቀላቸው መሆኑም አይዘነጋም።</p>

<p>አንዳንድ ወገኖች ከሕወሓት ክፍፍል ወዲህ ገዢው ፓርቲ ነባር አባላትና ደጋፊዎቹን እያጣ አንዳንዶቹንም እያስቆጣ በመሄዱ በተለይ የቦሌ አውሮፕላን ማረፊያ የፀጥታ አጠባበቅ ከቅርብ ጊዜያት ወዲህ እጅግ የጠበቀና ፍተሻውም የረቀቀ መሆኑን ከዚህ ጋር አያይዘውታል።</p>


<p class="align-center"><a href="/Gazettas/Tobia/info/Tobia.sera.html"> ከጦቢያ ግንቦት 29 ቀን 1994</a></p>

</body>
</html>	














