<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"ከባድ ስህተት ፈጽመናል- የሕዝብ ፍርድ ወይም ይቅርታ እንቀበላለን" ዓለምሰገድ ገ/አምላክ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">"ከባድ ስህተት ፈጽመናል- የሕዝብ ፍርድ ወይም ይቅርታ እንቀበላለን" ዓለምሰገድ ገ/አምላክ</h2>


<p>የኢትዮጵያ ሕዝብ ሀሳብ ሳይጠየቅና የሕዝቡ ውክልና (ማንዳተ) ሳይኖር የኤርትራን "ሪፍሬንደም" መቀበላችንና አገሪቱን ወደብ አልባ ማድረጋችን የታሪክ ስህተት ነበር ሲሉ የሕወኃት/ኢህአዴግ የፖለቲካ ቢሮ አባል የነበሩት አቶ ዓለም ሰገድ ገብረ አምላክ አስታወቁ።</p>

<p>አቶ ዓለም ሰገድ ይህን ያስታወቁት በአሜሪካን አገር በኢንዲያና ፖሊስ፣ በአትላንታና በዳላስ ከተሞች ለኢትዮጵያውያን ባደረጉት ንግግር ነው። አቶ ዓለም ሰገድ እንደገለጡት ሕዝብ ያልመከረባቸውንና ያልተቀበላቸውን ፖሊሲዎች እያወጣን በሕዝቡ ላይ በመጫን የአገሪቱን ብሔራዊ ጥቅም በመጉዳታችን፣ የሻዕቢያ ቡድን በአገሪቱ ውስጥ እንደልቡ እንዲንቀሳቀስ በመፍቀድ ሀብቷን በማስዘረፋችንና ተገቢውን ቁጥጥር ባለማድረጋችን፣ የቀይባህር አፋሮችን መብት ባለማስከበራችን ከባድ ስህተት ፈጽመናል፣ ለዚህም የሕዝብ ፍርድ ወይም ይቅርታ ለመቀበል ዝግጁ ነን ብለዋል።</p>

<p>የሕወሓት አመራር ተገቢውን ጥንቃቄ ባለማድረጉ ድርጅቱ በከሀዲዎች ተማርኮ፣ ለትግራይ ሕዝብ ብሄራዊ መብት መከበርና ለዴሞክራሲያዊ ሥርዓት መምጣት የከፈለው መስዋዕትነት መና ቀርቶ ለመበታተንና፣ የኢትዮጵያብሔራዊ ጥቅም አሳልፎ እስከ መስጠት መድረሱን የጠቆሙት አቶ ዓለም ሰገድ እያንዳንዱ ትግራዋይ ከቀረው የኢትዮጵያ ሕዝብ ጋር እጅ ለእጅ ተያይዞ አገራችንን ከወደቀበችበት ለማንሳት እንዲንቀሳቀስ ጠይቀዋል።</p>


<p class="align-center"><a href="/Gazettas/Tomar/info/Tomar.sera.html">ከጦማር ሐምሌ 4 ቀን 1994</a></p>

</body>
</html>	














