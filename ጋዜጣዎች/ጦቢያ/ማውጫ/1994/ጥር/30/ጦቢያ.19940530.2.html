<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>መብራትና ጉና በአጥጋቢ ውጤት ተመለሱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">መብራትና ጉና በአጥጋቢ ውጤት ተመለሱ</h1>


<p>የትናንት ሳምንት ወደ ኬንያ ናይሮቢ ተጉዞ ባለፈው ቅዳሜ ከኬንያ አቻው ከኦሴሪያ ቡድን ጋር ለአፍሪካ የክለቦች ዋንጫ ማጣሪያ የተጫወተው የመብራት ኃይል ቡድን 1ለ0 ተሸንፎ እንዲሁም ለአፍሪካ የክለቦች የጥሎ ማለፍ ሻምፒዮና ውድድር ወደዛንዚባር ሄዶ የነበረው ጉና ንግድ ከሀገሪቱ የፖሊስ ቡድን ማሊንዲጊ ጋር ባለፈው ቅዳሜ ተጫውቶ ያለግብ በመለያየት በአጥጋቢ ውጤት ተመልሷል። ሁለቱም ቡድኖች በቅርቡ አዲስ አበባ ላይ የመልሱን ጨዋታ ያካሂዳሉ። የጉና ንግድ ቡድን የመልሱን ጨዋታ የካቲት 10ቀን በራሱ ሜዳና ተመልካች ፊት ያካሂዳል። በአሸናፊነት ከወጣ የቱኒዚያ ቡድን ጋር ለሚያደርገው ጨዋታ ዝግጅቱን ይቀጥላል። በፍፁም ቅጣት ምት 1ለ0 የተረታው የመብራት ሃይል ቡድን በመልሱ ግጥሚያ ከሁለት በላይ በሆነ የግብ ልዩነት ከአሸነፈ ለቀጣዪ ፍልሚያ ማለፉን ሊያረጋግጥ ይችላል። በሌላ መልኩ 1ለ0 ከረታ ተጨማሪ 30 ደቂቃ ተሰጦ በዚያም ያለግብ ከተለያዩ በአምስት አምስት ምቶች እንዲገላገሉ ይደረጋል። ከውጤት አንፃር መብራት 2ለ1 ቢያሸንፍ ለቀጣዩ ውድድር የሚያልፈው ኦሴሪያን ይሆናል። ለዚህም የስፖርቱ ሕግ የሚለው አለው። ኦሴሪያን በሀገሩ 1ለ0 አሸንፎ 3 ነጥብ ይዟል። መብራት 3 ነጥብ ጥሎ ግብ አላስቆጠረም። አዲስ አበባ ላይ 2ለ1 በመርታት 3ነጥብ ሊይዝ ይችላል። በነጥብ እኩል ሆኑ ማለት ነው። ከዚህ የሚቀጥለው የግብ ጉዳይ ይሆናል። ሁለቱም ቡድኖች በየበኩላቸው ሁለት ሁለት ግቦች አስቆጥረዋል። ሦስተኛው የብልጫ ማወዳደሪያ አለ። መብራት ከሀገር ውጭ ግብ አላስመዘገበም። ኦሴሪያን ግን በመብራት 2ለ1 ቢሸነፍ ከሀገር ውጭ አንድ ግብ አስቆጥሯል። በዚህ የመሸናነፊያ ዘዴ መሠረት ኦሴሪያን የማለፍ ዕድል ሊያጋጥመው ይችላል። 3ለ1 ከሆነ ግን መብራት ብዙ በማግባት ቀዳሚ ሁኖ ያልፋል።</p>


<p class="align-center"><a href="/Gazettas/Tobia/info/Tobia.sera.html">ከጦቢያ ጥር 30 ቀን 1994</a></p>

</body>
</html>	














