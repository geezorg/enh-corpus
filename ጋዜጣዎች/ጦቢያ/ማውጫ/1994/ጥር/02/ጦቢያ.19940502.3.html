<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በድንበር መካለሉ የኢትዮጵያ ወጣቶች ብሔራዊ ንቅናቄ ጥያቄ አቀረበ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በድንበር መካለሉ የኢትዮጵያ ወጣቶች ብሔራዊ ንቅናቄ ጥያቄ አቀረበ</h1>


<p>የኢትዮጵያን የወደብ ባለቤትነት የሚያረጋግጡ ብዙ ታሪካዊ መረጃዎች፣ እነዚህን መረጃዎች በማቅረብ በዓለም አቀፉ ፍርድ ቤት ለመከራከር ክህሎቱ ያላቸው ስመጥር ኢትዮጵያውያን የሕግ ባለሙያዎች እያሉ በግዴለሽነትና በቸልተኝነት በመያዝ ያልሆነ ውሣኔ እንዳይወሰን ከፍተኛ ጥንቃቄ እንዲደረግ የኢትዮጵያ ወጣቶች ብሄራዊ ንቅናቄ በመላው የኢትዮጵያ ወጣቶች ስም ጠየቀ።</p>

<p>የወጣቶች ብሔራዊ ንቅናቄ «ግልጽ ደብዳቤ ለጠቅላይ ሚኒስትር መለስ ዜናዊ» በሚል ርዕስ ባለፈው ታህሣሥ 25 ቀን 1994 ዓ.ም በፋክስ ባሠራጨው መልዕክት «በታህሳስ ወር 1993 ዓመት ምህረት የአልጀርሱ የሰላም ስምምነት በተደረገበት ወቅት የአዲስ አበባ ዩኒቨርሲቲ የፖለቲካ ሳይንስ ተማሪዎች በተደረገው ስምምነት ላይ ከተወያዩ በኋላ ከጠቅላይ ሚኒስትሩ ቢሮ ትዕዛዝ ደርሶኛል በሚል ምክንያት በወቅቱ የሶሻል ሳይንስ ፋክልቲ ዲን የነበሩ ባለሥልጣን ጉዳዩን በማፈን ውይይቱን ለማድረግ ለሞከሩ ተማሪዎች ማስጠንቀቂያ መስጠታቸውን አስታውሶ በወቅቱ በግቢው ውስጥ የነበሩ የኢሕአዴግ ደህንነቶች እና ካድሬዎችም ነገሩን በማቀናጀት ላይ በነበሩ ተማሪዎች ላይ ይህ ነው የማይባል ማስፈራሪያ እና ዛቻ እንዳደረሰ» አስታወቋል።</p>

<p>«ሆኖም በወቅቱም ሆነ ዛሬ ድረስ እንደአብዛኛው የኢትዮጵያ ሕዝብ የኢትዮጵያ ከፍተኛ ትምህርት ተቋማት ተማሪዎች በአልጀርስ የተፈረመው «የሰላም ስምምነት» የኢትዮጵያን ጥቅም እንደማያስከብር እና ብሎም በቀጣይነት ኢትዮጵያን ወደማያበቃ ጦርነት የሚያስገባት መሆኑን እናምናለ።» ብሎ «በመጪው የካቲት ወር ድንበሩን ከማካለል ጋር በተያያዘ በኔዘርላንድ ዘሔግ በሚገኘው አለምአቀፍ ፍ/ቤት በሚውለው ችሎት ላይ ኢትዮጵያን ወክለው የሚቀርቡ ወገኖች እና ይዘውት የሚቀርቡት መረጃ በእጅጉ አሳስቦኛል። ሲል ገልጧል።</p>

<p>ለጠቅላይ ሚኒስትር መለስ ዜናዊ በሰጠው ማሳሳቢያም በየመድረኩ ላይ «ኢትዮጵያ የወደብ ባለቤት አይደለችም» ወይንም «ኢትዮጵያ የባሕር በር የላትም» የሚለውን ታሪካዊ መሠረት የሌለው ጠንካራ የግል አቋምዎን መርምረው ትክክለኛ የታሪክ ማስረጃዎችንና የኢትዮጵያን ሕዝብ አቋምና እምነት ይዘው እንዲቀርቡ በትሕትና እንጠይቃለን። እርሶ አሁን የኢትዮጵያ አይደለም የሚሉትን የባሕር በር ከውጭ ወራሪዎች ጠብቆ ለማቆየት በርካታ ኢትዮጵያዊያን ለዘመናት እንደተሰውበት አይዘንጉ።» በማለትም መግለጫውን ደምድሟል።</p>


<p class="align-center"><a href="/Gazettas/Tobia/info/Tobia.sera.html">ከጦቢያ ጥር 2 ቀን 1994</a></p>

</body>
</html>	














