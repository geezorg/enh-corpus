<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የፕሪሚየር ሊግ የመጀመሪያ ዙር ውድድር ዛሬ ይጠናቀቃል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የፕሪሚየር ሊግ የመጀመሪያ ዙር ውድድር ዛሬ ይጠናቀቃል</h1>


<p>ዓመታዊው የ1994 ዓ.ም የፕሪሚየር ሊግ የመጀመሪያው ዙር ውድድር ዛሬ በሚደረጉ ጨዋታዎች ይጠናቀቃል። አሥራ አራት ቡድኖች ተካፋይ በሆኑበት በዚህ ውድድር እስከ ዛሬ የጨዋታ ፍፃሜ ድረስ መብራት ኃይል በ27 ነጥብ መሪነቱን ተቆናጥጧል። የቅዱስ ጊዮርጊስ ቡድን በ26 ነጥብ መብራትን ሲከተል ኢትዮጵያ ቡና በ24 ነጥብ በሦስተኛ ደረጃ ላይ ይገኛል። በአራተኝነት ደረስኩ የሚለው ምድርባቡር 20 ነጥብ አለው። ጉና በ18 ነጥብ አምስተኛ ሲሆን አርባ ምንጭ ጨርቃጨርቅ በ17 ነጥብ የስድስተኛነት ደረጃ ይዞ ይጓዛል። ከአስራ አራቱ ቡድኖች መካከል አዋሣ በ8 ነጥብ የመጨረሻውን ሥፍራ ይዟል። ከፊቱ አዳማና ወንጂ ይገኛሉ።</p>

<p>ሃያ አራት ነጥብ ሰብስቦ በሦስተኝነት የሚከተለው ኢትዮጵያ ቡና ትናንት ከቀትር በኋላ አርባምንጭ ላይ ከአርባምንጭ ጨርቃጨርቅ ጋር ተጫውቷል። ከአሸነፈ 27 ነጥብ ይይዛል። አቻ ከወጣ ነጥቡ 25 ይሆናል፣ ከተረታ በነበረበት ይቆያል። የመጀመሪያውን ዙር ውድድር በአንደኝነት አጠናቅቆ የሚያልፈው ቡድን ዛሬ ምሽት ይታወቃል። የመጨረሻውን ጨዋታ የሚያካሂዱት መብራትና ጊዮርጊስ ናቸው። መብራት ከአሸነፈ 30 ነጥብ ይደርሳል። ቡና ሙሉ ነጥብ ከወሰደ በሦስት፣ አቻ ከወጣ በአራት ነጥብ መምራት ይጀምራል። ከተሸነፈ ጊዮርጊስ በ29 ነጥብ መሪነቱን ይረከባል። ቡና በግብ ብልጫ ሁለተኛ ይሆናል። መብራት ደግሞ የቡናን ቦታ ይረከባል። ይህ ደረጃ ዕውን የሚሆነው ውጤቱ በዚህ መልክ ከተከሰተ ብቻ ነው። ለማንኛውም ሦስቱም ቡድኖች በተቀራረበ ነጥብ የአንደኛውን ዙር ያጠናቅቃሉ። የሁሉም ውጤት የሚታወቀው የመብራትና የጊዮርጊስ ጨዋታ ፍፃሚ ሲያገኝ ነው። 18 ነጥብ ያለው ጉናና 17 ነጥብ ይዞ ጉናን የሚከተለው የአርባ ምንጭ ከአሸነፈና ጉና ከተሽነፈ የደረጃ ለውጥ ይከሰታል። ሁለቱም አቻ ከተለያዩ ወይንም ከተሸነፉ ደረጃቸውን አስጠብቀው ይወጣሉ።</p>


<p class="align-center"><a href="/Gazettas/Tobia/info/Tobia.sera.html">ከጦቢያ ጥር 9 ቀን 1994</a></p>

</body>
</html>	














