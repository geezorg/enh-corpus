<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ስድስት ተቃዋሚ የፖለቲካ ድርጅቶች የጋራ ተቃውሞ ደብዳቤ ለኮፊ አናን አቀረቡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ስድስት ተቃዋሚ የፖለቲካ ድርጅቶች የጋራ ተቃውሞ ደብዳቤ ለኮፊ አናን አቀረቡ</h1>


<p>እስካሁን ባለው መረጃ የኢትዮ-ኤርትራ ድንበር አከላይ ኮሚሽን ውሣኔውን ልክ የዛሬ ወር ሚያዝያ 5 ቀን ይፋ ያደርጋል ተብሎ የሚጠበቅ ሲሆን ኢትዮጵያውያንም በየአሉበት ድምፃቸውን በማሰማት ላይ ናቸው።</p>

<p>የመላው ኢትዮጵያ ሶሻሊስት ንቅናቄ (መኢሶን)፣ የኢትዮጵያ ዴሞክራሲያዊ ኅብረት ተሃድሶ (ኢዲዩ ተሃድሶ)፣ የኢትዮጵያ ሕዝብ ፌዴራላዊ ዴሞክራሲያዊ ኅብረት ፓርቲ (ህብረ ሕዝብ)የኢትዮጵያ ሕዝብ አብዮታዊ ፓርቲ (ኢሕአፓ)፣ የትግራውያን ኅብረት ለብሔራዊ ዴሞክራሲ (ታንድ) የደቡብ ኢትዮጵያ ሕዝቦች ዴሞክራሲያዊ ፓርቲ (ደኢሕዴኅ) በአንድነት ለተባበሩት መንግሥታት ድርጅት ዋና ፀሐፊ ኮፊ አናን ባቀረቡት ደብዳቤ "የኢትዮ\ጵያን ሉዓላዊ መብት የሚለወጥ የድንበር መካለልና ለውጥ በኢትዮጵያ ሕዝብና በተለያዩ የፖለቲካ ድርጅቶች ዘንድ ተቀባይነት የለውም" ብለዋል። "ለዘላቂ ሰላም የኢትዮጵያ ሕዝብ መሠረታዊ ጥቅሞች እንዲከበሩ" ጠይቀዋል። </p>

<p>"የኢትዮጵያውያን ማህደረ አንድነት" የተባለ ሲቪክ ማህበር ከአትላንታ ባወጣው መግለጫ የኢትዮጵያ ተፈጥሮአዊ የባህር በር ባለቤትነት፣ የአፋር፣ የኩናማ፣ የዩሮብ ኢትዮጵያዊነት መብት በሴራ ሊነጠቅ እንደማይገባው አስታውቆ አምስቱ የአገር ውስጥ ተቃዋሚ የፖለቲካ ድርጅቶች ለተባበሩት መንግሥታት ድርጅት ዋና ፀሐፊ ያቀረቡትን አቤቱታ እንደሚደግፍ ይፋ አድርጓል። በውጭ ያሉ ኢትዮጵያውያንን ለማስተባበርም አንድ ቡድን አቋቁሟል።</p>

<p>የኢትዮጵያ ኦርቶዶክስ ቤተክርስቲያን ስደተኛ ሲኖዶስ ዋና ፀሐፊ አቡነ መልከ ፄዲቅ ለድንበር አካላይ ኮሚሽኑ ፕሬዝዳንት፣ በግልባጩም ለተባበሩት መንግሥታት ድርጅት ዋና ፀሐፊ በጻፉት ደብዳቤ "የኢትዮጵያን ተከታታይ ትውልዶች ከጦርነት ለማውጣት አሰብ ወደብንና የአካባቢውን ሕዝብ መብት በተመለከተ ሚዛናዊ ውሣኔ እንዲሰጥ በሃይማኖት አባትነቴ እጠይቅለሁ" ብለዋል።</p>

<p>በዚሁ በድንበር መካለል ጉዳይ መጋቢት 15 ቀን 1994 እሁድ ቀን በውጭ የሚኖሩ ኢትዮጵያውያን በሚኖሩባቸው ከተሞች በተለይም በኒውዩርክ፣ በለንደን፣ በአምስ ተርዳም በሰልፍ ወጥተው የተቃውሞ ድምፃቸውን እንደሚያሰሙ ለማወቅ ተችሏል።</p>

<p>ውሳኔው ሰኞ ሚያዝያ 5 ቀን 1994 በዘሄግ ሰዓት አቆጣጠር 4:30 ላይ ይፋ ይሆናል ተብሎ ይጠበቃል። የኤርትራ መንግሥት ባለሥልጣኖች ድንበሩ በአስቸኳይ እንዲካለልና በኢትዮጵያና በኤርትራ መካከል የነበረው ግንኙነት ወደነበረበት እንዲመለስ ግፊት በማድረግ ላይ ናቸው።</p>

<p>በግንኙነቱ መለሳለስ ቅድሚያ የሚሰጠው ወታደራዊ ትብብር ቅድሚያ የሚሰጠው በአቶ መለስ ላይ የሚነሳ ተቃውሞን ለማክሸፍ ነው። አላማው ምንም ይሁን ምን በኢትዮጵያና በኤርትራ ባለሥልጣኖች መካከል ግንኙነቱ ቀጥሏል። ሰሞኑን አምስት የኤርትራ ከፍተኛ የደህነነትና ወታደራዊ ባለሥልጣኖች አዲስ አበባ ሰንብተዋል። ጠቅላይ ሚኒስትር መለስንና የማነ ኪዳኔን (ጃማያካን) አነጋግረዋል። አምስቱ የሻዕቢያ ባለሥልጣኖች ሐጂ ጣሂር፣ ዮሱፍ አህመድ አብዱላሂ፣ አሊ አብዱ ጉሌድ፣ ማህዲ ፋርጋዝ የተባሉ መሆናቸውን ለማወቅ ተችሏል።</p>


<p>የኤርትራ የውጭ ጉዳይ ሚኒስትር አሊ ሰይድ አብደላ፣ የኤርትራ የውጭ ጉዳይ ሚኒስቴር የአፍሪካ ጉዳይ ኃላፊ የሆኑትን አምባሳደር ተወልደ ብርሃን ወልደኪዳንን፣ የዲፕሎማሲ አማካሪውን ዶ/ር አማረ ተክሌን፣ የአህጉራዊ ድርጅቶችና የይለፍ ጉዳይ ኃላፊውን አቶ ዮሐንስ ደባስን አስከትለው በአፍሪካ አንድነት ድርጅት የሚኒስትሮች ስብሰባ ላይ ለመገኘትም አዲስ አበባ ይገኛሉ።</p>

<p>እዚህ አገር ቤት በኢህአዴግ አባል ድርጅቶች አመራር ላይ ያሉ ግለሰቦች ካልሆኑ በቀር አመራር አካሎች (የኢሕአዴግ ማዕከላዊ ምክር ቤትና የእያንዳንዱ ድርጅት ማዕከላዊ ኮሚቴዎች) በኢትዮ-ኤርትራ ጉዳይ ላይ በዝርዝር እንዳልመከሩበት እየተሰማ ነው። ለምሣሌ በሕወሓት ውስጥ በአቶ መለስ ዙሪያ ከተሰለፉ ጥቂት ሰዎች በቀር በድንበር መካለሉ ጉዳይ የሕወሓት ማዕከላዊ ኮሚቴ እንደአካል እንዳልመከረበት ይነገራል። ይኸው ስሜት በሠራዊቱም ውስጥ እየተብላላ መሆኑን ለማወቅ ተችሏል።</p>

<p>በተለይ እንደሚባለው የድንበር መካለሉ ባድመን፣ ሽላሎና ሽሽቢት፣ ኢሮብን፣ አሊቴናን የሚያሳጣ ከሆነ በጠቅላላ ሚኒስትር መለስ ዜናዊ መንግሥት ላይ ችግር ሊያስከትል እንደሚችል የሚገምቱ ጥቂቶች አይደሉም።የትግራይ ክልል መንግሥት አመራር አባላትም ጠንከርና መረር ያሉ ቃላትን ሲሰነዝሩ ተደምጠዋል።</p>

<p>የትግራይ ተወላጅ የሠራዊቱ አባላት፣ ከፍተኛ ካድሬዎች "የመለስና የስብሃት ነጋ ጥምረት የአገሪቱን መሠረታዊ ጥቅሞች ማሳጣቱና መሠረታዊ ችግሮችን እየዘነጋ መሆኑ አሳስቧቸዋል። ሰብዓዊ መብቶች ይጣሳሉ። ኢኮኖሚው ወድቋል። በብዙ የአገሪቱ ከተሞች ሕግና ሥርዓትን ማስከበር አስቸጋሪ ሆኗል። ምናልባትም የሄግ ውሣኔ ይፋ መሆን አገሪቱን ወደ አንድ አዲስ ደረጃ ሊያሸጋግር ይችላል።"እያሉ ናቸው፤ እንደ ወጋህታ ዘገባ።</p>



<p class="align-center"><a href="/Gazettas/Tobia/info/Tobia.sera.html">ከጦቢያ መጋቢት 5 ቀን 1994</a></p>

</body>
</html>	














