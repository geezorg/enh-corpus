<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>54 ምሑራን የድንበር ስምምነቱ በሕግ ተቀባይነት የለውም አሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">54 ምሑራን የድንበር ስምምነቱ በሕግ ተቀባይነት የለውም አሉ</h1>


<p>65 ሚሊዮን የሚሆነው የኢትዮጵያ ሕዝብ የተቃውሞ ድምፅ ሳይደመጥ አገሪቱንና ህዝቧን የማይወክለው መንግሥት አልጀርስ ላይ ከኤርትራ አቻው ጋር የደረሰበትን ስምምነት መሠረት አድርጐ ዘሄግ የሚገኘው የተባበሩት መንግሥታት የድንበር አካላይ ኮሚሽን ሚያዝያ 5 ቀን 1994 ያሳለፈው ውሣኔ በሕግ ፊት ዋጋቢስና ተቀባይነት የሌለው መሆኑን በአውሮፓና በአሜሪካ የሚገኙ 54 ኢትዮጵያውያን ምሁራን አስታወቁ።</p>

<p>እነዚሁ ታዋቂ ምሁራን ለተባበሩት መንግሥታት ድርጅት ዋና ፀሐፊ ኮፊ አናን በላኩት ደብዳቤ አሁን በሥልጣን ላይ ያለው መንግሥት ፀረ-ዴሞክራሲ አቋምና አምባገነን መሆኑን በሰብአዊ መብት ረገጣውም በአንዳንድ መንግሥታትና በድርጅቱ ሰብአዊ መብቶች ኮሚሽንም ዘንድ በይፋ እየታወቀየግልግል ኮሚሽኑ በኢትዮጵያ ጥቅምና ፍላጐት ላይ መወሰኑ እጅግ ያሳዘናቸው መሆኑን ገልጠዋል።</p>

<p>ኢትዮጵያ የመንግሥታቱ ድርጅት መሥራችና በየጊዜው የታዘዘችውን ተልዕኮ ሁሉ በቅን ማገልገሏ ተዘንግቶ አገሪቱ እንድትበጣጠስና በተለይም ወደብ አልባ እንድትሆን የሚያደርግ ውሣኔ እንዲተላለፍበት መደረጉ በድርጅቱ ላይ የነበረንን ጽኑ እምነት እንድንጠራጠር አድርጓናል ያሉት ምሁራን፣ ጉዳዩ በአገር ውስጥና በመላው ዓለም ያለውን ኢትዮጵያዊ ዜጋ ሁሉ ያስቆጣ ኃላፊነት የጐደለው አሠራር መሆኑን አስምረውበታል።</p>

<p>እነዚሁ ምሁራን በአድራሻ ለኮፊ አናን የላኩትን ይህንኑ የተቃውሞ ደብዳቤ ለአሜሪካ የውጭ ጉዳይ ሚኒስትር ኮሊን ፖዌል፣ ለሚስተር አማራ ኢሴ የአፍሪካ አንድነት ድርጅት ዋና ፀሐፊ፣ ለአውሮፓ ኅብረት ፕሬዚዳንት ለሚስተር ሮማኖ ፕሮዲ፣ ለአምስቱ የፀጥታው ጥበቃ ምክር ቤት ቋሚ አባላትና ለሰር ኢሊሁ ላውቴርፓች የኢትዮ-ኤርትራ ድንበር ኮሚሽን ፕሬዚዳንት በግልባጭ ማሳወቃቸው ታውቋል።</p>


<p class="align-center"><a href="/Gazettas/Tobia/info/Tobia.sera.html">ከጦቢያ ሚያዝያ 17 ቀን 1994</a></p>

</body>
</html>	














