<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>መንግሥት በአዲስ አበባና በድሬዳዋ 20 ሺ ቤቶችን ሊሸጥ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">መንግሥት በአዲስ አበባና በድሬዳዋ 20 ሺ ቤቶችን ሊሸጥ ነው</h1>


<p>በአዲስ አበባና በድሬዳዋ አስተዳደር ካውንስል በመንግሥት ይዞታ ሥር ከሚገኙ ቤቶች መካከል 20ሺህ የሚሆኑት ለሽያጭ አስፈጻሚ ጽ/ቤት አካባቢ የተገኘው መረጃ አመለከተ።</p>

<p>ከጽ/ቤቱ የተገኘውን መረጃ ጠቅሶ አዲስ ዜና አገልግሎት እንደዘገበው ከሆነ በአዲስ አበባ ብቻ 18000 ያህል ቤቶችን ለመሸጥ የሚያስችሉ ሁኔታዎች ተመቻችተዋል።</p>

<p>በድሬዳዋ ካውንስል ከሚገኙ የመንግሥት ቤቶች መካከል 2ሺህ ያህሉ እንዲሸጡ ውሳኔ ማግኘታቸውን ከተገኘው ዜና ለመረዳት ተችሏል።</p>

<p>እንደዜና አገልግሎቱ ዘገባ ከሆነ ለሽያጭ የሚቀርቡት 20ሺ ቤቶች ለውሳኔ የበቁት የቤቶች ሽያጭ አስፈጻሚ ድርጅት ከተቋቋመ ወዲህ ላለፉት አምስት ዓመታት ጥንቃቄ የተሞላበት ጥናት አድርጐባቸው ነው።</p>

<p>በጥናቱ መሰረት ትላልቅ የመኖሪያ አፓርታማዎች፣ የንግድ ቤቶችና ቪላዎች በቀረቡት አማራጮች ላይ ተመስርቶ ሽያጫቸውን ተግባራዊ ለማድረግ መታሰቡን ለመገንዘብ ተችሏል።</p>

<p>ጥናቱን ባካሄደው አካል ውሳኔ መሰረት የቤቶቹን ሽያጭ ለማከናወን የተለያዩ አማራጮች መቅረባቸውንና የጠቅላይ ሚኒስቴር ጽ/ቤት የተሻለ ነው የሚለውን አማራጭ በመከተል የቤቶቹ ሽያጭ ደረጃ በደረጃ ተግባራዊ ይሆናል የሚል እምነት መኖሩን ከጽ/ቤቱ የተገኘው መረጃ ያመለክታል።</p>

<p>የቤቶቹ ሽያጭ በጠቅላይ ሚኒስቴር ቢሮ አማካኝነት በሚሰጠው ውሳኔ መሰረት ተፈፃሚ ይሆናል ያለው የጽ/ቤቱ መረጃ የጠቅላይ ሚኒስቴር ቢሮ ስለቤቶቹ ዝርዝር ሁኔታ የቀረበለትን መረጃ መሰረት አድርጎ ውሳኔዎችን ለማስተላለፍ በዝግጅት ላይ እንደሚገኝ አመልክቷል።</p>

<p>በጠቅላይ ሚኒስትር ጽ/ቤት በሚሰጠው ውሳኔ መሠረት የቤቶች ሽያጭ ሲጀመር ቀደም ሲል የመንግሥት ቤቶችን በበላይነት ሲያስተዳድር የቆየውየኪራይ ቤቶች አስተዳደር ድርጅት ዕጣ ፈንታ ምን እንደሚሆን የተገለጸ ነገር የለም።</p>

<p>የኪራይ ቤቶች አስተዳደር ከሚያከራያቸው ቤቶች በየዓመቱ 120 ሚሊዮን ብር ገቢ የሚያገኝ ቢሆንም ይህ ነው የሚባል ትርፍ እንደማይገኝበት የተገኘው መረጃ ያመለክታል። በአሁኑ ወቅት ይሸጣሉ በተባሉት ቤቶች ውስጥ 20ሺ ተከራይ አባወራዎች በመኖሪያና በንግድ ቤቶች ውስጥ እንደሚገኙ ሲገመት የእነዚህ ተከራዮች እጣ ፈንታ ምን ሊሆን እንደሚችልም የታወቀ ነገር የለም።</p>

<p>እንደ አዲስ ዜና አገልግሎት ዘገባ በእያንዳንዱ አባወራ በአማካይ 5 የቤተሰብ አባላት ቢኖሩ በድምሩ የ100 ሺ ቤተሰቦች ዕጣ ፈንታ ምን ሊሆን እንደሚችልም አልታወቀም።</p>


<p class="align-center"><a href="/Gazettas/Tobia/info/Tobia.sera.html">ከጦቢያ የካቲት 21 ቀን 1994</a></p>

</body>
</html>	














