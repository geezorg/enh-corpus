<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ለብሔራዊ እርቅ የሚያግባባ ጉባዔ በዋሽንግተን ይካሄዳል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ለብሔራዊ እርቅ የሚያግባባ ጉባዔ በዋሽንግተን ይካሄዳል</h1>


<p>የአደረጃጀት መሠረቱን ኢትዮጵያ ያደረገው «ለኢትዮጵያ ችግር መፍትሔ አፈላላጊ ኮሚሽን» በብሔራዊ እርቅ ደረጃ የሚያግባባ ጉባኤ በዋሽንግተን ለማካሄድ ለተለያዩ የሃይማኖት ድርጅቶች፣ ለሲቪክ ማኅበራትና ለፖለቲካ ድርጅቶች ጥሪ መበተኑን ለጉዳዩ ቅርበት ያላቸው ወገኖች አስታወቁ።</p>

<p>በኮሚሽኑ ፕሬዚዳንት በዶክተር ቶሎሳ ጉዲና ፊርማ የተበተነው የጥሪ ደብዳቤ እንዳመለከተው በዘመነኛው የገዢ መደብ የተዛባ አስተዳደር በደረሰው በደል ከመንግሥት ሥራ መስክ ቤተሰቦቻቸው የተባረሩባቸው ኢትዮጵያዊያን ሠራተኞች ቤተሰቦች በደረሰባቸው መከራ የዕለት ኑሮአቸውን ለመግፋት ባለመቻላቸው የተነሳ ቤተሰብ ከቤተሰብ በመለያየቱ ሴት ልጆች ከወላጅ እናቶቻቸው ጋር ለሴተኛ አዳሪነት ሲዳረጉ ወንድ ልጆቻቸው ደግሞ ለጎዳና ተዳዳሪነት ተዳርገዋል።</p>

<p>በአዲስ አበባ 110 ሺህ የጎዳና ተዳዳሪዎች፣ በመላ አገሪቱ 300 ሺ ሴተኛ አዳሪዎች 3,00,00 የኤች.አይ.ቪ/ኤድስ ቫይረስ በደማቸው ያለና ከቫይረሱ ጋር አብረው የሚኖሩባት ሀገራችን ሕዝቧን መሬቷን የተፈጥሮ ሀብቷን ጭምር እያጣች መሆኑን የተበተነው የጥሪ ደብዳቤ አስታውቋል።</p>

<p>ደብዳቤው በመቀጠልም በሕዝቧ መካከል የተበተነው የጎሳና የዘር በሽታ መፈወሻ እንዳልተገኘለት ገልጦ ሕዝቡ በአገሩ የመኖር ዕድሉ በጣም የተቀጨ መሆኑን አመልክቷል። ዘመነኛው ገዢ መደብ ታይቶና ተሰምቶ የማይታወቅ ወንጅልና ውንብድና በአገሪቱና በሕዝቧ ላይ እያደረሰ እንደሚገኝ የገለጠው ኮሚሽኑ «ይህ ሁሉ እኛ ኢትዮጵያውያን ለያብቻ ጎራ ተለያይተን ለጠላት በር ወለል አድርገን ከፍተን በማስጨፈራችን ነው። በማለት ኮንኗል። በመሆኑም ዛሬ ለአገራችን ችግር ባንፈጥንም ከልክ በላይ መሮጥ እንደሚያስፈልግ አሳስቧል። «ስለዚህም ይህ የእኛ የዚህ ዘመን ትውልድ ፈተና በመሆኑ ከመለያየት ይልቅ በመቀራረብ በጋራ ቤት መሥራት አማራጭ የሌለው» እንደሆነም አስታውቋል። በመሆኑም ኮሚሽኑ አሁን በያዘውዕቅድ መሠረት የአንድ አገር ልጆችን በብሔራዊ ዕርቅ ደረጃ ለማቀራረብ ቅድሚያ በመስጠት እንደሚያግባባ ጠቁሟል።</p>

<p>የሙያ፤ የሠራተኛና የሃይማኖት ተቋማት እንዲሁም የኢትዮጵያ ጉዳይ ዘወትር የሚያሳስባቸው ምሁራኖችና የሃይማኖት አባቶች የአቋቋሙት «የአገራችን መፍትሔ አፈላላጊ ኮሚሽን» በመስራች ጉባኤው ዕለት የተለያዩ የፖለቲካ ድርጅቶችን እንደሚያገናኝ ተገልጧል።</p>

<p>ለአገሪቷ የሚጠቅሙ ተግባራት ርምጃዎችንም እንደሚወስድ ያስታወቀው ይህ በአይነቱ ለየት ያለና የአደረጃጀት መሠረቱን ኢትዮጵያ ያደረገው ኮሚሽኑ ከዚህ ቀደም የእናት ሀገራችን የኢትዮጵያ ችግር በዓይነቱና በመጠኑ ውስብስብ እየሆነ ከመሄዱም ባሻገር አንድም ሙከራዎች ተደርገው ውጤት አለመገኘቱን ገልጧል።</p>

<p>አንዳንድ ክፍሎች ውጤት ያመጣሉ ተብለው የተገመቱ ሙከራዎች በአውሮፓና በኢትዮጵያ አድርገው በዘር ክፍፍሉና በግል ፍላጐት አንድነት ሳይቀጥል መቅረቱም አውስቷል። ይህ በመሆኑም የአንድ አገር ሰዎች አንዳቸው አንደኛውን ከመወንጀልና ከመናቅ በስተቀር በአገራችን እስካሁን የወቅቱን አፍራሽና አሳፋሪ ገጽታ መቀየር አለመቻሉ ተጠቁሟል።</p>

<p>ሁኔታውን የመቀየር የዜግነት ግዴታና ታሪካዊ አደራ በያንዳንዳችን ራስ ላይ ነው ሲልም አስገንዝቧል።</p>



<p class="align-center"><a href="/Gazettas/Tobia/info/Tobia.sera.html">ከጦቢያ የካቲት 28 ቀን 1994 1994</a></p>

</body>
</html>	














