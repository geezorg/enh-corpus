<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ቅዱስ ጊዮርጊስና ካምፓላሲቲ እሁድ ይጫወታሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ቅዱስ ጊዮርጊስና ካምፓላሲቲ እሁድ ይጫወታሉ</h1>


<p>አሥራ አንደኛው የካፍ ካፕ ውድድር በዚህ ሳምንት መጨረሻ አካባቢ በመላው አፍሪካ ይካሄዳል። የአፍሪካ እግር ኳስ ፌዴሬሽን ባወጣው ፕሮግራም መሠረት እሁድ የቅዱስ ጊዮርጊሽና የካምፓላሲቲ ቡድኖች የመጀመሪያ ቀን ጨዋታቸውን በአዲስ አበባ ስታዲዮም ያካሂዳሉ።</p>

<p>የካምፓላሲቲ ቡድን የተቋቋመው እ.ኤ.አ በ1967 ዓ.ም ነው። ከሀገሪቱ የፕሪሊየም ሊግ ቡድኖች ጋር የተቀላቀለው እ.ኤ.አ በ1974 ዓ.ም ሲሆን እጅግ ከፍተኛ ደጋፊዎች ካሏቸው ቡድኖች መካከል በግንባር ቀደምትነት ይጠቀሳል። ቡድኑ ከፕሪሚየር ሊጉ ጋር በተቀላቀለ በሁለተኛው ዓመት የሀገሪቱ ሻምፒዮን ለመሆን በቅቷል። በምሥራቅና መካከለኛው አፍሪካ ተካፍሎ ሻምፒዮን ለመሆን ችሏል። ይህ ያለፈ ታሪኩ ነው። እሁድ ሌላ ቀንና ጨዋታ ስለሆነ ከሁለት አንዳቸው ታሪክ ሠርተው ለቀጣዩ ጨዋታ ያልፋሉ። የቅዱስ ጊዮርጊስ ቡድን ለውድድር ተዘጋጅቶ ዕለቱና ሜዳው ይለይ እንጂ ከዚያ በመለስ የደጋፊውን ልብ ለማንጠልጠል የሚደረግ አስተያየትእንደሌለ ተገልጿል። ለዚህም ምክንያት ተሰጥቷል። በአፍሪካ የክለቦች ሻምፒዮንና መብራት ኃይል፣ በጥሎ ማለፍ ጉና ንግድ ባልታሰቡና በጨዋታቸው አንቱ ባልተባሉ ቡድኖች መሸንፋቸው በትምህርታዊነት መወሰድ እንዳለበት የስፖርቱ ባለሙያዎች አስተያየት ሲሰጡ ተሰምቷል። ለማንኛውም <span class="underline">ለቡድናችን</span> መልካም ዕድል እንመኛለን።</p>


<p class="align-center"><a href="/Gazettas/Tobia/info/Tobia.sera.html">ከጦቢያ የካቲት 28 ቀን 1994</a></p>

</body>
</html>	














