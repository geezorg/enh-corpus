<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሠራተኛውን መብት ለማስከበር ኢሠማኮ የተጠናከረ የትግል እንቅስቃሴ ይጀምራል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የሠራተኛውን መብት ለማስከበር ኢሠማኮ የተጠናከረ የትግል እንቅስቃሴ ይጀምራል</h1>


<p>የኢትዮጵያ ሠራተኛ ማኅበራት ኮንፌዴሬሽን በሠራተኛው ላይ በሚተጸመው የመብት ረገጣ ሁኔታት በመገደድ የጀመረውን ሕጋዊ የተቃውሞ እንቅስቃሴ አንድ እርምጃ ለማሻገር በገደዱን ሲገልጥ፣ ጥያቄ የቀረበባቸው የሠራተኛው ጉዳዮች እስካሁን ውጤት ባለማስገኘታቸው ሰላማዊ ሠልፍና እንደሁኔታው ደጎም የሥራ ማቆም አድማ ሊኖር እንደሚችል መብታቸው የተረገጠ ሠራተኞች አስታወቁ።</p>

<p>በነፃ ኢኮኖሚው ሣቢያ ለግል ባለሀብቶች የተሸጡት በርካታ ድርጅቶች ሠራተኞች ከሥራ መባረር፣ ለጤናቸው አስጊበሆነ ሥራ ላይ እንዲሠሩና በመሳሰሉት በሚፈፀምባቸው ኢስባአዊ የመብት ረገጣ ወደፍትህ አካላት ያቀረቡአቸው አቤቱታዎች በወቅቱ ተፈፃሚነት ባለማግኘታቸው ከፍተኛ መጐሳቆል ደርሶባቸዋል።</p>

<p>ባለሀብቶቹ ብዙ ግዴታዎችን ገብተው ከእጃቸው ላስገቧቸው ድርጅቶች ሠራተኞች ተገቢውን ጥበቃና እንክብካቤ ከማድረግ ይልቅ ተጠያቂነት በሌለበት ሁኔታ ከሥራ እያስወጡ ስለሚበትኗቸው፣ ሠራተኞቹን መብት ለማስከበር በመንግሥት በኩል የሚወሰድ ርምጃ ባለመኖሩ ሠራተኞች ለከፋ ችግር ተጋልጠዋል። ዋስትና ያጡ በሺዎች የሚቆጠሩ ሠራተኞች ጉዳይ በመያች ከላይ እታች የሚለው የኢትዮጵያ የሠራተኛ ማኅበራት ኮንፌዴሬሽንም እንደመሪ የሠራተኛ ማኅበርነቱ ተሰሚነት እያጣ በመምጣቱ እርምጃ ለመውሰድ እየተዘጋጀ መሆኑን ለማወቅ ተችሏል።</p>

<p>ኢሠማኮ በሠራተኛው ላይ የሚፈጸመውን የመብት ረገጣ በመቃወም በሁኔታዎች አስገዳጅነት የትግል እንቅስቃሴ ለማድረግ በነገው ዕለት በጽ/ቤቱ ቅጥር ግቢ ውስጥ የመብት ረገጣው ሰለባ የሆኑት ሠራተኞች በተገኙበት ጋዜጣዊ መግለጫ እንደሚሰጥ ለማወቅ ተችሏል። ኢሠማኮ ስለዚህ ጉዳይ ባወጣው መግለጫ « የኢትዮጵያ ሠራተኛ ሠርቶ እየገባ የሚራብ ቢሆንም ክተጨባጩ የሀገራችን ኋላቀርነት እውነታ ወጪ ስመኖር የጠየቀበት ወቅት የለም» ብሏል። «እንዲያውም የኢትዮጵያ ሠራተኛ ለነገ ሕይወቱ መሻሻል የተቻለውን ያህል የሚጥር፣ መጭውን በብሩህ ተስፋ አሻግሮ የሚመለከት ቢሆንም የድህነት ሕይወቱ እንደበዛበት ተቆጥሮ ሠርቶ የመግባት መብቱ ሲገፈፍ በሕግ መዳኘትን በመምረጥ ወደ ፍርድ ቤቶች እየተመላለሰ እስኪሞት የሚታገስ አስተዋይ ነው» ሲል አስታውቋል።</p>

<p>«ይሁን እንጂ አርቆ ማየትንና ፍትሐዊ ዳኝነት መሻትን እንደደካማነት የቆጠሩ አንዳንድ ኃላፊዎች፣ አሠሪዎችና የሥራ መሪዎች የሚፈጽሙትን የመብት ረገጣ እያባባሱና ሕጋዊ እያስመሰሉት መጥተዋል» በማለት አምርሮ ገልጧል። ሠራተኛው ግዴታውን ተውጥቶ መብትና ጥቅሙ እንዲከበርለት ከመታገል አንስቶ የሠራተኛ ማኅበራቱን ኢሠማኮ ከአቤቱታና ተቃውሞ ማሰማት እስከ ጠረጴዛ ዙሪያ ውይይት የዘለቀ ሰላማዊ ጥረት ቢያደርጉም ለአገሪቱ ዕድገትና ሰላም የማይበጁ አፍራሽና ማስተዋል የጎደላቸው አድራጐቶች እየተባባሱ ከመምጣት ይልቅ ሊወገዱ አልቻሉም በማለት ገልጧል።</p>

<p>በመሆኑም ኢሠማኮ ይህን ሁኔታ በዝምታና በደንታቢስነት ሊመለከተው ሰለማይገባ በአገራችን ሕገ መንግሥት በአሠሪና ሠራተኛ አዋጁ፣ በሕገ ማኅበሩና ሠራተኛው በውይይት አዳብሮ ባጸደቀው የትግል ስልት ሠነዱ መሠሪት ሕጋዊ የተቃውሞ እንቅስቃሴውን አንድ እርምጃ ለማሻገር ከሚገደድበት ላይ በድረሱን አስታውቋል።</p>

<p>ይህ በእንዲህ እንዳለ በተለያዩ ጊዜያት የውጡት ሕጐች፣ ሕገ መንግሥታችንና የዓለም አቀፍ ሕጐች በትክክል ተተርጉመው ሥራ ላይ አለመዋላቸው ተደራጅተው ከሚገኙት ሲቪል ማኅበራት፣ ሃገራችን፣ ኅብረተሰቡና የተደራጀው ኃይል ራሱ ተጠቃሚ አለመሆናቸውን መምህራን አስታወቁ።</p>

<p>መምህራኑ ይህን ያስታወቁት ባለፈው ቅዳሜ የአዲስ አበባ መምህራን ማኅበር ለአመራር አባላት አዘጋጅቶ በነበረው የአመራር አቅም ግንባታ ወርክሾፕ ላይ ነው። በዚህ ወርክሾፕ ላይ በቀረቡት ፁሑፎች፣ በተካሄደው ውይይትና በተሰጡት አስተያየቶች እንደተገለጠው መንግሥት ሲቪል ማኅበራት እንዲደራጁ ቢፈቅድም ሕግነ ተፃርሮ በሚወስዳቸው አፍራሽ እርምጃዎች በመምህራኑን በመምህራኑና በማኅበሩ ላይ ከፍተኛ ጉዳት እያደረሰ ነው።</p>

<p>በተለይ የፓርቲና የመንግሥት ልዩነት በትክክል ግንዛቤ ባልተጨበጠበት ሁኔታ በማኅበራት ላይ በሚፈጠረው ጣምራ የፖለቲካ ጫና ድርጅት በታኝ ፕሮፓጋንዳ ይካሄዳል፣ በአባላት ላይ በሚፈጠረው መሸበርም ከሚፈልጉት መድረክ የሚወጡትን አባላት በማጥመድ በተለያዩ የማዘናጊያ ድጐማና ጥቅማጥቅም ለራሱ በመሣሪያነት እንዲያገለግሉ ይጥቀምታባቸዋል የሚል አስተያየት ተሰንዝሯል። ለዚህም ደግሞ የማኅበር ጥንካሬ ውስጣዊም ሆነ ውጫዊ ተፅዕኖን በመቋቋም በመልካም ራዕይ ላይ ተመስርቶ በፅናት መታገል የሙያና የአላም ግዴታ እንደሆነም ተጠቁሟል። </p>

<p>ኢመማ በዚህ መንገድ ተጠናክሮ ለሙያውና ለሙያተኛው በከፈለው ግልፅና ትክክለኛ መስዕዋትነት በዓለም ደረጃ ተቀባይነት ያገኘ መሆኑ ተገልጧል። በአሁኑ ወቅት በአመራር ላይ የሚገኙት አባላት የመምርራት ብቃታቸውን በማጐልበት ሙያቸው የሚጠይቀውን ግዴታ ለመወጣት ከፍተኛ ጥረት እንደሚጠበቅባቸው ተገልጦ፤ የአባላትን ግንዛቤ፣ አንድነትና የገቢ ምንጭን በማጠናከር በኩል ስልታዊ እንቅስቃሴ ማድረግ እንዳለባቸው ተገልጧል።</p>

<p>በተለይ ደግሞ የሃገራችን ወቅታዊ ሁኔታና ዓለም አቀፍ ክንውኖችን ነቅቶ በመከታተል ኢንፎርሜሽንን በአባላቱ መካከል ለማለዋወት የሚያስችል መድረክ መፍጠር ከአመራር አባባቱ የሚጠበቅ መሆኑም ተመልክቷል። መርህና ዓላማቸውን አደረጃጀትና መዋቅሮቻቸውን ሳይስቱ በራዕይ ላይ ተመስርቶ መስራት የጋራ ጠላትን ለመቋቋምና ከድርጅታዊ አሠራር ላይ እንከንን ለማጥፋት ሰፊ ድርሻ እንደሚኖረው ተገልጧል። (በዚህ ወርክ ሾፑ ላይ የአዲስ አበባ መምህራን ማኅበር የአባላት ጉዳይ ኃላፊ አቶ ጠና ሥራ ብዙና የማኅበሩ የሥራ አስፈፃሚ ኮሚቴ አባል ዋን ፀሐፊ የሆኑት አቶ ካሣሁን ከበደ ያቀርቡት ጥናታዊ ፅሑፍ በቀጠሮ አምዳቸን ላይ ቀርቧል።)</p>

<p>በሌላ በኩል ደግሞ በወረዳ 22 ቀበሌ 04 በሚገኘው የአዲስ አበባ ፎምር ፕላስቲክ ፋብሪካ ውስጥ የሚሠሩ ጊዜያዊ ሠራተኞች ከጉልበት ሥራ እስከ ማሽን መቆጣጠር የሚደርስ ቢሆንም የቀን ክፍያቸው እጅግ አነስተኝ በመሆኑና የሥራ ዋስትናቸውም ባለመከበሩ ኑሮ እየከበዳቸው መምጣቱን አስታውቁ።</p>

<p>አንዳንድ ሠራተኞች በቃልና በጽሁፍ ለዝግጅት ክፍላችን እንደገለጡት በፋብሪካው ውስጥ ያላቸው የሥራ ድርሻ (ከጉልበት ሥራ እስከ ማሽን መቆጣጠር) ከፍተኛ ሆኖ ሣለ የቀን ክፍያቸው 4.50 (አራት ብር ከሃምሣ) ሂሣብ ነው። እንደ አስተያየት ሰጭዎቹ ብዙዎቹ ከቤተሰብ ውጭ በራሳቸው የሚተዳደሩ በመሆናቸው የሚያገኙት ወርሃዊ ክፍያ ከቤት ኪራይና ከምግብ ውጭ ለልብስና ለትምህርት የሚሆን ገንዘብ እንደማይተርፋቸው ገልጠዋል።</p>

<p>ሥራቸው ለጤና ቀውስ መነሾ ከሚሆኑ ኬሚካሎች ጋር የተቆራኘ ሆኖ ሣለ ለዚህ የጤና ደህንነት መጠበቂያ ወተት የሚያስፈልገው ለእነርሱ መሆን ሲገባው በፋብሪካው ውስጥ በቢሮ ሥራ ላይ ሊሚገኙና ለቋሚ ሠራተኞች በሙሉ በየወሩ የወተት እየተባለ ከደመወዛቸው ውጭ ተጨማሪ ክፍያ እንደተመደበላቸው ጠቅሰው ጊዜያዊ ሠራተኞቸ ግን በሦስት ፈረቃ ማለትም ጠዋት በየሣምንቱ በመሥራት ላይ ሣሉ የወተት ክፍያው ቀርቶ ለጤናቸው የሚበጀውን እራሱን ወተቱን እንደማያገኙ በምሬት ተናግረዋል።</p>

<p>እንደ ሠራተኞቹ አስተያየት በተለይ ከ4:30 እስከ ጠዋቱ 12:30 ባለው የሥራ ጊዜ ውስጥ ሌሊት በሥራ ላይ እያሉ በሚያገኙት የደቂቃዎች እረፍት በእንቅልፍ ሰመመን ውስጥ መጥፎ መንፈስ ስማቸውን እንደሚጠራና ይህ የዕለት ተዕለት ሁኔታ ኬሚካሎች ከሚፈጥሩባቸው የጤና ቀውሦች ባሻገር ሌላ የሥነ-ልቦና ችግር እየፈጠረባቸው እንደሆነ አመልክተዋል። የፋብሪካው አስተዳደር ችግሩን ጠንቅቆ የሚያውቀው ቢሆንም ለፋብሪካው ትርፋማነት አስተውፅኦ የሚያደርጉትን ጊዜያዊ ሠራተኞች በቸልታ እንደሚመለከታቸው ነው የሚናገሩት።</p>

<p>ሠራተኞች ወደ ፋብሪካኦ ሲገቡ የ3ወር የጊዜያዊ ኮንተራት ውል እንደሚያስፈርማቸውና ይህ የውል ጊዜ ካለቀ በኋላም ከመዝገብ ቅፅ ላይ ተሰርዘው እንደገና እንደአዲስ በመመዝገብ ሥራቸውን እንደሚጀምሩ የጠቆሙት እነዚሁ ሠራተኞች አንድ ሠራተኛ የ3 ወር የሥራ ውሉን ከጨረሰ በኋላ በፋበሪካው ውስጥ እንደገና ሥራውን ለመቀጠል በፈልግ የ5 ቀናት የነፃ አገልግሎት መስጠት እንዳለበትና በኋላ የ3 ወር የኮንተራት ውል ተፈራርሞ ሥራ እንደሚጀምር አስታውቀዋል። እንደ ጊዜያዊ ሠራተኞቹ አባባል ከእነዚህ ብሦቶች ባሻገር ሌሎች ለጊዜው መናገር የሚይፈልጓቸው ችግሮች ያሉባቸው ሲሆን ፋብሪካው በየዓመቱ በትርፍ ሂደት ውስጥ እየተጓዘ ሣለና ለቋሚ ሠራተኞች (ከፅዳትና ጥበቃ እስከ ቢሮ ሠራተኞች የሚያገኙት ክፍያ ከፍተኛ ሆኖ ሣለ ፋብሪካው የእነዚህን ጊዜያዊ ሠራተኞች ጉልበት አላግባብ እየበዘበዘ እንደሚገኝና ሰብዓዊ መብታቸውን በተጋፋ መልኩ የሥራ ደህንነታቸውን እንዳሣጣቸው በምሬት ይገልፃሉ። ሠራተኞቹ ከዚሁ ጋር አክለው እንደገለጹት በገንዘብ ክፍያ ረገድ የቀን ክፍያቸው ከ4:50 (አራት ብር ከሀምሣ ሣንቲም) ወደ ስድስት በር ይደርሣል የሚል ሃሣብ ከአስተዳደር ክፍሉ አካባቢ ብሰማም ምንም ዓይነት መሻሻል ሣይኖር ሁለት ዓመታት መቆጠራቸውን ያወሣሉ።</p>

<p>ጊዜያዊ ሠራተኞቹ ያቀረቡት ሮሮ አስመልከቶ የፋብሪካውን የአስተዳደር ክፍል ኃላፊ ምላሽ እንዲሰጡን ላቀረብነው ጥያቄ ጉዳይን ለሥራ አስኪያጁ አሣልፈው በመስጠታቸው ሥራ አስኪያጁን ለማነጋገር ያደረግነው ሙከራ ባለመሳካቱ በዚህ ጉዳይ ላይ የፋብሪካውን ምላሽ ይዘን ለመቅረብ አስቻልንም።</p>

<p>የአዲስ አበባ ፎምር ፕላስቲክ ፋብሪካ ከተቋቋመ አርባ ዓመት የሆነውና የስፖንጅ ፍራሽ፣ ትራስና የተለያዩ የፕላስቲክ ውጤቶችን የሚያመርት አትራፊ ድርጅት መሆኑ ይታወቃል።</p>


<p class="align-center"><a href="/Gazettas/Tobia/info/Tobia.sera.html"> ከጦቢያ ጥቅምት 22 ቀን 1994</a></p>

</body>
</html>	
