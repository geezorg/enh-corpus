<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በአውሮፓ፣ በአሜሪካና በካናዳ ነጮች ባልሆኑ ላይ ቁጥጥሩጠብቋል 32 ኢትዮጵያውያን በፍንዳታው ሞተዋል?</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በአውሮፓ፣ በአሜሪካና በካናዳ ነጮች ባልሆኑ ላይ ቁጥጥሩጠብቋል 32 ኢትዮጵያውያን በፍንዳታው ሞተዋል?</h1>


<p>ሽብርተኞች በኒውዮእክ የዓለም የንግድ ማዕከልና በዋሽንግተን የፔንታጎን መ/ቤቶች ላይ መስከረም 1 ቀን 1994 የደረሱትን ጥፋት ተክትሎ በካናዳ በአሜሪካ በአውሮፓ ነጭ ባልሆኑ ዝርያዎችና ጥቁሮች ላይ የሚደረገው ፍተሻና ቁጥጥር መጥበቁን ሲያስታውቁ በፍንዳታው 32 የሚሆኑ ኢትዮጵያውያን ሳይሞቱ እንዳልቀሩና ብዙውቹም ለሥራ አጥነት መዳረጋቸውን ሰሞኑን ከዚያ የተመለሱ ሁለት ኢትዮጵያውያን አስታወቁ።</p>

<p>ስሥራ ጉዳይ ከአንድ ወር በላይ በካናዳ ኦታዋ፣ ብሪቲሽ ኮሎምቢያ፣ኩቤክ፣ ሞንትሪያል፣ በአሜሪካ ኒውዮርም፣ ኒውጀርሲ፣ ሜሪላንድ፣ ዋሽንግተን ዲሲ፣ በአውሮፓ ለንደንና ጀርመን ሲዘዋወሩ ሰንብተው የተመለሱ አንድ ሰማቸው እንዲጠቀስ ያልፈለጉ በለሙያ በተለይ በባቡር የሚጓዝ ጥቁር ወይም ክልስ መንገደኛ በየፌርማታው መታወቂያና ፓስፖርት እንዲያሳይ ከሚቀርብለት ተደጋጋሚ ጥያቄ በተጨማሪ በዓይነ ቁራኛ ክትትል እንደሚደረግበት አስረድተዋል። ከሽብሩኞቹ ጥቃት ጋር በተያያዘ በተጠቀሱትከተሞች ለከፍተኛ ፍተሻና ጥርጣሬ የተጋለጡት ጥቁሮችና ክልሶች ይሁኑ እንጂ አብዛኛው አሜሪካዊ አይቶት የማያውቀው ድንገተኛ አደጋ ስላጋጠመው እስካሁን ከሥጋትና ከፍርሃት እንዳልታላቀቀ እኝሁ የዓይን ምስክር ገልጠዋል። </p>

<p>በርካታ ሰዎች በድንጋጤ በመታመማቸው በተስይ የሥነ አእምሮና የሥነ ልቦና ባለሙያዎች ገበያቸው መድራቱን የጠቀሱት እኝሁ ኢትዮጵያዊ አንድሕመምተኛ ለካርድ 50 ዶላር፣ ስምርመራ 100 ዶላር እንደሚጠየቅና ብዙ ሰዎች ደግሞ መኪና ለመንዳት ማጓጓዣ መኪና(ጽታተ አመርገንችይ ኦፕራቲኦን ቻር)በተባለ መኪና ከፍተኛ ገንዘብ ከፍለው ለመሄድ መገደዳቸውን ጠቁመዋል።</p>

<p>ችግሩ የተከሰተው አሜሪካ ሆኖ ሳለ ቁጥጥሩ በከፍተኛ ደረጃ የጠነከረባቸው የካናዳና የአውሮፓ ከተሞች መሆናቸው እንዳስረማቸው የጠቀሱት እኝሁ ኢትዮጵያዊ በተለይ ከፍራንክፈርት ከተማ እስከ አውሮፕላን ማረፊያው ድረስ የተካሄደባቸው መሆኑን አስረድተዋል።</p>

<p>በአንድ ወር አትካንታ ቆይተው አገራቸው የተመለሱ ሌላዋ ኢትዮጵያዊ በበኩላቸው የአደጋውን መከሰት እዚያ ሆነው በቴሌቪዢንመከታተላቸውን ገልጠው ዊሽንግተን፣ ቨርጂኒያና ሜሪላንድ ያሉ ዘመዶቻቸውን በስልክ ሲጠይቁ«እኛ ደህና ነን ይሁንና በውል ተለይተው የማይታወቁ ወገኖቺችን ግን አለቁ» ብለው ሲቃ በተናነቀው ድምፅ እንደገስጡሊቸውና በኋላ ግን 32 መድረሲቸውን እንደሰሙ አመልክተዋል። </p>

<p>በኒውዮርኩ የንግድ ማዕከል ከሞቱት ከ6 ሺ በላይ ሰዎች መካከል ስድስት የማዕከሉ ሠራተኞችና አንድ እናቱን በማስጎብፕት ላይ የነበረ በዲቪ ሎተሪ እዚያው ነዋሪ የነበረ ኢትዮጵያዊ በሙሉ በአደጋ መሞታቸውን እንዳረጋገጡ የጠቀሱት እኝሁ ሴት በማዕከሉ ትሠራ የነበረችና ኢትዮጵያ ውስጥ የነርቭ ስፔሻሊስት የሆኑት የዶ/ር አክሎግ ሳት ልጅ ወደ ማዕከሉ በማምራት ሳይ እንዳለች የትራፊክ መጨናነቅ ስላዘገያት በወቅቱ ባለመድረሷ ከአደጋው ልትተርፍ መቻሏን ማረጋገጣቸውን አስተድተዋል።</p>
<p>በንግድ ማዕከሉ ለሞቱት ዜ።ዜጎች የተለያዩ አገሮች የተሰማቸውን ጥልቅ ሀዘን እየገለጡ ባሉበት ወቅት የኢትዮጵያ መንግሥት ሰለባ ስለሆኑት በርካታ ዜጎቹ ምንም አለማለቱና አለአግባብ ከሥራቸው ስለሚፈናቀሉትም ተቃውሞ አለማሰማቱ እንዳሳዘናቸው የጠቆሙት እኝሁ የዓይን ምስክር እዚያ የሚኖሩ ኢትዮጵያውያን በሙሉ ጥቁር ከል ለብሰው የተሰማቸውን የሀዘን ስሜት በሬዲዮና በቴሌቪዥን እየገልለጡ እንደሆነ ተናግረዋል።</p>


<p class="align-center"><a href="/Gazettas/Tobia/info/Tobia.sera.html">ከጦቢያ ጥቅምት 8 ቀን 1994</a></p>

</body>
</html>	


