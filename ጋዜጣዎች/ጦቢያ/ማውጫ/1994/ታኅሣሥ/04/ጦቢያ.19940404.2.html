<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የመንግሥታዊ ሚዲያዎችን ቁጥጥር ለማጥበቅ የቀረበውን ሀሳብ ጣለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የመንግሥታዊ ሚዲያዎችን ቁጥጥር ለማጥበቅ የቀረበውን ሀሳብ ጣለ</h1>


<p>ገዥው ፓርቲ ወያኔ ኢህአዴግ በተለይም ሕወሓትና ብአዴን በመንግሥታዊ መገናኛ ብዙሃን ላይ የነበራቸውን የአመራርና የቁጥጥር ሚና የበለጠ ለማጥበቅ ያቀረቡትን የአመራር ቦርድ አባላት ዝርዝር የሕዝብ ተወካዮች ምክር ቤት ሳይቀበለው ቀርቷል።</p>

<p>ምክር ቤቱ የማስታውቂያ ሚኒስትሩ አቶ በረከት ስምኦን ሚኒስትር ደኤታዋ ወ/ሮ ነፃነት አስፋው ለየሚዲያ ድርጅቶቹ በቦርድ ሰብሳቢነትና ምክትል ሰብሳቢነት መቅረባቸው በሕግ ለሕዝብ ተወካዮች ምክር ቤት ተጠሪነት ባለው ቦርድ መመራት የሚገባቸውን መንግሥታዊ መገናኛ ብዙሃን በአስፈፃሚው አካል ሥር እንዲወድቁ ማድረግ ትክክል አይሆንም በማለት ሀሳቡን ወድቅ አድርጐታል።</p>

<p>ለያሚዲያዎቹ ቦርድ አባልነት በዕጩነት ከቀረቡት መካከል የሚዲያ ባለሞያዎች አነስተኛ መሆን፣ ተቃዋሚ የፖለቲካ ድርጅቶችና የግል ፕሬስ ተቋማት አለመከተት፣ ተገቢው የብሔር ብሔረሰቦች ጥንቅር አለመኖር በምክር ቤቱ አባላት እንደቅሬታ ቀርቧል።</p>

<p>የመንግሥታዊ ሚዲያዎች የቦርድ አባላት ዝርዝር ለውሣኔ በቀረበበት ጊዜ ከወጣው የምክር ቤቱ አባላት እጅ አንፃር ሲታይ ምክር ቤቱ ለቀረበለት ሀሳብ ይህን ያህል የተቃውሞ ድምፅ ሲሰጥ የአሁኑ የመጀመሪያው ነው። ይህም የምክር ቤቱ አባላት ድርጅታዊ አመራርና ድርጅታዊ ሥራ ሳይሆን ሕጋዊነት እንዲሰፍን ያላቸውን ሰብአዊ ፍላጐት ያንፀባረቁት ሆኗል።</p>

<p>አቶ በረከት ስምኦን የብአዴን ምክትል ሊቀመንበር፣ ወ/ሮ ነፃነት አስፋው የሕወሓት ማዕከላዊ ኮሚቴ አባል ሲሆኑ ለማስተወቂያ ሚኒስቴር በሕግ የተሰጠው ኃላፊነት የኢትዮጵያ ብሮድካስቲንግ ኤጄንሲንና የመገናኛ ብዙሃን ማሠልጠኛ ኢንስቲቲዩትን እንጂ ሬዲዮና ቴሌቪዥንን፣ ፕሬስንና የኢትዮጵያ ዜና አገልግሎትን በበላይነት ለመቆጣጠር ሥልጣን አይሰጣቸውም። ለሚዲያዎቹ አመራር መስጠትም አይችሉም።</p>

<p>በሚዲያዎች ቦርድ ውስጥ እንዲካተቱና በሰብሳቢነት እንዲቀመጡ ተፈልጐ የነበረውም ሕወሓትና ብአዴን በመንግሥታዊ ሚዲያዎች ላይ ያላቸውን ቁጥጥር ለማጥበቅ እንደነበር ለመገመት ትችሏል።</p>


<p class="align-center"><a href="/Gazettas/Tobia/info/Tobia.sera.html">ከጦቢያ ታህሣሥ 4 ቀን 1994</a></p>

</body>
</html>	














