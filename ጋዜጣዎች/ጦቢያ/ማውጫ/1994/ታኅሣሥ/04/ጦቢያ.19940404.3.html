<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የመንግሥት ሠራተኞች ሁለት ደመወዝ ይበላሉ - ወታደሮች ተቸገርን ይላሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የመንግሥት ሠራተኞች ሁለት ደመወዝ ይበላሉ - ወታደሮች ተቸገርን ይላሉ</h1>


<p>መንግሥት ከዓለም ባንክ ጋር ባደረገው ስምምነት በጦርነቱ ምክንያት አከማችቶት የነበረውን ሠራዊት ቀንሶ ወደ ልማት እንዲሸጋገሩ ለማደረግ የተያያዘውን የሥራ እንቅስቃሴ እንዲያስፈፅሙ በአዲስ አበባና በየክልሎች በተቋቋሙት ቶፕ አፕ ጽ/ቤቶች ከመደበኛ ሥራቸው በተጨማሪ ተመድበው እንዲሠሩ የተደረጉት በርካታ የሠራተኛና ማኅበራዊ ጉዳይ ሚ/ር ሠራተኞች የሁለት ደሞዝ ተከፋይ መሆናቸውን ሠራተኞች ጠቆሙ።</p>

<p>ጠቋሚዎቹ ሻዕቢያ በከፈተው ጦርነት ሳቢያ ተመልምለው ግንባር የዘመቱ ሚሊሺያዎች፣ ምልስና መደበኛ የሠራዊቱ አባላት እየተቀነሱ ወደቀየቸው በሚመለሱበት ሁኔታ ላይ የኢትዮጵያ መንግሥት ከፍተኛ ትኩረት መስጠቱን ገልጠዋል። ይህንን ከፍተኛ እቅድ ለማስፈፀም በወሰበት ወቅትም ከዓለም ባንክ ጋር ተደራድሮ ባገኘው ስድስት መቶ ሚሊዮን ብር ገደማ ፕሮጀክት ተቀርፆ፣ በተያዘው የጊዜ ገደብ ሊያገለግል የሚችል ጽ/ቤት በማቋቋምና ሠራተኛ በመመደብ ሥራውን መጀመሩንም አስታውቀዋል።</p>

<p>የፕሮጀክቱን ጥናት አስመልክተው እንደገለጡትም ተቀናሽ ሠራዊቱን ቀንሶና ማቋቋሚያ ሰጥቶ ለመሸኘት ራሱን የቻለ ጽ/ቤት ሲቋቋም ሠራተኛ መቅጠር ያስፈልግ ስለነበር «ጊዜው አጭር ነው» በሚል በሠራተኛና ማኅበራዊ ጉዳይ ሚ/ር ሠራተኞች እንዲሸፈን ተወስኗል። ይህ ሲደረግ ደግሞ በምን መልክ ይሥሩ በሚለው ላይ ጉዳዩ ጠቅላይ ሚኒስትሩ ድረስ የዘለቀ እንደነበር ጠቁመዋል።</p>

<p>እነዚህ ምርጥ ሠራተኞች በደሞዝ ላይ ደሞዝ (ማበረታቻ) እንዴት ያማኙ? በሚለው ላይ በዚህን ወቅት የኢኮኖሚ ልማትና ትብብር ሚኒስቴር ሚኒስትር የነበሩት አቶ ግርማ ብሩ ሰብሳቢ በሆኑበት፣ ከሠራተኛና ማኅበራዊ ጉዳይ ሚ/ር፣ ከሜዳክ፣ ከአመዝኮ፣ .... የተውጣጡ የኮሚቴ አባላት በተሳተፉበት ጥናት ከተደረገ በኋላ ሥራውን አጠናክሮ ለመሥራት እንዲቻል የሠራተኛና ማኅበራዊ ጉዳይ ሚ/ር መ/ቤትን ሠራተኞች ማሠራት ጊዜ ቆጣቢ ነው ተብሎ እንደታመነበት አስረድተዋል።</p>

<p>አጠቃላይ ሁኔታውን በዚህ መልክ የገለጡት ሠራተኞች ለተወሰኑ ሠራተኞች በቶፕ አፕ በደሞዝ ላይ ደሞዝ ከመካብ በሺህ የሚቆጠሩ ከፍተኛ ባለሙያዎች፣ በሺዎች የሚቆጠሩ ይህንን ሥራ ለመሥራት የሙያ ብቃት ያላቸው ሥራ አጥ ወገኖች የሚንከራተቱባትን ሀገር ጠንቅቆ ለሚያውቀው ሠራተኛና ማኅበራዊ ጉዳይ ሚኒስቴር ማስታወቂያ አውጥቶ አዲስ የኮንትራት ቅጥር ለማከናወን ምን አዳገተው? ሲሉ ጠይቀዋል።</p>

<p>ይህንን ለመጠየቅ ያበቃቸው ደግሞ ጭማሪው አነስተኛ ነው እንዳይባል በሚኒስትሩ መ/ቤት 1610 ብር ደሞዝ ተከፋይ ለሆነ 3000 ብር፣ ለ1420 ብር ደግሞ 2000 ብር ይከፈላል። እንዲህ ዓይነት ተጨማሪ የደሞዝ ክፍያ ካለ በገበያው ውስጥ ሥራ ፈላጊ ባለሙያ የለም አያሰኝም ወይ? ብለዋል። ቀጥለውም ዛሬ በየጽ/ቤቶቹ የተመደቡት ሠራተኞች «እሁድ በዓል፣ ሳይሉ ሥራውን እየሠሩ» ናቸው በማለት በአለቆች የሚሰጠው ሽፋን በሌላ በኩል የነሱን መደበኛ ሥራ ሽፍኖ እየሠራ ያለው የሚኒስቴሩ ሠራተኛ መብት መጣሱን፣ ሥራው መበደሉን አላስተዋሉም ሲሉ ኮንነዋል።</p>

<p>ጠቋሚዎቹ በመጨረሻ እንደገለጡት ኋላ ቀር የሆኑ አገሮች ድህነትን ለመቀነስ የሚደረገውን እንቅስቃሌ ተጋሪ በሆነችው ሀገራችን እንዲህ በእርጥባን የሚመጣን ገንዘብ በአግባቡ ለሕዝብ ፍላጐት ማዋል የዓላማው ተቀዳሚ ተግባር እንደሆነም አክለዋል። ከጥር 1 ቀን 1994 ጀምሮ እንቅስቃሴ እያደረገ ያለው «የቶፕ አፕ» ጽ/ቤት ቆይታ ጊዜ ያለቀ ባለመሆኑ ጉዳዩ የኅሊና ዳኝነት አግኝቶ ለርሃብና ለችግር ተጋለጥን ለሚለው ለተንከራታቹ ተቀናሽ ሠራዊት ትኩረት ይስጥ ሲሉም ጠይቀዋል።</p>




<p class="align-center"><a href="/Gazettas/Tobia/info/Tobia.sera.html">ከጦቢያ ታህሣሥ 4 ቀን 1994</a></p>

</body>
</html>	














