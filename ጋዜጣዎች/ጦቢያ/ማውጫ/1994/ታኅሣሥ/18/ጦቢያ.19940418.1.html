<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በበርታ ታጋዮች ላይ ክስ ተመሠረተ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በበርታ ታጋዮች ላይ ክስ ተመሠረተ</h1>


<p>የቤንሻንጉል ጉሙዝ ክልል ምክትል ርዕሰ መስተዳድር የነበሩት አቶ አብዱ ኢብራሂምና የክልሉ ምክር ቤት አባል የነበሩት አቶ አብዱ ኢብራሂምና የክልሉ ምክር ቤት አባል የነበሩት አቶ አል ከድር ካለፈው ኅዳር ወር ጀምሮ በቁጥጥር ሥር እንደሚገኙና በፍርድ ቤት ክስ እንደተመሠረተባቸው የጋዜጣው ተባባሪ ሪፖርተር አስታወቀ።</p>

<p>የበርታ ሕዝብ ግንባር ቀደም ታጋይ የነበሩት እነ አቶ አብዱ ማህመድ ለእስር የበቁበት ምክንያት በወቅቱ ባይታወቅም በፍርድ ቤት ክስ ከተመሠረተባቸው በኋላ ግን «ሰላምን ማናጋት» በሚል መሆኑን ሪፖርተሩ ገልጧል። በፍርድ ቤት ቀርበው የጊዜ ቀጠሮ የተጠየቀባቸው አቶ አብዱ ማህመድና አቶ አል ከድር በ1993 «ለበርታ ሕዝብ የተሟላ ውክልና መብት» ድርጅታቸው ያነሳውን ጥያቄ በግምባር ቀደምትነት ሲመሩ የነበሩ መሆናቸው ታውቋል።</p>

<p>ለአለፉት አምስት ዓመታት የክልሉ ምክትል ርዕሰ መስተዳድር ሆነው አገልግሎት የሰጡት አቶ አብዱላ ማህሙድ ባለፈው ዓመት ከሥልጣን በወረዱበት ወቅት የግድያ ሙከራ ተካሂዶባቸው እንደነበር ሪፖርተሩ አስታውሷል። በጊዜው የግድያ ሙከራ አድርገውባቸው የነበሩት ግለሰቦች በቁጥጥር ሥር ውለው በእስር ላይ እንደሚገኙም አመልክቷል።</p>

<p>አቶ አብዱል ማህመድ ከደርግ ዘመን ጀምሮ ለበርታ ሕዝብ መብት መከበር ሱዳን ተሰደው ከነበሩት አቶ አልከድር ጋር በማበር ከፍተኛ ትግል ሲያደርጉ ቆይተው በኢህአዴግ የሽግግር መንግሥት ወቅት ወደ ኢትዮጵያ ተመልሰው በከፍተኛ የኃላፊነት ቦታዎች ላይ ማገልገላቸው ተገልጧል። በ1992 በተካሄደው የሕዝብ ተወካዮችና የክልል ም/ቤቶች ምርጫ በግል ተወዳድረው ለክልሉ የምክር ቤት አባልነት ተመርጠው ሲያገለግሉ ቆይተዋል። በቅርቡም ለበርታ ሕዝብ የመብት ጥያቄ ባደረጉት ትግል በሚያሳዩት ያላሰለሰ ጥረት የኢትዮጵያ በርታ ሕዝቦች ዴሞክራሲያዊ ድርጅት/ኢበሕዴድ/ አባል ሆነው ሲታገሉ እንደነበር ለማወቅ ተችሏል።</p>

<p>በኢበሕዴድና በክልሉ ባሉ ሌሎች የፖለቲካ ድርጅቶች መካከል በ1992 የተፈጠረውን ውዝግብ ለመፍታት በወቅቱ የፌዴሬሽን ም/ቤት አፈ ጉባኤ የነበሩት ወ/ሮ አልማዝ መኮ በዚሁ ዓመት በሰኔ ወር ላይ አደራድረዋቸው በተደረሰው ስምምነት ላይ በክልሉ መንግሥትና በኢበሕዴድ ሊቀመንበር በአቶ ረሽድ መሐመድ አማካኝነት ስምምነት መፈረሙ ተገልጧል። ሆኖም ኢብሕዴድ ይዞታ የተነሳው የበርታ ሕዝቦች ትክክለኛ ውክልናና መብት ጥያቄ ምላሽ እንዳላገኘ በብዙዎች ዘንድ እንደሚነገር ተጠቁሟል። በተለይም ኢህአዴግ የበርታን ሕዝብ እንቅስቃሴ ለማዳከም ሲል ተለጣፊ ድርጅት ለመመሥረት ባለፈው ዓመት ያደረገው ጥረት በሕዝቡ አልቀበል ባይነት ተግባራዊ ሳይሆን መቅረቱን ሪፖርተሩ አክሎ ገልጧል።</p>


<p class="align-center"><a href="/Gazettas/Tobia/info/Tobia.sera.html">ከጦቢያ ታኅሣሥ 18 ቀን 1994</a></p>

</body>
</html>	














