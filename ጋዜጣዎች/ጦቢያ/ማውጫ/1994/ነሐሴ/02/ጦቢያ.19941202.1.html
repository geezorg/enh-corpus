<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በኦሮሚያ የኃላፊዎች አመዳደብ እያነጋገረ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በኦሮሚያ የኃላፊዎች አመዳደብ እያነጋገረ ነው</h1>


<p>በአቶ ኩማ ደመቅሣ ይመራ የነበረው የኦሮሚያ ክልል ምክር ቤት በእነ ጁነዲን ሳዶ የተሻለ አመራር ያስገኛል ተብሎ ሲጠበቅ የአንድ አካባቢና የአንድ እምነት ተጽእኖ አይሎበት በመታየቱ በምትኩ በአባዱላ ገመዳ የሚመራ ካቢኔ እንደገና ሊቋቋም እንደሚችል ለምክር ቤቱ ቀረቤታ ያላቸው ውስጥ አዋቂዎች በመጠቆም ላይ ናቸው።</p>

<p>በጁነዲን ሳዶ የተቋቋመው ካቢኔ በአብዛኛው የአርሲ፣ የሐረር፣ የባሌ ሙስሊሞችን ያሰባሰብና የክርስትና እምነት ያላቸውን እና የምዕራብ ኦሮሚያ ተወላጆችን ያገለለ የጐሳ ካቢኔ ነው በመባል እየተተቸ ነው። ይህም ክልሉን ለከፋ ብጥብጥና ሁከት የሚያመቻች ከመሆኑም በላይ ይህን የጠየቀ የኦሮሚያ ተወላጅ ኦነግ ተብሎ ፈጣን እርምጃ እንደሚያስወስድበትየዚህ ሰለባ የሆኑ ብዙ ሹሞች መኖራቸውን ጠቁመዋል።</p>

<p>ይህን የተዛባ ሁኔታ ለማስተካከል የቀድሞ ሜጀር ጀኔራል የአሁኑ አቶአባዱላ ገመዳ የሀገር መከላከያ ሚኒስትርነታቸውን በመተው የኦሮሚያ ፕሬዚዳንት ለመሆን ቅድመ ሁኔታዎች ተመቻችተው መጠናቀቃቸውንና ጁነዲን ሳዶን ጨምሮ አብዛኛዎቹ የካቢኔ አባላት እንደሚወገዱ በመናፈስ ላይ ነው።</p>

<p>ይህን ሚዛናዊና ወካይ ያልሆነ የኦሮሚያ ክልል ምክር ቤት ካቢኔ ወደ ከፍተኛ አደጋ ከመድረሱ በፊት የማስተካከያ እርምጃ መውሰድ አስፈላጊነቱ ታምኖበታል። ውስጥ አዋቂ ምንጮቹ የችግሩን አሳሳቢነት ጠቅላይ ሚኒስትር መለስ በቅርብ እንደሚያውቁትና ሁኔታውንም እንደማይደግፉት፣ በዚህም የተነሳ በክልሉ ላይ ያላቸው ዕምነት የላላ ነው ብለዋል።</p>


<p class="align-center"><a href="/Gazettas/Tobia/info/Tobia.sera.html">ከጦቢያ ነሐሴ 18 ቀን 1994</a></p>

</body>
</html>	














