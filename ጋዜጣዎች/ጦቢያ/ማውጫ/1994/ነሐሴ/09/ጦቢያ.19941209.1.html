<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሠራዊቱ የደመወዝ ጥያቄ አልተመለሰም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የሠራዊቱ የደመወዝ ጥያቄ አልተመለሰም</h1>


<p>የሀገር መከላከያ ሠራዊት አባላት ለኢትዮጵያ ሕዝብና መንግሥት በገቡት ቃል መሠረት የሻዕቢያን ወረራ በመቀልበስ የሀገርና ሉዓላዊነት በደማቸው ባስከበሩ ማግሥት የመጀመሪያ አጀንዳቸው የደመወዝ ጭማሪ ጥያቄ ቢሆንም መሪዎቹ ግን ከሠራዊቱ ይልቅ ለቢሮ ተላላኪዎች እና ለጽዳት ሠራተኞች የተሻለ ደመወዝ እያሰናዱ ጆሮ ዳባ ልበስ በማለታቸው ሠራዊቱ ለኑሮ ውድነት ተዳርጐ ከፍተኛ ሮሮ እያሰማ መሆኑን ከመከላከያ ምንጮቻችን ለማወቅ ተችሏል።</p>

<p>በአሁኑ ጊዜ ለአንድ የመከላከያ መደበኛ ሠራዊት አባል በየወሩ የሚከፈለው ደመወዥ 202 ብር ብቻ ሲሆን ለአንድ የመከላከያ ሚኒስቴር የቢሮ ውስጥ ተላላኪ እና ጽዳት ሠራተኛ ከ250 እስከ 300 ብር በላይ እየተከፈለ መሆኑን አመራሮቹ እያወቁ የሠራዊቱን ጥያቄ ሊቀበሉትና ሊያስተናግዱት አልፈለጉም።</p>

<p> አንዳንድ ስማቸው እንዳይገለጽ የጠየቁ የሠራዊቱ አባላት ይህን አስመልክተው እንደገለጹት የሠራዊቱ የደመወዝ ጭማሪ ጥያቄ ለጠቅላይ ሚኒስትር መለስ ዜናዊ መንግሥት የቀረበ ቢሆንም የተሰጠው መልስ ግን ከደመወዝ ይልቅ የጦር ካምፕ ይሠራለታል፣ የደመወዝ ጥያቄ ማቅረብ ግን የለየለት ወንጀል ነው ከመባሉም በላይ ትኩረት የተደረገው በሠራዊት ቅነሳ ላይ ነው።</p>

<p>የሀገር መከላከያ ሚኒስትር አባዱላ ገመዳ እና ሌተናል ጄኔራል ሳሞራ የኑስ በቅርብ ጊዜ ስለ ሠራዊቱ የሜዳል ሽልማትና ስለ ኦነግ እንቅስቃሴ አስመልክተው መግለጫ በሰጡበት ወቅት ከቴሌቪዥን፣ ከሬዲዮ፣ ከፕሬስ፣ ከዋልታ ኢንፎርሜሽን ማዕከል ለቃለመጠይቅ የተሠማሩ ጋዜጠኞች ወደ መከላከያ ከመግባታቸው በፊት የተሰጣቸው ትዕዛዝ ማንም ጋዜጠኛ ስለ ሠራዊቱ ደመወዝ ምንም ዓይነት ጥያቄ እንዳያነሳ የሚል እንደነበር ለማወቅ ተችሏል።</p>

<p>የሠራዊቱ የደመወዝ ጥያቄ ምንም ዓይነት የገቢ ምንጭ በሌለው የአገልግሎት ሪቨን እና ሜዳሊያ፣ እንዲሁም የትግል ተሳትፎ ሜዳሊያ በመስጠት ሠራዊቱን ለመሸንገል ተሞክሯል። ከሐምሌ ወር 1994 ዓ.ም ጀምሮ የደመወዝጭማሪ እንደሚኖር ተስፋ የነበረ ቢሆንም ሰሞኑን ደመወዝ ሲከፈል ምንም የተጨመረ ባለመኖሩ የሠራዊቱ አባላት እና ቤተሰቦቻቸው ለከፋ የኑሮ ውድነት እና የሞራል ድቀት መዳረጋቸውን በምሬት ገልጸዋል።</p>

<p>ቅሬታቸውን በመግለጥ ላይ ያሉት የሠራዊቱ አባላት ከደመወዝ በስተቀር ምንም ዓይነት የገቢ ምንጭ እንደሌላቸው ተናግረው በተለይም ለሲቪል መስሪያ ቤት ሠራተኞች የተጨመረው ደመወዝ ሠራዊቱንም የሚጨምር መስሎአቸው እንደነበር እና አሁን ግን ደመወዝ ጭማሪ ሳይደረግላቸው የ1995 ዓ.ም በጀት መመደቡ የጉዳዩን አሳሳቢነት አጉልቶታል በማለት ገልጸዋል።</p>

<p>አብዛኛው የሀገር መከላከያ ሠራዊት በደመወዝ ማነስ ለከፋ የኑሮ ውድነት ይዳረግ እንጂ ወታደራዊ ዕውቀት ቀርቶ ወታደራዊ ሠላምታ እንኳን መስጠት የማይችሉ የሕወሓት ታጋዮች ፈጣን የማዕረግ እድገት እየተሰጣቸው በአንድ ጊዜ ከሻለቃ እስከ ሜጀር ጄኔራልነት የደረሱ መኖራቸውን አንዳንድ የሠራዊቱ አባላት በመግለጽ ላይ ናቸው።</p>


<p class="align-center"><a href="/Gazettas/Tobia/info/Tobia.sera.html">ከጦቢያነሐሴ 9 ቀን 1994</a></p>

</body>
</html>	














