<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ነፃ ፕሬስና ተቃዋሚዎች የተሰነዘረባቸውን ውንጀላ አወገዙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ነፃ ፕሬስና ተቃዋሚዎች የተሰነዘረባቸውን ውንጀላ አወገዙ</h1>


<p>መንግስት ነፃውን ፕሬስ ከፀረ-ሕዝብ፣ ከሻዕቢያ፣ ከከሃዲና ከተቃዋሚ ኃይሎች ጐራ በመፈረጅ የቆሙለት የዜጐችን ሃሳብን በነፃነት የመግለጽ መብት የሚጻረር የማስፈራሪያና የማደናገሪያ መግለጫ በማውጣት የሚያካሂደው ግልጽና ስውር ደባ እንዲቆም የኢትዮጵያ ነፃ ፕሬስ ጋዜጠኞች ማኅበር ኢነጋማ ሲጠይቅ፣ መዐሕድና ኢዴፓ በበኩላቸው የሕዝቡን ዴሞክራሲያዊ ጥያቄ ለማፈን የሚካሄደው የማስፈራሪያ ዘመቻ ከትግላቸው እንደሚያዘናጋቸው ገልጠዋል።</p>

<p>የማስታወቂያ ሚኒስቴር መጋቢት 30 እና ሚያዝያ 2 ቀን 1994 ያወጣቸውን ማስፈራሪያዎች መሰረት በማድረግ ኢነጋማ "ከየትኛውም አቅጣጫ የሚሰነዘር ማስፈራሪያ ሙያዊ ግዴታችንን ከመወጣት አያግደንም" በሚል ርዕስ ሚያዝያ 3 ቀን 1994 ባወጣው መግለጫ ገዢው ፓርቲ ከዚህ ቀደም በነፃው ፕሬስ አባላት ላይ ሲያሳድረው የነበረው ኢ-ዴሞክራሲያዊ ተጽዕኖ አልበቃ ብሎት ዛሬ ነፃውን ፕሬስ ባልቆመበት ፀረ-ሕዝባዊነትና አፍራሽ ጐራ መፈረጁ የሚያሳዝን መሆኑን አመልክቶ ገዢው ፓርቲ በየጊዜው ከሚጋረጡበትና ከሚያጋጩት ውስጣዊና ውጪያዊ ችግሮች ጋር ነፃውን ፕሬስ ለማጐዳኘትና ለመወንጀል የሚያደርገውን ግልጽና ስውር ደባ እንዲያቆም ጠይቋል።</p>

<p>መላው የነፃው ፕሬስ አባላት እንደከዚህ ቀደሙ ሁሉ በኢ-ዴሞክራሲያዊእርምጃዎችና ማስፈራሪያዎች ሳይረበሹ የቆሙለት አውቆ የማሳወቅ ሙያዊዴታቸውን በአግባቡ እንዲወጡ ማህበሩ አሳስቦአል።</p>

<p>ኢነጋማ አጋሮቹና አለኝታዎቹ የሆኑት የኢትዮጵያ ሕዝብና ማኅበሩ አባል የሆነባቸው ዓለም አቀፍ የፕሬስ ተቋማት እንዲሁም የፕሬስ ወዳጆች በነፃው ፕሬስ ላይ የተጋረጠውን ከባድ አደጋና ሕልውናውን የሚፈታተኑ እርምጃዎችን ትኩረት ሰጥተው እንዲከታተሉና ድምጻቸውን እንዲያሰሙ በዚሁ መግለጫው ጥሪ አቅርቦአል።</p>


<p class="align-center"><a href="/Gazettas/Tobia/info/Tobia.sera.html">ከጦቢያ ሚያዚያ 10 ቀን 1994</a></p>

</body>
</html>	














