<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢሳይያስ እያስፈራሩ ነው፤ የአሥመራና የአዲስ አበባ ቋንቋ አንድ ሆኖአል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢሳይያስ እያስፈራሩ ነው፤ የአሥመራና የአዲስ አበባ ቋንቋ አንድ ሆኖአል</h1>


<p>የሻዕቢያ መንግሥት ቁንጮ ኢሳይያስ አፈወርቂ በበኩላቸው በጠቅላይ ሚኒስትር መለስ ዜናዊ የሚመራው የኢትዮጵያ መንግሥት በሁለት ተቃራኒ ምሰሶዎች ላይ ተንጠላጥሎ እንደሚገኝ ጠቅሰው፣ መንግሥትም ሆነ ተቃዋሚየፖለቲካ ድርጅቶች በቅኝ ግዛት ውሎቹ መሠረት የገቡትን ግዴታ መፈጸም ካልቻሉ አሁን በእጃቸው ከሚገኙት ግዛቶች ብዙዎቹን ሊያጡ እንደሚችሉ መታወቅ አለበት ብለዋል።</p>

<p>የሻዕቢያው መሪ ለዚህ ማስፈራሪያቸው እንደ አብነት የተጠቀሙበት ኦጋዴንን ሲሆን የኢሕአዴግ መንግሥት ከቅኝ ግዛት ውሎቹ ላፈንግጥ ቢል ያንን ግዛት ለዘለዓለሙ ሊያጣው እንደሚችል ግልጽ ሊሆንለት ይገባል ሲሉ አስጠንቅቀዋል።</p>

<p>ይህ በእንዲህ እንዳለ የኢትዮ-ኤርትራ የድንበር ውዝግብ አፈታትን አስመልክቶ ከሰሞኑ በየሁለት ቀኑ የማስፈራሪያ መግለጫ በማውጣት ለኤርትራ ሽንጡን ገትሮ በመሟገት ላይ ያለው ማስታወቂያ ሚኒስቴር መጋቢት 30ቀን 1994 "በወደብ ሽፋን ሁከትና ብጥብጥን አናስተናግድም" በሚል ርዕስ የፖለቲካ ተቃዋሚ ድርጅቶችና የነፃው ፕሬስ ጋዜጦች በወደብ ይገባናል ጉዳይ የሚያነሱት ጥያቄ በእሳት ከመጫወት ያልተናነሰ ትንኮሳ ስለሆነ ከድርጊታቸው ካልታቀቡ በትዕግስት የማይታለፍ መሆኑን በማስረገጥ የማስጠንቀቂያ መግለጫ አውጥቷል።</p>

<p>አሁን በመጨረሻ የደረሰን ዜና እንደሚያመለክተው የኢትዮ-ኤርትራ የድንበር ኮሚሽን በመጭው ቅዳሜ ውሣኔውን ይፋ እንደሚያደርግ አስታውቋል። ውሳኔው የሚሰጠው ለሁለቱ ወገኖች በዝግ ሲሆን ለጋዜጠኞችና ለሕዝቡ በኮሚሽኑ ዌብሳይት (ሕትትፕ፡//ውውው.ፕቻ-ችፓ.ኦርግ) እንደሚለቀቅ የኮሚሽኑ መግለጫ አመልክቷል።</p>

<p>ቅዳሜ ጧት ውሣኔው በሚገለጥበት "በሰላም አዳራሽ" ፊት ፊት ከመላው አውሮፓ የሚሰበሰቡ በሺዎች የሚቆጠሩ ኢትዮጵያውያን ተሰብስበው ምሽቱን ተቃውሞ በማሰማት በዚያው ያሳልፋሉ።</p> 


<p class="align-center"><a href="/Gazettas/Tobia/info/Tobia.sera.html">ከጦቢያ ሚያዚያ 3 ቀን 1994</a></p>

</body>
</html>	














