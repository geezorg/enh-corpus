<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>yeityoPya mekane iyesus bEtekrstiyan bsrate wengEl radiyo Tabiyan terekebec</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

 
<h1 class="align-center">የኢትዮጵያ መካነ ኢየሱስ ቤተክርስቲያን ብስራተ ወንጌል ራዲዮ ጣቢያን ተረከበች</h1>

<p>አዲስ አበባ፦ላለፉት 17 ዓመታት በመንግስት ቁጥጥር ስር ሆኖ አገልግሎቱን ያቋረጠው ብስራተ ወንጌል ራዲዮ የወንጌል ማሰራጫ ጣቢያ ለባለቤቷ ለኢትዮጵያ ወንጌላዊት ቤተ ክርስቲያን መካነ ኢየሱስ የተመለሰላት መሆኑን ለማወቅ ተችሏል።</p>

<p>ከቤተክርስትያኗ አካባቢ የተገኙ ምንጮች እንዳመለከቱት ደርግ በግፍ ከነጠቃቸው የቤተክርስትያኗ ንብረቶች አንዱ የሆነው ብስራተ ወንጌል ራዲዮ ሊመለስ የቻለው በመንግስትና በቤተክርስቲያኗ መካከል ከተደረገ የረጅም ጊዜ ውይይት በኋላ ነው።</p>

<p>በወንጌል ስርጭትና በሌሎችም ሃይማኖታዊ ጉዳዮች ላይ ከፍተኛ እንቅስቃሴ ሲያበረክት የነበረው ብስራተ ወንጌል ራዲዮ ደርግ ከወረሰው በኋላ «ዓለም አቀፍ ራዲዮ ጣቢያ» በሚል ስያሜ የፕሮፓጋንዳ ስራ ሲሰራበት መቆየቱ የሚታወስ ሲሆን በአንፃሩም ቤተክርስትያኗ ናይሮቢ ከሚገኝ የወንጌል ስርጭት ሥራ ትቀጥል አትቀጥል የታወቀ ነገር የለም።</p>

<p>ጉዳዩን አስመልክቶ የተለያዩ ሀሳቦች የሚሰነዝሩ የቤተክርስቲያኗ ሰዎች እንደሚሉት «ብስራተ ወንጌል ራዲዮ ጣቢያ እንደቀድሞው ወንጌልን በራዲዮ የማሰራጨቱ ሁኔታ በኢትዮጵያ ውስጥ ገና ተግባራዊ ካልሆነው የብሮድካስቲንግ ሕግ ጋር የሚታይ ነው» ይላሉ። ይህንንም ሲያስረዱ እንደሚናገሩት «የተለያዩ በግል ብሮድካስቲንግ ሙያዎች ላይ ለመሰማራት የፈለጉ አመልካቾች እስካሁን ምላሽ ባለማግኘታቸውና ይህም ገና ይጠናል በሚል በርካታ ሰዎች ፈቃድ በመጠባበቅ ላይ ይገኛሉ» ብለዋል።</p>

<p>የብስራተ ወንጌል ራዲዮ ጣቢያ ለመካነ ኢየሱስ ቤተክርስቲያን ከመመለሱ ጋር የስርጭት ሁኔታውም አዎንታዊ ምላሽ ካገኘ ለሌሎች የብሮድካስቲንግ ባለሙያዎች መልካም ዕድል የሚፈነጥቅ አጋጣሚ እንደሆነም ተያይዞ የደረሰን ዜና ያመለክታል።</p>
<p class="align-center"><a href="/Gazettas/Adonay/info/Adonay.sera.html">ከአዶናይ ጳጉሜ 1989</a></p>


</body>
</html>	
