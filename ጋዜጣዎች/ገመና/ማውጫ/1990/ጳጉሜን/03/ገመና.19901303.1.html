<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ዜግነት ለኤርትራውያን የሸጡ ባለሥልጣኖች ተያዙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ዜግነት ለኤርትራውያን የሸጡ ባለሥልጣኖች ተያዙ</h1>


<p>ኢትዮጵያ ውስጥ ይኖሩ የነበሩ ኤርትራውያን ከጦርነቱ መነሣት ወዲህ ለኢትዮጵያ ደህንነት አስጊ ተብለው በተለያየ መጥፎ ድርጊት ውስጥ ተዘፍቀው ሲገኙ ከሀገር እንዲወጡ እየተደረገ ባለበት በአሁኑ ወቅት ዳጐስ ያለ ብር እየተቀበሉ ለኤርትራውያኑ የቀበሌ መታወቂያ ኢትዮጵያዊ ናቸው በማለት የሰጡ የቀበሌ ባለሥልጣኖች በቁጥጥር ሥር ዋሉ።</p>

<p>በዚሁ በመዲናችን በአዲስ አበባ በወረዳ 14 ቀበሌ 07 መስተዳድር ተመራጮች በደላላ ከቀበሌያቸው ውጭ ለሆኑ ኤርትራዊ የቀበሌ መታወቂያ ከሰጡ በኋላ በጥቆማ መያዛቸውን የደረሰን ሪፖርት ያስረዳል።</p>

<p>ግለሰቡ በሚኖሩበት ቀበሌ የመታወቂያ ካርድ እንዲሰጣቸው ቢጠይቁ የቀበሌያቸው ባለሥልጣናት ሊሰጧቸው እንደማይችሉ ሲገልፁላቸው ግለሰቡ ከሌላ ቦታ ሊያገኙ እንደሚችሉ ደንፍተውና ተናግረው ይሄዳሉ። ነገሩ ያሳሰባቸውና የከነከናቸው የመስተዳድሩ ትጉህ ኃላፊዎችም ቀደም ሲል መታወቂያውን የፈለጉት የልደት ካርድ ለማውጣት መሆኑን ገልፀውላቸው ስለነበር ለአዲስ አበባ ማዘጋጃ ቤት የልደት ካርድ ክፍል ደውለው የግለሰቡን ሙሉ ስም በማስመዝገብ የልደት ካርድ እንዳይሰጣቸውና በቁጥጥር ስር እንዲውሉ ይጠቁማሉ። እንደተባለውም ኤርትራዊው ከወረዳ 14 ቀበሌ 07 ያገኙትን የኢትዮጵያዊነት መታወቂያ ካርድ በመያዝ ወደ ምክር ቤቱ የልደት አዳራሽ በመሄድ የልደት ካርድ ለማውጣት ሲሞክሩ በተጠቆመው መሠረት ግለሰቡ እስከነመታወቂያቸው በቁጥጥር ስር የዋሉ ሲሆን ከላይ ከተጠቀሰው ቀበሌ በደላላ 3.00 /ሦስት ሺህ/ ብር እንዳገኙት በመናገራቸው የቀበሌው ሊቀመንበር፣ የሊቀመንበሩ ፀሐፊ፣ ታይፒስቷና መዝገብ ቤቷ ይህ ጹሁፍ እስከወጣበት ጊዜ በቁጥርር ስር የዋሉ መሆኑን ለማወቅ ተችሏል።</p>


<p class="align-center"><a href="/Gazettas/Gemena/info/Gemena.sera.html">ከገመናው ጳጉሜን 3 ቀን 1990</a></p>

</body>
</html>	





