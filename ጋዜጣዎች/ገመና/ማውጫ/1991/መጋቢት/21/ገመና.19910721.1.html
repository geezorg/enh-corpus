<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ፕ/ር እንድሪያስ እሸቴ በጀርመን ለሀፍረት ተዳረጉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ፕ/ር እንድሪያስ እሸቴ በጀርመን ለሀፍረት ተዳረጉ</h1>


<p>በጀርመን ቦን ከተማ በኢትዮ ኤርትራ ግጭት ዙሪያ በኢትዮጵያውያንና በኤርትራውያን ምሁሮች እንዲሁም በጀርመን የተለያዩ ሃገር ዜጐች በተደረገው ውይይት በሁለቱ ሀገር መካከል ስላሉት መቃቃርና በርካታ ጉዳዮች ተነስተዋል።</p>

<p>በዚሁ ጉባዔ ላይ በኢትዮጵያውያንና በኤርትራውያን ምሁራን የተለያዩ አስተያየቶች የቀረቡ ሲሆን በሁለቱ ሀገሮች መካከል ለተከሰተው ግጭት መንስዔ ነው በተባለው ርዕስ ላይም ማብራሪያ ሰጥተዋል። ኤርትራውያን ምሁራን ከመቼውም በላይ መለሳለስ ያሳዩበት ቢሆንም ቀድሞ የነበራቸውን አቋም ያልለወጡ በመሆኑ አሁንም ኢትዮጵያን በወንጀለኝነት ለመክሰስ እንደሞከሩ ተጠቅሷል። እኒሁ ምሁራን ከኤርትራ ስለሚባረሩ ኢትዮጵያውያን ምን ይላሉ? ተብለው ሲጠየቁ ስለዚህ ጉዳይ ያጠኑ ሊቅ አሉና እሳቸው ይመልሱ በማለት ጥያቄውን ወደ ፕሮፌሰር እንድሪያስ እሸቴ በማዞራቸው በጉባዔው የተገኙ ኢትዮጵያውያንን ያስገረመ ሲሆን ፕሮፌሰር እንድሪያስ እሸቴ ለዚህ የኤርትራዊ ምሁሩ ጥያቄ ምላሽ መስጠት አልቻሉም። ፕሮፌሰር እንድሪያስ «ከአስመራ የተባረረ የለም» በማለት በ1983 በመናገራቸው በኢትዮጵያውያን ዘንድ «አይንህን ላፈር» ተብለው እንደነበር ይታወሳል። በዚህ ጉባዔ ላይ የፕሮፌሰር እንድሪያስ እሸቴን ህሊና ለማድማት የሞከሩት ኤርትራዊ ምሁር አሽሙሩን የተናገሩት በዚህ ወቅት የኤርትራን መንግስት የሚተቹት እንድሪያስ እሸቴ ትናንት የኢሳያስ መንግስት ጠበቃ ሆነው መሟገታቸውን በማስታወስ በጉባዔው ፊት ለማሳፈር እንደሆነ ታውቋል።</p>

<p>ፕሮፌሰር እንድሪያስ እሸቴ በ1983 ዓ.ም ከአስመራ ተፈናቅለው አዲስ አበባ ውስጥ ይንገላቱ የነበሩ ኢትዮጵያውያንን አይተው ነገር ግን «ከኤርትራ ምንም ኢትዮጵያዊ አልተባረረም» በማለት ለኢሳያስ መንግስት የፕሮፓጋንዳ ጥቅም ሲሉ ኢትዮጵያውያንን መካዳቸው በዚያው ወቅት ታላቅ የሆነ ጥላቻ በሕዝባችን ዘንድ እንደፈጠረባቸው ይታወቃል ዛሬ በማናቸውም ጉባዔ ፊት ኤርትራን ሲኮንኑ የትላንት ውዳሴያቸውን በሚያስታውሱ ኢትዮጵያውያን ዘንድ ተቀባይነት እንዳጡም ይታወቃል።</p>


<p class="align-center"><a href="/Gazettas/Gemena/info/Gemena.sera.html">ከገመና መጋቢት 21 ቀን 1991</a></p>

</body>
</html>	
