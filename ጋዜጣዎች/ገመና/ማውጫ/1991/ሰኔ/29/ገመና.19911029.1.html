<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የብሮድካስት አዋጅ በጥሬው ከነተቃውሞው ፀደቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የብሮድካስት አዋጅ በጥሬው ከነተቃውሞው ፀደቀ</h1>


<p>ረቂቅ አዋጁና የተወካዮች ምክር ወደሚኒስሮች ምክር ቤት ተልኮ ውስጡ ባሉት ሕግና ደንቦች የአፈፃፀም ሁኔታ በከፍተኛ ሁኔታ ሲያጨቃጭቅና ባለሥልጣናቱን ሲያነታርክ የቆየው የብሮድካስት አዋጅ ማክሰኞ 22/10/91 ዓ.ም ፀድቋል። ይኸውም የብሮድካስት አዋጅ ለመፅደቅ የበቃው ከብዙ ውጣውረድ በኋላ እንደሆነ ሲታወቅ የተወካዮች ምክር ቤት በተዋረድ ለጉዳዩ ከተቋቋሙት ኮሚቴዎች ዘንድ ረቂቁን ሲልክ የመገናኛ ብዙሃን ኮሚቴ የሚመለከታቸውን ክፍሎችና የሕዝብ ውይይት በማዘጋጀት ከተለያዩ የሕብረተሰብ ክፍሎች ጋር ስብሰባ ካካሄደ በኋላ ኮሚቴው ለተወካዮች ምክር ቤት ልኮ የተወካዮች ምክር ቤት አፅድቆታል።</p>

<p>የፀደቀው የብሮድካስት አዋጅ ለሃይማኖትና ለፖለቲካ ድርጅቶች የማይፈቀድ ሲሆን ነገር ግን ከዚህ ባሻገር የአየር ጊዜን ከባለብሮድካስት ባለመብቶች ተከራይተው የመስራት መብታቸው የተረጋገጠ መሆኑ ሲታወቅ ለፖለቲካ ድርጅቶችና ለሃይማኖት ክፍሎች አዋጁ ሙሉ መብትና ፍቃድ ያለመስጠቱ ብዙ ያከራከረና ያጨቃጨቀ እንደነበር ተረድተናል። ለዚሁም ሕጉን በተመለከተ ለሃይማኖትና በፖለቲካ ድርጅቶች ያለመፈቀዱን በተመለከተ በቀረበው ክርክር ሳቢያ ሕጉ ተሻሽሎ ይቀርባል ተብሎ ሲጠበቅ ሳይቀየር በዛው የፀደቀ ሲሆን ነገር ግን ይህን ክርክር ያስነሣው አንቀፅ 19 ወደፊት ይሻሻላል ተብሎ ይጠበቃል።</p>

<p>ይህ በእንዲህ እንዳለ በአዋጁ የተሰለፉት ሕግና ደንቦች ለቀጣዩ ነፃ የብሮድካስት ሥራ በተለይ ቀጥታ ስርጭትን ሊቨ ትራንስሚስሲኦን ለማስተላለፍ፣ ተረጋግቶ ለመሥራት የማያስችልና የሚያስፈራ ከመሆኑም ባሻገር ከሕጉ አስፈሪነት አኳያ ብዙ ባለሃብቶች በዚህ ሥራ ለመሠማራት ቢፈልጉም ነገር ግን ከአዋጁ ሕጎች አስፈሪነት አኳያ እንደማይሞክሩት ለመገመት አያዳግትም። እንደተገለፀው የአዋጁ ተጠቃሚ ለመሆን ሜጋ ማስታወቂያ በግንባር ቀደምትነት የሚዲያ ባለቤት እንደሚሆን ሲጠበቅ አክፓክም ፍቃዱን እንደጠየቀ አስታውቋል።</p>


<p class="align-center"><a href="/Gazettas/Gemena/info/Gemena.sera.html">ከገመና ሰኔ 29 ቀን 1991</a></p>

</body>
</html>	
