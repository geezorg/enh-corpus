<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢሰመጉ ሕጋዊ እውቅና ተሰጠው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢሰመጉ ሕጋዊ እውቅና ተሰጠው</h1>


<p>የኢትዮጵያ ሰብዓዊ መብቶች ጉባዔ /ኢሰመጉ/ ከተቋቋመበት ከ1984 ዓ.ም ጀምሮ የሃገሪቷ ሕግ በሚጠይቀው መሠረት ማሕበራትን የመመዝገብ ኃላፊነትና ሥልጣን የተሰጠው አካል ለመመዝገብ አመልክቶ እውቅና ሳይሰጠው መቆየቱ ይታወሳል። ይሁንና ከሰባት ዓመት ተኩል በኋላ ሚያዝያ 25 ቀን 1991 በፍትህ ሚኒስቴር የማሕበራት ምዝገባ ጽ/ቤት የተመዘገበ መሆኑን የሚያረጋግጥ ቁጥር 376 የሆነ ሰርተፍኬት ተቀብሏል።</p>

<p>በተጨማሪም ኢሰመጉ በኢትዮጵያ ንግድ ባንክ በስሙ በከፈተው የባንክ ሂሳብ አስቀምጦ የነበረውና በባንኩ እንዳይንቀሳቀስ ታግዶ የነበረው ገንዘብ ከአራት ዓመታት በኋላ ጥር 19 ቀን 1991 ዓ.ም በፍርድ ቤት ትዕዛዝ እንዲለቀቅ ተወስኗል። ኢሰመጉ ይህንኑ ገንዘብ ከባንኩ ለመቀበል እየተጠባበቀ ይገኛል።</p>

<p>ኢሰመጉ ያገኘው የምዝገባ ሰርተፍኬት መንግሥታዊ ያልሆነ ነፃና ከማንኛውም የፖለቲካ የእምነት ወይም የጎሳ ድርጅት ጋር ያልወገነ ለሰብዓዊ መብቶች መከበር፣ ለሕግ ሉዓላዊነትና ለዲሞክራሲ በሰላማዊ መንገድ ለመታገል የተቋቋመ ድርጅት ነው የሚል ሲሆን ምዝገባው ኢሰመጉ የቆመላቸውን ዓላማዎች ለማሳካት የሃገሪቷ ልዩ ክልሎች በመንቀሳቀስ ለመሥራት የተሻለ ዕድል የሚፈጠርለት ከመሆኑም በተጨማሪ በተመሳሳይ ዓላማ ከተቋቋመው የሀገር ውስጥና የውጭ ድርጅቶች ጋር የሚኖረውን ግንኙነት ይበልጥ ለማጠናከር ያስችለዋል። ከእገዳ እንዲለቀቅ ውሳኔ የተሰጠበት ገንዘብም የዕለት ዕለት ሥራውን በበለጠ አጠናክሮ ለመሥራት የሚያስችለው ሲሆን የሚሰጣቸው አገልግሎቶች የሚኖራቸውን የክልል ሽፋን ለማስፋት ያስችለዋል።</p>


<p class="align-center"><a href="/Gazettas/Gemena/info/Gemena.sera.html">ከገመና ሰኔ 8 ቀን 1991</a></p>

</body>
</html>	

