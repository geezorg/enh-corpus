<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ማጥቃቱን የጀመረችው ኢትዮጵያ ናት»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«ማጥቃቱን የጀመረችው ኢትዮጵያ ናት»</h1>

<p class="align-right">የኤርትራው የማነ ገ/አብ</p>


<p>ጥር 29 ቀን 1991 ዓ.ም በባድመ ግንባር ማጥቃት የሰነዘረው የኤርትራ አመራር ሳያስበው ሽንፈት ስለደረሰበት ማጥቃቱን የጀመረችው ኢትዮጵያ ናት በማለት የኢትዮጵያን መንግስት ወንጅሏል።</p>

<p>የኤርትራ ፕሬዝዳንት አማካሪና የሻዕቢያው ህቡዕ ድርጅት መሪ የማነ ገ/መስቀል በቢቢሲ ሬድዮ ተጠይቀው በሰጡት መልስ ማጥቃቱን የሰነዘረው የኢትዮጵያ ጦር እንደሆነ ገልጠው ቢሆንም በውጊያው ጦራቸው የኢትዮጵያን ጦር እየመለሰው መሆኑን ገልጠዋል።</p>

<p>አቶ የማነ ገ/መስቀል ገዛገብረስላሴ የተባለ ምሽት ተወስዶባችሁ የለም ወይ? ተብለው በቢቢሲ ሪፖርተር ለተጠየቁት ጥያቄ የሰጡት መልስ እንዲህ የሚባል ቦታ የለንም የሚል ነበር። ሆኖም አቶ የማነ አነጋገራቸው እውነትነት የሌለው መሆኑን ያሳይ ነበር።</p>

<p>በሌላ በኩል በኤርትራ የሚገኘው የቢቢሲ ተወካይ አሌክስ ላስት በሰጠው ዜና የኤርትራ መንግሥት ጦር ድል እያደረገ መሆኑን ከኤርትራ ውጪ ጉድያ ከመስማቱ በስተቀር በቦታው ሄዶ ያረጋገጠው ነገር እንደሌለ አመልክቷል።</p>

<p>በሌላ በኩል የቢቢሲ ዘገባ በአስመራ ያለውን ስሜት በተመለከተ ሲናገር የአስመራ ሕዝብ በአየር እደበደባለሁ በሚል ጭንቀት ውስጥ የወደቀ ሲሆን አንዳንድ ት/ቤቶችም መዘጋታቸውን ገልጧል። በአዲስ አበባ ያለውን የሕዝብ ስሜት በተመለከተም የቢቢሲ ዘጋቢ ሪቻርድ ሊ ሲያስረዳ ሕዝቡ ከረጅም ጊዜ ትዕግስት በኋላ ወሳኝ በሆነው የማጥቃት ሂደት እንደተደሰተና በተረጋጋ ሁኔታ ወትሮም የሚያደርገውን የሠርግ ስነ-ስርዓት እያከናወነ መሆኑን ጠቅሷል። በአዲስ አበባ ምንም ስጋት እንደማይታይ የገለጠው ይኸው ዘገባ ከአስመራ ያለው ጭንቀት ተደራራቢ ከመሆኑም ሌላ ሕዝቡ የኤሌትሪክ መጥፋት ያጋጥማል በሚል ተጨማሪ ስጋት ውስጥ መውደቁን አትቷል።</p>


<p class="align-center"><a href="/Gazettas/Gemena/info/Gemena.sera.html">ከገመና የካቲት 2 ቀን 1991</a></p>

</body>
</html>	
