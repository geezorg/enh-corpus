<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ረቡዕ ኢትዮጵያውያን በአሰብ ሲገቡ፤ አርብ ኤርትራውያን በአሰብ ወጡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ረቡዕ ኢትዮጵያውያን በአሰብ ሲገቡ፤ አርብ ኤርትራውያን በአሰብ ወጡ</h1>


<p>የኢትዮ ኤርትራ የድንበር ውዝግብ ከተጀመረበት ጊዜ አንስቶ ሁለቱም ለሀገራችን ደህንነት አስጊ ናቸው ያሏቸውን ግለሠቦች ከሀገራቸው እያባረሩ እንደሆነ ይታወቃል።</p>

<p>የኢትዮጵያ መንግስት ቃል አቀባይ ጽ/ቤት ባለፈው ሳምንት መጨረሻ ላይ ባወጣው መግለጫ መሠረት 460 ኢትዮጵያውያን ከከፍተኛ ስቃይና መከራ በኋላ ረቡዕ ዕለት በአሠብና በራማ በኩል ወደ ኢትዮጵያ መግባታቸውን አስታውቋል። ከኤርትራ የተባረሩት እነዚህ ኢትዮጵያውያን ግማሾቹ በመረብ ወንዝ በኩል እንዲገቡ መደረጋቸውን የገለፀው ቃል አቀባይ ጽ/ቤት የወንዙ ድልድይ በከባድ ዝናብ ሳቢያ በከፊል የተሠበረና የሞላ በመሆኑ ሴቶችንና ህፃናትን ለማሻገር ከሶስት ሰዓት በላይ እንደፈጀ አስረድቷል።</p>

<p>ቃል አቀባዮ ጨምሮም እስካሁን ከኤርትራ የተፈናቁሉ ኢትዮጵያውያን ቁጥር 27 ሺህ መድረሱን አስረድቶ 1100 የሚሆኑ ኢትዮጵያውያን በተጨማሪ ሰሞኑን ወደ ኢትዮጵያ በአሠብና በራማ በኩል ይገባሉ ተብሎ እንደሚጠበቅም ገልጿል። በተጨማሪም በራማ በኩል ባለፈው እሁድ ይገባሉ ተብለው ሲጠበቁ የነበሩት 350 ሰዎች እንደነበሩ ገልፆ ወደኢትዮጵያ የደረሱት ግን 319 ብቻ በመሆናቸው ቀሪዎቹ 30 ኢትዮጵያውያን የት እንደደረሱ የታወቀ ነገር አለመኖሩም አስታውቋል።</p>

<p>ይህ በእንዲህ እንዳለ የኤርትራ ዜና አገልግሎት እሁድ ዕለት በሠጠው መግለጫ አርብ ዕለት 415 ኤርትራውያን ከኢትዮጵያ ተባረው በቡሬ በኩል አሠብ መግባታቸውን አስረድቷል። የኤርትራ ዜና አገልግሎት እነዚህ ኤርትራዊያን በኢትዮጵያ ባለሥልጣናት ከፍተኛ በደል እንደተፈፀመባቸው ገልጾ እስካሁን ከኢትዮጵያ የተባረሩት ኤርትራውያን ቁጥርም ከ25 ሺህ በላይ መድረሱንም አብራርቷል።</p>


<p class="align-center"><a href="/Gazettas/Gemena/info/Gemena.sera.html">ከገመና ጥቅምት 3 ቀን 1991</a></p>

</body>
</html>
