<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የገመና ጋዜጣ አዘጋጆች በእስር ሠነበቱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የገመና ጋዜጣ አዘጋጆች በእስር ሠነበቱ</h1>


<p>የገመና ጋዜጣ አሣታሚ የሆኑት አቶ ግሩም ተ/ሃይማኖትና ዋና አዘጋጁ አቶ ዳንኤል ገዛኸን ከዛሬ ሣምንት ሐሙስ ጀምሮ በወረዳ 14 ፖሊስ ጣቢያ በእስር እንደሠነበቱ የጋዜጣው ቃል አቀባይ አስታውቋል። ቃል አቀባዩ አያይዞ እንደገለፀው አቶ ዳንኤል ገዛኸኝ ለእስር የበቁት ነሐሴ 21 ቀን 1991 ሲሆን አሣታሚና ም/ዋና አዘጋጅ አቶ ግሩም ተ/ሃይማኖት ደግሞ ነሐሴ 20 ቀን 1991 በአንድ ሆቴል ውስጥ እየተመገቡ ሣለ ሲቪል በለበሱ ሰዎች እንደተያዙ ገልጿል።</p>

<p>የጋዜጣው አዘጋጆች ቀደም ሲል ክትትል ይደረግባቸው የነበረው መሆኑን ያስታወቀው ቃል አቀባዩ ከም/አዘጋጁ ወረዳ 14 ፖሊስ ጣቢያ እንዲቀርቡ መጥሪያ ተሰጥቶ ሣለ በሲቪሎች የተያዙ ሲሆን ዋና አዘጋጁ ግን ያለምንም መጥሪያ ሊያዙ መቻላቸውን ገልጿል።</p>

<p>ሁለቱም አዘጋጆች ስለታሰሩበት ሁኔታ ሲገልፁ በፕሬስ አዋጅ 34/85 መሠረት ሊያስጠይቃቸው የሚችል ባልሆነ ጉዳይ የተጠየቁ ሲሆን በእስር ላይ እያሉም ከአግባቡ ውጪ የሆነ ድርጊት እንደተፈፀመባቸው ገልፀዋል። በተለይ አሣታሚው አቶ ግሩም በ20/12/91 ምሽት በተያዙበት ዕለት ግቢው ውስጥ ባለች አንድ ጥቁር ውሻ ተነክሰው እግራቸው ላይ የመቁሰል አደጋ የደረሰባቸው ሲሆን በቆይታቸው እንደተረዱት በዚህች ውሻ አማካይነት የተነከሱ እስረኞች ቁጥር ከ10 በላይ መሆኑን እና ስም ዝርዝራቸውን መያዛቸውን ገልፀዋል። በዋሻዋ በመነከስ ለከፋ ተላላፊ በሽታ ኤድስ ሊዳረጉ፡እንደሚችሉ ለእስረኞች ደህንነት ሲባል ውሻ ማስነከሣቸውን ፖሊሶች እንዲተው አሳስበው ይህ ካልሆነ ግን በዚህ አማካኝነት ለተላላፊ በሽታ ለሚጋለጡ ሰዎች ሕይወት ተጠያቂ ሊሆኑ እንደሚችሉ ገልፀዋል።</p>

<p>አዘጋጆቹ ለሁለት ለሁለት ቀን አንድ አሮጌ ቮልስ ዋገን መኪና ውስጥ ጣውላ ላይ እንዲያድሩ የተደረገ ሲሆን መኪናዋ ሽንት የሚሸናባት፣ አይጥ ውስጡ የሚተራመስበት፣ በጣም መጥፎ ሽታ ያለባትና ለብርድና ለዝናብ የተጋለጠች በመሆኗ ለበሽታ እንደዳረጋቸው ገልፀዋል።</p>

<p>በመጨረሻም ትናንት ማምሻው ላይ አሣታሚው አቶ ግሩም ተ/ሃይማኖት በዋስ ተለቀዋል። አቶ ዳንኤል ግን እስከ አሁን አልተለቀቁም። ነገር ግን የዋስ መብት ተፈቅዶላቸዋል።</p>


<p class="align-center"><a href="/Gazettas/Gemena/info/Gemena.sera.html">ከገመና ነሐሴ 27 ቀን 1991</a></p>

</body>
</html>	
