<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሳህል ሰሀራ ቡድን ኢትዮጵያን አስጠነቀቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የሳህል ሰሀራ ቡድን ኢትዮጵያን አስጠነቀቀ</h1>


<p>ኢትዮጵያ ጦሯን ለማስወጣት ከዓለም አቀፉ ማህበረሰብ አስተማማኝ ዋስትና ማግኘት እንደምትፈልግ በአልጀርስ በተከፈተው ጉባዔ ብትጠይቅም የተለያዩ አገሮች ግን የኢትዮጵያ ጦር ከያዘው ቦታ እንዲለቅ በማሳሰብ ላይ ይገኛሉ። ከነዚህም አገሮች መሃለ የስዊድን መንግሥትና የጣሊያን ፓርላማ ይገኙበታል።</p>

<p>በተጨማሪም የኢትዮጵያ ጦር የኤርትራን መሬት ይዟል የሚል ክስ በማሰማት ሠራዊቱ መሬቷን ለቆ እንዲወጣ ኤርትራ በቅርብ አባል የሆነችበት የሳህል ሰሃራ አገሮች ማህበር አሳስቧል። የኢትዮጵያ መንግሥት የኤርትራን ግዛት ተቆጣጥሮ ለሰላም ቆሜያለሁ ማለቱ መፍትሔ አምጪ አይደለም ሲል ይኸው ማኅበር አክሎ መግለጹን የአሜሪካ ድምፅ ሬዲዮ ዘግቧል።</p>

<p>የሳህል ሰሃራ አገሮች ማኅበር አገራት የሳህልና ሰሀራ በረሃ በተዘረጋበት አቅለ ምድር የሚገኙትን አገራት የሚያጠቃልል ሲሆን እነሱም ጅቡቲ፣ ኤርትራ፣ ሱዳን፣ ኒጀር፣ ማሊ፣ ሴኔጋል፣ ጋምቢያ፣ ቡርኪናፋሶ፣ ማዕከላዊ አፍሪካ ሪፐብሊክ፣ ቻድ፣ ሞሪታንያና ሞሮኮ ናቸው።</p>

<p>ይህ በእንዲን እንዳለ ፕሬዝዳንት ኢሳያስ አፈወርቂ ዛሬ በሚገኙበት ፈታኝ ወቅት ወዳጅ አልባና ራሳቸው በፈጠሩት ቀውስ ሳቢያም በጠላቶች ኃይቅ መሃል የሚንሳፈፉ መሪ ለመሆን መብቃታቸውን ለንደን ውስጥ ባረብኛ ቋንቋ የሚታተመው «አል ቋድስ አል-አረቢ» የተሰኘው ዕለታዊ ጋዜጣ ገልጿል።</p>

<p>«ኤርትራ በአካባቢዋ ሀገሮች ዘንድ የተገለለችና ራሷን በአጣብቂኝ ውስጥ ያስገባች ሀገር» በሚል ርዕስ ባለፈው ሰኞ ጁን 1/2000 ዓ.ም ዘገባውን ያቀረበው ይኸው ጋዜጣ የኤርትራ መከላከያ ኃይል በኢትዮጵያ ኃይሎች በደረሰበት ጥቃት አሳፋሪ ሽንፈት እንደገጠመው ገልጾ እስከዛሬ ኢሳያስ ችግሩን በወታደራዊ ኃይል ለመፍታት የሙጥኝ ይዘውት የነበረው አማራጭ ገደብ እንዲኖረው አስችሏል።» ብሏል</p>

<p>በሁለቱ አገሮች መካከል የተፈጠረው ችግር በጥንቃቄና በአርቆ አስተዋይነት መያዝ ሲገባው ፕሬዝዳንት ኢሳያስ ችግሩን በኃይል ለመፍታት በመሞከራቸው ሠራዊታቸውን ለአሳፋሪ ሽንፈት ዳርገውታል የሚለው ይኸው ጋዜጣ ከዚህም በላይ ኢሳያስ ኤርትራንና ሕዝባቸውን ለከፍተኛ ቁሳዊ ዕልቂትና ውድመት እንዳጋለጧት አትቷል።</p>

<p>በሰለጠነው ዓለም አንድ መሪ የኤርትራው ፕሬዝዳንት የገጠማቸውን ችግር ሲገጥመው ሥልጣኑን በራሱ ፈቃድ በመልቀቅ ለፍርድ ሊቀርብ እንደሚችል የሚያስረዳው «አል አቋድ አል አረቢ» ፕሬዝዳንት ኢሳያስ ግን ይህን ተግባራዊ ሊያደርጉት ቀርቶ ሊያስቡት እንደማይችሉ ነው ያስረዳው።</p>

<p>ኤርትራ ከኢትዮጵያ ጋር በገባችበት ጦርነት ውስጥ የአፍሪካ አንድነት ድርጅት ጣልቃ መግባት አቆቶታል ሲሉ ኢሳያስ ማዘናቸውን የገለፀው አል ቁድስ አል አረቢ ሀተታውን ሲያጠቃልል «ኢትዮጵያ ከተቆጣጠረችው መሬቶች እንድትወጣ አአድ ግፊት አለማድረጉ ኢሳያስን ቢያስገርምም ፕሬዝዳንት ኢሳያስ ግን በኤርትራ ነፃነት ማግስት ካይሮ በተገኙበት ወቅት በተካሄደው የመሪዎች ጉባዔ ለመጀመሪያ የሰነዘሩት ዘለፋ የሚዘነጋ አይደለም» ብሎታል።</p>


<p class="align-center"><a href="/Gazettas/Abyssinia/info/Abyssinia.sera.html">ከአቢሲኒያ ሰኔ 3 ቀን 1992</a></p>

</body>
</html>	
