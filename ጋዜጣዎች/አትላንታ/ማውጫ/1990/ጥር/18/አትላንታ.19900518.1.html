<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ዶክተር ወልደመስቀል ኮስትሬ ሃይሌን ለመመልከት በተሽከርካሪ ወንበር አመሩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> ዶክተር ወልደመስቀል ኮስትሬ ሃይሌን ለመመልከት በተሽከርካሪ ወንበር አመሩ</h1>
<h3> ከውጤት በኋላ ተላቀሱ ሃይሌ የአመቱን ውድድር ሪከርድ በመስበር ጀመረ</h3>

 
<p>1997 እንደፈረንጆች አቆጣጠር በድል አጠናቆ ለወራት ካስለመደን ድል ዞር ብሎ የነበረው ሃይሌ ገ/ስላሴ አዲሱን የፈረንጆች አመትና የመጀመሪያውን ውድድር እንደ የውድድሩ መጀመር ሃይሌ በውድድሩ የመጀመሪያ ሰው በመሆን ሪከርዶችን በመሰባበር አሸነፈ። የአለማችን ብርቅዬ አትሌት ቀደም ሲል እንዳደረገውና ሁሌም እንደሚያደርገው በእነዛ ወርቃማ እግሮቹ የአገሩን ክብር ለማጠበቅና በድል መጨፈር የለመደውን ህዝቡን ለማስጨፈር ጥር 13 ቀን ወደ ጀርመን መጓዙ ይታወቃል። ሃይሌ ወደ ጀርመን የተጓዘው በጀርመን ሶስት ከተሞች ካርልስሀር ስቱትጋርትና ዶርትመንድ ላይ በአጭር ርቀት የቤት ውስጥ ውድድር ላይ ለመካፈል ነበር የተጓዘው። ሃይሌ ከመሄዱ በፊት በእነዚህ ሶስት ከተሞች በአጭር ርቀት ላይ ለምን መካፈል እንደፈለገ ተጠይቆ «ለፍጥነት እንዲረዳኝ ነው» በማለት አጭር መልስ ነበር የሰጠው። </p>

<p>ይሄ ብርቅዬ አንድዬ አትሌታችን ከተያዘለት የሶስት ከተሞች ፕሮግራም አንዱ የሆነውን የ3ሺ ሜትር የአዳራሽ ውድድር በትላንትናው ዕለት ካርስሀር ውስጥ አድርጎ ከ6ሺ በላይ ተመልካች በተገኘበት ተወዳዳሪዎቹን በሙሉ በማሸነፍ እራሱንም ሀገሩንም ከተወዳዳሪዎች በላይ አስቀምጦ የራሱንና ቀደም ሲል ይዞት የነበረውን ሪከርድ በማይገመትና በማይጠበቅ ከ5 ሰከንድ በላይ በማሻሻል ስብርብሩን አውጥቶታል። ሃይሌ በዚህ በካርሀር ውድድር አድርጎ ሲያሸንፍም ሆነ ሪከርድ ሲሰባብር ይሄ የአሁኑ የመጀመሪያው አይደለም በተመሳሳይ እንዲሁ ከዛሬ ሁለት አመት በፊት በ1996 በዚሁ ከተማ ተወዳድሮ አዲስ ሪከርድ በ7፡30፡7፡2 በሆነ ሰዓት በመግባት ለጊዜው በሪከርድነት የተያዘ ሰዓት ሲያስመዘግብ ዛሬ ደግሞ በሁለት አመቱ ከዚህ በ5 ሰከንድ በተሻሻለ 7፡26፡1፡4 በሆነ ሰዓት በመግባት ተአምረኛው ሃይሌ አዲስ ሰዓት ለራሱና ለአለምም አስከብሯል። ሃይሌ በውድድሩ ላይ ከእሱ ጋር አብረው የተሰለፉት እነ ግርማ ቶላ የጠበቀውን ያህል ባይረዱትም ብቻውን ወደፊት በመሸምጠጥ አዲስ የዓለም ሪከርድ ሊያስመዘግብ ችሏል። </p>

<p>ይህ በእንዲህ እንዳለ ሃይሌን ጨምሮ በርካታ የአጭር ርቀት አትሌቶችን በማፍራትና ኮትኩቶ በማሳደግ የሚታወቁትና ከዚህ ከማሰልጠን ተግባራቸው በደረሰባቸው ድንገተኛ የመኪና አደጋ እግራቸው ላይና ደረታቸው ላይ ከፍተኛ አደጋ ደርሶባቸው በአገር ውስጥ ህክምና ሲረዱ ቆይተው በዚህም ሙሉ በመሉ ማገገም ባለመቻላቸውና የግድ ከሀገር ውጭ በመውጣት መታከም ስላለባቸው በከፍተኛ የመንግስትና የተለያዩ ግለሰቦች በተለይ በጀግናው ሃይሌ ርብርቦሽ ለከፍተኛ ህክምና አሁን ሃይሌ ድል ወደአደረገበት ወደ ጀርመን በመምጣት ህክምናቸውን ሲያደርጉ የሰነበቱትና ባሳለፍነው ሳምንት ከፍተኛ ህክምና በማድረግ ከዕለት ዕለት ለውጥ በማሳየት በክራንች መንቀሳቀስ የጀመሩት አሰልጣኝ ዶክተር ወለደመስቀል ኮስትሬ ሃይሌ ውድድር በሚያደርግበት ካርሰሀር ድረስ በተሽከርካሪ ወንበር በመምጣት ሃይሌን ሲያበረታቱ እንደነበርና በውድድሩ መጨረሻም ከድል በኋላ ሃይሌ አሸንፎ ወደ እሳቸው ሮጦ በመምጣት የአገራችንን ባንዲራ ይዞ እንደተላቀሱ ከስፍራው የደረሰን ዜና ያስረዳል። ዶክተሩ ምንም በጉዳቱ ምክንያት እንደልብ መንቀሳቀስ ባይችሉም ባሉበት ቦታ ሆነው ውጤቱን መስማት ትዕግስት ስላጡ በተንቀሳቃሽ ወይም በተሽከርካሪ /ዊልቸር/ በመሆን የውድድሩ ስፍራ ድረስ የመጡ ሲሆን ሃይሌም ከድል በኋላ ወዲያው ወደ እሳቸው ጋር በማምራት የሳማቸውና በደስታም የተላቀሱ መሆኑ ተሰምቷል። ከዚያም ሃይሌ የአገሩን ሰንደቅ በመያዝ ሜዳውን በመዞር ለደጋፊዎቹ ምስጋና አቅርቧል።</p>

<p>በነገራችን ላይ ዶክተር ወልደመስቀል በአሁኑ ሰዓት ጤንነታቸው እየተመለሰ በመሆኑ በቅርቡ ወደሀገር ቤት ይመለሳሉ የሚል ወሬዎች እየተደመጡ ነው። ይህ በእንዲህ እንዳለ ሃይሌ በዚህ በጀርመን ከሚያደርጋቸው ውድድሮች የፊታችን አርብ በአጭር ርቀት በ800 ሜትር የአዳራሽ ውድድር የሚያደርግ ሲሆን ከዚያም የጀርመኑን መጨረሻ ውድድር እሁድ አድርጎ ለተመሳሳይ ተልዕኮ የካቲት 8 ቀን እንግሊዝ ውስጥ በርኒግሃም ላይ ላለበት ውድድር ወደ ስፍራው በዚያው እንደሚያመራ የደረሰን ዜና ያስረዳል። ብራቮ ልጃችን መልካም ዕድል ይግጠምህ።</p>


<p class="align-center"><a href="/Gazettas/Atlanta/info/Atlanta.sera.html">ከአትላንታ ጥር 18 ቀን 1990</a></p>


</body>
</html>	
