<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ሃገሬ» ሃገራዊነቷን ለማሳየት ዳግም እስትንፋስ ዘርታለች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h3><span class="underline">ርዕሰ አንቀፅ</span></h3>
<h1 class="align-center">«ሃገሬ» ሃገራዊነቷን ለማሳየት ዳግም እስትንፋስ ዘርታለች</h1>

 
<p>በተለያዩ ደንቃፋ ምክንያቶ ከሕትመት ውጪ የነበረችው «ሀገሬ» ጋዜጣ ለእይታ መብቃቷ እኛን ብቻ ሳይሆን ሲናፍቋት የነበሩ አንባቢዎቿን አስደስታለች። እናት ሀገሬ እናትነቷ የሕዝቦቿን አንድነት፣ ዲሞክራሲና ሰላም ተንከባክባ ሕዝባዊነቷ እንዲታይ ማድረግ ይጠብቅባታል። ይህ ይሆን ዘንድ ለሃገራዊ ፋይዳና ለዲሞክራሲ መስፈን ጋዜጣዋ የበኩሏን ትሟገታለች።</p>

<p>ከድንበር ግጭቱ ማግስት ዘርፈ ብዙ ጥልፍልፍ ፖለቲካዊ ሕሳቤዎች እየተስተናገዱ ናቸው። ሕዝብ ጥልቅ ጥናት ያዘለ ፈልፋይ አቀራረብን ከግንዛቤ ለማስገባት መፈለጉ ዕሙን በመሆኑ የዝግጅት ክፍላችን የተለያዩ አቀረራቦችን ከተለያዩ ፀሐፍት በማስተናገድ የአንባቢያንን ጥማት ያረካል። የአንባቢያንም አስተያየት፣ መልዕክትና በርቱ ባይነት ለጥንካሬያችን የማዕዘን ድንጋይ ነው።</p>

<p>ሃገር በውጥረት ውስጥ ሆና የሻዕቢያ መሪዎች ኢትዮጵያን ሊያርሱባት ከደህንነት አንስቶ እስከ ከፍተኛ የመዋቅር አዘረጋገት መሄዳቸውን የቀድሞ አጋሮቻቸው የአሁን ጠላታቸው አጋልጠዋል። ይህ የሚያሳየን አንድ ታላቅ ዕውነታ አለ። እሱም ሻዕቢያን የሚደግፉና የሚረሱ ሰዎች ይህን ያህል ሲጓዙ ዝም ተብሎ መቆየቱ ያመጣውን ጉዳት እንዴት ከግንዛቤ ማስገባት ተሳነ?</p>

<p>ዛሬ ሻዕቢያ ሥር በሠደደ ጠንካራ የመዋቅር አዘረጋግት መሄዱ ያስተማረን ነገር ቢኖር ለትዕቢቱ ምንጭ ምክንያት ነው። ዛሬ የሚወጡት የቁርጥ ቀን ልጆቹ ናቸው። ሻዕቢያ በኢትዮጵያ ላይ ጠላት ለመፍጠር ኃይሉንና ዕውቀቱን ሁሉ እየተጠቀመ ይገኛል። ይህ ዓይነት ፀረ የፖለቲካ ድርጅት መፍጠር ኢትዮጵያን በተለያዩ የሀገሪቱ አቅጣጫ ለማዳከም ቢሆንም፣ ሕዝብ እጅ ለእጅ የተሣሠረ መሆኑ ሻዕቢያን ሳያስደነግጥ አልቀረም። ቢሆን ዝም ብሎ አልተቀመጠም። በአማርኛ ቋንቋ የሬዲዮ ስርጭት በመጀመር ኢትዮጵያውያንን በዘር ለመከፋፈል ያረጀ ፕሮፓጋንዳ እየተጠቀመ ይገኛል።</p>

<p>ኦነግና አልኢትሐድ መሪዎች ዕረፍት ለመንሣት ቆርጠው መነሳታቸው፣ ይህ የድንበር ግጭት በየቀኑ የሚወልደው የራሱ ጉድና ሚስጢር መኖሩን አሳይቶናል። የኢትዮጵያ ሕዝብ የድርጅቶችን ጥልፍልፍና የፖለቲካ ሤራ እስከምን ድረስ እንደሆነ በመማር ላይ ነው። ኦነግ ከሻዕቢያ ባልተናነሰ ሁኔታ እጅግ የሚጠላ ድርጅት መሆኑን ከኢትዮጵያ ሕዝብ መገንዘብ ተችሏል። ሌላ አራጅ በኬንያ በኩል መሰናዳቱ አብግኖናል።</p>

<p>ኤርትራ ከእሥራኤል ጋር በማበሯ አረቦች በሙሉ ቆሽታቸው አሯል። ሻዕቢያዎች ከዳህላክ ደሴቶች ስትራቴጂክ የሆነውን ለእሥራኤላውያን ሰጥተዋል። ኢትዮጵያ በዚህ ጊዜ ከዓረቦች ጋር ወዳጅነቷን ማጠናከር ይጠበቅባታል። ዲፕሎማሲይዊ ብልጠቱ በብልጠት መካሄድ አለበት። ምክንያቱም የሻዕቢያ ገንዘብ ጥንካሬ ምንጩ በአረብ አገር የሚኖሩ ደጋፊዎቹና ለረዥም ዘመናት በዓረብ ሀገሮች የተቀመጡ አባላቱ ናቸው። የእነዚህኑ ደጋፊዎችም ቅስም ለመስበር ከዓረብ መንግሥታት ጋር ማበር ያስፈልጋል።</p>

<p>በሌላ በኩል ደግሞ ፀረ-ሻዕቢያ እንቅስቃሴን የሚያራምዱ ተቃዋሚዎችን ይበልጥ ማደራጀት ብልህነት ነው። የሻዕቢያን የመርዝ ዋግምት ነቅሎ መጣል፣ የሻዕቢያን ወዳጅነት መጣል መሆኑ ሊታወቅ ይገባል። ይህ ደግሞ በህ.ወ.ሃ.ት ባለሥልጣኖች በኩል ሊተኮርበት ካልተገባ ታሪካዊ ሥህተቱን ራሳቸውን እንዳይፈጥሩ፣ በኋላ ድስት ጥዶ ማልቀስ እንዳይሆን ያሰጋል። ለሕዝብ ግልፅ ሆኖ መቅረቡን ወይም ቢቀርብ ጉዳት የማያደርሰውን ማሳወቅ ይገባል።</p>

<p>ተቃዋሚ ፓርቲዎችም የሚሰነዝሩትን ፖለቲካዊ ትንታኔ ከግንዛቤ ማስገባት ያሻል። ሃገራዊና ወገናዊ ከመሆኑም ባሻገር ሕዝቡን በሀገር ፍቅር ያስተቃቅፋል። አስፈላጊ የሆነ መደማመጥና መቻቻል በፖለቲካ የመብሰል ብሎም የአመራር ብቃት ማረጋገጫ ነው። «ኢትዮጵያ ሀገሬ መመኪያ ጋሻችን» ብለን እንደምንጮህላት ሁሉ ለእናት ሀገራችን «ሀገሬ» ዜማ ያለው የሀገር ፍቅር ስሜቷን ሁሌም ታሰማለች።</p>


<p class="align-center"><a href="/Gazettas/Agerie/info/Agerie.sera.html"> ከአገሬ ሐምሌ 10 ቀን 1990</a></p>

</body>
</html>	
