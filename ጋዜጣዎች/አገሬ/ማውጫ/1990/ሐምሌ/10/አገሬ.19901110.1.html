<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በአሰብ በግፍ ኮንቴነር ውስጥ የታሸገባቸው 60 ኢትዮጵያውያን በአሠቃቂ ሁኔታ ሞቱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በአሰብ በግፍ ኮንቴነር ውስጥ የታሸገባቸው 60 ኢትዮጵያውያን በአሠቃቂ ሁኔታ ሞቱ</h2>

 
<p>በአሰብ የተከማቹ 30ሺ ኢትዮጵያውያን እንዳይሰሩና እንዳይንቀሳቀሱ በመታገዳቸው ሁለት እናቶች ልጆቻቸውን የሚመግቡት በማጣታቸው ራሳቸውን አንቀው ገድለዋል። አንድ የመንግሥት ከፍተኛ ባለሥልጣን እንዳስታወቁት ከ60 የማያንሱ ኢትዮጵያውያን እስከ 40 ዲግሪ በማይደርሰው የአሰብ ሙቀት ኮንቴነር ውስጥ ለበርካታ ቀናት ታሽጎባቸው በአሠቃቂ ሁኔታ ሞተው መገኘታቸውን ለመረዳት ተችሏል።</p>

<p>በተባበሩት መንግሥታት የኤርትራ ቋሚ መልዕክተኛ አምባሳደር ኃይሌ መርቆርዮስ በቪ.ኦ.ኤ የአማርኛው አገልግሎት ተጠይቀው በሰጡት መልስ፣ ይሄ ሀሰት ነው ውሸት ነው እኛ ጠይቀናል እዛ ላሉት ሕዝቦች ስንት ናቸው ወደ ሀገራቸው መሄድ የሚፈልጉት እርዳታ እየተደረገላቸው ነው። ነገር ግን ሥራውም ባይኖር የኤርትራ መንግሥት ደሞዛቸውን እየከፈላቸው ኢትዮጵያውያንም ኤርትራውያንም እና ከዛ ተጠይቀው ሁለት መቶ ሰዎች መዝግበው በሰላም እንዲሄዱ አድርገናል። ኤርትራ የጠፉም የሉም የተሰወሩም የሉም፣ የተባበሩት መንግሥታትና ቀይ መስቀል ወደ አሰብ እየሄዱ ናቸው አይተው ይመሰክራሉ።</p>

<p>የኢትዮጵያ መንግሥት ኢትዮጵያውያንን ለቀይ መስቀልና ለሰብዓዊ ቡድኖች አላሳይም አለ ሲል ይከሳል ተብለው አምባሳደር ኃይሌ ሲጠየቁ ይሄ ውሸት ነው ሃቅ አይደለም። እንደውም ቀይ መስቀልን እኛ ነን የጋበዝነው የሆነም ይሁን በሕዝብ ላይ ጉዳት እንዲደርስ መቃቃር እንዲፈጠር አንፈልግም የሆነው ሆነ አሁን እኛ ጋብዘናል። ሲሉ መልሰዋል። በመቀጠልም 60 ኢትዮጵያውያን በኮንቴነር ውስጥ እንዳሉ ሞተዋል፣ በማለት ስማቸው እንዲጠቀስ ያልፈለጉ ባለሥልጣን ተናግረዋል። እናቶች ልጆቻቸውን የሚመግቡት በማጣታቸው ራሳቸውን ገለዋል ይባላል እነዚህ ሁለቱን ባጭሩ ቢመልሱልን ለተባሉት ይኼ ውሸት ነው። ይኼ ሁሉ እኔ እንደሚመስለኝ ኢትዮጵያ ውስጥ የሚደረገው ግፍ በኤርትራውያን ላይ የሚደረገውን ግፍ ለመድፈን ይመስለኛል። ሲሉ መልሳቸውን አጠቃለዋል።</p>

<p>ከኢትዮጵያ የተባበሩት ኤርትራውያን 9000 መደሳቸው ሲታወቅ አቅመ ደካማና በሽተኞች መመለሳቸው ታውቋል። ይሁንና የኤርትራ መንግሥት ዜጎቼ ንብረታቸው እየተነጠቀ ሙቀቱ እጅግ በአየለበት ወቅት በድንበር ላይ ለቋቸዋል ሲል በየጊዜው ስሞታው ያሰማል። ከኢትዮጵያ እንዲወጡ የተደረጉት ኤርትራውያን በቀይ መስቀል መጎብኘታቸውን ለደህንነት አስጊ የህኑትን እንጂ ሰላማዊውን አልነካንም ሲሉ የፖሊስ ኮሚሽነር ሻ/ አለም ሰገድ ገ/ዮሐንስ ለቪ.ኦ.ኤ የአማርኛው አገልግሎት ተናግረዋል። ከዚህ ጋር በተያያዘ ከኢትዮጵያ የሻዕቢያ ፓርቲ ውስጥ በአባልነት ገንዘብ ያዋጡ ቀንደኛ ኤርትራውይን በመጀመሪያ ዙር መውጣታቸው ይታወቃል። ከእነዚሁ ኤርትራውያን መሃከል የገ/ተንሣይ ኬክ ቤት ባለቤት የሆኑት በመጀመሪያው ሄደዋል። እኚሁ ሰው ለኤርትራ ሬዲዮ ሲናገሩ ኢትዮጵያን እዚህ ደረጃ አድርሰን መውጣታችን አሳዝኖኛል። ኢትዮጵያ ያለ እኛ ኢኮኖሚያዊ እንቅስቃሴ ዋጋ የላትም ሲሉ አሁንም ንቀታቸውን አንፀባርቀዋል። ሆኖም የእኚህ የሻዕቢያ ደጋፊ ኬክ ቤት ዛሬም ሥራውን እያከናወነ መሆኑ ይበልጥ ያሳዘነው ኢትዮጵያውያንን ነው።</p>

<p>ይህ በእንዲህ እንዳለ እንደ አዲስ አበባ ንግድ ምክር ቤት መረጃ መሠረት በሻዕቢያ መንግሥት ሕገ ወጥ ድርጊት በወደብ የታገተውን ንብረት ለመከታተል ከግንቦት 24 ቀን 1990 ጀምሮ የተቋቋመው ኮሚቴ ንብረታቸው የተያዘባቸውን ኩባንያዎችና ድርጅቶች ዝርዝር የንብረት መጠን ገልጿል። የኮስ ንግድና ቴክኒክ ኩባንያ ተጠባባቂ ሥራ አስኪያጅ አቶ ሙሉጌታ ጉርሙ በሰጡት መግለጫ 20 ሚሊዮን ብር ያህል ግምት ያላቸው ወደ 148 የሚሆኑ መኪናዎችና በርካታ የመለዋወጫ ዕቃዎች የተያዘባቸው መሆኑን አረጋግጠዋል። የተባበሩት መንግሥታት የልማት ፕሮግራም ንብረት የተያዘ ሲሆን ከዚሁ ንብረት ውስጥ ከ3.1 ሚሊዮን ብር በላይ ውጭ የተደረገባቸው የኢትዮ ጣሊያን የልማት ትብብር የአርሲ ልማት ፕሮጀክት ሞተር ሳይክሎች፣ ዶዘሮች ታንከሮችና ሌሎችም ንብረቶች እንደሚገኙበት ሥራ አስኪያጁ አቶ ዳመራ ዋኖ ጠቁመዋል።</p>

<p>የኢትዮጵያ ውጪ ጉዳይ ሚኒስቴር ሰኔ 17 ቀን 1990 ባወጣው መግለጫ የሻዕቢያ መንግሥት ያለአንዳች ሕጋዊ መሠረት 135ሺ ቶን ደረቅ ጭነት፣ 46ሺ 741 ሜትሪክ ኪዮብ ፈሳሽ ጭነት፣ 51ሺ ሜትሪክ ቶን አስፋልት በአሰብና በምፅዋ ወደቦች ማገቱን ማስታወቁ ይታወቃል። የሻዕቢያ መንግሥት ህገ ወጥ ርምጃ የወሰደው እ.ኤ.አ ሐምሌ 8/1995 የወደብ አልባ መንግሥታት የትራንዚት ንግድን አስመልክቶ የተደነገገውን ዓለም አቀፍ ስምምነት፣ የተባበሩት መንግሥታትን የባሕር ህግ ስምምነት እንዲሁም በኢትዮጵያና በኤርትራ መካከል እ.ኤ.አ በመስከረም 22/1993 የተፈረመውን የትራንዚትና የወደብ አገልግሎት ስምምነት በመጣስ እንደሆነ መግለጫው አስታውቋል። ከዚህ በተጨማሪ የተፈናቀሉት ኢትዮጵያውያን 147ሺ መድረሱ ሲታወቅ የጣሊያን መንግሥት ለእነዚሁ ተፈናቃዮች የሚውል ለኢትዮጵያ መንግሥት 100ሺ ዶላር የእርዳታ ልገሣ አድርጓል።</p>


<p class="align-center"><a href="/Gazettas/Agerie/info/Agerie.sera.html"> ከአገሬ ሐምሌ 10 ቀን 1990</a></p>

</body>
</html>	
