<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኤርትራ መንግሥት ቃል አቀባይ የማነ ገ/አብ የሻዕቢያ ሠራዊት መደምሰሱን ካዱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኤርትራ መንግሥት ቃል አቀባይ የማነ ገ/አብ የሻዕቢያ ሠራዊት መደምሰሱን ካዱ</h2>
<h3 class="align-center">«የሱዳን መንግሥት ሽንፈቱን ላለመቀበል የሚያምታታው ነው»</h3>
<p class="align-right">የኤርትራ መንግሥት ቃል አቀባይ አቶ የማነ ገ/አብ</p>


<p>ከአራት ዓመት በፊት ኤርትራ ሱዳንን የእስልምና አክራሪ ትልክብኛለሽ ስትል ስሞታ ስታሰማ የነበረ ቢሆንም ሱዳን ደግሞ ብሔራዊ ዲሚክራሲያዊ ቅንጅትና የደቡብ ሱዳን ነፃ አውጪ አንጃዎችን ትረዳለች ስትል ትከሳለች። እንደ ብሪታንያ የዜና ኮርፖሬሽን ቢ.ቢ.ሲ ከካርቱም ባስተላለፈው ዜና መሠረት ባለፈው ሰኞ የኤርትራ ወታደሮች በምሥራቃዊው የሱዳን ድንበር ጦር እያከማቹ እንደነበሩ ዘግቧል።</p>

<p>ዘገባው አክሎ እንደገለጸው የሱዳን ወታደራዊ ምንጮች የኤርትራ ወታደሮች ጦራቸውን በድንበር አካአባቢ ማስፈራቸው ምንም እንደማያስደነግጣቸው አመልክቶ እንደ ወታደራዊ ቃል አቀባዩ ሌ/ጄነራል አብራህማን አልካቲም ማብራሪያ መሠረት ከትላንት በስቲያና ትላንት የታጠቁ የኤርትራ ሠራዊት በኡፋራድ፣ ዓድ፣ አቡ አልጋና ገላሳ አጋባ በተባሉት ሥፍራዎች በከባድ መሣሪያዎችና በሮኬቶች በመታገዝ ወደ ድንበር በመጠጋት ከሱዳን ወታደሮች ጋር ለ3 ሰዓት የተጧጧፈ ውጊያ አካሂደዋል።</p>

<p>በዚህ ከባድ ውጊያ ምን ያህል ውድመት እንደደረሰ በትክክል ለማወቅ ያዳግታል ሲል የጠቆመው ዘገባ ከገለልተኛ ነፃ ምንጮች የተጠቀሰ አሃዝ ባይኖርም ከአካባቢው ያፈተለኩ ወሬዎች እንደሚሉት ከሆነ በኤርትራ ሠራዊት ላይ ቀላል የማይባል ጉዳት መድረሱን አስታውቋል። ባለፈው ወር አጋማሽ ወረራ አድርጎ ያልተሳካለት የኤርትራ ጦር ሰባት መንደሮችን ለማጥቃት ሞክሮ በሱዳን ሠራዊት የከሸፈበት ሲሆን ከሰላ የተባለችውን ከተማ ለመቆጣጠር ከተቃዋሚ ኃይሎች ጋር በጣምራ ጥቃት ቢሰነዝርም ተገቢውን ምላሽ መስጠታቸውን እኝሁ ወታደራዊ ቃል አቀባይ ሌ/ጄኔራል አብዱራህማን አስታውቀዋል።</p>

<p>ይህ በእንዲህ እንዳለ ከትላንት በስቲያ ኤርትራ ከሱዳን ተቃዋሚ ኃይሎች ጋር በመተባበር ሠራዊቷን ከባድ መሣሪያ አስታጥቃ ወረራ እንደምታካሂድ ሱዳን በየጊዜው እየከሰሰች መሆኑን አስመልክቶ የቢ.ቢ.ሲዋ ሪቸል ሮሊንግ የኤርትራውን መንግሥት ቃል አቀባይ አቶ የማነ ገ/አብን አነጋግራለች።</p>

<dl>
 <dt><span class="bold">ጥያቄ፦</span></dt>
 <dd><p>ኤርትራ ከተቃዋሚዎች ጋር በመተባበር ትወጋኛለች ስትል ሱዳን ትከሳለች። እውነት ነው?</p>

 <dt><span class="bold">አቶ የማነ፦፦</span></dt>
 <dd><p>ይህ እውነት አይደለም። ከሱዳን መንግሥት በተደጋጋሚ የሚሰማ ክስ ነው። የሱዳን ተቃዋሚ ኃይልች ራሳቸው ትግላቸውን ያካሂዳሉ። ኤን.ዲ.ኤ (ብሔራዊ ዲሞክራሲያዊ ቅንጅት) ኤስ.ፒ.ኤል.ኤ የሚያደርጉት ውጊያ ነው እንጂ የኤርትራ ጦር አልተሳተፈም።</p>

 <dt><span class="bold">ጥያቄ፦</span></dt>
 <dd><p>ወታደራዊ ተሳትፎ እንዳለበት የሚያውቁነት ነገር የለም?</p>

 <dt><span class="bold">አቶ የማነ፦</span></dt>
 <dd><p>መረጃውን ከሱዳን ብሔራዊ ዲሚክራሲያዊ ቅንጅት ማወቅ ይቻላል።</p>

 <dt><span class="bold">ጥያቄ፦</span></dt>
 <dd><p>የሱዳን ወታደራዊ ምንጭ እንደሚለው ባለፉት ቀናቶች የኤርትራ ሠራዊት በሱዳን ምሥራቃዊ ድንበር ጦሩን እያከማቸው እንደነበር አስታውቋል። በዚህ ላይ ምን ይላሉ?</p>

 <dt><span class="bold">አቶ የማነ፦</span></dt>
 <dd><p>ይህ ፈፅሞ እውነት አይደለም። የሚናገሩት ሁሉ ውሸት ያዘለ ዓረፍተ ነገር ነው።</p>

 <dt><span class="bold">ጥያቄ፦</span></dt>
 <dd><p>የሱዳን መንግሥት እውነት ያልሆነ ነገር ለምን ይናገራል ብለው ያስባሉ?</p>

 <dt><span class="bold">አቶ የማነ፦</span></dt>
 <dd><p>የሱዳን መንግሥት ተቃዋሚ ኃይሎች ባገኙት ድል የመሸነፍ ሁኔታን ካለመቀበል የተነሣና እነዚሁ ተቃዋሚዎች የሱዳንን ጦር አባረው ቦታዎችን ስላልተቆጣጠሩ የሱዳን መንግሥት የሕዝቡን ስሜት ለመቀየር የኤርትራ ሠራዊት ወረረን እያለ ይሰብካል።</p>

 <dt><span class="bold">ጥያቄ፦</span></dt>
 <dd><p>በርካታ የዜና ምንጮች የኤርትራ ሠራዊት ሱዳንን እየወረረ መሆኑን እየዘገቡ ይገኛሉ። የኤርትራ ሠራዊትንም ደምስሰናል ማለታቸውን አይቀበሉትም።</p>

 <dt><span class="bold">አቶ የማነ፦</span></dt>
 <dd><p>እንደገና ደግሜ መናገር አልፈልግም። የኤርትራ ሠራዊት ወረራ አካሂዷል ይባላል። በአካባቢው ሄዶ ማረጋገጥ ይቻላል። ነፃ የሆነ ምንጭ ይህንን ዓይነት ከእውነት የራቀ ወሬ አይነዛም ይህ የሱዳን መንግሥት ሽንፈቱን ካለመቀበል የሚያምታታ ነው።</p>
</dl>

<p>ከላይ እንደተጠቀሰው የሻዕቢያው ቃል አቀባይ አቶ የማነ ገ/አብ ዓለም አቀፍ የዜና አውታሮች ከባድና ቀላል መሣሪያ መማረኳን ወታደሮችም መሞታቸውን ክደዋል። በምሥራቅ አፍሪካ በሁሉም ሃገር ላይ ቀውስ በመፍጠር ላይ ያሉት የኤርትራ መሪዎች ሥልጣናቸውን ካለቀቁ ለአካባቢው አጐራባች ሃገሮች አስጊ ናቸው ሲሉ የፖለቲካ ምሁራኖች ያስገነዝባሉ።</p>


<p class="align-center"><a href="/Gazettas/Agerie/info/Agerie.sera.html">ከአገሬ ሐምሌ 24 ቀን 1990</a></p>

</body>
</html>	
