<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ዜግነትን በተመለከተ አዲስ አዋጅ ሊወጣ መሆኑ ተዘገበ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1><span class="underline"> ወዮ ለኤርትራውያን!</span></h1>
<h1 class="align-center"> ዜግነትን በተመለከተ አዲስ አዋጅ ሊወጣ መሆኑ ተዘገበ</h1>

 
<p>በርካታ ኢትዮጵያውያንን ሲያነጋግር የኖረው የዜግነት ጥያቄ ሠሞኑን አዲስ አዋጅ ሊወጣለት መሆኑን ውስጥ አዋቂ ምንጮች ገለፁ። ይህ አሁን ይወጣል ተብሎ የተጠበቀው አዋጅ ምንም እኳን ከቱሪዝምና ከኢንቨስትመንት ጋር የተገናኘ መሆኑ ይነገር እንጂ በታምራት ላይኔ እስር ቤት መወርወር ምክንያት ሆኗል በሚባለው የኤርትራውያን የሁለት ሀገር ዜጋ መሆን ሣይሆን እንደማይቀር ተገምቷል።</p>

<p>የኢምግሬሽን የዜግነት ጉዳይ ዋና መስሪያ ቤት እስካሁን ሲሠራበት የቆየውን የዜግነት አዋጅ ለመተካት በዝግጅት ላይ መሆኑን ታከው የሚሠነዝሩበት ምክንያቶች ከዚህ ቀደም ይሰራባቸው የነበሩት አዋጆች ከነጻ ኢኮኖሚያዊ ስርዓት ጐን ለጐን ለመራመድ ያልቻሉ ከመሆናቸው ሌላም ፈጣኑን የኢንቨስትመንት እድገት ወደ ኋላ የሚጐትቱ ነበሩ የሚል ነው። በተጨማሪም የቀድሞው ህግ አሁን ያለውን አዲስ አመለካከት አካቶ ለመጓዝ ያልቻለ ከመሆኑ ባሻገር በርካታ እንቅፋቶችን ፈጥሯል ተብሏል።</p>

<p>ይሁን እንጂ ከዛው የኢምግሬሽን የዜግነት ጉዳይ ዋና መስሪያ ቤት የሚወጡ ምንጮች እንደሚጠቁሙት የኤርትራውያን ጉዳይ መንግስትን በአሁኑ ወቅት እያሳሰበው ያለ ትልቅ ነገር ሆኗል። በአሠብና በምፅዋ ወደቦች አጠቃቀም ላይ የአቶ ኢሣያስ አፈወርቂ የግለኝነት አመለካከት በኢትዮጵያና በኤርትራ መካከል መቃቃርን እያባባሰ መጥቶ ኢትዮጵያ ከነጭርሱም ሁለቱን ወደቦች መጠቀሟን አቁማ እቃዎችን በጅቡቲ በኩል ማስገባት ከጀመረሽ ወዲህ ኤርትራውያን ባለሀብቶችም ሲጨነቁ ነው የሠነበቱት። እነዚህ ኤርትራውያን የውጭ ሀገር ዜጎች ሆነው ሣላ ልክ እንደዜጋ ከኢንቨስትመንት ቢሮ ፈቃድ አግኝተው ይንቀሳቀሱባቸው የነበሩ የንግድ መስኮችም በአዲሱ አዋጅ መሰረት ሊስተካከል እንደሚችል ተገምቷል።</p>


<p class="align-center"><a href="/Gazettas/Agerie/info/Agerie.sera.html">ከአገሬ መጋቢት 25 ቀን 1990</a></p>


</body>
</html>	
