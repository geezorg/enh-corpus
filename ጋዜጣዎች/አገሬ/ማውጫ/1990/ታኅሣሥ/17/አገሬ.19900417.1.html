<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ፕ/ት ክሊንተን ሲመጡ ተቃዋሚዎች ያይላሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

 
<h1 class="align-center">ፕ/ት ክሊንተን ሲመጡ ተቃዋሚዎች ያይላሉ</h1>

<h2>የገንዘብ ድርጅቱ ለኢሕአዴግ መንግሥት ርዳታ ነፈገ</h2>


<p>የአሜሪካው ፕሬዝዳንት ቢል ክሊንተን ከጥቂት ጊዜ በኋላ በአፍሪካ ወዳጅነታቸውን ለማረጋገጥ በአንዳንድ «ዘመድ» ሀገሮች ጉብኝት ለማድረግ ፕሮግራም መያዙ እንደተሰማ በተለይ ተቃውሞን በተመለከተ የተለያዩ ዝግጅቶች ታስበዋል ተባለ።</p>

<p>በአሁኑ ወቅት በኢትዮጵያ ያለውን የሰብአዊ መብት ረገጣና የነፃነት አፈና በመዘንጋት ዴሞክራሲና ሰብዓዊ መብት እንደተረጋገጠ በመቁጠር የጀመሪያዋ ሀገር አሜሪካ መሆኗ ይታወቃል። አሜሪካ ኢትዮጵያን ጨምሮ በሌሎች የአፍሪካ ሀገሮችም ተመሣሣይ አቋም በመከተል ላይ ስትሆን የፕሬዝዳንቱ አመጣጥም ሁኔታዎችን ይበልጥ ትኩረት ለመስጠት እንደሆነ ግልጽ ሆኗል። ፕሬዝዳት ክሊንተን በአፍሪካ የንግድ መስመር ሊኖር እንደሚገባ አጥብቀው ከማመናቸውም በላይ አንዳንድ እርምጃዎችን ሲፈጽሙም ተስተውለዋል።</p>

<p>የፕሬዝዳንት ክሊንተን ጉብኝት በሚካሄበት ወቅትም በአሜሪካና በየሀገሮቹ ተቃውሞው እየተስተባበረ ነው። ኢትዮጵያን በተመለከተ እንደሚሰማው ከሆነ በአሜሪካ ከፍተኛ ትዕይንተ ሕዝብ በማካሄድ በኢትዮጵያ ያለውን መሠረታዊና ወቅታዊ እውነታ ለማስገንዘብ ይጥራሉ ተብሏል። ትዕይንተ ሕዝብ የሚያስተባብረው በተቃዋሚ ኃይሎችና የሀገራቸውን ደህንነት በሚሹ ሀገር ወዳድ ዜጐች በኩል መሆኑም ተገልጿል።</p>

<p>በኢትዮጵያ ያለው የሰብአዊ መብት አያያዝ፣ ጥበቃና ደህንነት፣ የፖለቲካ ድርጅቶች የሚያነሷቸው ጥያቄዎች ከፍተኛ ውዝግብና ግጭት ሲያስከትሉ ቆይተዋል። መንግሥት ቸልተኛ ሆኖ ወይም ጥያቄያቸውን ካለመቀበል የተነሣ ለሚቀርበው ጥያቄ በጐ መልስ አይሰጥም። ይህም በሰብአዊ መብቶች ተመልካችና ታዛቢዎች እንዲሁም በቅርቡ በአውሮፓ ማኅበረሰብ በኩል ከፍተኛ ተቃውሞንና ትችትን አስገኝቷል። ዓለም አቀፉ የገንዘብ ድርጅትም (እምፍ) ለኢትዮጵያ ሊሰጥ የነበረውን ርዳታ ሰርዞበታል።</p>

<p>የቢል ክሊንተንን አመጣጥና የጉብኝት ሂደት በማስመልከት ከመንግሥት አካላት የተሰጠ መግለጫ እስካሁን የለም። ጉዳዩ የሚመለከተው የአሜሪካ ኤምባሲ የመረጃ አገልግሎት ደግሞ ሁኔታውን አስመልክቶ በይፋ የሰጠው መግለጫ የለም።</p>


<p class="align-center"><a href="/Gazettas/Agerie/info/Agerie.sera.html">ከአገሬ ታህሳስ 17 ቀን 1990</a></p>


</body>
</html>	
