<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የዶላር ምንዛሪ ሊያድግ መሆኑ ተሠማ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

 
<h1 class="align-center">የዶላር ምንዛሪ ሊያድግ መሆኑ ተሠማ </h1>

<h2 class="align-center">ተመኑ ከ6-7 ሣይሆን አልቀረም</h2>


<p>የሀገሪቱን ገንዘብ የውጭ ምንዛሪ የቀነሰውና ለውጭ ኢንቨስተሮች ማበረታታቻ እንዲሆን ታስቦ የተጨመረው የብራችን ዶላር ምንዛሪ ዋጋ ሊያድግ መሆኑ ጭምጭታዎች እየተሰሙ ሲሆን ሁኔታውን የኢኮኖሚ ባለሙያዎች የማይቀበሉት ሆኗል።</p>

<p>በደርግ ሥርዓት አንድ የአሜሪካ ዶላር በ2.07 ብር ሲመነዘር የቆየ ሲሆን ኢህአዴግ ስልጣን በያዘ በሶስተኛው ዓመት የምንዛሪውን ተመን በእጥፍ በማሣደግ አንድ የአሜሪካ ዶላር በአምስት ብር እንዲለወጥ መደረጉ ይታወሣል። ይሁንና ካለው የዶላር አቅርቦት እጥረት ሣቢያና ከባለሥልጣናቱ ቢሮክራሲ የተነሣ የጥቁር ገበያው ልውውጥ እያመዘነና እየተፈለገ ሄዶ ነበር። መንግሥት በኢትዮጵያ ብሔራዊ ባንክ በኩል የሚያቀርበው የዶላር መጠንና የልውውጡ ተመን ነጋዴዎችን እንደቀድሞ ሊያሠራቸው አልቻለም የሚሉ ብዙዎች ናቸው።</p>

<p>አሁን ያድጋል የተባለው ተመን ከፀደቀ ብዙሃን ነጋዴዎች የሥራ ዕድላቸው እንደሚዘጋና በመጠነኛ ደረጃ ላይ ያሉ ነጋዴዎች ከውድድር ውጭ እንደሚሆኑ ብዙዎች ይናገራሉ። ለጉዳዩ ቅርበት ያላቸው ወገኖች እንደሚሉት ከሆነ የዋጋ መጨመር ያስፈለገው መንግሥት የውጭ ባለሃብቶችን ወደ አገር ውስጥ ለመሣብ ያደረገው ጥረት ባለመሣካቱና ሀገሪቱ ካለባት የፖለቲካ ችግር ባሻገር ባለሀብቶችን ወደ አገሪቱ የሚስብ ተመን በማስፈለጉ ነው ተብሏል። ባለሀብቶች ወደ ኢትዮጵያ እንዲመጡ በሚል ሰበብ ሀገሪቱ ያፈራቻቸውን ነጋዴዎች አቅም ማሣጣት አግባብ ያለመሆኑን የሚናገሩ የኢኮኖሚ ጠበብቶች ተበራክተዋል።</p>

<p>በተለይ የተመን እድገቱ ወደ 6 ብር በላይ ከፍ እንደሚል የተሰማው ፍንጭ በነጋዴዎቹ በኩል ከፍተኛ ተጽዕኖ እንደሚያሣድር ተመልክቷል። ምንም እንኳ አሁን የሚሠራበት ተመን ወደዚያው አካባቢ ቢሆንም እየቆየ ይወርዳል የሚለውን ተስፋ አሽመድምዶታል።</p>


<p class="align-center"><a href="/Gazettas/Agerie/info/Agerie.sera.html">ከአገሬ መስከረም 23 ቀን 1990</a></p>


</body>
</html>	
