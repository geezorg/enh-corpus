<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ወደ ኢትዮጵያ ያልሄድኩበት ምክንያት የመለስን የጎሣ ፖለቲካ በመቃወሜ ነው»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«ወደ ኢትዮጵያ ያልሄድኩበት ምክንያት የመለስን የጎሣ ፖለቲካ በመቃወሜ ነው»</h1>
<p class="align-center">ዶ/ር ፍስሃጽዮን መንግሥቱ የቀድሞ የገንዘብ ሚ/ር የሕግ አማካሪ</p>


<p>ከ20 ዓመት በላይበግዞት የሚኖሩት ዶ/ር ፍስህዽዮን መንግሥቱ (ቸርማን ኦፍ ዘ ፒፕል ፓርቲ ኦፍ ኢትዮጵያ) የተባለው የፖለቲካ ድርጅታቸው የመለስ ዜናዊን አስተዳድር የሚቃወምና የሚታገል መሆኑን በማክሰኞ ምሽት የቢቢሲ ፎከስ ኦን አፍሪካ ፕሮግራም ገልፀዋል።</p>

<p>በቀዳማዊ ኃ/ሥላሴ ዘመነ መንግሥት የገንዘብ ሚ/ር የሕግ አማካሪ የነበሩት ዶ/ር ፍስሃ ጽዮን መንግሥቱ በትውልድ ኤርትራዊ ሲሆኑ የኢትዮጵያንም ሆነ የኤርትራን አስተዳደር ይቃወማሉ። በቢቢሲ ስቱዲዮ ተገኝተው ስለ ሁለቱ ሃገሮች ግጭት አስመልክቶ እንዲሁም ስለራሳቸው ፓርቲ እንቅስቃሴ ከጋዜጠኛው ጋር ቃለ መጠይቅ አድርገዋል ቃለ ምልልሱን እነሆ፦</p>

<dl>
 <dt><span class="bold">ቢቢሲ፦</span></dt>
 <dd>ስለ ግጭቱ ምን ይላሉ?</dd>

 <dt><span class="bold">ዶ/ር ፍስሃጽዮን፦</span></dt>
 <dd>እንደማስበው በኤርትራና በኢትዮጵያ መሃከል ያለው ጦርነት አስፈላጊ አይደለም። እነዚህ ሁለት ሃገሮች በአለም ላይ ድሃ ከሚባሉት ውስጥ ናቸው። ጦር መሣሪያ መግዛት የለባቸውም። ሕዝቦቻቸውን መመገብና ለቴክኖሎጂ መነሳሳት ሲገባቸው፣ እነሱ አላደረጉትም።</dd>
 <p>

 <dt><span class="bold">ቢቢሲ፦</span></dt>
 <dd>ሁኔታው ወዴት ያመራል?</dd>

 <dt><span class="bold">ዶ/ር ፍስሃጽዮን፦</span></dt>
 <dd>የአምባገኖችን ባሕርይ ለመረዳት እጅግ አስቸጋሪ ነው። አምባገነኖች እጅግ አደገኞች ናቸው። ከሂትለርና ከሞሶሎኒ መማር ይቻላል። አንድ ነገር ግልፅ መሆን አለበት። ኢሣያስ አፈወርቂ ኢትዮጵያን በኃይል ወሯታል። ይህ ወረራ በኢትዮጵያ ሕዝብም ሆነ በኤርትራ ሕዝብ ዘንድ ድጋፍ አልተሰጠውም።</dd>
 <p>

<dt><span class="bold">ቢቢሲ፦</span></dt>
 <dd>እርስዎ የኢትዮጵያውን መለስ ዜናዊና የኤርትራውን ኢሣያስ አፈወርቂ አምባገነኖች እንደሆኑ ተናግረዋል። እንደሚታወቀ ኢሣያስ ከኢትዮጵያ ጋር ባደረገው ግጭትም ሆነ ከአጎራባች ሃገሮች ጋር ባለው መናቆር ሕዝቡን መልሶ ለጦርነት እየማገደው ነው። ከቀድሞው አላማው ጋር አይፃረርም?</dd>

 <dt><span class="bold">ዶ/ር ፍስሃጽዮን፦</span></dt>
 <dd>መልካም አንድ መረዳት ያለባችሁ ነገር አለ። የኢሳያስ ድርጊት በአጠቃላይ ማወቅ ይቻላል። ኢሣያስ በኤርትራ ብሔረተኘትን ለማንገሥ ይጣጣራል። ይህ በጣም አደገኛ ነው። ዲሞክራሲያዊ አይደለም። ለዕድገትም አይበጅም።</dd>
 <p>

 <dt><span class="bold">ቢቢሲ፦</span></dt>
 <dd>ታዲያ ኤርትራውያን ለ30 ዓመት ከአምባገነንንተና ከቀድሞው የደርግ አገዛዝ ለነፃነታቸው መዋጋታቸው ከአሁኑ የኢሣያስ ድርጊት ጋር አይቃረንም?</dd>

 <dt><span class="bold">ዶ/ር ፍስሃጽዮን፦</span></dt>
 <dd>ምን ዓይነት ነፃነት? የኢትዮጵያ መንግሥት ራሱ አስተዋፅኦ አድርጓል። የቀድሞው ማለቴ ነው። እኔ በበኩሌ ኤርትራ ነፃ መንግሥት መሆኗን አልቀበልም።በትናንሽ መንግሥታት መፈጠር አላምንም። ዛሬ ሃገሮች ወደ ውህደት እያመሩ ናቸው። እስቲ በአውሮፓ እንይ ሁሉም የአውሮፓ ሃገሮች ወደ ውህደት ደርሰዋል። በኢንዱስትሪ የበለፀጉ ሃገሮች የፖለቲካ የኢኮኖሚ ውህደት እያደረጉ ነው። ጃፓን ብንመለከት ሌሎችንም ትንናሽ ሃገሮች ባለመሆናቸውና በሕብረት እንደ ጃፓናውያን በመሥራታቸው በልፅገዋል። ኢትዮጵያና ኤርትራ የተማሩ ሰዎቻቸውን ጥሪ በማድረግ የተፈጥሮ ሃብታቸውን በውህደት እንደ አንድ ሃገር ጥቅም ላይ ማዋል አለባቸው። እነዚህ ድሃ ሃገሮች ወደ ጦርነት የሚያመሩ ከሆነ ይከፋፈላሉ ዋጋም አይኖራቸውም።</dd>
 <p>

 <dt><span class="bold">ቢቢሲ፦</span></dt>
 <dd>ባለፉት ጊዜያቶች ወደ ኤርትራና ኢትዮጵያ አምርተው ነበር?</dd>

 <dt><span class="bold">ዶ/ር ፍስሃጽዮን፦</span></dt>
 <dd>ወደ ኤርትራ አልሄድኩም ምክንያቱም አስተዳደሩን እቃወማለሁ። ወደ ኢትዮጵያም ያልሄድኩበት የመለስ ዜናዊ መንግሥት የጎሣ ፖለቲካ አጥብቄ በመቃወሜ ነው። እኔ የምሻው በኢትዮጵያ በእኩልነት ላይ የተመሠረተ አስተዳደር እንዲሰፍን ነው።</dd>
 <p>

 <dt><span class="bold">ቢቢሲ፦</span></dt>
 <dd>ከኢትዮጵያና ከኤርትራ መቼ ነው የወጡት?</dd>

 <dt><span class="bold">ዶ/ር ፍስሃጽዮን፦</span></dt>
 <dd>በ1966 አብዮቱ ከፈነዳ በኋላ አልነበርኩ። ከዚያ ወዲህ ወደ ሃገሬ ተመልሼ አላውቅም።</dd>
 <p>

 <dt><span class="bold">ቢቢሲ፦</span></dt>
 <dd>በርካታ ሰዎች ይህ ሰው ከሃገራችን ከ20 ዓመት በላይ ወይም ለሩብ ምዕተ አመት ውጪ ስለነበር የኢትዮጵያን የትግል ስሜት አያውቀውም ርቋል ይላሉ እና እንዴት የኤርትራንና የኢትዮጵያን ሕዝብ መፃኢ ዕድል ለማምጣት ይታገላሉ?</dd>

 <dt><span class="bold">ዶ/ር ፍስሃጽዮን፦</span></dt>
 <dd>እኔ በአሥመራም ሆነ በአዲስ አበባ በርካታ ወዳጆቼ ስላለሁ ሁኔታ መረጃ ያቀብሉኛል።</dd>
 <p>

 <dt><span class="bold">ቢቢሲ፦</span></dt>
 <dd>በጣም ከረጅም ግዞት ጊዜ በኋላ የሕዝቡን ስሜት ማግኘት አይከብድም?</dd>

 <dt><span class="bold">ዶ/ር ፍስሃጽዮን፦</span></dt>
 <dd>እኔ በተለየ የስደት ሁኔታ ላይ ያለሁ ነኝ። በአካል እዚህ ብገኝም በመንፈስ ግን ከሕዝቤ ጋር ነኝ። በስሜት ሃገሬ ውስጥ ነኝ ያለሁት አሁንምለሕብረተሰቡ እሟገታለሁ፣ እታገላለሁ።</dd>
 <p>

 <dt><span class="bold">ቢቢሲ፦</span></dt>
 <dd>ዓላማዎ ምንድን ነው?</dd>

 <dt><span class="bold">ዶ/ር ፍስሃጽዮን፦</span></dt>
 <dd>ሕዝቤን በሃገሬ ገብቼ ለማገልገል ዕድልና አጋጣሚ ከተመቻቸልኝ መልካም ሃሳብ አለኝ። ሕዝቡ የተሃድሶ ለውጥ ያስፈልገዋል። ዲሞክራሲያዊ አስተዳደር ያሻዋል። ለውጥ ለማምጣት መጣጣር አለብን። ሕዝቡም ለውጥ የሚያስፈልገው ጊዜ ላይ እንገኛለን።</dd>
</dl>


<p class="align-center"><a href="/Gazettas/Agerie/info/Agerie.sera.html">ከአገሬ ነሐሴ 8 ቀን 1990</a></p>

</body>
</html>	
