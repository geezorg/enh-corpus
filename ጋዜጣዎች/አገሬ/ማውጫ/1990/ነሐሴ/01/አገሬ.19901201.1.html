<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሁለት ወር የጊዜ ገደብ የተሰጣቸው ኤርትራውያን ከመቀሌ ተጠቃለው ወጡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የሁለት ወር የጊዜ ገደብ የተሰጣቸው ኤርትራውያን ከመቀሌ ተጠቃለው ወጡ</h2>


<p>በስለላ ተግባር ለኤርትራ መንግሥት ድጋፍ ይሰጣሉ የተባሉ በመቀሌ የሚኖሩ ኤርትራውያን ከሃገር እንዲወጡ እየተደረገ ነው። እነዚህ ኤርትራውያን ለምን መውጣት እንደቻሉ የቪኦኤ ዘጋቢ ከመቀሌ ባስተላለፈው ዘገባ ከትግራይ ፖሊስ መምሪያ ፅ/ቤት ባገኘው መረጃ እነዚህ ኤርትራውያን ሕዝባዊ ግንባር ዲሞክራሲያዊ ፍትሕ በማቋቋም ድጋፍ ሲሰጡ የነበሩ፣ ገንዘብ አሰባስበው ወደ አሥመራ ሲልኩ የነበሩና ልጆቻቸውን ለውትድርና ወደ አሥመራ የላኩ ናቸው።</p>

<p>እነዚህ አሁን ከመቀሌ ጠቅልለው የሚወጡት ከዚህ በፊት ወላጆቻቸውና ወይም ባልና ሚስቶቻቸው የተባረሩባቸውና እቃቸውን ለመሸጥ የሁለት ወር ጊዜ የተሰጣቸው ናቸው። ከእነዚህም ውስጥ የሸጡት ሸጠው ያልሸጡት ወኪል አድርገው እንዲሄዱ ተደርገዋል። ዘገባው ጨምሮ እንዳስረዳው እነዚሁ ኤርትራውያን ቁልፍ የሆኑ የኢኮኖሚ ቦታዎችን በመያዝ የኤርትራን ኢኮኖሚ ለመደጎም ቆርጠው የተነሱ መሆናቸው ይገለፃል።</p>

<p>ይህ በእንዲህ እንዳለ ከየትኛውም የሃገሪቱ ክፍል ኤርትራውያንን እያጣሩ የማባረሩ ሂደት እየቀጠለ ሲሆን ከአዲስ አበባ 750 የተባረሩ ኤርትራውያን ሰኞ ዕለት መቀሌ መግባታቸው ታውቋል። የኤርትራ መንግሥት ኢትዮጵያውያንን ለዓለም አቀፍ ድርጅቶችና የሰብዓዊ መብት ቡድኖች አላሳይም ማለቱ እየገፋ በሄደ ቁጥር በኢትዮጵያ ውስጥ ያሉት ኤርትራውያን የመኖር ሕልውና እየጠበበ እንደሚሄድ ከግንዛቤ ገብቷል።</p>

<p>የኤርትራ ባለሥልጣናት አሁንም ኢትዮጵያ ዜጎቼ በኤርትራ እየተሰቃዩ ናቸው ብላ የምትከሰው መሠረተ ቢስ ወሬና ከእውነት የራቀ ነው ሲሉ ይደመጣሉ። እስካሁ ድረስ ሁለቱም ሃገሮች እርስ በእርስ እየተወነጃጀሉ የነበረ ቢሆኑ ሰሞኑን አአድ የኢትዮጵያን አቋም መደገፉን አሳይቷል። በተጨማሪም በተለያዩ ሃገሮች የሚኖሩ ኢትዮጵያውያንና ኤርትራውያን ለየሃገሮቻቸው መዋጮ እያደረጉ ናቸው።</p>

<p>በጀርመን ሃገር በኢትዮጵያ ፓስፖርት እየተንቀሳቀሱ የሻዕቢያን የጦርነት ወረራ በገንዘብ የሚደግፉ ኤርትራውያን ሲኖሩ እነዚህኑ ኤርትራውያን የሚከታተል የኢትዮጵያውያን ቡድን ባለፈው ቅዳሜ በፍራንክፈርት ተዋቅሯል። ለእነዚሁ ኤርትራውያን የጀርመን መንግስት ወደ ሃገራቸው እንዲመለሱ በወሰነ ጊዜ ያለምንም ጣጣ ከኢትዮጵያ ኤምባሲ እንዳስፈለጋቸው ፓስፖርት እየሰጠ ዛሬ ራሱ ላይ እየወጡበት እንደሆነ ለመረዳት ተችሏል። በጀርመን ያሉ ኢትዮጵያውያን 111ሺ ብር ሲያዋጡ በአንድ ስብሰባ ላይ 600 ሺህ ብር ካዋጡት ኤርትራውያን ጋር ሲነፃፀር እጅግ ያነሰ ሆኖ ተገኝቷል።</p>


<p class="align-center"><a href="/Gazettas/Agerie/info/Agerie.sera.html">ከአገሬ ነሐሴ 1 ቀን 1990</a></p>

</body>
</html>	
