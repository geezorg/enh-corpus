<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያ የቱሪዝም ኢንዱስትሪ አሽቆለቆለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የኢትዮጵያ የቱሪዝም ኢንዱስትሪ አሽቆለቆለ</h1>


<p>ኢትዮጵያና ኤርትራ በድንበር ግጭቱ ከተፋጠጡበት ጊዜ ጀምሮ በዚህ በሶስት ወር ጊዜው ውስጥ ከውጪ ሃገር የሚመጡ ጎብኝዎች በመቀነሳቸው የቱሪዝምና የሆቴሎች ገቢ ማሽቆልቆሉን ከደረሱን ምንጮች ለመረዳት ችለናል።</p>

<p>የሆቴልና የቱሪዝም ኢንዱስትሪን ሽባ ያደረገው የእንግዶችና የቱሪስቶች መቀነስ እንደሆነ ስማቸው እንዳይገለፅ የፈለጉ ሰው ጠቁመዋል። እንደ እኚሁ ሰው ማብራሪያ በሰኔ ወር በተለይ የሆቴሎች ገቢ በመንጠፉ ውድድር ውስጥ እንዲገቡ አድርጓቸዋል። በዋቢነት ሲያስረዱም 250 የመኝታ ክፍሎች ያለው ሸራተን አዲስ ሆቴል በሰኔ ወር 7.5 ሚሊዮን ብር የተጣራ ገቢ ሲያስገባ በሐምሌ ወር ግን ወደ 4.7 ሚሊዮን ብር አሽቆልቁሏል።</p>

<p>404 ክፍል ያለው ሌላኛው ባለ አምስት ኮከብ የአዲስ አበባ ሂልተን በሰኔ ወር 3.4 ሚሊዮን ብር ገቢ ሲያገደርግ፣ በሐምሌ ወር ወደ 1.9 ሚሊዮን ብር ወርዷል። ባለአራት ኮከቡ ኢምፔሪያ ሆቴል 63 ክፍሎች ሲኖሩት በሰኔ ወር 428.000 ብር ያስገባ ቢሆንም ከሐምሌ ወር ካስገባው 347.000 ብር ጋር ሲተያይ አሽቆልቁሏል። 200 የመኝታ ክፍሎች ያሉት ጊዮን ሆቴል በተመሥሳይ በሰኔ ወር 900.000 ብር ገቢ ቢያገኝም በሐምሌ ወር እጅግ ወርዶ 318.000 ብር ብቻ ሊያስገባ ችሏል። ኢትዮጵያ ሆቴል 100 ክፍሎች ያሉት ሲሆንከፍተኛ የነበረው ገቢው ቀንሶ በ102.000 ብር ብቻ እንዲወሰን አድርጐታል ሲሉ ገልፀዋል።</p>

<p>አንዳንድ ምንጮች እንደጠቆሙት የሆቴሎችና የቱሪዝም ገቢ ለምን አሽቆለቆለ? ለሚለው ጥያቄ ዝናቡን እንደ አንድ ምክንያት ቢያቀርቡም እንግዶችንና ጎብኝዎችን ያገደው በኢትዮ-ኤርትራ የተነሣው የድንበር ግጭት ነው ሲሉ በአፅንኦት ይናገራሉ። ከዚሁ ጋር በተያያዘ የኢትዮጵያ አየር መንገድ መንገደኞቹን ከኢትዮጵያ ሆቴልና ከዋቢሸበሌ ሆቴል ወደ ሂልተን ማጓጓዝ ጀምሯል። የኢትዮጵያ አየር መንገድ ከእነዚሁ ሆቴሎች ወደ ሂልተን ሆቴል የተዛወረው ሆቴሉ ለአንድ ሰው ቁርስ ምሳ እራትና የምሽት መዝናኛን ጨምሮ በ40 ዶላር ስለሚሸፍን እንደሆነ ተገልጿል።</p>

<p>በቱሪዝምና በሆቴሎች ገቢ ማሽቆልቆል የተነሣ ገቢያቸው በመቀነሱ በኮንትራት የቀጠሩትን ሠራተኞች ለመቀነስ ተገደዋል። ይህም ከሚያስፈልገን በላይ በመቅጠራችን ነው በሚል ሰበብ ሠራተኖች እንደሚያሰናብቱ ለማአቅ ተችሏል። በተቃራኒው የቱሪዝም ኢንዱስትሪው ከፍተኛ ዕድገት እንዳሳየ በመንግሥት መገናኛ ብዙሃን የሚነገረው ከዚህ ጋር ስለሚጋጭ ገቢው ሳያድግ እድገት አሳየ መባሉ ብዙዎችን እንዳስገረመ ለመረዳት ተችሏል።</p>


<p class="align-center"><a href="/Gazettas/Agerie/info/Agerie.sera.html">ከአገሬ ነሐሴ 22 ቀን 1990</a></p>

</body>
</html>	
