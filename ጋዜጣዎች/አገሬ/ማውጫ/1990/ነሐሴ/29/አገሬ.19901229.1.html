<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ፈላሻዎች የዘር መድልዎ እየተፈፀመባቸው ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ፈላሻዎች የዘር መድልዎ እየተፈፀመባቸው ነው</h1>


<p>ኢዛክ ደሴ 1000 ኪሎ ሜትር ከኢትዮጵያ ተጉዞ የእሥራኤል ተወካዮችን በሱዳን ተገናኝቶ ወደ ተስፋይቱ ምድር እንደመጣ ተነጋግሮ እ.ኤ.አ በ1984 እሥራኤል ከደረሱ ወዲህ ግን የእሥራኤል መንግሥት በኢኮኖሚ ወደ ላሸቀው አካባቢ እንደላካቸው «ዘ ሰን» የተሰኘው ጋዜጣ አትቷል።</p>

<p>በእሥራኤል የኢትዮጵያ አይሁድ ማኅበር ጽ/ቤት ቢሮ ሆኖ አቶ ደሴ እንዳስረዳው ከሃዘን የበለጠ ጠባሳ ፈጥሮብናል ካለ በኋላ ፖለቲካዊና ማኅበራዊ እኩልነት ይመጣ ዘንድ እንደሚሠሩ ገልጿል። ይሁንና ኢትዮጵያን አይሁዳውያን እሥራኤል ያለው ኑሮ ሃገር ቤት ካለው እጅግ የተሻለ እንደሆነም አስረድቷል።</p>

<p>በእስራኤል ያለው ስታትስቲክስ እንደሚያስረዳው ከኢትዮጵያ ተማሪዎች 17 በመቶ ብቻ የከፍተኛ 2ኛ ደረጃ ትምህርት ዕድል ሲያገኙ ወደ ከፍተኛ ት/ተቋም ለመግባት ይህንኑ ሰርተፊኬት ማግኘት የግድ ነው። ይህ አሃዝ በእስራኤል ከበድዊኖች በስተቀር ዝቅትኛው እንደሆነ ተነግሯል።</p>

<p>አቶ ኢዛክ ደሴ እንደ ቅድመ አያቱ ራቢ የመሆን ፍላጎቱን ሲገለፅ በሃይማኖቱ ውስጥ ጥቁር አይሁድ የመቀበሉ ሁኔታ አይታይም በዚህም በሃማኖቱ ውስጥ ዘረኝነት በዚህ ዕድሜዬ ማየቴ እጅግ አሳዝኖኛል ብሏል።</p>

<p>ባለፈው ሰኔ ወር ወደ እስራኤል 60 ፈላሻ ሙራ ከአዲስ አበባ ወደ እስራኤል የተጓዙ ሲሆን ይህ የመጨረሻው እንደሆነ ተገልጿል። ይህን አስመልክቶ አቶ ደሴ ሲናገሩ በጎንደር 2000 ፈላሻዎች በመኖራቸው እነዚህ ሁሉ ወደ እስራኤል መምጣት አለባቸው ሲል አመልክቷል። አቶ ደሴ ዕድሜው 28 ሲሆን ከሃይፋ ዩኒቨርስቲ በሕግ ትምህርት የተመረቀ የመጀመሪያው ኢትዮጵያዊ አይሁድ ጠበቃ ነው።</p>

<p>በአሁኑ ጊዜ በእስራኤል የሚኖሩ ኢትዮጵያውያን በኢኮኖሚ የዘቀጠ ኑሮ ሲኖሩ በቅርብ የመጡ ፈላሾች ቤት የመግዛት አቅም ሁሉ እንደሌላቸው ታውቋል። ኢትዮጵያውያን ፈላሾች ልጆቻቸው ተወስደው ሌላ ቦታ የሚማሩ ሲሆን ወላጆቻቸው ልጆቻቸው የት እንዳሉ ሁሉ አያውቁም። ስለ ልጆቻቸውም ምንም መናገር አይችሉም።</p>

<p>ዛሬ በእስራኤል በኢትዮጵያውያን ፈላሻ ጎረምሶች የሚቃጣው ወንጀል እየተባባሰ ሲሆን በኢትዮጵያ አይሁድ የሚፈፀመው ወንጀል 300 ፐርሰንት በማደጉ የእስራኤልን መንግሥት እንዳሳሰበው «ዘ ሰን» ጋዜጣ ባሰፈረው ዘገባ አስረድቷል።</p>


<p class="align-center"><a href="/Gazettas/Agerie/info/Agerie.sera.html">ከነሐሴ 29 ቀን 1990</a></p>

</body>
</html>	
