<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኦሮሚያ ክልል የጤና ቢሮ ምንም አልሠራም ሲሉ አማረሩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2><span class="underline"> ሕዝቡ በወረርሽን በመሞት ላይ ይገኛል</span></h2>
<h1 class="align-center"> የኦሮሚያ ክልል የጤና ቢሮ ምንም አልሠራም ሲሉ አማረሩ</h1>

 
<p>በኦሮሚያ ክልል የተጀመሩ የንጹህ መጠጥ ውሃ ፕሮጀክቶች ይጠናቀቃሉ ከተባሉበት ጊዜ ባለመጠናቀቃቸው በአንዳንድ ከተሞች በውሃ ወለድ በሽታዎሽ ተስቦ በመዛመቱ በርካታ ሰዎች እንደሚሞቱ ለማወቅ ተችሏል።</p>

<p>የዚሁ ውሃ ወለድ በሽታ ሰለባ ሆነው በተለየ አዳራሽ እንዲተኙ የተደረጉ የአሰላ ከተማ ነዋሪዎች በቂ ህክምና ባለማግኘታቸው ሰዎች እየሞቱ እንደሆነ ከሥፍራው ቃል አቀባያችን ዘግቧል። ይኸው ዘገባ አክሎ እንዳስታወቀው በጤና ቢሮው ቸልተኝነትና በሕክምና አሰጣጥ ድክመት በከተማው የሚኖሩ በተስቦ የተጠቁ ሰዎች ለሕመምና በፍጥነት በሚዛመት ተስቦ እየተጠቁ ሰዎች ለሕመምና በፍጥነት በሚዛመት ተስቦ እየተጠቁ ይገኛሉ።</p>

<p>የከተማው ሕዝብ የሚጠጣው ውሃ ከ25 ዓመት በፊት ለጥቂት የከተማው ነዋሪ የተሠራ ሲሆን አሁን ከሕዝቡ ብዛት የተነሣ ውሃው በቂ ባለመሆኑ በአሁኑ ጊዜ የከተማው ሰው የሚጠጣው በበሽታ የተበከለ ውሃ በመሆኑ ለተስቦ ተዳርጐ ሞት አፋፍ ላይ ሲገኝ ለከተማው ሕዝብ ተጠናቆ ንጹህ ውሃ ይጠጣል ተብሎ እየተሠራ የነበረው ፕሮጀክት ሊጠናቀቅ ሲል ባልታወቀ ምክንያት ቆሟል። ይህም በኦሮሚያ ባለሥልጣናት ድክመት የተነሣ እንደሆነ ሲጠቆም ንጹህ ውሀው በተባለው ጊዜ ተጠናቆ ለሕዝቡ ቢዳረስ ኖሮ ነዋሪው በተስቦው ለሞት አይዳረግም ነበር በማለት የከተማው ሰዎች በማማረር ይናገራሉ።</p>

<p>በሌላ በኩል ደግሞ በተስቦው የተጠቁ በሽተኞች በአግባቡ ሕክምና አይደረግላቸውም። የመድሃኒት እጥረት ከመኖሩ የተነሣ የዞኑ የጤና ቢሮ ያለውን መድኃኒት ለሕዝብ በአግባቡ ባለመስጠቱ መዳን እየቻሉ የሚሞቱ ቁጥራቸው ቀላል አይደለም። ተስቦውን ባፋጣኝ እንዲገታ የጤና ቢሮው የሰራው ነገር የለም። ይሁንን አንዳንድ ሰዎች እንደሚደመጡት ችግሩ ከክልሉ ጤና ቢሮ ሲሆን የአስተዳደር ችግር ከመኖሩ ባሻገር በርዳታ የሚሰጡ መድኃኒቶች በባለሥልጣናቱ ስለሚመዘበሩ በአግባቡ ለሕዝብ መድረስ ካለመቻላቸውም በላይ በሕክምና ሥራቸው የተመሰገኑ የሕክምና ባለሙያዎች በግል ጥላቻ ከቦታቸው እንደሚነሱና ተፅዕኖ እንደሚደርስባቸው ተጠቁሟል። ይሁንና ይህ ችግር በሻሸመኔ አካባቢ በደብረዘይት፣ በናዝሬት፣ በአምቦ... እንዳለ ከአካባቢው ከመጡ ሰዎች ለመረዳት ተችሏል።</p>

<p class="align-center"><a href="/Gazettas/Agerie/info/Agerie.sera.html">ከአገሬ የካቲት 27 ቀን 1990</a></p>


</body>
</html>	
