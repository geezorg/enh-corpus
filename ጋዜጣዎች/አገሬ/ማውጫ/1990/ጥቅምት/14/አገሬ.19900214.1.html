<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኮ/ል መንግስቱ አማች በወያኔ ታፈኑ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

 
<h1 class="align-center">የኮ/ል መንግስቱ አማች በወያኔ ታፈኑ</h1>

<h2 class="align-center">ህወሐት በደርግ ያለው ፍራቻ እንዳለ ነው</h2>


<p>የፕሬዝዳንት መንግሥቱ ኃ/ማርያም ባለቤት የወ/ሮ ውባንቺ ቢሻው እህት ባለቤት የነበረውና በቀድሞው ልዩ ጥበቃ ብርጌድ የፕሬዝዳንቱ ልዩ አጃቢ በመሆን ቤተ መንግሥት ውስጥ ከባለቤቱና ከሁለት ልጆቹ ጋር ይኖር የነበረው የቀድሞ የኢትዮጵያ መከላከያ ሠራዊት መኰንን ባለፈው ሰኞ ከምሽቱ አራት ሠዓት ግድም ሰላማዊ ኑሮ ከሚኖርበት መኖሪያ ቤቱ በታጠቁ የሕወሓት ሠራዊት አባላት ታፍኖ መወሠዱን የደረሠን ዜና ያስረዳል።</p>

<p>ፕሬዝዳንት መንግሥቱ ኃ/ማርያም ከሀገር ከወጡ ከግንቦት 13/83 ጀምሮ ቤተመንግሥት ውስጥ ከነቤተሰቡ የሚኖርበትን ቤት ለቆ ወደ ትውልድ ሀገሩ ወደ ጐጃም እንደሄደ የሚነገርለት ይኸው ሻምበል ታንትይገኘ የተባለው ፕሬዝዳንቱ ልዩ አጃቢ በአሁኑ ወቅት በወረዳ 15 ቀበሌ 33 ክልል የግለሰብ ቤት ተከራይቶ በግል ሥራ ይተዳደር እንደነበረና ባልታወቁ የሕወሓት ሲቪል ለባሽ ታጣቂዎች ታፍኖ እስከተወሠደ ድረስ በሰላም ከቤተሰቡ ጋር ይኖር እንደነበር ለማወቅ ተችሏል።</p>

<p>ሻምበል ታንትይገኘ የፕሬዝዳንቱን ባለቤት የወ/ሮ ውባንቺ እህት የውተዋወቀው በጠበቃ ሥራ ላይ ሳለ እንደነበረና በሀገር ልጅነት መግባባት መቻላቸውና እግረ መንገዳቸውንም ፍቅር መስርተው በስርቆሽ ሲገናኙ ፍቅረኛው በማርገዝዋ በወ/ሮ ውባንቺ ቢሻው አግባቢነት ፕሬዝዳንቱ ጋብቻውን መፍቀዳቸውና ወዲያውኑ የመቶ እልቅና ማዕረግ ተሰጥቶት በቤተ መንግስት እየኖረ አጃቢያቸው እንዲሆን መደረጉን ከቤተሰቡ አካባቢ የተገኘው ዜና ያስረዳል።</p>

<p>ሻምበሉትን የወሰዱት ትግርኛ ቋንቋ ተናጋሪዎች ሲሆኑ በምሽት ቤተሰቡን በማስደንገጣቸው የይስሙላ ይቅርታ ከመጠየቃቸው በቀር ለጥያቄ እንደሚፈለግ ከመግለፃቸው በስተቀር ማን እንዳዘዛቸውም ሆነ ወዴት እንደሚወስዱት ለቤተሰቡ የገለፁት ጉዳይ የለም።</p>

<p>በምሽት ቤቱን ለመበርበር መሞከራቸውና የቤተሰቡ አባል በሆነ ወጣት ተቃውሞ ስለገጠማቸው ፍተሻውን ቢያቆሙም ሻምበሉን ግን ሳያንገላቱ ወስደውታል። ከማግስቱ ጀምሮ የቤተሰቦቹ በየእስር ቤቶች እየተዘዋወሩ ሻምበሉን ለማግኘት ያደረጉት ሙከራ ሊሣካላቸው እንዳልቻለ ለማወቅ ተችሏል።</p>


<p class="align-center"><a href="/Gazettas/Agerie/info/Agerie.sera.html">ከአገሬ ጥቅምት 14 ቀን 1990</a></p>


</body>
</html>	
