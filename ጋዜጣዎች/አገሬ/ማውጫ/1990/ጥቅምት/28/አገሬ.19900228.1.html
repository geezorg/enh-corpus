<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሸሪአ ፍ/ቤት ዳኛው ኃይማኖቱን ለቀየረ ግለሰብ ውርስ ከለከሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

 
<h1 class="align-center">የሸሪአ ፍ/ቤት ዳኛው ኃይማኖቱን ለቀየረ ግለሰብ ውርስ ከለከሉ</h1>

<h2 class="align-center">ክርስቲያኒቷ በዚህ ጉዳይ አብዳ ሞተች</h2>


<p>በተለያዩ ግለሰቦችና ወገኖች በዳኝነት ላይ ፍትሕን ያዛባሉ ተብለው ተደጋጋሚ ወቀሳ የተሰነዘረባቸው ሸህ የሱፍ ሙዘሚል በ1986 ዓ.ም ኃይማኖቱን ከሙስሊም ወደ ክርስቲያን የቀየረች ሴትን ጉዳይ ተመልክተው ውርስ አይገባትም ሲሉ ፍርድ መስጠታቸውን በእጃችን የገባው የፍርድ ውሣኔ ግልባጭ አመለከተ።</p>

<p>ባለፈው ዕትማችን ለመጥቀስ እንደሞከርነው የገዛ ወንድሞቿ የአባታቸውን ውርስ ለብቻቸው ለመከፋፈል አስረው በፈፀሙባት ደባ ሣቢያ በሸሪአ ፍ/ቤቶች ተመላልሳ ፍትሕ ልታገኝ ባለመቻሏ ቀድሞ የነበረባት የአእምሮ ሕመም አገርሽቶ ለሞት የበቃችቸው ዙቤይዳ ሐቲም ላይ ነው አሁንም ሸህ የሱፍ ሙዘሚል ፍርዱን የሰጡት። ዙቤይዳ ከአሁኑ ባለቤቷ ጋር ጋብቻዋን ስተፈጽም እስልምናን ትታ በክርስትና እምነት ተጠምቃ ያገባች በመሆኗ የሷ ጉዳይ በሸሪአ ፍ/ቤቶች እንዳይታይ ጥረት ታደርግ እንደነበር ታውቋል።</p>

<p>ይሁንና በወንድሟ አቶ ኑረዲን ሐቲም ከሳሽነት ሸህ የሱፍ ሙዘሚል ጋር በቀረበችበት ወቅት ፍርድ ሲሰጣት «ወ/ሮ ዙቤይዳ ሐቲም የአባትዋን ሃይማኖት ጥላ ወደ ሌላ ሃይማኖት የተመለሰች ስለሆነ አመልካች ወንድሟ ከሚሰጣት በስተቀር የሸሪአ ሕጋችን ይከለክላታል» ሲሉ መፍረዳቸው ተመልክቷል። ዳኛው «ሃይማኖቱን ለቀየረ ፍርድ አይገባውም» ብለው ሲወስኑ አስቀድሞውኑም ሃይማኖቱ የማይፈቅድለትን ሰው ወደ ፍ/ቤት አስቀርቦ መወሠን በሕገ መንግሥቱ ይሰጣል የሚባለውን የእምነት ነፃነት መፃረር እንደሚሆን ብዙዎች ይናገራሉ።</p>

<p class="align-center"><a href="/Gazettas/Agerie/info/Agerie.sera.html">ከአገሬ ጥቅምት 28 ቀን 1990</a></p>


</body>
</html>	
