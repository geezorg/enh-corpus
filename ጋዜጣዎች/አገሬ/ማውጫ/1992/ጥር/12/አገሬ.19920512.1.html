<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ኢትዮጵያ በወታደራዊ ጣልቃ ገብነት ሸሪያን ለማፍረስ ትጥራለች»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«ኢትዮጵያ በወታደራዊ ጣልቃ ገብነት ሸሪያን ለማፍረስ ትጥራለች»</h1>

<p class="align-right">የሶማሊያ ሸሪያ ፍ/ቤት ሊቀመንበር</p>


<p>ኢትዮጵያ በወታደራዊ ጣልቃ ገብነት የሸሪያ ፍ/ቤት አሰራርን ለማፍረስ ትጥራለች ሲሉ ከኢትዮጵያ ጦር ጋር እንደሚፋለሙ የገለጹት የደቡባዊ ሶማሊያ የሸሪያ ፍ/ቤት ሊቀመንበር ኮ/ል ሃሰን ዳሂር አዌይ ገለጹ።</p>

<p>«ፎከስ ኦን አፍሪካ» የዘገበው ጆሴፍ ዋሩንጉ የእስልምና ሸሪያ ፍርድ ቤት ከሚገኝበት መርካ ድረስ ሄዶ እኚሁን የአልኢትሃድ የእስልምና አክራሪ ቡድን አባል እንዳነጋገረው ኢትዮጵያ በባይዶዋ ባሉት ወታደራዊ ይዞታ በመጠቀም ከምትረዳው የራህንዌይን ሬዚስታንስ ጦር ጋር በመሆን የእስልምና ፍርድ ቤት እንቅስቃሴን ለማጥፋት ትሻለች ብለዋል።</p>

<p>አልኢትሃድ አልኢስላሚያ በመላዋ ሶማሊያ እስላማዊ መንግስት ለመመስረት የሚንቀሳቀስ ሲሆን አፍጐዬ የተባለችውን በሁሴን አይዲድ ስትር የምትገኘውን ስትራቴጂካዊ ከተማ ለመቆጣጠር እየጣሩ ናቸው። በደቡብ የታችኛው ሸበሌ የምትገኘው አፍጐዴ ወደሞቃዲሾ የሚወስዱትን ማናቸውንም መንገዶች የምታገናኝ ከተማ ስትሆን ቁልፍ ከተሞች የተባሉት መርካን፣ ኪስማዩን፣ ቆርዋሌ፣ ባይደዋንና ባሊዶግሌንም የምታገናኝ ናት። ባሊዶግሌ የኢትዮጵያ ጦር ተቆጣጥሮታል የተባለውንና የአይሮፕላን ማረፊያ የሚገኝበት ከተማ ነው።</p>

<p>ባለፈው ማክሰኞ አልኢትሃድ አልኢስላሚያ የተባለው እስላማዊ ቡድንከሁሴን አይዲድ ጦር ጋር በደቡብ ሞቃዲሾ በፀረ ታንክ ቢ-10 ለማጥቃት ባደረገው ሙከራ ጦርነት ተከፍቶ ስድስት ሰዎች ሞተዋል። ተፋላሚ ሚሊሺያዎች አፍጐዴን ለመቆጣጠር ጥረት ቢያደርጉም እንዳፈገፈጉ ተነግሯል።</p>

<p>እነዚህ የአልኢትሃድ እስላማኢ ሚሊሺያዎች ወደኢትዮጵያ ድንበር ሰርገው በመግባት ለመቆጣጠር በተደጋጋሚ ቢያጠቁም የኢትዮጵያ ጦር ከሚደግፋቸው የአልኢትሃድ ተቃራኒ ሚሊሺያዎች ጋር በመሆን በተደጋጋሚ እስከታችኛው ሸበሌ ድረስ እንዳጠቁ በተደጋጋሚ ተገልጿል።</p>


<p class="align-center"><a href="/Gazettas/Agerie/info/Agerie.sera.html">ከአገሬ ጥር 12 ቀን 1992</a></p>

</body>
</html>	
