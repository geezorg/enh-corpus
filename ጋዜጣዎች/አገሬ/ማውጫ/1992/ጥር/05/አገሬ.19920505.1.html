<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሦስት የወላይታ ሽማግሌዎች ተያዙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ሦስት የወላይታ ሽማግሌዎች ተያዙ</h1>


<p>በደቡብ ብሔር ብሔረሰቦች ክልል በወጋጎዳ ቋንቋ ምክንያት በተነሳው ውዝግብ እጃቸው አለበት ተብሎ ሶስት የአገር ሽማግሌዎች መያዛቸውን ፍኖት ዲሞክራሲ የኢትዮጵያ አንድነት ድምፅ አመለከተ።</p>

<p>ታሕሳስ 25 ቀን 1992 አዲስ አበባ ውስጥ በደህንነት ፖሊሶች በቁጥጥር ስር የዋሉት አዛውንቶች አቶ ተክሌ ታኪሶ፣ ቄስ እስራኤል ሉላሞና አቶ ብርሃኑ መና ናቸው። ግለሰቦቹ በተጠቀሰው ዕለት በግምት ከ7 ሰዓት ከ30 አካባቢ ጐጃም በረንዳ በመኪናቸው ሲንቀሳቀሱ በፖሊሶች ተይዘው ወደምርመራና ማስተባበሪያ ቢሮ ማዕከላዊ ፖሊስ ተወስደዋል ሲል ሬዲዮው ጨምሮ ገልጿል።</p>

<p>የተያዙት ሽማግሌዎች በዚያኑ ምሽት ከአዲስ አበባ 380 ኪ.ሜትር ርቀት ላይ በሚገኘው ወላይታ ሶዶ ከተማ እንደተወሰዱና በተለያዩ እስር ቤቶች ውስጥ እንደታሰሩ ዘገባዎቹ አመልክተዋል።</p>

<p>ሶስቱን ግለሰቦች ያያዘውን መኪና ሲያሸከረክር የነበረው ናፖሊዮን ብርሃኑ የሚባል ግለሰብ ለጊዜው ታስሮ ታሕሳስ 30/1992 ታጣቂዎች ከእስር ቤት ከቀኑ 6 ሰዓት ወስደውት የሽማግሌዎቹ ሰነዶች ይገኙበታል ተብለው የሚጠረጠሩ ቦታዎችን እንዲያሳዩት በማስገደድ አንዳንድ ሰነዶችን መውሰዳቸውን ሬዲዮው በዘገባው ጠቅሷል።</p>

<p>ሶስቱ ግለሰቦች በቁጥጥር ስር የመዋላቸው ሰበብ ቄስ እስራኤልና አቶ ተክሌ በወላይታ ዙሪያ በወጋጎዳ ቋንቋ ምክንያት የተፈጠረውን ግጭት አስመልክቶ ከአሜሪካ ድምፅ አማርኛው ሬድዮ ቃለ ምልልስ ማድረጋቸው በመንግስት በኩል ጥርስ አስነክሶባቸዋል ሲል ታማኝ ምንጮቻችን በመጥቀስ ሬድዮ አመልክቷል።</p>

<p>ወጋጎዳ በተባለው ቋንቋ አለመግባባት የፈጠሩት በደቡብ ክልል የሚገኙ ብሔሮች መሃከል በተነሳው ተቃውሞ የበርካታ ሚሊዮን ብር መፅሐፍት መቃጠሉ የሚታወቅ ሲሆን ፀቡን አስነስታችኋል በሚል ቁጥራቸው ወደ 700 የሚጠጉ የተለያዩ የህብረተሰብ ክፍሎች በተለያዩ እስር ቤቶች መታሰራቸውን ባለፈው ወር የመጀመሪያ ቀናቶች መዘገቡ ይታወሳል።</p>


<p class="align-center"><a href="/Gazettas/Agerie/info/Agerie.sera.html">ከአገሬ ጥር 5 ቀን 1992</a></p>

</body>
</html>	
