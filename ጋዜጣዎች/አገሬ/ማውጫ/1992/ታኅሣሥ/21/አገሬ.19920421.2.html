<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«አሜሪካ አስጊ የሆኑ ኢትዮጵያውያንን ማስወጣት እንደምትችል ሁሉ እኛም አድርገነዋል»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«አሜሪካ አስጊ የሆኑ ኢትዮጵያውያንን ማስወጣት እንደምትችል ሁሉ እኛም አድርገነዋል»</h2>

<p class="align-right">ወ/ት ሰሎሜ ታደሰ</p>


<p>«በአሜሪካ እንደ ኢትዮጵያዊ መኖር ብትችልና ለአሜሪካ ፀጥታ አስጊ ከሆንክና አሜሪካ ብታስወጣህ የዘር ማፅዳት ዘመቻ ነው ሊባል አይችልም። የኢትዮጵያም ድርጊት እንደዛው ነው» ሲሉ የመንግስት ቃል አቀባይ ወ/ት ሰሎሜ ታደሰ ከቪኦኤዋ ጁዲ ካፕዋ ጋር ባደረጉት ቃለ ምልልስ ገለፁ።</p>

<p>በዚሁ ቃለ ምልልስ የዘር ማፅዳት ዘመቻ ነው በተባለው የማስወጣት ተግባር ኤርትራውያን ሞተዋል ወይ? የተባሉት ቃል አቀባይዋ «በመጀመሪያ የዘር ማፅዳት ዘመቻ ነው ተብሎ የሚነገረው ስህተት ነው» ለአገሪቱ ፀጥታ አስጊ በመሆናቸው በጄኔቫ ኮንቬንሽን ማንኛውም አገር ለፀጥታው አስጊ የሆኑትን የማስወጣት መብት አለው። ስለዚህ የዘር ማፅዳት ዘመቻ ነው ሊባል አይቻልም» ሲሉ ምላሽ ሰጥተዋል።</p>

<p>ምን ያህል ኤርትራውያን ሰሞኑን ከአገር ተባረዋል ለተባሉት ቃል አቀባይዋ «ከቤተሰቦቻቸው የተነጣጠሉ ጥቂት ኤርትራውያን ወደቤተሰቦቻቼው እንዲሄዱ ተደርገዋል። ቁጥራቸው ምን ያህል እንደሆነ በእርግጠኝነት መናገር አልችልም» ማለታቸውን ዘገባው ገልፆ፤ ከኤርትራ ጋር ኢትዮጵያ ስላለችበት ሁኔታ በአአድ የተያዘ የሰላም ጥረት ከመኖሩ በስተቀር አዲስ ነገር ምንም የሌለ መሆኑን ወ/ት ሰሎሜ ከጁዲ ካፕዋ ጋር ባደረጉት ቃለምልልስ አመልክተዋል።</p>

<p>«ከኢትዮጵያ የሄዱት ሰዎች በፍቃደኝነት የተመዘገቡት ናቸው። ከሶስትና አራት ወራት በፊት ግልፅ አድርገውን ነበር። ወደ5ሺ የሚጠጉ ኤርትራውያን ወደ አገራቸው ለመመለስ ጠይቀዋል ብለን ገልፀናል። አሁኔ የሄዱት ሰዎች ከ5 ሺህ ሰዎች መሀከል ናቸው» ሲሉ የመንግስት ቃል አቀባይ ወ/ት ሰሎሜ ታደሰ ለቪኦኤ ልዩ ዘጋቢ አብራርተዋል።</p>

<p>ኢትዮጵያ አንድ ዘር መርጣ ከአገር ታስወጣለች የሚለውን ወቀሳ አስመልክቶ ወ/ት ሰሎሜ ሲናገሩ «ኢትዮጵያ የማንንም ሰው የመንቀሳቀስ መብት ትጠብቃለች። ስለዚህ አገራቸው መሄድ ሲፈልጉ ከልክላ አትይዝም። እኛ እንደውም የኤርትራ መንግስትም ምርኮኛ አድርጐ የያዛቸውን ኢትዮጵያን እንዲለቅ እንጠይቃለን» ሲሉ ገልፀዋል።</p>

<p>የዓለም አቀፍ ቀይ መስቀል ከኢትዮጵያ የሚባረሩትን ኤርትራውያን በተመለከተ እንዲያውቅ አልተደረገ። የተባረሩትም ጦርነቱ በሚካሄድበት ቦታ ተወስደው ይጣላሉ ለሚለው የኤርትራ ክስ ቃል አቀባይ ወ/ት ሰሎሜ ምላሽ ሲሰጡ «ኢትዮጵያ በአይ.ሲ.አር.ሲ በዓለም አቀፍ ቀይ መስቀል አትትታማም» ብለዋል።</p>

<p>ኢትዮጵያ በገና በዓል ዋዜማ ላይ ኤርትራውያንን ማባረር ጀመረች ለሚለውም «ገናው የፈረንጆች ገና ነው። ኢትዮጵያ ግን የራሷ ቀን መቁጠሪያ አላት። የራሷ ገና አላት። ይህም ሊሆን የቻለው በቅኝ አገዛዝ ሥር ውለን ስለማናውቅ ነው» ሲሉ ቃል አቀባይዋ ተናግረዋል።</p>


<p class="align-center"><a href="/Gazettas/Agerie/info/Agerie.sera.html">ከአገሬ ታሕሳስ 21 ቀን 1992</a></p>

</body>
</html>	
