<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በአውሮፓ የኤርትራ ተቃዋሚ ሕብረት ውሳኔ አሳለፈ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በአውሮፓ የኤርትራ ተቃዋሚ ሕብረት ውሳኔ አሳለፈ</h1>


<p>ለሦስት ቀናት በጀርመን የመከረው የኤርትራ ብሔራዊ ተቃዋሚ ሕብረት የኤርትራ መንግስት አቋም ለኤርትራ ሕዝብ አደገኛ በመሆኑ መወገዝና መውገድ አለበት ሲሉ በስብሰባቸው የአቋም መግለጫ አውግዘዋል።</p>

<p>በተለያዩ የአውሮፓ አገሮችና በአፍሪካ ያሉ የጀብሐ አባላት የተካፈሉበት ይኸው ስብሰባ የኤርትራ ባለሥልጣናት እስካሁን በስልጣናቸው የአምባገነንነት ባሕርይ ፈላጭ ቆራጭ ከመሆናቸውም ባሻገር በአንድ ፓርቲ የበላይነት በአገሪቱ በመንገሱ መላው ኤርትራዊ ዜጋ ባለበት ተቃውሞውን እንዲያሰማ ጥሪ አድርገዋል።</p>

<p>ይህ በእንዲህ እንዳለ በያዝነው ሳምንት የተመድ የፀጥታው ምክር ቤት በኢትዮ ኤርትራ ፍጥጫ ዙሪያና በአአድ የመፍትሔ ሃሳብ ላይ የሚመክር ሲሆን ኢትዮጵያ በቴክኒካዊ አፈፃፀሙ ላይ ያላትን ቅሬታና አቋም እንደም እንደሚመረምት ተገልጿል።</p>

<p>የበርካታ ጊዜያት የሽምግልና ሙከራ ያልፈታው የኢትዮ ኤርትራ ውዝግብ ምንም ዓይነት መላ የለውም እየተባለ ሲሆን ጦርነት እንደ አማራጭ ተደርጐ በሁለቱም አገር በመወሰዱ ለውጊያው ዝግጅቱን እያጧጧፉ መሆኑን ዘገባዎች ያመለክታሉ።</p>

<p>አዲሱን ዓመት ምክንያት በማድረግ ፕሬዝዳንት ነጋሶ ጊዳዳ ካደረጉት ንግግር ለመረዳት እንደተቻለው የቴክኒኩ ዝርዝር ኢትዮጵያ ከአቋማ ተጣሞ የቀረበ በመሆኑ ከውጊያ ሌላ አማራጭ እንደሌለ የሚጠቁም ሲሆን እስካሁን በሽምግልና እልባት ለማስገኘት ጥረት ሲያደርጉ የነበሩት ዲፕሎማቶች በሙሉ እጃቸውን አጣጥፈው ተቀምጠዋል።</p>

<p>የመጨረሻ ሙከራ የተባለው በቅርብ በልዩ ኮሚቴ የቀረበው የቴክኒክ ማስፈፀሚያ የኢትዮጵያ የቀድሞ አስተዳደር መመለስን የሚፃረር በመሆኑ ተቀባይነት አላገኘም። ከአሁን ወዲያ ሁለቱን በጦርነት የተፋጠጡ አገሮች ለመሸምገል ሌላ ዘዴ ለመሻት አአድም ሆነ ተመድና ዩ ኤስ አሜሪካ ፍላጐት አላሳዩም በማለት ዲፕሎማሲያዊ ምንጮች ይገልፃሉ።</p>

<p>በኤርትራ በኩል የማስፈፀሚያ ስልቶችን የተመረኮዘውን ቴክኒካዊ አፈፃፀም እንደተቀበሉትና በመፍትሔው ላይ የተሳተፉትን አካላት በሙሉ መንግስታቸው እንዳስተናገደ ነገር ግን ኢትዮጵያ የሽምግልናውን ጥረት አሰናክላለች ሲሉ በዓለም አቀፍ ደረጃ እየተናገሩ መሆናቸውን ዘገባዎች ያመለክታሉ።</p>

<p>እጅግ አሰቃቂ ጦርነት የተደረገበትና በጥቂት ጊዜ ውጊያ 70 ሺህ የሚቆጠር ሕይወት እንደተቀጠፈበት የሚነገረው የሁለቱ አገሮች ፍጥጫ ወደ መጠነ ሰፊ ጦርነት እየተረማመዱ በመሆኑ በቅርብ ወደ ውጊያ እንደሚገቡ ወታደራዊ ምንጮች ይጠቁማሉ።</p>


<p class="align-center"><a href="/Gazettas/Agerie/info/Agerie.sera.html">ከአገሬ መስከረም 4 ቀን 1992</a></p>

</body>
</html>	
