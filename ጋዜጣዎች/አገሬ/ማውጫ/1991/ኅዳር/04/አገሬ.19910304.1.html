<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የጅቡቲ ጦር ወታደራዊ ልምምድ ጀመረ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>



<h1 class="align-center">የጅቡቲ ጦር ወታደራዊ ልምምድ ጀመረ</h1>
<h2 class="align-center">በከባድ መሣሪያ የታገዘ የፈረንሳይ ጦር ኤርትራ ድንበር ተጠግቷል</h2>


<p>ከድንበር ግጭት ወዲህ ኢትዮጵያ ሸቀጦቿን የምታስወጣውና የምታስገባው በጅቡቲ ወደብ በመሆኑ ሁለቱ ሃገሮች ጠንካራ ግንኙነት አዳብረዋል። ከዚህ ባሻገር የጅቡቲው ፕሬዝዳንት ለሰላም ጥረቱ በኡጋድጉ የመሪዎች ኮሚቴ አንዱ ናቸው። ይሁንና የኤርትራ ፕሬዝዳንት ኢሳያስ አፈወርቂ የጅቡቲውን መሪ ከኢትዮጵያ ጋር የወገኑ ሲሉ ወንጅለዋቸዋል።</p>

<p>ይህንኑ ውንጀላ አስመልክቶ የቢቢሲ ፎከስ ኦን አፍሪካ ቃል አቀባይ ከጅቡቲ እንደዘገበው ፕሬዝዳንት ሃሰን ጉሌድ ኦፕትዶን በኢዮ-ኤርትራ ግጭት ከተሰየመው የመሪዎች ኮሚቴ አንዱ መሆናቸው በኡጋድጉ ከሸመገሉ በኋላ ባለፈው ማክሰኞ በጅቡቲ ብሔራዊ አየር መንገድ ጅቡቲ ገብተዋል።</p>

<p>የውጭ ትብብር ሚ/ሩ መሃመድ ሙሣ እንደተናገሩት የኤርትራው ፕሬዝዳንት ኢሳያስ አፈወርቂ ጅቡቲ የኢትዮጵያን ወራሪነት ደግፋለች ሲሉ ተናግረዋል። የኤርትራው መሪ ጅቡቲ ለኢትዮጵያ አድልታለች ሲሉ የተናገሩበትን ዝርዝር መግለጫ ማቅረብ ይገባቸዋል። የጅቡቲ የውጭ ጉዳይ ሚኒስትር ጽ/ቤት ደግሞ ፕሬዝዳንት ጉሌድ ኦፕቲዶን የአአድን ጥረት በመደገፍ ግጭቱ በሰላም ይፈታ ዘንድ መንቀሳቀሳቸው ዘለፋ አያስከትልባቸውም ሲል ገልጿል።</p>

<p>እንደ መሀመድ ሙሳ ገለፃ መሰረት የኤርትራው ፕሬዝዳንት የጅቡቲውን ፕሬዝዳንት መክሰሳቸውን የአፍሪካ አንድነትን የሰላም ጥረት አብሮ ማጣጣል መሆኑን ሊገነዘቡ ይገባል ብለዋል። አገራችን በኢትዮ-ኤርትራ ግጭት ሰላም ለማምጣት ከመጀመሪያው ጀምሮ በሃሰን ጉሌድ አማካይነት የማይናቅ ሚና ተጫውታለች ያሉት ይውጭ ጉዳይ ሚኒስትሩ ሁለቱን አገሮች ለማግባባት ከአፍሪካ መሪዎች እንደ ሃሰን ጉሌድ የተንቀሳቀሰ የለም። ይህ ደሞ ሊያዘልፍ አይችልም ይላሉ።</p>

<p>የጅቡቲው ፕሬዝዳንት የምስራቅ አፍሪካ የልማት በይነ መንግስታት ሊቀመንበር በመሆናቸው አአድ ከሰየመው የመሪዎች ቡድን ጋር ለሰላም ጥረት መድከማቸው የድርጅቱን መርህና ዓለምአቀፍ ህግ ለማስከበር በመሆኑ የኤርትራ መንግስት በአፋጣኝ ጅቡቲን ይቅርታ እንዲጠይቅ ሲል የውጭ ጉአይ መስሪያ ቤቱ እንዳስታወቀ ቃል አቀባዩ በዘገባው ማጠቃለያ ላይ ጠቅሷል።</p>

<p>የኤርትራ መንግስት በዚህ ብቻ ሳያበቃ የጅቡቲ መንግስት ኢትዮጵያን ስለሚረዳ ከአስታራቂ ቡድን ውስጥ መውጣት አለበት ሲል የጠቀሰው የአጃንስ ፍራንስ ፕሬስ ለጅቡቲና ለኤርትራ መሻከር ምክንያት የሚሆነው የጅቡቲ መንግስት ነው ማለቱን አያይዞ ገልጽዋል።</p>

<p>በተያያዘ ዜና የጅቡቲ መንግስት በሺዎች የሚቆጠሩ የፈረንሳይ የምድር የባሕርና የአየር ኃይል አባላት በጅቡቲ ሰሜናዊ ግዛት በሆነችው «ኦበክ» ከተማ ባለፉት 2 ቀናት ተንቀሳቅሰው ወደ ኤርትራ ድንበር አካባቢ መንቀሳቀሳቸውንና የጦር ልምምድ እያደረጉ መሆናቸውን የተለያዩ ምንጮችን በመጥቀስ አጃንስ ፍራንስ ፕሬስ አመልክቷል።«/ፕ>


<p class="align-center"><a href="/Gazettas/Agerie/info/Agerie.sera.html">ከአገሬ ኅዳር 4 ቀን 1991</a></p>

</body>
</html>	
