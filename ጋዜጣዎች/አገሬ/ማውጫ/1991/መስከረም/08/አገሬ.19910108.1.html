<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢህአዴግና ኦነግ በአሜሪካ ተፋጠዋል አቶ ዘለቀ ጃለታ ሠልፉን ተራ አሉባልታ ነው ሲሉ አጣጣሉት</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢህአዴግና ኦነግ በአሜሪካ ተፋጠዋል አቶ ዘለቀ ጃለታ ሠልፉን ተራ አሉባልታ ነው ሲሉ አጣጣሉት</h2>


<p>አቶ ዘለቀ ጃለታ ዩናይትድ ስቴትስ በሚገኘው የኢትዮጵያ ኤምባሲ አንደኛ ፀሐፊ የኦሮሞ ሕዝብ ሰብዓዊ መብት ተረግጧል በሚል በአትላንታ ጆርጅያ የተደረገውን ሠላማዊ ሠልፍ አስመልከቶ በቪ.ኦ.ኤ የአማርኛው አገልግሎት ተጠይቀው ተራ አሉባልታ ነው ሲሉ አጣጣሉት።</p>

<p>ኦገስት 8 የኦሮሞ ተወላጆች አትላንታ ውስጥ ስላደረጉት ሰልፍና በዚሁ ሰልፍ የኢትዮጵያ መንግሥት ሰብዓዊ መብት ይረግጣል። ይህንኑ አስመልከቶ የሰልፉ አደራጅ የነበሩትን በአትላንታ ጆርጅ ታውን ዩኒቨርስቲ የአፍሪካ ታሪክ ጥናት ፕሮፌሰር መሃመድ ሀሰን የኢትዮጵያን መንግሥት ክፉኛ የሰብዓዊ መብት ረገጣ እያካሄደነው ሲሉ ከሰዋል።</p>

<p>ስለዚሁ ሁኔታ በኢትዮጵያ መንግሥት በኩል ያለውን ምልከታ የኢትዮጵያ ኤምባሲ ፀሐፊ የሆኑት አቶ ዘለቀ ሲያስረዱ ግለሰቡ ስለጠቀሱት ጉዳይ በኢትዮጵያ ውስጥ እንደዚሁ ስለመደረጉ በመንግሥት በኩል የሚታወቅ ነገር የለም። ስለ ሌላ ክልልና ሀገር የሚያወሩ ነው የሚመስለው። አሁን የተጠቀሱት የሰብዓዊ መብት ረገጣዎች ሆን ብለው የተጣሱበት ሁኔታ የለም። የተጠቀሰው የሰብዓዊ መብት ረገጣ የኦሮሞ ነጋዴዎችና ምሁራን አልሞ ለመምታት ሆን ብሎ በመንግሥት በኩል ርምጃ እንደሚወሰድ ነው የሚጠቅሱት፤ ይሄ ደግሞ የሃገሪቱንሁኔታ በፍፁም ያላገናዘበ ተራ አሉባልታ እንደሆነ ነው የምናውቀው።</p>

<p>በአሁኑ ወቅት ኦሮሚያ ውስጥ ምሁራንና በርካታ ነጋዴዎች በነፃነት ለክልላቸው ልማት አስተዋፅኦ የሚያደርጉበት፣ እየተሰባሰቡ የበለጠ ለልማታቸው ድጋፍ የሚያደርጉበትን ሁኔታ እንዳለ ነው የሚታወቀው። የተጠቀሱት ክሶች እንደተለመደው ከተራ አሉባልታና የፖለቲካ አጀንዳቸውን ለማራመድ ከሚመኙ ግለሰቦች የሚመጣ ፕሮፓጋንዳ መሆኑን ነው መናገር የሚቻለው በማለት የገለጹት አቶ ዘለቀ ጃለታ በዋሽንግተን አንደኛ ፀሐፊ በአትላንታ የተካሄደውን ሰልፍ አጣጥለውታል።</p>


<p class="align-center"><a href="/Gazettas/Agerie/info/Agerie.sera.html">ከአገሬ ነሐሴ 15 ቀን 1990</a></p>

</body>
</html>	
