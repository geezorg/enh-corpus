<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ከኦነግ ጋር ንኪኪ የለንም»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«ከኦነግ ጋር ንኪኪ የለንም»</h1>

<p class="align-center">የኡርጂ አዘጋጀ ከለንደን</p>


<p>የኦነግ ጋዜጣ ነው በሚል «ኡርጂ» ጋዜጣ በአለፈው ዓመት የታገደ ሲሆን አዘጋጆቹም እስካሁን በእስር ላይ መሆናቸውን የጠቀሰው አሁን ለንደን በስደት ላይ ያለው የቀድሞ የጋዜጣው አዘጋጅ ለንደን ለሚገኘው የቢቢሲ ሬዲዮ ጣቢያ ስቱዲዮ ተገኝቶ ቃለ ምልልስ ሰጥቷል።</p>

<p>ይህንኑ ቃለ ምልልስ ፎከን ኦን አፍሪካ ፕሮግራም ከትላንት በስቲያ ማምሻው ላይ አሰራጭቶታል። ኡርጂ ጋዜጣ በብሔራዊ ደህንነት ላይ የሚቃጣውን ዘገባ ዘግባችኋል ተብለው እንደታሰሩ ገልፆ ስለ ሥራ ባልደረቦቹ ሲናገር ሰለሞን የተባለው የኡርጂ ጋዜጣ አዘጋጅ እጁን እግሩ ታሥሮ በሥቃይ ላይ እንደነበረ እንደሚያቅ ተናግሯል።</p>

<p>ከኢትዮጵያ ከወጣ ብዙ ጊዜው እንደሆነና ይህንኑ መረጃ ከየት ሊያገኝ እንደቻለ ተጠይቆ ሲመልስ አንድ ጓደኛው ለንደን በመምጣት ሁኔታውን እንዳስረዳው ገልፆ ምንም ሊጠይቀው እንደማይችል ተናግሯል። የኦሮሞ ጋዜታ ያዘጋጅ እንደነበርና በምን ምክንያት እንደታሠረ ተጠይቆ እስካሁን ያለ ክስ መታሠሩን ጠቅሷል።</p>

<p>የታሰረው የጋዜጣው አዘጋጅ የኦሮሞ ሕዝብ ሰብዓዊ መብት ተጣሰ ብሎ በመፃፍ መንግስት እንደሚለው ሕዝብን ከሕዝብ ለማጋጨት አይደለም ብሏል። የኢትዮጵያን መንግስት ኃላፊነት የማይሰማው ፁሑፍ በማተማችሁና በሃገር ደህንነት ላይ ሥጋት የሚያስከትል ጹሑፍ አስነብባችኋል የሚል ክስ ያሰማል። እናንተ ኃላፊነት ያልታከለበት ስራ ሰርታችኋል ወይ? ለሚለው ሲመልስ በኢትዮጵያ የፕሬስ ህግ መሰረት የመናገር ነፃነት መብት ተደንግጓል ይህንን ተጠቅመን ሃሳባችንን አንፀባርቀናል ብሏል።</p>

<p>የኦሮሞ ነፃ አውጪ ጋዜጣ እንደምታዘጋጁና በሕዝቡ ዘንድ መከፋፈል ፈጥራችኋል ለሚለው ጥያቄ ከኦነግ ጋር ፍፁም ንኪኪ የለንም እኛ ኦሮሞዎች ነን እኔ እንደማውቀው ተሳትፎ የለንም ከፖለቲካ ድርጅቶች ጋርም ግንኙነት የለንም፤ ፖለቲካዊ ስራም አንሠራም በማለት ገልጿል።</p>


<p class="align-center"><a href="/Gazettas/Agerie/info/Agerie.sera.html">ከአገሬ ጥቅምት 27 ቀን 1991</a></p>

</body>
</html>	



