<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«የበርበራ ወደብ ከጅቡቲው በ1 ዶላር ይቀንሳል»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«የበርበራ ወደብ ከጅቡቲው በ1 ዶላር ይቀንሳል»</h2>


<p>የተባበሩት መንግሥታት የልማት ተራድኦ መርሃ ግብር ወደ ኢትዮጵያ የሚያስገባቸውን እህልና ሌላውንም ቁሳቁስ በበርበራ ወደብ በኩል መጠቀም እንደሚፈልግ ተገለፀ።</p>

<p>ከ10ሺ እስከ 15 ሺ ቶን ማከማቸት ይችላል የተባለው የበርበራ ወደብ የሚጠቀሙት የጅቡቲን ወደብ ሥራ ለማቃለል እንደሆነ ተጠቅሷል። ይህ ወደብ ከጅቡቲ በአንድ ዶላር ሲቀንስ የኪራይ ዋጋም በሁለት ዶላር ተኩል እንደሚቀንስ ታውቋል።</p>

<p>የረድኤት ድርጅቶች ብቻ ሳይሆኑ ኢትዮጵያም በዚሁ ወደብ ለመጠቀም ዝግጅት ላይ እንደሆነ የተጠቀሰ ሲሆን በአሰብ ወደብ መጠቀም ከተወች ወዲህ ዋንኛ የወጪና የገቢ ንግድ ወደቧ ጅቡቲ ብትሆንም ከወደቡ መጣበብና ሌላም ችግሮች ተደማምረው በበርበራ መጠቀሙን በኢትዮጵያ በኩል እንደ አማራጭ መያዙን ዘገባዎች ያመለክታሉ።</p>

<p>በአንድ ወቅት ጠ/ሚኒስትር መለስ እንደ በርበራ፣ ጅቡቲንና ሞምባሳን መጠቀም አለብን ብለው እንደነበር ይታወሳል። በአሰብ ወደብ ብቻ ትጠቀም የነበረችው ኢትዮጵያ የሻዕቢያዎችን ፍላጎት የሚያሟላ የነበረ ሲሆን በዚህ አጠቃቀም የተነሣ በርካታ ንብረቶች በሻዕቢያዎች መወረሳቸው ይታወሳል። ይህ ችግር ሊመነጭ የቻለው ቀድሞውኑ ከአንድ በላይ ተጠቃሚ ብትሆን ኖሮ የዚህ ዓይነት ችግር ሊፈጠር አይችልም ሲሉ የትራንዚት ባለሙያዎች ያስገነዝባሉ።</p>

<p>በበርበራ ወደብ ኢትዮጵያ መጠቀም መጀመሯ የምሥራቁን ክፍል የንግድ እንቅስቃሴ ነፍስ እንደሚዘራበት ሲታወቅ በጅጅጋና በድሬዳዋ ከተሞች የሚኖሩ ሕዝቦችን ወደ ቀድሞ ፈጣን የአሠራር ሂደት ይመልሳቸዋል ተብሏል። በዚህ ክልል ለበርካታ ዜጎችም የሥራ ዕድል ይፈጥራል የሚሊ ሲኖሩ በተለይ ለሶማሊያውያን ዕድሉ ሰፊ እንደሆነ ተጠቅሷል። የኢትዮጵያ መንግሥት በበርበራ ብቻ ሳይሆን በቦምባሳ መጠቅም ቢችል የወደቦች መጨናነቅና መጠበብ የሚቀንስ የትራንዚት አገልግሎትን ቀልጣፋ እንደሚያደርገው ሲገለፅ መንግሥት ለግል ክፍለ ኢኮኖሚ ዘርፍ የአሠራር ዘዴውን የተሻለና ተመራጭ እንዲሆን ያደርገዋል ሲሉ በመስኩ ጥናት ያደረጉ ምሁራን ይገልፃሉ።</p>


<p class="align-center"><a href="/Gazettas/Agerie/info/Agerie.sera.html">ከአገሬ ጥቅምት 6 ቀን 1991</a></p>

</body>
</html>	
