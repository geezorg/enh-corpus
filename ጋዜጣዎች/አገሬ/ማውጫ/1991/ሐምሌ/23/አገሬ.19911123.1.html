<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያ የልዑካን ቡድን ወደ አልጀርስ አልተጓዘም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የኢትዮጵያ የልዑካን ቡድን ወደ አልጀርስ አልተጓዘም</h1>


<p>የኢትዮጵያና የኤርትራ መንግስትና ልዑካን ወደ አልጀርስ በትላንትናው ዕለት ተጉዘው ከተባበሩት መንግሥታትና ከሌሎች ሸምጋዮች ጋር ይነጋገራሉ መባሉ ትክክለኛ አለመሆኑን የኢትዮጵያ መንግሥት ቃል አቀባይ ጽ/ቤት ገልጿል።</p>

<p>አልጀርስ ይገባሉ የተባለውን አስመልክቶ የኢትዮጵያ መንግሥት የተሳሳተ ሪፖርት መሆኑን ጠቅሶ የአፍሪካ አንድነት ድርጅት ዝርዝር አፈፃፀሞች ላይ በረቀቀው ቴክኒካዊ ጉዳዮች እንዴት በተግባር እንደሚውል ሳትስማማ ወደ አልጀርስ የልዑካን ቡድኑ አይሄድም ማለታቸውን የዶቸቬሌ እንግሊዘኛ አገልግሎት ዘግቧል።</p>

<p>በአአድ ወደፊት የሚቀርበው ቴክኒካዊ አካሄዶች ላይ ኢትዮጵያ ከውሳኔ ሳትደርስ ልዑካኑ ወደ አልጀርስ ይሄዳል መባሉ የተሳሳተ ሪፖርት መሆኑን የቃል አቀባይ ጽ/ቤት ገልጿል።</p>

<p>የአአድ ቃል አቀባይ ዶ/ር ኢብራሂም ዳጋሽ አንዳንድ መገናኛ ብዙሃን የአፍሪካ አንድነት ድርጅትን የማስፈፀሚያ ስልት በማዛባት ያቀርባሉ እንጂ በሁለቱም አገሮች መካከል ተቀባይነት አግኝቷል ብለዋል።</p>

<p>ከትናንት በስቲያ የተሰማው የኢትዮጵያ መንግሥት ቃል አቀባይ ጽ/ቤት «የኤርትራ መሪዎች የማስማሚያ ሃሳቡ እንዳይተገበር ሰበብ አስባብ እየፈጠሩ የሰላሙን ሂደት ሲያሰናክሉ መቆየታቸው ለሰላሙ ፅኑ እምነት የሌላቸው መሆኑን ያመለክታል። የኤርትራ መንግሥት እስከ ወዲያኛው የሰላም ፍላጐት እንደሌለው ያሳያል። ኢትዮጵያ ከማግባቢያ ሃሳቡ በስተጀርባ ምንም አዲስ ይዘት የሌለውንና በቅርቡ የቀረበውንና የአፈፃፀም ስልቱን ሙሉ በሙሉ ትቀበላለች የሚል ቢሆንም ኢትዮጵያ አቋማን አልቀየረችም የሚለው የቃል አቀባይ መግለጫ ኤርትራ አቋማን ቀይራ ስለመቀበሏ የተነገረ ነገር ባለመኖሩ ኤርትራ አደናጋሪ ነች መባሉና «የተኩስ አቁም አደረጉ» ከተባለው ጋር እርስ በእርስ የሚምታታ እንደሆነ በርካታዎች ይገልፃሉ።</p>


<p class="align-center"><a href="/Gazettas/Agerie/info/Agerie.sera.html">ከአገሬ ሐምሌ 23 ቀን 1991</a></p>

</body>
</html>	
