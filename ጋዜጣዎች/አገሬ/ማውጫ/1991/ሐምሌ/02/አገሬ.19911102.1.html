<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ሱዳን በኢትዮ ኤርትራ ግጭት ሠላም አታስገኝም»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«ሱዳን በኢትዮ ኤርትራ ግጭት ሠላም አታስገኝም»</h1>

<p class="align-left">ሪቻርድ ሊ</p>


<p>በሴራልዮን የእርስ በእርስ ጦርነትና የኮንጐ ዲሞክራቲክ ሪፐብሊክ የአማፅያኑ ግጭት ወደ ሰላማዊ መንገድ እያመራ ባለበት በአሁኑ የኢትዮ-ኤርትራ ደም ያፋሰሰው የድንበር ላይ ውዝግብ በሰላማዊ መንገድ የመፈታት ዕድል ይኖረዋል ተብሎ የተጠየቀው የስራ ጊዜውን ጨርሶ ወደ ለንደን የተጓዘው የቢቢሲው ሪቻርድ ሊ ምንም ዓይነት የመፍትሔ መንገድ አለ ለማለት እንደማይቻል በትናንትናው ዕለት ተገልጿል።</p>

<p>ሁለቱም የአአድ የሰላም መፍትሔ ሀሳብ ላይ ቢስማሙም ወደ ተግባር ለመለወጥ አልቻሉም። መፍትሔ የሚገኘው በእግረኛ ውጊያና በታንክ መሆኑን ያመኑበት ይመስላል። በአሁኑ ወቅት ሰላማዊ መፍትሔ የተሟጠጠ እንደሆነ ይታያል። አስፈሪ የሚሆነው የኢትዮ-ኤርትራ ጦርነት ለክፍለ አህጉሩ አለመረጋጋት የራሱ አስተዋፅኦ ስላለው ነው። ዝናቡ ከመባባሱ በፊት መነጋገር ቢገባቸውም አላደረጉትም። በተለይ በአፍሪካ ቀንድ በሶማሊያ መረጋጋት አይኖርም ሲል ገልጿል።</p>

<p>የኤርትራ በሶማሊያ የጦር መሳሪያ ማራገፍና የጦር አበጋዙን አይዲድ መርዳቷ ዞሮ ዞሮ የኢትዮጵያ መንግስት ተቃዋሚዎች ለማስታጠቅ በመሆኑ የኢትዮጵያ ጦር እስከ ባይዳዋ ማጥቃቱ በዚሁ ምክንያት ሲሆን የኢትዮጵያ መንግስት ግን እያስተባበለ ነው ሲል የቀድሞ ዘጋቢ አመልክቷል።</p>

<p>በኢትዮጵያና በኤርትራ መሃከል እየተባባሰ የሄደውን ቅራኔ ለማስታረቅ ሱዳን የተጫወተችው ሚና ምንድን ነው? የተባለው ሪቻርድ «ሁለቱም አገሮች ቀደም ሲል የሱዳን መንግስት ተቃዋሚዎች የሆኑት የጽጵልኣ (የደቡብ ነፃ አውጭ ጦር) ና ኝዽኣ (ብሔራዊ ዲሞክራሲያዊ ጥምረት)ን ይረዱ የነበሩ ቢሆንም ግጭቱ ከተጀመረ በኋላ ርዳታቸውን እያቋረጡ ናቸው። ኤርትራ ከሱዳን ጋር በሚኒስትር ደረጃ ስምምነት ብታደርግም ኢትዮጵያ የተስማማችበት ሁኔታ እስካሁን አልታየም» ሲል ምላሽ ሰጥቷል።</p>

<p>ሱዳን በሁለቱ አገሮች መሃከል ሰላም ለማስገኘት ትችላለች ብሎ ለመናገር እጅግ አዳጋች እንደሆነ የገለፀው የቢቢሲው ዘጋቢ ኢትዮጵያ በግብፁ ፕሬዝዳንት ግድያ ሙከራ የተሳተፉትን መጠለያ ሰጥታለች በሚል ከሱዳን ጋር መቃቃር ውስጥ በመግባቷ ፊት ለፊት ተገናኝታ ለመነጋገር ፍላጐት የላትም ካለ በኋላ ሱዳን ከሁለቱም ጋር የተለሳለሰ ግንኙነት በማድረግ የራሷን ጥቅም ለማስጠበቅ እየጣረች ይመስላል ሲል ገልጿል።</p>


<p class="align-center"><a href="/Gazettas/Agerie/info/Agerie.sera.html">ከአገሬ ሐምሌ 2 ቀን 1991</a></p>

</body>
</html>	
