<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያ ቅጥረኛ አብራሪዎች የሏትም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢትዮጵያ ቅጥረኛ አብራሪዎች የሏትም</h1>


<p>የኤርትራ መንግሥት በተደጋጋሚ ያሰማው ስሞታ የምስራቅ አውሮፓ ቅጥረኛ ተዋጊ ፓይለቶች በኢትዮጵያ አየር ኃይል ውስጥ እንደሚገኙ ቢገልፅም ኢትዮጵያ ግን አንድም የውጭ ዜጋ አብራሪ በኢትዮጵያ አየር ኃይል ውስጥ እንደሌለ ሬድዮ ፍራንስ ኢንተርናሽናል አረጋገጠ።</p>

<p>ሞስኮ የሚገኙት የኤርትራ ቆንስላ ጉዳይ አስፈፃሚ ከጥቂት ቀናት በፊት ለመንግስታቸው በላኩት መልዕክት አውሮፓውያኑ ቅጥረኛ አብራሪዎች በጦርነቱ ወቅት ከኢትዮጵያ ጎን መሠለፋቸውን ቢገልፁም አዲስ አበባ የሚገኘው የሬዲዮ ፍራንስ ኢንተርናሽናል ይህንኑ በማስመልከት ባቀረበው ዘገባ «እውነቴን ነው የምነግራችሁ አንድም የውጭ ሰው የለም። ጀቶቹን የሚያበሩት በሙሉ ኢትዮጵያውያን ናቸው። በአየር ኃይሉ ግቢ በነበርኩበት ወቅት ኢትዮጵያውያን አብራሪዎች እየሮጡ ገብተው ጀቶቹን እያበረሩ ወደግንባር ሲጓዙ በዓይኔ አይቻለሁ። ከምስራቅ አካባቢ የመጡት የቡልጋሪና የሩሲያ ቅጥር አብራሪዎች እንደሌሉ አረጋግጣለሁ። አየር ኃይሉን በማንቀሳቀስ ጠንካራ ጀብዱ የፈፀሙት ኢትዮጵያውያኖች ናቸው» ሲል ገልጿል።</p>

<p>የኢትዮጵያ አየር ኃይል ለእግረኛ ሠራዊት የማጥቃት እንዲመቻች ከፍተኛ የሆነ የአየር ጥቃት እጅግ ብቃት ባለው ሁኔታ የኤርትራን ይዞታ ከጥቅም ውጭ በማድረጉ የተደሰተው የኢትዮጵያ መንግሥት ከአስተዳደር ሰራተኞች በስተቀር ለሁሉም የአየር ኃይል አባላት የደሞዝ ጭማሪ አድርጓል።</p>

<p>የኢትዮጵያ አየር ኃይል እጅግ አስደናቂ በሆነ የፓይለቶች ችሎታ የኤርታን ወታደራዊ ጥንካሬ በአጭር ጊዜ ስላሽመደመደ ከተለያዩ የኅብረተሰብ ክፍሎችና ወታደራዊ ጠበብቶች ዘንድ አድናቆት እየተቸረው መሆኑ እየተሰማ ነው።</p>


<p class="align-center"><a href="/Gazettas/Agerie/info/Agerie.sera.html">ከአገሬ የካቲት 26 ቀን 1991</a></p>

</body>
</html>	
