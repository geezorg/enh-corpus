<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኤርትራ በአንድ አይሮፕላን አየር መንገድ መሠረተች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኤርትራ በአንድ አይሮፕላን አየር መንገድ መሠረተች</h1>


<p>ከአምስት ዓመታት በፊት ቦይንግ አውሮፕላን በመከራየት የተወሰኑ ባለሃብቶች «የኤርትራ አየር መንገድ» በሚል በረራ የጀመረ መሆኑ ቢታወቅም በኪሳራ ዘግቶ በኢትዮጵያ አየር መንገድ ሙሉ በሙሉ ይጠቀሙ የነበሩ ቢሆንም ከድንበር ግጭቱ በኋላ መቋረጡ ይታወቃል። ይሁንና ሰሞኑን ከሳዑዲ ጋር በመተባበር አንድ የእንግሊዝ ሮይል ሮይስ ሞተር ያለው 80 ሰው ብቻ የሚጭን አይሮፕላን ተገዝቶ «ቀይ ባህር አየር መንገድ» በሚል ስራውን እንደጀመረ ታውቋል።</p>

<p>60 በመቶ በሳዑዲና 40 በመቶ በኤርትራ ተሸፈነ የተባለው ይህ አየር መንገድ አስተዳድርና ስምሪት በተመለከተ ማብራሪያ የሰጡትን ምክትል ስራ አስኪያጁ አቶ አብርሃም ተ/ማርያምን ጠቅሶ የዘገበው የጀርመን ድምፅ ሬዲዮ ወኪል ከሁለቱ ድርጅቶች ማለትም የኤርትራና የሳዑዲ ኩባንያ የተወጣጡ ይመሩታል ሲል አመልክቶ የቀይ ባህር አየር መንገድ በረራውን አሰብ አስመራ ሳዑዲ ዓረቢያ ጅዳ የመን ሰንአ ይበራል። ከአሰብ አስመራ ፣ ከአስመራ አሰብ የሚመላለሰው መንገደኛ እጅግ ብዙ በመሆኑ ከመጭው የካቲት ጀምሮ ወደ አሰብ የሚደረገው ጉዞ በሳምንት ሦስቴ እንደሚሆን ሲታወቅ የመን ሰንዐ በሳምንት ሁለቴ ይሆናል ሲል የአየር መንገዱ ባለሥልጣናት ገልፀዋል።</p>

<p>ከአራት ወራት በኋላ ከቦይንግ ኩባንያ አውሮፕላን ገዝቶ ስራውን እንደሚጀምር የገለፀው የቀይ ባህር አየር መንገድ ቦይንጉንም ሆነ ሰማንያ ሰው የሚጭነውን የአሁኑን አይሮፕላን የሚያበሩት የውጭ አገር ዜጐች መሆናቸው ተጠቅሷል።ቦይንግ አይሮፕላን ገና ወደፊት ተገዝቶ በረራውን ከጀመረ አስመራ ካይሮ፣ ከአስመራ ጣሊያን ሮም፣ ፍራንክፈርት ጀርመን በረራ እንደሚጀምር በዕቅዱ ውስጥ መኖሩ ተገልጿል።</p>


<p class="align-center"><a href="/Gazettas/Agerie/info/Agerie.sera.html">ከአገሬ ታህሳስ 16 ቀን 1991</a></p>

</body>
</html>	
