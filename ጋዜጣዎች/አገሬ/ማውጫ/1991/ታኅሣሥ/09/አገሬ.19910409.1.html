<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአ.አ.ድ ሽምግልና ውጤት አልባ ከሆነ ጦርነቱ ሊጀመር ይችላል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የአ.አ.ድ ሽምግልና ውጤት አልባ ከሆነ ጦርነቱ ሊጀመር ይችላል</h1>


<p>ዛሬ የሚጠናቀቀው በቡርኪናፋሶ መዲና ለሁለት ቀናት በተካሄደው የኢትዮ-ኤርትራ ግጭት አጀንዳ ላይ በሁለቱም ልዑካን በኩል የቃላት ጦርነት አስነስቷል። በዚህም እስከ ጭቅጭቅ የሚያደርስ ክርክር ተካሂዷል። ባለፈው ጥቅምት በአ.አ.ድ የተሰየመው ከፍተኛ ኮሚቴ ባለፈው ጥቅምት መጨረሻ ላይ ያሳለፈውን የሰላም ሃሳብ ለጉባኤው ሪፖርት የማቅረቡ ሁኔታ ኤርትራን ለቃ እንድትወጣ በድጋሚ አሳስቧል።</p>

<p>የትኛውም የመገናኛ ብዙሃን ስለዋጋድጉ የሁለቱ ቀን ጉባዔ አስመልክቶ በተብራራ መልኩ የቀረበ ነገር ባይኖርም ትላንት ማምሻውን ቢቢሲ በፎከስን ኦን አፍሪካ አዘጋጅ ቤንሶትሴማሎ ዋጋድጉ ያለውን ሪፖርተር ማርክ ዶል አነጋግሮታል። የግጭቱና መከላከያ ማስወገጃ አካል የኮንጐ ኪንሻሳ አህጉራዊ ፍጭትና የኢትዮ-ኤርትራ ግጭትን ለማየት እንደተሰየመ ገልጾ 21 የመሪዎች ጉባኤ ተጠቃለው እንደገቡ አመልክተው ኤርትራ ከአካባቢው ለቃ ትውጣ የሚለው ሃሳብ ሚዛን የደፋ ከመሆኑም ባሻገር በአካባቢው ሰላም አስጠባቂ ጦር መሥፈር እንደሚኖርበት ጉባኤው ይስማማበታል። ይሁንና የኤርትራው ቡድን የሚቀበለው አይመስልም ሲል ጠቁሟል።</p>

<p>ይህም የመጨረሻ እንደሆነ የገለፀው የቪ.ኦ.ኤ ዩናይት ላይን አፍሪካ ቃል አቀባይ ከአቢጃን እንደገለፀው 25 መሪዎች ይገኛሉ ተብሎ ቢጠበቅም የመጨረሻው ተጓዥ የዛምቢያው ፍሬድሬክ ቼሉባ ሲሆኑ እሳቸውም 21ኛው ናቸው። የአጀንዳው ከፍተኛውን ቦታ የሚይዘው በግንቦት የተጀመረው የድንበር ፍጥጫ እልባት ይሰጣል ተብሎ ቢገመትም ኤርትራ የምትቀበለው ለመሆኑ ብዙዎቹ እርግጠኛ ባለመሆናቸው በድንበሩ አካባቢ ያለው ውጥረት ወደ ጦርነት ያስገባል የሚሉ አሉ። በዚህ ጉዳይ የተለያዩ መሪዎችን ለማነጋገር በተዛባ የአየር በረራ ስለገቡ የሚመች ሆኖ አልተገኘም ሲል በዘገባው አመልክቷል።</p>

<p>የአ.አ.ድ ማዕከላዊ አካል የግጭት መፍትሔና አስወጋጅ ኮሚቴ ዛሬ በሚያበቃው ስብሰባው የመጨረሻ ውሣኔውን ያሳውቃል። 25 የመሪዎች ማዕከላዊ አካል የሚሰየምበት የኡጋድጉ ጉባኤ ሌሎች አጀንዳዎች ቢኖሩትም ዋነኛ አጀንዳው የኢትዮ-ኤርትራ ግጭት መሆኑ ተገልጿል።</p>

<p>ባለፈው ወር የተያዘውን አጠቃላዩን የመንደርደሪያ ነጥብና ሪፖርት ለጉባኤው የሚያቀርበው ማዕከላዊ አካል በዚሁ ነጥብ ላይ ተመስርቶ ውሣኔ እንደሚሰጥ ይጠበቃል። ኢትዮጵያ ባለፈው ጊዜ አ.አ.ድ የወሰነውን አሥራ አንድ ነጥብ የተቀበለች ሲሆን ኤርትራ ግን ግዛቱን ለቃ ትውጣ የሚለው ውሳኔ ሊዋጥላት አልቻለም።</p>

<p>ስድስት ወር በሙሉ ለእርቅ ጥረት ያደረገው የአ.አ.ድ የመሪዎች ኮሚቴ የአህጉሩን ግጭት ለማስወገድ ጥረቱ የሚደነቅ እንደሆነ የገለፀው ሬዲዮ ኔዘርላንድ የአ.አ.ድ ጥረት እንደ ኤርትራ ባሉ እጅግ ድሃ አገሮች የአህጉራዊውን ድርጅት ውሣኔ በማጣጣል ለጦርነት መዘጋጀታቸውን እያወጁ ናቸው ሲል እንደ ኢሳያስ ያሉትን የአፍሪካ መሪዎች አውግዟል።</p>


<p class="align-center"><a href="/Gazettas/Agerie/info/Agerie.sera.html">ከአገሬ ታህሣስ 9 ቀን 1991</a></p>

</body>
</html>	
