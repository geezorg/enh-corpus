<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የመንና ኢትዮጵያ የጦር መሣሪያ ዝውውርን ለመግታት ተደራደሩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የመንና ኢትዮጵያ የጦር መሣሪያ ዝውውርን ለመግታት ተደራደሩ</h1>


<p>የመንና ኢትዮጵያ በልዑካን ቡድኖቻቸው አማካይነት የኢኮኖሚ፣ የልማትና የማህበራዊ ትብብርን ለማጐልበት በተደጋጋሚ ውይይቶችን ያደረጉ ሲሆን ከዚሁ ውይይት አንደኛው ክፍል በቀይ ባሕር የጦር መሣሪያ ለመግታት በጋራ መስራትን ያካተተ መሆኑን የዲፕሎማቲክ ምንጮች ይጠቁማሉ።</p>

<p>የመን በሊቢያ ገዥነት በኢሳያስ አቀባይነትና በየመን አድራሽነት የጦር መሳሪያ በመርከብ ለሶማሊያ ዋነኛ የጦር አበጋዞች ያቀረበች መሆኑ በኢትዮጵያና በምዕራባውያን ቅሬታ ያስከተለ ሲሆን የሻከረውን ግንኙነት ለማደስ ከስምምነት መድረሳቸው ለኢትዮጵያ ሰላም የራሱ አስተዋጽኦ እንዳለው ምንጮቹ አክለው ያስረዳሉ።</p>

<p>በምስራቅ ኢትዮጵያ የተነሱት አል-ኢትሃድ አል-ኢስላሚያና የኦጋዴን ነፃ አውጭ (ኦብነግ) የጦር መሳሪያ ትጥቅ የሚያገኙት ከሶማያ አንጃዎች ሲሆን ለእነዚሁ አንጃዎች ጦር መሳሪያ እንዲገባ የመን እጅዋን ማስገባቷ ተገቢ አለመሆኑን ተረድታ በአፍሪካ ቀንድ የአክራሪነትና ፅንፈኝነት የሚያስፋፉትን አንጃዎች የጦር መሣሪያ የሚያገኙበትን ስልት በጋራ መቀየስ ወሳኝ መህኑን የየመን የልዑካን ቡድን ማስገንዘባቸውን ዲፕሎማቲክ ምንጮቹ ይገልፃሉ።</p>

<p>በኢኮኖሚና ልማት ትብብር ሚ/ር በአቶ ግርማ ብሩ የሚመራው የልዑካን ቡድን ባለፈው ጊዜ ወደየመን ተጉዞ በንግድና በኢኮኖሚ ልማት ላይ ትብብር ለማድረግ ከየመን የልማትና ፕላን ሚ/ር አህመድ መሐመድ ሶሃን ጋር ሁለቱን አገሮች በተመለከተ ሰፊ ውይይት አድርገዋል። ሁኔታውን በቅርበት የተከታተሉ ታዛቢዎች እንደሚሉት ኢትዮጵያና የመን ኤርትራ በአካባቢው አገሮች ላይ የምታደርሰው ቀውስ ተገቢ ግንዛቤ ተሰጥቶት ጅቡቲን ጨምሮ በወታደራዊና በሌሎች ተዛማጅ ትብብሮች መስማማታቸው ለአገሮቹ የማዕዘን ድንጋይ እንደሆነ ያስረዳሉ።</p>


<p class="align-center"><a href="/Gazettas/Agerie/info/Agerie.sera.html">ከአገሬ ሚያዝያ 15 ቀን 1991</a></p>

</body>
</html>	
