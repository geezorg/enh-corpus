<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ጄኔራል ኃይሌ መለስ እንዲፈቱ በለንደን ሰልፍ ተካሄደ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ጄኔራል ኃይሌ መለስ እንዲፈቱ በለንደን ሰልፍ ተካሄደ</h1>


<p>የኢትዮጵያ አርበኞች ግንባር ሊቀመንበር ጀኔራል ኃይለ መለስ በሱዳን ካርቱም መታሰራቸውን በመቃወም ከትላንት በስቲያ በለንደን ውስጥ ኢትዮጵያውያን ሱዳን ኤምባሲ ፊት ለፊት የተቃውሞ ሰልፍ ማሳየታቸውን የደረሰን ዜና አመልክቷል።</p>

<p>ብርጋዲየር ጄኔራል ኃይለ መለስ አላግባብ በመታሰራቸው ለ13 ቀናት ያህል የረሃብ አድማ ማደረጋቸው ሲታወቅ ደጋፊዎቻቸውን ጄኔራሉ እስኪለቀቁ ድረስ አድማቸውን እንደሚቀጥሉ አስታውቀዋል።</p>

<p>ጄኔራል ኃይሌ መለስ በምን ሰበብ እንደታሰሩ ያልተገለፀ ሲሆን በደርግ አገዛዝ ዘመን በተለያዩ የኃላፊነት ቦታ ይሰሩ የነበሩት ጄኔራል የኢህአዴግ መንግስት ለተለያዩ ምርመራ እንደሚፈልጋቸው ይታወቃል። የተለያዩ አርማዎችንና ባንዲራዎችን ይዘው የነበሩት ሰልፈኞች ለሱዳን መንግስትና ለሱዳን ኤምባሲ ደብዳቤ ማቅረባቸው የተገለፀ ሲሆን ሰልፉ ግፊት ማሳደሩ የማይቀር በመሆኑ የእንግሊዝ መንግስትና ታዋቂ የሰብዓዊ መብት ድርጅቶች ተፅዕኖ አሳድረው የጄኔራሉን መለቀቅ ሊያፋጥኑት ይችላሉ ሲሉ ጉዳዩን በቅርበት የሚከታተሉ ምንጮች ጠቁመዋል።</p>

<p>በደርግ ዘመን የደቡብ ጐንደር አስተዳዳሪ ሆነው የሰሩ ሲሆን ኢህአዴግ ከደርግ ሰራዊት ጋር እየተዋጋ ወደ መሃል አገር እየገፋ በመጣ ጊዜ ደብረታቦር አካባቢ ሲዋጉ ቆይተው የኢህአዴግ ሰራዊት ከፍተኛ ማጥቃትና ክትትል ስላደረገባቸውው በሱዳን ጠረፍ በኩል አድርገው ካርቱም ቢገቡም የሱዳን መንግስት አስሯቸዋል።</p>

<p>ጄኔራል ኃይሌ የኢትዮጵያ ጀግኖች አርበኞች ማህበር ሊቀመንበር ሆነው ያገለገሉ ሲሆን ጦራቸውን ይዘው በጐንደር ጠረፍማ አካባቢ መንቀሳቀሳቸው ይወራ እንደነበር ይታወሳል።</p>


<p class="align-center"><a href="/Gazettas/Agerie/info/Agerie.sera.html">ከአገሬ መጋቢት 10 ቀን 1991</a></p>

</body>
</html>	
