<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ፕሬዝዳንት ኢሳያስ አዲስ ወታደራዊ ዕዝ አቋቋሙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ፕሬዝዳንት ኢሳያስ አዲስ ወታደራዊ ዕዝ አቋቋሙ</h1>


<p>የሻዕቢያ ጦር አሰላለፉንና አዛዦቹን በመቀየር አዲስ የወታደራዊ ዕዝ ማዕከል ማቋቋሙን «ነፃ የኤርትራ ሬድዮ ድምፅ» የተሰኘው ተቃዋሚዎች ከሱዳን የሚያሰራጩት ጣቢያ አስታወቀ።</p>

<p>የሻዕቢያ ጦር በከፍተኛ ደረጃ ይተማመንበት የነበረው የባድመ ሰራዊቱ በኢትዮጵያ አየር ኃይልና እግረኛ ሠራዊት ክፉኛ ከተደመሰሰ በኋላ በሰራዊቱ አቅም ላይ ትርጉም ያለው ለውጥ የተመዘገበ ሲሆን በዛላንበሳ ፆረና ግንባር በመልሶ ማጥቃት የተወሰደው እርምጃ በሰራዊቱ ላይ ድቀት ስላስከተለ ፕሬዝዳንት ኢሳያስ አዲስ ኮሚቴ ማቋቋማቸውንና ኮሚቴውም በእሳቸው የበላይነት እንደሚመራ ሬድዮ ጣቢያው ገልጿል።</p>

<p>ቀድሞ የኤርትራ ውጪ ጉዳይ ሚኒስትር የነበሩትና በስተኋላም የአንድ አውራጃ አስተዳዳሪ የተደረጉት የሻዕቢያ ታጋይ ጴጥሮስ ሰለሞን እንዲሁም ሌላኛው ነባር ታጋይ መስፍን ሐጎስ በአባልነት ይገኙበታል በተባለው በዚሁ አዲሱ የጦር ዕዝ (ኮሚቴ) ውስጥ ኢብራሂም ካሳ እንደሚገኙበትም የተቃዋሚዎች ሬድዮ ዘግቧል።</p>

<p>በቅርቡ በብርጋዲየር ጄኔራል አል ጣዊል ተተክተዋል የተባሉትና ኢትዮጵያዊ ዝርያ እንዳላቸው የሚነግርላቸው የኤርትራ መከላከያ ሚኒስትር የነበሩት ጄኔራል ስብሃት ኤፍሬም ከዚህ የጦርነት ትዕዛዝ አስተላላፊው ኮሚቴ ጋር ስም ዝርዝር ውስጥ የእሳቸው ስም አለመገኙቱ ታውቋል።</p>

<p>ጄኔራል ስብሃት ኤፍሬም ኤርትራ «ነፃ» እንደወጣች የሀገሪቱ ጤና ጥበቃ ሚኒስትር ሆነው ከቆዩ በኋላ ፕሬዝዳንት ኢሳያስ አፈወርቂ ለ14 የኤርትራ ሰራዊት አባላት ከኮሎኔልነት እስከ ጄኔራልነት የሚደርስ ማዕረግ ሲሰጡ ሙሉ ጄኔራል አድርገዋቸው የሀገሪቱ መከላከያ ሚኒስትር እንዲሆኑ ሾመዋቸው እንደነበር አይዘነጋም።</p>

<p>ኢሳያስ ሙሉ በሙሉ የጦር ዕዙን ለብቻቸው እንደተቆጣጠሩት ዜናው ያስረዳ ሲሆን ታዛቢዎች ደግሞ ሰውየው በይፋ አምባገነን ባይርዩ ጐልቶ እየወጣ እንደሆነ ይናገራሉ።</p>

<p>ኢሳያስ ከባድመ ሽንፈታቸው በኋላ በኤርትራ ቴሌቪዥን በመቅረብ ባካሔዱት ቃለ ምልልስ ካለፈው ስህተታቸው ትምህርት መቅሰማቸውን ያስረዱ ሲሆን ከዚያ በኋላ ባድመን እንደገና ከቁጥጥራቸው ስር ለማስገባት በሸምበቆ በኩል ኃይላቸውን አሰባስበው ጥቃት ለመሰንዘር በሞከሩበት ወቅት ሰራዊታቸው በከፍተኛ ሁኔታ ተመትቶ መመለሱ ይታወቃል።</p>


<p class="align-center"><a href="/Gazettas/Agerie/info/Agerie.sera.html">ከአገሬ መጋቢት 24 ቀን 1991</a></p>

</body>
</html>	
