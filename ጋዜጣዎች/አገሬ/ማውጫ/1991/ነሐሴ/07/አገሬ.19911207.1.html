<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>እነ ዶ/ር ታዬና ታምራት ላይኔ የረሃብ አድማ መቱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2>እነ ዶ/ር ታዬና ታምራት ላይኔ የረሃብ አድማ መቱ</h2>


<p>በዓለም አቀፍ የሕግ መስፈርት መሠረት የሰብዓዊ መብታችን
ይጠበቅልን የሚሉ የሕግ ታራሚዎች ባለፈው ሳምንት ሐሙስ 29 ቀን
1991 የረሃብ አድማ መትተው እንደነበር ከስፍራው የደረሰን
ጥቆማ ያስረዳል።</p>

<p>በማረሚያ ቤት ውስጥ&nbsp; የረሀብ አድማ የመቱት
እስረኞች በኢትዮጵያ ፖለቲካ በጉልህ የሚታወቁና
«በስኳር» ሰበብ ወህኒ የተወረወሩትና የኢህአዴግ
ባለሥልጣን የነበሩት አቶ ታምራት ላይኔ፣ የኢመማ ፕሬዝዳንት ዶ/ር ታዬ
ወ/ሰማያት፣ የ20 ዓመት ፍርድ የተሰጣቸው የመሃእድ አባልት አቶ ምክረ
ተክሌ እንዲሁም በነፍስ ግድያ ወንጀል የሞት ፍርድ
የተሰጣቸው አቶ ሚካዔል መሆናቸውን ለማወቅ
ተችሏል።</p>

<p>በታራሚነት በእስር ላይ በምንገኝበት
በአሁኑ ወቅት የታራሚዎች ሕጋዊ መብቶቻችን በማረሚያ ቤቱ
የግብር ይውጣ አሰራር፣ አላግባብ ተሰጥተውብናል የሚሉት
እነዚሁ እስረኞች፣ በመቱት የረሀብ አድማ በማረሚያ ቤቱ
አስተዳደር ዘንድ ከፍተኛ ውጥረት ከመፍጠሩም በላይ የማረሚያ ቤቱ
ዘንድ ከፍተኛ ውጥረት ከመፍጠሩም በላይ የማረሚያ ቤቱ አስተዳደር
ለእስረኞቹ ጥያቄ ምላሽ ለመስጠት ተስኖት እንደነበር የደረሰን ጥቆማ
አክሎ ገልጿል።</p>

<p>«ከዘመዶቻችን ጋር የምንገናኝበት
ሰዓት ይራዘምልን፣ በቂ ሕክምና ይሰጠን፣ የመማርና የማስተማር መብታችን
ይከበር፣ ጠባቂዎቻችን እኛን ከማንቋሸሽ፣
ከመሳደብና ኃይለ ቃል ከመናገር ይቆጠቡልን፣ የዓለም አቀፍ ቀይ
መስቀል ኮሚቴና የሰብዓዊ መብት ድርጅቶች እንዲጐበኙን
ይደረግ ሲሉ&nbsp; ስድስት መሰረታዊ ጥያቄዎች የቀረቡለት የማረሚያ ቤቱ
አስተዳደር ከእስረኞቹ ጋር ጠንካራ ውይይት ያደረገ ቢሆንም
«የእስረኞቹን ጥያቄ ምላሽ እንዲያገኝ አደርጋለሁ»
ከማለት የዘለለ መፍትሔ ማምጣት ባለመቻሉ እስረኞች ለአንድ
ቀን ሙሉ የረሀብ አድማውን አድርገዋል።</p>

<p>የወህኒ ቤቱ አስተዳደር እስረኞች ረሃብ አድማ
ማድረጋቸውንና ጥያቄዎችን ማቅረባቸውን ለበላይ
ባለሥልጣናት አሳውቆ የበላይ የተባለው ባለሥልጣን ለብዙ ሰዓታት
ከእስረኞቹ ጋር ከተነጋገረ በኋላ ሁኔታዎች
እንዲሻሻልላቸው እንደሚያደርግ ቃል በገባው መሠረት የረሀብ
አድማው በአንድ ቀን ብቻ ሊገታ ችሏል።</p>

<p class="align-center">ከአገሬ ነሐሴ 7 ቀን 1991</p>

</body>
</html>
