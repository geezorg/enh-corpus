<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሣምሶን ከሹገሬ ጋር የሚያደርገውን ውድድር ማክዶናልድ ዳግላስ የተባለ ታዋቂ የአሜሪካ ድርጅት ስፖንሰር እንደሚያደርገው ገለፀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

 
<h1 class="align-center">ሣምሶን ከሹገሬ ጋር የሚያደርገውን ውድድር ማክዶናልድ ዳግላስ የተባለ ታዋቂ የአሜሪካ ድርጅት ስፖንሰር እንደሚያደርገው ገለፀ </h1>


<p>በአጭር ጊዜ ውስጥ በፕሮፌሽናል የቦክሱ ዓለም ከፍተኛ ዝናን በማትረፍ በመካከለኛ ሚዛን የዓለም የቦክስ ሻምፒዮን ሁለት የወርቅ ቀበቶዎችን በመቆጣጠር የረጅም ጊዜ ምኞቱን በማሳካት የትውልድ ሀገሩን ስም በዓለም የቦክስ መድረክ ያስቀመጠው ወጣት ሳምሶን ረታ በቅርቡ አ.አ መግባቱ ይታወቃል። የ23 ዓመቱ ሳምሶንን እዚህ አገር ውስጥ ከታዋቂው አሜሪካዊ በመካከለኛ ሚዛን ስድስት ጊዜ የዓለም ሻምፒዮን ከነበረው ሹገሬ ሮናልድ ጋር ስለሚያደርገው ጨዋታና በተለያዩ ጉዳዮች ላይ አነጋግረነው የሰጠንን መልስ እንደሚከተለው ጠቅለል አድርገን አቅርበነዋል። በአሜሪካ ናይፍ በሚል መጠሪያ በመጠራት ሳምሶን ረታ በሚል በአያቱ ስም የሚጠራው የታወቀው ቦክሰኛ ክንፈ ረታ ልጅ የሆነው ሳምሶን ለዚህ ያደረሱት አጐቱ ሰይፈ ረታ እንደሆኑ በመጥቀስ ነበር ቃሉን የጀመረው ሳምሶን በቅርቡ አ.አ ላይ ከሹገሬ ሮናልድ ጋር በሃገሩ ህዝብ ፊት ሊያደርግ ያሰበውን ውድድር ቢበዛ ከሁለት ሳምንት በኋላ በኢግዚብሽን ማዕከል እንደሚያደርግና ውድድሩን ስፖንሰር የሚያደርግለት ድርጅት ቅድሚያ ለሀገር ውስጥ ድርጅቶች እንዲጠቀሙ በማለት እንጂ ውድድሩ በምንም ሁኔታ እንደሚካሄድ ለዚህም ቀደም ብሎ ማክዶናልድ ዳግላስ የተባለ እጅግ ግዙፍ ድርጅት ስፖንሰር እንደሚያደርገው ተስማምቶ እንደመጣ የገለጸ ሲሆን ፔፐር ቪው የተባለ ዓለም አቀፍ የቴሌቪዥን ድርጅት 10 ሚሊዮን በመክፈል ውድድሩን በሳተላይት በመላው ዓለም እንደሚያስተላልፍ ታውቋል። </p>

<p>ውድድሩ ከወዲሁ ከአፍሪካ እንኳ ደቡብ አፍሪካ፣ ኬንያና ግብፅ ጠይቀዋል። ለውድድሩ አስፈላጊ የሆኑ ማቴሪያሎችም በቅርቡ ከአሜሪካ ተጭነው ይገባሉ ከዚህም በተጨማሪ ውድድሩን ለመምራት ፕሮፌሽናል ዳኞችንና ኮሚሽነሮችን ጨምሮ 12 ልዑካንም ይመጣሉ። ሳምሶን ረታ በህዝቡ ፊት ለማድረግ ያቀደው ውድድር እንዲቀናው የጋዜጣ ዝግጅት ክፍል መልካም ምኞቱን ይገልፃል።</p>

<p class="align-center"><a href="/Gazettas/Kicker/info/Kicker.sera.html">ከኪከር ኅዳር 18 ቀን 1990</a></p>


</body>
</html>	
