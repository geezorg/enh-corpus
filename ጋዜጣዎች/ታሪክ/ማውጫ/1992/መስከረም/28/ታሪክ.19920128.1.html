<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያ መንግስት ኤርትራ ላይ በ133 ሚሊዮን ዶላር ንብረት ዘረፋ ክስ መሰረተ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኢትዮጵያ መንግስት ኤርትራ ላይ በ133 ሚሊዮን ዶላር ንብረት ዘረፋ ክስ መሰረተ</h2>


<p>ከ16 ወራት በፊት የኢትዮ ኤርትራ ጦርነት እንደተቀሰቀሰ በምፅዋና አሰብ ወደብ በኤርትራ መንግስት የታገቱት 133 ሚሊዮን የአሜሪካን ዶላር በላይ የሚያወጡ የኢትዮጵያ ንብረቶች እንዲመለሱ ክስ ተመሠረተ።</p>

<p>በመገባደድ ላይ ባለው ወር አጋማሽ ላይ የኢትዮጵያ መንግስት የክሱን መዝገብ ያቀረበው ለምሥራቅና ደቡብ አፍሪካ የጋራ ገበያ ኮሜሣ እንደሆነ የገለፁት ምንጮች ይኸው 509.12 ቶን የሆነው የወጪ ገቢ ንብረት በሙሉ ሌላ ተጨማሪ ወጪ ሳይጠይቅ በአፋጣኝ እንዲለቀቅ ወይም ጠፍተው ከሆነ ተመጣጣኝ ካሣ ከነወለዳቸው እንዲከፍል የሚጠይቀው ክስ ለፍ/ቤቱ መድረሱን የኢትዮጵያ ትራንስፖርትና መገናኛ ሚ/ርን መግለጫ የጠቀሱ ምንጮች ጠቁመዋል።</p>

<p>ንብረቱ የታገተባቸው አስመጪ ድርጅቶች ከመንግስት ጋር የገቡትን የውል ግዴታ መፈፀም አለመቻላቸውንም የጠቆመው ይኸው የሚ/ር መ/ቤቱ መግለጫ ተወደደም ተጠላም የኤርትራ መንግስት በጉልበት ላገታቸው ንብረቶች ተጠያቂ መሆኑን ያሰምሩበታል። ክሱ የኤርትራ መንግስት ከሚጠየቅበት የ133 ሚሊዮን 329 ሺ 937 የአሜሪካ ዶላር ዝርፊያ ሌላ በክሱ ምክንያት የኢትዮጵያ መንግስት ያደረጋቸው ወጪዎች እንዲተኩ ይጠይቃል።</p>

<p>የክሱ መጥሪያ ለተከሳሹ የኤርትራ መንግስት እንደሚላክና ተከሳሹም መጥሪያው በደረሰው የአንድ ወር ጊዜ ውስጥ መልስ መስጠት እንደሚጠበቅበትም ከፍ/ቤቱ የተገኘውን መረጃ የጠቀሱ ምንጮች ገልፀዋል።</p>

<p>እነዚህ ምንጮች በማከልም የኤርትራ መንግስት እ/ኤ/አ በ1993 የፈረመውን የወደብ አጠቃቀምና የትራንዚት ስምምነት እ/ኤ/አ በ1994 የተፈረመውን የኮሜሳ ስምምነትና ሌሎችም የዓለም አቀፍ ህጐች በማን አለብኝነት በመጣስ የኢትዮጵያን ንብረቶች መዝረፍ ተጠያቂ ያደርገዋል ሲሉ የሚ/ር መቤቱን መግለጫ ተንተርሰው ገልፀዋል።</p>

<p>የኤርትራ መንግስት በምፅዋና በአሰብ ወደብ ካገታቸው ንብረቶች መካከል የመንግስታዊ ድርጅቶች ንብረት የሆኑ የመገናኛና የኤሌክትሮኒክስ መሣሪያዎች የሚገኙበት መሆኑ ይታወቃል።</p>


<p class="align-center"><a href="/Gazettas/Tarik/info/Tarik.sera.html">ከታሪክ መስከረም 28 ቀን 1992</a></p>

</body>
</html>	
