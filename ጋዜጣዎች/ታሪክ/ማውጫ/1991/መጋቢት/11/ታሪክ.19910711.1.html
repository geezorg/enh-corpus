<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በኢትዮ ኤርትራ በድንበር ግጭት ላይ ያተኮረ ኮንፍረንስ ኬንያ ውስጥ ተካሄደ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በኢትዮ ኤርትራ በድንበር ግጭት ላይ ያተኮረ ኮንፍረንስ ኬንያ ውስጥ ተካሄደ</h2>


<p>የዌንሪች ቦል ፋውንዴሽን በአፍሪካ ቀንድ ላይ ስላለው ግጭት አንድ ኮንፍራንስ በኬንያ በማዘጋጀት ሲቪሉ ህብረተሠብ በአካባቢው ሰላምና አንድነት ለማስገኘት ምን ማድረግ አለበት በሚል አርዕስት ላይ ውይይት መደረጉ ተገለጠ።</p>

<p>ለሁለት ቀናት በኬንያ ሲልቨር እስፕሪንግ ሆቴል በተካሄደው ኮንፍራንስ ላይ 69 አፍሪካዊያን ምሁራን ተገንተዋል። የኮንፍራንሱ ተሳታፊዎች ከጁቡቲ፣ ኤርትራ፣ ሶማሊያ ሱዳን ኡጋንዳ ኢትዮጵያና ኬንያ የሄዱ ናቸው።</p>

<p>ከሁሉም ኮንፍራንስቱን የተለየ ያደረገው ከኢትዮጵያና ከኤርትራ የመንግሥት ተወካይ ያልሆኑ ምሁራን መገኘታቸው ነበር። የኢትዮ ኤርትራ ግጭት ከተፈጠረ ወዲህ እንዲህ ዓይነት የጋራ ኮንፍራንስ ሲካሄድ ይህ የመጀመሪያው እንደሆነም ተገልጧል።</p>

<p>ከኢትዮጵያ ኮንፍራንሱ ላይ የተገኙት ፕሮፌሰር እንድሪያስ እሸቴ፣ አቶ ክፍሌ ወዳጆ ፕሮፌሰር ባህሩ ዘውዴ ዶክተር ዘነበወርቅ ታደሰ ዶክተር ሽመልስ ተ/ጻዲቅ ፕሮፌሰር መራራ ጉዲና አቶ መላኩ ተገኝ አቶ አቢይ ፍስሃ አቶ ጀልሊ አብዱል ለጢፍ ወ/ሮ ቦጋለች ገብሬና ወ/ሮ ነቢራ ዳዊት ናቸው ከኤርትራ በኩል ፕሮፌሰር መስፍን አርአያ አቶ ጣዕመ ተወልደ ብርሃንና አቶ ንዓዝጊ ገብረ መድህን ናቸው።</p>

<p>ኮንፍራንሱ በርካታ አጀንዳዎች የነበሩት ቢሆንም በዋናነት የተመለከተውና የተወያየበት በኢትዮ ኤርትራ ግጭት ላይ ነበር በዚህ ኮንፍራንስ ስለሁለቱ አገሮች ግጭት መነሻ በፕሮፌሰር እንድሪያስ እሸቴ በሰፊት ተገልጧል።</p>

በኤርትራ በኩል በኢትዮጵያና በኤርትራ መካከል የተለያዩ የኢኮኖሚ ስምምነቶች ተደርገው እንደነበርና በኢትዮጵያ በኩል ተፈጻሚ ባለመሆናቸው መፍረሳቸውን አመልክተዋል። ስብሰባው በዚህ ግጭት ውስጥ ስለተፈጸሙ የዜጎች ከአገሮች የማባረር ሁኔታ፤ የሰብዓዊ መብቶች አጠባበቅና ሌሎችም ጉዳዮች በዝርዝር ተወያይቶበታል።

ከዚህም በላይ ለግጭቶቹ መባባስ አምባገነን አመራር ብሔርተኝነትና የዜጎች ተሳትፎ ውስንነት መሆኑን ኮንፍራንሱ አምኖበታል። በመጨረሻም በግጭቱ የሰብዓዊ መብቶች ረገጣ ተወግዶ ሁለቱ ወገኖች በሠላም ውይይታቸውን ለመፍታት ለሠላም እንዲገዙ የውሳኔ ሃሳብ አስተላልፏል።


<p class="align-center"><a href="/Gazettas/Tarik/info/Tarik.sera.html">ከታሪክ መጋቢት 11 ቀን 1991</a></p>

</body>
</html>	
