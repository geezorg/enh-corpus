<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የብሮድካስቲንግ ረቂቅ ኢንቨስተሮችን ተስፋ የሚያስቆርጥ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የብሮድካስቲንግ ረቂቅ ኢንቨስተሮችን ተስፋ የሚያስቆርጥ ነው</h2>


<p>በህትመት ለሚሠራጩ ሚዲያዎች ፕሬስ ሕግ በወጣ በ7ኛ ዓመቱ የተወካዮች ምክር ቤት አዲሱን የብሮድካስቲንግ አገልግሎት ለማቋቋም የተረቀቀውን ሕግ ባለፈው ረቡዕ መስማት የጀመረ ሲሆን በውስጡ ከተካተቱት 51 አንቀጾች ውስጥ በዛ ያሉ በሥራው ላይ ፍላጎት ኖሯቸው ገንዘባቸውን ኢንቨስት ለማድረግ እቅድ የነበራቸውን ኢትዮጵያውያን ባለሀብቶች ተስፋ የሚያስቆርጥ እንደሆነ ተገልጧል።</p>

<p>ረቂቅ ሕጉ በተወካዮች ምክር ቤት ውይይት በተደረገበት ወቅት ከፍተኛ ክርክር የተደረገባቸው የቦርድ አባሎች አሿሿም፣ ለሃይማኖት ድርጅቶች ፈቃድ የማይሰጥ መሆኑ፣ ፈቃድን የማገድ ሁኔታ፣ መርህን ፕሮግራም የማድረግ፣ የህፃናትን ደህንነት የመጠበቅና፣ የሥራ ፈቃዱ ግዴታ በሚሉ ነጥቦች ላይ እንደነበር ታውቋል።</p>

<p>አንዳንድ በስብሰባው ላይ የተካፈሉ ተናጋሪዎች ረቂቅ አዋጁ አስፈሪና ኢንቬስትመንት ሊፈስበት የሚችል ዘርፍ እንደማይመስል ተቃውሟቸውን ገልጠዋል። በሌሎቹ የዓለም ክፍሎች ማስሚዲያው የሚሠራው በነጋዴነት ገንዘብ ለማግኘት ሲሆን ይህንን ደግሞ ሊፈጽም የሚችለው በዋና የአዝናኚነት ተግባሩ ማስታወቂያዎችን በመሸጥ ነው ብለዋል።</p>

<p>በዚሁ በአዲሱ ረቂቅ አዋጅ ግን የኢትዮጵያ ብሮድካስቲንግ ድርጅት ከአቅሙ በላይ ሥልጣን ተሰጥቶት ፈቃድ የመስጠት የማገድና የመሠረዝ መብት መሰጠቱ በውይይቱ ላይ ብዙ ያከራከረ ነበር።</p>

<p>የሃይማኖት መሪዎች የፓርላማ አባላት ጋዜጠኞች ጠበቆችንና ሌሎች የመስሪያ ቤት መሪዎች በዚህ ውይይት ላይ የተካፈሉ ሲሆን አብዛኞቹ ተሰብሳቢዎች ረቂቅ አዋጁን ፓርላማው ከመሠብሰባቸው በፊት ያልተመለከቱት መሆኑ ተገልጧል። የሃይማኖት መሪዎች በበኩላቸው የኤሌክትሮኒክ ሚዲያ ተጠቃሚ እንዳይሆኑ በመከልከላቸው የተሰማቸውን ቅሬታ መግለጣቸውም ተዘግቧል።</p>


<p class="align-center"><a href="/Gazettas/Tarik/info/Tarik.sera.html">ከታሪክ ሚያዝያ 23 ቀን 1991</a></p>

</body>
</html>	
