<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ንብረትነቱ የኤርትራዊ የሆነው ሚቼል ኮትስ የ20 ሚሊዮን ብር ባለዕዳ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ንብረትነቱ የኤርትራዊ የሆነው ሚቼል ኮትስ የ20 ሚሊዮን ብር ባለዕዳ ነው</h2>

<h3 class="align-center">ካልከፈለ በሀራጅ ይሸጣል</h3>


<p>ኤርትራ በኢትዮጵያ ላይ በድንበር ይገባኛል። ጥያቄ ሳቢያ ጦር ከሰበቀች ወዲህ ለሀገር ህልውናና ደህንነት ሲባል በብዙ ሺህ የሚቆጠሩ ኤርትራውያን ከሀገር እየተባረሩ መሆኑ ይታወቃል። በቀጥታም ይሁን በተዘዋዋሪ ኤርትራ ለከፈተችው ጦርነት እገዛ ሲያደርጉ ተደርሶባቸው ከተባረሩት ኤርትራውያን ባለንብረቶች መካከል ብዙዎቹ ባለዕዳ መሆናቸውም በተጨባጭ ማስረጃ እየተረጋገጠ ነው።</p>

<p>ንብረትነቱ የኤርትራዊ እንደሆነ የሚታወቀው ሚቸል ኮትስ ኩባንያ ለኢትዮጵያ መንግስት መክፈል የነበረበትን የ20 ሚሊዮን 347 ሺህ ሳይከፍል መቆየቱ ሊደረስበት ችሏል። ባንደኛና በሁለተኛ ዙር ከሃገር እንዲወጡ የተወሰነባቸው 35 የሚሆኑ ኤርትራውያን ባለንብረቶቹ የአክሲዮን ባለይዞታዎች 65 ሚሊዮን 77 ሺህ 215 ብር የግብር ታክስ የሚፈለግባቸው ሲሆን መርከበኛ አረቄ ፋብሪካ 9 ሚሊዮን 788 ሺህ 64 ታይት ትሬዲንግ ኃላፊነቱ የተወሰነ የግል ማህበር 5 ሚሊዮን 260 ሺህ 80 ሚሊዮን ዘጠኝ መቶ ስድስት ሺህ ስምንት መቶ አስራሶስት ብር የሚፈለግባቸው ከፍተኛ ባለዕዳዎች መሆናቸው ታውቋል።</p>

<p>እስከ ሰኔ 1990 ዓ.ም ድረስ ያለባቸውን የመንግስት ግብር በወቅቱ መክፈል ሲገባቸው ባለዕዳ የሆኑት እነዚህ የኤርትራውያን የሆኑ ድርጅቶች ባለቤቶቻቸው የሻዕቢያን የጦር ፖሊሲ በገንዘብ ሲረዱ የነበሩ እንደሆነ ይታወቃል። በኢትዮጵያ ውስጥ እየሰሩ ለሀገሪቱ መክፈል ያለባቸውን የግብር ዕዳ ቸል ብለው ለሻዕቢያ ጦርነት ገንዘብ ማዋጣታቸው ከፍተኛ በደል እንደሆነ የሚናገሩት ታዛቢዎች ግብር ማስከፈል የነበረበት የመንግስት አካል እዳቸው በሚሊዮን የሚቆጠር እስካሁን ድረስ ቸል ማለቱ የተጣለበት ኃላፊነት በተገቢ መንገድ ያልተወጣ መሆኑን ያረጋግጣል ብለዋል።</p>

<p>ከፍተኛ ዕዳ ካለባቸው ድርጅቶች መካከል የ20 ሚሊዮን ብር ባለዕዳ ሲሆን በሌሎች የኤርትራውያን ንብረት በመሆኑ አምስት ድርጅቶች ላይ መረጃ የተጠናከረ ሲሆን ውጤቱ ሲታወቅ የዕዳው ስሌት ከዚህ በላይ ሊሆን እንደሚችል ይገመታል።</p>

<p>መከፈል ያለባቸው ዕዳ ያልከፈሉ ድርጅቶች ለመክፈል ፈቃደኛ ባለመሆናቸው ክስ የተመሰረተባቸው ሲሆን ውሳኔው በፍጥነት ካልተሰጠ ገቢ መሆን የነበረበት በርካታ የመንግስት ገንዘብ ሊጓተት እንደሚችል ስጋት እንዳላቸው ታዛቢዎች ይናገራሉ።</p>

<p>ባለዕዳዎች የከሰሰው የአገር ውስጥ ገቢ ባለሥልጣን የፍርድ ቤት ውሳኔ እንደደረሰው እዳቸውን ገቢ ያላደረጉ የኤርትራውያን ንብረት ሀራጅ ለመሸጥ የወሰነ መሆኑን ሊታወቅ ተችሏል።</p>


<p class="align-center"><a href="/Gazettas/Tarik/info/Tarik.sera.html">ከታሪክ መስከረም 16 ቀን 1991</a></p>

</body>
</html>	
