<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢሳያስ በአይዲድ በኩል ትጥቅ መላካቸው ተገለጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢሳያስ በአይዲድ በኩል ትጥቅ መላካቸው ተገለጠ</h1>


<p>ሁለት የሶማሊያ አንጃዎች የኤርትራ መንግሥት ውስጥ የኢትዮጵያን ተቃዋሚዎች ለማስታጠቅና አውሮፕላን ሙሉ መሳሪያ በሁሴን አይዲድ በኩል መላኩን በመቃወም ክስ ማቅረባቸውን አዣንስ ፍራንስ ፕሬስ ባለፈው ማክሰኞ ገለጠ። የራሃን ወይን ተቃዋሚ ሠራዊትና አዲስ የተመሰረተው የዲጊል ሳልቬሽን አርሚ በአንድነት በሰጡት መግለጫ መሳሪያዎቹን የጫኑት አውሮፕላኖች ከኤርትራ በረው ከሞቃዲሾ ምዕራብ 115 ኪ/ሜትር ላይ በሚገኘው የቢሊዶግሌ አየር ማረፊያ ደርሰው መሣሪያዎቹን ያራገፉ መሆኑን ጠቅሰው የመጨረሻው በረራም ባለፈው ሰኞ እንደነበር አመልክተዋል።</p>

<p>የርሃን ወይን ተቃዋሚ ሠራዊት ቃል አቀባይ ሞሀመድ አደንቁሊኔል ለአዣንስ ፍራንስ ፕሬስ በሰጠው ቃል ኤርትራ የኢትዮጵያ ተቃዋሚ ቡድኖች በአይዲድ በኩል በማስታጠቅ በምስራቅ ኢትዮጵያ ኦጋዴን ውስጥ ውጥረት ለመፍጠር ፍላጎት አላት ሲል ገልጧል።</p>

<p>እነዚህ የአይዲድ ተቃዋሚ የሆኑ ሁለት የሶማሊያ አንጃዎች ከአይዲድ ሚሊሺያዎች ጋር የሚዋጉ ሲሆን አሁን የኤርትራው መሪ በአይዲድ በኩል የኢትዮጵያ ተቃዋሚዎች እንዲታጠቁ የላኩትን መሳሪያ አይዲድ ለራሳቸው ኃይሎች በማስታጠቅ በቤይና በባኮል አካባቢ ሕዝብ ላይ ጥቃት እየፈፀሙበት መሆኑን በማመልከት ወንጅለዋል።</p>

<p>ሌላኛው የዲግል ሳልቬሽን አርሚ በበኩል አይዲድ የኢትዮጵያ ተቃዋሚ የሆኑ ኦሮሞዎችን በታችኛው ሸበሌ ቆርዮሌ ውስጥ እንደሚያሰለጥኑ አጋልጠዋል።</p>


<p class="align-center"><a href="/Gazettas/Tarik/info/Tarik.sera.html">ከታሪክ ጥር 22 ቀን 1991</a></p>

</body>
</html>	
