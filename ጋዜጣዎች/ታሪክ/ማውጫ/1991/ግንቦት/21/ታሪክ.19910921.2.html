<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ከኢትዮጵያና ኤርትራ ግጭት በኋላ የምድር ባቡር አገልግሎት መጨመሩ ተገለጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ከኢትዮጵያና ኤርትራ ግጭት በኋላ የምድር ባቡር አገልግሎት መጨመሩ ተገለጠ</h2>


<p>ቀደም ሲል የኢትዮጵያ የውጭ ንግድ ይታሰብ የነበረው በአሰብ ወደብ በነበረበት ወቅት የኢትዮ ጅቡቲ የምድር ባቡር የነበሩትን ምርቶች ቢያጓጉዝም ዓመታዊ የጭነት ማመላለስ አገልግሎት አነስተኛ እንደነበር የሚታወስ ሲሆን አሁን አገልግሎቱን 20 በመቶ መጨመሩ ተገለጠ።</p>

<p>ባለፈው ዓመት የኢትዮጵያና ኤርትራ ግጭት በተከሰተበት ወቅት ኢትዮጵያ የባህር በሯን በመለወጥ የጅቡቲን ወደብ መጠቀም ከጀመረች ወዲህ የኢትዮ ጅቡቲ የምድር ባቡር ኩባንያ ነዳጅ፣ ማዳበሪያ፣ የምግብ ሸቀጦች ማሽነሪዎችን ከውጪ ወደ አገር ውስጥ በማስገባት ከፍተኛ ሚናን በመጫወት ላይ መሆኑ የተገለጠ ሲሆን ከአገር ውስጥ ምርቶች ወደ ጅቡቲ የሚላኩትንም ቡና፣ ጫት የቅባት እህሎች ፍራፍሬና አትክልትም በማጓጓዝ ከፍተኛ ሚና መጫወቱም ተዘግቧል።</p>

<p>ባለፉት 8 ወራት ውስጥ ብቻ ወደ 180.00 ሜትሪክ ቶን ጭነት ከጅቡቲ ወደ ድሬዳዋ ያጓጓዘ ሲሆን ካለፈው ዓመት ጋር ሲነፃፀርም የዘንድሮው አገልግሎቱ በ20 በመቶ ያደገ መሆኑን ዘገባው አመልክቷል።</p>

<p>ከዚህ በፊት ከአሠብ ወደብ ወደ መሐል አገር ይጓጓዙ የነበሩት በተሽከርካሪዎች ከመሆኑም ሌላ በጅቡቲ የሚገባው መጠነኛ ስለነበር የኢትዮ ጅቡቲ የምድር ባቡር ከፍተኛ የጭነት መጠን የማጓጓዝ ዕድል አልነበረውም።</p>

<p>ለተጠቃሚውበጅቡቲ ወደብ ጭነቶች መግባት ከጀመሩ ወዲህ ጭነትን ወደ መሐል አገር ለማስገባት ሁለት ዓመቺ መንገዶች ተፈጥረውለታል። ግማሹ በተሽከርካሪ የቀረው በባቡር እየተጫነ ስለሚገባ የተሻለ የአገልግሎት ፍጥነትም ተገኝቷል። በቅርቡ የምድር ባቡሩ በሚገባ ዕድሳትን በሚያገኝበት ወቅት ከወደብ ወደ መሀል አገር የበለጠ ጭነት በማመላለስ ቀልጣፋ አገልግሎት እንደሚሠጥም ተመልክቷል።</p>


<p class="align-center"><a href="/Gazettas/Tarik/info/Tarik.sera.html">ከታሪክ ግንቦት 21 ቀን 1991</a></p>

</body>
</html>	
