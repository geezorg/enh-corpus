<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያ ተወላጅ የሆኑ የውጭ ዜጐችን በትውልድ አገራቸው ተጠቃሚ ለማድረግ የወጣ አዋጅ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኢትዮጵያ ተወላጅ የሆኑ የውጭ ዜጐችን በትውልድ አገራቸው ተጠቃሚ ለማድረግ የወጣ አዋጅ</h2>

 
<p>የውጭ ጉዳይ መስሪያ ቤት ታኅሳስ 24 ቀን 1994 ዓ.ም በውጭ ሀገር ይኖሩ የነበሩና ወደ አገር ቤት ከመጡ ኢትዮጵያውያን ጋር ለመወያየት መፈለጉን በመገናኛ ብዙኅን ጥሪ አቅርቦ ነበር።</p>

<p>በስብሰባ ላይ ይገኛሉ ተብሎ ተገምቶ የነበረ አኻዝ ከግምት በማለፉ የከሰዓት በፊቱን በግዮን ሆቴል ከሰዓት በኋላ በሂልተን ሆቴል በማድረግ አወያይትዋቸዋል። በውይይቱም በርካታ ተሳታፊዎች ተገኝተዋል።</p>

<p>በተሳትፎውም በርካታ ርዕሰ ጉዳዮች የተዳሰሰ ሲሆን ኢትዮጵያ በምትከተለው የነፃ ገበያ ሥርዓት መዋለ ንዋይ በማፍሰስ ራሳቸውንና ወገናቸውን ለመርዳት እንዳይችሉ እንቅፋት የሆነው ፖሊሲ እንዲታረም ይህም ከጥምር ዜግነት በጅምር ባህር ማዶ ያሉ ኢትዮጵያውያን «የኔ» የሚሉት ስሜት አድሮባቸው በኢንቨስትመንቱ ይሳተፋሉ ተብሎ ነበር። </p>

<p>ታኅሳስ 24 ይህ ውይይት ተካሂዶ ከ14 ቀን በኋላ የውጭ ጉዳይ ሚኒስቴር ረቂቅ አዋጅ አዘጋጅቶ ጥር 9 ቀን 1994ዓ.ም ለምክር ቤት አባላት አቅርቦአል ምክር ቤቱም ረቂቅ አዋጁን ወደ ሕግ ጉዳይ ቋሚ ኮሚቴ መርቶታል።</p>

<p>ለማርቀቅና ለም/ቤት ለማቅረብ የ15 ቀን ዕድሜ እንኳን ያልፈጀውን አዋጅ ቁጥር 1994 ረቂቁን ለግንዛቤ እንዲያመች አቅርበነዋል።</p>

<p>አዋጅ ቁጥር 1994<br/>

የኢትዮጵያ ተወላጅ የሆኑ የውጭ ዜጎችን በትውልድ አገራቸው የተለያዩ መብቶች ተጠቃሚ ለማድረግ የወጣ አዋጅ</p>

<p>የኢትዮጵያ ተወላጅ የሆኑ በርካታ የውጭ ዜጎች ከትውልድ አገራቸው ጋር ያላቸው ግንኙነት ተጠናክሮ እንዲቀጥል የሚፈልጉ መሆናቸውን በመገንዘብ፤</p>

<p>እነዚህ የውጭ ዜጎች ተለይተው አንዳንድ የመብት አጠቃቀሞችን የሚመለከቱ የሕግ ገደቦች ቢነሱላቸው ለሃገሪቱ እድገት ለወገኖቻቸው ኑሮ መሻሻል የበኩላቸውን አስተዋጽኦ እንደሚያደርጉ በመታመኑ፤ በኢትዮጵያ ፌዴራላዊ ዲሞክራሲያዊ ሪፐብሊክ ሕገ መንግስት አንቀጽ 55 (1) መሠረት የሚከተለው ታውጅዋል።</p>

<p>ክፍል አንድ<br/> 

ጠቅላላ ድንጋጌዎች<br/>

1. አጭር ርዕስ<br/>

ይህ አዋጅ «የኢትዮጵያ ተወላጅ የሆኑ የውጭ ዜጐችን በትውልድ አገራቸው የተለያዩ መብቶች ተጠቃሚ ለማድረግ የወጣ አዋጅ ቁጥር ....994» ተብሎ ሊጠቀስ ይችላል።</p>

<p>2. ትርጓሜ<br/>

የቃለ አገባብ ሌላ ትርጉም የሚያሰጠው ካልሆነ በስተቀር በዚህ አዋጅ ውስጥ፤<br/>

1. የኢትዮጵያ ተወላጅ የሆነ የውጭ ዜጋ ማለት፣ የሌላ ሃገር ዜግነት ከመያዙ አስቀድሞ የኢትዮጵያ ዜግነት የነበረው፣ ወይም ከወላጆቹ፣ ከአያቶቹ ወይም ከቅድመ አያቶቹ ቢያንስ አንዱ በማናቸውም ጊዜ ኢትዮጵያዊ ዜግነት ይዞ የነበረ የውጭ ዜጋ ሲሆን፣ የኢትዮጵያን ዜግነት በመተው የኤርትራ ዜግነትን መርጦ የያዘ ሰውን አይጨምርም።<br/>

2.«የኢትዮጵያ ሚስዮን» ማለት የኢትዮጵያ ኤምባሲ፣ ቋሚ መልዕክተኛ ጽ/ቤት ወይም ቆንስላ ጽ/ቤት ማለት ነው።<br/>

3.«ሚኒስትር» ማለት የኢትዮጵያ የውጭ ጉዳይ ሚኒስቴር ማለት ነው።<br/>
4.«ባለስልጣን» ማለት የደህንነት፣ የኢሚግሬሽንና የስደተኞች ጉዳይ ባለስልጣን ማለት ነው።<br/>

5. በዚህ አዋጅ በወንድ ጾታ የተደነገገው የሴትን ጾታ ያካትታል።</p>

<p>3. የአዋጁ ዓላማ<br/>

1. በኑሮና በሕይወት አጋጣሚዎች እንዲሁም በተለያዩ ምክያቶች የሌላ አገር ዜግነት የወሰዱ የኢትዮጵያ ተወላጆች የሆኑትን በመለየት የኢትዮጵያ ዜግነታቸው በመቅረቱ የተጣለባቸውን የሕግ ገደቦች በማላላት የተለያዩ ባለመብቶችና ጥቅማ ጥቅሞች ባለቤቶች ማድረግ፣<br/>

2. የኢትዮጵያ ተወላጆች የሆኑ የውጭ ዜጐች ለወገኖቻቸው ኑሮ መሻሻል፣ ለትውልድ ሃገራቸው ዕድገትና ብልጽግና የበኩላቸውን አስተዋጽኦ እንዲያደርጉ ማስቻል ነው።</p>

<p>4. የተፈጻሚነት ወሰን<br/>

1. በዚህ አዋጅ በክፍል ሁለት የተመለከቱት መብቶች ተፈጻሚ የማሆኑት በዚህ አዋጅ አንቀጽ 2(1) ትርጓሜ የማሸፈን ሆኖ ይህን አዋጅ ለማስፈጸም በሚወጣው ደንብ መሠረት የተሰጠና የኢትዮጵያ ተወላጅ መሆኑን የሚገልጽ የፀና መታወቂያ ወረቀት ለያዘ የውጭ ዜጋ ነው።</p>

<p>ክፍል ሁለት<br/>

የኢትዮጵያ ተወላጅነት መታወቂያ ካርድ የያዙ የውጭ ዜጐች መብቶችና ገደቦች<br/>

5. መብቶች<br/>

በዚህ አዋጅ መሠረት የፀና የኢትዮጵያ ተወላጅነት መታወቂያ ካርድ ያለው ማንኛውም የውጭ አገር ዜጋ በዚህ አንቀጽ ሥር የተዘረዘሩት መብቶች ተጠቃሚ ይሆናል፤<br/>

1. ወደ ኢትዮጵያ ለመግባትና ኢትዮጵያ ውስጥ ለመቆየትም ሆነ ለመኖር የመግቢያ ቪዛና የመኖሪያ ፈቃድ እንዲኖረው አይጠየቅም፣<br/>

2. በዚህ አዋጅ አንቀጽ 6(2) የተመለከተው እንደተጠበቀ ሆኖ የሥራ ፈቃድ እንዲያወጣ ሳይገደድ በኢትዮጵያ ውስጥ ተቀጥሮ መሥራት ይችላል።<br/>

3. አግባብ ባለው የጡረታ ሕግ የውጭ ዜጐች የመብቱ ተጠቃሚ እንዳይሆን የሚገድበው ድንጋጌ ተፈጻሚ አይሆንበትም።<br/>

4. የሕገ መንግስቱ አንቀጽ 40(3) እንደተጠበቀ ሆኖ የማይንቀሳቀስ ንብረትን ባለቤትነት በሚመለከት በፍትሐ ብሔር ሕግ አንቀጽ 390-393 የተመለከቱት ገደቦች አይመለከቱም፣<br/>

5. እንደ ሃገር ውስጥ ባለሃብቱ መቆጠር ከፈለገ በሃገሪቱ የኢንቨስትመንት ሕግ መሠረት ለሃገር ውስጥ ባለሃብት በተፈቀዱ የኢንቬስትመንት መስኮች መሳተፍ ይችላል፣<br/>

6.የኢኮኖሚ፣ የማህበራዊና አስተዳደራዊ አገልግሎቶችን በመጠቀም ረገድ በውጭ ዜጐች ላይ በሕግ፣ በመመሪያ ወይም በአሰራር ልምድ የተጣሉ ገደቦችና የሚደረጉ ልዩነቶች አይመለከቱትም።</p>

<p>6.ገደቦች<br/>

በዚህ አዋጅ በአንቀጽ 5 የተደነገገው ቢኖርም የኢትዮጵያ ተወላጅነት መታወቂያ ካርድ የያዘ የውጭ ዜግነት ያው ሰው፣<br/>

1. በማናቸውም የመንግስት ደረጃ በሚካሄድ ምርጫ የመምረጥና የመመረጥ መብት አይኖረውም።<br/>

2. በማናቸውም የሃገር መከላከያ፣ የሃገር ደህንነት ወይም በውጭ ጉዳይና መሰል የፖለቲካ የመንግስት መስሪያ ቤቶች በመደበኛነት ተቀጥሮ መስራት አይችልም።</p>

<p>ክፍል ሦስት<br/>

የኢትዮጵያ ተወላጆች የሆኑ የውጭ ዜጐች መታወቂያ ካርድ አሰጣጥ<br/>

7. የመታወቂያ ካርድ<br/>

በዚህ አዋጅ የተደነገጉትን መብቶች፣ ጥቅማ ጥቅሞችና ኃላፊነቶች ለማስፈጸም ይቻል ዘንድ የኢትዮጵያ ተወላጅ ለሆኑ የውጭ ዜጐች የመታወቂያ ካርድ በዚህ አዋጅ በተመለከተው መሠረት ሊሰጣቸው ይችላል።</p>

<p>8. መታወቂያ ካርዱ ለማን እንደሚሰጥ<br/>

1. በዚህ አዋጅ አንቀጽ 2(1) የተመለከተውን መመዘኛ የሚያሟላ ማንኛውም ሰው የኢትዮጵያ ተወላጅ የሆነ የውጭ ዜጋ መሆኑን የሚገልጽ የመታወቂያ ካርድ ይህን አዋጅ ተከትሎ በሚወጣ ደንብ መሠረት ማመልከቻ በማቅረብ የማግኘት ሙሉ መብት አለው።<br/>

2. በንዑስ አንቀጽ 1 የተመለከተው ቢኖርም ማንኛውም አመልካች በዚህ አዋጅ አንቀጽ 14 (2)፣ 14 (3) ወይም 14 (4) ውስጥ ከተጠቀሱት ምክንያቶች አንዱ የሚመለከተው ከሆነ የመታወቂያ ካርዱ አይሰጠውም።<br/>

3. በዚህ አዋጅ መሠረት የኢትዮጵያ ተወላጅ መሆኑን/ዋን የሚገልጽ መታወቂያ ካርድ የተቀበለ/ች የውጭ ዜግነት ያለው/ላት ሰው የሌላ ሃገር ዜግነት ያለው/ላት ሚስት ወይም ባል የኢትዮጵያ ተወላጅ የሆነ የውጭ ዜጋ ሚስት/ባል መሆኑን ወይም መሆኗን የሚገልጽ የመታወቂያ ካርድ የማግኘት ሙሉ መብት አለው/አላት። ይህ መብት ከኢትዮጵያ ተወላጅ ከሆኑ የውጭ አገር ዜጐች ጋር ጋብቻ የፈጸሙ የኤርትራ ዜጐችንም ይጨምራል።<br/>

4. በንዑስ አንቀጽ 3 መሠረት የሚሰጠውን የመታወቂያ ካርድ የያዘ/ች ሰው በዚህ አዋጅ የተጠቀሱት መብቶችና ግዴታዎች ይመለከቱታል።<br/>

5. በንዑስ አንቀጽ 3 መሠረት የሚሰጠው የመታወቂያ ካርድ የሚያገልግለው የመታወቂያ ካርዱ በአንቀጽ 13 መሠረት እስካልተመለሰ ወይም በአንቀጽ 14 መሠረት እስካልተሰረዘ ድረስ ወይም ጋብቻቸው እስካልፈረሰ ድረስ ብቻ ይሆናል።<br/>

6. ዕድሜው 18 ዓመት ያልሞላው የኢትዮጵያ ተወላጅነት መታወቂያ ካርድ የተቀበለ የውጭ ዜግነት ያለው ሰው ልጅ ሌላ መታወቂያ እንዲያወጣ አይገደድም። ልጁ የመታወቂያ ካርድ ባወጣው ወላጅ/ ወላጆቹ ካርድ ላይ ብቻ በመመዝገብ በዚህ አዋጅ የተጠቀሱት መብቶች ተጠቃሚ ሊሆን ይችላል።<br/>

7. ከላይ በንዑስ አንቀጽ 6 የተመከለተው ቢኖርም፣ ዕድሜው 18 ዓመት ያልሞላው በዚህ አዋጅ የኢትዮጵያ ተወላጅ የሆነ የውጭ ዜጋን ትርጓሜ የሚያሟላ ማንኛውም ሰው የኢትዮጵያ ፍትሓ ብሔር ሕግ ስለአካለ መጠን ስላላደረሰ ሰዎች በሚደነግገው መሠረት ይህን አዋጅ ተከትሎ በሚወጣ ደንብ የሚወሰነውን ክፍያ በመክፈል በግሉ የትውልድ ኢትዮጵያዊነት መታወቂያ ካርድ ማውጣት ይችላል።<br/>

8. በዚህ አዋጅ አንቀጽ 2(1) የኢትዮጵያ ተወላጅ ስለሆነ የውጭ ዜጋ የተሰጠው ትርጓሜ ቢኖርም ሚኒስቴሩና ባለስልጣኑ ሲያምኑበት በኢትዮጵያ ኗሪ ለሆኑ የውጭ አገር ዜጐች በልዩ ሁኔታ በዚህ አዋጅ የኢትዮጵያ ተወላጅ ለሆኑ የውጭ ዜጐች የተሰጡ መብቶችንና ጥቅሞችን መስጠት ይችላሉ።
አፈጻጸሙ በመመሪያ ይወሰናል።<br/>

9.የመታወቂያ ካርድ የሚሰጠው አካል<br/>

መታወቂያ ካርዱን ከኢትዮጵያ ውጭ ለመስጠት ስልጣን ያለው ሚኒስቴሩ ሲሆን፣ በሃገር ውስጥ ደግሞ ባለስልጣኑ ይሆናል።<br/>

10.መታወቂያ ካርዱ እንዲሰጥ ስለሚቀርብ ማመልከቻ<br/>

የመታወቂያ ካርድ አሰጣጥ ሁኔታ አዋጁን ተከትሎ በሚወጣ ደንብ ይወሰናል።<br/>

11. መታወቂያ ካርዱ ፀንቶ የሚቆይበት ጊዜ<br/>

በዚህ አዋጅ መሠረት የተሰጠ መታወቂያ ካርድ የማደሻ ጊዜ አዋጁን ተከትሎ በሚወጣው ደንብ ይወሰናል።<br/>

12. ክፍያ<br/>

በዚህ አዋጅ መሠረት የሚሰጠውን መታወቂያ ለማግኘት እንዲሁም መታወቂያውን ለማሳደስ የሚከፈለው ክፍያ መጠን በዚህ አዋጅ መሠረት በሚወጣ ደንብ ይወሰናል።</p>

<p>ክፍል አራት<br/>

ልዩ ልዩ ድንጋጌዎች<br/>

13. መታወቂያ ካርዱን ስለመመለስ<br/>

1. ማንኛውም የኢትዮጵያ ተወላጅነት መታወቂያ ካርድ የያዘ የውጭ አገር ዜግነት ያለው ሰው በማናቸውም ጊዜና ምክንያት መታወቂያ ካርዱን መመለስ ይችላል።<br/>

2. ንዑስ አንቀጽ፤ እንዳለ ሆኖ የመታወቂያ ካርዱን የመለሰ ሰው ካርዱን በተጠቀመባቸው ጊዜያት የገባቸውን ውሎች ወይም ሌሎች ግዴታዎችን የማክበርና የመፈጸም ኃላፊነት አለበት።</p>

<p>14. የመታወቂያ ካርድ ስለሚሰረዝበት ሁኔታ፣<br/>

ሚኒስቴሩና ባለስልጣኑ በጋራ ሲወስኑ የመታወቂያ ካርዱ ከሚከተሉት ምክንያቶች ባንዱ ሊሰረዝ ይችላል፣<br/>

1. መታወቂያው የተገኘው ሌላ ሰው መስሎ በመቅረብ ወይም ስለራሱ ትክክለኛውን ነገር በመደበቅ ወይም የተሳሳተ ማስረጃ በማቅረብ ከሆነ፣<br/>

2. የመታወቂያው ባለቤት በሽብርተኝነት ወይም የተከለከሉ እጾችን ወይም የጦር መሳሪያዎችን በማዘዋወር ወንጀል ጥፋተኛ ሆኖ ከተገኘ፣<br/>

3.የመታወቂያው ባለቤት ከኢትዮጵያ ጋር ጦርነት ላይ ያለ አገር ዜጋ ከሆነ ወይም ይህን አይነቱን አገር በፈቃደኝነቱ የሚረዳ ሰው ከሆነ፣<br/>

4. የመታወቂያው ባለቤት ለሌላ አገር መንግስት በመደበኛ ውትድርና ወይም በደህነት ሥራ ማገልገሉ ከተረጋገጠ፣<br/>

5. መታወቂያውን ይዞ መቆየቱ ለሕዝብና ለአገር ጥቅም ተገቢ አለመሆኑ ከተረጋገጠ።</p>

<p>ተፈጻሚ ስለማይሆኑ ሕጐች<br/>

ይህን አዋጅ የሚቃረኑ ሕጐች፣ ደንቦች፣ መመሪያዎች፣ ውሳኔዎች ወይም አሰራሮች ይህን አዋጅ በሚመለከት ተፈጻሚነት አይኖራቸውም።</p>

<p>16. የመተባበር ግዴታ<br/>

ማንኛውም ጉዳዩ የሚመለከተው መሥሪያ ቤት ወይም ሰው ለዚህ አዋጅ ተግባራዊነት የመተባበር ግዴታ አለበት።</p>

<p>17.ደንብና መመሪያ ስለማውጣት<br/>

1. ይህን አዋጅ በሚገባ ለማስፈጸም አስፈላጊ የሆኑ ደንቦችን የሚኒስትሮች ምክር ቤት ሊያወጣ ይችላል።<br/>

2.ይህን አዋጅ በሚገባ ለማስፈፀም አስፈላጊ የሆኑ መመሪያዎችን ሚኒስቴሩ ሊያወጣ ይችላል።</p>

<p>18. አዋጁ የሚፀናበት ጊዜ<br/>

ይህ አዋጅ በነጋሪት ጋዜጣ ከወጣበት ጊዜ ጀምሮ ተፈፃሚ ይሆናል።<br/>

አዲስ አበባ<br/>

ግርማ ወልደጊዮርጊስ<br/>

የኢትዮጵያ ፌዴራላዊ ዲሞክራሲያዊ<br/>

ሪፐብሊክ ፕሬዚዳንት</p>


<p class="align-center"><a href="/Gazettas/Tarik/info/Tarik.sera.html">ከታሪክ ጥር 17 ቀን 1994</a></p>

</body>
</html>	














