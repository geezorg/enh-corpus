<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«የሙስና ሽታ የነካውን ሰው ሁሉ እያሳደዱ ለማሰር አይደለም» ጠ/ሚ መለስ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«የሙስና ሽታ የነካውን ሰው ሁሉ እያሳደዱ ለማሰር አይደለም» ጠ/ሚ መለስ</h1>


<p>ጠቅላይ ሚኒስትር መለስ ዜናዊ ለሕዝብ ተወካዮች ምክር ቤት የሩብ ዓመት የሥራ ሪፖርታቸውን ጥር 21 ቀን 1994 ዓ.ም አቀረቡ።</p>

<p>በ32 ገፅ የተዘጋጀ የሥራ ሪፖርታቸው ላይ ጠቅላይ ሚኒስትር መለስ ካቀረቡት ውስጥ በሙስና ላይ በተመለከተው ክፍል «በፀረ-ሙስና ዘመቻ የተወሰዱ እርምጃዎች በአንዳንድ ባለሃብቶችና የመንግስት ሠራተኞች ላይ የስጋት መንፈስ መፍጠራቸው ይነገራል። ይሁንና የፀረ-ሙስና ትግላችን ዓላማው የሙስና ሽታ የነካውን ሰው ሁሉ እያሳደዱ ለማሰር አይደለም። ያለ በቂ ጥናትና መረጃ ሰድዶ ለማሳደድ አይደለም። ዓላማችን በዋና ዋና የሙስና ማዕከሎች ላይ በማተኮር በዚሁ ተግባር ላይ ዋንኛና ግንባር ቀደም ተዋናይ የሆኑትን ግለሰቦች ለፍርድ እያቀረቡ ሌላው ከዚሁ ተምሮ እጁን እንዲሰበሰብ ለመርዳት ነው። በመሆኑም ተገቢ ያልሆነ ሥጋት ያደረባቸው ወገኖች ካሉ ሥራቸውን ከሙስና ነፃ በሆነ አኳኋን ተረጋግተው እንዲቀጥሉ ልናሳስባቸው እንወዳለን» ብለዋል ጠቅላይ ሚኒስትር መለስ።</p>

<p>የጠቅላይ ሚኒስትሩን ሪፖርት በመገናኛ ብዙሃን የተከታተሉ ስማቸው እንዲገለፅ ያልፈለጉ አስተያየት ሰጪዎች በተለይ ለታሪክ እንደገለፁት «ሙስና ለእድገት ፀር መሆኑ እስከታመነበትና በሙስና የተዘፈቁ ሰዎችን ማሰርና መቅጣት የሰተታቸው ያልሸተታቸው እየተባለ በፀረ-ሙስናው ዘመቻ ልዩነት የሚደረግ ከሆነ ሙስናን ለመከላከል አይቻልም። ይልቅም የአቶ መለስ ሪፖርት በፀረ-ሙስና ስም የምናስረውን አስረናል ሌሎች ተረጋጉ የሚል ይመስላልና ጥንቃቄ የተሞላበት ቢሆን ጥሩ ነው» በማለት ተናግረዋል።</p>


<p class="align-center"><a href="/Gazettas/Tarik/info/Tarik.sera.html">ከታሪክ ጥር 24 ቀን 1994</a></p>

</body>
</html>	














