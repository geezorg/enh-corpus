<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ህጋዊ» የኢህአዴግ ተቃዋሚዎች ተተቹ እውቅናቸው የሚሠረዝ ፓርቲዎች መኖራቸውም ተጠቆመ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«ህጋዊ» የኢህአዴግ ተቃዋሚዎች ተተቹ እውቅናቸው የሚሠረዝ ፓርቲዎች መኖራቸውም ተጠቆመ</h1>


<p>የጠቅላይ ፍርድ ቤቱ ፕሬዝዳንት እና የህገ መንግሥት ጉዳዮች አጣሪ ጉባኤ ሰብሳቢው አቶ ከማል በድሪ ሕጋዊ እውቅና የተሠጣቸው ተቃዋሚ የፖለቲካ ድርጅቶች የሚጠበቅባቸውን ተግባር አላከናወኑም በማለት ነቀፉ እስከ አለፈው እሮብ ድረስ በተደረጉ በህገ መንግሥቱ ዙሪያ በተደረገ ሲምፖዚየም ላይ አቶ ከማል በድሪ «የመምረት የመመረጥና ተጓዳኝ የፖለቲካ መብቶች የሚል መነሻ ባቀረቡት ጥናታዊ ፅሁፍ ላይ እንዳመለከቱት እነዚህ ተቃዋሚዎች በምርጫ ወቅት ብቻ ሣይሆን መንግሥት በቀን ከቀን እንቅስቃሴው ምን መስራት እንደሚጠበቅበት ማመልከትና የፖሊስ ማስተካካያዎችን እንዲያደርግ ድምፃቸውን ማሳማት ቢጠበቅባቸውም እንዲህ አይነቱ ሁኔታ ዛሬ በሀገሪቱ ሕጋዊ እውቅና ተሰጥቷቸው ከሚንቀሳቀሱ ተቃዋሚዎች ዘንድ እንደማይታይ በአንፅንዖት የገለፁ ሲሆን እስካሁን ካለው ተሞክሮ ሁኔታው አሉታዊና አፍራሽ መሆኑን አትተዋል።</p>

<p>አቶ ከማል በእዚሁ ጥናታዊ ፅሁፋቸው ላይ ተቃዋሚ የፖለቲካ ፓርቲዎች እውነትን የማዛባትና አፍራሽ ድርሻ እያራመዱ መሆኑን ቢያወሡም በምሳሌነት በስም ከመጥቀስ ተቆጥበዋል አያይዘውም የፖለቲካ ስልጣንን በሕጋዊ መንገድ ለመያዝ በሀገሪቱ የሚንቀሳቀሱ ፓርቲዎች ለህግ ተገዢነትን የማያሳሣዩ ከሆኑ በሕግ እንደሚጠየቁና እውቅናቸውም ከብሔራዊ የምርጫ ቦርድ እንደሚሠረዝበት ሁኔታም እንደሚኖር «አንዳንዴ» በማለት ጠቅሰዋል።</p>

<p>በስልጣን ላይ የሚገኘውን መንግሥት የፖለቲካ ፓርቲዎችን እንቅስቃሴ በመገደብ እና የይስሙላ ዴሞክራሲን በመልመድ የሚከሠር ብዙዎች ሲሆኑ ከሀገር ውጪ የሚንቀሳቀሱ የኢህአዴግ ተቃዋሚዎችም በቀዳሚነት ከሚያቀርቧቸው ምክንያቶችም ውስጥም በነፃ የመደራጀት እና የመንቀሳቀስ መብታችን ታፈነ የፖሊስ መከላከያ የፀጥታ ኃይሉ በአንድ የፖለቲካ ፓርቲ የበላይነት ይመራል የሚል ይገኙባቸዋል።</p>

<p class="align-center"><a href="/Gazettas/Tarik/info/Tarik.sera.html">ከታሪክ ሚያዝያ 10 1990</a></p>


</body>
</html>	





