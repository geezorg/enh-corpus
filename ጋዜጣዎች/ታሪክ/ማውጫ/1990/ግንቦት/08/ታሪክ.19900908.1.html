<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«በእኔ አመራር ግዜ ቤተክርስቲያን የገጠማት ችግር የከፋ ነው» አቡነ ጳውሎስ «ችግር ፈጣሪ» እንደነበሩ አመኑ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> «በእኔ አመራር ግዜ ቤተክርስቲያን የገጠማት ችግር የከፋ ነው» አቡነ ጳውሎስ «ችግር ፈጣሪ» እንደነበሩ አመኑ</h1>

 
<p>ብፅዕ ወቅዱስ አቡነ ጳውሎስ ፓትርያርክ ርዕሰ ሊቃነጳጳሳት ዘኢትዮጵያ ግንቦት 5 ቀን 1990 ዓ.ም የተጀመረውን የቅዱስ ሲኖዶስ ስብሰባ ሲከፍቱ «ቤተክርስትያናችን በእኔ አመራር ጊዜ የገጠማት ችግር ከምንጊዜውም በላይ የበለጠና አሳሳቢ ደረጃ ላይም ደርሷል» ማለታቸው ተገለጠ።</p>

<p>የሠላሳ ሁለቱ ሀገረ ስብከት ሊቃነ ጳጳሳት በተሳተፉበት በዚህ ስብሰባ ላይ የሚመረጡ ሦስት አባላት ያሉት ኮሚቴ በመቅረፅ በቤተክርስቲያኒቱ ወቅታዊ ችግሮችና በሌሎችም ርዕሰ ጉዳዮች እንደሚወያዩ ከመርሃ ግብሩ ለመረዳት ተችሏል።</p>

<p>አቡነ ጳውሎስ በቤተክህነት ዘመድ ወዳጆቻቸውን በከፍተኛ ደሞዝ የመቅጠራቸው እና ቤተሰቦቻቸውን በቤተክርስቲያኒቱ ሃብት ማንበሽበሻቸው በጠቅላላ የሃይማኖት አባትነታቸውን ዘንግተው ያሉና እንደአለማዊ ባለሥልጣን በቤተክርስቲያኒቱ አንጡራ ሃብት ተንደላቅቀው በዘመናዊ መኪና እየተንፈላሰሱ መኖርን የሚፈልጉ ናቸውው እየተባለ በተጨባጭ ማስረጃ ለምዕመኑ ክሳቸውን የሚያቀርቡበት ወገኖች ዛሬም ክሳቸውን እንደቀጠሉበት ሲሆን ፍርዱንም ሕዝብ እንዲሰጣቸው እየተጠባበቁ ነው።</p>

<p>የእነዚህ ክሶች መሰማት መጀመሪያ አቡነ ጳውሎስ ግትር ባህርይ እንዳላቸው ለምድር ዳኛ ክስ እንዲያቀርቡ እርሣቸው ባሉበት የቤተክርስቲያን ቅጥር ግቢ የባህታዊው ነፍስ በጥይት እንዲቀጠፍ ግድ ብሎ ነበር።</p>

<p>ከዚህም ባሻገር አቡነ ጳውሎስ ላይ ተቃውሞው ያየለው በአገር ውስጥ ብቻ ሳይሆን በውጭም ሀገር በመሆኑ ምን ያህል አመራራቸው ዝቅጠት ውስጥ እንደገባ ያመለክታል።</p>

<p>አሁን ግን በዚህ ስብሰባ ቀዳሚውና አቢይ የሆነው የቤተክርስቲያኒቱ ችግር የእርሳቸው አመራር እንደሆነ ከእርሳቸው አንደበት በመውጣቱ የእርሳቸውን ግልምጫና ቁጣ በመፍራት በሆዱ አምቆ የነበረውን ምልዓተ ጉባኤ ሊያፍታታውና የምዕመናኑን ችግር አፍረጥርጦ ሊያስረዳ ሊወያይና ሊወስን ስለሚችል አንድ መሻሻል ይታይ ይሆናል ተብሎ ተገምቷል።</p>


<p class="align-center"><a href="/Gazettas/Tarik/info/Tarik.sera.html">ከታሪክ ግንቦት 8 ቀን 1990</a></p>




</body>
</html>