<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ወዶ ዘማቾች» 3000 የሻዕቢያ ጦር ወደ ድንበር እየተመመ መሆኑን ቢቢሲ አጋለጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center"> የኤርትራ መከላከያ ሚ/ር ዳግም ጥሪ መደረጉን ካደ</h2>
<h1 class="align-center"> «ወዶ ዘማቾች» 3000 የሻዕቢያ ጦር ወደ ድንበር እየተመመ መሆኑን ቢቢሲ አጋለጠ</h1>

 
<p>በኢትዮጵያ ኤርትራ መንግሥታት መሀከል የድንበር ውዝግቡ እየተካረረና የማስታረቅ ሒደቱም ተስፋ እየተመናመነ በመጣበት በአሁኑ ወቅት ኤርትራ ወታደራዊ ኃይሏን በማጠናከር ላይ መሆኗ ተዘገበ።</p>

<p>የቢቢሲ ሬዲዮ የአስመራ ዘጋቢ አሌክስ ላስት ከትናንት በስቲያ ከስፍራው ባስተላለፈው ሪፖርት እንዳስታወቀው «ወዶ ዘማች» የተባሉ ወንድ፣ ሴት፣ ወጣትና አረጋውያን የሀገሪቱ ዜጐች ከየማእዘኑ በመሠባሰብ ወደ ኢትዮጵያ ድንበር በመዝመት ላይ ናቸው።</p>

<p>ባለፈው እሮብ ብቻ ከአንድ ሺህ በላይ የሚሆኑ የቀድሞ የሻእቢያ ተዋጊዎችን የያዙ አስራ አራት ኰንቮዮች ከምፅዋ መስመር ሲጓዙ መመልከቱን የገለፀው ጋዜጠኛ ላስት፣ በማግስቱ (ከትናንት በስቲያ) ተራው የአስመራ ነበርና ቁጥራቸው ከአንድ ሺህ አምስት መቶ የሚበልጡ የቀድሞ የሻእቢያ አባላትና የውትድርና ልምድ ያላቸው ኤርትራውያን ወደ ጦርነት ቀጠናው የሚወስዷቸውን አውቶብሶችና ኰንቮዮች ከጠዋቱ ጀምሮ በአስመራ እስቴዲዮም ተሰባስበው ነበር።</p>

<p>ዘማቾቹን ለመሸኘት የተሠበሠቡ የከተማይቱ ነዋሪዎቹም በፊታቸው ላይ ያደበበት እንደነበር በእዚሁ ሪፖርቱ ዘጋቢው አመልክቶ ተዘዋውሮ ካነጋገራቸው በተጠንቀቅ ላይ ካሉ የቀድሞ የሻዕቢያ ተዋጊዎች ለመረዳት እንደቻለው ለዘመቻው የተዘጋጁት በራሳቸው አነሣሽነትና ሀገራቸውን ከአደጋ የመጠበቅ ኃላፊነት ያለባቸው በመሆኑ እንደሆነና የተሰባሰቡትም በራሳቸው ነው ብሏል።</p>

<p>የኤርትራ የመከላከያ ሚኒስትር የቀድሞ ተዋጊዎቹን ዳግም ጥሪ እንዳላደረገላቸውና የተሰበሰቡትም በግላቸው ስለመሆኑ በመግለፅ የክተት ጥሪ አላደረግኩም በማለት ስለሁኔታው ማስተባበሉን ከአሌክስ ላስት ዘገባ ለመገንዘብ ተችሏል።</p>

<p>በእዚሁ እለትም የአስመራ ከተማ እንስቶች በየቤተክርስቲያኑ በመሠባሰብ ጸሎትና ምህላ እንዳደረጉ ጋዜጠኛው ላስት አክሎ የተናገረ ቢሆንም፤ ፀሎቱ ግን ለኤርትራ ድል ይሁን አሊያም ለሠላም ይሁን ያለው ነገር የለም።</p>

<p class="align-center"><a href="/Gazettas/Tarik/info/Tarik.sera.html">ከታሪክ ግንቦት 22 ቀን 1990</a></p>




</body>
</html>