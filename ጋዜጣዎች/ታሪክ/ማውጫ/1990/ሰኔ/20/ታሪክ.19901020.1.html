<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የተባረሩ ኤርትራውያን ድርጅታቸው ተሸጦ ወኪሎቻቸው ከአገር እንዲወጡ ተወሰነ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> የተባረሩ ኤርትራውያን ድርጅታቸው ተሸጦ ወኪሎቻቸው ከአገር እንዲወጡ ተወሰነ</h1>

 
<p>ለአገር ፀጥታና ደህንነት ሲባል በስለላ እና በጦር መዋጮ ተሳትፎ በማድረግ የተያዙ ኤርትራውያን ወደ አገራቸው እንዲመለሱ ሲደረግ በኢትዮጵያ ውስጥ የነበራቸውን የንግድ ድርጅት በወኪል እንዲያሠሩ የኢትዮጵያ መንግስት መፍቀዱን ያስታወሰው የዜና ምንጭ የተባበሩት ኤርትራውያን ወኪሎቻቸው የንግድ ድርጅቶቻቸውን ሸጠው በአንድ ወር ጊዜ ውስጥ አዲስ አበባን ለቀው እንዲወጡ መወሰኑን የውጭ ጉዳይ ሚኒስቴር መሥሪያ ቤት ገለጠ።</p>

<p>ከ1100 በላይ የሚሆኑ ኤርትራውያን ኢትዮጵያን ሲሰልሉና ለሻዕቢያ ጦር መደገፍያ የሚሆን ብር ሲያዋጡ ተደርሶባቸው ወደ ኤርትራ እንዲላኩ ሲደረግ የቀይ መስቀል ሰዎችና ሌሎችም ታዛቢዎች እንዲከተሏቸው ተደርጐአል ያለውን የኢትዮጵያ መንግሥት መግለጫ በማጣጣል የኤርትራ መንግስት ኤርትራውያኑ ከኢትዮጵያ ሲባረሩ ሀብትና ንብረታቸውን ተቀምተው የለበሱትን ወኪል ሳይቀር ተገፍፈው ነው ማለቱ ያስታወሰው ይኸው ዘገባ ኤርትራውያኑ ሲባረሩ ኢትዮጵያ ውስጥ ለወኪል ሰጥተውት የነበረው የንግድ ድርጅታቸውን እንዲሸጥና ወኪሎቻቸውም ኢትዮጵያን ለቅቀው በአንድ ወር ጊዜ ውስጥ እንዲወጡ መወሰኑን አግባብ አይደለም ሲል ቅድሚያ መኮነን የለመደበት የኤርትራ መንግስት የተሰጠ ነገር ካለመኖሩም ሌላ ቀደም ሲል ያስታወቀው የተባረሩትን ኤርትራውያን ንብረትና ድርጅት የተረከቡት ወኪሎችና በማናቸውም የአገርን ፀጥታና ደህነንትን የሚያውክ ተግባር ላይ እስካልተሰሩ ድረስ በሰላም መኖር ይቻላሉ ብሎ ነበር።</p>

<p>የሁለቱንም ወገኖች አቋም የተከታተሉ ታዛቢዎች እንደሚሉት የኤርትራን የውጭ ጉዳይ መ/ቤት የተባረሩትን ኤርትራውያን ንብረት መንጠቅም ሆነ መሸጥ ወይም ሊሸጡ መግዛት የማንም ፍላጐት አይመስለንም ምክንያቱም ይህ ፍላጐት ቢኖር ኖሮ እነሱ የኢትዮጵያውያንን ጥርስ ነቅለው እንዳባረሩት ሁሉ ነጥቆ ማባረር ይቻል ነበር። እንዲህ ያለው ምክንያት የዕብሪተኞች ውሸት ነው ማለታቸው ተደምጧል።</p>


<p class="align-center"><a href="/Gazettas/Tarik/info/Tarik.sera.html"> ከታሪክ ሰኔ 20 ቀን 1990</a></p>

</body>
</html>	





