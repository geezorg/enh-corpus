<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በአዲስ አበባ የአሜሪካ ኤምባሲ በአሜሪካውያን ወታደሮች እየተጠበቀ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center"><span class="underline">ምርመራው ቀጥሏል- ስጋቱ አይሏል</span></h2>
<h1 class="align-center">በአዲስ አበባ የአሜሪካ ኤምባሲ በአሜሪካውያን ወታደሮች እየተጠበቀ ነው</h1>


<p>በናይሮቢና በዳሬሰላም በሚገኙ የአሜሪካ ኤምባሲ ጽ/ቤት ላይ የቦንብ ፍንዳታ አደጋ ከደረሰና ብዙዎቹን ለህልፈትና ለከፋ አደጋ ከዳረገ ወዲህ አሜሪካ በሌሎች ሀገሮች የሚገኙ የኤምባሲ ፅህፈት ቤቶች የጥበቃ ሁኔታ የምታጠናክር መሆኗን ካስታወቀች ከቀናት በኋላ እዚህ አዲስ አበባ የሚገኘው የኤምባሲው ፅህፈት ቤት በአሜሪካን ወታደሮች እየተጠበቀ ነው።</p>

<p>ቀድሞ የጥበቃ ሥራውን ያከናውኑ በነበሩ ኢትዮጵያውያን ምትክ የአሜሪካ ወታደሮች ለጥበቃ መሰማራታቸው አሜሪካ በኢትዮጵያውያን ላይ ያላት እምነት ዝቅተኛ ነው የሚሉ ወገኖች ቢኖሩም ብዙዎቹ ግን አሜሪካ የወሰደችውን የጥንቃቄ እርምጃ ተገቢ ነው ብለውታል። በጥበቃ ሥራ ላይ የነበሩ ኢትዮጵያውያን አሁን ምን እየሰሩ እንደሆነ ለማወቅ ባይቻልም የአሜሪካ ወታደሮች የሀገራቸውን ኤምባሲ ፅህፈት ቤት የጥበቃ ሥራ ሲያከናውኑ ግን ታይተዋል።</p>

<p>ይህ በእንዲህ እንዳለ ናይሮቢ የደረሰውን አደጋ ለማጣራት ኬንያ የገቡት የኤፍቢአይ መርማሪዎች ቦንብ ጭኖ ፍንዳታውን ያደረሰውን መኪና መለየት በመቻላቸው አመርቂ ውጤት ያገኙ መሆናቸውንከናይሮቢ የተሰራጨው ዜና ያስረዳል። ዜናው ጨምሮ አደጋውን አድርሷል የተባሉ አምስት ተጠርጣሪዎች መያዛቸውን እንጂ ዜግነታቸው ያልተግለፁ መሆኑና ማንነታቸው እንዳልተነገረ ዜናው ጨምሮ ገልጿል።</p>

<p>የአሜሪካ መንግሥት በናይሮቢና በዳሬሰላም የፍንዳታው አደጋ ከደረሰ በኋላ ሶስት ነጥብ አምስት ቢሊያርድ ዶላር በመመደብ በመላው አለም የሚገኙ ኤምባሲዎችን የጥበቃ ሁኔታ ለማጠናከር ያቀደች መሆኑን ከአሜሪካ ውጭ ጉዳይ ሚኒስቴር የወጣው መግለጫ አስታውቋል። መግለጫው በመቀጠልም በአለም ላይ አሉ ከሚባሉ የስለላ ድርጅት በዋንኛነት የሚጠቀሰው ሲአይኤ ሥራ ደካማ እንደነበረና የተጣለበትን ኃላፊነት በአግባቡ ሊወጣ ያልቻለበት ደካማ የሥራ ወቅት ቢኖር አሁን ነው ማለቱም ተጠቅሷል።</p>

<p>ለአደጋው ኃላፊነት የወሰደ ድርጅት ቢኖርም ከአሜሪካ መንግሥት በኩል ግን ምንም የተሰጠ ማብራሪያ የለም። አዲስ አበባ የሚገኘው የአሜሪካ ኤምባሲ ጥቃት ሊሰነዘርበት ያልቻለው በእድል እንጂ በተጠናከረ የጥበቃ ሁኔታ አልነበረም። አሁን በአሜሪካውያኑ ወታደር የተተኩት ኢትዮጵያውያን የጥበቃ ሰራተኞች የጥበቃ ሥራቸውን በወጉ ያከናውኑ እንደነበር የሚናገሩም አልታጡም።</p>

<p>የእስልምና አክራሪነት በምስራቅ አፍሪካ እያሰጋና መንግሥት አልባ በሆነችው ሱማሊያ አልኢትሀድ የተባለው አክራሪ ድርጅት በስፋት እየተንቀሳቀሰ ባለበት በእዚህ ወቅት አሜሪካ አዲስ አበባ የሚገኘውን ፅህፈት ቤቷን በእራሷ ወታደሮች እንዲጠበቅ ማድረጓ በኢትዮጵያውያን የጥበቃ ሠራተኞች እምነት እንደሌላት አድርጎ መታሰብ የለበትም የሚሉ ወገኖች በሚሰጡት አስተያየት የተለያየ የጦር መሣሪያ ወደ መዲናዋ አስርጎ ለማስገባት አልኢትሀድና ወኪሎቹ ወደ ኋላ እንደማይሉ ይናገራሉ።</p>


<p class="align-center"><a href="/Gazettas/Tarik/info/Tarik.sera.html">ከታሪክ ነሐሴ 9 ቀን 1990</a></p>

</body>
</html>	
