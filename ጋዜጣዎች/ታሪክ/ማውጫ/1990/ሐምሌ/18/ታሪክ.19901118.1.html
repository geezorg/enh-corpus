<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የእኛ መወረር የሱዳን አማፅያንን ኮሰኮሣቸው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የእኛ መወረር የሱዳን አማፅያንን ኮሰኮሣቸው</h1>
<h2 class="align-center">ከሁለቱ መንግሥታት የሚያገኙት ፖለቲካዊና ሎጅስቲካዊ እርዳታ መተጓጎሉን መሪዎች ገለፁ</h2>
 
<p>ግንቦት 4 ቀን 1990 ዓ.ም ይፋ የወጣው የኢትዮጵያና ኤርትራ መንግሥታት በመሀከላቸው ያበቀሉት ቁርቋሶ ወደ ጦርነት እየጠለቀ መምጣቱ ሁኔታዊ አህጉራዊ እና ዓለም አቀፋዊ እንደምታ እንዳለው የሚታወቅ ሲሆን፤ አሁን ደግሞ ይህንን ሰሞን የሱዳን ተቃዋሚ ኃይሎች ጦርነቱ የእነሱንም ጥቅም እንደነካባቸው እስላማዊ የካርቱሙ የሌቴናን ጄኔራል ኦማር ሀሰን አልበሽር መግንሥት በኃል ለመጣል እየተፋለሙ ካሉት እንደኛው ለጆን ጋራንጉ የደቡብ ሱዳን ነፃነት ግንባር እና በካርቱም መንግሥት መሀከል የተደረገውን ጊዜያዊ ተኩስ አቁም አስመልክቶ ሰሞኑን ባወጣው መግለጫ የአዲስ አበባ አስመራ መንግሥታት ወደ ጦርነት ውስጥ በመግባታቸው ሣቢያ ለአማጺው ኃይል የሚደረገው የፖለቲካዊና ሊጂስቲካዊ እገዛ ተስተጓጉሏል ብሏል።</p>

<p>አማጺው ቡድን በእዚህ መግለጫው በአፅንኦት እንዳሰፈረው የሁለቱ መግንሥታት ወደ ጦርነት መግባት በፖለቲካዊና ሎጅስቲካዊ ድጋፍ ላይ ተፅእኖ ከማሣደሩም ባሻገር፣ ኢትዮጵያ ኤርትራ በኢጋድ በይነ መንግሥታት አባልነታቸው ለሱዳን ሠላም ሊያደርጉ የሚችሉት አስተዋጽኦ ላይ ሳንካ ማሣደሩ የሚጠበቅ መሆኑን አመልክቷል።</p>

<p>የኢትዮጵያን ኤርትራ መንግሥታት ከሱዳን መንግሥት በኩል ለአመታት ከሚሠነዘርባቸው አቤቱታ አንድ ተቃዋሚዎችን ያደራጅብናል ይረዳሉም የሚል መሆኑ ይታወቃል። ሁለቱ መንግሥታት እርስ በእርስ መቆራቆስ ከያዙ ወዲህም የሱዳን መንግሥት ምክር በት አፈ ጉባኤና የመጃሉዲያኑ መሪ ዶክተር ሀሰን አልቱራቢ «እኛን ለማጥፋት ባከማቹት መሣሪያ እርስ በእርስ ሲጫረሱ ማየት የሚገርም ነው» ማለታቸው የሚታወስ ነው።</p>

<p>አሜሪካና ምዕራባውያኑ መንግሥታት የኢትዮ-ኤርትራን የድንበር ግጭት ወደ ውጊያ ማምራት በስጋት የሚመለከቱት በክፍለ አህጉሩ በተለይም በሱዳን ዴሞክራሲያዊ ስርአትን ከመመስረት ፍላጎት እንደነበር የሚዘነጋ አይደለም።</p>


<p class="align-center"><a href="/Gazettas/Tarik/info/Tarik.sera.html">ከታሪክ ሐምሌ 18 ቀን 1990</a></p>

</body>
</html>	
