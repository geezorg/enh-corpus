<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኤርትራ የተወለዱ አስር ኢጣሊያዊያን በቁጥጥር ሥር ዋሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h3 class="align-center"><span class="underline">በነፃ ከተለቀቁት መሀል ሶስቱ ከሀገር እንዲወጡ ተደረገ</span></h3>
<h2 class="align-center">ኤርትራ የተወለዱ አስር ኢጣሊያዊያን በቁጥጥር ሥር ዋሉ</h2>

 
<p>በኢትዮጵያ ውስጥ የሚኖሩ አሥር የኢጣሊያ ዜጎች ባለፈው ዓርብ መያዛቸውንና ስድስቱ የእለቱ ዕለት ሲለቀቁ የተቀሩት አራቱ በቁጥጥር ሥር መዋላቸውን የቫቲካን ሬድዮ በ8/11/90 ምሽት ባስተላለፈው ዜና ገለጠ።</p>

<p>በነፃ ከተለቀቁት የኢጣሊያ ዜጎች ሶስቱ ኢትዮጵያን ለቅቀው እንዲወጡ እንደተነገራቸውና አዲስ አበባ ውስጥ ተይዘዋል የተባሉት ኢጣሊያውያን ኤርትራ ውስጥ የተወለዱና በኢጣሊያ ፓስፖርት ይንቀሳቀሱ ነበር ያለው ሬዲዮ ቫቲካን በኢትዮጵያ የጣሊያን አምባሳደር ማርቼሎ ኮዌሪ በዚህ ጉዳይ ላይ የተሰማቸውን ቅሬታ ለኢትዮጵያ መንግሥት ባለሥልጣናት ማሳወቃቸውንና ሁኔታውን በቅርብ እየተከታተሉ መሆናቸውን ከታመነ ምንጭ አግቼዋለሁ ያለውንና በይፋ ያልገለፀውን የዜና ምንጭ ጠቅሶ ዘግቧል።</p>

<p>ይህንን ዜና መሠረት በማድረግ ዝግጅት ክፍላችን የሚመለከተው ወገን ምን ይላል? የሚለውን ለማወቅ ሐሙስ ሐምሌ 10 ቀን 1990 ዓ.ም ከቀኑ 7፡13 ደቂቃ ላይ ወደ ኢጣሊያ ኤምባሲ ስልክ ደውለን ነበር። ያገኘነው መልስ የኢጣሊያ ፓስፖርት ይዘው የሚንቀሳቀሱ የነበሩ ኢጣሊያውያን መታሠራቸው እውነት መሆኑንና ለምንና እንዴት እንደሆነ መግለፅ ያለመፈለጋቸው ከአምባሰዱ ፀሃፊ ቢሮ በስልክ ተመልሶልናል።</p>

<p>በዚሁ ዕለት ከቀኑ 7፡53 ደቂቃ አንስቶ እስከ 7፡59 ድረስ ወደ ኢትዮጵያ የውጭ ጉዳይ መ/ቤት ስልክ መትተን ሳይሳካልን ቀረ። ምንም እንኳ እንደውጭ ጉዳይ መ/ቤት አመለካከትም ሆነ አቋም ጋር ሊገናኝ ቢችልም ባይችልም ዘገባውን ለማጠናከር አንድ የፖለቲካ ምሁር አስተያየት እንዲሰጡን በጠየቅናቸው መሠረት «ኤርትራ የተወለዱ ኢጣሊያውያንም ሆኑ ሌሎች የውጭ ሀገር ዜጎች የኤርትራና የኢትዮያ ፓስፖርት ያልሆነ ግን የጣሊያን የአሜሪካ የእንግሊዝ የሌላም ሀገር ሊሆን ይችላል ፓስፖርት ይዘው በማንኛውም አጋጣሚያ ሁኔታ ከኢትዮጵያ ኤርትራ፤ ከኤርትራ ኢትዮጵያ ሊመላለሱ ይችላሉ። በዚህ አጋጣሚ ደግሞ ዕትብት ለተቀበረበት ምድር ሲሉ የሻዕቢያን ተልዕኮ ሊያስፈፅሙ ይችላሉ። ከዚህ ጋር አጣምረን ማየት ያለብን የኢጣሊያ መንግሥት ለሻዕቢያ /ለኤርትራ መንግሥት/ 100000 የመድኃኒትና የሌላም ዕርዳታ ለግሷል። በዚህ ወቅት በእብሪት የምስራቅ አፍሪካን ባስጨነቀ ጠብ አጫሪ ለተመድ ውሳኔ አልገዛም ላለ ወረሪ እርዳታ ለምን ተሰጠ? በወራሪው ዙሪያ አሮጌ ካርታ አቀበለች እየተባለ መታማቷን ያየን እንደሆነ ከሀገር ሉዓላዊነት ደህንነትና የሕዝብ ፀጥታ ከመጠበቅ አኳያ የኢጣሊያ ዜጎች መታሰራቸው አይገርምም ሲሉ አስተያየታቸውን ሰጥተዋል።</p>


<p class="align-center"><a href="/Gazettas/Tarik/info/Tarik.sera.html"> ከታሪክ ሐምሌ 11 ቀን 1990</a></p>

</body>
</html>	





