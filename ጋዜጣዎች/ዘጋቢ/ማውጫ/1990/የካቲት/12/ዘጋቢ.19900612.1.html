<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የጁቡቲ መንግሥት ኦሮሞ ስደተኞችን አስሮ ለኢትዮጵያ ማስረከቡ ተሰማ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center"> 19 ዓመት የኖረ ኢትዮጵያዊ ነጋዴም አለበት</h2>
<h1 class="align-center"> የጁቡቲ መንግሥት ኦሮሞ ስደተኞችን አስሮ ለኢትዮጵያ ማስረከቡ ተሰማ</h1>

 
<p>ባለፈው ወር ውስጥ አምስት የኦሮሞ ብሔር ተወላጅ የሆኑ ኢትዮጵያዊያን ስደተኞችን የጅቡቲ መንግስት አስሮ ለኢትዮጵያ ማስረከቡን ኢንዲያን ኦሽን ኒውስሌተር በጀንዋሪ 24 1998 (ጥር 16 ቀን 1990) እትሙ መዘገቡ ተገለፀ።</p>

<p>ከዘገባው ለመረዳት እንደተቻለው ለኢትዮጵያ የፀጥታ ሠራተኞች ከተሠጡት ውስጥ አንዳንዶቹ ጅቡቲ ውስጥ ለበርካታ አመታት የኖሩ መሆናቸውን ኒውስ ሌተሩ ያሠፈረ ሲሆን ለ19 ዓመታት በንግድ ስራ የቆዩት እና የበርካታ የፍራፍሬ መደብሮች ባለቤት የሆኑት ኢብራሒም አሊ ኡመር ጥር 6 ቀን 1990 ከሰዓት በኋላ ከመኖሪያ ቤታቸው ታሥረው መወሰዳቸውን መዘገቡን አመልክቷል።</p>

<p>ኢብራሒም አሊ ኡመር ከመኖሪያ ቤታቸው በተያዙበት ወቅት በእንግድነት መጥተው እሳቸው ጋር አርፈው የነበሩ ሀሠን አሊ፣ አብደል ዋሴ፣ አሊ የሡፍ፣ ሙራድ አህመድ ሙራድ እና መሐመድ የሱፍ የተባሉ ግለሰቦችም በጅቡቲ ነጭ ለባሽ ተወስደው ጅቡቲ በረሀ ውስጥ በሚገኝ እስር ቤት ለአራት ቀናት ከታሠሩ በኋላ አምስቱንም ሰዎች የኢትዮጵያ መንግስት እንዲረከባቸው መደረጉ ጥር 10 ቀን 1990 ዓ.ም ጠዋት በላንድ ክሩዘር መኪና ተጭነው ተወስደዋል በማለት ኒውስሌተሩ አትቷል።</p>

<p>ከእዚህም በተጨማሪ ሼክ ሙሳ የተባሉ አንድ ሌላ ስደተኛም በተመሳሳይ ቀን ጅቡቲ ከተማ ውስጥ በቁጥጥር ስር መዋላቸው መገለፁን ያተተው ይኸው ዘገባ፣ ዘገባው እስከተጠናከረበት ጊዜ ድረስ እዚያው ታስረው የሚገኙ ቢሆንም የጅቡቲ መንግስት አሳልፎ ይሰጣቸው ይሆናል የሚል ስጋት መኖሩን አውስቷል። ተያዙ የተባሉት ግለሰቦች በምን ምክንያት በጅቡቲ መንግስት ፖሊስ ተይዘው ለኢትዮጵያ የፀጥታ ሰራተኞች እንድተሰጡ ዘገባው ምንም ያብራራው ነገር የለም። ሁለቱም መንግስታት በኩል ስለጉዳዩ የተሰጠ ማረጋገጫም ሆነ ማስተባበያ አልተሰማም።</p>

<p>ይህ በእዚህ እንዳለ ህዳር 29 ቀን 1990 ዓ.ም ከኦነግ ጋር ግንኙነት አላቸው በሚል ጅማ ውስጥ የታሰሩት ስድስት ሰዎች ይለቀቁ ዘንድ ዓለም አቀፉ የሰብዓዊ መብቶች ተሟጋች ድርጅት አምነስቲ ኢንተርናሽናል መጠየቁ ተዘግቧል። አምነስቲ ተማፅኖውን ያሰማቸው ስድስት ሰዎች አቶ አበራ ሮሪቾ፣ አቶ ብርሃኑ ገለታ፣ አቶ ደበሌ ሁንዴ፣ አቶ ኃይሌ፣ አቶ ነጋሶ ዋቅጅራ እና የኦነግ ም/ዋና ፀሐፊ የሆኑት የአቶ ሌንጮ ለታ እህት ወ/ሮ ሒሩት ለታ ናቸው።</p>


<p class="align-center"><a href="/Gazettas/Zegabi/info/Zegabi.sera.html">ከከዘጋቢ የካቲት 12 ቀን 1990</a></p>


</body>
</html>	





