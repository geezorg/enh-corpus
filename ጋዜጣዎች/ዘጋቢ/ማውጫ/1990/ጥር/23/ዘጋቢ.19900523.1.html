<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አደንዛዥ እፅ በትግራይ በኩል ወደ ውጪ ሲወጣ መቆየቱ ተገለፀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> አደንዛዥ እፅ በትግራይ በኩል ወደ ውጪ ሲወጣ መቆየቱ ተገለፀ</h1>

 
<p>በሀገራችን ከጊዜ ወደ ጊዜ እየተበራከተ ባለው አደገኛ እጾች ዝውውር ትግራይ ውስጥ ሁኔታው እየከፋ መምጣቱ ተነገረ።</p>

<p>አንድ የክልሉ ባለሥልጣን ስታስቲካዊ መረጃዎችን በመጥቀስ እንዳስታወቁት ከእፅ ዝውውር እና ማምረት ጋር በተያየዘ ባለፈው አራት ዓመት በቁጥጥር ስር የሚውሉት ሠዎች ቁጥር በ1450 ፐርሰንት ጨምሯል። እንደባለሥልጣኑ ሀተታ ከሆነ በ1986 ዓ.ም. በቁጥጥር ስር የዋሉት ስድስት ሠዎች ብቻ የነበሩ ሲሆን በ1987 ዓ.ም ወደ ሀያ ስድስት አድጓል። ይህም ማለት በ433.3 በመቶ አሻቅቧል ማለት ነው። በ1988 ደግሞ ወደ ስልሳ አምስት ሠዎች መያዝ በመጨመሩ ይህም ከቀዳሚው ዓመት ጋር ሲነፃፀር የ250 በመቶ ብልጫ አለው። በ1989ም ቢሆን በቁጥጥር ስር የዋሉ ሠዎች አሀዝ ሰማኒያ ሠባት ደርሷል። ይህም የሚያሣየው ከእፅ ዝውውር ጋር በተያያዘ የተያዙት ሠዎች ከ1988 ጋር ሲነፃፀር የ133.5 በመቶ ብልጫ አለው።</p>

<p>ከዘገባው ለመረዳት እንደተቻለው በትግራይ ክልል ከ1986 ዓ.ም ወዲህ ብቻ በቁጥጥር ስር ሊውል የቻለው የአደንዛዥ እፅ መጠን 4.1294 ኪ.ግራም የሚደርስ ሲሆን ሁኔታው በተለየ ሁኔታ ተባብሶ የሚታየው በምስራቃዊ ትግራይ ነው።</p>

<p>የእፅ ዝውውሩ በትግራይ ክልል እንዲህ በአጭር ጊዜ ተንሠራፍቶ ሊታይ የቻለው በአዲግራት በኩል ወደ ሳውዲት አረቢያና የመን በድብቅ ለማሸጋገር ከመፈለግ ጋር በተያያዘ መሆኑን የገለፁት እኒሁ የክልሉ ባለሥልጣን አያይዘው እንደገለፁትም በአንዳንድ የክልሉ አካባቢዎች የአደንዛዥ እፅ ማምረቻ ቦታዎች መኖራቸውም ተደርሶባቸዋል ብለዋል።</p>

<p>የአደንዛዥ እፅ ሲያመርቱ ከተደረሠባቸው ውስጥ መነኰሳት ከፍተኛውን ቁጥር የያዙ ሲሆን፤ ለማምረቻ ስፍራነት የሚጠቀሙትም ገዳማትን መሆኑ ተረጋግጧል። የተቀደሠው ስፍራ ለእዚህ እርኩስ ተግባር ማዋል እጅግ አሣፋሪና ንውረት የሞላበት መሆኑን መግለፅ እንወዳለን።</p>

<p>እስካሁን ድረስ የአክስሙን እንዳማሪያም ገዳም እና የመቀሌውን ዮሀንስ ሆሆሎ ጨምሮ በማእከላዊና ምስራቃዊ ዞኖች ቁጥራቸው በርከት ያለ የኦርቶዶክስ ተዋህዶ መንፈሳዊ ቦታዎች ለአደንዛዥ እፅ ማምረቻነት ውለው የተገኙ ሲሆን፤ ይገኝባቸዋል ተብለው የሚጠረጠሩ ሌሎችም እንደሚኖሩ ተገልጿል።</p>


<p class="align-center"><a href="/Gazettas/Zegabi/info/Zegabi.sera.html">ከዘጋቢ ጥር 23 ቀን 1990</a></p>


</body>
</html>	





