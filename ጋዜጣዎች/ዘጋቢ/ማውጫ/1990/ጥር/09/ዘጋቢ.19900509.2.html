<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«በተለያየ መንገድ በሀይልም ጭምር የራሣችንን ጥቅም እናሰጠብቃለን እንጂ በጭልፋም ቢሆን የአባይን ውሃ አናስነካም የሚለው የግብፅ አባባል የትም አያደርስም»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2><span class="underline"> የአባይ ጉዳይ ጦር ማማዘዙ እንደማይቀር ተገመተ</span></h2>
<h1 class="align-center"> «በተለያየ መንገድ በሀይልም ጭምር የራሣችንን ጥቅም እናሰጠብቃለን እንጂ በጭልፋም ቢሆን የአባይን ውሃ አናስነካም የሚለው የግብፅ አባባል የትም አያደርስም»</h1>

<h4 class="align-center"> የውጪ ጉ/ሚ/ ስዩም መስፍን</h4>
 
<p>የአባይ ጉዳይ አሣሣቢ ደረጃ መድረሱን የዓለም መገናኛ ብዙኃን በሚያሰራጩት ዜና በሚጠቅሱበት በዚህ ሰዓት የኢትዮጵያ የውጪ ጉዳይ ሚኒስትር ግብፅ በአባይ ወንዝ ላይ የምታካሂደውን ሥርዓት የለሽ ግንባታና ለኔ ብቻ በሚለው መርሆ የምታከናውናቸው ተግባሮች እጅግ አደገኛ አዝማሚያ ላይ እንደሚገኙ ግልፅ አድርገዋል።</p>

<p>ሚኒስትሩ በጋዜጠኞች ለቀረቡላቸው ጥያቄዎች በሰጡት ምላሽ እንደጠቀሱት ግብፅ አባይን በሞኖፓል ይዛ የአባይ ውሀ ተጠቃሚ ትሁን የምንልበትት ደረጃ ላይ አይደለንም ከማለታቸው ግብፅ ግን ይህን እያደረገች ነው ሲሉ ወንጅለዋታል። «የሌሎችን ህዝቦች ማፋጠን ወይም በሌሎች ህዝቦች ህይወት ፈርዶ ብቸኛ ተጠቃሚ ሆኖ መኖር ይቻላል የሚለው ፍልስፍና ግዜው ያለፈበት ነው በመሆኑንም ይህን ሀሣብ የሙጥኝ ማለት ደግሞ የሚያዘልቅ አይደለም አሁን ያለው ሁኔታ መለወጥ አለበት። የግድም ይለወጣል።» ሲሉ አስገንዝበዋል።</p>

<p>ይሁን እንጂ ግብፅ አሁንም ግንባታዋን በማካሄድ ላይ ትገኛለች። የአባይን ውሃ በሲና ምድረ በዳ 1000 ኪሎ ሜትር በመውሰድ ምንም ነገር ሊያበቅል በማይችል በሲና በረሀ ላይ ማፍሰሷን ቀጥላበታለች። ይባስ ብሎም የአባይን ተፋሰስ ሀገሮች ሣትጠይቅ የአውሮፓና የአረብ ሀገሮች የኤሌትሪክ ማዕከል ለመሆን ዝግጅቷን ማጠናቀቋን የኃይል ሚኒስትሩ አስታውቀዋል። በአኳያው ኢትዮጵያ ልጆቿ በረሀብ ይረግፋሉ። ወንዞቿ ለባዕድ የምድር ገነትን ሲፈጥሩ ለእርሷ ከውበት በስተቀር የፈየደላት የለም። ስለዚህም የኢትዮጵያ መንግሥት ያቀረበው ጥያቄ ወቅታዊም አስፈላጊም ነው የሚሉ ታዛቢዎች አልጠፉም።</p>


<p class="align-center"><a href="/Gazettas/Zegabi/info/Zegabi.sera.html">ከዘጋቢ ጥር 9 ቀን 1990</a></p>


</body>
</html>	





