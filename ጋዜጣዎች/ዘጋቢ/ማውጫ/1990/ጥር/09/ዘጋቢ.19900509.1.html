<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በኤምባሲዋ ውስጥ ያሉትን የደርግ ሹሞች እንድታስረክብ ግፊቱ አይሎባታል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2> የኢጣሊያ መንግሥት ኢትዮጵያን «ላለመግደል ዋስትና ይሰጠኝ አለች»</h2>
<h1 class="align-center"> በኤምባሲዋ ውስጥ ያሉትን የደርግ ሹሞች እንድታስረክብ ግፊቱ አይሎባታል</h1>

 
<p>የኰ/ል መንግሥቱ ኃ/ማርያም የደርግ ሥርዓት ሲያከትም ራሣቸውን ከአደጋ ለመከላከል በኢጣልያ ኤምባሲ ተከልልከው እስከ አሁን ህይወታቸውን በመምራት ላይ የሚገኙትን ባለሥልጣኖች ሕይወት ይታገድ ዘንድ ኢጣሊያ የኢትዮጵያን መንግስት «ለህይወታቸው ዋስትና ይሰጠኝና ላስረክብ» ስትል መጠየቋ ተገለጠ።</p>

<p>ጣሊያን ይህን ጥያቄ ያቀረበችው የኢትዮጵያ መንግሥት ካሣደረባት ጫና ሣይሆን እንዳልቀረም ተነግሯል። የኢትዮጵያ መንግሥት የውጪ ጉዳይ ሚኒስትር አቶ ስዩም መስፍን ባለስልጣኖችን በተመለከተ ከእፎይታ መፅሄት ጋር ባደረጉት ቃለ ምልልስ ከፍተኛ የደርግ ወታደራዊ የመንግስትና የፓርቲ ባለሥልጣናት በመዲናችን በሚገኘው የኢጣሊያ ኤምባሲ ተጠልለው እንደሚገኙ ገልፀው የሀገሮችን ግንኙነት የሚደነግግ አለም አቀፍ ሕግ እንዳለና አንዱ ሀገር በሌላ ሀገር የሚመሰርተው ኤምባሲ የመስራቹ ሀገሩ ሉአላዊ ቦታ ነው ተብሎ እንደተነገገ ገልፀዋል።</p>

<p>አቶ ስዩም መስፍና ንግግራቸውን በመቀጠል ስለዚህም እዚህ ያለው የጣሊያን ኤምባሲ መንግስታቱ በፈለጉበት ጊዜ እቅጥር ግቢው ግብተው የሚፍሩበት ወይም የሚፈትሹበት ሁኔታ ሊፈጠር እንደማይችል ይፋ ያደረጉት ሚኒስትር ይሁን እንጂ ኤምባሲዎች የአመፅ መነሳሻ ማዕከል ሆነው ማገልገልና የወንጀለኞች ከለላ ሰጪ መሆን እንደሌለባቸው ገልጠዋል።</p>

<p>በተጨማሪም ሕጉን በመፃረር የሀገሪቱን ሕግ በመፃረር የሀገሪቱን ሥርዓት ለሚቃወሙና በወንጀል ለሚፈለጉ ግለሰቦች ጥላና ከለላ እንዲሆኑ ሕጉ እንደማይፈቅድ ገልጠው የኢጣልያ መንግሥት ከኢትዮጵያ ጋር ወዳጅነት የፈጠረው የሁለቱንም ሀገሮች ጥቅም ለመጠበቅ እንጂ በኢትዮጵያ ላይ ወንጀል ለፈፀሙት በዘር ማጥፋት ወንጀል ለሚጠየቁት ወንጀለኞች ከለላ ለመስጠት አይደለም ሲሉ የመንግስታቸውን አቋም ይፋ አድርገዋል።</p>


<p class="align-center"><a href="/Gazettas/Zegabi/info/Zegabi.sera.html">ከዘጋቢ ጥር 9 ቀን 1990</a></p>


</body>
</html>	





