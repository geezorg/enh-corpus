<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ከ100 ሺ ብር በላይ የመንግሥት ገንዘብ ዘርፈው የተሠወሩት ኤርትራዊ በፖሊስ እየታደኑ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ከ100 ሺ ብር በላይ የመንግሥት ገንዘብ ዘርፈው የተሠወሩት ኤርትራዊ በፖሊስ እየታደኑ ነው</h2>


<p>በፌዴራል ስፖርት ኮሚሽን በመረብ ኳስ ፌዴሬሽን ፀሐፊነት ቦታ ተመድበው ሲሠሩ የቆዩትና በትውልድ ኤርትራዊ የሆኑት አቶ ፈለቀ ተገኝ በተለያየ ጊዜ 101600.45 (አንድ መቶ አንድ ሺ ስድስት መቶ ከአርባ አምስት ሣንቲም) ከባንክ አጭበርብረው በማውጣት ሰኔ 17 1990 ዓ.ም በመሠወራቸው ባለፈው ሳምንት ከስፖርት ኮሚሽንን ለፌዴራል ፖሊስ ኮሚሽን በተለላፈው ደብዳቤ መሠረት ኮሚሽኑ አዲስ አበባን ጨምሮ በሁሉም ክልሎች የሚገኙ ፖሊስ ጣቢያዎች የግለሰቡን ፎቶግራፍ በማስደገፍ ፍለጋው በጥብቅ እንዲቀጥል ትዕዛዝ መተላለፉን ውስጥ አዋቂ ምንጮች ለዘጋቢ ጋዜጣ ሪፖርተር አስታወቁ።</p>

<p>አቶ ፈለቀ ይህንን ያክል የመንግሥትና ሕዝብ ብር በተለያየ ጊዜ አጭበርብረው እንዴት ሊደረስባቸው እንዳልቻለና ቁጥጥሩም የላላ እንደሆነ የጠቆሙት አስተያየት ሠጪዎች አክለውም የተዘረፈው የገንዘብ ቁጥር ኮሚሽኑ በትክክል ማወቅ እንደተሣነው ከሚሠቱት የተለያዩ ግምቶች መረዳት እንደሚቻል ገልፀዋል። ይኸውም ግለሰቡ በተሠወሩ ሰሞን ከኮሚሽኑ አካባቢ 123 ሺ ብር ከመረብ ኳስና ቦክስ ፌዴሬሽኖች እንደዘረፉ የተነገረ ሲሆን በመቀጠል ከሁለት ሳምንት በፊት የመረብ ኳስ ፌዴሬሽን አጠቃላይ ዓመታዊ ስብሰባውን ካካሄደ በኋላ «በአዲስ ዘመን ዕለተ ሰንበት ስፖርት አምድ» ጋዜጣ ላይ አቶ ፈለቀ 106 (አንድ መቶ ስድስት ሺ ብር) በላይ እንደወሰዱ መግለፁ ታውቋል። ይህ የተምታታ የገንዘብ መጠን ምስጢሩ ምን እንደሆነ ብዙዎችን ግራ ያጋባ ጉዳይ ሆኗል።</p>

<p>በሌላም በኩል አቶ ፈለቀ ከስድስት ወር በፊት ከቦክስ ፌዴሬሽን 40ሺ ብር በማጉደላቸው ኮሚሽኑ «እስኪጣራ» በሚል ከኃላፊነታቸው ካገለላቸው በኋላ ምክንያቱ ባልታወቀ ሁኔታ የመረብ ኳስ ፌዴሬሽን ፀሐፊ እንዲሆኑ በመመደባቸው ዘረፋውን በቀላሉ እንዲፈፅሙ የረዳቸውና እንዲሁም ሌላ ወገን ከበስተጀርባ ሳይኖር እንዳልቀረ ስማቸው እንዳይጠቀስ የፈለጉ የኮሚሽኑ ሠራተኞች ለሪፖርተራችን ጠቁመዋል። ሰኔ 17 1990 ዓ.ም የተሰወሩትን አቶ ፈለቀ ተገኝን ጉዳይ ኮሚሽኑ ሁለት ወር ያክል ዘግይቶ ለፖሊስ ማሳወቁ ከግለሰቡ በስተጀርባ የተሠራ ደባ እንዳለ በቀላሉ መገንዘብ እንደሚችል እኒሁ ወገኖች አስታውቀዋል።</p>


<p class="align-center"><a href="/Gazettas/Zegabi/info/Zegabi.sera.html">ከዘጋቢ ጳጉሜ 5 ቀን 1990</a></p>

</body>
</html>	





