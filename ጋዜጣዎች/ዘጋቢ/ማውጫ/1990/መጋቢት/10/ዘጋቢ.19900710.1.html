<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሚጓጓዙት ፈላሾች ዌስት ባንክ ሊሠፍሩ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2><span class="underline"> የእስራኤሉ ሚኒስትር አያሣስብም ይላሉ</span></h2>
<h1 class="align-center"> የሚጓጓዙት ፈላሾች ዌስት ባንክ ሊሠፍሩ ነው</h1>

 
<p>ከኰ/ል መንግሥቱ ኃይለማርያም የመጨረሻ የስልጣን ዓመታት አንስቶ የኢትዮጵያ ይሁዳውያን (ፈላሾች) ከኢትዮጵያ ወደ እስራኤል በመውሠድ የማስፈሩ ዘመቻ አሁንም የቀጠለ መሆኑን የቢቢሲ ሬዲዮ በእዚህ ሣምንት መጀመሪያ ላይ ዘግቧል።</p>

<p>ሬዲዮው እንደገለፀው ወደ እስራኤል የሚወሠዱበትን ቀን በመናፈቅ ከሦስት ሺህ በላይ ፈላሻዎች በኢትዮጵያ መዲና አዲስ አበባ በመቆየት ካምፕ ውስጥ አመታት ተቀምጠው የነበረ ሲሆን፤ አሁን ግን የማጓጓዙ ስራ እንደቀጠለ ገልጿል።</p>

<p>በእስራኤል መንግስት ከስደት ተመላሾችን እና ኢሚግራንት ጉዳይ ሚኒስትር በመጥቀስ ቢቢሲ እንደተናገረው፤ በአሁኑ ዙር የሚካተቱት የኢትዮጵያ ፈላሻ ዩሁዲዎች ቁጥር ወደ ሶስት ሺህ አምስቶ መቶ የሚጠጋ ሲሆን፤ በወር 400 ያህል የማጓጓዝ መርሀ ግብር መነደፉን እና ሁሉም የሚጓጓዙትም በአየር እንደሆነም አክሎ አትቷል።</p>

<p>እኒሁ ከፍተኛ የእስራኤል መንግስት ባለስልጣን፤ ስለአዲሶቹ የኢትዮጵያ ይሁዳውያን ሲናገሩም የሚሠፍሩት በዌስት ባንክ አካባቢ መሆኑን እና ስለ አሠፋፈራቸውም ቅድመ ዝግጅት ተደርጐ መጠናቀቁን እንዲሁም፤ የትምህርት፤ የጤና እና ሌሎች መሠረታዊ ፍላጐታቸውን ሊያሟሉ የሚያስፈልጉ ጉዳዮችንም በበቂ ሁኔታ የሚያገኙበት መንገድ መዘጋጀቱንም ይፋ እንዳደረጉ ዘግቧል።</p>

<p>ስለ ፈላሻዎቹ መጓጓዝም ሆነ ስለተደረገው ቅድመ ዝግጅት በኢትዮጵያ ሆነ አዲስ አበባ በሚገኘው የእስራኤል ኤምባሲ በኩል ምንም አይነት መግለጫ ይህ ዜና እስከተጠናቀረበት ጊዜ ድረስ አልተሠጠም። መሠንበቻውን ለንባብ የበቁ አንዳንድ ዘገባዎች አሁን የሚጓጓዙት የኢትዮጵያ ይሁዲዎች «ፈላሽ መራ» እንደሚባሉና የኢትዮጵያ መንግስትም ስለመወሠዳቸው ምንም አይነት ወሬ እንዳይነገር እንደሚፈልግ ከማውሣታቸውም ባሻገር፤ አዲስ አበባ ውስጥ የሚገኙ የመቆያ ጣቢያዎችም በአስቸኳይ እንዲዘጉለት እየወተወተ መሆኑን መዘገባቸው ይታወቃል።</p>


<p class="align-center"><a href="/Gazettas/Zegabi/info/Zegabi.sera.html">ከዘጋቢ መጋቢት 10 ቀን 1990</a></p>


</body>
</html>	





