<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በፍንዳታዎች የሚጠየቁ 14 የሶማሌያ ሰርጐ ገቦች ላይ ክስ ተመሠረተ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

 
<h2><span class="underline">በዶ/ር አብዱልመጂድ ላይ የተቃጣውን የግድያ ሙከራ ጨምሮ</span></h2>
<h1 class="align-center">በፍንዳታዎች የሚጠየቁ 14 የሶማሌያ ሰርጐ ገቦች ላይ ክስ ተመሠረተ</h1>


<p>በተለያዩ የሽብር እንቅስቃሴዎች በመሣተፍ በፍንዳታዎች፣ በግድያዎች እና የግድያ ሙከራዎች ተጠያቂ ናቸው በተባሉ አስራ አራት ግለሠቦች ላይ ክስ መመስረቱ ታወቀ።</p>

<p>የአቃቤ ህግ መስሪያ ቤት መሠንበቻውን ይፋ እንዳደረገው፤ ክሡ የተመሠረተባቸውን በኢትዮጵያ ሶማሌ ሊግ ሊቀመንበር እና የመ/ትራንስፖርት ሚኒስትሩ በዶ/ር አብዱል መጂድ ሁሴን ላይ ባደረጉት የግድያ ሙከራ፣ በጊዮን፣ በዋቢ ሸበሌ እና በድሬዳዋ ራስ ሆቴል ለደረሡት ፍንዳታዎች፤ ሰኔ 27 1988 ዓ.ም 62 መንገደኞችን አሣፍሮ ወደ መቀሌ ይጓዝ የነበረውን ኮድ 3-20361 አ.አ የሆነውን አውቶብስ በተጠመደ ፈንጂ ጭረቴ በተባለ ከተማ አካባቢ አደጋ አድርሠው አራት ህፃናትን ጨምሮ ማንነታቸው ባልታወቀ በርካታ ግለሠቦች ላይ ለደረሰ አሰቃቂ እልቂት እንዲሁም ባለፈው ዓመት በድሬዳዋ ከተማ ታይዋን እየተባለ በሚጠራው ሠፈር ለተገደሉ አንድ ኔዘርላንዳዊ እና ከጅቡቲ ወደ አዲስ አበባ ይጓዝ በነበረ ባቡር ላይ ፈንጂ በመጣል ለደረሠ ከፍተኛ ጉዳት ተጠያቂ ሆነው በመገኘታቸው መሆኑ ተገልጿል።</p>

<p>አሁን በቁጥጥር ስር ውለው በፌዴራሉ ከፍተኛ ፍ/ቤት ጉዳያቸው እየታየ ካሉት አስራ አራቱ ውስጥ አስራ አንዱ በአመጽ ድርጊቱ ቀጥተኛ ተሳታፊ ሲሆኑ፤ ሶስቱ ደግሞ የሽብር እንቅስቃሴውን በገንዘብ እና በማቴሪያል የሚደግፉ ናቸው ተብሏል። ከአስራ አራቱ በተጨማሪም እስካሁን ድረስ በቁጥጥር ስር ሊውሉ ያልቻሉ ሌሎች ግብራአበሮቻቸው እንዳሉ ከአቃቤ ህግ ፅ/ቤቱ የወጣው መግለጫ አትቷል።</p>

<p>ተከሣሾቹ በሙሉ ከኢትዮጵያ ውጪ ከሶማሊያ ግዛት ሠርገው ወደ ሀገር ውስጥ የገቡ መሆናቸው ሲታወቅ የሚንቀሣቀሡበት ድርጅትም አል-ኢትሃድ አል-ኢስላሚያ የተሠኘው የእስልምና አክራሪ ግንባር መሆኑ ተነግሯል።</p>

<p>ይህንኑ መሠረቱን ሶማሌያ ውስጥ ዶሎ በተባለው ስፍራ ያደረገው የአረብ-አፍጋን ውህድ የሆነ ሸማቂ ኃይል ለመደምሰስ በሚል ምክንያት የኢትዮጵያ መንግሥት ወታደሮች ወደ ሶማሌያ ግዛት ብዙ ኪሎ ሜትር ዘልቀው በመግባት የማጥቃት እርምጃቸውን በተደጋጋሚ መሠንዘራቸው የሚታወቅ ሲሆን እስከ ቅርብ ጊዜ ድረስ የኢሕአዴግ ጦር ከሶማሌያ ግዛት አልወጣም የሚል ስሞታ ሲቀርብ መቆየቱ አይዘነጋም።</p>

<p>ይህ በእንዲህ እንዳለ ምንም እንኳን በፌዴራል መንግስቱ ህገ-መንግሥት ላይ ምንም ሰው በመጠርጠሩ ብቻ እንደማይታሠር ቢሠፍርም እና በቅርቡ ሶስተኛ የህገ-መንግሥቱ መፅደቅ በተከበረበት ወቅት ደብረዘይት ላይ በተዘጋጀው ሲምፖዚየም ላይ ይኸው ተጠርጥሮ ያለመታሠር መብት አበክሮ የተነገረለት ቢሆንም በጋየው የአማራው ልማት ማህበር ፅ/ቤት መቃጠል ጦስ የተጠረጠሩ የተባሉ ሀያ የባህር ዳር ነዋሪዎች በፖሊስ ታስረው እየተመረመሩ መሆኑን ከወደዚያው ተሠምቷል።</p>


<p class="align-center"><a href="/Gazettas/Zegabi/info/Zegabi.sera.html">ከዘጋቢ ታህሳስ 18 ቀን 1990</a></p>


</body>
</html>	
