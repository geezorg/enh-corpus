<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በጅቡቲ የሚኖሩ የቀድሞ መኮንኖች ሻዕቢያን ለመፋለም ቢጠይቁም ዋስትና ተከልክለዋል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በጅቡቲ የሚኖሩ የቀድሞ መኮንኖች ሻዕቢያን ለመፋለም ቢጠይቁም ዋስትና ተከልክለዋል</h2>


<p>የሻዕቢያ መንግሥት በአገራችን ላይ የፈፀመውን ወረራ በመቃወም በጅቡቲ በስደት የሚኖሩ ኢትዮጵያውያን መካከል የቀድሞ መኮንኖች ወደ እናት አገራቸው በመመለስ ሻዕቢያን ለመፋለምና በተፈለገው የስራ መስክ ለመሠማራት ይችሉ ዘንድ መንግሥት አስፈላጊውን ዋስትና እንዲሰጣቸው በተደጋጋሚ ቢጠይቁም በኤምባሲው በኩል ምንም ዓይነት ምላሽ ማግኘት እንደአልቻሉና እንደተቸገሩ ከስፍራው ከተላለፈልን ዘገባ ለመረዳት ተችሏል።</p>

<p>ሻምበል በላቸው ገብረየስ ወ/ሚካኤል፣ ሻ/ል ሙሉጌታ አለማየሁ ደምስ፣ መ/አ ደንድር ተዣዣ ማስተር ምህረት አምሣሉ፣ ማስተር ኢዶሳ እና አስናቀ ዘገየተ የተባሉትእነዚሁ መኮንኖች በ1983 ዓ.ም ሻዕቢያ ኤርትራን እንደተቆጣጠረ ከቤተሰቦቻቸው ተነጥለው ወደ ጐረቤት አገር ጅቡቲ እንደተሰደዱ ታውቋል። ለሰባት ዓመታት ያክል ያለአግባብ ለስደትና ለችግር አጋልጦ የሰጠንን የሻዕቢያ መንግሥትን ለመፋለም እድንችል የኢትዮጵያን መንግሥት ዋስትና ብንጠይቅም ችላ መባላችን በእጅጉ አሳዝኖናል ብለዋል። ከእነዚሁ መኮንኖች ውስጥ የሻ/ል በላቸው ገብረየስ ወ/ሚካኤል ቤተሰቦች ሻዕቢያ ለከፋ የኑሮ መጎሳቆል እንደዳረጋቸው ለማወቅ ተችሏል።</p>

<p>ከአስራ አምስት ቀን በፊት በጅቡቲ የሚኖሩ ኢትዮጵያውያን በአንድነት በመሳበሰብ ሻዕቢያ የከፈተብንን ጦርነት በመቃወምና ከ14ሺህ ብር በላይ በማዋጣት ለአገራችን ዳር ድንበር መከበር የተፈለገውን መስዋዕትነት ለመክፈል ቃል መግባታቸውን ከስፍራው ተያይዞ ከመጣው ዘገባ ለመረዳት ተችሏል።</p>


<p class="align-center"><a href="/Gazettas/Zegabi/info/Zegabi.sera.html">ከዘጋቢ ነሐሴ 14 ቀን 1990</a></p>

</body>
</html>	
