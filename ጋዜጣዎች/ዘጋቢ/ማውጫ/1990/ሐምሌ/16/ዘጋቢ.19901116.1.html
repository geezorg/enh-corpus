<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሻዕቢያን ብናወግዝም ወያኔን በጅምላ ከመደገፍ እንቆጠብ ሲሉ የኢዴሀቅ መሪ አስጠነቀቁ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center"><span class="underline">ተቃዋሚዎች በዋሽንግተን የተለየ አቋም ያዙ</span></h2>
<h1 class="align-center">ሻዕቢያን ብናወግዝም ወያኔን በጅምላ ከመደገፍ እንቆጠብ ሲሉ የኢዴሀቅ መሪ አስጠነቀቁ</h1>

 
<p>ትናንት ጣምራ እንቅስቃሴ ያደርጉ የነበሩት ሻዕቢያና ወያኔ/ኢህአዴግ ዛሬ በመሀከላቸው ንፋስ ገብቶ ጦር መማዘዝ በመጀመራቸው ሣቢያ አደጋው በሀገራችን ኢትዮጵያ ላይ የተቃጣ በመሆኑም ጭምር የሀገርን ጉዳይ በማስቀደም የኢትዮጵያ መንግሥት ተቃዋሚዎች ከኢህአዴግ ጎን ለመሠለፍ ቁርጠኝነታቸውን እያሣዩ ባለበት በአሁኑ ወቅት፣ የተለየ ሀሣብ የተንፀባረቀበት ስብሰባ ባለፈው እሁድ በዋሽንግተን ዲሲ ዩኒቨርስቲ ኦፍ ዲስትሪክት ኦፍ ኮሎምቢያ ተደረገ።</p>

<p>ይህንኑ ህዝባዊ ስብሰባ ያዘጋጀው «የኢትዮጵያ የፖለቲካ እና ሲቪክ ድርጅቶች ግብረ ኃይል» የተሰኘው አካል ሲሆን በስብሰባው ላይም ወቅታዊውን የኢትዮጵያ ችግርና ጦርነቱን በተመለከተ ሠፋ ያለ ውይይት 500 ከሚሆኑ ኢትዮጵያውያን ጋር መደረጉን የአሜሪካ ድምፅ ሬድዮ ከትናንትና ወድያ ምሽት ባቀረበው ሪፖርት ተገልጿል።</p>

<p>በስብሰባው ላይ የግብረ ኃይሉ ተወካዮች ያቀረቡት ንግግር ሻዕቢያ በሀገራችን ላይ የቃጣው ወረራ ያለምንም አጠያያቂነት የሚወገዝ ቢሆንም ለመንግሥት ግን ጭፍን የጅምላ ድጋፍ መስጠት ግን አግባብ አይደለም የሚል ሀሣብ ይዘው ቀርበዋል።</p>

<p>በስልጣን ላይ የሚገኘውን መንግሥት በኃይልም ጭምር ለመገርሰስ እየተንቀሳቀስን ነው የሚሉት ሁሉ ኢህአዴግን እየደገፉ ባለበት በእዚህ ወቅት፣ በእዚህኛው ስብሰባ ላይ የግብረ ኃይሉን አባል የፖለቲካ ድርጅቶች በመወከል ንግግር ያደረጉት የኢዴሀቅ መሪ የጅምላ መንግሥት እንደግፍ አቋምን አጣጥለው፣ ይህን እስካሁን የፈፀመውን ሁሉ እንደመርሣት እንደሚቆጠር ከእዚህ ባሻገር ራሱን መንግሥት ወደ በለጠ እብሪት በማውጣት ገደል ይከተዋል ብለዋል።</p>


<p class="align-center"><a href="/Gazettas/Zegabi/info/Zegabi.sera.html"> ከዘጋቢ ሐምሌ 16 ቀን 1990</a></p>

</body>
</html>	
