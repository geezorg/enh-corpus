<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢሣያስ አፈወርቂ ሆድ ብሷቸዋል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> ኢሣያስ አፈወርቂ ሆድ ብሷቸዋል</h1>
<h2 class="align-center"> የኤርትራ ተወላጆች በትግራይ ውስጥ መታሰራቸው ተገለፀ</h2>
 
<p>የኤርትራው ፕሬዝዳንት አቶ ኢሳያስ አፈወርቄ በኤርትራውያን ዜጐች ላይ በደል ተፈፅሟል በማለት መግለፃቸውን በዶይቼቬሌ የአስመራ ዘጋቢ ዘግይቶም ቢሆን በስፍራው ባስተላለፈው ዘገባ ገለፀ።</p>

<p>አቶ ኢሳያስ ከጋዜጠኞች ጋር ባደረጉት ቆይታ ውጥረት በሠፈነበት አካባቢ በታጋዮቻቸውና በዜጐቻቸው ላይ የደረሠው በደል መኖሩን ተናግረው ነገሩን በመጫር እንደ ሠደድ እሳት ያቀጣጠለውን ወጋገን ለማወቅ ሸምጋዮች ባሉበት እንዲጣራ ሀሳብ ማቅረባቸውን በሪፖርቱ ላይ አመልክቷል። ፕሬዝዳንቱ በኢትዮጵያ መንግሥት በኩል በቀረበው የድርድር ሀሳብ ጭብጥ ላይ ብዙ መናገር እንደማይፈልጉ መናገራቸውን የጠቀሰው ይኸው ጋዜጠኛ በማስከተልም ሆኖም ግን የኤርትራ ሠራዊት ያለ አንዳች ቅድመ ሁኔታ ከያዘው አካባቢ ለቆ ይውጣ የኢትዮጵያ ድንበር ተጥሶ ከኤርትራ መንግስት ጋር ድርድር አይኖርም ይህ ካልሆነ ግን አስፈላጊውን እርምጃ እንወስዳለን የሚሉ አባባሎች በተደጋጋሚ እንደሚሰሙ ተናግረዋል።</p>

<p>አቶ ኢሳያስ አፈወርቄ በተለይ በትግራይ ክልል ብዙ ኤርትራውያን መቃወማቸውን የሚገልፁ ተከታታይ ሪፖርት እንደደረሳቸው ገልፀዋል። ያለው ይሄው የሬዲዮው የአስመራ ዘጋቢ በኢትዮጵያ ነዋሪ የሆኑ ኤርትራውያን በመገደድ የኤርትራ መንግስት ፖሊስ በማውገዝ መፈክር እንዲያሠሙ መደረጉን ፕሬዝዳንቱ አስረድተው በኤርትራ ነዋሪ የሆኑ ኢትዮጵያውያን ግን አገራቸው ኢትዮጵያን እንዲወድና እንዲያከብሩ እንዲያስጠብቁ መብታቸው መሆኑን አስገንዝበዋል በማለት ተናግረዓል።</p>

<p>ፕሬዝዳንት ኢሳያስ ውጥረቱ ሳይረግብ ከቀረ ወዴት እንደሚያመራ ከጋዜጠኞች ለቀረበላቸው ጥያቄ ምላሽ በሰጡበት በእዚህ መግለጫ ላይ እንደተናገሩት የኢትዮጵያና የኤርትራ መንግስት ያቀረቧቸውን ጭብጦች አንድነትና ልዩነት በዝርዝር ለማቅረብ እንደማይከብድ ያስረዱ ሲሆን የወሠን ድንበሮችን በተመለከት የመንግስታቸውን አቋም ሲያስረዱም ባለፈው ዘመን መጀመሪያ ላይ የተደረጉ ውሎችን ስምምነቶች መኖራቸውን አስረድተው በስምምነቱ መሠረት የሁለቱም አገሮች ድንበር መወሰን ይኖርበታል ማለታቸው ተዘግቧል።</p>


<p class="align-center"><a href="/Gazettas/Zegabi/info/Zegabi.sera.html">ከዘጋቢ ግንቦት 27 ቀን 1990</a></p>


</body>
</html>	
