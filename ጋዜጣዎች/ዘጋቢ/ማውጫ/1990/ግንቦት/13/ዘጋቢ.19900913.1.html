<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አሜሪካ የኢትዮጵያ ኃይል አስተማማኝ ነው አለች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center"><span class="underline"> ኮንግረስ ማኑ «ዋሽንግተን ተልዕኮ መኖሩን» ሹክ አሉ</span></h2>
<h1 class="align-center"> አሜሪካ የኢትዮጵያ ኃይል አስተማማኝ ነው አለች</h1>

 
<p>በኢትዮጵያና ኤርትራ መንግሥታት መሀከል የተፈጠረውን ውዝግብ እና ፍጥጫ በዲፕሎማሲያዊ መንገድ ለመፍታት እየተደረገ ያለው ሩጫ በተፋጠነበት በእዚህ ሰሞን የክሊንተን አስተዳደርም ለጉዳዩ ልዩ ትኩረት እንደሰጠው ለማወቅ ተችሏል።</p>

<p>በአሜሪካ የውጪ ጉዳይ ሚኒስቴር የአፍሪካ ጉዳይ ረዳት ሚኒስትር የሆኑት ሱዛን ራይት ለውዝግቡ እልባት ለማስያዝ አዲስ አበባና አስመራ ላይ ከሁለቱ ሀገሮች መሪዎች ጋር ይፋ ያልተደረገ ውይይቶችን በተደጋጋሚ ቢያደርጉም ይህ ነው የሚባል ውጤት እንዳገኙ ነው የሚደመጠው።</p>

<p>የኤርትራም ሆነ የኢትዮጵያ መንግሥታት የአሜሪካዊቷን የሽምግልና ውጤት በተመለከተ ምንም ዓይነት መግለጫ ያልሰጡ ቢሆንም፤ ሌላው አሜሪካዊ የፖለቲካ ሰው ደግሞ የሁኔታውን አሣሣቢነት በተመለከተ የበኩላቸውን መግለጫ ሠጥተዋል።</p>

<p>የአሜሪካ ልዩ መልእክተኛ ለዴሞክራሲ ሚስተር ጄሲ ጃክሰን ይህንን አስመልከተው በሠነዘሩት ገለፃ፤ «የአሜሪካ ሽምግልና ገና ያላላቀና በሒደት ላይ ነው» በማለት በሱዛን ራይት ገላጋይነት ላይ ተስፋ ለቆረጡ ወገኖች የማፅናኛ ቃል ጣል ያደረጉ ሲሆን «አስተዛዛኝነታቸውን» በማስፋፋትም የተፈጠረው ቀውስ ግን መፍትሔ ሊያገኝ ይችላል ቢሉም መፍትሔም ምን መልክ እንደሚኖረው ከወዲሁ ከመናገር ተቆጥበዋል።</p>

<p>«አሜሪካ የኢትዮጵያ መንግሥት ለአካባቢው መረጋጋት አስተማማኝ ኃይል መሆኑን አጥብቃ ትደግፋለች» ያሉት ኮንግረስ ማን ጄሲ ጃክሰን በማስከተልም ኤርትራ ኢትዮጵያን የጐረቤታቸውን የእስላማዊቷን ሀገር የሱዳንን የኃይል ሚዛን በመጠበቅ ለአፍሪካ ቀንድ አካባቢ ፖለቲካዊ ጠቀሜታቸው ጉልህ መሆኑን የዋሽንግተን መንግሥት እምነት መሆኑንም ሣይጠቅሱ አላለፉም።</p>

<p>ኤርትራና ኢትዮጵያ በየበኩላቸው እግረኛና ታንከኛ ሠራዊታቸውን ውዝግብ ወደተፈጠረበት አካባቢ እያከማቹ መሆኡ ቢታወቅም ከወ/ሮ ሱዛን ራይትስ በተጨማሪም የወቅቱ የኢጋድ ሊቀመንበር የጅቡቲው ፕሬዝዳንት ሀሰን ጉሌድ ኦፕቲዶን እና የሩዋንዳው ምክትል ፕሬዝዳንት ፖል ካጋሜ በየበኩላቸው የሽምግልና ጥረት በማድረግ ላይ ሲሆኑ የአፍሪካ አንድነት ድርጅት ዋና ፀሐፊ ዶ/ር ሳሊም አህመድ ሳሊምም በበኩላቸው ለመሸምገል ዝግጁ መሆናቸውን ይፋ አድርገዋል።</p>

<p>የሽምግልና ውለታ በመስራት ቀረቤታቸውን ለማሣየት የሚሹ ወገኖች ቢበረክቱም ለመሸምገል ያልተመቻቸ ሁኔታ በመሆኑ ጥረታቸውን ሁሉ ውሃ እየበላው ከንቱ ድካም እየተደከመ ነው የሚሉ ወገኖች በርክተዋል።</p>


<p class="align-center"><a href="/Gazettas/Zegabi/info/Zegabi.sera.html">ከዘጋቢ ግንቦት 13 ቀን 1990</a></p>




</body>
</html>
