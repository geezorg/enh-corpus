<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ፈረንሣይና ኢህአዴግ ስለ ወታደራዊ ትብብር መክረዋል ተባለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2><span class="underline"> የአንድ ሚሊዮን ዶላር እርዳታ ልትሠጥ ነው</span></h2>
<h1 class="align-center"> ፈረንሣይና ኢህአዴግ ስለ ወታደራዊ ትብብር መክረዋል ተባለ</h1>

 
<p>በጅቡቲ የሚገኘውን የፈረንሣይ ወታደራዊ ኃይል ከሶስት ሺህ ሶስት መቶ ወደ ሁለት ሺህ ስድስት መቶ በዘጠኝ መቶ ቁጥር ለመቀነስ መንግስታቸው መወሰኑን የተናገሩት የፈረንሣዩ የመከላከያ ሚኒስትር አለን ሪቻርድ በሣምንቱ መጀመሪያ ለግማሽ ቀን ቆይታ ወደ አዲስ አበባ የመጡት ስለወታደራዊ ትብብር ከኢትዮጵያ ባለስልጣናት ጋር ለመምከር መሆኑን የሚናገሩ ወገኖች እየተደመጡ ነው።</p>

<p>ባለፈው ሰኞ ከሰዓት ላይ ለግማሽ ቀን ጉብኝት ከጅቡቲ ወደ አዲስ አበባ መጥተው የነበሩት የፈረንሣዩ የመከላከያ ሚኒስትር አለን ሪቻርድ መንግስታቸው ለኢትዮጵያ መንግስት የጦር ኃይል ወታደራዊ ስልጠና ለመስጠት ፍላጐት ያለው መሆኑን በመግለፅ ከኢትዮጵያ መንግስት ባለስልጣናት ጋር ተወያይቷል የሚሉት እነዚህ ለመቀነስ መወሰኗን በመግለፅ ከቀድሞ ቅኝ ግዛቷ ጅቡቲ ካላት ወታደራዊ ኃይል ሰላሣ በመቶ ያህሉን ለማንሣት ማቀዷን እየተናገረች በኢትዮጵያ ወታደራዊ ስልጠና ለመስጠት መዘጋጀቷ እርስ በእርሱ የተምታታ ነው ይላሉ።</p>

<p>የፈረንሣዩ የመከላከያ ሚኒስትር ሪቻርድ በአዲስ አበባ ቆይታቸው ከጠቅላይ ሚኒስትር መለስ ዜናዊ ከምክትል ጠቅላይ ሚኒስትርና የመከላከያ ሚኒስትር አቶ ተፈራ ዋልዋ ከአፍሪካ አንድነት ድርጅት ዋናፀሐፊ ከዶክተር ሣሊም አህመድ ሣሊም ጋር ተገናኝተው የተነጋገሩ ሲሆን በኢትዮጵያ መንግስት በተሠጠው የውይይቱ ይዘት መግለጫ ግን ወታደራዊ ጉዳዮች ለንግግር ስለመቅረባቸው የተባለ ነገር የለም። ይህ በእዚህ እንዳለም፤ ፈረንሣይ ለአፍሪካ አንድነት ድርጅት ሠላም አስከባሪ ግብረ ኃይል የአንድ ሚሊዮን ዶላር እርዳታ ለመስጠት መዘጋጀቷ ታውቋል።</p>


<p class="align-center"><a href="/Gazettas/Zegabi/info/Zegabi.sera.html">ከዘጋቢ ሚያዝያ 1 ቀን 1990</a></p>


</body>
</html>	
