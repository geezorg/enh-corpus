<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ጀርመን የኢትዮጵያ ስደተኞችን ወደ ደ/አፍሪካ አጋዘች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2><span class="underline"> የመድህን ልኡካን ከአገሪቱ መሪዎች ጋር ተነጋገሩ</span></h2>
<h1 class="align-center"> ጀርመን የኢትዮጵያ ስደተኞችን ወደ ደ/አፍሪካ አጋዘች</h1>

 
<p>በፕሮፌሰር እጅጉ ደምሴ፣ የኢትዮጵያ መድህን ዲሞክራሲያዊ ፓርቲ የሚመራ አንድ የፓርቲው የልኡካን ቡዳን ሰሞኑን ከጀርመን መንግሥት መሪዎች ጋር ተገናኝቶ ስለወቅቱ የኢትዮጵያ ሁኔታና በጀርመን ስለሚገኙ ስደተኞች ጉዳይ መነጋገሩን የዶቼቬሌ ሬዲዮ ከትናንት በስቲያ ዘገበ።</p>

<p>የአሜሪካ ቡድኑ በጀርመን ቆይታው በስልጣን ላይ የሚገኘው የኢትዮጵያ መንግሥት ከመቼውም ጊዜ በበለጠ የዴሞክራሲና የሰብዓዊ መብቶች ረገጣውን ተያይዞታል በማለት ለቦን ባለሥልጣናት ከመግለፁም ባሻገር፤ እየተፈፀመ ያለውን በደል በመሸሽ የተሠደደውን ኢትዮጵያዊ አስገድዶ ለመመለስ በመወሠድ ላይ ያለውን እርምጃም ማውገዙን እና በጄኔቫው ዓለም አቀፍ ስምምነት መሠረትም የኢትዮጵያን ስደተኞች መብት እንዲጠብቅ አበክሮ መጠየቁን በሬዲዮው ዘገባ ተገልጿል።</p>

<p>በተያያዘ ዜናም ሠሞኑን የላይንማይን የኢትዮጵያውያን ማህበረሰብ ማህበር ዓመታዊ ስብሰባውን በፍራንክፈርት ከተማ በማድረግ የስራ አስፈፃሚ እና የቁጥጥር ኮሚቴ በማዳመጥ የማህበሩን ህገ ደንብ የጣሱ 27 አባላቱን ከማህበሩ ማገዱን፤ 48 አዲስ አባላትን መቀበሉን እና ከማህበሩ ራሳቸውን ያገለሉ አንድ አባልም ጥያቄ በመቀበል ማፅደቁን ከዘገባው ለመረዳት የተቻለ ሲሆን፤ ትናንት በኢጣሊያ ዋና ከተማ ሮም ይጀመራል ተብሎ ለሚጠበቀው አህጉራዊ የኢሮፕ ኢትዮጵያውያንም ስብሰባም ቅድመ ጥናቶችን በማድረግ መረጃዎችንም አጠናክሮ መላኩ ተወስቷል።</p>

<p>ይህ በእዚህ እንዳለ፤ የቦን መንግስት ከደቡብ አፍሪካ ወደ ጀርመን በመምጣት የፖለቲካ ጥገኝነት የጠየቁ ሰባት ኢትዮጵያውያን ስደተኞችን ጥያቄ ውድቅ በማድረግ ስድስቱን መልሶ ወደ ደቡብ አፍሪካ ማጋዙን አንደኛውም ውሳኔውን በመጠባበቅ ላይ መሆኑን ያመለከተው ይኸው ዘገባ፤ ሠባቱ ኢትዮጵያውያን ስደተኞች በቁጥጥር ስር በዋሉበት ስፍራ እንዳሉ ለሶስት ቀናት የርሃብ አድማ መምታታቸውን አክሎ ገልጿል።</p>


<p class="align-center"><a href="/Gazettas/Zegabi/info/Zegabi.sera.html">ከዘጋቢ ሚያዝያ 1 ቀን 1990</a></p>


</body>
</html>	
