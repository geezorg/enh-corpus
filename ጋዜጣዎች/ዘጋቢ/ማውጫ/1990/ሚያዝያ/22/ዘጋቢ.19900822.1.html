<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በኤርትራና በኢትዮጵያ ድንበሮች መካከል ያለው አለመግባባት ወደጡዘትነት ተቀይሯል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> በኤርትራና በኢትዮጵያ ድንበሮች መካከል ያለው አለመግባባት ወደጡዘትነት ተቀይሯል</h1>

 
<p>በአሁኑ ወቅት በሱዳን በስደት ያሉ ኤርትራውያን ሁኔታ እንደሚያሳስባቸው የኤርትራው ፕሬዝዳንት አቶ ኢሳያስ አፈወርቂ መናገራቸውንና የኤርትራውያን ስደተኞችን ወደ ሀገራቸው የመመለሱን እንቅስቃሴ በበላይነት አካሂዳለሁ የሚለው የተባበሩት መንግስታት የስደተኞች ከፍተኛ ኮሚሽነር በሆኑት በሚስስ ሳዳኮ ኦጋታ መሪነት በሚሰራው የስደተኞቹ ኮሚሽን ጋራ መንግስታቸው የፈጠረው አለመግባባአት አሁንም እንደቀጠለ መሆኑን የገለፁት አቶ ኢሳያስ አፈወርቂ ከሱዳን መንግስት ጋራ አብሮ መስራት እንደማይፈልግ የገለፁ ሲሆን መስራት ቢፈልጉም እንደማይቻል አቶ ኢሳያስ ለአል አሂያት ለተባለ የአረብ ጋዜጣ ጋር ባደረጉት ቃለ ምልልስ ገልፀዋል።</p>

<p>የኢሳያስ አፈወርቂ መንግስት በሱዳን መንግስት ተቃዋሚዎች ጋር ያለውን ግንኙነት በተመለከት የተድበሰበሰ መልስ የሰጡ ቢሆንም የኤርትራ መንግስት ለሱዳን መንግስት ተቃዋሚዎች ከፍተኛ የሆነ ድጋፍ እንደሚሰጥ መግለፃቸውም በዚህ የአልአሂያት ጋዜጣ ዘገባ ላይ ተዘግቧል።</p>

<p>በአሁኑ ወቅት በሱዳን ያሉ ኤርትራውያን ስደተኞችን ወደየሀገራቸው እንዲመለሱና ራሣቸውን የሚችሉበት መንገድ መንግስት የአዘጋጀ ቢሆንም በስደተኞች ስም ብዙ ትርፍ ማጋበስ የለመደው የተባበሩት መንግሥታት የስደተኞች ከፍተኛ ኮሚሽን ግን ባለመስማማቱ ምክንያት የታቀደው እቅድ ተግባራዊኢ ከመሆን እንደታቀበ መግለፃቸውና እና በኮሚሽኑ ላይም ከፍተኛ የሆነ የሰላ ሂስ አቅርበዋል።</p>

<p>የሱዳን መንግስት በከፍተኛ ደረጃ ያጋጠመውን የተቃዋሚ ኃይሎችን እንቅስቃሴ ለመቋቋም ሲል የዩኒቨርስቲ የሁለተኛ ደረጃ ተማሪዎችን በወታደራዊ ስልጠና እንዲሣተፉ የክተት ጥሪ ያደረገ ሲሆን በዚሁ ጥሪ መሠረት በብዙ ሺዎች የሚቆጠሩ የሱዳን ወጣቶች ወደ ማሰልጠና ጣቢያዎች መግባታቸውን ለመረዳት የተቻለ ሲሆን ይህን መሰሉ መጠነ ሰፊ የሆነ ወታደራዊ ስልጠና በማቴሪያል በጐረቤት ሊቢያ ሳይታገዝ እንዳልቀረ ከሱዳን የሚመጡ ዘገባዎች ያስረዳሉ።</p>

<p>ይህ በእንዲህ እንዳለ ቁጥራቸው 750,00 የሚጠጉ የደቡብ ሱዳን ነዋሪዎች ለከፍተኛ ለሆነ እርሃብና በሽታ የተዳረጉ መሆናቸውን እነርሱንም ለማትረፍ በርካታ የተራድኦ ድርጅቶች ወደ ክልሉ ለመንቀሣቀስ ጥያቄ ቢያቀርቡም በሱዳን መንግስት በኩል ፈቃደኝነቱ እንዳልታየና በዚህም ሳቢያ ቁጥራቸው ወደ መቶዎች የሚጠጉ ሕፃናት በመሞት ላይ እንደሆኑ የደረሰን የዜና ዘገባ ሲያስረዳ በነዚህ ድርቅና ረሃቡ በርትቶ ባለበት የደቡብ ሱዳን ክልሎችን የሚቆጣጠረው የደቡብ ሱዳን ነፃነት ግንባር ቁጥጥር ስር እንደሆነ ለመረዳት መቻሉን የቢቢሲ ራዲዮ ዘገባ ያስረዳል።</p>


<p class="align-center"><a href="/Gazettas/Zegabi/info/Zegabi.sera.html">ከዘጋቢ ሚያዝያ 22 ቀን 1990</a></p>




</body>
</html>