<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የታሰሩት የኢትዮጵያ ገበሬዎች በደቀመኸሪ ኤርትራውያን ሙሉ ቀን በድንጋይ ተቀጠቀጡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center"><span class="underline"> የትልማ መሪዎች እጅ እግራቸው ታስረው ይሰቃያሉ</span></h2>
<h1 class="align-center"> የታሰሩት የኢትዮጵያ ገበሬዎች በደቀመኸሪ ኤርትራውያን ሙሉ ቀን በድንጋይ ተቀጠቀጡ</h1>

 
<p>የኢትዮጵያ መንግሥት ከኤርትራ ወራሪ ኃይል ጋር ጦርነት ውስጥ ከገባ አንስቶ፤ በመከላከል እርምጃው ላይ ቢመሰጥም ቅሉ ለውጊያ በተጋጠመባቸው የተለያዩ ግንባሮች ሁሉ ድል በማድረግ ቁጥሩ ወደ 11000 የሚጠጋ የሻዕቢያ ጦር ደምስሶ እጅግ የበዛ ደግሞ መማረኩ የሚታወቅ ሲሆን፤ በቴሌቪዥን ምስላቸው ከሚታየውና የአለም አቀፍ የዜና አውታር ወኪሎች ካዩና ካነጋገሩዋቸው ምርኰኞች እንደሚደመጠው በኢትዮጵያ የተያዙ የኤርትራ ተዋጊዎች በአለም አቀፉ የጦር ምርኰኞች ኰንቬንሽን መሰረት ተገቢው እንክብካቤ እየተደረገላቸው መሆኑ የሚታወቅ ቢሆንም፤ በሌላ በኩል ግን እብሪተኛው የኤርትራ መንግሥት ግን በሰላማዊ የኢትዮጵያ ዜጐች ላይ ከሚፈፅመው ህገ-ወጥ እና ዘግናኝ ድርጊት አኳያ ስምምነቶችን እና ድንጋጌዎችን እየጣሰ መሆኑን ለመገንዘብ እየተቻለ ነው።</p>

<p>የኤርትራ መንግሥት ቁጥራቸው 530 የሚሆን ንፁሀን የኢትዮጵያ ዜጐችን እንዳሰረ የታወቀ ሲሆን፤ ከእነዚህ ውስጥ መካተት ያለመካተታቸው ባይታወቅም፤ በወራሪው ጦር ኤርትራ ከነበራቸው ንብረት አንዲት ሣንቲም ሳይዙ ተደብድበው የተባረሩ የኢትዮጵያ ዜጐች እማኝነታቻውን እየሰጡ ነው። ከእነዚህ ተፈናቃዮች ውስጥ በደቀመኻሪ ነዋሪ የነበሩት ሁለት ወንድማማቾች ብርሃነ እና ካህሣይ አረዶች ሰሞኑንለቪ.ኦ.ኤ ዘጋቢ አዲግራት ውስጥ እንደተናገሩት በኢትዮጵያውያኑ ላይ መራር እና የጭካኔ ድርጊት እየተፈፀመባቸው ይገኛሉ።</p>

<p>ሁለቱ ወጣቶች፤ የኢትዮጵያ ቴሌቪዥን መመልከታቸው ብቻ እንደወንጀልሆኖ የተባረሩ ሲሆን፤ የ22 ዓመት ወጣት ካህሳይ አረዶም በዓይኑ የተመለከተውን ሲገልፅም፤ «ከእስር ቤት አውጥተው ሲመልሱት በመንገድ ላይ አለባበሳቸው የገበሬና የጦርነት ሰዎች የማይመስሉ ኢትዮጵያውያን በብዛት በሻዕቢያ ጦር እየተነዱ «ዛላንበሳን ሲወሩ የማረክናቸው ሰዎች ናቸው» የሚል ውንጀላ እየተሰነዘረባቸው ለህዝብ እንዲታዩ መደረጉን እና የከተማው ህዝብም በነቂስ ወጥቶ በድንጋይ ሲደበድባቸው ተመልክቶ ማልቀሱን ተናግሯል» እንደ ወጣቱ ገለጻ ከሆነ ኤርትራውያኑ የሚያፍሱትና በሕዝቡ በድንጋይ የሚያስደበድቡት ለተለያየ ሥራ ወደ ኤርትራ የገቡትን ኢትዮጵያውያን ነው።</p>

<p>ተክሌ ተ/እግዚአብሔር የተባለ ሌላ ተፈናቃይ ደግሞ፤ «እናንተ ታንክና ሠራዊት እየቆጠራችሁ ታቀብላላችሁ» ተብሎ መገረፉን አውስቶ፤ እስር ቤት ቢያስገቡትም እዚያ ሀገር የሚገኙ የትግራይ ልማት ማህበር ተወካዮች እግርና እጃቸው የፊጥኝ ታስሮ ሲሰቃዩ ተመልክቻለሁ ብሏል።</p>



<p class="align-center"><a href="/Gazettas/Zegabi/info/Zegabi.sera.html">ከዘጋቢ ሰኔ 11 ቀን 1990</a></p>

</body>
</html>	
