<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ከኢትዮጵያ ጋር ባለው ጦርነት ሳቢያ ኤርትራዊ ወደ አገር እንዳይገባ ሻዕቢያ አገደ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h3 class="align-center">ከኢትዮጵያ ጋር ባለው ጦርነት ሳቢያ ኤርትራዊ ወደ አገር እንዳይገባ ሻዕቢያ አገደ</h3>


<p>ካለፈው ቅዳሜ አንስቶ እስከ ሰኞ ድረስ በሱዳን ዋና ከተማ ካርቱም የተደረገው የአአድ የስደተኞች ጉዳይ ተመልካች የሚኒስትሮች ስብሰባ ቢጠናቀቅም በሱዳን ለረጅም ዓመታት በመቆየት የኤርትራ ስደተኞች ቀዳሚ ቢሆኑም የአገሪቱ መንግሥት ግን ዜጐቹን ለመቀበል አሻፈረኝ ማለቱን የቢቢሲ ፎከስ ኦን አፍሪካ ዘጋቢ አልፍሬድ ታባን ከካርቱም አስታወቀ።</p>

<p>ሱዳን ከምታስተናግዳቸው ስደተኞች ከፍተኛውን ቁጥር የያዙት የኤርትራ ዜጐች መሆናቸውን የዘገበው ይኸው የቢቢሲ ወኪል ከሚኒስትሮቹ ስብሰባ መጠናቀቅ በኋላ የኤርትራ ስደተኞች ኮሚሽን መስሪያ ቤት ባለስልጣን የሆኑት አቶ ወርቁ ወ/መስቀል በሰጡት ጋዜጣዊ መግለጫ የኤርትራ መንግሥት ከኢትዮጵያ ጋር ባለበት የድንበር ውዝግብ ሣቢያ ከስደት ተመላሽ ኤርትራውያንን ለመቀበል ዝግጁ አይደለም በማለት እንቅጩን ተናግረዋል።</p>

<p>ኤርትራዊው ኮሚሽነር ወርቁ ከእዚሁ ስብሰባ ላይ ተካፍለው ሲጨርሱ እንደተናገሩት «ኤርትራ በጦርነት ላይ ነች፤ በእዚህ ሁኔታ ላይ እያለችም አንድም ስደተኛ ለመቀበል አትፈቅድም» በማለት አስገንዝበው በማስከተልም «እኛ በጦርነት ሁኔታ ውስጥ ነን። ከኢትዮጵያ ጋር የተያያዝነው ግጭት እስካልተጠናቀቀ ድረስ አንድም ተመላሽ ወደ ኤርትራ እንዲገባ አንፈልግም» ብለዋል።</p>

<p>ሱዳን ውስጥ በአሁኑ ጊዜ 152 ሺህ የኤርትራ ስደተኞች ያሉ ሲሆን ከ90 በመቶ በላይ ወደ አገራቸው መመለስ ይፈልጋሉ። የተመድ የስደተኞች ቻርተር ማንኛውም ስደተኛ ወደ አገሩ የመመለስ መብት አለው ቢልም፤ የኤርትራ መንግሥት ግን ይህንን ድንጋጌ በመጣስ የገዛ ዜጐቹን ለመቀበል ፈቃደና ሣይሆን ቀርቷል።</p>


<p class="align-center"><a href="/Gazettas/Zegabi/info/Zegabi.sera.html">ከዘጋቢ ታህሣስ 8 ቀን 1991</a></p>

</body>
</html>	

