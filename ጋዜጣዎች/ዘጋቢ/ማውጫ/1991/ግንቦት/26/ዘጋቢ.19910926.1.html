<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«አሜሪካ ከኢትዮጵያ ሕልውና ይልቅ የሚያሳስባት ጥቅሟ ነው»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«አሜሪካ ከኢትዮጵያ ሕልውና ይልቅ የሚያሳስባት ጥቅሟ ነው»</h1>


<p>የኢትዮጵያ የውጭ ጉዳይ ሚኒስትር አቶ ስዩም መስፍን እና የሕወሐት የፖሊት ቢሮ አባል አቶ አባይ ፀሐዬ ሰሞኑን ከአሠር መጽሔት ጋር ቃለ ምልልስ ያደረጉ ሲሆን ባደረጉት ቃለ ምልልስ ሻዕቢያ ከአሸባሪነት ይልቅ የአሸባሪዎች አለቃ በመሆን ከመንቀሳቀሱም በላይ ባድመ ላይ በደረሰበት ሽንፈት የአካባቢው ኃያል ያለመለሆኑና ኃያል አድርገውም በመገመት ተው አትችሏቸውም ሲሉ ለነበሩት ሁሉ መልዕክት ያስተለፈ ነው ሲሉ አቶ አባይ ፀሐዬ ገልጠዋል።</p>

<p>የውጭ ጉዳይ ስዩም መስፍንም በበኩላቸው እንደ አሜሪካ ያሉ ታላላቅ አገሮች ሻዕቢያን ያለተፈጥሮው አሸባሪ ኃይሎችን የሚከላከል አጋር ኃይል አድርገው መመልከታቸው የአሸባሪዎች ቁንጮ በመሆን የሚፈፅመውን ጥፋት ላለማየት በመፈለጋቸው ሳቢያ ነው ሲሉ ተናግረዋል።</p>

<p>አሜሪካ የራሷን ጥቅም በማስቀደም ፍላጐቷን ማስፈፀም እንጂ የኢትዮጵያን ሉዓላዊነትና ሕልውና ብዙም የማያሳስባት አለመሆኑ አዲስ ነገር አይደለም በማለት በኃ/ሥላሴ ዘመነ መንግሥትና ኢትዮጵያ በተወረረች ጊዜ አሜሪካ የነበራትን አቋም በማስታወስ አሁንም አሜሪካ ግጭቱ በተጀመረ ወቅት የነበራትን ተሣትፎ የኢትዮጵያ መንግስት በአዎንታዊ መልኩ የሚመለከተው ቢሆንም በመጨረሻ ከተሣሣተ አቋም በመነሳት ያሳየችው አላስፈላጊ ተፅዕኖ በእንደዚህ ዓይነት አጋጣሚዎች ከአላት ታሪክ አንፃር የሚያስገርም አለመሆኑን ገልፀዋል። አያይዘውም የአገራችንን ሉዓላዊነት ለማስከበር ምንም ዓይነት ተፅዕኖ አይገታንም ብለዋል።</p>

<p>ይህ በዚህ እንዳለ የውጭ ጉዳይ ሚኒስትር ስዩም መስፍን ከኢራንና ከኩዌት በተደረገላቸው ጥሪ መሰረት ወደ ኩዌት እና ኢራን ያመሩ ሲሆን ከከኩዌት ወደ ኢራን ትናንት ያመሩ መሆኑ ሲታወቅ ዛሬ ከኢራን ፕሬዝዳንት ከካታሚ ጋር ውይይት ያደርጋሉ ተብሎም ይጠበቃል በውይይታቸው ወቅት ወታደራዊ ስምምነት ያደርጋሉ ተብሎ ይገመታል ሲል ቢቢሲ በትላንትናው ምሽት በዜና እወጃው ገልጿል።</p>


<p class="align-center"><a href="/Gazettas/Zegabi/info/Zegabi.sera.html">ከዘጋቢ ግንቦት 26 ቀን 1991</a></p>

</body>
</html>	
