<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ከአአድ ልዑክ ቀድመው አንቶኒ ሌክ ዛሬ አዲስ አበባ ይገባሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ከአአድ ልዑክ ቀድመው አንቶኒ ሌክ ዛሬ አዲስ አበባ ይገባሉ</h2>


<p>የኢትዮ ኤርትራ የድንበር ግጭት በሠላም እንዲፈታ በተደጋጋሚ ጥረት ሲያደርጉ የነበሩትና በመሀል ላይ ጥረታቸው ውጤት አልባ በመሆኑ ከማንኛውም እንቅስቃሴ እራሳቸውን አግደው የነበሩት የቀድሞ የአሜሪካ የፀጥታ አማካሪ እንደገና የሠላም ጥረቱን ለመጀመር ዛሬ አዲስ አበባ እንደሚገቡ ተገለፀ።</p>

<p>አንቶኒ ሌክ ተልዕኮቿውን እንደገና ለመጀመር ያነሳሳችው የአፍሪካ አንድነት ድርጅት የመሪዎች ጉባዔ በአልጀርስ ላይ በተካሄደ ወቅት ያስገኘው ውጤት እንደሆነ ለማወቅ ተችሏል።</p>

<p>የአሜሪካ መንግሥት የአልጀርሱ ጉባዔ ሲጠናቀቅ ያሳለፈውን ውሣኔ ሁለቱ አገሮች ለመቀበል ያሳዩትን ፍቅደኝነት ተገቢ እርምጃ ነው ማለቱ ከእዚህ ቀደም መዘገቡ የሚታወስ ነው። ይሁን እንጅ ሁለቱም አገሮች ጉባዔው ባሳለፈው የማስማሚያ ነጥብ ላይ አልፈረሙም።</p>

<p>35ኛ የአፍሪካ አንድነት ድርጅት የመሪዎች ጉባዔ ከመከፈቱ ቀደም ብለው አልጀርስ የነበሩት የአሜሪካ የፀጥታ አማካሪ አንቶኒ ሌክ ነገ አዲስ አበባ የሚገቡት የአፍሪካ ከፍተኛ የልዑካን ቡድን ከመግባቱ በፊት መሆኑን ለማወቅ ተችሏል።</p>

<p>ዛሬ አዲስ አበባ የሚገቡት የአንቶኒ ሌክ ተልዕኮ ሁለቱ አገሮች በማስማሚያ ሃሳቡ ላይና በማስፈፀሚያ መርሁ ላይ የስምምነት ፊርማቸውን አኑረው ተግባራዊነቱ እንዲቀጥል ለማስማማት ሳይሆን አይቀርም። የማስማሚያ ሃሳቡንና የማስፈፀሚያ መርሁን ኢትዮጵያ የተቀበለች ስለመሆኑ የሚኒስትሮች ምክር ቤት ባወጣው መግለጫ መግለፁ ይታወሳል።</p>

<p>የአሜሪካ የፀጥታ አማካሪ የነበሩት የአንቶኒ ሌክ ተልዕኮ ከተጠናቀቀ በኋላ የአአድ መልዕክተኞች ተልዕኳቸውን ይቀጥላሉ ተብሎ ይጠበቃል።</p>


<p class="align-center"><a href="/Gazettas/Zegabi/info/Zegabi.sera.html">ከዘጋቢ ሐምሌ 15 ቀን 1991</a></p>

</body>
</html>	
