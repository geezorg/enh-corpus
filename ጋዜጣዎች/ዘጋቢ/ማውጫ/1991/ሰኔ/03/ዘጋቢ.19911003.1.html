<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያ በኤርትራ ያሉ ኢትዮጵያውያንን ለመቀበል ዝግጁ ናት</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ኢትዮጵያ በኤርትራ ያሉ ኢትዮጵያውያንን ለመቀበል ዝግጁ ናት</h1>


<p>የኢትዮጵያና የኤርትራ ግጭት በኋላ ብዙ ኢትዮጵያውያን በኤርትራ ግፍና በደል እየደረሰባቸው መሆኑ ይታወቃል። ሆኖ ግን የኢትዮጵያና የኤርትራ ግጭት ወቅት ኢትዮጵያውያኑ ንፁሐን ዜጐች ወደአገራቸው በሰላም እንዳይመጡ ኤርትራ መሰናክሎች እየፈጠረች ቢሆንም የኢትዮጵያ መንግሥት ወደ አገራቸው የሚመጡ ኢትዮጵያውያኖችን ለመቀበል ዝግጁ መሆኑን አስታውቋል። የኢትዮጵያ መንግሥት ከዓለም አቀፍ ከቀይ መስቀል ኮሚቴ ጋር በመሆን ዜጐችን በሁመራ በኩል ለመቀበል አስፈላጊውን ዝግጅት አጠናቅቄያለሁ ብሏል አምባገነኑ ኢሳያስ የኢትዮጵያውያኑ ከተለያዩ የኤርትራ ግዛቶች ካከማቸው በኋላ ወደ አገራችሁ እንልካችኋለን መንግሥታችሁ ግን ፈቃደኛ አይደለም በማለት የሃሰት ፕሮፓጋንዳውን እየነዛ ኢትዮጵያውያኑ ሽብር ላይ ጥሏል።</p>

<p>የኤርትራ መንግሥት የሃሰት ፕሮፓጋንዳ መንዛቱ ግን የማይታመንና ተቀባይነት የሌለው ኢሰብዓዊ ድርጊት መሆኑን ያመለክታል። አምባገነኑ የኢሳያስ መንግሥት ወደ አገራቸው መመለስ የሚፈልጉ ኢትዮጵያውያንን ሆን ብሎ በአንድ ሥፍራ አከማችቶ የሚፈፅምባቸው ወንጀል ይህ ነው አይባልም የማሰቃየት ተግባሩን ከጊዜ ወደ ጊዜ እየጨመረ መሄዱንና ይህም ከጊዜ ወደ ጊዜ አይነቱንና ይዘቱን እየቀየረ መባባሱ የመንግሥት ቃል አቀባይ ጽ/ቤት አስታውቋል።</p>

<p>በዚህ ሁኔታ በሁመራ በኩል ከኤርትራ የሚመለሱትን ኢትዮጵያውያን ላይ ሊደርስ የሚችለውን መከራና ስቃይ ለመከላከልና ከዓለም አቀፍ ቀይ መስቀል ኮሚቴ ጋር የትራንስፖርትና የሎጅስቲክ አቅርቦት የተዘጋጀ ሲሆን የኤርትራ መንግሥት ግን አረመኔአዊ ድርጊቱን እንዳላቆመና በቅርቡም 62 የሚሆኑ ዜጎቻችን በግፍ እስር ቤት ማጎሩን የመንግሥት ቃል አቀባይ ጽ/ቤት ከትላንት በስቲያ አስታውቋል።</p>

<p class="align-center"><a href="/Gazettas/Zegabi/info/Zegabi.sera.html">ከዘጋቢ ሰኔ 3 ቀን 1991</p>


</body>
</html>
