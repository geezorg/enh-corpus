<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ጠ/ሚ መለስ ተቃዋሚዎች ሕገመንግሥቱን ለመቀበል አይገደዱም አሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ጠ/ሚ መለስ ተቃዋሚዎች ሕገመንግሥቱን ለመቀበል አይገደዱም አሉ</h2>


<p>የኢህአዴግ መራሹ የኢትዮጵያ መንግሥት ጠቅላይ ሚኒስትር አቶ መለስ ዜናዊ፤ የአመለካከት እና የአቋም ልዩነቶቻቸውን በሰላማዊና ህጋዊ መንገድ ለመግለፅ ዝግጁ ለሆኑ ኃይሎች በሩ ክፍት መሆኑን አረጋገጡ ሲል የግንባሩ ልሣን በቁጥጥር 263 እትሙ ሰሞኑን ዘገበ።</p>

<p>እንደ ልሣኑ ዘገባ ከሆነ፣ ጠቅላይ ሚኒስትር መለስ ማረጋገጫቸውን ሲቀጥሉም «አላማቸው ሰማይ ማፍረስ ቢሆን እንኳን አፈፃፀሙ ህጋዊና ሰላማዊ እስከሆነ ድረስ ከልካይ የለባቸውም ብቻ ሣይሆን እስከ ግማሽ መንገድ ሔደን እንቀበላቸዋለን» ብለዋል።</p>

<p>ተቃዋሚ ኃይላቱ ሕገመንግሥቱን የማክበር እኝጂ የመቀበል ግዴታ እንደሌለባቸው የተናገሩት አቶ መለስ ዜናዊ፤ «ህጋዊና ሰላማዊ መድረኩን ተቀብለው በጋራ ለመስራት የሚወስኑ ኃይሎች የማይጥማቸውና የሕገመንግሥቱ ክፍሎች ሳይቀር በሠላማዊ ትግል ማሻሻል እንደሚችሉም አመልክተዋል» ሲል ዘገባው የገለፀ ሲሆን፤ ጠ/ሚኒስትሩ አያይዘውም በአሁኑ ወቅት የፖለቲካ ልዩነቶችን አቻችሎ በአንድ ብሔራዊ ጥቅም ዙሪያ አብሮ ለመስራት ያለው መተሳሰብ በኢትዮጵያ የፖለቲካ ታሪክ ያልነበረ ክስተት መሆኑን እንደተናገሩ አስፍሯል።</p>

<p>በውጪ አገር የሚገኙ ኢትዮጵያውያን ኮሚኒቲ ተወካዮች የወቅቱን የኢትዮ-ኤርትራ ጦርነት በተመለከተ ወደ ኢትዮጵያው ተጉዘው ተዘዋውረው ከተመለከቱ በኋላ ከጠ/ሚኒስትር መለስ ዜናዊ ጋር ባለፈው ሣምንት መጀመሪያ ላይ ተገናኝተው መወያየታቸውን እና በውይይቱ ወቅትም ጠ/ሚኒስቱ ለፓሪሱ የተቃዋሚዎች ህብረት የትግል ስልትና አቋም መልካም እይታ መኖሩ ያሳያል።</p>


<p class="align-center"><a href="/Gazettas/Zegabi/info/Zegabi.sera.html">ከዘጋቢ መስከረም 21 ቀን 1991</a></p>

</body>
</html>
