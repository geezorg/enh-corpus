<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የጦርነቱ መፈንዳት ስር የሰደደ መዘዝ እንደሚያስከትል ተገለፀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የጦርነቱ መፈንዳት ስር የሰደደ መዘዝ እንደሚያስከትል ተገለፀ</h2>


<p>ባለፈው ሣምንት ውስጥ ለአራት ቀናት የተደረገው የአፍሪካ ጥናት ተቋም ዓመታዊ ስብሰባ ባለፈው እሁድ ሲጠናቀቅ ለኢትዮ ኤርትራ ውዝግብ ከፍተኛ ትኩረት መስጠቱ ተሰማ።</p>

<p>ቺካጎ አሜሪካ ውስጥ የሚደረገው ይኸው ስብሰባ የታወቁ የፖለቲካ ሰዎችን፣ የታሪክና የስነ ሕዝብ ተመራማሪዎችን እና ደራሲያንን ያሳተፈ ሲሆን፤ በማዕከሉ ውስጥ የሚገኙ በተለያዩ አዳራሾችም ውስጥ የተለያዩ ስብሰባዎች ተደርገው ከከፍተኛ የፖለቲካ ጉዳይ ጥያቄዎች እስከ የሰብዓዊ መብት አያያዞች ሰፋ ያሉ ውይይቶችና ክርክሮች ተደርገዋል።</p>

<p>ከስፍራው የተላለፈው ዜና እንዳመለከተው ሐሙስና ዓርብ ዕለት በኢትዮ ኤርትራ ውዝግብና በኢትዮጵያ የሰብዓዊ መብት አያይዝ ላይ ያተኮሩ ጥናታዊ ፁሑፎች በተለያዩ ምሁራን የቀረቡ ሲሆን፣ ቅዳሜ ዕለት በተደረገው ክፍት የመወያያ መድረክ ግን ጎላ ያሉ ክርክሮች ነበሩ። ክርክሩ ጭቅጭቅ መሰል ሁኔታ የተስተዋለበት እንደነበር ያመለከተው የኤርትራ እና የኢትዮጵያ መንግሥታት ደጋፊዎች የሆኑ እና ቡድን ለይተው በተከፈሉ ምሁራን መሀከል ነበር። በአንፃሩም ግን ለሁለቱም ወገን ሳይሆኑ ለስለስ ማለትን የመረጡ ለዘብተኛ ምሁራን በስፍራው መገኘታቸው የተፈጠረውን ብሔርተኝነት የነገሠበት ትኩሣት ለማርገብ አስተዋፅኦ ነበረው።</p>

<p>በውይይቱ መገባደጃ ላይ በሁለቱም ወገን ባሉ ምሁራን ዘንድ ተቀባይነት ያገኘው ጉዳይ የውዝግቡ ያለመብረድ ሲሆን በጋራ በተስማሙበት የማስጠንቀቂያ ቃላቸው ሁለቱ መንግሥታት ከእንግዲህ ወዲያ ጦርነት ቢያካሂዱ ስር የሰደደ መዘዝ እንደሚከተል ሊገነዘቡት ይገባል የሚል ነበር።</p>


<p class="align-center"><a href="/Gazettas/Zegabi/info/Zegabi.sera.html">ከዘጋቢ ጥቅምት 26 ቀን 1991</a></p>

</body>
</html>	
