<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ከኤርትራ ሠርጎ ገቦችን ለመጠበቅ ካርቱም ቁጥጥሯን አጠበቀች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ከኤርትራ ሠርጎ ገቦችን ለመጠበቅ ካርቱም ቁጥጥሯን አጠበቀች</h2>


<p>እስላማዊው የካርቱም መንግስት በሳምንቱ መጀመሪያ ላይ ከኤርትራ ጋር በማያዋስኑት አካባቢዎች ላይ አንዳንድ ጠበቅ ያሉ ቁጥጥሮችን ከማድረግ ጀምሮ መንገዶችን ሙሉ ለሙሉ የመዝጋት ደረጃ ላይ መድረሱን ከትናንት በስቲያ ከሱዳን ርዕሰ ከተማ ካርቱም የተሰራጨ ዜና አመለከተ።</p>

<p>በኮሎኔል ዶክተር ጆን ጋራንግ የሚመራው የደቡብ ሱዳን ነፃ አውጭ ጦር የቀይባህር አዋሳኝ የሆነውን ክፍለ ሀገር ከመንግስት እጅ ነጥቄ በቁጥጥሬ ስር እያስገባሁ ነው ያለ ቢሆን፤ ከትናንትና በስቲያ ካርቱም ላይየተነበበው አክባሪ አልዩም የተሰኘው ዕለታዊ የመንግስት ጋዜጣ የሱዳንን የመከላከያ ሚኒስቴር ቃል አቀባይ ዋቢ አድርጎ እንደዘገበው የተባለው የኤርትራና የሱዳን መዋሰኛ አካባቢ አሁንም በመንግስት እጅ ነው። የመከላከያው ቃል አቀባይ አክለው የሱዳን መንግሥት አካባቢውን በከፍተኛ ጥበቃ ስር ማዋል ያስፈለገውና አውራ ጎዳናዎችንም ለመዝጋት ያስገደደው ከኤርትራ ወደ ሱዳን የሚገቡ ሰርጎ ሽብር ፈጣሪዎች ለመቆጣጠር እና ከዓላማቸውም ለመግታት ነው።</p>

<p>የአስመራ መሪዎች ባለፉት ሶስትና አራት ወራት ከካርቱም መንግስት ለመታረቅ በግብፅ፣ በሊቢያ፣ በኳታር፣ በየመን እና ሌሎች ዓረብ መግንሥታት በኩል ተደጋጋሚ ጥረት አድርገው የነበረ ቢሆንም ሊሣካላቸው ግን ሣይቻል ቀርቷል። ከእዚህም በኋላ ደጋግመው ሲናገሩ የቆዩት ኢትዮጵያና ሱዳን በጋራ ጥቃት ሊሰነዝሩብኝ ነው እያሉ ሲሆን፤ አሁንም ባለፈው ሳምንት የኤርትራው የውጪ ጉዳይ መ/ቤት ባወጣው መግለጫ «የአዲስ አበባ ካርቱም ፍቅር ዘለቄታ የለውም» በማለት አሟርቷል።</p>


<p class="align-center"><a href="/Gazettas/Zegabi/info/Zegabi.sera.html">ከዘጋቢ መጋቢት 30 ቀን 1991</a></p>

</body>
</html>	
