<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«አንገት መሰየፍን ምን አመጣው?» ወ/ት ብርቱካን ሚደቅሳ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> «አንገት መሰየፍን ምን አመጣው?» ወ/ት ብርቱካን ሚደቅሳ </h2>


<p>የሕዝብ ተወካዮች ምክር ቤት ትላንት ባካሄደው ስብሰባ የቅንጅት የፓርላማና የክልል ም/ቤት አባላትን ያለመከሰስ መብት ማንሳቱ ህገ መንግሥቱን የጣሰ ነው ሲሉ የቅንጅቱ ተቀዳሚ ምክትል ሊቀመንበር ገለፁ።</p>

<p>የቅንጅቱ ተቀዳሚ ምክትል ሊቀመንበር ወ/ት ብርቱካን ሚደቅሳ ከጋዜጣው ዘጋቢ ጋር ባደረጉት ቃለ ምልልስ፣ ጠቅላይ ሚኒስትሩ የተናገሩትና ፓርላማውም እንዲወስን ያቀረቡት የውሳኔ ሃሳብ የህገ መንግሥቱን አሠራር የተከተለ አይደለም።</p>

<p>ወ/ት ብርቱካን ፓርቲያቸው ለኢሕአዴግ ባቀረቡት ከስምንት ቅድመ ሁኔታዎች ላይ ከምንደራደር አንገታችን ይሰየፋል ማለትን «ምን አመጣው? ሲሉ ጥያቄ ያቀረቡበትንና ሌሎችም ወቅታዊ አስተያየቶችን ሰጥተዋል።</p>

<p>የጋዜጣው ሪፖርተር ለወ/ት ብርቱካን ባቀረበው ጥያቄ፦ ቅንጅት ሕገ ወጥ ፓርቲ ነው ሲሉ ጠቅላይ ሚኒስትሩ ተናግረዋል እርስዎ በዚህ ላይ ምን አስተያየት አለዎት? ብሎ ለጠየቃቸው ሲመልሱ፦</p>

<p>ቅንጅቱን ሕገወጥ ፓርቲ የሚያደርገው ምንም ምክንያት የለም። ፓርቲው በሕጉ መሰረት በምርጫ ቦርድ የተመዘገበ ፓርቲ ነው። በሕጉ መሠረት ተወዳድሮ በህዝብ የተመረጠ ፓርቲ ጠቅላይ ሚኒስትሩ በተደጋጋሚ እንደሚያነሱት የተለያዩ የሕዝብን ጥያቄ በማንሳት ከምርጫው ጋር የነበረውን ትክክለኛ ያልሆነ አካሄድ በማንሳት የምናደርጋቸው ሠላማዊና ዲሞክራሲያዊ ትግሎች ሁሉ በህገወጥነት መፈረጅ ነው የፈለጉት። ይህ ደግሞ ትክክል አይደለም። በሁሉም ወቅት ቅንጅት ያነሳቸው ጥያቄዎች፣ የተከተላቸው የትግል ስልቶች በሙሉ ሕጋዊና መሠረት ያላቸው ብቻ ናቸው። ስለዚህ ፓርቲውን ሕገወጥ የሚያደርገው ምንም ምክንያት የለም።</p>

<p>ጥያቄ፦ የሕዝብ ተወካዮች ም/ቤት ያለ መከሰስ መብታችሁን አንስቷል፤ ወደፊት እርምጃዎቹ ምን ሊሆኑ ይችላሉ ብለው ይገምታሉ?</p>

<p>ወ/ት ብርቱካን ሲመልሱ ያለ መከሰስ መብት በተመለከተ ፍፁም ህገ ወጥ እርምጃ ነው የተወሰደው። አንድ የፓርላማ አባል ያለመከሰስ መብቱን ሊያጣ የሚችለው ከባድ ወንጀል ፈፅሞ ሲገኝ ነው። አንድ ቀን ፓርላማ ያልተገኘ ያለ መከሰስ መብቱ ይነሳል ማለት ምንም ዓይነት መሠረት የሌለው ነገር ነው። በተጨማሪም ያለ መከሰስ መብት ከሰውየው በወንጀል ከመጠየቅና ካለመጠየቅ የሚያያዝ ነው። እያንዳንዱ የፓርላማ አባል በወንጀል ያለመጠየቅ መብቱ ሊቆይለት ይገባ ወይስ አይገባም ከሚለው ጋር ነው የሚያያዘው። ስለዚህ ፓርላማውም ሲወስን እያንዳንዱ ሰው የተገኘበት ወንጀል ጉዳይ አለ ወይ? ለፍርድ ቤት የሚቀርብበት አጥጋቢ ጉዳይ አለ ወይ የሚባለው ታይቶ ነው ሊወሰን የሚገባው። ከሕግ አኳያም ትክክለኛው አካሄድ ያ ነው። አሁን ግን የተደረገው የኢትዮጵያም ህግ ሆነ በመሠረታዊ በሆነ ሕግ አስተሳሰብ ተቀባይነት የሌለው አንድ ቀን ፓርላማው ስላልተገኘ ያልተገኘ በሙሉ ያለመከሰስ መብቱ ተነስቷል ተብሏል። ያቀረበው ሕጋዊም ምክንያታዊም አይደለም። ኢሕአዴግ በተደጋጋሚ የሚናገረው ነገር አለ። እናስራለን፣ ፓርቲውን እንሰርዛለን፣ የተለያዩ እንደማስፈራሪያ የሆኑ ነገሮች ይገልፁልናል። ትላንት ግን ጠቅላይ ሚኒስትሩ ለየት ባለ ሁኔታ የሕግ ከለላ ተነሳ ማለት ዛሬ እንከሳቸዋለን ማለት አይደለም የሚል ሁለት አይነት ነገር ነው የተናገሩት። የሚያደርጉትን የሚያውቁት እነሱ ናቸው። የሚመጣውን እንጠብቃለን። የሚያደርጉትንም የጉልበት አስተሳሰብ ሕገወጥ ከመሆኑ የተነሳ የኢትዮጵያ ህዝብ እንዲረዳው እንፈልጋለን። የታሰሩ ሰዎች እንደሚፈቱ ከጠቅላይ ሚኒስትሩ ተነግሮን ይህንን መልስ ተቀብለን ወደ ውይይት ብንገባ በደሉ እየጨመረ እየመጣ ነው ያየነው እንጂ የተለየ ነገር አላየንም። ቅንጅት መቼም ፓርላማ ለመግባት ተስማምቻለሁ ብሎ መግለጫ አልሰጠም።</p>

<p>አንዴ ሕገወጥ አካሄድ መሄድ ከጀመርክ አንደኛው ወደ ሌላኛው እየመራ አካሄዱንን በሙሉ ትክክል ያልሆነ ስህተት ውስጥ ይከተዋል። ስለዚህም የአዲሳ አበባ አስተዳደር ላይ የተወሰደውንም እርምጃ ከዚህ የተለየ አይደለም። ኢሕአዴግ ፓርላማ ካልገባችሁ የአዲስ አበባን አስተዳደር አትረከቡም ብሎ ተናግሮአል። ፓርላማ መግባት ከአዲስ አበባ አስተዳደር ርክክብ ጋር ምንም አይነት የሚያያዠው ነገር የለውም።</p>

<p>ቅንጅት ባቀረባቸው ቅድመ ሁኔታ ላይ አንደራደርም። አንገታችን ይሰየፋል ብለዋል ጠቅላይ ሚኒስትሩ ይሄን እንዴት ይመለከቱታል?</p>

<p>አንገት የሚያሰይፍ ምንም ነገር የለም። ጥያቄዎቻችን ሕገ መንግሥታዊ ድንጋጌዎችን የተከተሉ ናቸው። የሚዲያ ጥያቄ አለን። የመንግሥት ሚዲያ የተለያዩ ሀገሪቱ ውስጥ ያሉትን አመለካከቶችን ማንፀባረቅ እንዳለበት ግዴታ አድርጐ ህገመንግስቱ ደንግጓል። ይሄ ነው የእኛ ጥያቄ። ሌሎችም ነጥቦች እንዲሁ የሕገ መንግሥታዊ መሰረት ያላቸው ናቸው። የዲሞክራሲ መርህ ያላቸው ጥያቄዎች ናቸው። ይሄንን ከመቀበል አንገቴ ይሰየፋል የሚሉት ከምን ተነስተው እንደሆነ የሚናገሩት ግልፅ አይደለም። ግን ያው ኢህአዴግ ሁሌ መነጋገር፣ መወያየት ይከብደዋል። በተለይም የጋራ ሃገራዊ የዲሞክራሲ ጉዳዮች ስለዚህ ኢሕአዴግ ግትርነቱንን ሊያቆም ይገባል።</p>

<p>በተጨማሪም በህብረቱ ፓርላማ በመግባት ያላቸውን አስተያየት ተጠይቀው ሲመልሱ ከኅብረት ጋር ያለን ግንኙነት በእውነት ለዲሞክራሲ ከሚታገሉ ኃይሎች መካከል ያለ ሥልታዊ አካሄድ ነው። ይህ ማለት ሁለታችንም የተለያዩ ፓርቲዎች መሆናችን ሁሌም እንደተጠበቀው፣ ህጋዊ ሰውነታችን እስካለ ድረስ በየራሳችን ጊዜ የምናምንበትን ለሕዝቡ ይጠቅማል የምንለውን ውሳኔ የመወሰን መብት አለን። አሁንም ኅብረቱ የወሰነውን ውሳኔ እናከብራለን። የተለያዩ ሰዎች እንደተለያየን ሊቆጥሩ ይችላሉ፡፡ በእኛ በኩል ውሳኔያቸውን እናከበራለን። ከዚህም በኋላ በመካከላችን ያለው ስልታዊነትን የተከተለ አካሄድ እንደሚቀጥል ነው። በትላንትናው እለት የታየ ፓርላማውን እረግጦ የመውጣት ሁኔታ ይሄንኑ ነው የሚያሳየው፤፡ መሰረታዊ በሆኑ የዲሞክራሲ ጥያቄዎች ላይ ተመሳሳይነት፣ አቋሞ ያለው መሆኑን ኅብረታችንም አንድነታችንም የሚቀጥል መሆኑን ነው የሚያሳየው።</p>


<p class="align-center"><a href="/Gazettas/Tomar/info/Tomar.html">ከጦማር ጥቅምት 2 ቀን 1998</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ጦማር/ማውጫ/1998/ጥቅምት/02/ጦማር1.020298.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
