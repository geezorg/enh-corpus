<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኅብረትና ቅንጅት ነገ የጋራ ጉባኤ ያካሂዳሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> ኅብረትና ቅንጅት ነገ የጋራ ጉባኤ ያካሂዳሉ </h2>


<p>የኢትዮጵያ ዲሞክራሲያዊ ኃይሎች ኅብረት እና ቅንጅት ለአንድነትና ለዲሞክራሲ በጋራ የጠሩት ጉባኤ ነገ መስከረም 19 ቀን 1998 ዓ.ም በግሎባል ሆቴል እንደሚካሄድ ከድርጅቶቹ ከተገኘው መረጃ ለማወቅ ተችሏል።</p>

<p>በሀገሪቱ ውስጥ ብሔራዊ መግባባትን ለመፍጠር በሚቻልበት ሁኔታ ላይ ምክክር በሚያደርገውና ጥሪ በሚያቀርበው በዚህ ጉባኤ ላይ፣ ከሲቪል ማኅበራት፣ ከሃይማኖት ተቋማት፣ ከሙያ ማኅበራት የተውጣጡ ዜጎችንና የሀገር ሽማግሌዎች የሚሳተፉ ሲሆን እስከ አሁን ባለው ግምት ከ550-600 የሚሆኑ ተሳታፊዎች ይገኙበታል ተብሎ ይጠበቃል።</p>

<p>በሌላ በኩል እሑድ መስከረም 22 ቀን 1998 ዓ.ም በአዲስ አበባ ከተማ ይካሄዳል ተብሎ ለሚጠበቀው ሕዝባዊ ሠላማዊ ሰልፍ ጉዳይ ለሚመከተው የመንግሥት አካል ለማሳወቅ የኅብረቱና የቅንጅቱ ተወካዮች ደብዳቤ ፅፈው ቢሄዱም፣ ሰኞ መስከረም 16 ቀን 1998 «ዛሬ አንቀበላችሁም፤ ረቡዕ ጧት ይዛችሁ ተመለሱ» የሚል ምላሽ ስለተሰጣቸው ዛሬ መስከረም 18 ቀን 1998 ዓ.ም ጧት በሕጉ መሠረት ሠልፍ የሚካሄድ መሆኑን ለማሳወቅ ተወካዮቹ ወደሚመለከተው የመንግሥት አካል እንደሚቀርቡ ለማወቅ ተችሏል።</p>

<p>መንግሥት ለስብሰባው እውቅና ባይሰጥና ሠልፉ እንዳይካሄድ ቢያደርግ መውሰድ የሚችለው እርምጃ ምን እንደሆነ፣ የሁለቱ ፓርቲዎች ምንጮች ተጠይቀው፣ ሌሎች አማራጮች እንዳሉዋቸውና አማራጮቻቸውንም ከእሑድ በፊት በተገኘው አማራጭ ሁሉ ለሕዝቡ እንደሚያሳውቁ ተናግረዋል።</p>

<p>በተያያዘ መረጃ ከአዲስ አበባ ከተማ ውጪ የሚገኙ የፓርቲዎቹ ደጋፊዎች በእሑድ ሠልፍ ላይ ለመካፈል አውቶቡሶችን በመኮናተር ላይ እንደሚገኙ ከየቦታው ከደረሱን መረጃዎች ለማወቅ ተችሏል።</p>

<p>በመረጃው መሠረት፣ ከወልቂጤ፣ ከወሊሶ፣ ከአምቦ፣ ከፊቼ፣ ከደብረ ብርሃን፣ ከናዝሬት ፣ ከአሰላ፣ ከአዋሳ ተነስቶ አዲስ አበባ ድረስ ካሉት ከተሞች በርካታ ዜጐች ተሽከርካሪዎችን ለመጓዝ በዚህ ሳምንት ዝግጅት ሲያደርጉ ሰንብተዋል።</p>

<p>ቅንጅት ኅብረት በጠሩት በዚህ ሀገራዊ ሰልፍ ላይ ለመገኘት የአዋሳ ነዋሪዎች መኪናን ተከራይተው ወደ አዲስ አበባ ጉዞ ለማድረግ እየተዘጋጁ ሲሆን የደቡብ ዩኒቨርሲቲ ተማሪዎችም ድጋፋቸውን በመግለፅ ላይ ይገኛሉ።</p>

<p>በአዋሳ ከተማ የሚገኙ የሁለቱ ፓርቲዎች 30ሺህ የሚሆኑ ደጋፊዎችን በማስተባበር ላይ የሚገኙ ወጣቶች እንደገለፁት ፓርቲዎች የጠሩት ሀገራዊ ሠልፍ ሊደገፍ የሚገባው ነው። የዩኒቨርሲቲ ተማሪዎች የከተማው ወጣቶችና የተለያዩ የኅብረተሰብ ክፍሎች ለጋዜጣው ዘጋቢ እንደገለፁት የቅንጅትም ሆነ የኅብረቱ አካሄድ ግልጽና የማያሻማ እንደሆነ መንግሥት እያወቀ ህዝቡን ሆነ የፓርቲውን አመራሮች በሚቆጣጠረው መገናኛ ብዙሃን አማካይነት ለማስፈራራት መሞከር ተገቢ አይደለም። የገዥውን ፓርቲ ደካማነትናን የኢትዮጵያን ሕዝብ ለመግዛት አቅም እንደሌለው በመገንዘባቸው በግንቦቱ ምርጫ የሕዝባችን ድምፅ ስለተጭበረበረ ደሞክራሲያዊ መብታችንን ተጠቅመን ተቃውሞ ለማሰማት ተዘጋጅተናል በማለት ተናግረዋል።</p>

<p>በዚህ የተነሳ የእሑድ ሠልፍ ቢካሄድ ከአዲስ አበባ አደባባይ ይወጣል ተብሎ ከሚገመተው በሚሊዮኖች ከሚቆጠር ሰው ቁጥር ጋር ተደምሮ፤ ከአዲስ አበባ ውጪ የሚመጣው ሕዝብ ከተማውን ሊያጨናንቅ የሚችል ሠልፍ ሊያደርግ እንደሚችል ተገምቷል።</p>

<p class="align-center"><a href="/Gazettas/Tomar/info/Tomar.html">ከጦማር መስከረም 18 ቀን 1998</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ጦማር/ማውጫ/1998/መስከረም/18/ጦማር1.180198.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
