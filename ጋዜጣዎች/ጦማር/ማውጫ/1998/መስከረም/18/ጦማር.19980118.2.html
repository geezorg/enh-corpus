<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ምርጫ ቦርድ፦ ዶክተር መረራን እንዲያግድ ተጠየቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> ምርጫ ቦርድ፦ ዶክተር መረራን እንዲያግድ ተጠየቀ </h2>


<p>መስከረም 10 ቀን 1998 ዓ.ም ጉባኤ በማድረግ 65 አባላት ያሉት ማዕከላዊ ኮሚቴ የመረጠውና ከኦሮሞ ብሄራዊ ኮንግረስ ያፈነገጠው ቡድን የአሥራ ሁለት ሰዎች ስም በማቅረብ ብሔራዊ ምርጫ ቦርድ እውቅና እንዲሰጠው በደብዳቤ ጠብቋል።</p>

<p>አፈንጋጮች መስከረም 10 ቀን 1998 ዓ.ም በጠሩት ጉባኤ ተሰብሳቢው 65 አባላት ያሉት ማዕከላዊ ኮሚቴ እንዲመርጥና፣ የሥራ አስፈፃሚ ኮሚቴ እንደሚመርጥ ቢገልፁም፣ መስከረም ሃያ አምስትን ሳይጠብቁ እርስ በርሳቸው ተመራርጠው የስም ዝርዝራቸውን ለብሄራዊ ምርጫ ቦርድ አቅርበዋል።</p>

<p>አፈንጋጮች ለቦርዱ ካቀረቡት ስም ዝርዝር ውስጥ ቀድሞ የኦብኮ የፖለቲካ ጉዳይ ኃላፊ እንደሆኑና በኋላም በእምነት ማጐደልና በሥነ ምግባር ጉድለት ከድርጅቱ እንደተባረሩ የሚነገርላቸው ወይዘሮ አልማዝ ሰይፉ የአፈንጋጮች የኦዲትና ቁጥጥር ኃላፊ ሆነው ተሹመዋል። </p>

<p>የአዲስ አበባ ትራፊክ ፖሊስ ባልደረባ የነበሩትና በሥነ ምግባር ጉድለት ከፖሊስነት ሥራቸው እንደተባረሩ የሚነገርላቸው ወታደር ቶሎሣ ተስፋዬን በሊቀመንበርነት፣ በኦብኮ አባልነት የማይታወቀውንና ከወለጋ የመጣ መምህር እንደሆነ የተነገረለትን አለማየሁ በቀለ የተባለውን ግለሰብ ምክትል ሊቀመንበር ያደረገው ይኸው ያፈንጋጮቹ ቡድን በስብሰባቸው ላይ ያልተካፈለውን፣ እነርሱንም አጥብቆ የሚያወግዘውን፣ በዚህም አቋሙ የተነሳ ጳጉሜ 3 ቀን 1997 ዓ.ም ከአዲስ አበባ ታፍኖ ተወስዶ «ባጄዴራ» ተብሎ በሚጠራው ሥፍራ በጨለማ የተጣለውን ተፈራ ለገሠ የተባለውን ተመራጭ የፓርላማ አባል እንደአባላቸው አድርገው ለቦርዱ አቅርበዋል።</p>

<p>በደቡብ ምዕራብ ሸዋ ዞን ከዓለም ገና ሁለት የምርጫ ክልል ለህዝብ ተወካዮች ምክር ቤት የተመረጠው ተፈራ ለገሠ ለዝግጅት ክፍላችን እንደገለፀው፣ ሰዎቹ «በስሜ እየነገዱ ነው» ብሏል። «እዚህ ሄር እንደ እኔ ላለው ተበዳይ የሚሆን ሕግ ቢኖር ኖሮ ሰዎቹን በሕግ እፋረዳቸዋለሁ» ያለው አቶ ተፈራ፣ «ቅጥረኞች ስሜን በሀሰት በመፃፍ ብሔራዊ ምርጫ ቦርድንም እያታለሉ ናቸው» ብሏል።</p>

<p>ይኸው አፈንጋጮች ቡድን መስከረም 11 ቀን 1998 በብሄራዊ ምርጫ ቦርድ በፃፈው ደብዳቤ፣ ዶክተር መረራ ጉዲና ኦብኮን ወክለው የሚያደርጉትን እንቅስቃሴ እንዲያቆሙ ምርጫ ቦርድ ተመፅነዋል። </p>

<p class="align-center"><a href="/Gazettas/Tomar/info/Tomar.html">ከጦማር መስከረም 18 ቀን 1998</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ጦማር/ማውጫ/1998/መስከረም/18/ጦማር2.180198.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
