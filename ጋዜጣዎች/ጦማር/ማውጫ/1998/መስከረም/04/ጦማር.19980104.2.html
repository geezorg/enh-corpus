<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የለጋሽ ሀገሮች አምባሳደሮች ተቃዋሚዎች ፓርላማ እንዲገቡ ጠየቁ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የለጋሽ ሀገሮች አምባሳደሮች ተቃዋሚዎች ፓርላማ እንዲገቡ ጠየቁ </h2>


<p>የአውሮፓ ኅብረት ኮሚሽን ወኪልን ጨምሮ የሃያ አራት ለጋሽ ሀገሮች አምባሳደሮች የሚገኙበት ቡድን ተቃዋሚዎች ወደ ፓርላማ እንዲገቡ ትናንት መስከረም 3 ቀን 1998 ዓ.ም ባወጣው መግለጫ ጠይቋል።</p>

<p>የግንቦት ሰባቱን ምርጫ፣ ድጋሚ ምርጫውንና የሶማሌ ክልል ምርጫ ውጤትን አጠቃልሎ ብሔራዊ ምርጫ ቦርድ ባወጣው መግለጫ፣ ገዥው የኢሕአዴግ ፓርቲ አብላጫውን የፓርላማ ወንበር ማግኘቱን የገለፀው የአምባሳደሮቹ መግለጫ፣ ሁሉም ፓርቲዎች በኢትዮጵያ ውስጥ የብዙሃን ፓርቲ ሥርዓትን ለመፍጠር ያደረጉትን ጥረት እንደሚያደንቅ አመልክቷል።</p>

<p>ሁሉን አቀፍ በሆነና በትብብር መንፈስ ተቃዋሚዎች ጠንካራ ድምጽ ይዘው የሚሳተፉበት ጠንካራ ፓርላማ ተፈጥሮ እንደሚያዩም የአምባሳደሮቹ ቡደን በመግለጫው ጠቅሷል።</p>

<p>ከሁሉም በላይ የኢትዮጵያ ሕዝብ በነቂስ ለዴሞክራሲ ላሳየው ቁርጠኝነት አድናቆቱን የገለጠው የአምባሳደሮቹ መግለጫ፣ ሁሉም ፓርቲዎች በአዲስ መንፈስ ወደ ብዙሃን ፓርቲ ሥርዓት ዘመን በአንድነት እንዲጓዙ ጠይቆ፣ አመፅን ለማስቀረት ብቸኛው መንገድም ይኼው ብቻ መሆኑን አመልክቷል።</p>

<p>ዲሞክራሲ እንዲያብብ ሕገ መንግሥታዊ ተቋማትን ማክበር፣ ለሠላማዊ መፍትሔ ቁርጠኝነትን ማሳየት፣ የፕሬስ ነፃነትን ማክበር፣ በሀገሪቱ ቁልፍ ጉዳዮች ላይ የሁሉም ወገኖች መሀከል የጋራ ምክክር አስፈላጊ መሆኑን የቡድኑ መግለጫ ጠቅሶ፣ በሰብአዊናን ፖለቲካዊ መብቶች ላይ የተፈፀሙት ወንጀሎች በአስቸኳይ ተጣርተው ለፍርድ መቅረብ እንዳለባቸውም መጠየቁ ታውቋል።</p>

<p>«ኢትዮጵያ በመስቀለኛ መንገድ ላይ ናት» ያለው የአምባሳደሮቹ ቡድን መግለጫ፣ የጋራ ምክክርና ሕገ መንግሥታዊ የህግ የበላይነት ከተጣሱ ባለፉት አሥርተ ዓመታት የተገኙት ውጤቶች ሁሉ እንዳልነበሩ ይሆናሉ ብሏል።</p>

<p>በመቀጠልም ሁሉም ፓርቲዎች በፓርላማ ያገኙትን መቀመጫ በመያዝ በቅን መንፈስና በመከባበር የኢትዮጵያን ሕዝብ ፍላጐት የብዙሃን ፓርቲ ስብስብ በሆነው ፓርላማ ውስጥ እንዲያንፀባርቁ አምባሳደሮቹ ጠቅሰው፣ በበኩላቸው የኢትዮጵያን ልማትና ዲሞክራሲ ለመርዳት ዝግጁ መሆናቸውን ገልጠዋል።</p>

<p>የለጋሽ ሀገሮቹ የአምባሳደሮች ቡድን ተቃዋሚዎች ፓርላማ እንዲገቡ አቋም የወሰደው የዓለም አቀፉ የምርጫ ታዛቢዎች ቡድን የምርጫውን አጠቃላይ ሪፖርት በሚቀጥለው ሳምንት ይፋ ያደርጋል ተብሎ እየተጠበቀ ባለበት ወቅት ነው። የኅብረቱ ም/ሊቀመንበር ዶክተር መረራ ጉዲናና የቅንጅቱ የሥራ ኃላፊ ኢንጂነር ግዛቸው ሽፈራው በመግለጫው ደስተኞች አለመሆናቸው ተገልጿል።</p>


<p class="align-center"><a href="/Gazettas/Tomar/info/Tomar.html">ከጦማር መስከረም 4 ቀን 1998</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ጦማር/ማውጫ/1998/መስከረም/04/ጦማር2.040198.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
