<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኤርትራ ክርክር የአሜሪካና ጀርመን በሠሩት ካርታ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h3 class="align-center"> «አዲስ ድንበር እንስራ ከተባለ አደገኛ መንገድ መከተል ነው»</h3>
<p class="align-right"> ወዲ አፈወርቂ</p>
<h1 class="align-center"> የኤርትራ ክርክር የአሜሪካና ጀርመን በሠሩት ካርታ ነው</h1>
<h2 class="align-center"> በአፋር በኩል ኢሕአዴግ 14 ኪሎ ሜትር ወደ ኤርትራ መግባቱ ተገለጠ</h2>

 
<p>አሥመራ፦ በአሁኑ ወቅት በኤርትራ ጦር ቁጥጥር ሥር ውለዋል የተባሉት የሰሜን ምዕራብ ትግራይ ቦታዎችን፣ የኤርትራ ግዛትነት መሆናቸውን የሚያመለክት በዘመነ ኃይለሥላሴ በአሜሪካኖች የተሳለ ከርታ በእጃችን ይገኛል ሲሉ የኤርትራ ፕሬዝዳንት ኢሳያስ አፈወርቂ እየተናገሩ ነው።</p>

<p>«ታሪካዊነቱና ሕጋዊነቱ አያጠራጥርም» ያሉት አቶ ኢሳያስ ይህ ካርታ በመንግሥቱ ጊዜም ተቀባይነት አግኝቶ መቆየቱን ገልጠዋል።</p>

<p>አቶ ኢሳያስ ለሁለተኛ ጊዜ ባለፈው ሳምንት ከኤርትራ ቴሌቪዥን ጋር ባደረጉት ቃለ ምልልስ ጨምረው እንደተናገሩት ከሆነ ያለፈን ካርታ አልቀበልም ማለትና አዲስ ድንበር እንስራ ከተባለ አደገኛ መንገድ መከተል ሊሆን እንደሚችል ተናግረዋል።</p>

<p>የድንበር ጥያቄን በኃይል መፍታት እንደማይቻል ማወቅ አለብን ያሉት አቶ ኢሳያስ በኤርትራ በኢትዮጵያ መሐከል ይህ ነው የሚባል የታወቀ የድንበር መካለል የለም የሚሉት አንዳንድ የኢትዮጵያ መንግሥት ባለሥልጣናት አሉ፣ ካሉ በኋላ» ድንበር የለም ከተባለ የድንበር መጣስ እንዴት ታወቀ? እንዴትስ ተነሳ? ሲሉ እራሳቸውን ጠይቀዋል።</p>

<p>ኢትዮጵያ የምትዋሰናቸው ሀገሮች ሱዳን፣ ጅቡቲ፣ ኬንያና ሱማሊያ ድንበሮቻቸው ተቀባይነት አግኝተው ክርክር አለመፍጠራቸው እየታወቀ፣ የኤርትራ ድንበር ጉዳይ ለምን ተቀባይነት ሳያገኝ ቀረሮ ወደ ውዝግብ እንዲያስገባ ተደረገ? ሲሉም ጠይቀዋል።</p>

<p>በሌላ በኩል ደግሞ በጀርመናዊው የረድኤት (ጂ.ቲ.ዜድ) ስፖንሰርነት በትግራይ ክልል ፕላንና የኢኮኖሚ ልማት ባለቤትነትበኢትዮጵያ ካርታ ሥራ ድርጅት የተሠራው ካርታ ወደ ኤርትራ ግዛት በመግባት ከጋሻ ባርካ አውራጃ አማሀጀርን፣ አልተናንና ፆረናን የትግራይ ክልል አድርጐታል ሲሉ ኢሳያስ ተናግረዋል። እንደ ኢትዮጵያ አቆጣጠር 1989 የተሰራው ባለ 1500000 መስፈሪያ (ስኬል) ካርታ የኤርትራን መብት የጣሰና ዓለም አቀፋዊ ሕግን የጣሰ ነው። እንደ አቶ ኢሳያስ አባባል።</p>

<p>ከዚህም ሌላ የአፋር ክልላዊ መግንሥትን ይዞታ የሚያሳየው ካርታ በታሪክ የኤርትራ ግዛት የሆኑትን ቦታዎች ወደ አፋር ግዛት እንዳጠቃለለ የገለጡት አቶ ኢሳያስ የኢሕአዴግ ጦር ከነሐሴ 1989 ጀምሮ በባደ በኩል 14 ኪሎ ሜትር ወደ ኤርትራ መሬት ገብቶ በአዲምሩ አካባቢ በኤርትራ መንግሥት የተገነቡትን ተቋማትና አስተዳደሩንም ማፍረሱን ተናግረዋል።</p>


<p class="align-center"><a href="/Gazettas/Tomar/info/Tomar.sera.html">ከጦማር ግንቦት 19 ቀን 1990</a></p>




</body>
</html>