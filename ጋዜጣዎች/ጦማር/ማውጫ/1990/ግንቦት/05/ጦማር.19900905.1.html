<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ጄት አብራሪው የደረሱበት አልታወቀም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center"><span class="underline"> የአሜሪካ ሄርኩለስ ሥራ ጀምሯል</span></h2>
<h1 class="align-center"> ጄት አብራሪው የደረሱበት አልታወቀም</h1>
<h3 class="align-center"> የፖሊስ አሥር አለቃው ከሆስፒታል ጠፉ</h3>
 
<p>አዲስ አበባ፦ የኢትዮጵያ አየር ኃይል ባልደረባና የሚግ 21 ተዋጊ ጀት አብራሪ የሆነ መ/አ ደመላሽ መኰንን በእስር ላይ እንዳሉ የደረሱበት ቦታ መጥፋቱን ለጉዳዩ አቅበት ካላቸው ምንጮች ከተገኘው መረጃ ለማወቅ ተችሏል።</p>

<p>አብራሪው መኰንን በመጋቢት ወር 1988 ሦስት ተዋጊ ጄቶች በደቡብ ምዕራብ ኢትዮጵያ በኩል ወደ ጋምቤላ አቅጣጫ በመብረር ላይ እንዳሉ በጉራጌ ዞን ወልቂጤ አካባቢ አውሮፕላናቸው ወድቆ በተከሰከሰበት ወቅት በፓራሹት ወርደው በሕይወት የተረፉ ሰው ናቸው። አብራሪ መኮንኑ ከአየር ወደ መሬት በወረዱበት ወቅት በእጃቸው ላይ በደረሰው የስብራት አደጋ ሆስፒታል ሕክምናቸውን ጨርሰው እንደወጡም የስድስት ወራት ዕረፍት እንዲወጡ ታዝዘው ዕረፍታቸውን ጨርሰው እንደተመለሱ በማዕከላዊ ምርመራ ማስተባበሪያ እንዲታሰሩ ተደርገው እንደነበር ተገልጧል። በኋላም ከማዕከላዊ ወደ ቃሊቲ፣ ከቃሊቲ ወደ ሆለታ እስር ቤቶች እንዲዛወሩ ተደርገው እንደነበር ሲታወቅ ከነሐሴ 1989 ጀምሮ ግን የት እንደታሰሩና በምን ዓይነት ሁኔታ ላይ እንደሚገኙ ለማወቅ እንዳልተቻለ ከመረጃው ምንጮት የተገኘው ዜና ያመለክታል።</p>

<p>ለጉዳዩ ቅርብ የሆኑ ምንጮች እንደሚናገሩት ከወደቀው አውሮፕላን ውስጥ የተገኘው «ጥቁሩ ሳጥን» (ብላችክ ቦሽ) የሚባለው የአደጋ መንስኤ ጠቋሚ መሣሪያ ተፈትሾ ምንም ዓይነት ብልሽት ሳይደርስበት መውደቁን ማሳየቱን ይናገራሉ።</p>

<p>በወቅቱ ጋምቤላ አውሮፕላን ማረፊያ ላይ ሆነው በግልፅ ያልታወቀውን ግዳጅ እንዲወጡ የተማሩት ሦስቱ አውሮፕላኖች መሐከል አንደኛው በመውደቁ የተነሳ የታቀደው ዘመቻ መክሸፉን የሚገልፁት የአየር ኃይሉ ምንጮች እንደሚጠቁሙት የመ/አ አለቃው መታሠርና መሠወር ከዚህ ከከሸፈው ግዳጅ ጋርና አውሮፕላኑም ላይ ለመውደቅ የሚያበቃም ምክንያት ካለመገኘቱ ጋር የተያያዘ ሁኔታ ሆን ተብሎ የተደረገ ነው ከሚል ጥርጣሬ በመነሳት ሊሆን እንደሚችል ያወሳሉ። መቶ አለቃ ደመላሽ የጐጃም ተወላጅ የሆኑ መኮንን ናቸው።</p>

<p>በኢትዮጵያ አየር ኃይል ዙሪያ በተከታታይ ሳምንታት በዚህ ጋዜጣ ላይ በወጣው ዜና አንድ የተዋጊ ሂሊኮፕተር አብራሪ መኮንን በአየር ኃይል ግቢ ታስረው እንደሚገኙ አንድ የሲሲና የቅኝት አውሮፕላን አብራሪ አውሮፕላኗን እንደያዙ ሱዳን መግባታቸውና ጥገኝነት መጠየቃቸው መዘገቡ ይታወሳል።</p>

<p>ይህ በዚህ እንዳለ በቅርቡ ከአሜሪካ መንግሥታት ለኢትዮጵያ አየር ኃይል የተሰጡት «ጭ 130» ሄርኩለስ ከባድ የጭነት አውሮፕላኖች በበቂና አስተማማኝ ሁኔታ ሥራ መጀመራቸውን ከአየር ኃይሉ ምንጮች የተገኙ መረጃዎችና የዓይን ምስክሮች አመልክተዋል። በተለይም አዲሶቹ አውሮፕላኖች ባለፈው እሑድ ግንቦት ፪ ቀን ፲፱፻፺ ከጧቱ 0900 እስከ ቀኑ 1600 ሰዓት ድረስ ከደብረዘይት ባሕርዳር የምልልስ በረራ ሲያደርጉ ነበር ተብሏል። አውሮፕላኖቹ ሰው ይሁን ዕቃ የሚያመላልሱት ምን እንደሆነ ግን ለማወቅ አልተቻለም። የኢትዮጵያ አየር ኃይል ለረጅም ጊዜያት ሰጭነት ሲጠቀምባቸው የነበሩት ራሺያ ሠራሽ «አንቶኖቭ 12» አውሮፕላኖች መሆኑ ሲታወቅ አዲሱ የአሜሪካ «ጭ 130» አውሮላኖች አንቶኖቮችን ተክተው የተሻለ ተግባር ሊፈፅሙ እንደሚችሉና ለአየር ኃይሉ እድገትም አዲስ ምዕራፍ እንደሚከፍቱ የሚናገሩ የአየር ኃይሉ አባላት አሉ።</p>

<p>ግዙፉ ሄርኩለስ አውሮፕላን ወታደሮችን የጦር መሣሪያና ስንቅ የማመላለስ ግዳጁን የሚወጣ ሲሆን አውሮፕላኑ ወደ ኢትዮጵያ ከመግባቱ በፊት ልምድ ያላቸው ኢትዮጵያዊያን ፓይለቶች ለሦስት ወራት ወደ አሜሪካ ሄደው ከአውሮፕላኑ ጋር ከተዋወቁ በኋላ አውሮፕላኑን ይዘው ተመልሰዋል። የሁለተኛው ዘሩ ልምድ ቀሳሚ አብራሪዎችም በአሁኑ ሰዓት አሜሪካ እንደሚገኙ ለማወቅ ተችሏል። ሃያ ስድስት የሚሆኑ የቀድሞው የኢትዮጵያ አየር ኃይል ከፍተኛና መሥመራዊ መኮንንኖች ከፖለቲካ ጋር በተያያዘ ጉዳይ በቃሊቲና በሌሎችም እስር ቤቶች በቁጥጥር ሥር እንደሚገኙ አይዘነጋም።</p>

<p>ይህ በዚህ እንዳለ የሐረር ክልል ፖሊስ ባልደረባ የነበረውና ሐምሌ ፲ ቀን ፲፱፻፹፰ በደረሰበት የእሳት ቃጠሎ አደጋ ባለቤቱ ሞታበት እርሱም በመላ አካላቱ ላይ ከፍተኛ ቃጠሎ የደረሰበት የአሥር አለቃ ተሾመ ጭሚዲ ተኝቶ ከሚታከምበት ጳውሎስ ሆስፒታል ባልታወቀ ሁኔታ ጠፍቶ የደረሰበት ሳይታወቅ ቀርቷል። አሥር አለቃው ከሐረር ከመጣበት ጊዜ ጀምሮ እስከ ሚያዝያ 1989 በጥቁር አንበሳ ሆስፒታል ሲታከም ቆይቶ በሚያዝያ 6 ቀን 1989 ወደ ጳውሎስ ሆስፒታል ተዛውሮ በ3ኛ ፎቅ ቁጥር 316 ውስጥ በጠባቂ ፖሊሶች ቁጥጥር ሥር ሆኖ ሲታከም እንደነበር ለማወቅ ተችሏል።</p>

<p>ከግለሰቡ መጥፋት ጋር በተያያዘ ሁኔታ ከሐረር የመጡና ከአዲስ አበባ ወረዳ ስምንት የተወጣጡ አጃቢ ፖሊሶች በወረዳ ስምንት ታስረው እንደሚገኙም በቅርብ ምንጮች አመልክተዋል።</p>


<p class="align-center"><a href="/Gazettas/Tomar/info/Tomar.sera.html">ከጦማር ግንቦት 5 ቀን 1990</a></p>




</body>
</html>