<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ተቃዋሚዎች እስረኞችን ማስለቀቃቸው ተገለፀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

 
<h1 class="align-center">ተቃዋሚዎች እስረኞችን ማስለቀቃቸው ተገለፀ</h1>

<h2 class="align-center">ሕፃናት እየታሠሩ ነው</h2>


<p>ጐንደር፦ በሰሜን ጐንደርና በቤንሻንጉል አካባቢዎች ከተቃዋምዎች ጋር ግንኙነት አላችሁ ተብለው ከታሠሩት መሐከል የተወሰኑት በታቃዋሚ ኅያሎች ወረራ ከእስር የተፈቱ መሆናቸው ተገለጠ።</p>

<p>ይህ የተገለጠው በክልሉ የትጥቅ ትግል በማካሄድ ላይ ነው የሚባለው የኢትዮጵያ አንድነት ግንባር ባሰራጨው መግለጫ ላይ ነው</p>

<p>ግንባሩ ባለፈው ወር መጨረሻ ላይ ባወጣው መግለጫ እንዳስታወቀው ከተቃዋሚዎች ጋር በተያያዘ ሁኔታ በጐንደርና በጐጃም በተለይም በአማራ በአገውና በጉምዝ ማህበረሰቦች ላይ የሰይፍ አስተዳደር መስፈኑን አስፍሯል።</p>

<p>በዚሁ ክልልም አዳዲስ መመሪያዎችና አዋጆች መውጣታችውን በመግለጫው አውስቶ ለተቃዋሚዎች (ለኢአግ ታጋዮች) አንድ እንጀራ የሰጠ አንድ ዓመት ይታሠራል፤ ለታጋዮቹ ማርና ፍየል የሸጠ ይረሸናል፤ ከቤተሰቡ አንዱ ኢአግን የተቀላቀለ ካለ የአባወራው ንብረት ይወረሳል ሲል ገልጧል።</p>

<p>ግንባሩ በሕዝቡ ላይ ይደርሳል ያለውን ችግር ለማቃለል በቅርቡ በቴዎድርስ ከተማ (ሳሊያ) ውስጥ ወረራ ፈፅሞ ሃያ አምስት እስረኞችና ማስለቀቁን አትቶ የሃያ አንድ ሰዎችን ስም ዝርዝር በመግለጫው ላይ አውጥቷል።</p>

<p>በዚህ እስረኞችን የማስለቀቅ ዘመቻ አበበ ደማስ የተባለና የሰባት ቤተሰብ ኃላፊ እስር ቤቱን በሚጠብቁ ፖሊሶች በተተኮሰበት ጥይት መሞቱን የገለፀው መግለጫ አበበ ደማስ ኢአግን ትደግፋለህ ተብሎ የታሠረ ነው ብሏል።</p>

<p>ለግንባሩ ጥይት አቀብለዋል ተብለው በሽንፋ ከተማ በእስር ላይ የሚገኙትን ሁለት ፖሊሶች ጨምሮ አሥራ ዘጠኝ የሚሆኑ ሰዎች በእስር ላይ እንደሚገኙ ግንባሩ ገልጧል። እነዚህ በስንፋና ሠራባ/አይከል ታስረው የሚገኙት አርሶ አደሮች የተያዙት ከመስከረም 1989 ጀምሮ እስከ ሰኔ 1989 ባሉት ጊዜያት ውስጥ ነው።</p>

<p>ከዚህም ሌላ ሕፃን ቦሰና አረስ ዕድሜው ዘጠኝ ዓመት ሕፃን ይለፍ ድረስ ዕድሜ ስድስት ዓመት የሆኑ ከሰኔ 28 ቀን 1989 ጀምሮ ከእናታቸው ተነጥለው በእሥር ላይ እንደሚገኙ መግለጫው ገልጧል። የልጆቹ አባት አቶ ድረስ ተሻገር የኢሕአፓ አባል ነው ተብሎ በጐንደር እስር ቤት አምልጦ የተደበቀ ሰው እንደሆነ መግለጫው አትቷል። «አባታችሁ እየተዋጋን እናንተ በመንግሥታችን በሰላም ልትኖሩ አትችሉም» በማለት የታሠሩት የእነዚህ ሕፃናት እናት ልጆቿን እንዳታያቸውና ስንቅ እንዳትሰጣቸው መከልከሏ እንዳሳዘነው ገልጧል።</p>

<p>መግለጫው በመጨረሻም በአባይ ወንዝ ዳርቻ በምትገኘውና የጉምዝ ማህበረሰብ በሚኖርባት ደም በተባለች ከተማ የሚኖሩ ወንድ ወጣቶች ኢአግ ያለበትን ቦታ እንዲመሩ እየተባለ በፖሊሶች ተይዘው እንደሚደበደቡና የተወሰኑ ወጣቶችም በፖሊሶቹ ከተወሰዱ በኋላ የደረሱበት አለመታወቁን ገልጧል። ግንባሩ ያቀረበው ክስ በሌላ ገለልተኛ ወገን ካለመረጋገጡም በላይ መንግሥት ስለግንባሩ ሕልውናና በሰሜን ጐንደርና በቤንሻንጉል አካባቢ ሠላም አለመኖሩን የሚገልጽ የሰጠው ይፋ መግለጫ የለም።</p>


<p class="align-center"><a href="/Gazettas/Tomar/info/Tomar.sera.html">ከጦማር መስከረም 28 ቀን 1990</a></p>


</body>
</html>	
