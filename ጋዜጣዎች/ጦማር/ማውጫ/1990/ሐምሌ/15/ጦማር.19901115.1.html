<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ወጣቶች ወደኬንያ እንደሚኮበልሉ የደቡብ ባለሥልጣናት ገለጡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ወጣቶች ወደኬንያ እንደሚኮበልሉ የደቡብ ባለሥልጣናት ገለጡ</h1>

 
<p>አዋሳ፦ ኤርትራ በኢትዮጵያ ላይ ወረራ መፈፀሟ ከተገለፀና ለሕዝቡም ጥሪ ከቀረበ ወዲህ ዘመቻውን ፈርተው ወጣቶች ወደ ኬንያ በመኮብለል ላይ ናቸው ስሊ አንድ የደቡብ ኢትዮጵያ ብሔር ብሔረሰቦችና ሕዝቦች ክልላዊ መስተዳድር የቡርጂ ወረዳ ልዩ መስተዳድር ም/ቤት ባለሥልጣን ገለጡ።</p>

<p>በደቡብ ኢትዮጵያ በድንበር አካባቢ የምትገኘው የቡርጂ ወረዳ ም/ቤት የፀጥታና ፖሊስ ዘርፍ ኃላፊ ግንቦት 24 ቀን 1990 በቁጥር 2794/መ/ፀ2/90 ባሰራጩት ደብዳቤ «...ከአብዛኛው ቀበሌ ወጣቶች ወደ ኬንያ እየኮበለለ ስለሆነ... የቀበሌው አመራርና አርሶ አደር ካድሬ ይህንን ተገንዝቦ... ሕዝቡን እንዲያስተምር ጭምር እናስታውቃለን።» ሲሉም አሳስብዋል።</p>

<p>ወጣቶቹ በምን ምክንያት እንደሚሸሹ ከነፃ ምንጭ ባይገለፅም፤ «አንዳንድ ፀረ ሕዝብ ኃይሎች በብሔራዊ ውትድርና ወጣቶች ሊሰባሰቡ ነው የሚል ወሬ ስለሚያናፍሱ ነው» ተብሏል።</p>

<p>ይህ በዚህ እንዳለ ከቡርጂ ልዩ ወረዳ ተመርጠው የኢፌዴሪ መንግሥት የሕዝብ ተወካዮች ምክር ቤት አባል የሆኑት ክብሩት አቶ ሮባ ዳባ ስለ ሁኔታው ተጠይቀው በሰጡት መልስ የአካባቢው ውወጣቶች የሀገራቸውን ሕልውና ለመከላከል ፍላጎት አጥቶ ሳይሆን የአካባቢው ባለሥልጣናት በወጣቱ ሥነልቦና ላይ የሚፈጥሩት ውጥረትና ስለወቅቱ ሁኔታ ተገቢውን ግንዛቤ ለኅብረተሰቡ ለመስጠት ብቃት ስለሌላቸው ነው ብለዋል። በሌላም በኩል ወጣቶች እንዲህ ዓይነት እርምጃ ለመውሰድ ቢገደዱ እንኳን እንዲህ ዓይነት ደብዳቤ ተፅፎ ሊበተን እንደማይገባና ይህንን ሥራ የሰሩት ባለሥልጣናትም አላዋቂነታቸውን ያሳያል የሚሉ የአካባቢው ተወላጆች አሉ።</p>

<p>በሌላ በኩል በሞያሌ ከተማ አቅራቢያ በሚገኙ መንደሮች ውስጥ ማንነቱ ያልታወቀ ቡድን ፀረ-መንግሥት የተቃውሞ ወረቀት መበተኑና ወረቀቱም «በቅርብ እንገባለን፣ ጠብቁን» የሚል መልዕክት እንዳለው የአካባቢው ምንጮች ገልጠዋል።</p>

<p>በደቡብ ኢትዮጵያ የኬንያ ድንበር አካባቢ የኦሮሞ ነፃነት ግንባር እንደሚንቀሳቀስ በተለያዩ ዜና ማሰራጫዎች ተደጋግሞ መገለፁ የሚታወስ ነው።</p>


<p class="align-center"><a href="/Gazettas/Tomar/info/Tomar.sera.html">ከጦማር ሐምሌ 15 ቀን 1990</a></p>

</body>
</html>	
