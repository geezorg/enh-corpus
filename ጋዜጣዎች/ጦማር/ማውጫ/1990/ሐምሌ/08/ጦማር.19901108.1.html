<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በሔሊኮፕተር አደጋ ከሃያ በላይ ሕይወት ጠፍቷል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h3 class="align-center">የአየር ኃይሉ ችግር ምንድነው?</h3>
<h1 class="align-center">በሔሊኮፕተር አደጋ ከሃያ በላይ ሕይወት ጠፍቷል</h1>
<h3 class="align-center"><li>ማንም የተፈታ አብራሪ የለም</h3></li>



<p>ደብረዘይት፦ አንድ የኢትዮጵያ አየር ኃይል የጭነት ሄሊኮፕተር ልክ የዛሬ ሳምንት ሐምሌ 1 ቀን 1990 የመከላካያ ሠራዊት አባላትን ጭኖ ወደ አሶሳ በመብረር በነበረበት ሰዓት በወለጋና በሸዋ ወሰን ጌዶና ጀጁ መሐል ወድቆ በመከስከሱ በውስጡ የነበሩት 23 ያህል መንገደኞችና 3 የአውሮፕላኑ ሠራተኞች እንዳሉ ማለቃቸውን ከአየር ኃይል ምንጮች ከተገኘ መረጃ ለመረዳት ችሏል።</p>

<p>የአደጋው መንስኤ በአየር ሁኔታ መበላሸት የተነሳ ከተራራ ጋር በተፈጠረ ግጭት ከመሆኑ ውጪ በዝርዝር የታወቀ ነገር ይለም። በዚህ አደጋ መንስኤነት የኢትዮጵያ አየር ኃይል ባለፉት ዓመታት እየደረሰበት ያለው የሠውና የንብረት ክስረት አሳሳቢ ደረጃ ላይ መድረሱን የሚናገሩ ወገኖች በርካታ ናቸው።</p>

<p>ኢሕአዴግ የአየር ኃይሉን አመራር ከጨበጠ ውዲህ በልምምድ ላይ በተለያዩ ጊዜያት ጄቶች የሚከሰከሱ ሲሆን በተለይም ለብዙ ሕዝብ ሕይወት መጥፋት ምክንያት የሆነውና በሞጆ ከተማ ገበያ መሐከል የወደቀው ጄት የሚጠቀስ ነው።</p>

<p>በቅርቡም የካቲት 6 ቀን 1990 በአፋር ክልል አንድ ሚ-8 የጭነት ሄሊኮፕተር ተከስክሶ ሶስት የአውሮፕላኑ ሠራተኞች መሞታቸው ይታወሳል።</p>

<p>የኤርትራ መንግሥት ወረራ ከጀመረ ወዲህ ደግሞ ግዳጅ ላይ ከዋሉት ተዋጊ ጄቶች መሐክል ቢያንስ ሶስቱ ከጥቅም ውጪ ሆነዋል። ሶስቱ አውሮፕላኖች አንደኛው በአሥመራ ላይ ተመትቶ የወደቀ ሲሆን አንደኛው መ/አ እንደገና በሚባል አብራሪ የሚበረው ደግሞ መቀሌ ላይ በግንኙነት ስህተት በወገን ፀረ አውሮፕላን መሣሪያ ተመትቶ ወድቋል ተብሏል። ባሕር ዳር ላይ በመ/አ አሰፋ የሚበረው ጄት በአየር ላይ እያለ ብልሽት ስለገጠመው አብራሪው ጥሎት በፓራሹት እንደወረደ ተነግሯል።</p>

<p>በሌላም በኩል አንድ ሲሲና አውሮፕላን የያዘ ፓይለት ሻምበል ደበበ ሞላ አውሮፕላኗን እንደያዘ ሱዳን መግባቱ ይታወሳል። ቀደም ሲል በቀይ ሽብርና በሌሎችም ምክንያት ተሳብቦ ከታሠሩት አንጋፋ አብራሪዎች መሐክል ለኢሕአዴግ መንግሥት ሲያገለግሉ ቆይተው እስር ቤት እንዲገቡ የተደረጉና አድራሻቸው የጠፋ ይገኙበታል። አድራሻቸው ከጠፋው አብራሪዎች መሐከል የሚግ 21 ተዋጊ ጄት አብራሪ መ/አ ደመላሽ መኮንን የሚጠቀስ ሲሆን በቅርቡ ሻምበል ተሾመ ተንኮሉና መ/አ ዳንኤል በየነ የተባሉ ጄት አብራሪዎች መጥፋታቸው ይታወሳል።</p>

<p>ዛሬ አየር ኃይሉ ስላለበት ሁኔታ መጠየቅ የሕዝብ ግዴታ ነው የሚሉት ወገኖች እንደሚሉት በየጊዜው በግድ የለሽነት ወይም በብቃት ማጣት ወይም በሌላ ምክንያት እየደረሰ ያለው አደጋ ጉዳት ለሀገርና ለሕዝብ በመሆኑ መጣራት ያለበት ጉዳይ ነው እያሉ ነው።</p>

<p>አውሮፕላኖቹ የሕዝብ ንብረት ከመሆናቸውም በላይ የሕዝብና የሀገር ሕልውና ጠባቂዎች በመሆናቸው ልዩ ትኩረት ሊደረግባቸው እንደሚገባ በምሬት የሚናገሩ ኢትዮጵያውያን በርካታ ናቸው።</p>

<p>በተያያዘ ዜና ባለፉት ስድስትና ሰባት ዓመታት በእስር ላይ የሚገኙት አንጋፋ አብራሪዎች መሐከል እስከትናንት ድረስ ማናቸውም እንዳልተፈቱና የመፍታት ፍላጎትም እንዳልታየ ከአየር ኃይሉ ምንጮች ከተገኘ መረጃ ለማወቅ ተችሏል።</p>

<p>የአየር ኃይሉን መሠረት ለማናጋት የጠላት (ሻዕቢያ) እጅ እንዳለበት የሚናገሩ ምንጮች ከሚያቀርቧቸው ማስረጃዎች መሀከል የሚከተሉንት መጥቀስ ይቻላል።</p>

<p>1.የቀድሞ አርሚ አቪየሽንን እንዳለ አፈራረሰ።</p>

<p>-ሁለት ፎቅ ጠቅላይ መምሪያ</p>

<p>-ሁለት ትላልቅ ሃንጋሮችን በአፄ ኃይለሥላሴ ጊዜ አሜሪካኖች የሠሩትን በብዙ ሚሊዮን ብር የሚገመትና በውስጡ አውሮፕላን መጠገኛና ባለአንዳንድ ፎቅ የተለያዩ ቢሮ ያላቸውን አፈራረሰ።</p>

<p>-በብዙ ቢሊዮን ብር የሚገመት የአውሮፕላንና የተለያዩ ዕቃዎች መለዋወጫ ማስቀመጫ ግምጃ ቤት አፍርሷል።</p>

<p>-ነባርና ዕውቅ የአውሮፕላንና ሌሎች ቴክኒሺያኖችን አባሯል።</p>

<p>-የራሱን ሰዎች በሥልጣን ላይ አስቀምጦ ከአቅማቸው በላይ የሆነ ማዕረግ ሠጥቷቸው ከፍተኛ ደሞዝ እንዲያገኙና የራሱን ጥቅም እያስጠበቀ በኢትዮጵያ ሕዝብ ገንዘብና ንብረት ላይ ጉዳት አድርሷል።</p>

<p>-በረራ ትምህርት ቤት ክራይቴሪያ የማያሟሉ ሙሉ ሥልጣናቸውን መከታ በማድረግ እየገቡ በመማር ያለችሎታቸው በጉልበት አውሮፕላን እናበርራለን ብለው ብዙ አውሮፕላኖች ወድቀው እንዲቃጠሉና በሰውና በንብረት ላይ ጉዳት እንዲደርስ አድርገዋል በማለት እስከአሁን የደረሰው አደጋ አጠቃላይ መንስኤ እንዲጠና፤ ለወደፊቱም ይህ የመከላከያ ኃይሉ የጀርባ አጥንት የሆነው ክፍል በተሻለ መሠረት ላይ እንዲዋቀር ሰፊ ክትትልና ጥረት መደረግ እንዳለበት ይናገራል።</p>


<p class="align-center"><a href="/Gazettas/Tomar/info/Tomar.sera.html">ከጦማር ሐምሌ 8 ቀን 1990</a></p>

</body>
</html>
