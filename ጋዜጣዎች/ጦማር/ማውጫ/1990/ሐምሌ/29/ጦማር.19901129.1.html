<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ግብፅ ኤርትራን እንደማትረዳ አምባሰደሯ ተናገሩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ግብፅ ኤርትራን እንደማትረዳ አምባሰደሯ ተናገሩ</h1>
<h2 class="align-center">«የእኛ ነገር ለሁሉም ለምን መራራ ይሆናል?»</h2>
<p class="align-right">አምባሳደር ማራዋን ባድር</p>


<p>አዲስ አበባ፦ ሰሞኑን በተለያዩ መገናኛ ብዙሀን «ግብፅ ለኤርትራ መንግሥት ድጋፍ ትሰጣለች» እየተባለ የሚቀርበውን ዘገባና የሚሰነዘረውን አስተያየት፣ በኢትዮጵያ የግብፅ መንግሥት አምባሳደር ከትናንት ወዲያ በጽ/ቤታቸው ለጋዜጠኞች በሰጡት ገለፃ አስተባብለዋል።</p>

<p>አምባሳደር ማራዋን ባድር ለጋዜጠኞቹ ቡድን እንዳስረዱት ግብፅ ከኤርትራ የምትፈልገው ጥቅም ባለመኖሩና ሁለቱንም ሀገሮች እኩል በጉርብትና ስለምታይ አንድም ወታደራዊ አማካሪ፣ ምንም የጦር መሳሪያ ድጋፍ ወደ ኤርትራ አላከችም።</p>

<p>በገለፃው ላይ ተገኝቶ የነበረው የጦማር ጋዜጣ ዘጋቢ በተለይ ለአምባሳደሩ ባቀረበላቸው ጥያቄ ግብፅ በምን መልክ ግጭቱ እንዲቆም ትፈልጋለች? ያላቸው ሲሆን «እንዴት በማቻቻል መፍታት እንዳለባቸው የሚያውቁት ሁለቱ ሀገሮች ናቸው። እኛ ግን ከምንም ይልቅ በሰላማዊ መንገድ መፍታት እንዳለባቸው በድንበር ከሚነሱ አለመግባባት ልምዶቻችን ተነስተን እንመክራለን» ሲሉ አምባሳደሩ መልሰዋል።</p>

<p>በሌላም በኩል ጦማር የሁለቱ ሀገሮች ጦርነት በሠላማዊ መንገድ ካልተፈታ በአባይ ወንዝ ተጠቃሚነታችሁ ላይ ሊያስከትል የሚችለው ችግር ይኖራል ወይ? ሲል ለጠየቃቸው ጥያቄ አምባሳደር ማራዋን የሰጡት መልስ ፈርጠም ያለና «እንዴታ» የሚል ነበር። በዚሁ መልሳቸው ላይም በሁለቱ ሀገሮች አለመረጋጋት እንደሚጨነቁ ሳይገልጡ አላለፉም።</p>

<p>«የእኛ ነገር ሲሆን መራራ ይሆናል» ሲሉ ክፉኛ የሚማረሩት እኚሁ አምባሳደር ኢሳያስ አፈወርቂ በዚሁ ወቅት ለምን የግብፅን መሪ ሆስኒ ሙባረክን አነጋገሩ? ተብሎ የቀረበላቸውን ጥያቄ ተማረው ነው የመለሱት። «ኢሳያስ፦ ሳዑዲ አረቢያንና ሊቢያን እንዲሁም ሌሎች ሀገሮችን ሲጎበኙ የናንተ መንግስት ልዑካንም መላው አፍሪካን ጎብኝተዋል» ያሉት አምባሳደር ማራዋን ባድር «ግብፅ መጎብኘታቸው ምነው ለብቻው አስደነቀ» ሲሉ «ግብፅን ለቀቅ» በሚል ዓይነት መልስ ሰጥተዋል። አምባሳደሩ ስለ ጉብኝቱ አፅንኦት ሲሰጡ እንዳሉት ከሆነ «ኢሳያስ ስለ ልማት ጉዳዮች ከግብፅ መሪ ጋር ለመነጋገር እንደሄዱ ገልፀው፤ ስለወቅቱ ጉዳይም አንስተው ሁለቱ መሪዎች መወያየታቸውንም አልደበቁም» የውይይታቸውን ዝርዝር አጀንዳና ስለ ደረሱበት ውሳኔ ግን ያሉት ነገር የለም።</p>

<p>አምባሳደር ማራዋን ሰፊ ጊዜ ሰጥተው ስለአባይ ወንዝ በሰጡት ገለፃቸው ላይ እንዳብራሩት «ኢትዮጵያ በውኃ ጉዳይ ላይ ከግብፅ ጋር መነጋገር አትፈልግም። ግብፅ በ1982 ዓ.ም የተመሰረተ፣ በዓለም 10 ሚሊዮን ካፒታል ያለው ለአፍሪካ ሀገሮች ልማት እርዳታ የሚሰጥ ድርጅት አላት፣ ኢትዮጵያ ከዚህ ድጋፍ ድርሻ እንድታገኝ ግብፅ በተደጋጋሚ ብትጠይቅም የኢትዮጵያ መንግሥት ባለስልጣናት ፈቃደኛ አለመሆናቸውን ገልጠዋል። ከዚህም በተጨማሪ በተፋሰስ ጥናት ልምድ ያላቸውን ባለሙያዎች ግብፅ ወደኢትዮጵያ ልካ የጥናት እርዳታ ለማድረግ ብትጠይቅም ኢትዮጵያ ፍቃደኛ አልሆነችም» ብለዋል።</p>

<p>በመጨረሻም ከኤርትራ «ምንም ፍላጎት ስለሌላቸው» አንድ እንኳን የግብፅ ወታደራዊ ሰው በኤርትራ እንደሌለ የገለፁት እኚሁ አምባሳደር ኢትዮጵያ ውስጥ ግብፅ ወታደራዊ አታሼ እንዲኖራት በተደጋጋሚ ያቀረቡት ጥያቄም በኢትዮጵያ መንግሥት ባለሥልጣናት ተቀባይነት እንዳላገኘ አስረድተዋል።</p>

<p>የኢትዮ-ኤርትራ ግጭት ከተቀሰቀሰ ወዲህ የግብፅ መንግሥት በቀጥታም ሆነ በተዘዋዋሪ መንገድ ከኤርትራ መንግሥት ጀርባ እንዳለ የሚገልፁ ዘገባዎችና አስተያየቶች በተደጋጋሚ በመሰንዘር ላይ መሆናቸው የሚታወቅ ነው።</p>


<p class="align-center"><a href="/Gazettas/Tomar/info/Tomar.sera.html">ከጦማር ሐምሌ 29 ቀን 1990</a></p>

</body>
</html>	





