<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ኤርትራዊ ኢትዮጵያዊ ብሎ ነገር የለም»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«ኤርትራዊ ኢትዮጵያዊ ብሎ ነገር የለም»</h1>
<p class="align-right">አቡነ ጳውሎስ</p>
<h1 class="align-center">«ጦርነትን እንደ ሠርግ ነገር መቀበሉ ከየት የመጣ ነው?»</h1>
<p class="align-right">ፕሮፌሰር መስፍን ወ/ማርያም</p>


<p>አዲስ አበባ፦ ከኢትዮጵያ ስለሚባረሩት ኤርትራውያን ጉዳይ አስመልክቶ ባለፈው ሐምሌ 19 ቀን 1990 በተለያይ መድረኮች አቡነ ጳውሎስና ፕሮፌሰር መስፍን ወልደማርያም ቅሬታቸውን ገልጠዋል።</p>

<p>ብፁዕ ወቅዱስ አቡነ ጳውሎስ ጉዳዩን አስመልክቶ ጠንከር ያለ አቋማቸውን የገለጡት በቁልቢ ገብርኤል የንግሥ በዓል ላይ ለተሰበሰበው ምዕመናን ባደረጉት ንግግር ላይ ነው።</p>

<p>አባ ጳውሎስ ኢትዮጵያዊና ኤርትራዊን መለየት የሚቻልበት ምንም መለኪያ እንደሌለ ተናግረዋል። እንደ ብፁዕነታቸው አገላለፅ ሁለቱን በቀለም በቋንቋ በባሕል በሥነልቦና በደም መለየት ስለማይቻል ኤርትራዊ፣ ኢትዮጵያዊ ብሎ ነገር የለም ብለዋል። ብፁዕነታቸው አክለው ሲናገሩ ኤርትራም ኢትዮጵያ ነች ኤርትራውያንም ኢትዮጵያዊያን ናቸው። በመሆኑም «አንተ ኤርትራዊ ነህ» ብሎ በጥላቻ ዓይን መተያየትና በኤርትራውያን ላይ ክፉ ነገርን ማረግ ተገቢ እንዳልሆነ በግልፅና በአደባባይ ተናግረዋል።</p>

<p>አባ ጳውሎስ ይህን ከተናገሩ በኋላ ከተለያዩ የኢትዮጵያ ክፍሎች ወጣቶች ጠላትን ለመከላከል መዝመታቸውን ገልጠው፣ ወጣቶች ለጦርነት በመዝመታቸው አንዳንድ የሃይማኖት አራማጆች «ቤት ጠባቂ ሽማግሌዎችን» አገኘን ብለው የሶስት ሺህ ዘመን ዕድሜ ያላትን የኦርቶዶክስ ሃይማኖት ለማጥቃት ዘምተዋል ብለዋል። እንደ እርሳቸው አገላለፅ የኢትዮጵያ ሕዝብም ሆነ መንግሥት ይኼን ከተከፈተው ጦርነት ለይተው እንዳያዩት ተማፅነዋል። እርሳቸው ሃይማኖት ዘመቻ ያሉት የትኛው እንደሆነ በግልፅ ባያሰፍርም በቅርቡ አንዳንድ የፕሮቴስታንት ሃይማኖት ተከታዮች የጀመሩት «ወንጌልን የማዳረስ የፊልጶስ ዘመቻ» የተባለው ሳይሆን እንደማይቀር ተገምቷል።</p>

<p>ከዚህ ሌላ በተመሣሣይ ቀን የአማራጭ ኃይሎች ም/ቤት አዲስ አበባ ውስጥ ጠርቶት በነበረው ስብሰባ ላይ በክብር እንግድነት የተገኙት ፕሮፌሰር መስፍን ወልደማርያም ባደረጉት ንግግር የኤርትራውያንን ከኢትዮጵያ በግድ መባረር አጥብቀው ተቃውመዋል። እንደ ፕሮፌሰር መስፍን እምነት የኤርትራውያኑ መባረር ብቻ ሳይሆን ለጦርነቱ እንደ ሠርግ እየዘፈኑ መዝመትም እንግዳ ነገር እንደሆነባቸው ተናግረዋል። ፕሮፌሰር መስፍን ሪፖርተር ለተባለው በእንግሊዘኛ ቋንቋ ለሚታተም ጋዜጣ በሰጡት ቃለ መጠየቅ ላይ «ይህ ጦርነት በፈለገው መንገድ መወገድ አለበት» ሲሉ መግለፃቸው ተዘግቧል።</p>


<p class="align-center"><a href="/Gazettas/Tomar/info/Tomar.sera.html">ከጦማር ሐምሌ 22 ቀን 1990</a></p>

</body>
</html>	





