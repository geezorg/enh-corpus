<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የፍቼ እስረኞች ቦታ ቀየሩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የፍቼ እስረኞች ቦታ ቀየሩ</h1>


<p>አዲስ አበባ፦ የሻዕቢያ ሠራዊት አባል፤ ሳዋ የሻዕቢያ ማሠልጠኛ የሰለጠኑትና በውጊያ ተማርከው በኢትዮጵያ መንግሥት እጅ ከገቡ በኋላ ፍቼ ታስረው የነበሩት እስረኞች ወደ ደቡብ ኢትዮጵያ መወሰዳቸው ታውቋል።</p>

<p>አንዳንድ እስረኞች ዘመዶች ቀረቤታ ያላቸው ምንጮች እንደገለጡት ከሆነ ወደ ብላቴ የጦር ማሰልጠኛ የተወሰዱት እስረኞች ብዛት አንድ ሺህ ይደርሳል። ከደቡብ ኢትዮጵያ ቦታዎች የተለቃቀሙትን አንድ መቶ ያህል ሌሎች ሻዕቢያዎችን ጨምሮ በአሁኑ ሠዓት አንድ ሺህ አንድ መቶ የሚደርሱ እስረኞች ብላቴ እንደሚገኙ ይነገራል።</p>

<p>በአያያዝ በኩል ችግር እንደሌለባቸው የሚነገርላቸው እስረኞች ተከትሎ ፍቼ ይጠቀሙበት የነበረው የምግብ ማብሰያ ቁሳቁስና ምግብ ተጓጉዞላቸዋል ተብሏል። በዚህ ቀለብን በማጓጓዝ ሥራ ላይ ከተሰማሩት ተሽከርካሪዎች መሐከል አንድ የስደተኞችና የስደት ተመላሾች መምሪያ ንብረት የሆነ ከባድ ጭነት መኪና ሁለት መቶ ኩንታል ያህል ዱቄት ጭኖ ከፍቼ ብላቴ እንደገባ የአይን ምስክሮች ተናግረዋል።</p>

<p>ፍቼ ታስረው ከነበሩት 81 ያህል ኤርትራውያን የአዲስ አበባ ዩኒቨርስቲ ተማሪዎች መሐከል 45 የሚሆኑ ሸጎሌ እንዲቀሩ ሲደረግ የተቀሩት ከምርኮኞች ጋር ወደ ብላቴ እንዲሄዱ መደረጉን የተማሪዎቹ ቤተሰቦች ይናገራሉ። ኤርትራውያኑ እስረኞች በዓለም አቀፍ ቀይ መስቀልና በሌሎችም የሰብአዊ እርዳታ ድርጅት ታውቀው አስፈላጊው ክትትል እንደሚደረግላቸው የተረጋገጠ ሲሆን የኤርትራ መንግሥት ዜጎቹ እየተበደሉብኝ ነው በማለት ብሶት እያሰማ ይገኛል። በአንፃሩም የኤርትራ መንግሥት በሺዎች የሚቆጠሩ ኢትዮጵያውያንን ከዓለም አቀፍ ታዛቢዎች ዕይታ ሰውሮ እንዳሰራቸው እየተገለፀ መሆኑ የሚዘነጋ አይደለም።</p>


<p class="align-center"><a href="/Gazettas/Tomar/info/Tomar.sera.html">ከጦማር ሐምሌ 22 ቀን 1990</a></p>

</body>
</html>	





