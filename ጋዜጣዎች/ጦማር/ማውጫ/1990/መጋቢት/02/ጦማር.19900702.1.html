<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ከአርባ አራት ሀገሮች የተውጣጡ ሰዎች አዲስ አበባ ላይ ይተራመሳሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h3 class="align-center"><span class="underline">ኢትዮጵያዊያን ከግማሽ ሚሊዮን ሜትሪክ ቶን በላይ እህል ይፈልጋሉ</span></h3>
<h1 class="align-center">ከአርባ አራት ሀገሮች የተውጣጡ ሰዎች አዲስ አበባ ላይ ይተራመሳሉ</h1>
<h2 class="align-center">አያሌ ኢትዮጵያውያን ሣርና የዛፍ ፍሬስ እየበሉ ነው</h2>

<p>አዲስ አበባ፦ የተፈጥሮ አደጋና ሰው ሠራሽ ችግሮች ባስከተሉት አደጋ በሚሊዮን የሚቆጠሩ ኢትዮጵያውያን አስቸኳይ የምግብ እርዳታ በሚፈልጉበት በአሁኑ ወቅት ቢቢሊዮን የሚቆጠር ገንዘብ ወጪ የተደረገባቸው የተለያዩ ዝግጅቶች በአዲስ አበባ ከተማ ሲካሄዱ ሰንብተዋል።</p>

<p>በቅርቡ የወጡት የእርዳታ ድርጅቶች መረጃዎች እንዳረጋገጡት 538495 ሜትሪክ ቶን የምግብ እርዳታ ለአራት ክልሎች እንደሚያስፈልግ የአደጋ መከላከልና ዝግጁነት ኮሚሽን ያስታወቀ ሲሆን ለእነዚሁ ተመሣሣይ ክልሎች 390000 ሜትሪክ ቶን ለ1998 ኢትዮዮጵያን እንደሚያስፈልጋት የዓለም ምግብ ፕሮግራም በበኩሉ አስታውቋል። ልዩነቱ ይታያል።</p>

<p>በትግራይ፣ በአማራ፣ በኦሮሚያና በደቡብ ሕዝቦች ክልል ከተደረጉት እነዚህ ጥናቶች ለማወቅ እንደተቻለው የአማራ ክልል በዚህ የፈረንጆች ዓመት 268151 ሜትሪክ ቶን ምግብ ይፈልጋል። የትግራይ ክልል በዚህ የፈረንጆች ዓመት 165844 ሜትሪክ ቶን ሲፈልግ ኦሮሚያ ክልል 94500 ሜትሪክ ቶን ፣ ደቡብ ክልል 10000 ሜትሪክ ቶን እህል ይፈልጋሉ።</p>

<p>ይህ ዘገባ የረሀብና ሌሎችም የተፈጥሮ አደጋ የጠናባቸውን የሶማሌ፣ የአፋር፣ የቤንሻንጉልና የጋምቤላ ክልሎችን ያላካተተ በመሆኑ የእርዳታው መጠን ከላይ ከተጠቀሰው በላይ ሊሆን እንደሚችል ይገመታል።</p>

<p>ከእነዚህ ከአደጋው ከሚከፋባቸው ክልሎች መሀከል ከኢታንግ፣ ከአኮል እና ከጁር ወረዳዎች በእርስ እርስ ግጭት ተፈናቅሎ የዕለት እርዳታ በመጠበቅ ላይ እንደሚገኝ ከመገለፁም በላይ በርካታ ሕዝብ የምግብ እህል በማጣቱ ሳርና የዛፍ ፍሬዎችን እየበላ እንደሚገኝ በአሜሪካ እርዳታ ድርጅት ወራዊ የምግብ ዋስትና መጠቆሚያ ዜና መጽሔት ዘግቧል።</p>

<p>ባለፈው ሳምንት አቶ መለስ ዜናዊ ለመንግሥታቸው እንደራሴዎች ባቀረቡት የስድስት ወር አጠቃላይ ሪፖርት ላይ በገለጡበት ወቅት የምግብ እህል እጥረት በዚህ ዓመት እንደሚኖር አመልክተው እስከ አሁንም አንድም የሞተ ሰው መኖሩን መንግሥታቸው እንደማያውቅ መናገራቸው ይታወሳል።</p>

<p>ይህ በዚህ እንዳለ ኢንቨስትመንትን ወደ አፍሪካ ለመሳብ በሚል ሰበብ ኢትዮጵያን ጨምሮ ከአርባ አራት ሀገሮች የተውጣጡ 405 የሚሆኑ የንግድ ሰዎች የመንግሥታትን ተወካዮችና ጋዜጠኞች በአዲስ አበባ ከተማ ውስጥ እየተርመሰመሱ ነው።</p>

<p>በዚህ ሚድሮክ በተባለው የሼኽ አላሙዲ ኩባንያ፣ በአሜሪካ የአንዳንድ የዐረብ ሀገሮች የንግድ ድርጅቶች አጋፋሪነት በተዘጋጀው የሁለት ቀን ጉባኤ ላይ ከሃያ አንድ የአፍሪካ ሀገሮችና ሃያ ሶስት ከሚሆኑ የተለያዩ የዓለም ሀገሮች የተወጣጡ ናቸው። ከተካፋይ ሀገሮች ውስጥ ከአሜሪካ ከሰማኒያ በላይ ተሳታፊዎች የተገኙ ሲሆን የአሜሪካ የቅርብ ወዳጅ ከሆነችው ከእንግሊዝ ሰባ የሚሆኑ ሰዎች መጥተዋል። ከሳዑዲ አረቢያ ሃያ አምስት፣ ከፈረንሳይ ሃያ አንድ፣ ከደቡብ አፍሪካ አሥራ ሁለት፣ ከኡጋንዳ አሥር የሚሆኑ ሰዎች የተገኙ ሲሆን ከካናዳ፣ ከጃፓን፣ ከቻይና፣ ከጀርመን፣ ከኢራን፣ ከማልታ፣ ከኖርዌይ፣ ከእስፔን ከእስራኤልና... ከመሳሰሉት ሀገሮች የተወጣጡ ናቸው።</p>

<p>በኢትዮጵያ ወገን ይህ «አዲስ ፎረም» የተባለውን ስብሰባ የሚያቀናጀውን ኮሚቴ የሚመራው በሽግግሩ ዘመን የኢትዮጵያ ብሔራዊ ዴሞክራሲያዊ ፓርቲ አጋፋሪ በመሆን ከእነ አቶ ተስፋዬ አቢሶና ዶክተር ፈቃደ ገዳሙ ጋብ በሽግግር መንግሥት ውስጥ ቆይቶ የኢሕአዴግ መንግሥት ሲመሠረት ከነድርጅቱ ከም/ቤት ወጥቶ በግል ሥራ ላይ የተሰማራው ነቢዮ ሳሙኤል ነው። በሌላም በኩል በኢትዮጵያ የአሜሪካ አምባሳደር ሆነው ሲሠሩ ቆይተው ወደሀገራቸው የተጠሩና በኋላም ባልታወቀ ምክንያት ወደ ኢትዮጵያ ተመልሰው በግል ድርጅቱ ተቀጣሪነት አዲስ አበባ ውስጥ እንዲሠሩ የተደረጉት አምባሳደር አርቪን ሂክስ አንዱ አጋፋሪ ናቸው።</p>

<p>በዚህ ጉባኤ ላይ የኡጋንዳ ፕሬዝዳንት ዩዌሪ ሙሴቪኒና የኮትዲቩዋር ጠቅላይ ሚኒስትር የተገኙ ሲሆን ሙሴቪኒ «በአንድ ድንጋይ ሁለት ወፍ ዓይነት» በፕሬዝዳንት ነጋሲ ጋባዥነት የአራት ቀን ይፋ ጉብኝት እንዲያደርጉ በዚህ አጋጣሚ መጋበዛቸው ተገልጧል።</p>

<p>ይህ የንግድና የኢንቬስትመንት ጉባኤ እየተካሄደ ባለበት ወቅት የዓለም የገንዘብ ድርጅት ከዚህ ቀደም ከኢሕአዴግ መንግሥት ጋር ተስማምቶበት የነበረው 125 ሚሊዮን ዶላር እንዳይንቀሳቀስ መደረጉን የዓለም መገናኛ ብዙሃን እየገለፁ ይገኛሉ። የዓለም ገንዘብ ድርጅትና የመለስ ዜናዊ መግንሥት ያልተግባቡባቸው ነጥቦች ለሕዝብ ይፋ ባይሆንም ሽኩቻቸው ሥር የሰደደ መሆኑ እንግዳ ነገር አይደለም። በዚህ ስብሰባ ላይ አንደኛው ተናጋሪ የነበሩት የኡጋንዳ ዩዌሪ ሙሴቪኒ የዓለም ገንዘብ ድርጅትና የዓለም ባንክ ምግባረ ብልሹ ሠራተኞችን የሚያናድድና ሊታረም የሚገባ ተግባር እየፈፀሙ መሆናቸውን አመልክተዋል። </p>


<p class="align-center"><a href="/Gazettas/Tomar/info/Tomar.sera.html">ከጦማር መጋቢት 2 ቀን 1990</a></p>


</body>
</html>	
