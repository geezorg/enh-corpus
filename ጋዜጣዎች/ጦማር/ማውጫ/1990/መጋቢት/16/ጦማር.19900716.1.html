<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ከአዋሳ እስረኞች በሞት ልናልቅ ነው አሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center"><span class="underline"> አሥራ ሶስቱ እናቶች ናቸው</span></h2>
<h1 class="align-center"> ከአዋሳ እስረኞች በሞት ልናልቅ ነው አሉ</h1>

 
<p>አዋሳ፦ ለየትኛውም የፍትህ አካል ሳይቀርቡ እስከ ስድስት ዓመት በደቡብ ሕዝቦች ክልል በሲዳማ ዞን ማረሚያ ቤት የታሠሩት 38 እስረኞች በሕክምና እጦትና ባልተሟላ እስር ቤት ውስጥ በመታፈናቸው በሞት አፋፍ ላይ መሆናቸውን በመግለፅ ለፌዴራሉ መንግሥት ልዩ ዐቃቤ ሕግ አቤቱታ አቀረቡ።</p>

<p>የእስረኞቹ አቤቱታ እንደሚያመለክተው ከዓመታት በፊት በወ/መ/ሕግ/ሥ/ሥ/ቁጥር 27/2 መሠረት ቃላቸውን ለልዩ ዐቃቤ ሕግ መርማሪዎች የሰጡ ቢሆም የወ/መ/ሕግ/ሥ/ሥ/ቁጥር 35 በሚያዝው መሠረት ለየትኛውም የፍትህ አካል ቀርበው እምነት ክህደት ቃላቸውን እንዲሰጡ አልተደረገም </p>

<p>ከሕግ ባለአደራው መ/ቤት ማግኘት የሚገብባንን መብታችንን ተነፍገናል፤ የሕግ ድጋፍ አጥተናል፤ ሕክምና አልተሟላልንም ከሚሉት እነዚህ እስረኞች መሐከል አሥራ ሶስቱ እናቶች ናቸው።</p>

<p>ለልዩ ዐቃቤ ሕግ የተፃፈው ይኼው የአቤቱታ ማመልከቻ ቃላቸውን የተቀበለው የልዩ ዐቃቤ ሕግ አግባብ ላለው ፍ/ቤት የምርመራ መዝገባቸውን እንዲያቀርና የታሥሰርበትን ጉዳይ እንዲያውቁ፤ ካልሆነም በወ/መ/ሕግ/ሥ/ሥ ቁጥር 64 መሠረት የዋስ መብታቸው ተጠብቆላቸው ክስም የሚያስመሠርት ጉዳይ ካለው ውጪ ሆነው መከራከር እንዲችሉ ለሲዳማ ዞን ማረሚያ ቤት አስቸኳይ ትዕዛዝ እንዲፃፍላቸው ጠይቀዋል። ከበደ ኃ/ገብርኤል፣ ወ/ዮሐንስ አንዬ፣ ሠይድ አመዴ፣ ሐጐስ አበራ፣ ውብዓለም ጥሩነህ፣ ሰለሞን አሸንጐ፣ አቡ ገ/ማሪም፣ ኢዮብ ባልቻ፣ ረዘነ ተ/እግዚ፣ ብርሃኑ አባተ፣ ተፈራ ዋጄቦ፣ ሂራ ሂር ቦሮ፣ እሥራኤል አኩዬ፣ ወ/ሥላሴ ሴዳሞ፣ ዳንሴ ምትኩ፣ መንግሥቱ ጥላሁን፣ መሕዬ ይመር፣ መሰለ ገ/ጊዮርጊስ፣ ለገሠ ቡሌ፣ አስናቀ ደጀኔ፣ ቦኩ ኩማሎ፣ ገብሬ የኖረ፣ የሃምሳ አለቃ ብርሃኑ ላቀው፣ አስፋው አወኖ፣ ኃ/ገብርኤል ደቀቦ፣ ምንትዋብ አየለ፣ ብርነሽ ተመስገን፣ ማርታ ወቴ፣ በቀለች መገኔ፣ የአምሣ አለቃ አልማዝ ኃይሌ፣ የሺ አዘነ፣ እታበዛሁ የማነ አብ፣ ዓለም እሸት ሽብሩ፣ እታበዛሁ ከበደ፣ ታደለች ሀብቴ፣ አበራሽ በየነ፣ አስናቀች መንገሻ፣ ወርቄ ለማ፣ የሚባሉት እነዚህ ኢትዮጵያውያን የተያዙበት ጉዳይ በይፋ ሳይገለፅላቸው የቆዩ ሲሆን ቃላቸውን የተቀበላቸው ልዩ ዐቃቤ የቀይ ሽብር ተጠርጣሪዎችን ጉዳይ እንዲመለከት ሥልጣን የተሰጠው መንግሥታዊ አካል በመሆኑ የእነዚህ እስረኞች ጉዳይ ከዚሁ ቀይ ሽብር ተጠርጣሪዎችን ጉዳይ ከዚሁ ቀይ ሽብር ከሚባለው ነገር ጋር ሳይያዝ እንዳልቀረ ይገመታል።</p>

<p>በመላው ሀገሪቱ ውስጥ በቀይ ሽብር ተጠርጥረው በቁጥጥር ስር ይዋሉ አያሌ ኢትዮጵያውያን መኖራቸው ሲታወቅ ጉዳያቸው በግልፅ ችሎት መታየት የጀመረው የአዲስ አበባዎቹ ነው። የአዲስ አበባውም ቢሆንከዳኞች እጥረትና ከፋይል ብዛት የተነሣ ረጅም ቀጠሮ ስለሚሰጠው የተከሳሾቹ ቅሬታ በሰፊው ይሰማል። አዲስ አበባ ውስጥም ሆኖ ለፍርድ ሳይቀርቡ ከአምስት ዓመት በላይ የታሠሩ በርካታ እስረኞች አሉ። እነዚህ ብዙ ቁጥር ያላቸው ኢትዮጵያውያን እስከመቼ በእስር ላይ እንደሚቆዩ የታወቀ ነገር የለም።</p>


<p class="align-center"><a href="/Gazettas/Tomar/info/Tomar.sera.html">ከጦማር መጋቢት 16 ቀን 1990</a></p>


</body>
</html>	





