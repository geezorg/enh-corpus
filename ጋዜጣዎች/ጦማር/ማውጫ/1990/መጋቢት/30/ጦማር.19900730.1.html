<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የምግብ እህል እጥረት በሀገር ነግሷል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2><span class="underline"> በሁመራ ማሽላ ይነቅዛል</span></h2>
<h1 class="align-center"> የምግብ እህል እጥረት በሀገር ነግሷል</h1>

 
<p>አዲስ አበባ፦ በሚሊዮኖች የሚቆጠሩ ኢትዮያውያን በምግብ እህል እጥረት በራሃብ የሚቀጡበትና የኢሕአዴግ መንግሥት የምግብ እርዳታን ከለጋሾች እየጠየቀ ባለበት በአሁኑ ወቅት በሁመራ አካባቢ ከዘጠኝ መቶ እስከ አንድ ሚሊዮን ኩንታል የሚደርስ ማሽላ ፈላጊ አጥቶ ሜዳ ላይ ተከማችቶ እንደሚገኝ ገበሬዎች እየገለጡ ነው።</p>

<p>ባለፈው ሳምንት የመንግሥት ቴሌቪዥን ከየአቅጣጫው ፕሮግራም ላይ ከቀረበው የገበሬዎች ብሶት ለመረዳት እንደተቻለው በእርሻ ሥራ የተሰማሩት መቶ የሚደርሱ ባለሀብቶች ከባንክ ተበድረው ያመረቱት ማሽላ ምርት የሚከማችበት መጋዘ ጠፍቶ በሜዳ ላይ ተከምሮ ይገኛል።</p>

<p>ከሀገር ውስጥ ማሽላውን የሚረከባቸው ባለመገኘቱ የኤርትራና የሱዳን ነጋዴዎች በነሲብ ጨረታ በአነስተኛ ዋጋ ከአምራቾቹ በመግዛት ላይ እንደሚገኙ የገለጡት ገበሬዎች አክለው እንደተናገሩት ሚያዝያ ወር ገብቶ እህሉ በዝናብ ከሚበሰብስና ከሚበላሽ በተገኘው ዋጋ ለሱዳኖችና ለኤርትውያንም ነጋዴዎች ለመሸጥ እንደሚገደዱም ገልጠዋል።</p>

<p>ለ1998 እ.ኤ.አ በምግብ እህል ለተጠቁ ኢትዮጵያውያን 538495 ሜትሪክ ቶን እህል እርዳታ እንደሚያስፈልግ መንግሥታቸው የአደጋ መከላከልና ዝግጁነት ኮሚሽንና የዓለም ምግብ ፕሮግራም በቅርቡ ባወጡት ሪፖርት ላይ መግለፃቸው የሚታወስ ነው።</p>

<p>በዚህ የምግብ ጥያቄ መሠረት አማራ 268151 ሜትሪክ ቶን፣ ትግራይ 165844 ሜትሪክ ቶን፣ ኦሮሚያ 94500 ሜትሪክ ቶን፣ ደቡብ 10000 ሜትሪክ ቶን የምግብ እህል የሚፈልጉ ሲሆን በአደጋው ግንባር ቀደም ተጠቂ የሆኑት ጋምቤላ፣ ቤንሻንጉል፣ አፋርና ሶማሌ መጠኑ ያልታወቀ የረሀብ ሰለባዎች አሏቸው።</p>

<p>የአደጋ መከላከልና ዝግጁነት ኮሚሽን እርዳታ ሰጪዎች ከእህል ይልቅ ገንዘብ እንዲሰጡትና እህል ከሀገር ውስጥ ገበያ ገዝቶ ለተራቡት መስጠት እንደሚፈልግ ሲገልፅ መቆየቱ አይዘነጋም።</p>

<p>ይህ የማሽላ ክምችት ይገኝበታል የተባለው ሁመራ ቀድም ሲል በጐንደር ክ/ሃገር ሥር የነበረና ሕወሓት/ኢሕአዴግ ሥልጣን ከያዘ በኋላ በተደረገው አዲስ አከላለል ወደ ትግራይ ክልል እንዲጠቃለል የተደረገ በሰሊጥ ምርት የታወቀ አካባቢ ነው። የምግብ እጥረት ጉዳይ ዘገባዎች እንደሚያመለክቱት ምሥራቅ ትግራይ ከሌሎች የኢትዮጵያ ክፍሎች የበለጠ እህል ፈላጊም ነው ተብሏል። ተጠቂው የትግራይ ክፍል ማሽላ ከተትረፈረበት ከሁመራ ጋር በቅርብ የሚገናኝ አካባቢ ነው።</p>


<p class="align-center"><a href="/Gazettas/Tomar/info/Tomar.sera.html">ከጦማር መጋቢት 30 ቀን 1990</a></p>


</body>
</html>	
