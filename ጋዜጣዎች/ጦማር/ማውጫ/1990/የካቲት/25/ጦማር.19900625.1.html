<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በናዝሬት የታሰሩት 105 ያህል ሰዎች ተፈቱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> በናዝሬት የታሰሩት 105 ያህል ሰዎች ተፈቱ</h1>

 
<p>አዲስ አበባ፦ ከአዲስ አበባ ከተማ የተለያዩ አካባቢዎች ከኦነግ ጋር በተያያዘ ጉዳይ ተወስደው የነበሩት እስረኞች ካለፈው ሳምንት አርብ ጀምሮ እስከ እሁድ ባለው ጊዜ ውስጥ ተፈተው ወደ አዲስ አበባ መመለሳቸው ታውቋል።</p>

<p>ታሳሪዎቹ ከየቦታው በፖሊስ እንደተወሰዱ እስካለፈው የካቲት 1/1990 ዓ.ም ድረስ በዚሁ በአዲስ አበባ ተወርዋሪ በሚባል አካባቢ የቆዩ ሲሆን ከየካቲት 1/1990 ዓ.ም ጀምሮ ግን ናዝሬት በሚገኘው የምድር ባቡር ካምፕ ውስጥ ነበሩ።</p>

<p>ለጉዳዩ ቅርበት ያላቸው ምንጮች እንደጠቆሙት በናዝሬት ካምፕ የነበሩት 101 ወንዶችና 4 ሴቶች በድምሩ 105 እስረኞች ነበሩ።</p>

<p>ዳዊት መኮንን የሚባለውንና «አንዱፌን ጅራ» የሚባለውን ታዋቂ የኦሮምኛ ዘፈን በማዜም የሚታወቀውን ዘፋኝ ጨምሮ በእስር ላይ የነበሩት እነዚሁ ታሳሪዎች ከምንጮቹ ለማረጋገጥ እንደተቻለው በናዝሬቱ ካምፕ እንዲቆዩ የተደረገው ለተሀድሶ ትምህርት ነው።</p>

<p>በተሀድሶ ትምህርቱ ላይ «ስለ ኦነግ አሸባሪነትና በሠላማዊ ዜጎች ላይ ስለፈፀመው በደል»፣ «ከአሸባሪዎች ጋር ተሰልፎ መሳሳት ለአስከፊ ድርጊት እንደሚዳርግ» እና በአንፃሩም ከኢህአዴግ ጋር በመሠለፍ «ለሰላም እንዲታገሉ» ትምህርትና ጥሪ ተላልፎላቸዋል።</p>

<p>እነዚሁ ሰዎች በናዝሬቱ ካምፕ በተሀድሶ ላይ በነበሩበት ጊዜ ከቤተሰብ ጋር መገናኘት የማይችሉ ሲሆን የአኗኗራቸውም ሁኔታ በምን መልክ እንደነበር አልታወቀም።</p>

<p>ፖሊስ አሸባሪነትና ከአሸባሪነት ጋር የተያያዙ ድርጊቶችን በመከታተልና ሽብርተኞችንም ለሕግ በማቅረብ ላይ የሚገኝ ሲሆን ሽብርተንነትን ከመከላከል አኳያ በቅድሚያ ስለ ሽብር አስከፊነት የሚሰጡ ትምህርቶች ወንጀሉን ለመከላከል እንደዋና መሣሪያነት እንደሚረዳ የብዙዎች እምነት ነው።</p>

<p>ይህ ጋዜጣ ለሕትመት እስከገባበት ትናንት ከሰዓት ድረስ ከ105ቱ ሰዎች መሀከል 13 ያህሉ የሚሆኑት ከእስር ቤት አልወጡም ተብሏል። ከዚህም በተጨማሪ 105ቱ ሰዎች የአዲስ አበባ፣ የደብረዘይትና የሻሸመኔ ነዋሪዎች እንደሆኑ ምንጮች ገልጠዋል።</p>

<p class="align-center"><a href="/Gazettas/Tomar/info/Tomar.sera.html">ከጦማር የካቲት 25 ቀን 1990</a></p>


</body>
</html>	





