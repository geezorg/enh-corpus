<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በነፃው ፕሬስ ፍሬዎች ላይ አፈናና እንግልቱ ይበልጥ አስከፊ ሆኗል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> በነፃው ፕሬስ ፍሬዎች ላይ አፈናና እንግልቱ ይበልጥ አስከፊ ሆኗል</h1>
<h3 class="align-center"> ጋዜጠኛው በእስር ላይ አረፈ</h3>

 
<p>አዲስ አበባ፦ ከፍተኛውን መስዋዕትነት ወስደው ከፖሊሲ አውጭዎችና አመራሮች ጋር እየተጋፈጡ ያሉት የነፃው ፕሬስ ጋዜጠኞች በእስራት በገንዘብ ቅጣት እንደዚሁም በተለያዩ መንገዶች ኢሠብአዊ በሆነ አያያዝና ቅጣት ከመቼውም ጊዜ በከፋ ሁኔታ እየተንገላቱ እንደሆነ «የነፃው ፕሬስ የጣዕር ድምፅ» ሲል የኢትዮጵያ ነፃ ጋዜጠኞች ማኅበር ሰኞ የካቲት 9 ቀን 1990 ዓ.ም ባወጣው መግለጫ አስታወቀ።</p>

<p>የማኅበሩ አስተባባሪ ኮሚቴ በዚሁ መግለጫ የአስተባባሪ ኮሚቴ ሊቀመንበር አቶ ክፍሌ ሙላት ከየካቲት 4/1990 ዓ.ም ጀምሮ በእስር ላይ እንደሚገኙ ገልጿል። አቶ ክፍሌ ሙላት እንደማኅበሩ መግለጫ የታሰሩት «በእስር ላይ የሚገኙት የኡርጂ ጋዜጣ አዘጋጆች ሽብርተኞች እንጂ ጋዜጠኞች አይደሉም» ስትል መግለጫ አውጣ ተብለው በአንድ የማዕከላዊ ምርመራ ማስተባበሪያ ቢሮ ኃላፊ የተሰጣቸውን ትዕዛዝ ሳይቀበሉ በመቅረታቸው ነው።</p>

<p>ሌላው የጦማር ጋዜጣ አሳታሚና ምክትል አዘጋጅ አቶ በፍቃዱ ሞረዳ ሲሆን ጋዜጠኛው ካለፈው ሳምንት ሀሙስ ጥር 28/1990 ዓ.ም ጀምሮ በሚደረግበት ያልተለመደ ክትልል ከመኖሪያ ቤቱና ከሥራ ገበታው ላይ ተገልሎ ይገኛል።</p>

<p>በሌላም በኩል ከየካቲት 14/1990 ዓ.ም ጀምሮ በአዲስ አበባ ወሕኒ ቤት በእስር ላይ ይገኝ የነበረው የወላፈን ጋዜጣ አዘጋጅ አባይ ኃይሉ በእስር ላይ እያለ ያረፈው ያለፈው የካቲት 1 ቀን ሲሆን ማረፉ የተነገረው ግን የካቲት 5 ቀን 1990 ዓ.ም ነው።</p>

<p>አባይ ለእስር የበቃው «የእስልምና አክራሪዎች ጥቃት አዲስ አበባን ያሰጋታል» የሚል ዜና በመዘገቡ ነው። በዛም ጊዜ በማዕከላዊ ምርመራ ለምርመራ በሚል ሰበብ ለአንድ ወር ታስሯል። ወሕኒ ሊወርድ የበቃውም የከፍተኛው ፍርድ ቤት የ5 ሺ ብር ዋስ ጠይቆት ለማቅረብ ባለመቻሉ በእስር ላይ ይገኝ ነበር።</p>

<p>በዋስ እጦት በወሕኒ ቤት በፍርድ ክልል የነበረው አባይ ኃይሉ በእስር ላይ እያለ በከፍተኛ የሳምባ በሽታ ይሰቃይ የነበረ ሲሆን በመጨረሻው ሰዓትም ወደ ሆስፒታል ተወስዶ ሕይወቱ ያለፈው በዳግማዊ ምንሊክ ሆስፒታል ነው።</p>

<p>በአሁኑ ሰዓት በተለያየ ምክንያት ከተለያየ ቦታ ተወስደው በእስር ላይ የሚገኙት የነፃው ፕሬስ ጋዜጠኞች ቁጥር ሃያ ሁለት ደርሷል።</p>


<p class="align-center"><a href="/Gazettas/Tomar/info/Tomar.sera.html">ከጦማር የካቲት 11 ቀን 1990</a></p>


</body>
</html>	





