<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአየር ኃይል የጦር ሄሊኮፕተር አፋር ክልል ወደቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2><span class="underline"> ፓይለቱ ረዳታቸውና ቴክኒሽያኑ መጥተው ተቀብረዋል</span></h2>
<h1 class="align-center"> የአየር ኃይል የጦር ሄሊኮፕተር አፋር ክልል ወደቀ</h1>

 
<p>አዲስ አበባ፦ ንብረትነቱ የኢትዮጵያ አየር ኃይል የሆነና ሚ-8 የተሰኘ የአየር ኃይል የጦር ሄሊኮፕተር ባለፈው የካቲት 6 ቀን 1990 ዓ.ም በአፋር ክልል በበረራ ላይ እንዳለ መውደቁንና በውስጡም የነበሩ የአየር ኃይሉ አባላት አስክሬናቸው መጥቶ የቀብር ሥርዓታቸው እንደተፈፀመ ከስፍራው ከተገኘ መረጃ ለማወቅ ተችሏል።</p>

<p>እንደ ምንጮቹ ገለፃ የጦር ሄሊኮፕተሯ ደብረዘይት ከሚገኘው የአየር ኃይል ጣቢያ የተነሳችው ከአደጋው አንድ ቀን ቀደም ብላ የካቲት 5 ቀን 1990 ዓ.ም. ሲሆን ከዚያውም የመጀመሪያ ጉዞዋን አድርጋ የነበረችው ወደ መቀሌ ነው። በነጋታው ከዚያው ከመቀሌ በመነሳት ወደ አፋር ክልል በረራ እንዳደረገች የሚታወቅ ሲሆን በዛው ዕለትም በዛው ክልል ወድቃለች።</p>

<p>ሄሊኮፕተሯን ያበሩ የነበሩት ፓይለት የመ/አ ጀሚል ሻፊ ሲሆኑ እረዳታቸው ታጋይ መኮንንና የበረራ ቴክኒሺያኑ አውግቸው ከበደ በዛው በረራ ላይ ነበሩ።</p>

<p>አስክሬናቸው ከአደጋው አካባቢ እንዲመጣ ከተደረገ በኋላ የእስልምና እምነት ተከታይ የሆኑት አብራሪ የመ/አ ጂሚል ሻፊ አስክሬን በእስላም መስጊድ እንደዚሁም የረዳት አብራሪው ታጋይና የቴክኒሺያኑ አስክሬን አባላት መካነ መቃብር በሆነው በቅዱስ ሩፋኤል ቤተክርስቲያን እንዲያርፍ ተደርጓል።</p>

<p>ባለፈው አምስትና ስድስት ዓመት የኢሕአዴግ አገዛዝ ዘመንና የኢሕአዴግ አየር ኃይል ታሪክ ውስጥ በተለይ በስልጠና ላይ የሚገኙ በራሪና አስተማሪዎቻቸው ከነሚማሩበት በራሪ ወድቀው ሲከሰከሱ በተደጋጋሚ የተስተዋለ ጉዳይ ነው። በተለይም ባለፈው ጥቅምት 1989 ዓ.ም በሞጆ ከተማ በሚገኝ የገበያ ስፍራ ወድቆ የተከሰከሰው የበረራ ማስተማሪያ ኤል 39 አውሮፕላን ቀዳሚውን ስፍራ የያዘ ነው።</p>

<p>51 ዓመት በሞላው አንጋፋ የአየር ኃይል ታሪክ ውስጥ ምክትል የመ/አለቃ የበረራ አስተማሪ ሆኖ የተሰማራበት በረራ ያ የሞጆው አደጋ የመጀመሪያው እንደሆነ ሲነገር በዚህም አደጋ ከሃያ በላይ ሰዎች ሕይወታቸው ሲያልፍና 94 ሰዎች ከባድና ቀላል የመቁሰል አደጋ ሲያጋጥማቸው 50 የሚደርሱ ሱቆች ከነንብረታቸው የወደሙበት እንደነበር ይታወሳል።</p>

<p>በዚህ አደጋ ግን አብራሪዎቹ በልምምድ ላይ ያልነበሩ ሲሆን በተለይም መሪው ፓይለት የበረራ ብቃታቸው የተረጋገጠ እንደነበር ይነገራል።</p>

<p>በአብዛኛው የበረራ ታሪክ ውስጥ ሄሊኮፕተር እምብዛም ለአደጋ እንደማይጋለጥ ሲነገር የዚህ ሄሊኮፕተር አደጋ በአየር ፀባይ ችግር በቴክኒክ ብልሽት ይሁን ተመትቶ አልታወቀም።</p>


<p class="align-center"><a href="/Gazettas/Tomar/info/Tomar.sera.html">ከጦማር የካቲት 18 ቀን 1990</a></p>


</body>
</html>	
