<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አክፓክ ቢሮ ለውጦ ሥራ ጀመረ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> አክፓክ ቢሮ ለውጦ ሥራ ጀመረ</h1>

 
<p>የጦቢያ ጋዜጣና መጽሄት ጋዜጣ አሳታሚ የሆነው አጥቢያ ኮከብ የኅትመትና ማስታወቂያ ሥራ ድርጅት /አክፓክ/ እስከ አሁን ምንጩ ባልታወቀ የእሳት አደጋ ምክንያት ጥር 8 ቀን 1990 ዓ.ም በከፊል የተቃጠለውን ቢሮ ጠግኖ ለባለቤቶቹ ያስረከበ ሲሆን ከሚያዝያ 1 ቀን 1990 ዓ.ም ጀምሮ በአሥመራ መንገድ መገናኛ አካባቢ አድዋ አደባባይ አቅራቢያ ተዛውሮ የጋዜጣና የመጽሔቱን ኅትመት እንደገና ለመጀመር በዝግጅት ላይ እንደሚገኝ ድርጅቱ ባወጣው ጋዜጣዊ መግለጫ አስታውቋል።</p>

<p>እንደ ጋዜጣዊ መግለጫው አገላለፅ በአክፓክ ላይ የደረሰው ጉዳት እጅግ ከፍተኛ ነው። ከሁሉም በላይ ስድስት ሠራተኞቹ በእስር ላይ በመሆናቸው የሰው ኃይል አጥቷል። የመረጃ ክምችቱ ተቃጥሏል። ነባር ቢሮውን ለማስጠገንና አዲሱን ቢሮ አስተካክሎ ለቢሮ ሥራ ዝግጁ ለማድረግ ከፍተኛ ወጪ አውጥቷል። በስቱዲዮ መሣሪያዎችና ኮምፒውተሮች ላይ ጉዳይ ደርሷል። በሁኔታዎች ውስብስብነትም በኢንሹራንስ መብቱ ገና ተጠቃሚ አልሆነም። በሌላ በኩል ባለፉት ሦስት ወራት ሥራ በመቆሙ የዕለት ገቢዎቹ ተቋርጧል። በዚህ ምክንያት የተወሰኑ ሠራተኞች ለማሰናበት ተገዷል። ለቀሪ ሠራተኞች ደግሞ ያለአንዳች ሥራ ደመወዝ ሲከፍል ቆይቷል። ሌላው ትልቁ ጉዳት ከደንበኞቹ ጋር የነበረው ግንኙነት መቋረጥ ነው። በአጠቃላይ ከዚህ በፊት እንደተገለጠው በቢሮው ላይ የብር 300ሺ /የሦስት መቶ ሺህ ብር/ ኪሳራ የደረሰበት ሲሆን ላለፉት ሦስት ወራት ሥራው በመቋረጡ ካጣው ገቢና ለሠራተኞች ከከፈለው ጋር ሲዳመር ከፍተኛ ኪሣራ ደርሶበታል። ይሁንና ድርጅቱ የራሱን አቅምና በሀገር ውስጥና በውጭ ሀገር የሚገኙ የጦቢያ ወዳጆችን ድጋፍ በማቀናጀት ሳይታሰብ የደረሰበትን ጉዳት ተቋቁሞ ከመዘጋት ድኗል።</p>


<p class="align-center"><a href="/Gazettas/Tomar/info/Tomar.sera.html">ከጦማር ሚያዝያ 7 ቀን 1990</a></p>


</body>
</html>	





