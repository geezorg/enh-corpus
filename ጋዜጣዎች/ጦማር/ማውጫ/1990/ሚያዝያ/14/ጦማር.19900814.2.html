<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ፕራይቬይታይዜሽን ኤጅንሲ የአፈፃፀም ችግር እየገጠመው ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> ፕራይቬይታይዜሽን ኤጅንሲ የአፈፃፀም ችግር እየገጠመው ነው</h1>

 
<p>አዲስ አበባ፦ በኢኮኖሚ ማሻሸያ መርሐ ግብር በተባለው መሠረት በመንግሥት ይዞታ ሥር የነበሩ የተለያዩ ተቋማትን ወደግል ለማዛወር እንዲቻል ይህንኑ ኃላፊነት እንዲያስፈፅም በአዋጅ ሥልጣን የተሰጠው ፕራይቬይታይዜሽን ኤጀንሲ የተባለው መሥሪያ ቤት የአፈፃፀም ችግር እየገጠመው እንደሚገኝ የጋዜጣችን ዘጋቢዎች ያሰባሰቧቸው መረጃዎች አመልክተዋል። የዘገባዎቹ ጥቅል ቁም ነገር ከዚህ በታች ተንትነዋል።</p>

<p>በመንግሥት ይዞታ ሥር የነበሩ ተቋማትን ለሽያጭ የማቅረቡ ሥራን ከመጀመሩ በፊት ሊሸጡ በታሰቡ ድርጅቶ ውስጥ ለሚሠሩ ሠራተኞች ሦስት የምርጫ ማረጋገጫ ሰነዶች ማቅረባቸው ይታወቃል።

እነዚህም፦
<dir>
	ሀ.ማንኛውም ሕጋዊ መብቴ ተጠብቆ ድርጅቱ ወደ ግል ይዞታ ሲዛወር ከአዲሱ አሰሪ ጋር መቀጠልን እመርጣለሁ፣<br/>
	ለ.ማንኛውም ሕጋዊ መብቴ ተጠብቆ መንግሥት በሚመድበኝና ወደፊት መንግሥት በሚያዘጋጀው ፕሮጀክት ብታቀፍ እመርጣለሁ፣<br/>
	ሐ. የሠራተኛ አዋጅ ቁጥር 42/85 በሚደነግገውና በሌሎች ተዛማጅ የሕግ ድንጋጌዎች አኳያ ሕጋዊ የሆኑ ክፍያዎች ተሰጥተውን መሰናበት እመርጣለሁ የሚሉ ናቸው።
</dir>

<p>በነዚህ ምርጫዎች መሠረት ሠራተኛው የፈቀደውን ሞልቶ እና ፈርሞ ከሌሎች ዝርዝር መግለጫዎች ጋር ሰነዱ ለፕራይቬይታይዜሽን ኤጀንሲ እንዲተላለፍ ሲደረግ ቆይቷል። በዚህም መሠረት ሠራተኛው እንደምርጫው በማህበራዊ (ሴፍቲኔት)፣ ከፊሉ ከአዲሱ አሠሪ ጋር አብሬ እቀጥላለሁ የሚል ምርጫ በመሰጠቱ በጨረታ እንዲሸጡ በተደረጉ ተቋማት አብሮ የመዛወር «ዕድል» ያገኙ አሉ። ይሁን እንጅ አንዳንድ ድርጅቶች መንግሥት የጨረታ ማስታወቂያ ቢያወጣም አልሸጥ በማለታቸው በነዚህ ተቋማት የሚሠሩና ከአዲሱ አሰሪ ጋር መሥራትን የመረጡ ሠራተኞች የወደፊት ዕጣ ፈንታ ምን እንደሆነ አለመታወቅ ትልቁና የወቅቱ ሥጋት መሆኑን ከተለያዩ አካባቢዎች ማለትም ከደሴ፣ ነቀምት፣ ደ/ዘይትና አዲስ አበባ የሚገኙ ሠራተኞችን በማነጋገር የተገኙ ምላሾች እያመለከቱ ነው።</p>

<p>እንደ ሠራተኞቹ አመለካከት መንግሥት በሰጠው ምርጫ መሠረት ሕጋዊ የሆነ ማረጋገጫ ሰነድ እንድሞላ የተደረገ በመሆኑ የድርጅቶቹ መሸጥ ወይም አለመሸጥ የሠራተኛውን ድህነት መንካት ስለሌለበት መንግሥት የሠራተኛውን ዋስትና መጠበቅ ይገባዋል የሚል ነው።</p>

<p>ሠራተኞቹ እንደሚሉት ከሆነ መንግሥት በይዞታው ሥር ከነበሩት መካከል ወደ ግል ይዞታ ለማዛወር አስቦ ሠራተኛውን የምርጫ ማረጋገጫ ሰነድ ካስሞሏቸው ተቋማት መካከል አንዳንዶች የሦስተኛ ወገን የይገባኛል ወይም የባለቤትነት ጥያቄ በማስነሳታቸው ጉዳያቸው ተጣርቶ ለባለንብረቶቹ እንዲመለስ ከተፈቀደላቸው መካከል የኢትዮጵያ ኦርቶዶክስ ተዋህዶ ቤተክርስቲይን ልደታ አካባቢ የሚገኘውን ቀድሞ ሞዝቮልድ (ኢትሆፍ) ይጠቀምባቸው የነበሩ ሠፋፊ ስድስት መጋዘኖች እንዲመለስለት በመንግስት መፈቀደ መሆኑ አንደኛው ተጠቃሽ ጉዳይ ነው። ቀደም ሲል በወር 2000 ብር ይከፈልባቸው የነበረውን መጋዘኖች በአንድ ጊዜ ተመኑን ወደ ብር 250000 አንረው ይህ ካልሆነ መጋዘኑ እንዲለቀቅ በጠቅላይ ቤተክህነት ዋሳ ሥራ አስኪያጅና የኢትዮጵያ ኦርቶዶክስ ቤተክርስቲያን ሲኖዶስ ዋና ፀሐፊ አቡነ ገሪማ መጠየቁ ቤተክርስቲያኗ ከምታራምደው መንፈሳዊ ዓላማ አንፃር በድርጅቱ ውስጥ ለሚሠሩ ከ100 ሠራተኞች ሕልውና ሳይታሰብ ለንብረትና ለቤቱ ብቻ መታሰቡ ብዙዎችን እንዳሳዘነ ለመገንዘብ ተችሏል።</p>

<p>በችርቻሮ ንግድ ኮርፖሬሽንና በኢትሆፍ ሥር የነበሩ፣ ነገር ግን የየድርጅቶቹ የንግድ እንቅስቃሴ ወይም ንብረት በከፊል መሸጥ (ፍራግመንታቲኦን) ምክንያት በማኅበራዊ ደህንነት (ሴፍቲኔት) መደራጀትና በሌሎች ሁኔታዎች አቅም እያጡ መዘጋት (ሊቁኢዳቲኦን) ደረጃ ላይ የደረሱ ተቋማት ውስጥ የቀሩ 200 በላይ የሚሆኑ ሠራተኞች ያጋጠማቸውን ችግር አስመልክቶ አንዳንድ መሠረታዊ (ሕጋዊ) የሆኑ ጥያቄዎችም እየተነሱ ናቸው።</p>

<ol>
	<li>. በአንድ ድርጅት ውስጥ አብረን እንሠራ የነበርን ሠራተኞች ምርጫ ተሰጥቶን የማረጋገጫ ሰነድ ፈርመን ሰጥተን ለከፊሉ እንደ የምርጫቸው የመሥሪያ ቦታ ቁሳቁስና ገንዘብ ሰጥቶ እየሠሩ ባሉበት፣ ሌላው በጨረታ በተሸጡ ተቋማት ውስጥ ከአዲሱ አሰሪ ጋር ተዛውረው የመሥራት ዕድል ተሰጥቷቸው፣ ሌሎች በ20/45 የጡረታ መብታቸው ተጠብቆ እያለ መንግሥት ጨረታ አውጥቶ አልሸጥ ባሉ ተቋማት የምንሠራ ሠራተኞችና ትመደባላችሁ በሚል ምንም ዓይነት ቅፅ ያልሞላን ፕሮፌሽናል ሠራተኞች ዕድላችን ከሌሎች የሥራ ባልደረቦቻችን መለየት አለበት ወይ? የሚል ጠንካራ ምክንያት አላቸው።</li>
	<li>. ፕራይቬይታይዜሽን ኤጀንሲ የራሱ ንብረት መሆኑ አለመሆኑን በሚገባ ሳያጠናና ሳያረጋግጥ የሦስተኛ ወገን የባለቤትነት ጥያቄ በአለበት ተቋም ይሠሩ ስለነበሩ ሠራተኞች ከአዲሱ አሰሪ ጋር መስራት እንፈልጋለን የሚል ምርጫ መስጠቱና ሠራተኛው ሰነዱን እንዲሞላ መደረጉ ስህተቱ የኤጀንሲው እንጂ የሠራተኛው ባለመሆኑ በተፈጠረው ስህተት ሠራተኛው ተጐጂ መሆን ስለሌለበት መንግሥት ሠራተኛውን ወደሌላ የሥራ ቦታ አዛውሮ እንደችሎታው የማሠራት ኃላፊነት እንዳለበት የሚገልፁ ሠራተኞች አሉ።</li>

	<li>. ፕራይቬታይዜሽን ኤጀንሲ ወደግል ይዞታ እንዲዛወሩ ጨረታ ላወጣባቸው የተለያዩ ድርጅቶች በጨረታው ሰነድ ውስጥ በድርጅቱ ውስጥ ያለ የሰው ኃይል፣ ሸቀጥ፣ ቋሚ ንብረትና ሌሎች ሁኔታዎችን በማካተት ድርጅቱን ብቻ ስሳይሆን ሠራተኛውን ጭምር ተረክበው እንዲያስተዳድሩ በግልፅ እንዳስቀመጠ ሁሉ በደርግ መንግሥት ከ20 ዓመት በፊት ተወርሰው በይገባኛል ጥያቄ ለባለቤቶቹ ለሚመለሱ ተቋማት በውስጣቸው የሚሠሩ ሠራተኞች አብረው እንዲረከቡ ለምን ሁኔታዎች አይመቻቹም? በተለይ የሃይማኖት ተቋማት የሠራተኛውን ሕይወት ጨልሞ ንብረትና ቤት ብቻ ለመረከብ የሚደረገው ሩጫና ጥረት ከሃይማኖቱ በምግባር አንፃር እንዴት ይታያል? በመንግሥት የፖሊሲ ለውጥ ምክንያት የተፈጠረውን ችግር በጋራ የመካፈል ኃላፊነት በኢንቨስተሮች ላይ የተጣራውን ያህል የሃይማኖት ተቋማት በተለይ ኦርቶዶክስ ተዋህዶ ቤተ ክርስቲያን ካላት መሠረተ-ሰፊ የልማት ተቋማት አቅም አንፃር ለሠራተኛው ችግር ርህራሄ ማሳየት እንዳለበት የበርካታ ሠራተኞች አስተያየት ነው።</li></p></li>
</ol>

<p>መንግሥት የሠራተኛውን ደህንነት፣ የመሥራትና ሰብአዊ መብቶቹን ማክበርና መጠበቅ ግዴታ ያለበት እንደመሆኑ በጨረታ ሽያጭ ወደ ግል ይዞታ ለማዛወር ባልቻሉና የሶስተኛ ወገን የይገባኛል ጥያቄ ተነስቶ ለባለቤቶቹ በተፈቀዱ ተቋማት የሚሠሩ ሠራተኞች በሥራ ዋስትና እንዳያጡ መንግሥት የችግሮቹን መነሻና የሚያስከትሉትን የመብት ጥያቄዎች በጥልቀት አጢኖ ዘላቂ መፍትሔ መስጠት ይጠበቅበታል የሚል የጋራ አስተያየት ይሰማል።</p>


<p class="align-center"><a href="/Gazettas/Tomar/info/Tomar.sera.html">ከጦማር ሚያዝያ 14 ቀን 1990</a></p>




</body>
</html>