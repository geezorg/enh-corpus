<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በጀርመን የኢትዮጵያውያን ተቃውሞ እንደቀጠለ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2><span class="underline"> ጀርመናዊ ጋዜጠኛ «አገዛዛችንን» ተቸው</span></h2>
<h1 class="align-center"> በጀርመን የኢትዮጵያውያን ተቃውሞ እንደቀጠለ ነው</h1>

 
<p>ቦን በጀርመን ሀገር በተለያዩ ከተሞች ውስጥ የሚኖሩ ኢትዮጵያውያን ስደተኞች በጀርመን መንግሥት ላይ የሚያሰሙትን ተቃውሞ በየቦታው እየቀጠሉ መሆናቸውን በጀርመን የጦማር ልዩ ዘጋቢ ከላከው በፎቶግራፍ የተደገፈ ዘገባ ለማወቅ ተችሏል።</p>

<p>ከቅርብ ጊዜ ወዲህ በጀርመን ውስጥ እየተደረገ ያለው ተቃውሞ የጀርመን መንግሥትና በጀርመን የኢትዮጵያ ኤምባሲ በደረሱበት ስምምነት መሠረት ስደተኞችን ከፍቃዳቸው ውጪ ወደሀገራቸው የመመለስ አስገዳጅ እርምጃ ነው።</p>

<p>በዚህም መሠረት በቅርቡ በቦን በተደረገው ሰልፍ ላይ ኢትዮጵያውያኑ ሰልፈኞች ወደኢትዮጵያ ኤምባሲ ዘልቀው በኃይል ለመግባት ያደረጉት ሙከራ በጀርመን ፖሊሶች ርብርብ ከሽፏል። በጊዜው በጀርመን ፖሊሶች በቁጥጥር ሥር ውለው የነበሩት ኢትዮጵያውያን ወጣቶች እንደተናገሩት ኤምባሲው ውስጥ የገቡበት ምክንያት የኢሕአዴግ መንግሥት ዓርማ ያለበትን ባንዲራ ለማውረድና አረንጓዴ፣ ቢጫ፣ ቀይ የሆነውን የኢትዮያ ባንዲራ በምትኩ ለመስቀል ነበር ብለዋል። ሪፖርቱ እንደሚያስረዳው ይኼው የተቃውሞ እንቅስቃሴ በተለያዩ የጀርመን ከተሞች ከተካሄደ በኋላ በመላው ጀርመን የሚገኙ ኢትይኦጵያውያን የጋራ ድምፅ የሚያሰሙበትን መድረክ በማዘጋጅት ላይ እንደሚገኙ ለማወቅ ተችሏል።</p>

<p>ይህ በዚህ እንዳለ በአውሮፓ ሰፊ ስርጭት ያለው (ፍራንክፉርተር ኣልልገመኢነ) ፍራክፉርተር አልጋማይን የተሰኘ የጀርመን ጋዜጣ ማክሰኞ ማርች 10 1998 ዓ.ም በቁ 58/11ር ባወጣው ላይ «የኢትዮጵያ መንግሥት ጦቢያን ለምን ይፈራል?» በሚል ጥያቄያዊ ርዕስ ስር የኢትዮጵያ የፕሬስ ነፃነትን የሚመለከት ሰፋ ያለ ሀተታ ዘግቧል።</p>

<p>ሮበርት ቮን ሉሲየስ የተባለው ጋዜጠኛ በዝርዝር እንደዘገበው በኖቬምበር 1997 መጨረሻ ጀምሮ እስከ ጃኑዋሪ 1998 መጨረሻ ድረስ የጦቢያ ዋና አዘጋጆችና አንድ ምክትል በተከታታይ መታሰራቸው በመጥቀስ በሕገ-መንግሥቱ መሰረት በ48 ሰአት ውስጥ ፍርድ ቤት ስለ መቅረብ ዋስትና ለማግኘት የተደነገገውን ሕግ ግን ፖሊስ በማናቸውም የጦቢያ አዘጋጆች ላይ አለማዋሉንም ገልጿል። በማያያዝም በመጨረሻ ከተያዙት ጦቢያዎች ጋር የአዲስ አበባ ጽ/ቤታቸው ሲቃጠል በመጀመሪያ መንግስት ለማጣራት ምንም አይነት እርምጃ ሳይወስድ በኋላ «ከመጽሔት ቤቱ ሰራተኞች የተደረገ» ነው በማለት የገለፀውን የዘጋቢው አስተያየት ሁኔታው የኢትዮጵያ መንግስት ተቃውሞን እንደሚፈራና ጋዜጠኞቹ ደግሞ ደፋሮች መሆናቸውን ያረጋግጣል በማለት አስፍሯል።</p>

<p>መለስ ዜናዊ ስለእያንዳንዱ ስለሚታሰሩት በቅድሚያ ላይነገረው ይችላል ከታሰሩ በኋላ እንደሚነገረው ግን ብዙ ጋዜጠኞች እርግጠኞች መሆናቸውን የሚገልፀው ይኸው ጋዜጠኛ ሆኖም የታሰሩት እንዲፈቱ የሚደረገው ነገር ምንም አለመኖሩን በማተት የአለም አቀፍ ጋዜጠኞች ጠበቃ ኮሚቴ በአለም አቀፍ ደረጃ ከመደባቸው አስር የፕሬስ ጠላቶች መሪዎች አልባኒያ፣ በርማ፣ ቻይና፣ ኩባ፣ ናይጄሪያ፣ አቶ መለስ ዜናዊ አንደኛው መሆናቸውን የገለፀውን በመጥቀስ ኮሚቴው እንዳረጋገጠው መለስ ዜናዊ በፕሬስ ነፃነት ላይ የሚወስደው እርምጃ ሆን ብሎ የተጠና እንደሆነ ለዚህም በአራት አመት ውስጥ ከመቶ የነፃ ፕሬስ ጋዜጠኞች መታሰራቸው በማረጋገጥ አስምሮበታል። በመቀጠልም ከምዕራብ ሀገርና ከሰብአዊ መብት ድርጅቶች የሚቀርበትን ለዘብ ያለ ተቃውሞን እንዴት እንደሚያስተናግድ የሚያውቀው መለስ ዜናዊ ተፎካካሪ ከሆኑት በአፍሪካ የአካባቢ ኃይለኛ መንግሥታት ደቡብ አፍሪካ እንደምታደርገው ሂስ ሲቀርብበት በጣም ክብደት ያለው መሆኑንም እንዲሁ ጫና ሰጥቶ ገልጿል።</p>

<p>በመጨረሻም ይህንኑ ሃሳቡን ሲያጠናክርም የደቡብ አፍሪካ መንግስትዊ የሰብአዊ መብት ኮሚቴ ሊቀመንበር የሆኑት ሚስተር ፒታያና በቅርብ ጊዜ ስለአንድ ፖለቲካ ጥገኝነት በሚመለከት «በኢትዮጵያ የሰብአዊ መብት ረገጣ እንዳለ የሚገልፁ ብዙ መረጃዎች አሉ» ብለው የገለፁትን በመጥቀስ ጋዜጠኛው ዘገባውን ደምድሟል።</p>

<p class="align-center"><a href="/Gazettas/Tomar/info/Tomar.sera.html">ከጦማር ሚያዝያ 14 ቀን 1990</a></p>




</body>
</html>