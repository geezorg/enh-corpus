<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የፕሮፌሰር አሥራትን ሕይወት ለማትረፍ ዓለም አቀፍ ጥሪ እየተላለፈ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2><span class="underline">ቱኒዚያዊውን ስደተኛ አሳልፈው ሰጥተዋል ተባለ</span></h2>
<h1 class="align-center"> የፕሮፌሰር አሥራትን ሕይወት ለማትረፍ ዓለም አቀፍ ጥሪ እየተላለፈ ነው</h1>

 
<p>በርሊን፦ ዓለም አቀፍ ማኅበረሰብና በተለይም ከኢህአዴግ መንግሥት ጋር ቅርብ ግንኙነት ያላቸው የአውሮፓ ሀገሮች ጠቅላይ ሚንስትር መለስ ዜናዊ በመጠየቅ ፕሮፌሰር አሥራት ወልደየስ በቂ ሕክምና የሚያገኙበትን መንገድ እንዲያመቻች የኢትዮጵያ ፖለቲካ እስረኞች አንድነት ኮሚቴ በየአቅጣጫው ጥሪ እያስተላለፈ ነው።</p>

<p>መግለጫው የአማራ ሕዝብ ድርጅት ሊቀመንበር በሀገሪቱ ዝነኛ ቀዶ ጠጋኝ የሆኑት ፕሮፌሰር አሥራት ወልደየስ ለአምስት ዓመት ያህል በእስር በመቆየትና ነፃ ባልሆነ ፍርድ ቤት ጉዳያቸው ከመታየቱ በተጨማሪ በደረሰባቸው ሕመም ምንያት ሕይወታቸው አደጋ ላይ መድረሱን ገልጾ በስኳር በሽታና በከፍተኛ የልብ ሕመም የሚሰቃዩት እኚሁ እስረኛ በሀገር ውስጥ በቂ ሕክምና ማግኘት ስለማይችሉ በቂ ሕክምና ወደሚገኝበት ሀገር ሄደው እንዲታከሙ ጠይቋል።</p>

<p>መንግስት ሆን ብሎ ባወጣቸው ችግር ፈጣሪና አደገኛ ፖሊሲዎቹ በፕሮፌሰር አስራት የሚመራው የመላው አማራ ሕዝብ ድርጅት የድርጅቱ መሪዎችም መገደላቸውን መታፈናቸውንና ከአንድ ዓመት በላይ በእስር መቆየታቸውን ጠቅሷል።</p>

<p>የዓለም ማኅበረሰብ በማምረር ድምፁን እንዲያሰማ የሚጠይቀው ይኸው መግለጫ በፀና ሕመም ላይ የሚገኙ ፕሮፌሰር የተሻለ ሕክምና እንዲያገኙ ካልተደረገ በእስር ላይ እያለ በቂ ሕክምና ባለማግኘቱ ሕይወቱ እንዳለፈው እንደ ጋዜጠኛ አባይ ኃይሉ ተመሳሳይ አስከፊ ድርጊት እንዳይፈፀም ስጋቱን ገልጿል።</p>

<p>ለሕዝቦች ሰብአዊ መብት መከበርና ስለ ኢትዮጵያ ሲሉ የፖለቲካ እስረኛ በመሆን ሕይወታቸው ለማለፍ ህቅታ ላይ ነው ያለው የኢትዮጵያ ፖለቲካ እስረኞች አንድነት ኮሚቴ በመጨረሻም ኢትዮጵያውያንም በአዲስ አበባ ለሚገኙት የአፍሪካ አንድነት ድርጅት፣ ለተባበሩት መንግሥታ ድርጅት ለሰብአዊ መብት ኮሚሽን፣ ለአውሮፓ ኅብረት፣ ለአሜሪካ ኤምባሲ፣ ለካናዳና ለሌሎች ግፊት ማድረግ ለሚችሉ ሁሉ በመፃፍ እንዲጠይቁ አሳስቧል።</p>

<p>ይህ በዚህ እንዳለ ይኼው ተቀማጭነቱ ጀርመን የሆነው የፖለቲካ እስረኞች አንድነት ኮሚቴ አንድ የቱኒዚያ ዜጋ ከኢትዮጵያ እንዲባረር መደረጉን በሌላ መግለጫው ላይ አስፍሯል።</p>

<p>እንደኮሚቴው መግለጫ ከሆነ አሙርመን በሺር ጀሚል የተባሉ ቱኒዚያዊ ከሀገራቸው መንግሥት ሸሽተው በኢትዮጵያ ውስጥ ተጠልለው እያሉ የኢትዮጵያ መንግሥት አሳልፎ ለቱኒዝያ መንግሥት ሊሰጣቸው እንደተስማማ ገልጧል።</p>

<p>ስደተኛው ከባለቤታቸውና ከአራት ልጆቻቸው ጋር ወደ ኢትዮጵያ የተሰደዱት የአልዋህዳ የፖለቲካ ድርጅት አባል በመሆናቸው ምክንያት መሆኑንና የቱኒዚያ መንግሥት በሌሉበት የአራት ዓመት እስራት እንደፈረደባቸው መግለጫው ገልጧል።</p>


<p class="align-center"><a href="/Gazettas/Tomar/info/Tomar.sera.html">ከጦማር ሚያዝያ 21 ቀን 1990</a></p>




</body>
</html>