<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ከ250 በላይ የቀድሞ መኮንኖች ሳዋ ይገኛሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h3 class="align-center"><span class="underline">ከአራት ሺ በላይ ኢትዮጵያውያን መውጫ አጥተዋል ተባለ</span></h3>
<h1 class="align-center">ከ250 በላይ የቀድሞ መኮንኖች ሳዋ ይገኛሉ</h1>

<h3 class="align-center"><li>የኤርትራ መምህራንና ተማሪዎች በግዳጅ ላይ ናቸው</h3></li>
<h3 class="align-center"><li>አራት ሚሊዮን ኢትዮጵያውያን ምግብ ይፈልጋሉ</h3></li>
<h3 class="align-center"><li>237 የአየር ኃይል አባላት እንደገና ተጠሩ</h3></li>


<p>አዲስ አበባ፦ በኤርትራ መንግሥት ትልቁ የብሔራዊ ውትድርና ማሠልጠኛ ማዕከል ውስጥ ከ50 በላይ የቀድሞው የኢትዮጵያ ጦር መኮንኖች በአሠልጣነት ተቀጥረው እንደሚሰሩ ተገለጠ።</p>

<p>ለዓመታት ኤርትራ ውስጥ የነበሩና በጦርነቱ ፍንዳታ ማግስት ከኤርትራ የወጡ የዓይን ምስክሮች ለጦማር ጋዜጣ እንደገለጡት ከሆነ በሳዋ የሚገኝት መኮንኖች ኤርትራውያን ቢሆኑም የአየር ኃይሉን ከእስራኤሎች ጋር በመሆን በማሠልጠን ላይ የሚገኙ የቀድሞው የአየር ኃይል አባላትም እንዳሉ ተገልጧል። በተያያዘ ዜና የተማረኩ በርካታ መኮንኖች በናቅፋ ውስጥ ታጉረው የሻዕቢያ መንግሥት በሚያሰራቸው ሕንፃዎች በነፃ ጉልበት እየገነቡ መሆኑ ታውቋል።</p>

<p>ይህ በዚህ እንዳለ ወደ ሀገራቸው ለመመለስ የሚፈልጉ ከ4000 በላይ የሆኑ ኢትዮጵያውያን በኤርትራ መንግሥት እምቢተኝነት የተነሳ በአሥመራ ውስጥ መከማቸታቸውን የመንግሥት ቃል አቀባይ ዘገባ አመልክቷል በቃል አቀባዩ ዘገባ መሠረት ከእነዚህ ኢትዮጵያውይን መሀከል 2100 የሚሆኑት በቀይ መስቀል ተመዝግበው እንዳይወጡ የተከለከሉ ሲሆኑ 2000 የሚሆኑት ደግሞ የመመዝገብ ዕድል እንዳልተሰጣቸው ታውቋል። የኤርትራ መንግሥት እነዚህን ኢትዮጵያውያን የማይለቃቸው ከሆነ የኢህአዴግ መንግሥት እርምጃ ምን ሊሆን እንደሚችል አልታወቀም።</p>

<p>የሻዕቢያ ባለሥልጣናት ለጦርነት እራሳቸውን ይበልጥ እያዘጋጁ ባሉበት በአሁኑ ወቅት ትምህርት ቤቶች የሚገኙ ከ30ሺ በላይ ተማሪዎች ከአራት ሺህ በላይ መምህራንና ሰራተኞች በግዳጅ በየበረሃው ዘምተው ሻዕቢያን በማገልገል ላይ ይገኛሉ ተብሏል። «የልማት ዘመቻ» በተባለው ለዚህ የግዴታ ዘመቻ ላይ ላለመሳተፍ ፍቃደኛ ያልሆኑ በርካታ ወጣቶች በእስር ላይ እንደሚገኙ ለጉዳዩ ቅርበት ያላቸው ምንጮች ገልጠዋል።</p>

<p>በሌላ በኩል ለጦርነቱ ከፍተኛ ርብርብ እየተደረገ ባለበት በአሁኑ ወቅት አራት ሚሊዮን የኢትዮጵያ ሕዝብ አስቸኳይ የምግብ እርዳታ እንደሚያስፈልገው አንድ የመንግሥት እርዳታ ባለሥልጣን ገልጠዋል።</p>

<p>በአደጋ መከላከልና ዝግጁነት ኮሚሽን የእርዳታ አሰባሰብ ቡድን መሪ አቶ ጌታቸው ተስፋዬ ለኢትዮጵያ ዜና አገልግሎት እንደገለጡት ለእነዚህ ኢትዮጵያውያን አስቸኳይ የምግብ እርዳታ እንደሚያስፈልግ መግለጣቸው ተዘግቧል። በአሁኡ ሰዓት የመንግሥት ትኩረት በጦርነቱ ላይ በመሆኑ የተራበው ሕዝብ ሕይወት ትኩረት ሊደረግበት እንደሚገባ የእርዳታ ባለሥልጣናት ማሳሰቢያ እየሰጡ ይገኛሉ ተብሏል።</p>

<p>በሌላ ዜና የቀድሞ አባላቱን በማሰባሰብ ላይ ያለው የኢትዮጵያ አየር ኃይል ለሦስተኛ ጊዜ ለ237 የቀድሞ አባላቱ ከነሐሴ 18 ቀን 1990 ዓ.ም ጀምሮ በስም ዝርዝር ጥሪ አቅርቧል። እነዚህ የትምህርት ማስረጃቸውን ይዘው እንዲቀርቡ የተጠሩ የአየር ኃይል አባላት፤ ቀደም ሲል በነበረው ጥሪ የደህነነት አባላት ናቸው ተብለው የተተው ናቸው ተብሏል። ጥሪ ከተደረገላቸው መሐከል ወደ ውትድርና ለመመለስ ፈቃደኛ ያልሆኑ እንደሚገኙበት የታወቀ ሲሆን፤ በጥሪው መሰረት የማይመለሱት የአየር ኃይሉ አባላት ዕጣ ምን ሊሆን እንደሚችል አልታወቀም።</p>


<p class="align-center"><a href="/Gazettas/Tomar/info/Tomar.sera.html">ከጦማር ነሐሴ 20 ቀን 1990</a></p>

</body>
</html>	
