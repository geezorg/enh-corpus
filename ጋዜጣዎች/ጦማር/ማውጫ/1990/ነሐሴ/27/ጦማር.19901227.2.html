<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የዳቦ ግራም እየቀነሰ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የዳቦ ግራም እየቀነሰ ነው</h1>


<p><span class="underline">አዲስ አበባ፦</span> ከጊዜ ወደ ጊዜ በመጠኑ እየቀነሰ የመጣው የዳቦ ኪሎ ተቆጣጣሪ አጥቷል ሲሉ የዳቦ ተጠቃሚዎች አማረሩ።</p>

<p>በሆቴል አገልግሎት የተሰማሩ ነጋዴዎችና ሌሎች የዳቦ ተጠቃሚዎች ለዝግጅት ክፍላችን እንደጠቆሙት ከሆነ ላለፉት ሶስትና አራት ወራት ጀምሮ የዳቦ መጠን ዝቅ እያለ በመምጣቱ ጥራት የሌላቸው የመንደር ዳቦ ቤቶች ሲሳይ መሆናቸውን አመልክቷል።</p>

<p>ከዚህ በፊትም ገበያና ፖለቲካ ባልተረጋጋበት አንዳንድ ወቅቶች ጊዜ እየጠበቁ አላስፈላጊ ግርግር የሚፈጥሩት ዳቦ ቤቶች ናቸው የሚሉት እነዚህ የዳቦ ተጠቃሚዎች እንደሚናገሩት በአንዳንድ ዳቦ ቤቶች ለሚካሄደው የዳቦ ሽያጭ ዋጋውን ብቻ ሳይሆን ጥራቱን የሚቆጣጠር መንግሥታዊ አካል እንደ ሌለም ጠቁመዋል።</p>

<p>የጋዜጣው ሪፖርተር አንዳንድ በዳቦው ሽያጭ ላይ የተሰማሩ ባለዳቦ ቤቶች ኃላፊዎችን እንዳነጋገረው ከሆነም በተባለው የዳቦ ኪሎ መጠን መቀነስ ተጠያቂው እነሱ ሳይሆኑ በዚህ ንግድ ዘርፍ በቂ ችሎታና ፈቃድ ሳይኖራቸው በመንገድ ላይ ያሉ አንዳንድ የዳቦ ቤቶች ናቸው ይላሉ።</p>

<p>እነደነዚህ የባለ ዳቦ ቤቶች ኃላፊዎች ተጨማሪ ገለፃ ከሆነም የዳቦና ጣፋጭ ምግቦች ሥራ ከፍተኛ ሙያና ጥንቃቄ የሚያሻው መሆኑ እየታወቀ በአንዳንድ ትናንሽ ሻይ ቤቶች ዳቦና ኬክ የማምረት ሥራ በብዛት እየተስፋፋ ለመሆኑ ተዘዋውሮ ማየቱ በቂ እንደሆነ ይናገራሉ።</p>

<p>በአዲስ አበባ ከተማ የሚገኙ ከፍተኛ ዳቦ ቤቶች መካከል ጥቂቶቹ በኤርትራውያን እጅ የሚገኙበት ሲሆን የጋዜጣው ሪፖርተር በዳቦ ኪሎ መጠን ላይ ያደረጉት ለውጥ ይኖር እንደሆነ ለተጠየቁት «ምንም ለውጥ አላደረግንም ምስክሩ ደንበኞቻችን ናቸው» ሲሉ ሠራተኞቹ ይናገራሉ።</p>

<p>ይሁን እንጂ በአንድ በኩል የዳቦ ኪሎ መጠን መቀነስ በሌላ በኩል ደግሞ የዳቦ ዱቄት ጥራት ማነስ በሚያስከትለው የጤናና ማኅበራዊ ችግሮች ላይ ዝምታን የመረጠው የአዲስ አበባ ምክር ቤት በየጊዜው እየጨመረ ለመጣው የዳቦ ተጠቃሚዎችን እሮሮ የትኛውንም ዓይነት ምላሽ አለመስጠቱ ይታወቃል።</p>

<p>የጋዜጣው ሪፖርተር የደረጃ መዳቢዎች ባለሥልጣንም በጉዳዩ ላይ አግባብ ይኖረው አይኖረው እንደሆነ የሚመለከተውን ክፍል ለማነጋገር ያደረገው ጥረት አልተሳካም።</p>


<p class="align-center"><a href="/Gazettas/Tomar/info/Tomar.sera.html">ከጦማር ነሐሴ 27 ቀን 1990</a></p>

</body>
</html>	
