<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የተመለሱት አየር ኃይሎች ሰኞ ሥራ ጀመሩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center"><span class="underline">ከአርባ በላይ ተባርረዋል</span></h2>
<h1 class="align-center">የተመለሱት አየር ኃይሎች ሰኞ ሥራ ጀመሩ</h1>


<p>ደ/ዘይት፦ የኢትዮጵያ አየር ኃይል ለቀድሞ አባላቱ ባደረገው ይፋ ጥሪ እንደገና ከተመለሱት 206 የሠራዊቱ አባላት መሐከል አርባ የሚሆኑት በጤና ምርመራና ከአንዳንድ የፖለቲካ ድርጅቶች ጋር ግንኙነት አላቸው ተብለው የተጠረጠሩት ተቀንሰዋል። የጤና ምርመራቸውንና ሌላውንም መመዘኛ ያለፉት ለአሥራ አምስት ቀናት የተሀድሶ ትምህርት ወስደው ባለፈው ሰኞ ነሐሴ 11 ቀን 1990 በይፋ ሥራቸውን ጀምረዋል።</p>

<p>በሌላ በኩል ደግሞ በተለይ ለቴክኒሺያኖች የተሰጠው የጤንነት ምርመራ ተገቢ አለመሆኑን የሚናገሩ የአየር ኃይሉ አባላት እንዳሉ ከምንጮች ለመረዳት ተችሏል።</p>

<p>እንደምንጮቹ አባባል ከሆነ አባላቱ ባለፉት ሰባት ዓመታት ያለሥራና ያለደመወዝ የተቀመጡ በመሆናቸው የአካልም ሆነ የሞራል መጎሳቆል ደርሶባቸዋል። በገቢ ማጣትም ምክንያት የተነሳ በአንድንድ በሽታዎች ሊጠቁ ይችላል፤ ነገር ግን እውቀታቸው ስላልታመመ ብዙ የአካል እንቅስቃሴ በማያስፈልጉ ቦታዎች ላይ መሥራት ሲችሉ በጤና ምክንያት መባረራቸው ተገቢ አይደለም ተብሏል።</p>

<p>ጥሪ ተደርጎላቸው ከቀረቡት መሐከል የደርግ ደህንነት አባላት ናችሁ ተብለው ወደ ሥራ እዳይመለሱ የተደረጉ ከመኖራቸውም በላይ፣ በቃሊቲና በሌሎች እስር ቤቶች ታስረው ከሚገኙት በተጨማሪ ታዋቂው የተዋጊ ጄት አብራሪ ሻምበል ጥላሁን በዛብህ ባልታወቀ ምክንያት ከሶስት ወራት በላይ በአየር ኃይሉ ግቢ ታስሮ ይገኛል ተብሏል። ከዚህም ሌላ ሻምበል ተሾመ ተንኮሉና መ/አ ዳንኤል በየተ የተባሉ ጄት አብራሪዎች የደረሱበት ጠፍቶ ከቆዩ በኋላ በአየር ኃይሉ ግቢ በእስር ላይ፡እንደሚገኙ ይጋ ባልሆነ ሁኔታ መገለፁና መዘገቡ ይታወሳል።</p>

<p>ሻዕቢያ በመቀሌ ላይ ላደረገው የአውሮፕላን ድብደባ አፀፋ ለመስጠት በአሥመራ ላይ በተደረገው የአየር ድብደባ አስተዋፅኦ ያደረጉ አብራሪዎች ቴክኒሻኖችና ሌሎች ባለሙያዎዎች ግንቦት 28 ቀን 1990 የማዕረግ እድገትና የደመወዝ ጭማሪ የተደረገላቸው ሲሆን ይኼው የማበላለጥ ሥራ ያላስደሰታቸው አባላት እንዳሉ የአየር ኃይሉ ምንጮች አክለው ገልጠዋል።</p>

<p>ጦርነቱ ከመጀመሩ በፊት አራት አየር ኃይል አባላት ወደ አሜሪካና ሱዳን በመኮብለላቸው ምክንያት በሠራዊቱ ላይ እምነት አጥተናል በማለት 33 ያህል የአየር ኃይል አባላትን ለማባረር እቅዱ መክሸፉና በምትካችው ታማኞች ተብለው የተቀመጡ ኤርትራውያን መባረራቸው ይታወሳል።</p>


<p class="align-center"><a href="/Gazettas/Tomar/info/Tomar.sera.html">ከጦማር ነሐሴ 13 ቀን 1990</a></p>

</body>
</html>	
