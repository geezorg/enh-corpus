<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢመማ ስለ ነፃው ፕሬስ መግለጫ አወጣ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

 
<h1 class="align-center">ኢመማ ስለ ነፃው ፕሬስ መግለጫ አወጣ</h1>


<p>አዲስ አበባ፦ የኢትዮጵያ መምህራን ማኅበር (ኢመማ) ከቅርብ ጊዜ ወዲህ በነፃ ፕሬስ አባላት ላይ በተጠናከረ ሁኔታ መንግሥት እየወሰደ ያለውን የማሰርና የማዋከብ እርምጃ በማውገዝ የታሰሩ የነፃፕሬስ አባላት እንዲፈቱና ተፅዕኖው እንዲወገድ በመጠየቅ ትናንት መግለጫ አወጣ።</p>

<p>«የሕዝብ አንደበትና ሕዝቡ መንግሥትን የሚቆጣጠርበትን ፕሬስ ማፈን አምባገነንነት ነው» በሚል ርዕስ ማህበሩ ባወጣው መግለጫ እንዳመለከተው እርምጃው የሕዝቡን የማወቅ መብት በመገደብ ሚዛናዊ የሆነ ኢንፎርሜሽን የማግኘት ነፃነትን ማሳጣት ነው ብሎ ያምናል። በማያያዝም የነፃው ፕሬስ ተቀባይነት የሚገመገመውና ተቀባይነቱ የሚለካው በሕዝቡ በመሆኑ የሕዝቡን የመገምገም ሚናውን መናቅ ለዘመናት ወደ ነበረበት ኋላ ቀር ሕይወት ለመመለስ የሚደረግ ሙከራ እንደሆነ ጠቁሟል።</p>

<p>ነፃው ፕሬስ የሕዝብን ጉዳይ በየፈርጁ በማሳወቅ ሕዝቡ መብቱን እንዲረዳና ለዚህም መረጋገጥ እንዲታገል የማይናቅ ድርሻውን ማበርከቱን ያመለከተው የኢመማ መግለጫ የነፃ ፕሬስ ውጤቶች የሕዝቡ ልሳን ስለሆኑ በእነርሱ ላይ የሚደርሰው አደጋ ሁሉ በሕዝቡ ላይ የተቃጣ በመሆኑ መንግስት በነፃ ጋዜጦችና በጋዜጠኞች ላይ የሚወስደው ርህራሄ የጎደለው ኢ-ፍትሃዊ ርምጃ በሕዝቡ ሠላማዊ ትግል ማብቃት እንዳለበት አስገንዝቧል።</p>

<p>ይህ በነፃ ፕሬስ ላይ እየተወሰደ ያለው እርምጃ ኢመማን ያሳሰበው በመሆኑ በተፅዕኖና በሕገወጥ መንገድ ከሕትመት እንዲወጡ የተደረጉ የፕሬስ ውጤቶች አገልግሎታቸውን እንዲቀጥሉ እገዳውን እንዲያነሳ በእስር እየተንገላቱ ያሉት የነፃው ፕሬስ አሳታሚዎችና ጋዜጠኞች ያለምንም ቅድመ ሁኔታ እንዲፈቱ ሕገ-መንግሥቱን በማክበር ለነፃና ሕዝባዊ ፕሬስ ማበብ አስፈላጊውን ድጋፍ ሁሉ እንዲያደርግ ኢመማ እንደሚጠይቅ መግለጫው አስታውቋል።</p>

<p class="align-center"><a href="/Gazettas/Tomar/info/Tomar.sera.html">ከጦማር ኅዳር 17 ቀን 1990</a></p>


</body>
</html>	
