<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሕፃኑን ልጅ የገደሉ ታጋዮች ለፍርድ አልቀረቡም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

 
<h1 class="align-center">ሕፃኑን ልጅ የገደሉ ታጋዮች ለፍርድ አልቀረቡም</h1>


<p>አዲስ አበባ፦ እዚህ አዲስ አበባ ውስጥ ነሐሴ 12 ቀን 1989 ዓ.ም ቡሄ ሲጨፍሩ አምሽተው ወደ ቤታቸው ሲመለሱ የነበሩ ልጆችን የኢሕአዴግ ታጋዮች አባረው አንደኛውን ወጣት ልጅ ሲገድሉ በግድያው ላይ ተባባሪ የነበረው እስካሁን እንዳልተያዘ ገዳዩም እስከዛሬ ለፍርድ እንዳልቀረበ ተገለፀ።</p>

<p>ሟች መሐሪ ልዑልሰገድ በዕለቱ ከምሽቱ አራት ሰዓት በሚሆንበት ጊዜ ከጓደኞቹ ጋር በመሆን ለገዳይ ታጋይ ለገሠ መሐመድ መኖሪያ ቤት አካባቢ ሲደርስ በወቅቱ መልኳና ስሟ ያልታወቀች ሴት የልጆቹን በአካባቢው መድረስ በመናገሯ ታጋዮች ወጥተ ልጆቹን እንዳባረሩአቸው ከቤተሰቦች አካ ባቢ የተገኘ መረጃ አስረድቷል። ታጋዮቹ የምንፈልጋችሁ ልጆች ተገኛችሁ በማለት ልጆቹን ማባረር መጀመራቸውን እንደገለፁት ምንጮች ገዳይ ሞችን አባርሮ ከያዘ በኋላ በርግጫና በጥፊ ሲመታው ነፍሱን ለማዳን ሲሸሽ ከኋላ የተተኰሰች ጥይት በጀርባው ገብታ በደረቱ አልፋ በመውጣት ወጣቱን ለህልፈት ዳርገዋለች። </p>

<p>ግድያው ከመፈፀሙ በፊት ነሐሴ 7 እና 12 ቀን 1989 ዓ.ም. ወጣቶቹን ከላይ ስሙ የተገለፀው ታጋይና አንድ ተባባሪ ያሳድዳቸው እንደነበር የአካብቢው ምንጮች ገልፀዋል። እንደነዚሁ ምንጮች ገዳይ ከአንድ ተባባሪ ጋር በመሆን የሟችን አስክሬንን ግራና ቀኝ በመያዝ የዮሐንስ ጠብል አጠገብ በሚገኝ ወንዝ ለመጨመር ጎትቶ ሲወስዱ ከሟች ጋር አብሮ የነበሩ ልጆች በመጮኻቸውና ለሌሎች ሰዎችም በማመልከታቸው ባቅርያቢያው ወደሚገኙ አንድ ሆስፒታል አስገብተውታል ተባሏል። </p>

<p>ገዳይ ለገሠ መሐመድ ለማስፈራራት ሳነጣጥር ጥይት ባርቆብኝ ገድያለሁ በማለት ለፖሊስ ቃሉን የሰጠ ሲሆን በርሱም ሆነ በተባባሪው ላይ ሦስት ምስክሮች መስክሮባቸዋል። ይሁንና የተያዘው ታጋይ ለገሠ መሐመድ ብቻ ሲሆን በዕለቱ ድርጊቱን አብሮ የፈፀመውና ወጣቶችን የባርር የነበረው ተባባሪ ታጋይ ግን ይህ ዜና እስከተጠናከረበት ጊዜ ድረስ አልተያዘም። ይህ ተባባሪ ታጋይም ምስክሮችን በማስፈራራት ላይ እንደሚገኝና ከገዳይ ወንድሞች ጋር በመሆን ሟች ከመገደሉ በፊት አደገኛ ሥራ ፈትና ሌባ ነው በሉልን በማለት በአካባቢው ምስክር በማፈላለግ ላይ እንደሚገኝ ይንገራል። </p>

<p>የዚህም ተባባሪ አደጋኛነት በማጤን የሟች ቤተሰቦች ለተቀሩት የቤተሰቡ አባላት ደህንነት በመስጋትና ጥፋተኛውን በተገቢው የህግ አካል አአስፈላጊውን ቅጣት ያገኝ ዘንድ እንዲያዝላቸው በተደጋጋሚ ለፖሊስ ጥያቄ ቢያቀርቡ አጥጋቢ ምላሽ እንዳልተሰጣቸው ከቤተሰቦቹ በተገኘው መረጃ በተጨማሪ ለማወቅ ተችሏል። የሟች እናት አቤቱታቸውን እንዳይከታተሉ አዲስ አባባ ወንጀል ምርመራ ግቢ እንዳይገቡ መከልከላቸው ተያይዞ ተገልጦል።</p>


<p class="align-center"><a href="/Gazettas/Tomar/info/Tomar.sera.html">ከጦማር ህዳር 24 ቀን 1990</a></p>


</body>
</html>	
