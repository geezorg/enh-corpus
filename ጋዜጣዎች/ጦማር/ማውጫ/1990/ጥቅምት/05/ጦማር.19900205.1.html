<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>እሥራኤል በአሰብ ወታደራዊ ማሰልጠኛ ልትከፍት ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

 
<h1 class="align-center">እሥራኤል በአሰብ ወታደራዊ ማሰልጠኛ ልትከፍት ነው </h1>

<h1 class="align-center">«ኢትዮጵያ ሱማሊያን ከመውረር አትመለስም»</h2>


<p>ካርቱም፦ የእስራኤል መንግሥት ከኤርትራ ነፃነት በኋላ ከሻዕቢያ መንግሥት ጋር በመሠረተው ጠንካራ ወዳጅነትና ወታደራዊ ስምምነት መሠረት በአሰብ ሰሜናዊ ክፍል ግዙፍ ወታደራዊ ማሰልጠኛ መገንባት መጀመሯን ሱዳን አስታወቀች።</p>

<p>የሱዳን የሀገር ውስጥ ጉዳይ መ/ቤት ባለሥልጣን ለዜና ሰዎች እንደገለጡት ይኼው ወታደራዊ ማሰልጠኛ እስራኤል የአፍሪካ ቀንድንና የቀይ ባሕር አካባቢዎችን ለመቆጣጠር ላላት ዕቅድ ማስፈፀሚያ ነው ተብሏል።</p>

<p>የሱዳን ባለሥልጣናት መግለጫ ግንባታው መቼ እንደተጀመረና መቼ እንደሚጠናቀቅ የገለጠው ነገር ባይኖርም የእስራኤል እርምጃ ለአካባቢው ሠላም አደገኛ በመሆኑ እንዲቆም ጠይቋል።</p>

<p>ይህ በዚህ እንዳለ እሕአዴግ የሚመራው የኢትዮጵያ መንግሥት ሱማሊያን ከመውረር እንደማይመለስ የሱማሊያ ዋንኛው አንጃ መሪ የጀኔራል አይዲድ ልጅ ሁሴን አይዲድ መግለፃቸውን የዜና ምንጮች ገልጠዋል። ሁሴን አይዲድ ይህን የገለጡት በቅርቡ በቦሳሶ ይካሄዳል ተብሎ የሚጠበቅውን የሱማሊያ ተቀናቃኝ ኃይሎች የጋራ ጉባዔን አስመልክተው በሰጡት መግለጫ ላይ ነው።</p>

<p>እንደ ሁሴን አይዲድ ገለጣ የቦሳሶውን ጉባዔ ያቀነባበረችው ኢትዮጵያ በመሆኗ ጉባዔው በሶማሊያ ሕዝብ ሳይሆን ለኢሕአዴግ መንግሥት ጠቀሜታ ተብሎ የተዘጋጀ ነው ብለው ከማሰብ ነው ተብሏል። ሁሴን አይዲድ እንደገለጹት ኢትዮጵያ ሁኔታዎች ከተመቻቹላት ሶማሊያን ከመውረር ስለማትመለስ፤ ከእርቁ ይልቅ ሶማሊያን ከኢትዩጵያና ኢትዮጵያ ካደራጀቻቸው ኃይሎች ለመጠበቅ መዘጋጀት ያስፈልጋል።</p>

<p>የፊታችን ሰኞ በቦሳሶ ሊካሄድ በሶደሬው ጉባዔ ቀጠሮ የተያዘለት ብሔራዊው የሰላም ጉባዔ በሶማሊያ የሽግግር መንግሥት ያቋቁማል ተብሎ ይጠበቃል። አስራ አንድ የሥራ አስፈፃሚ ኮሚቴ አባላት እንዲኖሩት የታቀደው የሱማሌ ብሔራዊ ደህንነት ም/ቤት ከሁሉም ተቃዋሚ ድርጅቶች በተወጣጡ አምስት አባላት ይመራል።</p>

<p>የኢሕአዴግ ጦ አል ኢትሃድ የተባለውን ታጣቂ ቡድን ለመደምሰስ በሚል ሰበብ ወደ ሶማሊያ ግዛት ገብቶ ከአንድም ሁለት ጊዜ ጥቃት መፈፀሙና ይኼው የኢትዮጵያ እርምጃም በሁሴን አይዲድ አንጃ መወገዙ ይታወሳል።</p>


<p class="align-center"><a href="/Gazettas/Tomar/info/Tomar.sera.html">ከጦማር ጥቅምት 5 ቀን 1990</a></p>


</body>
</html>	
