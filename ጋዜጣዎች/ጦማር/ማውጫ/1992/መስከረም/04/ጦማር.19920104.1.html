<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያ ተሳታፊዎች ዛሬ ይጓዛሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የኢትዮጵያ ተሳታፊዎች ዛሬ ይጓዛሉ</h1>


<p>አዲስ አበባ፦ በመስከረም ወር 1991 በፓሪስ ከተማ የተቋቋመው የኢትዮጵያ ተቃዋሚ ፖለቲካ ድርጅቶች ኅብረት የአባል ድርጅቶች ጠቅላላ ጉባዔ ከፊታችን መስከረም 18-20 በጀርመን ሀገር በፍራንክፈርት ከተማ ይካሄዳል።</p>

<p>በዚህ ስብሰባ ላይ ተካፋይ የሚሆኑት የኢትዮጵያ ተወካዮች ከዛሬ ጀምሮ ወደ ፍራንክፈርት ይጓዛሉ። ከስብሰባው አስተባባሪዎች ቅርብ ከሆኑ ምንጮች ለማወቅ እንደተቻለው፣ በኢትዮጵያ ውስጥ ካሉ አባል የኅብረቱ ድርጅቶች የተወከሉ አንዳንድ ሰዎች ሲሄዱ፣ ከኢተፖድህ የኢትዮጵያ ጽ/ቤት ደግሞ ሦስት ሰዎች ይሔዳሉ።</p>

<p>በሀገር ውስጥ ካሉት የኢሕአዴግ ተቃዋሚ ድርጅቶች የኢትዮጵያ የሠላምና ዲሞክራሲ አማራጭ ኃይሎች ም/ቤት፣ የደቡብ ኢትዮጵያ ሕዝቦች ዴሞክራሲያዊ ኅብረትና የኦሮሞ ብሔራዊ ኮንግሬስ ተወካዮቻቸውን ይልካሉ። በውጭ ሀገር ያሉ ተወካዮቻቸውም ከያሉበት ወደ ፍራንክፈርት በመምጣት በጉባዔው ተካፋዮች ይሆናል ተብሏል።</p>

<p>ባለፈው ወር ሰኔ ወር ይካሄዳል ተብሎ በገንዘብ እጥረትና በተለያዩ ምክንያት ሳይሳካ ቀርቶ አሁን ሊካሄድ የታቀደው ጉባዔ ከመካሄዱ በፊት አባል ድርጅቶች የአጀንዳ ሐሳብ አቅርበዋል። የእያንዳንዱ አባል ድርጅቶች አጀንዳ ተጨምቆ አንድ ወጥ አጀንዳ ከተዘጋ በኋላ በጉባዔው ይፀድቃል ተብሎ ይጠበቃል።</p>

<p>ጉባዔው ኢተፖድህን ከተመሠረተ ወዲህ የሠራቸውን ድርጅታዊ፣ ፖለቲካዊና ዲፕሎማሲያዊ ሥራዎችን ይገመግማል። በሀገሪቱ የወቅቱ ተጨባጭ ሁኔታዎች ላይ ይነጋገራል። ይህንንም መሠረት በማድረግ ፖለቲካዊ ኢኮኖሚያዊና ማኅበራዊ ጉዳዮች ላይ ይወያያል የራሱንም የወደፊት ተግባራት ያመለክታል ተብሎ ይጠበቃል።</p>

<p>የኢተፖድኅ አባል ድርጅት ከሆኑት መሐከል አንዳንዶቹ ቀደም ሲል ጀምረውት የነበረውን የትጥቅ ትግል አቁመው በሥልጣን ላይ ካለው የኢሕአዴግ መንግሥት ጋር ለመነጋገር ፈቃደኝነታቸውን ገልፀው እንደነበር ይታወሳል። ይሁን እንጂ ኢሕአዴግ ለጥያቄያቸው አንድ ዓመት ሙሉ አንዳችም ምላሽ ካለመስጠቱም በላይ በአንዳንድ ባለሥልጣናቱ አማካይነት ከተቃዋሚዎቹ ጋር መነጋገር ብሎ ነገር እንደማይኖር እየገለፀ ይገኛል። በዚህ ጉዳይም የኢተፖድኅ ጉባዔ እንደሚነጋገርና ውሳኔ እንደሚያሳልፍ የቅርብ ምንጮች ገልጠዋል። ከጀርመኑ ጉባዔ በሳምንቱ ሌላ የተቃዋሚዎች ጉባዔ ዋሽንግተን ውስጥ ይካሄዳል ተብሏል።</p>


<p class="align-center"><a href="/Gazettas/Tomar/info/Tomar.sera.html">ከጦማር መስከረም 4 ቀን 1992</a></p>

</body>
</html>	
