<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በደቡብ ተቃዋሚዎች እየተንገላቱ ናቸው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በደቡብ ተቃዋሚዎች እየተንገላቱ ናቸው</h1>


<p>አዲስ አበባ፦ ነፃና ዲሞክራሲያዊ ምርጫ በሀገሪቱ ለማካሄድ ተብሎ በወጣው ፕሮግራም መሠረት የድጋፍ ፊርማ በማሰባሰብ ላይ የሚገኙ የደቡብ ኢትዮጵያ ሕዝቦች ዲሞክራሲያዊ ኅብረት ደጋፊዎችና አባላት በኢሕአዴግ ካድሬዎች ቀጥተኛ ተፅዕኖ እየተንገላቱ መሆኑን ኅብረቱ ለምርጫ ቦርድ በፃፈው አቤቱታ ገልጧል።</p>

<p>እንደደቡብ ኅብረት አቤቱታ ገለፃ የፓርቲው ፕሮግራም እንዳይሰራጭ እየተደረገ ነው፤ ተወዳዳሪዎች ይዋከባሉ፤ የድርጅቱ አባላት ይታሠራል፤ ገለልተኛ የሆኑና የኅብረቱ ደጋፊ እንደሆኑ ተደርጎው የተፈረጁ ነፃ ሰዎች ደግሞ «ደቡብ ኅብረት መንግሥት ለመገልበጥ እየተዘጋጀ ስለሆነ እንዳትደግፉት» እያሉ የዞንና የወረዳ አስተዳዳሪዎች እየጠሩ ማስጠንቀቂያ እየሰጡዋቸው ነው ተብሏል።</p>

<p>ይህ ድርጊት በስፋት ተጠናክሮ የቀጠለው በአርባ ምንጭ ከተማና በዙሪያው ባሉ ቀበሌዎች፣ በሽሌና በስሌመሌ ቀበሌ ገበሬ ማኅበር፣ እንዲሁም በደራሼ ልዩ ወረዳ ውስጥ ነው። እንደደቡብ ኅብረት ገለጣ በደራሼ ልዩ ወረዳ የደቡብ ኅብረት ኮሚቴ ሰብሳቢ በይፋ ታስሮ ነበር።</p>

<p>ኅብረቱ እየተደረገበት ያለውን ጫና አስመልክቶ መስከረም 14 ቀን 1992 ዓ.ም ለምርጫ ቦርድ በፃፈው ደብዳቤ መሠረት አቶ በላይ እጅጉና አቶ መኮንን ወንድሙ የተባሉትን ሰዎች በአጣሪነት መድቦ ወደ ሥፍራው ልኳቸዋል።</p>

<p>ይህ በዚህ እንዳለ ከጥቅምት ወር 1991 ጀምሮ በአሜሪካን ሀገር በትምህርት ላይ የነበሩት የአማራጭ ኃይሎች ምክር ቤት ሊቀመንበር ዶ/ር በየነ ጴጥሮስ ትናንት ጠዋት ወደ አዲስ አበባ ተመልሰዋል።</p>

<p>ዶ/ር በየነበአማራጭ ኃይሎች ውስጥ ባሉ ሁለት ድርጅቶች (ኢዳግና የአገው ድርጅት) ከደቡብ ኅብረት ጋር የፈጠሩትን አለመግባባት የመፍታት ወይንም ውዝግቡ ተካሮ ወደ መለያየት ሊያመራ የሚችልበት ፈተና እንደሚጠብቃቸው ይነገራል።</p>

<p>በተያያዘ ዜና አንድ ሰላሳ ፈቃደኛ አባላት ያሉት የመላው የኢትዮጵያ ሕዝብ ድርጅት የሚባል አዲስ ፓርቲ ተመዝግቦ የድጋፍ ማሰባሰብ ዘመቻ ቀጥሏል። የፓርቲው የፖለቲካ ፕሮግራምና ዓላማ እስከ ዛሬ በሕዝብ የማይታወቅ ከመሆኑም በላይ የመሥራቾቹን የሠላሳ ሰዎች ማንነት ለማወቅ አልተቻለም። ምርጫ ቦርድ እስካሁን ድረስ መዝግቦ የያዛቸው ስልሳ የፖለቲካ ፓርቲዎች መሆኑ ይታወቃል።</p>


<p class="align-center"><a href="/Gazettas/Tomar/info/Tomar.sera.html">ከጦማር መስከረም 25 ቀን 1992</a></p>

</body>
</html>	
