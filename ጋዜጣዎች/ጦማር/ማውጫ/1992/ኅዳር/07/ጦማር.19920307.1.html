<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ለተቃዋሚዎች ውድድር የሚያመች ነው»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«ለተቃዋሚዎች ውድድር የሚያመች ነው»</h1>

<p class="align-right">ዶ/ር በየነ ጴጥሮስ</p>


<p>አዲስ አበባ፦ ኢሕአዴግ ለሕዝቡ በገባው ቃል መሠረት ፖለቲካዊ፣ ማኅበራዊና ኢኮኖሚያዊ ሁኔታዎች በሙሉ ውጤት ሊያስመዘግብ ባለመቻሉ ያለው ፖለቲካዊ ሁኔታ ለተቃዋሚዎች ውድድር እንደሚመች ዶ/ር በየነ ጴጥሮስ አስታወቁ።</p>

<p>የአማራጭ ኃይሎች ም/ቤት እና የደቡብ ኢትዮጵያ ሕዝቦች ዲሞክራሲያዊ ኅብረት ሊቀመንበር የሆኑት ዶ/ር በየነ ጴጥሮስ ይህንን ያስታወቁት ከጦማር ጋዜጣ ጋር ባደረጉት ቃለምልልስ ነው። በዚህ ቃለምልልሳቸውም ስለዚሁ ምርጫ ጉዳይ ሲያብራሩ «በሀገሪቱም የማኅበራዊና ግለሰባዊ ፍትህ ጠፍቶ፣ ሕዝቦቻችን ይህንን ሁኔታ የሚለውጥ አማራጭ ያለህ እያሉ ከምንጊዜውም በላይ ምሬቱ ከፍ ባለበት ጊዜ ነው ምርጫው ሊካሄድ የታቀደው በማለት አብራርተዋል።</p>

<p>ከዚህ በተጨማሪም በሀገራችን የተቃውሞ የፖለቲካ እንቅስቃሴ ዙሪያ የተሰባሰቡ ኃይሎች በተለያዩ ጊዜያት ኅብረት እየፈጠሩ መልሰው ስለመጣላታቸው ለቀረበላቸውም ጥያቄ ዶ/ር በየነ ምላሻቸውን ሰጥተዋል። በዚህ ምላሻቸው ዋና ምክንያት ነው ያሉት «ያለመተማመንና ወደ ሕብረቱ የሚመጡ አንዳንድ ድርጅቶች፤ የሕብረቱ መሠረት የሆነውን ዓላማ በማራመድ ፈንታ በሕብረተሰቡ ስም የራሳቸውን የግል አጀንዳ በቀሩት አባል ድርጅቶች ላይ ለመጫን ስለሚሞክሩ ሁኔታው የማይስማማ ስለሚሆን ነው የሚጣሉት» ብለዋል።</p>

<p>በአሁኑ ወቅትም በኢተፖድህ እና በደቡብ ኅብረት መካከል ስለተፈጠረው ልዩነት በሰጡት ምላሽ ከኢተፖድህ አመራር አካል አባል ድርጅት እንደመሆናቸው መጠን ላነሷቸው ጥያቄያዎች ደረጃቸውን የሚመጥን ምላሽ እንጂ እንካ ስላንቲያ ውስጥ መግባት እንደማይሹ ገልፀዋል።</p>

<p>ይህ በእንዲህ እንዳለ በቅርቡ በወላይታ ሶዶ በወጋጎዳስ ቋንቋ ሰበብ ለተነሳው ግጭት ምክንያት በሆኑ የክልሉ ካድሬዎች ላይ የሚመለከተው መንግሥታዊ አካል እርምጃ እንዲወስድ የደቡብ ኢትዮጵያ ሕዝቦች ዲሞክራሲያዊ ኅብረት ጠየቀ።</p>

<p>ኅብረቱ ይህን የጠየቀው ጥቅምት ወር መጨረሻ ላይ ባወጣው መግለጫ ሲሆን የአስተዳደሩ ካድሬዎች የራሳቸውን ጥፋት ወደ ሕዝቡ ለማላከክና «ወጋጎዳስ» ቋንቋ ሰበብ ለተነሳው ግጭት ምክንያት በሆኑ የክልሉ ካድሬዎች ላይ የሚመለክተው መንግሥታዊ አካል እርምጃ እንዲወስድ የደቡብ ኢትዮጵያ ሕዝቦች ዲሞክራሲያዊ ኅብረት ጠየቀ።</p>

<p>ኅብረቱ ይህን የጠየቀው ጥቅምት ወር መጨረሻ ላይ ባወጣው መግለጫ ሲሆን፣ የአስተዳደሩ ካድሬዎች የራሳቸውን ጥፋት ወደ ሕዝቡ ለማላከክና ወጋጎዳስ ስያሜ ፈጠራ በሕዝቡ ጥያቄ እንደመጣ በማስመሰል ተዛማጅ ብሔረሰቦች መካከል ግጭቶች ለመፍጠር የሚያደርጉት መሰሪ ቅስቀሳ በአስቸኳይ እንዲቆም መንግሥት ፈጣን እርምጃ እንዲወስድ በጥብቅ ጠይቋል። በማያያዝም «የዓለም አቀፍ ማኅበረሰብ እና ሰላም ወዳድ ወገኖች ሁሉ ሰብዓዊና ብሔራዊ መብቱ እየተረገጠ ካለው የወላይታ ሕዝብ ሕገ መንግሥታዊ መብታችን ይከበር» በሚል ግንቦት 22 ቀን 1991 ዓ.ም ለሕዝብ ተወካዮችና ለፌዴሬሽን ም/ቤቶች እንደዚሁም ለጠቅላይ ሚኒስትሩ ቢሮ አቤቱታ ማቅረባቸው ያስታወሰው የደቡብ ኅብረት መግለጫ የክልሉ ባለሥልጣናት በማንአለብኝነት ቋንቋ በሥራ ላይ እንዲውል በማድረጋቸው የሕዝብ ተቃውሞ ሊያስነሳ እንደቻለ አብራርቷል።</p>

<p>«ወጋጎዳስ ከወላይታ፣ ከዳውሮ፣ ከጎፋና፣ ከጋሞ ቋንቋዎች ተደባልቆ የተፈጠረ ቋንቋ ሲሆን ባስከተለው ተቃውሞ የተነሳ የተቋረጠው ትምህርት ይህ ዜና እስከተጠናቀረበት ጊዜ ድረስ አልተጀመረም።</p>


<p class="align-center"><a href="/Gazettas/Tomar/info/Tomar.sera.html">ከጦማር ኅዳር 7 ቀን 1992</a></p>

</body>
</html>	
