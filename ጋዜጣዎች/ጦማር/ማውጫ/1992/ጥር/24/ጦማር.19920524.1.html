<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ለእያንዳንዱ ፓርቲ እስከ 275 ሺህ ብር ሊሰጥ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ለእያንዳንዱ ፓርቲ እስከ 275 ሺህ ብር ሊሰጥ ነው</h1>

<h2 class="align-center">አቶ ዳዊት ዮሐንስ በተፎካካሪ ተወዳዳሪዎች ተከብበዋል</h2>


<p>አዲስ አበባ፦ ከኢሕአዴግ ውጪ የሆኑትን ተቃዋሚ ፓርቲዎች የምርጫ ተሳትፎ ለማጎልበት ተብሎ አንዳንድ እርዳታ ሰጪ ሀገሮች ባሳዩት ፈቃደኝነት እያንዳንዱ ተቃዋሚ ፓርቲ ለክልልና ለተወካዮች ም/ቤት በሚያቀርባቸው ተወዳዳሪዎች መጠን እስከ 275 ሺህ ብር ሊደርስ የሚችል የገንዘብ እርዳታ ለመስጠት ቃል ገብተዋል።</p>

<p>የእንግሊዝ፣ የስዊድን፣ የኒዘርላንድስ፣ የኖርዌይና የጀርመን መንግሥታት የሚገኙበት ይኼው የእርዳታ ሰጪዎች ቡድን እንዳቀረበው ሐሳብ ከሆነ የገንዘብ እርዳታው የሚደረግላቸው ፓርቲዎች ከሚያቀርቧቸው ተወዳዳሪች መሐከል ድጋፍ የሚደረግላችው ለ75 ሰዎች ብቻ ነው።</p>

<p>እርዳታ ሰጪዎቹ ያቀረቡትን ይህንን ሐሳብ ፓርቲዎቹ የተቃወሙት መሆኑን ለማወቅ ተችሏል። ምክንያቱም በአንድ በኩል ከ75 ተወዳዳሪዎች በላይ የሚያቀርቡ ፓርቲዎች ከመጎዳታቸውም በላይ በአቅም እጦት ምክንያት ዕጩዎቻቸውን ከ75 እንዲያሳንሱና ለገዥው ፓርቲ ተወዳዳሪዎች እንዲመች የሚያደርግ መሆኑን ታዛቢዎች ገልጠዋል።</p>

<p>ከዚህም ሌላ በመላ ሀገሪቱ ውስጥ በሚገኙት ሶስት መቶ ሺህ የምርጫ ጣቢያዎች ውስጥ የሚወዳደር ተቃዋሚ ፓርቲ በየምርጫ ጣቢያው ለሚያስቀምጣቸው የራሱ ታዛቢዎች የሚፈለውን አበል አይሸንፍለትም። ፓርቲው ለተወዳዳሪዎች የቅስቀሳ ማካሄጃ ለመገጓጓዥና ለሌሎች ወጪዎች የሚጠቀመውን ወጪ ሳይጨምር ማለት ነው።</p>

<p>ለምሳሌ ከተቃዋሚ ድርጅቶች ብዙ ተወዳዳሪዎችን ያቀረበው የኦሮሞ ብሔራዊ ኮንግረስ በ3000 ምርጫ ጣቢያዎች ይወዳደራል። በእያንዳንዱ ምርጫ ጣቢያ ለሚያስቀምጣቸው ታዛቢዎች በቀን ሃያ ብር እንኳን የሚከፍል ቢሆን እስከ ስድሳ ሺህ ብር ለማውጣት ይገደዳል።</p>

<p>በዚህም መሠረት ተቃዋሚዎች ጥሩ ተፎካካሪዎች እንዲሆኑና አቅማቸው እንዲጠነክር ከተፈለገ የእርዳታው ገንዘብ ከፍ እንዲልላቸው እርዳታ የሚያደርግላቸው እስከ 75 ሰው ብቻ ነው የሚለው ጣሪያም እንዲነሳላቸው ጠይቀዋል።</p>

<p>ይህ በዚህ እንዳለ በአዲስ አበባ ከተማ በዞን አራት በወረዳ አንድ እና ዘጠኝ ኢሕአዴግን በመወከል የሚወዳደሩት የ46 ዓመቱ አፈ ጉባዔ ዳዊት ዮሐንስ በአምስት የሕዝብ ተወካዮች ም/ቤት ተፎካካሪዎች ተከብበዋል።</p>

<p>ከዞኑ በተገኘው መረጃ መሠረት በግል ሁለት ተወዳዳሪዎች የቀረቡ ሲሆን ከተቃዋሚ የፖለቲካ ሶስት ተፎካካሪዎች ቀርበዋል። በዚህ መሠረት ፍትሀዊ ምርጫ ከተካሄደ የተቃዋሚ ፓርቲ ተወዳዳሪዎች በአፈጉባዔው ላይ ከፍተኛ ፈተና ሊፈጥሩ እንደሚችሉ ታዛቢዎች ይናገራሉ።</p>


<p class="align-center"><a href="/Gazettas/Tomar/info.Tomar/sera.html">ከጦማር ጥር 24 ቀን 1992</a></p>

</body>
</html>	
