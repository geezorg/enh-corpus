<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አርባ አምስት የቀድሞ መኮንኖች ለክስ በይፋ ተጠሩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">አርባ አምስት የቀድሞ መኮንኖች ለክስ በይፋ ተጠሩ</h1>


<p>አዲስ አበባ፦ ስድስት ብርጋዴር ጄኔራሎች፣ አንድ ኮሎኔል፣ አራት ሌተና ኮሎኔሎች፣ አሥር ሻለቆች አሥራ አራት ሻምበሎችና አሥር መቶ አለቆች የሚገኙበት አርባ አምስት የቀድሞ የጦር መኮንኖች ሐምሌ 5 ቀን 1992 ዓ/ም በከፍተኛ ፍ/ቤት ስድስተኛ ውንጀል ችሎት እንዲቀርቡ በይፋ ተጠርተዋል።</p>

<p>እነዚህ በዘር ማጥፋት ወንጀል ተከስሰው እንዲጠሩ የተደረጉት የጦር መኮንኖች አብዛኞቹ በሰሜንና በምሥራቅ ጦር ግንባር ለኤርትራና ለኦጋዴን ነፃነት ይዋጉ ከነበሩ ኃይሎች ጋር ይደረግ በነበረው ፍልሚያ ሚና የተጫወቱ ናቸው ተብሏል።</p>

<p>ከእነዚህ መሐከል ኤርትራ የነበረው የሁለተኛው አብዮታዊ ሠራዊት ዋና አዛዥ የነበሩት ሜጄር ጄኔራል ሁሴን አህመድ፣ የሁለተኛው አብዮታዊ ሠራዊት ዘመቻ መምሪያ ኃላፊ የነበሩት ብ/ጄኔራል መሐመድ አሊሳላህ፣ ብርጋዴር ጄኔራል ኃይሉ ብርዋቅ የሁለተኛው አብዮታዊ ሠራዊት ም/አዛዥና በኋላም ጎንደር የነበረው የ603ኛ ኮር አዛዥ የነበሩ ብርጋዴር ጀኔራል አባተ አዘረፈን የምሥራቅ ዕዝ አስተዳደር መኮንን የነበሩና በኋላም ወደሰሜን ተዛውረው የሁለተኛው አብዮታዊ ሠራዊት አስተዳደር መኮንን የነበሩ ብ/ጄኔራል ወጋየሁ ጋሻው በኋላ የሁለተኛው አብዮታዊ ሠራዊት ም/አዛዥ የነበሩና ብርጋዴየር ጀኔራል ሙላቱ ፀጋ ይገኙበታል።</p>

<p>እነዚህ በይፋ ከተጠሩት 45 መኮንኖች ውስጥ ከፊሉ በስደትና በእስር ላይ ሲገኙ ከነዚህም ውስጥ ከዚህ ዓለም በሞት የተለዩ መኖራቸውም ታውቋል።</p>

<p>እነዚህ የተጠሩት መኮንኖች በሰሜንና በምሥራቅ ጦር ግንባር የነበሩ በመሆናቸው ሊከሰሱበት የሚችሉት የዘር ማጥፋት ወንጀል ከሻዕቢያና ከኦጋዴን የነፃነት ግንባር ጋር ሲደረግ ከነበረው ውጊያ ጋር በተያያዘ በሲቪል ሰዎች ላይ ደርሷል በተባለው እልቂት ሊሆን እንደሚችል ይገመታል።</p>


<p class="align-center"><a href="/Gazettas/Tomar/info/Tomar.sera.html">ከጦማር ሰኔ 22 ቀን 1992</a></p>

</body>
</html>	
