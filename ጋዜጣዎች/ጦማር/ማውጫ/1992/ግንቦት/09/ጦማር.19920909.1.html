<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአዲስ አበባው ፕሬዝዳንት በምርጫ ሰባተኛ ወጡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የአዲስ አበባው ፕሬዝዳንት በምርጫ ሰባተኛ ወጡ</h1>


<p>በአዲስ አበባ የኢህአዴግ ጠንካራ ተፎካካሪዎች ሆነው የቀረቡት የመላው አማራ ሕዝብ ድርጅትና የኢትዮጵያውን ዴሞክራሲያሲ ፓርቲ ዕጩዎች ሲሆኑ በዚህም መሰረት በብዙ ቦታዎች ሁለቱ ፓርቲዎች በለስ ቀንቷቸዋል።</p>

<p>የኢትዮጵያ ዴሞክራሲያዊ ኅብረት (ኢዴፓ) ዕጩ ተወዳዳሪ በወረዳ ስምንት ውስጥ ለክልልም ም/ቤት ባደረገው ውድድር ላለፉት አምስት ዓመታት አዲስ አበባን በፕሬዝዳንትነት ሲመሩ የነበሩትን አቶ ዓሊ አብዶን በሚያሳዝን ሁኔታ አሸንፏቸዋል። አቶ ዓሊ አብዶ የተሸነፉት ብቻቸውን ሳይሆን በወረዳ አራት የተወዳደሩት ምክትላቸው አቶ ካሊድ አብዱልራህማንም ሁለት የኢዴፓ ተወዳዳሪዎች አስቀድመው ሶስተኛ ደረጃ ላይ ነበሩ።</p>

<p>በወረዳ 22 እና 21 ከትምህርት ሚኒስትሯ ከወ/ሮ ገነት ዘውዴ ጋር ፉክክር የገጠሙት ኢዴፓዎች በወረዳ 22 የበላይነታቸውን ሲያረጋግጡ የወረዳ 21 ምርጫ ውጤት እስከትናንት ምሽት ድረስ ሊገለጥ ስላልቻለ ውጤቱን ለማወቅ ባይቻልም ኢዴፓዎች ለክልል ም/ቤት አሸናፊነታቸውን አረጋግጠው ለክልል ም/ቤት ወ/ሮ ገነትን እየተፋለሙ ናቸው።</p>

<p>በወረዳ 20 በወረዳ 5 ለሕዝብ ተወካዮች ም/ቤት ኢዴፓ አሸናፊነቱን ያረጋገጠ ሲሆን በወረዳ 1፣ 4፣ 7፣ 8፣ 10፣ 19፣ 20 እና በሌሎችም ወረዳዎች አሸናፊነቱን አረጋግጧል። የወረዳ 12 እና 13 ውጤት ይፋ ባይሆንም የመላው አማራ ህዝብ ድርጅት ተወዳዳሪዎች ሲመሩ ነበር።</p>

<p>ለሕዝብ ተወካዮች ም/ቤት አባልነት ከፍተኛ ፉክክር ይደረግበታል በተባለው በወረዳ 18 የመዐሕዱ ሻለቃ መላኩና የኢህአዴጉ ተፈራ ዋልዋ እስከ ትናንት ምሽት ድረስ ተያይዘዋል። (አሁን ዘግይቶ በደረሰን ዜና መሰረት የኢህአዴጉ ተፈራ ዋልዋ ተሸንፈዋል)፣ በወረዳ 17 የኢዴፓው አቶ ይስሀቅ ክፍሌና የመዐሕዱ አቶ አያለውው አስረስ በተወዳደሩበት ክልል የወ/ሮ ገነት ዘውዴ ባለቤት ዶ/ር ከበደ ታደሰ አሸንፈዋል ተብሏል።</p>

<p>እንደዚሁም በወረዳ 1 እና 9 ዘጠኝ የተወዳደሩት አቶ ዳዊት ዮሐንስ ማሸነፋቸው የተገለፀ ሲሆን በትናትናው ምሽት ጠቅላይ ሚኒስትር መለስ ዜናዊ ከ29ሺህ አካባቢ መራጭ ውስጥ 28 ሺህ 500 ድምፅ በማግኘት «ማሸነፋቸው» ተገልጿል። </p>

<p>ሌላው ከአዲስ አበባ ውጭ የተወዳደረው የኦሮሞ ብሔራዊ ኮንግረስ በብዙ ግልፅ ጫናዎች የተነሳ በአዳም፣ በቦስት፣ በሻሸመኔ፣ በፍቼ፣ በወሊሶ፣፣ በሀረር፣ በቦረና ዕጩዎቹ ሊያሸንፉ አልቻሉም። ከኮንግረሱ ለማወቅ እንደተቻለው ከላይ በተገለፁት ቦታዎች በብዙዎቹ ታዛቢዎች ተደብድበዋል። በብዙ የምርጫ ጣቢያዎች ላይ ደግሞ በተገኘው ውጤት ላይ አንፈርምም ብለው ጥለው በመሄዳቸው በየደረጃው ላሉት የምርጫ ቦርድ ባለሥልጣናት አቤቱታ ቀርቧል።</p>

<p>እስከትናትናው ድረስ በግልፅ እንደታወቀው በደብረዘይት ከተማ ለሕዝብ ተወካዮች ም/ቤት የተወዳደረው የኦብኮ ተወካይ ማሸነፉ የተረጋገጠ ሲሆን በአምቦም ለክልል ም/ቤት አባልነት አንድ ዕጩ አሸንፏል።</p>


<p class="align-center"><a href="/Gazettas/Tomar/info/Tomar.sera.html">ከጦማር ግንቦት 9 ቀን 1992</a></p>

</body>
</html>	
