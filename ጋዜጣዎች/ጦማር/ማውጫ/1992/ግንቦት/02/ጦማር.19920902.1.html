<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የምረጥ አዲስ ፕሮጀክት ተጠናቀቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የምረጥ አዲስ ፕሮጀክት ተጠናቀቀ</h1>


<p>አዲስ አበባ፦ የፊታችን ግንቦት 6 ቀን 1992 የሀገር አቀፍ ምርጫ ሂደት ከሚከናወኑ ቅድመ ዝግጅቶች መካከል «ምረጥ አዲስ አበባ» በሚል የመነሻ ሃሳብ የአዲስ አበባ ንግድ ምክር ቤት በአዲስ አበባ ለስድስት ዞኖች አዘጋጅቶት የነበረው መራጭና ተመራጭን የማስተዋወቅ ፓናል ውይይት በአለፈው ቅዳሜ ስድስተኛውንና የመጨረሻውን ስብሰባ በአፍሪካ ኢኮኖሚ ኮሚሽን አዳራሽ ውስጥ ስብሰባ በአደረገበት ጊዜ አጠናቋል።</p>

<p>የንግድ ምክር ቤቱ በንግድ ስራ የተሰማሩ የነጋዴ ማህበረሰብ በየመኖሪያ ዞንና ወረዳ ከፋፍሎ በክራውንና በጊዮን ሆቴል እንዲሁም በአፍሪካ ኢኮኖሚ ኮሚሽን መሰብሰቢያ አዳራሽ ባከናወነው ስብሰባ መላው የነጋዴው ህብረተሰብ ችግሮችን አንስተው ከመተራጩ ጋር የሚወያዩ ተወካዮች ተገኝተዋል።</p>

<p>ንግድ ምክር ቤቱ ነጋዴውን በመጪው ምርጫ ሂደት ለውድድር ከቀረቡት ዕጩዎች ጋር ለማስተዋወቅ በአዘጋጀው መድረክ ከትውውቁ ባሻገር ዋነኛና አብይ የሆኑ የነጋዴው ማህበረሰብ ችግሮችና ባለው ገዢ መንግስት ማህበረሰቡ የሚደርስበት በደልና ተፅዕኖ በውይይቱ ውስጥ አብይ ቦታ ይዘው መነጋገሪያ ሆነዋል።</p>

<p>ለዚህ ማህበረሰብ አብይ ችግሮች ምላሽ ሰጭነት የሚመለከተው የገዢው ፓርቲ ተወካይ በስብሰባው ላይ አለመገኘት ውይይቱን ከሚፈለገው ሁለት ባለጉዳይ ፊት ለፊት ማገናኘት ያልተቻለ ሲሆን ኢህአዴግ በአንደኛውም የስብሰባ ሂደት ላይ ለመገኘት ሳይችል መድረኩ በምክር ቤቱ አወያዮች እና ተቃዋሚ ፓርቲዎች እንዲሁም የግል ተወዳዳሪዎች ከተሰብሰባዊው ጋር በግንባር ቀርበው በተገናኙበት የተጠናቀቀ ነበር።</p>

<p>ኢህአዴግ ለምን ይህን ምረጥ አዲስ አበባ መርሃ ግብር ሙሉ በሙሉ ፊት ነስቶ ሳይጠጋው ቀረ? ለምን ሸሸው? የሚሉት መጠይቃዊ ሃሳቦች በየስብሰባው የተነሱ ሲሆን «ጅብ ሌሊት የሰራውን ስለሚያውቅ ቀን ቀን ይደበቃል» የሚል ዓይነት ፓርቲውን ኮናኝና ኢዴሞክራሲያዊነቱን አጋላጭ አስተያየቶች ተሰንዝረውበታል።</p>

<p>በየስብሰባዎቹ ላይ የነጋዴውን ህብረተሰብ እንደማንኛውም ኅብረተሰብ ቢመረጡ በቅን ሊያገለግሉ ቃል በገቡት ፓርቲዎችና በግል ተወዳዳሪነት በቀረቡ እጩዎች ላይ የስብሰባው ተሳታፊዎች ለመልስ ፈጥርቆ የሚይዛቸው ጥያቄዎችን ሲሰነዝሩባቸው ተስተውሏል።</p>


<p class="align-center"><a href="/Gazettas/Tomar/info/Tomar.sera.html">ከጦማር ግንቦት 2 ቀን 1992</a></p>

</body>
</html>	
