<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያ የጦር ኃይሏን እያሰባሰበች መሆኗ ተገለጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢትዮጵያ የጦር ኃይሏን እያሰባሰበች መሆኗ ተገለጠ</h1>


<p>አዲስ አበባ፦ ባለፉት አሥራ ሰባት ወራት በልዩ ሥልጠናና በተለያዩ ግንባሮች ግዳጅ ለመወጣት ተበታትነው የነበሩ የኢትዮጵያ የመከላከያ ኃይል አባላት፣ ከየአቅጣጫው በአንድነት በመሰባሰብ ወደ ሰሜን ጦር ግንባር መንቀሳቀስ መቀጠላቸውን ከመከላከያ ሚኒስቴር ምንጮች ከተገኘ መረጃ ለማወቅ ተችሏል።</p>

<p>እንደምንጮቹ አገላለፅ በአሁኑ ወቅት ወደ ሰሜን እየተቀንሳቀሱ ያሉት የመካለካያ ኅይሉ አባላት ላለፉት ስድስት ወራት በማሠልጠኛ ውስጥ የነበሩ አዳዲስ ወታደሮች ለልዩ ሥልጠና ወደ ተለያዩ ሀገሮች ሄደው የነበሩ መኮንኖች ቀደም ሲል በተደረጉ ውጊያዎች በደረሰባቸው የመቁሰል አደጋ ከውጊያ ውጪ ሆነው የቆዩና ሕክምናቸውን የጨረሱ፣ እንዲሁም በምሥራቅና በደቡብ ምሥራቅ ኢትዮጵያ ተፈጥሮ በነበረው ውጊያ ተካፋይ ለመሆን በሰሜን ከሚገኘው የጦር ክፍላቸው ተነጥለው ግዳጅ ሲወጡ የነበሩ የጦር ክፍሎች ናቸው ተብሏል።</p>

<p>በሥልጠና ላይ ቆይተው ከቻይና፣ ከፈረንሳይና ከኮሪያ ከተመለሱት ወታደራዊ ባለሙያዎች በተጨማሪ በቅርቡ ከእስር ቤት ከወጡት የኢትዮጵያ አየር ኃይል መኮንኖች መሐከልም የተወሰኑት ወደ ሥራቸው እንዲመለሱ በቀረበላቸው ጥያቄ መሠረት ከሠራዊቱ ጋር ለመቀላቀል ብቁ የሚያደርጋቸውን የጤንነት ምርመራ አጠናቅቀው ሥራ የመጀመር ትዕዛዝ በመጠባበቅ ላይ ክየሚገኙት እንዳሉ ተገልጧል። ከእነዚህም መካከል ኮሎኔል አምባቸው ውቤ፣ ኮሎኔል በለጠ ወንድሙ፣ ሻምበል ጌታቸው ማሩና ሻምበል ሰለሞን ክፍሌ የሚጠቀሱ ናቸው።</p>

<p>በሌላ በኩል በየጊዜው ለፍልሚያ መዘጋጀቱን እየገለፀ ያለው የኤርትራ መንግሥት ከስድስት ወራት በፊት ማሠልጠኛ ያስገባውን የአሥረኛ ዙር ብሔራዊ ውትድርና ዙር ሠልጣኞችን ደረጃ በደረጃ ወደ ውጊያ ግንባር ካስገባ በኋላ ለሌላ ሥልጠና ደግሞ አሥራ አንደኛ ዙር ሠልጣኞችን ወደ ማሠልጠኛ መክተት ተጀምሯል። አንዳንድ ወገኖች የኤርትራ መንግሥት ሰልጣኞቹን በኃይል እየወሰዷቸው እንደሆነ ቢናገሩም በኢኮኖሚ ደቀቀች የምትባለው ኤርትራ ባለማቋረጥ ወደማሰልጠኛ የምታስገባው ከጀርባዋ ጠንካራ የገንዘብ ምንጮ ቢኖራት ነው ይላሉ።</p>


<p class="align-center"><a href="/Gazettas/Tomar/info/Tomar.sera.html">ከጦማር ጥቅምት 9 ቀን 1992</a></p>

</body>
</html>	
