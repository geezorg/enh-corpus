<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የ27 ቢሊዮን ብር እና የ5 ቢሊዮን ዶላር የውጭ ዕዳ ያናጥርብናል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የ27 ቢሊዮን ብር እና የ5 ቢሊዮን ዶላር የውጭ ዕዳ ያናጥርብናል</h1>


<p>አዲስ አበባ፦ በ1987/88 እ.ኤ.አ የሩሲያን ወታደራዊ ብድር ማለትም (በግምት 5 ቢሊዮን ዶላር) ሳይጨምር 6.2 ቢሊዮን ብር ወይም 41% የሀገር ውስጥ ጠቅላላ ምርት (ጝዽጵ) የኢትዮጵያ የውጪ ዕዳ አሁን ባለው መረጃ መሰረት በ1996/97 እ.ኤ.አ አስቀድሞ ከነበረው የበለጠ ወደ ላይ በማሻቀብ 27 ቢሊዮን ብር ወይም 65% የሀገር ውስጥ ጠቅላላ ምርት የውጭ ዕዳ ኢትዮጵያ ተቆልሎባታል።</p>

<p>የኢትዮጵያ የኢኮኖሚ ባለሙያዎች ማኅበር ዓመታዊ የኢትዮጵያ ኢኮኖሚ ሪፖርት እንደገለጠው ለዚህ የዕዳ መቆለል እንደምክንያትነት የሚጠቀሱ ነገሮች ያሉ ሲሆን ቀዳሚው ምክንያት የሚጠቀሱ ነገሮች ያሉ ሲሆን ቀዳማዊ ምክንያት እ.ኤ.አ ኦክቶበር 1 ቀን 1992 የተደረገው የገንዘብ ለውጥ የብርን ዋጋ ቀድሞ ከነበረው የዶላር ለውጥ ዋጋ አንፃር ወደታች ስላወረደው ለውጭ ዕዳው ቁለላ ሌላው ምክንያት ሆኗል።</p>

<p>በ1992 እና በ1993 እ.ኤ.አ የባጀት ዓመታት የነበረብን የውጪ ዕዳ 4.3 ቢሊዮን የአሜሪካን ዶላር ሲሆን ይኸው የገንዘብ ለውጥ ወደ 4.7 ቢሊዮን ዶላር ለአበዳሪዎቹ ሲያሳድግላቸው በኛ ብር ደግሞ የነበረብንን የ6.6 ቢሊዮን ብር ዕዳ ወደ 18.8 ቢሊዮን ብር እንዲደርስ ስላስቻለው የ300 ሚሊዮን ዶላር ተጨማሪ አዲስ ዕዳ ውስጥ ዘፍቆናል። በገንዘብ ለውጡ ምክንያት ምንዛሬው ስለወረደ ወደ ሶስት እጅ እጥፍ የሚጠጋ ጭማሪም ተመዝግቦብናል።</p>

<p>ሁለተኛው ምክንያት መንግሥት የሚገባቸው አዳዲስ ዕዳዎች ናቸው። በየዓመቱ መንግሥት በሚያገኛቸው አዳዲስ ብድሮች የተነሳ የዕዳ ክምችቱን እንዲዳድብር ስላስቻለው ዕዳችን በየጊዜው እየጨመረ እንዲሄድ መደረጉን የኢኮኖሚ ሪፖርቱ ገልጧል።</p>

<p>ለዕዳው በላያችን መቆለል ያልተጠናቀቀውና እንዳለ ያለው የካፒታል ብድር ሶስተኛው ምክንያት ሲሆን በዚህም መሰረት የካፒታል ብድር አንድ ተበዳሪ ሀገር ዕዳውን «ማለትም ዋናውን ዕዳ ወይም ወለዱን) ካልከፈለ እየጨመረበት ይሄዳል። እናም ኢትዮጵያ ለረዥም ጊዜ ያህል ከውጭ የነበረባትን እዳ ሣትክፍል ቆይታለች። ነገር ግን በኢትዮጵያ የውጪ ሂሳብ ማሳያ ሰንጠረዥ ላይ የካፒታል ዕዳ አለመከፈል የጀመረው ከ1989/90 ወዲህ ሲሆን ይህም በገባቸው የዕዳ መክፈል ግዴታ መሰረት በታሪኳ ውስጥ ኢትዮጵያ ሳትከፍል ስትቀር የመጀመሪያዋ ጊዜዋ ነበር። ከዚያም ጊዜ ጀምሮ ግን የካፒታል ዕዳ እየጨመረ መሄድና አለመክፈል እየተለመደ መጥቷል።</p>

<p>እ.ኤ.አ በ1995 የባጀት ዓመት የሩሲያ ወታደራዊ ብድር ሳይታከልበት አጠቃላዩ የካፒታል ዕዳ 691 ሚሊዮን ዶላር ሲገመት፣ በ1996/97 እ.ኤ.አ የባጀት ዓመት መጨረሻ አካባቢ ወደ 649 ሚሊዮን ዶላር ከደረሰው ይልቅ ያሻቀበ ነበር።</p>


<p class="align-center"><a href="/Gazettas/Tomar/info/Tomar.sera.html">ከጦማር መጋቢት 27 ቀን 1992</a></p>

</body>
</html>	
