<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በአምቦ የመንግስት ታጣቂዎች አንድ ሰው ገደሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በአምቦ የመንግስት ታጣቂዎች አንድ ሰው ገደሉ</h1>


<p>በኦሮሚያ ክልላዊ መንግሥት የምዕራብ ሸዋ መስተዳድር ዞን ተብሎ በሚጠራው አካባቢ አምቦ ከተማ በስተሰሜን ምሥራቅ አቅጣጫ በግምት 15 ኪሎ ሜትር በሆነው ቦታ ላይ የመንግሥት ታጣቂዎች በ16/12/92 አንድ ሰው በጥይት ደብድበው መግደላቸውን ከሥፍራው ከደረሰን ዘገባ ለማወቅ ተችሏል።</p>

<p>«ኢላሞ ብርቢርሳ» በተባለው ቀበሌ ቀን በቀን ምክንያቱ ይፋ ባልሆነ ሁኔታ በታጣቂዎች የተገደለው አርሶ አደር ኩመላ በፊ የሚባል ሲሆን ሰውዬው ከተገደለም በኋላ ለሶስት ቀናት ያህል አስክሬኑ እንዳይነሳና እንዳይቀበር ተደርጎ እንደነበር የዓይን ምስክሮችን የጠቀሰው ዘገባ አስረድቷል።</p>

<p>ከአካባቢው ምንጮች ለመረዳት እንደተቻለው ሟች በአካባቢው ያለውን መንግሥታዊ አስተዳደር በመቃወም ለብዙጊዜ «በአልገዛም» ባይነት ይታወቃል። ግድያው በተፈፀመበት ሰዓት አፀፋ ሊሰጥ የኢችልበት የጦር መሳሪያ በእጁ እንዳልነበረ አንዳንድ የአካባቢው ነዋሪዎች ገልጠዋል። በግለሰቡ ላይ የመንግሥት ታጣቂዎች ስለፈፀሙት ግድያ ይህ ዜና እስከተጠናከረበት ትናንት ከሰዓት ድረስ በይፋ የተገለፀ ነገር የለም።</p>

<p>ይህ በዚህ እንዳለ በአምቦና አካባቢው የኦሮሞ ብሔራዊ ኮንግረስ ተጠሪ የሆኑ የመቶ አለቃ ዱሬሳ ታዬ ነሐሴ 12 ቀን 1992 ከቀኑ በ4:00 ሰዓት በአምቦ ከተማ በመኪና የመገጨት ሙከራ ተደርጐባቸው እንደነበር ከድርጅቱ ጽ/ቤት የተገኘው መረጃ ገልጧል። በአምቦ ከተማ ከኢትዮጵያ ሆቴል ፊት ለፊት በሚገኘው ሁለቃ በተሰኘው ድልድይ ላይ የመገጨት ሙከራ የተደረገባቸው ንብረትነቱ የምዕራብ ሸዋ ዞን ግብርና መምሪያ በሆነ ቶዮታ መኪና ነው ተብሏል።</p>

<p>ሙከራው በሚደረግበት ወቅትም በመኪናው ውስጥ የነበሩ ባለሥልጣናት መታየታቸውና ሙከራው የተደረገባቸው ሰውም ሁኔታውን ለሚመለከተው የመንግሥት አካል ቢያመለክቱም ምንም መፍትሔ የሰጣቸው ሰው እንደሌለ ተያይዞ ተመልክቷል።</p>


<p class="align-center"><a href="/Gazettas/Tomar/info/Tomar.sera.html">ከጦማር ነሐሴ 24 ቀን 1992</a></p>

</body>
</html>	
