<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አዲስ አበባ ውስጥ ጐርፍ ሶስት ሰው ወሰደ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">አዲስ አበባ ውስጥ ጐርፍ ሶስት ሰው ወሰደ</h1>


<p>በክረምት ምክንያት በየቦታው በሕዝብ ላይ ችግር እየፈጠረው ያለው የአዲስ አበባ ጐርፍ ባለፈው ቅዳሜ ነሐሴ 7 ቀን 1992 ከቀኑ 5:00 ሰዓት ላይ በደቡብ ምዕራብ አዲስ አበባ ሶስት ወጣቶችን መውሰዱን ከደረሰን ዜና ለማወቅ ተችሏል።</p>

<p>ፋሩ ተብሎ በሚጠራው አቅጣጫ የመካኒሳን ድልድይ ተሻግሮ በአዲሱ ገብርኤል ቤተክርስቲያን አካባቢ በደረሰው በዚህ አደጋ ሰለባ የሆኑት ወጣቶች ከወረዳ 20 ቀበሌ 46፣ 51 እና 52 በመወጣጣት አሥራ ሁለት ሆነው ኳስ ለመጫወት ከቤታቸው የወጡ ናቸው ተብሏል።</p>

<p>ከአካባቢው ሰዎች ገለጣ ለመረዳት እንደተቻለው ወጣቶቹ ከአካባቢያቸው ርቀው ኳስ ለመጫወት የተጓዙት ገበሬዎች የግጦሽ ሣር (ክልክል ሣር) ብለው በሚጠሩት መስክ ላይ በመሆኑ ከማሳው ባለቤቶች ተደጋጋሚ ተቃውሞ ይደርስ ነበር ተብሏል። አደጋው በደረሰበት ቀንም ገበሬዎቹ ወጥተው ወጣቶቹን ከማሳቸው ላይ ሲያባርሩ በተፈጠረው ሽሽት የሞላውን ጐርፍ ለመሻገር ውሃ ውስጥ ከገቡት መካከል ሶስቱ በሕይወት ሳይወጡ ቀርተዋል።</p>

<p>ከእነዚህም መካከል የወረዳ 20 ቀበሌ 51 ነዋሪ የሆነው ወጣት ልማት ባበሽ የተባለው የሚጠቀስ ሲሆን ለጊዜው ስሙን ለማወቅ ያልተቻለው የቀበሌ 46 ነዋሪ ወጣት አስክሬትን ከትናንት ወዲያ ሰኞ ጐርፉ ወስዶ ከጣለው ቦታ ለማግኘት መቻሉን ከአካባቢው ነዋሪዎች ለማወቅ ተችሏል። የሁለቱ ወጣቶች አስክሬን ለማግኘት ግን እስከ ትናንት ከሰዓት በኋል ድረስ በአካባቢው ነዋሪና በፖሊሶች አማካይነት ፍለጋ እየተካሄደ እንደሚገኝ ተገልጧል።</p>

<p>ይህ በዚህ እንዳለ በአዋሽ ወንዝ ሙላት የተነሳ በደረሰው አደጋ ከ30 ሺህ በላይ ሰዎች ከኑራቸው ሲፈናቀሉ ዘጠኝ ሰዎች መሞታቸውን ከዜና ዘገባዎች ለማወቅ ተችሏል። ይሁን እንጂ ይህ የዘጠኝ ሰዎች በውኃ የመበላት ዜና ትክክል አለመሆኑን የኢትዮጵያ መንግሥት የውኃ ሀብት ሚኒስትር አቶ ሽፈራው ጃርሶ ለመንግሥት መገናኛ ብዙሃን በሰጡት መግለጫ አስታውቀዋል።</p>

<p>አደጋው የደረሰው በአፋር ክልል በዱብቲ አካባቢ ሲሆን የውኃ ሀብት ሚኒስትሩ በሰው ሕይወት ላይ ጉዳት ላለመድረሱ ማረጋገጫ ያደረጉትን የአፋር ክልል ርዕሰ መስተዳድርንና ሌሎችም የክልሉን ባለሥልጣናት መሆኑ ተገልጧል።</p>


<p class="align-center"><a href="/Gazettas/Tomar/info/Tomar.sera.html">ከጦማር ነሐሴ 10 ቀን 1992</a></p>

</body>
</html>	
