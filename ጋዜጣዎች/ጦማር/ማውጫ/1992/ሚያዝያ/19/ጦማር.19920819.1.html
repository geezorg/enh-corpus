<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>12 ~አንግ የደቡብ ህብረት አባላትና ደጋፊዎች መታሰራቸው ታወቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">12 የደቡብ ኅብረት አባላትና ደጋፊዎች መታሰራቸው ታወቀ</h1>


<p>አዲስ አበባ፦ በሰሜን ኦሞ ዞን አርባ ምንጭ ከተማ በ14/8/92 የደቡብ ኅብረት ፖለቲካ ድርጅት ከከተማው ነዋሪዎች ጋር ያደረገውን ታላቅ ሕዝባዊ ስብሰባ በተዋረድ በተለያዩ ወረዳዎች በተመሳሳይ ሁኔታ ሲያከናውን በአካባቢው የገዥ ፓርቲ ኃይሎች በኅብረቱ አባላትና ደጋፊዎች ላይ ከፍተኛ የሰብዓዊ መብት ረገጣ መፈፀሙን አዲስ አበባ ከሚገኘው የደቡብ ኅብረት ጽ/ቤት ከተገኘ መረጃ ለማወቅ ተችሏል።</p>

<p>በተለይ በደራሼ ልዩ ወረዳ ሲከናወን የነበረውን ሕዝባዊ ስብሰባ የገዢው ፓርቲ ካድሬዎች ለማደናቀፍ ያደረጉት ሙከራ ባይሳካም ከስብሰባ መልስ በወረዳው ነዋሪ የሆኑ 12 ነዋሪዎችን አስረዋቸዋል ተብሏል።</p>

<p>በዚሁ ልዩ ወረዳ እጩ ተመራጮች በሚያከናውኑት ቅስቀሳ የሚለጥፉትን ፖስተር በካድሬዎች ትዕዛዝ አቶ አብርሃም መስቀሉ እና ታሪኩ ቀሊሶ የሚባሉ በፖሊስ ታጣቂ ኃይል እየታገዙ የተለጠፈውን ፖስተር ሲያስነሱና የአካባቢውን ነዋሪ ሲለጠፉ ለምን ዝም አላችሁ? ለምን ታነባላችሁ በማለት ሲዝቱ እንደነበር ተገልጧል።</p>

<p>ይኸው የደቡብ ኅብረት የመረጃ ምንጭ እንደገለፄው በጉዳዩ ላይ የአካባቢው ኃላፊዎች መፍትሔ እንዲሰጡ ተደጋግመው ቢጠየቁም አያገባንም የሚል ምላሽ መስጠታቸውን በዚህም ለሚፈፀመው ድርጊት ሁሉ ተባባሪነታቸውን ማሳየታቸውን አስታውቋል።</p>

<p>በዚሁ የደ/ብ/ብ ክልላዊ መንግስት በከንባታ አላባ ጠባሮ ቡጌ፣ ዋላና፣ መሣና በተባሉ ስፍራዎች ይኼው ተመሳሳይ የመብት ረገጣ በ15/8/92 መፈፀሙን አስረድቷል። በእነዚህ የተለያዩ ስፍራዎች የተከናወነው ተመሳሳይ የሆነ የመብት ረገጣ በታጠቁ ኃይሎችና በጦር መሣሪያ ማስፈራራትም የታገዘ እንደነበረ ታውቋል።</p>

<p>በአጠቃላይ የደቡብ ኅብረት ፖለቲካ ድርጅት የደቡብን ህዝብን ወክሎ በሚያደርገው ፖለቲካዊ እንቅስቃሴ በተለያየ ጊዜ በገዥው ፓርቲ ተደጋጋሚ ጥቃት እንደሚደርስበትና በዚህ የምርጫ ዋዜማውም በአባላቱና በደጋፊዎች ላይ የመብት ረገጣው መቀጠሉን አስመልክቶ ድርጅቱ በቅርቡ አንድ መግለጫ እንደሚያወጣ ድርጅቱን ጠቅሶ የደረሰን መረጃ አስታውቋል።</p>


<p class="align-center"><a href="/Gazettas/Tomar/info/Tomar.sera.html">ከጦማር ሚያዝያ 19 ቀን 1992</a></p>

</body>
</html>	
