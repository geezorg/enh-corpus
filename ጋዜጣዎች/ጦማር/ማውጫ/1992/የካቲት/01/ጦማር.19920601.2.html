<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በደቡብ ኢትዮጵያ ሕዝቦች ክልል ውስጥ እስራትና አፈናው ቀጥሏል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በደቡብ ኢትዮጵያ ሕዝቦች ክልል ውስጥ እስራትና አፈናው ቀጥሏል</h1>


<p>ሆሳዕና፦ በደቡብ ኢትዮጵያ ሕዝቦች ብሔራዊ ክልል ውስጥ በሚገኘው በሀዲያ ዞን በሚገኙ የተለያዩ ወረዳዎች በርካታ ሰዎች በፖሊስ እየተያዙ መታሰራቸውን ከሥፍራው የደረሰን ዜና አመለከተ።</p>

<p>እስራቱ የተካሄዳባቸው ወረዳዎች ኪንታብ (ሞሻ)፣ ሶሮ፣ ሊሙና ባዳኖቾ እንደሆኑ ሲታወቅ በአብዛኛው ለእስር የተዳረጉት ገበሬዎች እንደሆኑ መረጃው ጠቅሷል። በአካባቢው በደቡብ ኢትዮጵያ ህዝቦች ዴሞክራሲያዊ ኅብረት (ደኅዴሕ) አባል ድርጅትነት የሚታወቀው የሀዲያ ብሔር ዴሞክራሲያዊ ድርጅት ደጋፊና አባል የሆኑትን ሆን ብሎ ከፖለቲካ እንቅስቃሴያቸው ለመግታት ታስቦ የተካሄደ እንደሆነ ከድርጅቱ የተገኘው መግለጫ ያስረዳል።</p>

<p>በክልሉ በብቸኛ ተቃዋሚነት በመንቀሳቀስ ላይ በሚገኘው «የደቡብ ኅብረት አባላት ወይም ደጋፊዎች» ላይ እየተወሰደ ያለው ርምጃ የ1992 ዓ.ም የመሬት ግብርን እና በብድር የተጠቀሙበትን የማዳበሪያ ሂሳብ በወቅቱ አልከፈላችሁም የሚል ነው። ፕሮግራሙም ለማስተዋወቅ በጠራው ስብሰባ ላይ በመገኘት ሂደቱን የመዘገበው ወደዚያው ተጉዞ የነበረው የጦማር ጋዜጣ ዘጋቢ እንዳረጋገጠው በሰዎቹ መታሰር ላይ የተለያዩ አስተያየቶች ይቀርባሉ።</p>

<p>አንደኛውና ከመንግሥት ወገን ያለው ስለመታሰራቸው የሚያቀርበው ምክንያት ይህንኑ የግብርን እና የማዳበሪያ ዕዳ ነው። በአንፃሩ እነዚህን ዕዳዎች ለመክፈል የባጀት ዓመቱ እስኪያበቃ ጊዜ እያለ አሁን ካልከፈላችሁ ብሎ ማሰሩ ሆን ተብሎ ለመጉዳት የታሰበ እንደሆነ የሚናገሩት ሁለተኛ ወገኖች ናቸው። እነዚህ ወገኖች እንደሚሉት የገዢው ፓርቲ ደጋፊ በመሆናቸው ብቻ ከፍተኛ ዕዳ ተሸክመው ያልታሰሩ ባሉበት የደቡብ ኅብረትን ይደግፋሉ ወይም አባል ናቸው የሚባሉት መታሰራቸው በትክክል ተፅዕኖውን ያሳያል ባይ ናቸው።</p>

<p>የጋዜጣው ዘጋቢ ያነጋገራቸው አንዳንድ የአካባቢው ነዋሪዎች በሰጡት አስተያየትም ይህንን ሐሳብ ይጋራሉ። ሰዎቹ ያለባቸውን ዕዳ አንከፍልም አላሉም ይላሉ። በዞኑ ያሉ ኃላፊዎች ደግሞ በኅብረቱ የፖለቲካ ሠራተኞች ሕዝብ የሚፈልገበትን የመንግሥት ዕዳ እንዳይከፍል አፍራሽ ቅስቀሳ ያካሂዳል ሲሉ ይከሳሉ። እነዚህም ሰዎች ገበሬውን መንግሥት ስለሌለ ዕዳውን እንዳይከፍል ይቀሰቅሳሉ ይላሉ።</p>

<p>በዚህ ምክንያት ብቻ ወደእስር ቤት እንዲገቡ ከተደረጉት ሰዎች መካከልም ባዳዋቾ ወረዳ የታሰሩት ይገኙበታል። በዚሁ ወረዳ የተዘዋወረው ሪፖርተራችን እንደዘገባው በአንዲት ሶስት በአራት በሆነች ጠባብ ክፍል ውስጥ ከ15 ቀን በላይ የቆዩ በግምት ከሃምሳ በላይ እስረኞች ይገኛሉ። እነዚህ እስረኞችም ለከፍተኛ የጤና ችግር እየተጋለጡ እንደሚገኙ የቤተሰቦቻቸውን ቃል ጠቅሶ ሪፖርተሩ ዘግቧል።</p>


<p class="align-center"><a href="/Gazettas/Tomar/info/Tomar.sera.html">ከጦማር የካቲት 1 ቀን 1992</a></p>

</body>
</html>	
