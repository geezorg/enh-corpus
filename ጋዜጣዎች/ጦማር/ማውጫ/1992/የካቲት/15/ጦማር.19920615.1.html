<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአዲስ አበባ ችግር እየተባባሰ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የአዲስ አበባ ችግር እየተባባሰ ነው</h1>


<p>አዲስ አበባ፦ በ222 ኪሎ ሜትር ካሬ ላይ ተንጣልሎ በእያንዳንዱ ኪሎ ሜትር 4572 ሰው በሚኖርበት በአሁኑ ወቅት ሶስት ሚሊዮን ያህል ሰው ይኖርበታል በሚባለው አዲስ አበባ ከተማ ማኅበራዊና ኢኮኖሚያዊ ችግሮች እየተባባሰ በመምጣታቸው ኅብረተሰቡ አስቸኳይ መፍትሔ ለመስጠት ካልተረባረበ በስተቀር ከቁጥጥር ውጪ የሚሆን ቀውስ ሊፈጠር እንደሚችል በተለያዩ ምሁራን የቀረቡ ጥናታዊ ዘገባዎች አረጋግጠዋል።</p>

<p>የካቲት 9 እና 10 1992 በተባበሩት መንግሥታት ድርጅት የስብሰባ አዳራሽ የአዲስ አበባ ንግድ ም/ቤት «የተዋበች አዲስ አበባ ለመገንባት» በሚል ርዕስ ባዘጋጀው ሲምፖዚየም ላይ በምሁራን ከቀረቡት ጥናታዊ ዘገባዎች ለማወቅ እንደተቻለው የአዲስ አበባ ችግር ውስብስብና ሁሉንም አቀፍ በመሆናቸው የተነሳ ከመንግሥት አቅም በላይ መሆኑ ታምኗል።</p>

<p>በዚህ ሲምፖዚየም ላይ ትኩረት የተደረገባቸው ነጥቦች መሠረታዊ የኢኮኖሚ ችግሮች፣ የመኖሪያ ቤቶች ሁኔታና ችግሮች ማኅበራዊ ችግሮች የውኃ አቅርቦትና የተፋሰስ ይዘትና የግል ንፅሕና መስጫ ሐሳቦች የደረቅ ቆሻሻ ስርጭትና ዓይነትና እንዲሁም የትራንስፖርት ችግር ናቸው።</p>

<p>እንደፈረንጆች አቆጣጠር በ1999 የወጣውን የኢኪኖሚና ልማት ትብብር ሚኒስቴርን ጥናት መሰረት አድርጎ በኢኮኖሚ ባለሙያዎች የቀረበው ሰነድ እንደሚያስረዳው ከሆነ አንድ ሰው መሰረታዊ ፍላጎቱን ለማሟላት በዓመት 1440 ወይም በወር 120 ብር ወይንም በቀን 4 ብር ያስፈልጋል ብሎ የድህነት ድንበር መወሰኑ ተጠቅሷል። ይህንንም ወሰን በመጠቀም በፈረንጆች አቆጣጠር በ1995/96 በአዲስ አበባ ከተማ ነዋሪዎች 39% የሚሆኑት «ፍፁም ድሆች» መሆናቸው መስፈሩ ተወስቷል። ይህን መስፈርትና በ1995/96 በአዲስ አበባ ይኖራል ተብሎ የማዕከላዊ ስታስቲክስ ከገመተው 2.2 ሚሊዮን ሕዝብ መካከል 858 ሺህ የአዲስ አበባ ከተማ ነዋሪ ሕዝብ «ፍፁም ድሃ» ነው።</p>

<p>ሌሎቹ ጥናቶች እንዳመለከቱት በ1995 ዓ.ም 50% በ1996 ዓ.ም 40%፣ በ1997 ዓ.ም 40% የሚሆነው የአዲስ አበባ ከተማ ሕዝብ ፍፁም ድሃ መሆኑ ተዘግቧል። ይህየድህነት መጠን በአሁኑ ወቅት ከሕዝቡ ከሥራ ዕድል አለመስፋፋት አንፃር ሲታይ ቢጨምር እንጂ ይቀንሳል ተብሎ እንደማይገመት ኢኮንሚስቶች ይስማሙበታል።</p>

<p>የአዲስ አበባ ከተማን የመኖሪያ ቤት ችግር በስፋት እይዳሰሰውና በአቶ ታደሰ ገ/ጊዮርጊስ የቀረበው ሌላው ጥናት በ1986 በተደረገ ጥናት በከተማዋ ከሚኖረው ሕዝብ ውስጥ 28.436 አባወራ ሳይወድ በግድ በደባልነት እንደሚኖር አመልክቷል። ይህ ጥናት ከተደረገ ዛሬ ስድስት ዓመት የሆነው በመሆኑ በአሁኑ ወቅት በደባልነት የሚኖረው አባወራ ብዛት ከ30 ሺህ በላይ ንደሚደርስ ይገመታል።</p>

<p>እንደ ኢትዮጵያ አቆጣጠር ከ1992 እስከ 1998 ድረስ የአዲስ አበብ ከተማ ነዋሪ 3.054.365 እንደሚደርስ ከመገመቱ ጋር የአባወራዎች ቁጥርም ወደ 598.845 ያድጋል ተብሎ እንደሚጠበቅ ተብራርቷል። በዚህም መሠረት በ1998 199.113 ተጨማሪ ቤቶች መሰራት አለባቸው። ይህንን ቁጥር ለማሟላትና ሁሉንም የአዲስ አበባ ነዋሪ አባወራ ቢያንስ ከደባልነት ለማላቀቅ በዓመት 33.185 ቤቶች መሰራት አለባቸው።</p>

<p>በእርግጥ በዚህ አሃዝ አማካይነት መራመድ ይቻላል ወይ? የሚለው ጥያቄ ግን መመለስ አለበት በማኅበራዊ ኑሮ ቀውስ ረገድ፣ በተለይም የጎዳና አዳሪነትና ጎዳና ተዳዳሪነት፣ ዝሙት አዳሪነት፣ ልመናና የአካለ ስንኩልነት ችግር በሰፊው ተጠቅሷል።</p>

<p>በአቶ ደሳለኝ ራሕመቶና በዶክተር ምህረት አየነው አማካይነት የቀረበው ጥናት እንደሚያሳየው የጎዳና ተዳዳሪነት ችግር እየተባባሰ በመሄድ ላይ ያለ ችግር በመሆኑ በአዲስ አበባ ከተማ ነዋሪ ከሆኑት ሥራ አጥ ወጣቶች መካከል 500.000 የሚሆኑ በአሁኑ ወቅት ለጎዳና ኑሮ ለመዳረግ በቋፍ ላይ ያሉና ለዚህም ችግርም የተጋለጡ መሆናቸው ተዘግቧል።</p>

<p>ከስድስት ዓመት በፊት በአዲስ አበባ ከተማ በተደረገ ጥናት መሠረት ከ80ሺህ የሚያንሱ ዝሙት አዳሪዎች ይገኙ ነበር። ከዚያን ወዲህ ግን በተለያዩ ምክንያቶች ቁጥር እየጨመረ በመምጣቱ በአሁኑ ሰዓት በአዲስ አበባ ከተማ ውስጥ ከ100ሺህ የሚያንሱ ዝሙር አዳሪዎች እንዳሉ እንደሚገመት ታውቋል።</p>

<p>በአዲስ አበባ ከተማ ያሉትን የአካል ጉዳተኞች ቁጥር ለማወቅ የተደረጉ የቅርብ ጥናቶች እንዳመለከቱት ከ48.000 እስከ 54.000 የሚደርሱ የአካል ጉዳተኞች ይገኛሉ። ከእነዚህ ውስጥ ደግሞ 45% የሚሆኑት ሴቶች ናቸው።</p>

<p>ጥናታዊ ጹሑፎች የቀረቡበትና ለችግሮቹ መፍትሔ የተጠቆመበት ሲምፖዚየም ተሳታፊዎች ችግሮቹን ባለበት ለማቆም ብሎም ለዘላቂው ለማጥፋት የሚያስችሉ ውሳኔዎችን በተሳታፊዎቹ አማካይነት ለማውጣት ተችሏል። ውሳኔ ቀጥሎ ቀርቧል።</p>

<p>1. የአዲስ አበባ ከተማ ነዋሪ ህዝብ በተለያዩ የሲቪል ማኅበራቱ አማካኝነት እንዲሁም የግል ድርጅቶንና ግለሰቦችን ያካተተ አደረጃጀት ሊያሰራ የሚችለውንና የሚገባውን ዋና ዋና ተግባር በመለየትና ግንዛቤ ውስጥ በማስገባት የዜግነት ተሳትፎውን በብቃት የሚወጣበትን ተግባር በመለየትና እንቅስቅሴ በአስቸኳይ እንዲጀምር፣</p>

<p>2. በሲቪል ኅብረተሰቡ ማኅበራት አማካይነት ነዋሪው ሕዝብ ከመንግስት ጋር፣ በተለይም ከክልሉ መስተዳድር አካላት ጋር በቅርቡ በመተባበር በጋራ ሊሠራ የሚችለውን ማንኛውንም የልማት እንቅስቃሴ ተግባራዊ እንዲያደርግ፣</p>

<p>3. በመንግሥት ፖሊሲ አቀራረጽ ሂደት ሆነ በመተግበር እንቅስቃሴ ላይ የሲቪል ኅብረተሰቡ ተሳትፎ አስፈላጊ በመሆኑ ይህንኑ መልዕክት በስፋት ለማስተላለፍ በተለያየ ስልትና መገናኛ ብዙሃን የቅስቀሳ ሥራ እንዲሰራ።</p>

<p>ለእነዚህም ውሳኔዎች መተግበር የሲቪል ኅበረተሰቡ ድርጅቶችም ሆኑ አባላት በየጊዜው ተገናኝተው የሚነጋገሩበት አንድ መድረክ መፍጠር አስፈላጊ በመሆኑ ሕዝባዊ መሰረት ያላቸው የሲቪል ማኅበራትና መሰል የሕዝብ ድርጅቶች አባላት የሚሆኑበት መድረክ እንዲቋቋም ወስኗል።</p>

<p>በመጨረሻውም የአዲስ አበባ ንግድ ምክር ቤት የወሰደውን ተነሳሽነት በማመስገን ከእንግዲህም የተቻለውን እንዲፈጽም ጉባዔው በትህትና በአክብሮት ጠይቋል።</p>


<p class="align-center"><a href="/Gazettas/Tomar/info/Tomar.sera.html">ከጦማር የካቲት 15 ቀን 1992</a></p>

</body>
</html>	
