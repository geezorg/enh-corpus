<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያ ዓመታዊ ኢኮኖሚ ሪፖርት ይፋ ሆነ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የኢትዮጵያ ዓመታዊ ኢኮኖሚ ሪፖርት ይፋ ሆነ</h1>


<p>አዲስ አበባ፦ በፕላኔታችን ላይ ካሉት እጅግ ደሀ ሀገሮች ውስጥ ከመጨረሻው ሁለተኛ የሆነችው ኢትዮጵያ ሀገራችን ከሰሀራ በታች ካሉት ደሀ ሀገሮች አማካይ የነፍስ ወከፍ ገቢያቸው 480 የአሜሪካ ዶላር ከሆነው ሕዝቦች ዘንድ መድረስ የአርባ ዓመታት ጉዞ እንደሚወስድ ተገለጠ።</p>

<p>የኢትዮጵያ የኢኮኖሚ ባለሙያዎች ማኅበር ባቀረበው ዓመታዊ ሪፖርት (1999-2000) ላይ እንደተገለጠው በዓለም የመጨረሻዋ ድሀ ሀገር በሆነችው ኢትዮጵያ ውስጥ በአሁኑ ሰዓት አማካይ የነፍስ ወከፍ ገቢ ከ100 ዶላር በታች እስከ 83 ዶላር ድረስ መሆኑ ተመልክቷል። በተመሳሳይ ሁኔታ የነፍስ ወከፍ ገቢያቸው 500 የአሜሪካ ዶላር ከሆኑት ድሀ ሕዝቦች ጋር እኩል ለመሆን ደግሞ ለዚያውም እነርሱ ባሉበት ቆመው ጠብቀውን እንድንደርስባቸው ከተፈለገ መጪዎቹን አርባ ሶስት ዓመታት መሥራት መቻል እንዳለብን ከማኅበሩ ፕሬዝዳንት ከዶ/ር ብርሃኑ ነጋ ገለጣ ለማወቅ ተችሏል።</p>

<p>የኢትዮጵያ የኢኮኖሚ ባለሙያዎች ማኅበር ያወጣው በባለ 429 ገፅ ሪፖርት 4000 ኮፒ የታተመ ሲሆን 3000 በአማርኛ 1000ው ደግሞ በእንግሊዘኛ መሆኑ ተገልጧል። ይህ ከሁለት ዓመታት በፊት በሟቹ ዶ/ር እሸቱ ጮሌ፣ በዶ/ር በፈቃዱ ደግፌና በዶ/ር ብርሃኑ ነጋ ሐሳብ አመንጪነትና ተግባራዊ ተሳትፎ ለመዘጋጀት የበቃው ሪፖርት በፍሬድሪክ ኤቨርት ፋውንዴሽን በስዊድንና በኖርዌይ ኤምባሲዎች የገንዘብ እርዳታ አማካይነት መሆኑ ተገልጧል።</p>

<p>ይህ ሪፖርት በሰባት ክፍል የተከፈለ ከመሆኑም በላይ በማይክሮ ኢኮኖሚ፣ ስለኢንቨስትመንት፣ ስለኢትዮጵያ ሕዝብ ብዛት፣ ስለትምህርትና ስለጤና፣ ስለ ኢትዮጵያ እርሻ፣ ስለኢትዮጵያ ኢንዱስትሪ እና በመሳሰሉት ላይ ትኩረት አድርጓል።</p>

<p>ይህ ሪፖርት ይፋ በሆነበት በትናትናው ዕለት የሪፖርቱ አዘጋጆች ዶ/ር በፈቃዱ ደግፌና ዶ/ር ብርሃኑ ነጋ እንደገለጡት ኅብረተሰቡ ከምንም በላይ ስለኢኮኖሚያዊ ጉዳዮች ፊት ለፊት መነጋገር አለበት ስለዚህም ሕዝቡ ከምንጊዜውም በላይ በሀገሩ ኢኮኖሚ ላይ ትኩረት እንዲሰጥና ሀገሪቷንም ከድህነት ለማላቀቅ እንዲተጋ ጥሪ አቅርበዋል።</p>

<p>ከሕዝቡ ተሳትፎ ውጪም መንግሥት በንግድ ፖሊሲ ትኩረት ሊያደርግበት እንደሚገባና ሀገራችን በዓለም አቀፍ ደረጃ ተወዳዳሪ ልንሆን የምትችልበት መስክ መጠናከር አለበት። የኢኮኖሚና የንግድ ፖሊሲዎችም ለኢትዮጵያ ካላቸው ጠቀሜታ አንፃር እንጂ ከባዕዳን ርዕዮተ ዓለምና ጥቅም ጀርባ እየተጫነ ሊራገፍብን እንደማይባም አስተያየት ተሰጥቶበታል።</p>


<p class="align-center"><a href="/Gazettas/Tomar/info/Tomar.sera.html">ከጦማር የካቲት 8 ቀን 1992</a></p>

</body>
</html>	
