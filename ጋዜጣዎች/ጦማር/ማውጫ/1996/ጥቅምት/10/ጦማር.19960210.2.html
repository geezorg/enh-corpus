<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የዓለም ባንክ ለኢትዮጵያ የሚሰጠው የትምህርት ብድር አጣብቂኝ ውስጥ ገብቱዋል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የዓለም ባንክ ለኢትዮጵያ የሚሰጠው የትምህርት ብድር አጣብቂኝ ውስጥ ገብቱዋል</h2>


<p>መንግሥት የከፍተኛና የሙያ ቴክኒክ ት/ቤቶችን ለማስፋፋት ከዓለም ባንክ የጠየቀው ብድር የሚፈቀድለት ከኢትዮጵያ መምህራን ማህበር ጋር ተባብሮ ሲሰራ መሆኑን የትምህርት ዓለም አቀፍ አስታወቀ።</p>

<p>የትምህርት ዓለም አቀፍ መስከረም 6 ቀን 1996 ዓ.ም ከብራሰልስ ለኢመማ በፃፈው ደብዳቤ ላይ እንዳመለከተው መንግሥት እ.ኤ.አ በ2003 የከፍተኛ ትምህርት ተቋማትን ለማስፋፋት ከዓለም ባንክ የጠየቀውን ብድር ለመፍቀድ ወስኗል። ነገር ግን ከኢመማ ጋር በመወያየት ገንዘቡ በአግባቡ እንዴት በሥራ ላይ እንደሚውል ማወቅ እንፈልጋለን ብሏል።</p>

<p>የትምህርት ዓለም አቀፍ ይህንን ደብዳቤ ለኢመማ የፃፈው የዓለም ባንክ በትምህርት ጉዳዮች ላይ የሚፈቅደው የብድር ገንዘብ በአግባቡ በሥራ ላይ ስለሚውልበት ሁኔታ ምክር በመጠየቁና ብቸኛው መንገድ ይኸው በመሆኑ ነው።</p>

<p>ከዓለም ባንክ የሚለቀቀው የብድር ገንዘብ በዋነኛነት በሀገሪቱ የአቅም ግንባታ አንዱ ዘርፍ የሆነውን የከፍተኛ ትምህርት ተቋማትን ማስፋፋት ነው። በመጀመሪያ ዙር በሚለቀቀው ብድር በስድስት ከፍተኛ ትምህርት ተቋማት ውስጥ የማስተማርና የምርምር ጥራትን ደረጃ ከፍ ማድረግና በሁለተኛ ዲግሪ ደረጃ ትምህርት የሚሰጡበት አቅም ማጐልበትና ግንኙነታቸውን የማጠናከር ሥራ እንደሚከናወን ነው።</p>

<p>በሁለተኛው ዙር የሚለቀቀው ገንዘብ የቴክኒክና ሙያ ትምህርት ቤቶችን አቅም ማሳደግና ማስፋፋት የሚከናወን በመሆኑ ለዚህም በትምህርት ሚኒስቴር የከፍተኛ ትምህርት ተቋማት ሚኒስትር የሆኑት ዶ/ር ተሾመ ይዘንጋውን እንድታነጋግሩና ምላሻችሁን እንድታሳውቁን ሲል የትምህርት ዓለም አቀፍ ለኢመማ በፃፈው ደብዳቤ ጠይቋል።</p>

<p>በዶ/ር ታዬ ወ/ሰማያት የሚመራው የኢትዮጵያ መምህራን ማኅበርም ከትምህርት ዓለም አቀፍ በቀረበለት ጥያቄ መሠረት ጥቅምት 2 ቀን 1996 ዓ.ም ድርጅት በተጠየቅነው መሠረት አስፈላጊ ውይይት ለማድረግ ለወደፊቱም መልካም ግንኙነት ለመፍጠር እንድንችል ክቡርነትዎ ጊዜና ቦታ እንዲያመቻቹልንና ይኽንኑ እንዲገልጹልን በአክብሮት እንገልፃለን" ብሏል።</p>

<p>ኢመማ "ጥራት ያለው የሕዝብ ትምህርት ለሁሉ" በሚል መፈጠር በዓለም አቀፍ ደረጃ እ.ኤ.አ በ2015 መሐይምነትን ለማስወገድ ከትምህርት ዓለም አቀፍ፣ ከውጭ ሀገር ከመንቀሳቀሱ እህት ማህበራት ጋር በመቀናጀት እየሠራ መሆኑ ይታወቃል።</p>


<p class="align-center"><a href="/Gazettas/Tomar/info/Tomar.sera.html">ከጦማር ጥቅምት 10 ቀን 1996</a></p>

</body>
</html>	














