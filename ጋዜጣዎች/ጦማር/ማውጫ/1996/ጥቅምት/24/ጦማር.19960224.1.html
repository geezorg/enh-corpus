<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያ አየር ኃይል የከዱ አብራሪዎች በዕዳ ከሰሰ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኢትዮጵያ አየር ኃይል የከዱ አብራሪዎች በዕዳ ከሰሰ</h2>


<p>ጥቅምት 29 ቀን 1995 አንድ የበሬራ መለማመጃ አውሮፕላን ይዘው ወደኤርትራ የኮበለሉት አሰልጣኝ ሻምበል ተሾመ ተንኮሉን እና አሰልጣኝ ምክትል መቶ አለቃ ሳሙኤል ኃ/ማርያምን የኢትዮጵያ አየር ኃይል በሌሉበት ክስ የመሠረተባቸው መሆኑ ታወቀ።</p>

<p>አብራሪዎቹ ለበረራ ልምምድ እንደወጡ ጥቅምት 29 ቀን 1995 ወደ ኤርትራ በመኮብለላቸው በሀገር መክዳት ወንጀል ከሚጠብቃቸው ክስ በተጨማሪ ጥቅምት 10 ቀን 1996 የፍትሐ ብሔር ክስ እንደተመሠረተባቸው ለማወቅ ተችሏል።</p>

<p>የክስ መዝገቡን የጠቀሱ ምንጮቻችን እንደገለፁት ዋጋው ከ5. ሚሊዮን ብር በላይ የሆነችው ኤል 39 የማሰልጠኛ አውሮፕላን፣ የጭራ ቁጥር 1232 ለመጥፋቷ ከላይ የተጠቀሱት አብራሪዎች ምክንያት በመሆናቸው በሌሉበት ጉዳያቸው ታይቶ ዕዳውን እንዲከፍል ውሳኔ እንዲሰጥለት የኢፌድሪ አየር ኃይል ከፍተኛ ፍ/ቤትን የጠየቀ ሲሆን፤</p>

<p>ከዚህ በተጨማሪ የተለያዩ ግምት ያላቸው የበረራ መሣሪያዎችን አልባሳት፣ አብራሪዎቹ የታጠቁ ሽጉጥ በአብራሪዎች እዳ እንዲመዘግብ አየር ኃይል ጠይቋል። ሁለት ተከሳሾች ግምቱን ባልተነጣጠለ ኃላፊነት የንብረቱን ግምት 5. ሚሊዮን ብር እዳ እንዲከፍሉ በክሱ ማመልከቻ ተጠይቋል።</p>

<p>ስለአውሮፕላኗ መጥፋትም የሚያስረዱ ግራውንድ ናቪኔተሮች በምስክርነት የተጠቀሱ መሆናቸው ምንጮቹ አመልክተዋል።</p>

<p>አብራሪዎቹ በኮበለሉበት ወቅት አየር ኃይል በይፋ የሰጠው ዝርዝር መረጃ ያልነበረ ሲሆን በዚህ ክስ መሠረት ስለመለማመጃ አውሮፕላኗ እና ስለአብራሪዎቹ በተዘዋዋሪ እንዳመነ የሚያመለክት መሆኑን የገለፁት እነዚህ ምንጮች ስለአብራሪዎቹም ሲገልፁ "የተጣለባቸውን ከፍተኛ ሕዝባዊና መንግሥታዊ አደራ ወደጐን በመተው በከፍተኛ ዋጋ የተገዛውን የመንግሥት ንብረት እንደያዙ ወደኤርትራ በመሄድ ለሻዕቢያ መንግሥት እጃቸውን በመስጠት ታሪክ ይቅር የማይለው ከፍተኛ የመክዳት ወንጀል ፈጽመዋል።" ማለቱን አስምረውበታል።</p>

<p>ፍ/ቤቱም ክሱ የቀረበባቸው ተከሳሾቹ በሌሉበት ሁኔታ በመሆኑ መጥሪያው በጋዜጣ እንዲወጣ ማዘዙን ከምንጮቻችን የተገኘው መረጃ አስረድቷል።</p>


<p class="align-center"><a href="/Gazettas/Tomar/info/Tomar.sera.html">ከጦማር ጥቅምት 24 ቀን 1996</a></p>

</body>
</html>	














