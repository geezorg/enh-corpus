<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የጋምቤላ ፕሬዚዳንት ጠፉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የጋምቤላ ፕሬዚዳንት ጠፉ</h2>


<p>ታህሳስ 3 ቀን 1996 በጋምቤላ ከተማ ውስጥ በተቀሰቀሰው ግጭት በአኝዋክ ተወላጆች ላይ በደረሰው እልቂት ቁጭት እንደተሰማቸው ይገልፁ የነበሩት የጋምቤላ ክልላዊ መንግሥት ፕሬዚዳንት ኦኬሎ አኳይ ባለፈው ዓርብ ከጧቱ 2:00 ሰዓት ጀምሮ ከሁለት አጃቢዎቻቸውና ከሹፌራቸው ጋር መሰወራቸው ሲሰማ በጋምቤላ ከተማ ውስጥ ከፍተኛ መሸበር ተፈጥሮ ነበር። ዓርብ ቀኑን ሙሉ ተማሪዎች አልተማሩም፣ ሠራተኞች ሥራ አልገቡም።</p>

<p>ከሥፍራው የደረሰን መረጃ እንዳመለከተው ሰውዬው ከመሰወራቸው ቀደም ሲል ሹፌራቸው የነበረውን አኝዋክ ያልሆነ ሰራተኛ ቀይረው የራሳቸውን ጐሣ የሆነ ሹፌር እንዲመደብላቸው አድርገዋል። ፕሬዚዳንቱ ከከተማው የወጡት በቀን ይሁን በሌሎች ባይታወቅም፣ መንግሥት የመደበላቸው መኪና ከከተማው ጥግ ጫካ ውስጥ ተገኝቷል። የአካባቢው ምንጮች እንደሚሉት ከፕሬዚዳንቱ ጋር የተሰወሩት ሁለቱ አጃቢዎቻቸውና ሹፌራቸው ብቻ ሳይሆን ለሎችም በከተማው ውስጥ የነበሩ የብሔረሰባቸው ተወላጆች ከተማውን ለቅቀው ሄደዋል።</p>

<p>ፕሬዚዳንቱ መኪናቸውን ጥለው ቢሄዱም ከአካባቢው የተሰወሩት ሌላ መኪና ቀርቦላቸው እንጂ በእግራቸው አለመሆኑን የአካባቢው ምንጮች በመናገር ላይ መሆናቸውን የሚገልፁት የአካባቢው ነዋሪዎች፣ የተሰወረው ቡድን ካለፉት ሁለት ዓመታት ወዲህ መንግሥት ወደማይቆጣጠረው ወደ አኮቦ አቅጣጫ ሳይሄዱ አልቀረም።</p>

<p>ቢቢሲ ይፋ ያልሆኑ ምንጮችን ጠቅሶ ትናንት እንደዘገበው ባለስልጣኑ ወደ ሱዳን ድንበር ሳይሻገሩ እንዳልቀረ ቢገለጽም እስከትናንት ምሽት ድረስ የፕሬዚዳንቱ ዱካ የውሃ ሽታ ሆኗል። አንዳንድ የጋምቤላ ክልል ምንጮች ደግሞ ሰውዬው መያዛቸውን እያወሩ ናቸው። በሌላ በኩል ደግሞ ሰውዬው በትክክል ራሳቸው እንደሚገልፁ፣ ራሳቸውን ካልገለፁ ደግሞ ታፍነው ተወስደው ሊሆን ስለሚችል መንግሥትን ሊያስጠይቅ የሚችል ጉዳይ ሊሆን ይችላል የሚሉ አስተያየቶች አሉ።</p>

<p>ሰውዬው አባል የሆኑበት የክልሉ ፓርቲም፣ ወንጀለኛ መሆናቸውንና ከተጠያቂነት መሸሻቸውን ጠቅሶ መግለጫ እንዲያወጣ መታዘዙንም ለማወቅ የተቻለ ሲሆን፣ ቀደም ሲል በአካባቢው ከነበረው አስምት ሺህ ያህል የጦር ኃይል በተጨማሪ የፕሬዚዳንቱ መሰወር ከተሰማበት ቀን ማግሥት ጀምሮ በኢሉአባቦር ዞን በጐሬና በደሌ አካባቢ የሚገኙ የመከላከያ ሰራዊት ወደአካባቢው እንዲንቀሳቀሱ መታዘዙንና እንቅስቃሴም መጀመሩን ከዓይን ምስክሮችና ለጉዳዩ ቅርበት ካላቸው ምንጮች የተገኘው መረጃ አስረድቷል።</p>


<p class="align-center"><a href="/Gazettas/Tomar/info/Tomar.sera.html">ከጦማር ጥር 4 ቀን 1996</a></p>

</body>
</html>	














