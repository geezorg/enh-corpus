<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>መንግሥት ለሠፈራ መርሃ ግብር 220 ሚሊዮን ዶላር እርዳታ ይፈልጋል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">መንግሥት ለሠፈራ መርሃ ግብር 220 ሚሊዮን ዶላር እርዳታ ይፈልጋል</h2>


<p>የኢሕአዴግ መንግሥት በተለያዩ የሃገሪቱ ክፍሎች ለሚያሰፍራቸው 2. ሚሊዮን ኢትዮጵያዊያን የሠፈራ መርሃ ግብር ማስፈፀሚያ 220 ሚሊዮን ዶላር እርዳታ ቢጠይቅም፣ ጥያቄው ተቀባይነት ማግኘት እንዳልቻለ ዘገባዎች አመልክተዋል።</p>

<p>የተባበሩት መንግሥታት ድርጅት ዜና ወኪል (ኢሪን)ትናንት በድህረ ገፁ ላይ ባሰራጨው ዘገባ እንደገለፀው፣ የኢሕአዴግ መንግሥት የተየያዘው የሰፈራ አካሄድ በሠፋሪዎችና በተፈጥሮ ላይ ችግርን የሚያስከትል ስለሆነ ጥንቃቄ እንዲደረግበት ለጋሽ ሀገሮች በመናገር ላይ ናቸው።</p>

<p>ዜጐችን ለምነቱ ከጨረሰው አካባቢ በማንሳት ለም ወደሆነ አካባቢ ውስዶ በማስፈር የምግብ ዋስትናን ለማረጋገጥ ይቻላል የሚለው የመንግሥት አቋም ለእርዳታ ሰጪዎች እንዳልተዋጠላቸው ዘገባው አመልክቷል። የተባበሩት መግንሥታት ድርጅት የአስቸኳይ እርዳታ ጽ/ቤት ሠፈራው በጥንቃቄ ካልተያዘና አሁን በተጀመረው ሁኔታ ከቀጠለ ለደን መመንጠርና ለአካባቢ መራቆት ያለው አስተዋፅኦ እጅግ ከፍተኛ ነው።</p>

<p>የመንግሥታቱ ድርጅት የአስቸኳይ ጊዜ እርዳታ ተጠሪዎች ባደረጉት ጥናት ሠፈራው በሚካሄድባቸው አካባቢዎች ወባ ጉዳት እያደረሰ እንደሚገኝ ከማረጋገጣቸውም በላይ የሆላንድ ድንበር የለሽ ሐኪሞሽ ቡድን ባደረገው ጥናት ባለፈው የፈረንጆች ዓመት ብቻ 69 ሰፋሪዎች በወባ በሽታ መሞታቸውን፣ ከእነዚህም ውስጥ 32ቱ ዕድሜያቸው ከአምስት ዓመት በታች የሆነ ሕፃናት መሆናቸውን መጥቀሱ ይታወሳል።</p>

<p>በሀገር ውስጥ የሚገኙ ተቃዋሚ ድርጅቶችና ለጋሽ ሀገሮች ሠፈራው በጥናት ላይ ያልተመሠረተ መሆኑን በመግለፅ ስጋታቸውን እየገለፁ በሚገኙበት በአሁኑ ወቅት መንግሥት ግን ለሠፈራው ውጤታማነት ሰፊ የፕሮፖጋንዳ ሥራ እየሠራ መሆኑ ይታወቃል። ታዛቢዎች እንደሚናገሩት ከትግራይ ክልል ተነስተው በሰሜን ጐንደር የሰፈሩ ዜጐች አስፈላጊው ሁሉ እየተሟላላቸው ሲሆን በኦሮሚያና በደቡብ እንዲሠፍሩ የተደረጉት ግን እየተደረገላቸው ያለው ድጋፍ እንደሚነገረው አይደለም።</p>


<p class="align-center"><a href="/Gazettas/Tomar/info/Tomar.sera.html">ከጦማር ጥር 4 ቀን 1996</a></p>

</body>
</html>	














