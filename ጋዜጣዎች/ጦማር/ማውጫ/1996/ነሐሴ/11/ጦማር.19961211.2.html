<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢሳይያስ አፈወርቂን መንግስት ተቃዋሚዎች በአዲስ መልክ ተደራጁ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኢሳይያስ አፈወርቂ መንግስት ተቃዋሚዎች በአዲስ መልክ ተደራጁ</h2>


<p> የኢሳይያስ መንግሥት ተቃዋሚዎች በመሀከላቸው ያለውን ልዩነት አቻችለው ሕብረት በመፍጠር ጽ/ቤታቸውን አዲስ አበባ ውስጥ በመክፈት የኢሳይያስ አፈወርቂን መንግስት ከሥልጣን ለማስወገድ እንደሚታገሉና የኢትዮ ኤርትራን ድንበር ችግር በሰላማዊ መንገድ ለመፍታት ፍላጐት እንዳላቸው መግለፃቸውን ዘገባዎች አመለከቱ።</p>

<p>የሻዕቢያ መንግሥት የተቃዋሚዎች ሕብረት የፈጠሩትና ጽ/ቤታቸውንም አዲስ አበባ ውስጥ ከፍተው ትግሉን ለመቀጠል ከስምምነት ላይ የደረሱት በቅርቡ ጀርመን ፍራንክፈርት ባድረጉት ስብሰባ መሆኑን ዘገባው አመልክቷል።</p>

<p>በፍራንክፈርት ስብሰባ የሻዕቢያን መንግሥት ከሥልጣን ለማውረድ ከስምምነት ላይ የደረሱ የቀድሞ የሻዕቢያ ታጋዮችና በተለያዩ ምክንያቶች ውጭ በመውጣት የሻዕቢያን መንግስት የከዱ፣ እ.ኤ.አ 2001 የኤርትራ ሰብአዊ መብት መከበር አለበት ሲሉ ለፕሬዚዳንቱ ደብዳቤ የፃፉት ከፍተኛ ባለሥልጣናት ላይ በተወሰደው እርምጃ ሸሽተው ውጭ የወጡ የቀድሞው የበረሃ ጓዶች፣ ቡድንና በምህፃረ ቃል ኢ-ኤል-ኤፍ አርሲ በማለት ራሱን የሚጠራው ፓርቲ መሆኑ ታውቋል። ከዚህም ሌላ በቀድሞ የአሥመራ ዩኒቨርስቲ ተማሪዎች ፕሬዚዳንት ሰመረ ተከስተ የሚመራው «ሙቨምነት ፎር ዴሞክራቲክ ቼንጅ» በመባል የሚጠራው ቡድን መሆኑ ታውቋል።</p>

<p>የስብሰባው ተሳታፊዎች በጋራ የሻዕቢያ መንግሥት ብሔራዊ እርቅ መጥራት እንዳለበት ጥሪ ማቅረባቸው ታውቋል። ተቃዋሚዎች በመሰረቱት የኤርትራ ተቃዋሚዎች ብሔራዊ ሕብረት አማካይነት የኢትዮ ኤርትራ ድንበር ጉዳይ በሰላማዊ መንገድ ለመፍታት ፍላጐት እንዳላችው መግለፃቸው ተዘግቧል።</p>

<p>የሻዕቢያ መንግስት ከጐረቤቶቹ የመን፣ ሱዳንና ከኢትዮፕያ ጋር ባለው አለመግባባትና በውስጥ ጉዳዩ፣ አጣብቂኝ ውስጥ በገባበት ወቅት ተቃዋሚዎቹ ሕብረት መስርተው የሻዕቢያን መንግሥት ከሥልጣን ላይ ለማውረድ መነሳታቸው ለፕሬዚዳንት ኢሳይያስ አሳሳቢ እንደሚሆን ዘገባው አመልክቷል። በአሥር ዓመት የፕሬዚዳንት ኢሳይያስ አፈወርቂ የሥልጣን ዘመን ተቃዋሚ ፓርቲዎች ተስማምተው በጋራ ለአንድ ዓላማ ሲቆሙ የመጀመሪያው መሆኑን ዘገባው ጠቅሷል። ይህ ወቅት ለፕሬዚዳንት ኢሳይያስ አፈወርቂ መንግስት መነቃነቅ ምክንያት ሊሆን እንደሚችል ተንብየዋል።</p>


<p class="align-center"><a href="/Gazettas/Tomar/info/Tomar.sera.html">ከጦማር ነሐሴ 11 ቀን 1996</a></p>

</body>
</html>	
