<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የዋሽንግተኑ ስብሰባ ተጨናገፈ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የዋሽንግተኑ ስብሰባ ተጨናገፈ</h2>


<p>በሰሜን አሜሪካ ዋሽንግተን «አንድ ኢትዮጵያ በመባል በሚታወቅ ራዲዮ 
ጣቢያ ላይ በሚሰራው ዮሴፍ ግዛቸው በሚባል ኢትዮጵያዊ አስተባባሪነት ተቃዋሚዎችና ገዥውን ኢሕአዴግን በማገናኘት በሀገሪቱ ወቅታዊ ሁኔታ ላይ እንዲነጋገር የታሰበው ስብሰባ የተገኙት ተሰብሳቢዎች ጥቂቶች በመሆናቸው የታለመለትን ግብ መምታት እንዳልቻለ፣ ከዋሽንግተን ምንጮች ከተገኘው መረጃ ለማወቅ ተችሏል።</p>

<p>ስብሰባው የተደረገው ከትናንት ወዲያ እሑድ ነሐሴ 16 ቀን 1996 ሲሆን ዲሲ በሚገኘው ኮንቬንሽን ሴንተር ቢያንስ እስከ አንድ ሺህ ሰው ይገኛል ተብሎ ተጠብቆ ነበር። ይሁን እንጂ ስብሰባው መጀመር ከነበረበት ሰአት ለሦት ሰአታት ዘግይቶ የተጀመረ ከመሆኑም በላይ ከቀኑ በ9፡00 ሰዓት በተጀመረው ስብሰባ ላይ የተገኙት ሰዎች በዚያው በኮንቨንሽን ሴንተር ሌላ አዳራሽ ውስጥ የየሎፔጅ ሲምፖዚየም ለመከታተል የሄዱ ኢትዮጵያን ወሰስብሰባው እንዲገቡ ተለምነው ነው ተብሏል።</p>

<p>የአዳራሹ ኪራይ አሥር ሺህ ዶላር የሚያወጣ በመሆኑና የስብሰባው አዘጋጅ ናቸው የተባሉት ሰው የታክሲ ሹፌር በመሆናቸው ወጪው ከግለሰብ ኪስ የወጣ አለመሆኑን ከተገኘው አስተያየት ለማወቅ ተችሏል። እንደ አንድንዳን ወገኖች አባባል ስብሰባውን ለማዘጋጀት የኢሕአዴግ መንግሥት እጁን ሳያስገባበት አልቀረም።</p>

<p>በስብሰባው ላይ የኢሕአዴግ መንግሥት ልዑካን እንደሚገኙ የተገለጸ ቢሆንም፣ በሌላ አንፃር የኦሮሞ ነፃነት ግንባርም ስለተጋበዘ ኦነግ በሚገኝበት መድረክ ላይ አንገኝም» በማለት የመንግስት ሰዎች ሳይካፈሉ ቀርተዋል። የኦሮሞ ነፃነት ግንባርም በስብሰባው ላይ ተካፋይ አልነበረም ተብሏል።</p>

<p>«ዮሴፍ እየደጋገመ እየደወ ስለ ጠራኝ ነው የተገኘሁት» ያሉት ፕሮፌሰር መስፍን ወልደማሪያም በዲሲ የሚኖሩ ኢትዮጵያዊያን ስብሰባ ባለመውጣታቸው የተሰማቸውን ቅሬታ ገልጠው፣ የሰው ለስብሰባው አልመውጣትንም ሀገርን ካለመውደድ ጋር አያይዘው ተችተዋል ተብሏል።</p>

<p>ዶክተር ብርሃኑ ነጋም በስብሰባው ላይ ተገኝተው በሀገሪቱ የኢኮኖሚ ሁኔታ ላይ ጥናታዊ ፅሑፍ ማቅረባቸው ታውቋል። የኢትዮጵያ ዴሞክራሲያዊ ኃይሎች ኅብረትን በመወከል የኅብረቱ ሥራ አስፈፃሚ አባል፣ መቶ አለቃ ሀያልሰው ደሴ ና አቶ አረጋዊ በርሄ ተገኝተዋል። በቪርጂኒያ ዩኒቨርስቲ ስለሕገ መንግሥትና ሕግ መምህር የሆኑት ኢትዮጵያዊው ዶክተር ዓለም አንተም በመገኘት ጥናታዊ ፅሁፍ አቅርበዋል።</p>

<p>የአዲስ አበባ ዩኒቨርሲቲ ፕሬዚዳንት ዶክተር እንድሪያስ እሸቴ፣ የአዲስ ብሮድካስቲንግ ኩባንያ ሥራ አስኪያጅ አቶ ክፍሉ ታደሰ ከስብሰባው ጋር የቅርብ ግንኙነት ካላቸው ሰዎች ጋር የታዩ ቢሆንም በስብሰባው ላይ አልተካፈሉም። የቀድሞ የብሔር አማራ ዴሞክራሲያዊ ንቅናቄ መሪ አቶ ያሬድ ጥበቡ (ጌታቸው ጀቤሣ) ከስብሰባው በስተጀርባ ጥላቸው እንዳደለ ምንጮቻችን ገልጠዋል።</p>

<p>«ሚሰር ሄንሪ>። የሚባል ምግብ ቤት ዋሽንግተን ውስጥ የነበራቸውና በኪሣራ ምግብ ቤቱን ዘግተው አሁን ታስኪ እየነዱ ራዲዮ ጣቢያ የሚያንቀሳቅሱት፣ አቶ ዮሴፍ ግዛቸው ባስተባበሩት በዚህ ስብሰባ ላይ እስከ አንድ ሺህ ሰው ለማግኘት የታሰበ ቢሆንም፣ ለሌላ ጉዳይ ወደ አዳራሹ አካባቢ ከመጣውና በድንገት ተሳታፊ የሆነውን ሰው ጨምሮ በጠቅላላው 135 ተሳታፊ ብቻ እንደተገኘበት ለማወቅ ተችሏል።</p>


<p class="align-center"><a href="/Gazettas/Tomar/info/Tomar.sera.html">ከጦማር ነሐሴ 18 ቀን 1996</a></p>

</body>
</html>	
