<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያ ዴሞክራሲያዊ ኃይሎች ኅብረት መግለጫ አወጣ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኢትዮጵያ ዴሞክራሲያዊ ኃይሎች ኅብረት መግለጫ አወጣ</h2>


<p> የኢትዮጵያ ዴሞክራሲያዊ ኃይሎች ኅብረት ሁለተኛውን የብሔራዊ ሸንጐ ልዩ ጉባኤ ከነሐሴ 22 እስከ 25 ቀን 1996 አ.ም ለአራት ተከታታይ ቀናት በአሜሪካ ሮክቪል ሜሪላንድ ካካሄደ በኋላ በጉባኤው ማጠቃለያ ላይ ሊቀመንበር፣ ተቀዳሚ ም/ሊቀመንበር፣ በአውሮፓና በአሜሪካ አንዳንድ ም/ሊቀመንበር ሲመርጥ በሀገር ውስጥ አንድ የምክትል ሊቀመንበርነት ቦታ ለጊዜው ክፍት እንዲሆን አድርጐ የአቋም መግለጫ አውጥቷል።</p>

<p>በጉባኤው የአቋም መግለጫ ላይ እንደተመለከተው ከሊቀመናብርቱ ሌላ በሀገር ውስጥ ሁለት ፀሀፊዎች፣ በአሜሪካና በሰሜን አባላት ያሉት የኦዲትና የእንስፔክሽን ኮሚቴውም ሰይሟል።</p>

<p>ስለነፃና ፍትሐዊ ምርጫና የምርጫ ተሳትፎን በተመለከተ ኅብረቱ ለኢህአዴግ መንግስት ያቀረበውን ጥያቄና የተሰጠውን መልስ ጉባኤው ከገመገመ በኋላ በምርጫ ዙሪያ ያሉትን የኅብረቱን ተግባራት ለማከናወን ሦስት ኮሚሽኖች እንዲቋቋሙ የወሰነ ሲሆን በዚህ መሰረትም፣ የዴሞክራሲ ሂደቶች (ዴሞክራታይዜሽን)ና የነፃ ምርጫ ኮሚሽን፣ የሽግግር መንግሥት አማራጭ ፕሮግራም አርቃቂ ኮሚሽንና የዕጩዎች አሰባሳቢ፣ አንቂና አስተማሪ ኮሚሽኖች እንዲቋቋሙ ወስኗል።</p>

<p>የኅብረቱ አመራር ለማጠናከር ሲባል ባለፈው ዓመት የሁሉ አቀፍ ጉባኤባፀደቀው መዋቅር ላይ መለስተኛ መሻሻል ማድረግ አስፈላጊ ሆኖ መገኘቱን ያጠናው ጉባኤው አዲስ አበባ የሚገኘው ዋና ጽሕፈት ቤት በኅብረቱ ሊቀመንበር፣ በተቀዳሚ ምክትል ሊቀመንበር፣ በምክትል ሊቀመንበር፣ በዋና ፀሐፊና በረዳት ፀሀፊ እንዲመራ ውሳኔ አስተላልፏል። በእነዚህም ውስጥ፡በሀገር ውስጥ የምክትል ሊቀመንበሩ ቦታ በሂደት በሚካሄደው ምርጫ እንዲሟላ ለሥራ አስፈፃሚ ኮሚቴው ውክልና የሰጠ ሲሆን ለተቀሩት የሃላፊነት ቦታዎች ምርጫ ተካሂዶ ምደባ መደረጉ ታውቋል። በዚህ መሰረት ዶ/ር መረራ ጉዲና ሊቀመንበር፣ ዶ/ር በየነ ጴጥሮስ ተቀዳሚ ምክትል ሊቀመንበር፣ አቶ ደረጀ ከበደና (ከአዲዩ ፀሐፊው አቶ ሙሉ መጃ ረዳት ዋና ፀሀፊ ሆነው ኅብረቱን እንዲመሩ መመረጣቸው ታውቋል። </p>

<p>ከዚህም ሌላ ለሰሜን አሜሪካ ቅርንጫፍ ጽ/ቤት ኃላፊነት አቶ ፋሲካ በለጠ (ኢሕአፓ) ምክትል ሊቀመንበር የመቶ አለቃ አያሌው ደሴ (ኅብረሕዝብ ኢትዮጵያ) ምክትል ዋና ፀሀፊ፣ ለአውሮፓ ቅርንጫፍ ጽ/ቤት አቶ አረጋዊ በርሄ በምክትል ሊቀመንበርነትና አቶ በላይ መኰንን ምክትል ዋና ፀሐፊ ሆነው መመረጣቸው ጉባኤው ካወጣው የአቋም መግለጫ ለማወቅ ተችሏል።</p>

<p>ለኦዲትና ኢንስፔክሽን ኮሚቴ ወ/ሮ አልማዝ ሰይፉ፣ ፕሮፌሰር አቻምየለህ ደበላ፣ አምባሳደር በለጠ ረዳና ኢንጂነር ቅጣው እጅጉ ተመርጠዋል። የሊቀመንበሮቹ ኃላፊነት ለሚቀጥሉት ሁለት ዓመታት በአሁኑ ሊቀመንበርና በተቀዳሚ ምክትል ሊቀመንበሩ መካከል በየአንድ ዓመቱ የሚዘዋወር መሆኑ ታውቋል።</p>

<p>በኢዴአፓ በኩል የቀረቡት ጥያቄዎችን በመንተራስና ከዚያም በመያያዝ የተነሱ ቅሬታዎችን በተመለከተ ጉባኤው ለኢዴአፓ ደብዳቤ እንዲፃፍ ባስተላለፈው ውሳኔ መሰረት በቁጥር ኢደኃኀ/ሰጽቤ/0011/96 ነሐሴ 25 ቀን 1996 ዓ.ም የተፃፈ ደብዳቤ ለኢዴአፓ ተወካይ በእጁ መሰጠቱን መግለጫው ጠቁሟል። ይህ ለኢደአፓ የተጻፈው ደብዳቤ ምን እንደሚል ለማወቅ አዲስ አበባ የሚገኘውን የድርጅቱን ጽ፤ቤት ጠይቀን ደብዳቤው እንዳልደረሳቸው ገልጸዋል።</p>

<p>ኢትዮጵያ ዴሞክራሲያዊ ኃይሎች ኅብረት ብሔራዊ ሸንጐ ልዩ ጉባኤ የተካፈሉ ተቃዋሚ ፖለቲካ ድርጅቶች 14 ሲሆኑ እነሱም የአፋር አብዮታዊ አንድነት ግንባር የመላው ኢትዮጵያ ሶሻሊስት ንቅናቄ የኢትዮጵያ የሰላምና ኢትዮጵያ ሶሻሊስት ንቅናቄ፣ የኢትዮጵያ የሰላምን የዴሞክራሲ አማራጭ ኃይሎች ምክር ቤት፣ የኢትዮጵያ ዴሞክራሲያዊ አንድነት ፓርቲ፣ የኢትዮጵያ ዴሞክራሲ ኅብረት፣ የኢትዮጵያ መድኅን ዴሞክራሲያዊ ፓርቲ የኢትዮጵያ ብሔራዊ አንድነት ግንባር፣ የኢትዮጵያ ሕዝባዊ አብዮታዊ ፕርቲ፣ የጋምቤላ ሕዝብ አንድነት ዴሞክራሲያዊ ግንባር፣ የኦሮሞ ብሔራዊ ኮንግረስ፣ የአሮሞ ሕዝብ ነፃነት ድርጅት፣ (ኢብሶ) የደቡብ ኢትዮጵያ ሕዝቦች ዴሞክራሲያዊ ኅብረት እና የትግራይ ብሔራዊ ዴሞክራሲያዊ ትብብር መሆናቸውን ለማወቅ ተችሏል።</p>


<p class="align-center"><a href="/Gazettas/Tomar/info/Tomar.sera.html">ከጦማር ጳጉሜን 02 ቀን 1996</a></p>

</body>
</html>	
