<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ከ1500 በላይ ሠራተኞች ከሥራ ተፈናቀሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ከ1500 በላይ ሠራተኞች ከሥራ ተፈናቀሉ</h2>


<p>በደቡብ ብሔር ብሔረሰቦችና ሕዝቦች ክልላዊ መንግሥት 1502 የመንግሥት ሠራተኞች ከሥራ ገበታቸው እንዲፈናቀሉ መደረጋቸውን ለገዢ ፓርቲ፣ በየደረጃው ለሚገኙ የተቃዋሚ ፓርቲ ጽ/ቤቶች ለሰብአዊ መብት ተከራካሪ ድርጅት ባሰራጩት የብሶት ደብዳቤ አስረድተዋል። ሠራተኞቹ ከተለያዩ መሥሪያ ቤቶች የተውጣጡ ሲሆን ከሥራ ገበታቸው እንዲታገዱ ምክንያት የሆነው በ1995 ዓ.ም በክልሉ በተካሄደው አጠቃላይ የሠራተኞች የሥራ አፈፃፀም ግምገማ ላይ በሰጡት አስተያየት መሆኑ በደብዳቤው ላይ ተጠቅሷል። የግምገማው መርህ «ራስን ማጋለጥ» እንደሆነ ያመለከተው ደብዳቤ ጉባኤው ሳይጀመር ቀደም ብሎ ማንኛውንም ሠራተኛ በየመስሪያ ቤቱ እየተሰራ ያለውን ግፍና ዘረፋም፣ ሙስናና ደባ ሁሉ አፍረጥርጦ ለመናገር እንደሚችል በአስተባባሪዎች ዕድሉ ተሰጥቶ እንደነበር ገልጸዋል። ሠራተኞቹ «በክልሉ ያስተዋልናቸውን የሙስና ሥራዎች የመብት ረገጣዎችና ሌሎችን ተግባራት በግልፅ በማስቀመጣችን ቂም ተይዞብን ያለምንም ቅድመ ሁኔታና ማስጠንቀቂያ በዲሲፕሊን አዋጅ በማሳበብ ከሥራችን በመፈንቀል ለከፋ ችግር ተዳርገናል» ብለዋል።</p>

<p>ከሥራ የማባረር እርምጃው ከተወሰደባቸው በኋላ ለቅሬታ ሰሚ ኮሚቴ ማመልከት እንዲችሉ ተነግሯቸው ቢያመለክቱም እስካሁን ለአቤቱታቸው ማንም መልስ እንዳልሰጠ ክደብዳቤው ለመረዳት ተችሏል።</p>

<p>ሠራተኞቹ ለቅሬታ ሰሚ ኮሚቴ ቅሬታቸውን አመልክተው መልስ ከተነፈጉ በኋላ ሰላማዊ ሰልፍ ለመውጣት በጽሑፍ ጥያቄ ቢያቀርቡም በፖሊስ ታፍነው ተወስደው ከታሰሩ በኋላ ሁለተኛ የሰላማዊ ሰልፍ ጥያቄ ካነሱ ከፍተኛ እርምጃ እንደሚወስድባቸው ማስጠንቀቂያ እንደተሰጣቸው ገልፀዋል።</p>

<p>ሠራተኞቹ ምንም መተዳደሪያ የሌላቸው በመሆኑ ከሥራ በመፈናቀላቸው ቤተሰቦቻቸው ለከፋ ችግር መጋለጣቸውን ገልፀው ደብዳቤው እስከተጻፈበት ጊዜ ብቻ 15 ተፈናቃዮችና ከ200 በላይ የተፈናቃዮች ቤተሰብ አባላት መሞታቸውንና ሌሎች በርካታ ቁጥር ያላቸውም ተመሳሳይ እድል እየጠበቃቸው መሆኑ ታውቋል።</p>

<p>ለነዚህ ዜጌች መሞት ምክንያቱም የሕክምና ወጭ ማጣት ረሃብና ተመሳሳይ ችግሮች መሆኑ ተገልጿል። በቅርቡ በጋምቤላ የተካሄደውንና በተመሳሳይ ሁኔታ በሚሊዮን የሚቆጠሩ የሩዋንዳ ዜጎችን ሕይወት የቀጠፈውን ግጭት የኢትዮጵያ መንግሥትና ሕዝብ በአንድ ቃል ማውገዛቸውን የተናገሩት እነዚህ ሠራተኞች መንግስት «በደቡብ ብቻ 1500 በላይ ሰራተኞች ከስራቸው ሲባረሩ ዝም ማለቱ ዜጐቹ በረሃብ እንዲያልቁ ፍላጐት እንዳለው ገልፀዋል።» ብለዋል።</p>


<p class="align-center"><a href="/Gazettas/Tomar/info/Tomar.sera.html">ከጦማር ጳጉሜን 02 ቀን 1996</a></p>

</body>
</html>	
