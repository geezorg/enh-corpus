<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>32 ሠፋሪ ሕፃናት መሞታቸው ተገለጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">32 ሠፋሪ ሕፃናት መሞታቸው ተገለጠ</h2>


<p>በተከሰተው ድርቅና ረሃብ ሳቢያ ከመኖሪያ ቀዬአቸው መንግሥት አጓጉዞ ካሰፈራቸው መካከል በአማራ ክልል ታች አርማጭሆ ሠፈራ ጣቢያ ከሚገኙት ውስጥ ዕድሜያቸው ከአምስት ዓመት በታች የሆኑ 32 ሕፃናት መሞታቸው የተባበሩት መንግሥታት የዜና ወኪል ዘገባ አመለከተ።</p>

<p>በመጠለያ ካምፖች የሕፃናት ሞት አስከፊ ደረጃ መድረሱን መሠረቱ ሆላንድ የሆነው የሆላንድ ድንበር የለሽ ሐኪሞሽ ቡድን ማስታወቁን ዘገባው ጠቅሶ የሕጻናቱ ሞት የተከሰተው የመንግሥት ከፍተኛ ባለሥልጣትና ዓለም አቀፍ ለጋሽ ድርጅቶች ተወካዮች በመጠለያ ጣቢያዎች የሦስት ቀን ጉብኝት አድርገው ከተመለሱ በኋላ መሆኑን ገልጿል።</p>

<p>ችግሩ አሳሳቢ እየሆነ ያለው የመንግሥት ከፍተኛ ባለሥልጣናትና ዓለም አቀፍ ለጋሽ ድርጅቶች ተወካዮች በሠፋሪዎች ካምፕ በመገኘት ፕሮግራሙ አበረታች ነው ማለታቸው በመንግሥት መገናኛ ብዙሃን በተገለፀ ማግሥት መሆኑን ዘገባው አስረድቷል።</p>

<p>የሆላንድ ድንበር የለሽ ሐኮሞች የመንግሥት ባለሥልጣንን በመጥቀስ እንደገለፀው ከሆነ በአካባቢው የሕፃናት ሞትና የምግብ እጥረት በከፍተኛ ሁኔታ ተባብሷል። ሠፋሪዎቹ የሚገኙበት አካባቢ በዝንብ በሚተላለፍ "ሊያስማንያን" በሚባል በሽታ የታወቀ በመሆኑ የሞትን ቁጥር ከፍ እንዳደረገ ዘገባው አመልክቷል።</p>

<p>የዓለም ጤና ድርጅት ባካሄደው ጥናት በሽታው አዲስና ገዳይ በመሆኑ ጥንቃቄ ሊደረግ እንደሚገባ ማስጠንቀቁ ታውቋል። ለኤች.አይ.ቪ ሊያጋልጥ የሚችልና የመዛመት ባሕሪ እንዳለውም ታውቋል።</p>

<p>የሐኪሞቹ ቡድን እንዳስታወቀው በሽታው የተከሰተው በረሃብ በተጐዱና መቋቋም በማይችሉ ሠፋሪዎች ላይ በመሆኑ የሞት ቁጥሩን ከፍ ሊያደርገው ይችላል።</p>

<p>በጥቅምት ወር በሰፈራ ጣቢያው የተካሄደ ጥናት እንዳመለከተው ባለፉት ስድስት ወራት ብቻ 69 ሰዎች በሠፈራ ጣቢያዎች መሞታቸው ታውቋል። ከእነዚህ ውስጥ 32ቱ ዕድሜያቸው ከአምስት ዓመት በታች የሆናቸው ሕጻናት ናቸው።</p>

<p>ለሠፋሪው ንፁሕ የመጠጥ አገልግሎት ይሰጥ የነበረው የውኃ ፓምፕ በመበላሸቱ ምክያት የመጠጥ ውኃ እጥረት ተከስቷል። ይህም በመሆኑ ሠፋሪው ለመጠጥ የወንዝ ውኃ ለመጠቀም እንደተገደደና ይህም ለውኃ ወለድ በሽታ እንዳገለጠው ዘገባው አመልክቷል።</p>


<p class="align-center"><a href="/Gazettas/Tomar/info/Tomar.sera.html">ከጦማር ህዳር 22 ቀን 1996</a></p>

</body>
</html>	














