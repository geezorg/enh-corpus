<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"የኢነጋማ እገዳ ሊነሳ ይችላል" የመንግስት ባለሥልጣን</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">"የኢነጋማ እገዳ ሊነሳ ይችላል" የመንግስት ባለሥልጣን</h2>


<p>መንግሥታቸው ጥቅምት 30 ቀን 1996 በኢትዮጵያ ነፃ ፕሬስ ጋዜጠኞች ማህበር ላይ የጣለው እግዳ ሊነሳ እንደሚችል የኢህአደግ መንግስት ማስታወቂያ ሚኒስቴር ቃል አቀባይ ከተባበሩት መንግሥታ ድርጅት ዜና ወኪል የማህበሩን እገዳ አስመልክቶ ለቀረበላቸው ጥያቄ በሰጡት ምላሽ አስታውቀዋል።</p>

<p>ዘመድኩን ተክሌ የሚባሉና "የመንግሥት ቃል አቀባይ" መሆናቸው የተገለፀው ግለሰብ እንደተናገሩት ኢነጋማ በሀገሪቱ ሕግ መሠረት፣ ሕጋዊና ነፃ በሆኑ ሒሳብ መርማሪዎች አስመርምሮ የተረጋገጠ የሒሳብ ሪፖርት ለመንግሥት ማቅረብ ከቻለ እገዳው ሊነሳለት ይችላል።</p>

<p>መንግሥት በኢነጋማ ላይ የወሰደው የእገዳ እርምጃ ሕጋዊ ሳይሆን ፖለቲካዊ መሆኑን ማኅበሩ እየገለፀ ባለበት በአሁኑ ሰዓት በመላው ዓለም የሚገኙ የሰብአዊ መብትና የጋዜጠኛ ማህበራት በመንግሥት እርምጃ ላይ ተቃውሞ በማቅረብ ላይ በሚገኙበት በአሁኑ ወቅት ከፍትህ ሚኒስቴር ባለሥልጣናት መግለጫ ውጪ አንድ የመንግሥት ባለሥልጣን በይፋ ኢነጋማ የተዘረጋበትን ምክንያት ሲናገርና በማህበሩ ላይ የተጣለውም እገዳ ሊነሳ እንደሚችል ሲገልፅ "ቃል አቀባዩ" የመጀመሪያው ሰው ናቸው።</p>

<p>የኢሕአደግ መንግሥት በኢነጋማ ላይ የወሰደውን እርምጃ በጥብቅ ከተቃወሙት ዓለም አቀፍ ተቋማት ውስጥ አንዱ መቀመጫው ፈረንሳይ (ፓሪስ) የሆነው ድንበር የለሽ ሪፖርተሮች ሲሆን፣ የድርጅቱ ዋና ፀሐፊ ሮበርት መናሪድ በኢነጋማ ላይ የተጣለው እገዳ ፖለቲካዊ ስላለመሆኑ የሚያሳምን ነገር አለመኖሩን ተናግረዋል ተብሏል። ዋና ፀሀፊው በመቀጠል፣ በቅርቡ በኢንተርናሽናል ሚዲያ ሳፖርት" በተባለው ተቋምና በኢነጋማ ትብብር አዲስ አበባ ውስጥ በተባበሩት መንግስታት ድርጅት አዳራሽ በተዘጋጀው አውደ ጥናት ላይ አቶ በረከት ስምኦን" የግል ጋዜጦች ኅላፊነት የተሞላው ጋዜጠኝነት እንዳይስፋፋ እያደረጉ ነው" ሲሉ የተናገሩት የአሁኑን የእገዳ እርምጃ ለመውሰድ ስለመዘጋጀታቸው ማረጋገጫ መሆኑን ተናግረዋል።</p>

<p>የኢነጋማ የሒሳብ መዝገብ እንዲመረምሩ የተመረጡት የተመሰከረላቸው የሒሳብ አዋቂዎችን ሹመትና ክፍያ በጠቅላላ ጉባኤው ለማፅደቅ የኢነጋማሥራ አስፈፃሚ ኮሚቴ አባላት በቅርቡ የጠቅላላ ጉባኤ ሊጠሩ እንደሚችሉ ይጠበቃል።</p>

<p>ማህበሩ ከሦስተኛ ወገኖች ጋር እንዳይገናኝ እገዳ የጣለበት ፍትሕ ሚኒስቴር የሒሳብ ምርመራ ሥራዎችን ለማከናወን ስብሰባ መጥራት እንደሚቻል መግለፁ የሚታወስ ነው።</p>


<p class="align-center"><a href="/Gazettas/Tomar/info/Tomar.sera.html">ከጦማር ህዳር 8 ቀን 1996</a></p>

</body>
</html>	














