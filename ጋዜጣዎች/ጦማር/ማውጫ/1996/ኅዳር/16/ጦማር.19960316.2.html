<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ባለሥልጣኑ በሌሉበት ሥልጣን ተነጠቁ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ባለሥልጣኑ በሌሉበት ሥልጣን ተነጠቁ</h2>


<p>የንግድና ኢንዱስትሪ ሚኒስትር አቶ ግርማ ብሩ የወጪ ንግድ ማስፋፊያ ኤጀንሲ ሥራ አስኪያጅ የነበሩትን አቶ ግዛው ሞላን በብቃት ማነስና ከሰራተኞች ጋር ተባብሮ በመሥራት በኩል ባላቸው ደካማነት በሚል ምክንያት ከህዳር 11/1996 አ.ም ጀምሮ በሌሉበት ከቦታቸ ው አንስተዋቸዋል። </p>

<p>ፎርቹን ጋዜጣ እንደዘገበው አቶ ግዛው ከስራቸው ከመነሳታቸው አንድ ቀን በፊት በእለም አቀፍ የንግድ ምክር ቤት ስብሰባ ላይ ለመገኘት ወደ ስዊዘርላንድ ማምራታቸው ታውቋል።በእሳቸው ፋንታ ተተክተው በተደራቢነት እንዲሰሩ የተደረጉት የመጀመረያው የኤጀንሲው ስራ አስኪያጅ የነበሩትና አሁን በንግድና ኢንዱስትሪ ሚኒስትር ምክትል ሚኒስትር የሆኑት አቶ ፋንታዬ ቢፍቱ ናቸው። </p>

<p>ኤጀንሲው የተቋቋመው በ1991 ዓ/ም ሲሆን አላማውም የወጪ ንግድ ዘርፍን በተለያዩ ሃገራት ለማስፋፋትና በንግዱ ዘርፍ በኩል ያለውን ችግር ለመፍታት በድልድይነት እንዲያገለግል ነው።በዚህም መሰረት ኤጀንሲው ባወጣው የስራ እቅድ መሰረት ባለፈው አመት ከ 9.7 ቢሊዮን ዶላር በላይ ገቢ አስገኝቷል። </p>

<p>ፎርቹን ከቅርብ ምንጮች አገኘሁ ባለው መረጃ መሰረት አቶ ግዛው አስቀድመው መደበኛ ባልሆነ መንገድ ስራቸውን እንዲለቁ ግፊት ተደርጎባቸው ነበር።አቶ ግዛው የአጀንሲው ስራ አስኪያጅ ከመሆናቸው በፊት የመንግስታዊ ልማት ድርጅቶች ተቆጣጣሪ ባለስልጣን ክፍል ሃላፊ በመሆን ያገለገሉ ከመሆኑም በላይ የኢትዮጵያ ንግድ መርከብ የቦርድ ሊቀመንበር የነበሩት ጄኔራል ፃድቃን ገ/ትንሳይ ከጦር ከለቀቁ በኋላ ቦርዱን በሊቀመንበርነት መርተዋል። </p>

<p>በመቀጠልም አቶ ፋንታዬ ቢፍቱ ከኤጀንሲው ስራ አስኪያጅነት ጥቅምት 1994 ዓ/ም ከለቀቁ አንስቶ ኤጀንሲውን በስራ አስኪያጅነት መርተዋል።አቶ ፋንታዬ ቢፍቱ በወጪ ንግድ በኩል ከፍተኛ ልምድና ችሎታ ያላቸው ሰው መሆናቸው ይነገርላቸዋል።</p>


<p class="align-center"><a href="/Gazettas/Tomar/info/Tomar.sera.html">ከጦማር ህዳር 16 ቀን 1996</a></p>

</body>
</html>	














