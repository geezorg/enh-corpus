<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>485 የኦሮሞ ተማሪዎች ስደተኛ ካምፕ ገቡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body bgColor="#fff8dd">

<h2 align="center">485 የኦሮሞ ተማሪዎች ስደተኛ ካምፕ ገቡ</h2>


<p>ከሳምንታት በፊት ከሞያሌ ተነስተው ወደ ኬንያ ከተሰደዱት 600 መቶ የኦሮሞ ተማሪዎች መካከል 485 ተማሪዎች በኬንያ ሞያሌ ከተጠለሉበት አንድ የአንደኛ ደረጃ ትምህርት ቤት ተነስተው ከኬንያ ሞያሌ በሰባት ኪሎ ሜትር ላይ በሚገኘው የተባበሩት መንግሥታት ድርጅት የስደተኞች ኮሚሽን ካምፕ ውስጥ እንዲገቡ መደረጉን የኬንያ ሞያሌ አካባቢ ኮሚሽነር ጆሸዋ ኬናች የተባሉ ሰው መግለፃቸውን "ኬቢሲ" የተባለው የኬንያ ራዲዮ ባሠራጨው ዜና ገልጧል። ተማሪዎቹ "የትግሬ መንግሥት" በሚሉት የኢሕአዴግ አገዛዝ ተፅእኖ ስለደረሰባቸው ከሀገር መሰደድን መምረጣቸውን የገለፁ ሲሆን የኢሕአዴግ ማስታወቂያ ሚኒስትር በረከት ስምኦን ደግሞ ተማሪዎቹን ከሀገር ያስወጣቸው የኦነግ ቅስቀሳ ነው በማለት መግለፃቸው የሚታወስ ነው።</p>

<p>ከዚህ ከኦሮሞ ተማሪዎች ጋር በተያያዘ ሁኔታ ከአዲስ አበባ ዩኒቨስቲ የተባረሩትና በየቦታው የተበታተኑ ልጆች ተይዘው እየታሰሩ መሆኑ በሚነገርበት በአሁኑ ወቅት የኦሮሚያ መንግሥት መምህራን በጐደሉበት ቦታ ለመሙላት ከቦታ ቦታ እያዘዋወረ ማስራት መጀመሩን ለማወቅ ተችሏል።</p>

<p>መምህራን በመሰወራቸው ምክንያት እጥረት በገጠመበት በአምቦ ሁለተኛ ደረጃ ትምህርት ቤት ውስጥ እንዲያስተምሩ ሁለት መምህራን ከምዕራብ ወለጋ ደምቢዶሎ ከተማ ውስጥ በሚገኘው ቄለም አጠቃላይ ሁለተኛ ደረጃ ትምህርት ቤት ውስጥ ሲያስተምሩ የነበሩት መምህር ተፈራ ጫፋን መምህር ቀና ዲንስ ከአካባቢያቸው ሲነሱ ለሥልጠና ወደ አዲስ አበባ መሄድ እንዳለባቸው የተነገራቸው ቢሆንም አዲስ አበባ ከደረሱ በኋላ ግን ለኦሮሚያ ምክር ቤት ሪፖርት እንዲያደርጉና ወደ አምቦ ሄደው ዘጠነኛ ክፍል እንዲያስተምሩ ትዕዛዝ እንደተሰጣቸው ለማወቅ ተችሏል።</p>

<p>ከተለያዩ አቅጣጫ የሚደርሱ መረጃዎች እንደሚያስረዱት በተለያዩ የኦሮሚያ ክልሎች የሚገኙ ተማሪዎች፣ መምህራንና ሠራተኞች፣ እየታሰሩ ሲሆን ልጆቻቸው ሊገኙ ያልቻሉ ቤተሰቦች ልጆቻቸውን እንዲያቀርቡ ወይንም በልጆቻቸው እግር ተተክተው እየታሰሩ እንደሚገኙ ወረዳዎች ውስጥ በስፋት እየተካሄደ ይገኛል።</p>


<p class="align-center"><a href="/Gazettas/Tomar/info/Tomar.sera.html">ከጦማር ግንቦት 03 ቀን 1996</a></p>

</body>
</html>
