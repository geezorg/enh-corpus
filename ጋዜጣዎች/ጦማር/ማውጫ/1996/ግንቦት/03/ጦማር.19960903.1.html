<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ጅቡቲ ወደብ ታሪፍ ጭማሪ አደረገ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body bgColor="#fff8dd">

<h2 align="center">ጅቡቲ ወደብ ታሪፍ ጭማሪ አደረገ</h2>


<p>የጅቡቲን ወደብ ለማስተዳደር ለሃያ ዓመታት ከጅቡቲ መንግሥት የተረከበው "ዱባይ ኢንተርናሽናል ፓርት " የተባለ ድርጅት በሦስት ዓመት ውስጥ ለሁለተኛ ጊዜ የወደብ ታሪፍ ጭማሪ ማድረጉን የዜና ዘገባዎች አመልክተዋል።</p>

<p>ዘገባዎቹ እንደሚያስረዱት፣ በቅርቡ የተጨመረው የወደብ ታሪፍ ሃያ በመቶ ሲሆን፣ በዚህ የታሪፍ ጭማሪ የተነሳ በወደቡ በኩል ወደ ኢትዮጵያ በሚገቡ ዕቃዎች ላይ የዋጋ ጭማሪ ሊደረግ እንደሚችል በሀገሪቱ ውስጥ ያለውን የኑሮ ውድነት እንደሚያባብስ አስተያየት ሰጪዎች በመናገር ላይ ናቸው።</p>

<p>በወደቡ ከፍተኛ ተጠቃሚ የሆነችው ኢትዮጵያ ከወደቡ አስተዳዳሪዎች ጋር በገባችው ስምምነት መሰረት የታሪፍ ለውጥ ሲኖር በመጀመሪያ ተገልጾ ምክክር ተደርጐበት መሆን ነበረበት። ይሁን እንጂ በአሁኑ ወቅት የተደረገው የታሪፍ ጭማሪ ከመንግሥት ጋር ምንም ዓይነት ምክክር ሳይደረግበት የተፈፀመ በመሆኑ የኢትዮጵያ መንግሥት ባለሥልጣናትን ማስቆጣቱን ለጉዳዩ ቅርበት ያላቸው ምንጮች ገልጠዋል።</p>

<p>በወደቡ አስተዳዳሪዎች በኢትዮጵያ መንግሥት መሀከል በነበረው ስምምነት መሰረት በወደቡ ላይ የተራገፈ ዕቃ እስከ አንድ ወር ድረስ ኪራይ ሳይከፈልበት ዕቃ በወደብ ላይ ይቆይ ነበር። ከአንድ ወር በኋላ በአንድ ጫማ ስፋት እቃው በይዘው ቦታ ለሃይ ጫማ አስር ዶላር፣ ለዓርባ ጫማ 15 ዶላር ይከፈልበት እንደነበር ይታወቃል። ይሁን እንጂ ከአዲሱ ታሪፍ ጭማሪ ጋር በተያያዘ የአንድ ወር ዕድሜ የነበረው ያለ ኪራይ ዕቃን የማቆየቱ ስምምነት ወደ አሥር አምስት ቀን ዝቅ ሳይል እንዳልቀረ ምንጮች ይናገራሉ።</p>

<p>ከግንቦት 8 - 11 ቀን 1996 በጅቡቲ ከተማ በሚደረገው የኢትዮ ጅቡቲ የሚኒስትሮች የጋር ምክክር ጉባኤ ላይ የሚገኘውን የልዑካን ቡድን በመምራት ወደዚያ የሚሄዱት አቶ ስዩም መስፍን በዚህ ሳምንት ወደ ጅቡቲ እንደሚያመሩ የተገለፀ ሲሆን፣ በንግግሩ ላይ ይኸው የወደብ ታሪፍ ጉዳይ ከፍተኛ መነጋገሪያ ሊሆን እንደሚችል ተገምቷል።</p>

<p>ይህ በዚህ እንዳለ ከሱዳን ወደብ ነዳጅ የጫነ የኢትዮጵያ የነዳጅ ማመላለሻ ቦቴ ወደቡ ላይ በድንገት በእሳት በመያያዙ ምክንያት ኢትዮጵያዊ ከሱዳን ወደብ ታገኝ የነበረው ነዳጅ ለሦስት ሳምንታት ተቋርጦ መቆየቱን በእንግሊዝኛ ቋንቋ የሚታተመው ካፒታል ጋዜጣ ዘግቧል።በወደቡ ላይ በተነሳው ድንገተኛ የእሳት አደጋ አንድ ነዳጅ ጭኖ ለመንቀሳቀስ የተዘጋጀ ቦቴና በመጫን ላይ ያለን ጨምሮ የሱዳን የነዳጅ ማመላለሻ በእሳቱ መያያዛቸው ተገልጿል።</p>

<p>በዚህ የተነሳ የኢትዮጵያ መንግሥት የወደብ አገልግሎቱን ከፓርት ሱዳን ወደ ጅቡቲ ለማዛወር መገደዱን ዘገባው አመልክቷል። በዚህም መቶ በመቶ በጅቡቲ ወደብ እንድትጠቀም መገደዷን በዘገባው ተያይዞ ተገልጧል።</p>

<p>የእሳት አደጋው የደረሰበትን ምክንያትና ያደረሰውን ጉዳይ በተመለከት ጋዜጣው የኢትዮጵያ ነዳጅ ድርጅትንና በኢትዮጵያ የሱዳን ኤምባሲን ጠይቆ ለማጣራት ያደረገው ሙከራ ሳይሳካ እንደቀረ አመልክቷል።</p>


<p class="align-center"><a href="/Gazettas/Tomar/info/Tomar.sera.html">ከጦማር ግንቦት 03 ቀን 1996</a></p>

</body>
</html>
