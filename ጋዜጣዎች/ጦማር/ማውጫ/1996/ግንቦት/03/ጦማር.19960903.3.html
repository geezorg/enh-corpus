<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኤርትራ 36 የአንሚ አባላትን አሰረች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body bgColor="#fff8dd">

<h2 align="center">ኤርትራ 36 የአንሚ አባላትን አሰረች</h2>


<p>በኢትዮ ኤርትራ ድንበር ላይ የተሰማራው የተባበሩት መንግሥታት ድርጅት ስላም አስከባሪ ኃይል አባላት መሀከል ኤርትራ 36ቱን ካለፈው ዓርብ ጀምሮ ማሰሯ ተገለጸ።</p>

<p>ለሰላም አስከባሪው ቅርበት ያላቸው ምንጮች እንደገለፁት የሰላም አስከባሪው ሠራተኞች በቁጥጥር ሥር በመዋላቸው፣ በሰላም አስከባሪ ካምፕ ውስጥ የነበሩ ሠራተኞች ከሥራ ቦታቸው ሳይነቃነቁ የቅዳሜና እሑድ የእረፍት ጊዜያቸውን አሳልፈዋል።</p>

<p>በኤርትራ መንግሥትና በመንግሥታቱ ድርጅት መካከል አለመግባባት ተባብሶ ወደ አስጊ ሁኔታ እየገባ በመጣበት በአሁኑ ወቅት የኤርትራ መንግሥት የመንግሥታቱን ድርጅት አጥብቆ በመከሰስ ላይ ይገኛል።</p>

<p>በኢትዮ ኤርትራ የሰላም ቀጣና የሰፈረው የተባበሩት መንግሥታት የሰላም አስጠባቂ ጦር በሕፃናት ላይ የአስገድዶ መድፈር ወንጀል ይፈፀማል፣ የወሲብ ፊልሞችን ይቀርጻሉ፣ የሀገሪቱን ብሔራዊ ገንዘብ ለመጸዳጃ ቤት ወረቀትነት ይጠቀማሉ። በአጠቃላይ በቀጣናው መረጋጋት እንዳይፈጠር እያደረጉ ነው ሲል የኤርትራ መንግሥት ክስ በማቅረቡና አንድ የአንሚ አባል በማሰሩ ለኤርትራ የመጨረሻ ማስጠንቀቂያ መሰጠቱን ዘገባዎች ያመለክታሉ።</p>

<p>የተባበሩት መንግሥታት ለኤርትራ በሰጠው የመጨረሻ ማስጠንቀቂያ ኤርትራ ከሰላም አስጠባቂው ጦር ጋር የመተባበር ግዴታ አለባት፣ አለበዚያም በድንበር አካባቢ በሰላም ማስጠበቅ ላይ የተሰማራው ጦር ለቆ እንዲወጣ በግልፅ መጠየቅ አለበት ማለቱን ዘገባውን አመልክቷል።</p>

<p>የተባበሩት መንግሥታት የሰላም አስጠባቂ ጦር ከኤርትራ ጋር የፈጠረው አለመግባብት የመጨረሻ ደረጃ ከደረሰና የአንሚ ሠራተኞች በሕገወጥ መንገድ በኤርትራ መንግሥት ለእስር ከተዳረጉ በኋላ ትዕግሥቱ እያለቀ በመሆኑ የመጨረሻ ማስጠንቀቂያ ለመስጠት መገደዱ ታውቋል።</p>

<p>የኤርትራ መንግሥት በበኩሉ "አንሚ እስከዛሬ ይህ ነው የሚባልና የሚታይ እርምጃ ሲወስድ አልታየም። የተሳሳቱ ሥራዎችን እንዲያርምና አሰራሩን ግልፅ እንዲያደርግ ቢጠየቅም ለመተባበር ፈቃደኝነት አይታይበትም ። በዚህ የተነሳ በቀጣናው ያለው የሰላም ሁኔታ ከቀን ወደ ቀን እየባሰና በሀገሪቱ መረጋጋት እንዳይፈጠር ምክንያት እየሆነ ነው። በተጨማሪም የቀጣናውን ሰላም አሳሳቢ አድርጐታል" ብሏል።</p>

<p>አንሚ ከኤርትራ ለቀረበበት ክስ በሰጠው ምላሽ "የኤርትራ መንግሥት የሰላም አስጠባቂው ጦር አሠራር እንቅፋት እየፈጠረ ነው። አንድ አባል በሕገወጥ መንገድ አስሯል። የአንሚ ተሽከርካሪዎች እንዳይንቀሳቀሱ አግዷቸዋል። የአንሚ ተልዕኮ ኤርትራ እንደሚለው ሳይሆን በኢትዮጵያና ኤርትራ መሃከል የተፈጠረው ግጭት ዘላቂ መፍትሔ እንዲያገኝ ነው፣ ነገር ግን ኤርትራ የችግሩ አካልና ፈጣሪ አድርጋ ስትከሰን በጣም አስደንግጦናል" ብሏል።</p>


<p class="align-center"><a href="/Gazettas/Tomar/info/Tomar.sera.html">ከጦማር ግንቦት 03 ቀን 1996</a></p>

</body>
</html>
