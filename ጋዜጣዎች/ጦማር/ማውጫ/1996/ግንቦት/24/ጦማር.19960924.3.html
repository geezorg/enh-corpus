<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ብርሃኑ ዲንቃ የኮፊ አናን ረዳት ሆኑ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ብርሃኑ ዲንቃ የኮፊ አናን ረዳት ሆኑ</h2>


<p>ኢትዮጵያዊው ዲፕሎማት አምባሳደር ብርሃኑ ዲንቃ የተከበሩት መንግሥታት ድርጅት ዋና ፀሐፊ የሚስተር ኮፊ አናን ልዩ ረዳት ሆነው መሾማቸውን ከሥፍራው ከደረሰን መረጃ ለመረዳት ተችሏል።</p>

<p>የ69 ዓመቱ ኢትዮጵያዊ ዲፕሎማት ከአምስት ዓመት በፊት በታላላቅ ኃይሎች (በቡሩንዲ) የዋና ፀሐፊው ልዩ ረዳት በመሆን ሲሰሩ ቆይተው ይህንኑ ሃላፊነታቸውን በብቃት ከተወጡ በኋላ ከቅርብ ጊዜ ጀምሮ የዋና ፀሐፊው ረዳት በመሆን ኒዮርክ በሚገኘው የድርጅቱ ጽ/ቤት ተሹመዋል።</p>

<p>ይህ የአምባሳደሩ ሹመት እስከዛሬ ድረስ ማንም ኢትዮጵያዊ ያልደረሰበት ደረጃ መሆኑን የገለጡት የአምባሳደሩ የቅርብ ወዳጆች «ይህ ለኢትዮጵያ ታላቅ ክብር»ነው ሲሉ ተናግረዋል።</p>

<p>እ.ኤ.አ ሰኔ 4 ቀን 1935 በወለጋ ክፍለ ሀገር በግምቢ አካባቢ የተወለዱት አምባሳደር ብርሃኑ ዲንቃ ትምህርታቸውን በኢትዮጵያ በአሜሪካ ተከታትለው በፖለቲካል ሳይንስና በኢኮኒኖሚክስ የተለያዩ ድግሪዎችን የተቀበሉ መሆናቸው ይታወቃል።</p>

<p>አምባሳደር ብርሃኑ የዋና ፀሐፊው ልዩ ረዳት ከመሆናቸው በፊት በሴራሊዮን የዋና ፀሐፊው ልዩ መልዕክተኛ፣ እንዲሁም የተባበሩት መንግስታት ድርጅት በሶማሊያ ውስጥ ላከናወነው ተግባር ዋና የፖለቲካ አማካሪ በመሆን አገልግለዋል።</p>

<p>ከዚህም ሌላ በደቡብ አፍሪካ ምሥራቃዊ ኬፕ ግዛትና በካምቦዲያ ለነበረው የመንግሥታቱ ድርጅት ተልዕኮ በምክትል ዳይሬክተርነት በብቃት ሠርተዋል።</p>

<p>እ.ኤ.አ ከ1989 እስከ 1992 ባለው ጊዜ ውስጥ አምባሳደር ብርሃኑ ዲንቃ በተባበሩት መንግሥታ ድርጅት ሥር በሚገኙት የዓለም አቀፍ የእንሰሳት ሀብት ማዕከል፣ በአፍሪካ ኢኮኖሚ ኮሚሽን፣ በተባበሩት መንግሥታት የልማት ፕሮግራምና በዓለም አቀፍ የሰላም አካዳሚ ውስጥ በአማካሪነት አገልግለዋል።</p>

<p>አምባሳደር ብርሃኑ ዲንቃ በኢትዮጵያ ውጭ ጉዳይ ሚኒስቴር ውስጥ ከ1959 እስከ 1975 በኃላፊነት ደረጃዎች ላይ የሰሩ ሲሆን በሚኒስቴር መሥሪያ ቤቱ ውስጥ የአፍሪካና የመሀከለኛው ምስራቅ ዳይሬክተር በመሆን አገልግለዋል።</p>

<p>ከዚያም በጅቡቲ የኢትዮጵያ አምባሳደር፣ በኒውዮርክ የተባበሩት መንግሥታት ድርጅት ቋሚ መልዕክተኛ፣ በካናዳ የኢትዮጵያ አምባሳደር፣ እንዲሁም በተባበሩት መንግስታት ድርጅት ሥር ለተቋቋመውና በቅኝ ግዛት ሥር የሚገኙ ሀገሮች ነጻነታቸውን የሚቀዳጁበትን ሁኔታ በሚያመቻቸው ሃያ አራት አባላት ያሉት ልዩ ኮሚቴ ውስጥ በሊቀ-መንበርነት በመሥራት ታላቅ ኃላፊነት የተወጡ ሰው መሆናቸውን ከተሞክሯቸው ለመረዳት ተችሏል።</p>


<p class="align-center"><a href="/Gazettas/Tomar/info/Tomar.sera.html">ከጦማር ግንቦት 24 ቀን 1996</a></p>

</body>
</html>	
