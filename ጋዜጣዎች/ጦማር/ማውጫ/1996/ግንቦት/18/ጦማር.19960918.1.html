<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አርባ ሺህ የኢትዮጵያ ጦር በኬንያ ድንበር መስፈሩ ተገለፀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">አርባ ሺህ የኢትዮጵያ ጦር በኬንያ ድንበር መስፈሩ ተገለፀ</h2>


<p>በኢትዮጵያና ኬንያ ድንበር በሚኖሩ አርብቶ አደሮች መካከል አልፎ አልፎ ይከሰት የነበረው አለመግባባት በቅርብ ጊዜ ወዲህ መልኩን ቀይሮ ሁለቱን ሀገሮች ጦር ወደ ማማዘዝ በመድረሱ ኢትዮጵያ 40 ሺህ ወታደሮችን ወደ ኬንያ ድንበር በማስጠጋት ለውጊያ ዝግጁ ሆኖ በመጠባበቅ ላይ እንደምትገኝና ኬንያ የሚሰነዘርብኝ ጥቃት ለመመከት ዝግጁ ነኝ ማለቷን ኬንያ ውስጥ የሚታተመው ፒፕል የተሰኘ ጋዜጣ በትናንት እትሙ ባቀረበው ዘገባ መግለጹ ታውቋል።</p>

<p>ኢትዮጵያ ኬንያን ለመውጋት ከፍተኛ ቁጥር ያለውን ወታደር ወደ ድንበር አካባቢ በማስጠጋት ለውጊያ መዘጋጀቱን ተከትሎ በፕሬዚዳንቱና በወያደራዊ ባለሥልጣናት መሀከል ክፍፍል መፈጠሩን ጋዜጣው ዘግቧል። የኬንያው ፕሬዚዳንት ችግሩን በድርድር ለመፍታት ዲፕሎማቶችን ወደ ኢትዮጵያ መላክ አለብን ሲሉ የኬንያ ወታደራዊ ባለሥልጣናት ከኢትዮጵያ ጋር ወደ ሰላማዊ ድርድር አያስፈልግም፤ ማንኛውንም የሚሰነዘርብንን ጥቃት ለመመከትና ራሳችንን ለመከላከል ዝግጁ ነን ማለታቸውን ጋዜጣው በዘገባው ጠቅሷል።</p>

<p>ኬንያና ኢትዮጵያ ለውጊያ መዘጋጀታቸውን የኬንያ ደህንነት ሚኒስትር ባለፈው ሳምንት በሁለቱ ሀገሮች ድንበር አካባቢ ያለውን ሁኔታ ጐብኝተው ከተመለሱ በኋላ ኬንያ ጦሩዋን ወደ ድንበሩ አካባቢ ማስጠጋት አለባት ሲሉ ለወታደራዊ ጄኔራሉ ሪፖርት ካደረጉ ወዲህ ሁኔታው እየተለወጠ መምጣቱን ዘገባው አመልክቷል።</p>

<p>ኢትዮጵያና ኬንያን ወደ ጦርነት እንዲያመሩ ያደረጋቸው የኢትዮጵያ መንግሥት ኬንያ ለኦሮሞ ነፃነት ግንባር ተዋጊዎች መሸሸጊያና በምድር ገነት ሆናለች ሲሉ ኢትዮጵያ ጠቅላይ ሚኒስትር መለስ ዜናዊ ኬንያን በመክሰስ እንደሆነ ተገልጿል። በአሁኑ ጊዜ በኬንያ ውስጥ 25 የኦሮሞ ነፃነት ግንባር ወታደራዊ ጣቢያዎች የሚገኙ በመሆኑ እነዚህ ጣቢያዎች ተዘግተው ኦነግ ከኬንያ እንዲወጣ ከኢትዮጵያ የቀረበውን ጥያቄ ኬንያ ተግባራዊ አለማድረጓ መሆኑን ዘገባው አመልክቷል።</p>

<p>ከዚህም ሌላ ኤርትራ በኢትዮጵያና በኬንያ መካከል ውጥረት እንዲፈጠርና ወደ ጦርነት እንዲገቡ እጇ አለበት መባሉ ተዘጓል። በተለይ የኢትዮጵያ ወታደሮች በድንበር አካባቢ ኬንያ መንግሥት ሥር የሚገኙ የደህነንት ሰዎችና አስተዳደር ፖሊሶች ላይ ጥቃት በማድረሳቸው ምክንያት ሁኔታው እየተባባሰ መምጣቱ ተገልጿል።</p>

<p>ባለፈው ሳምንት የኬንያ ፓርላማ አባልና ከሞያሌ አካባቢ የተወከሉት ጉራቻ ገልጋሎ በድንበሩ አካባቢ ያለው ውጥረት እንዲረግብና ወታደራዊ ትንኮሳው እንዲቆም መንግሥት በጉዳዩ ጣልቃ እንዲገባ ሲሉ ጥያቄ አንስተው እንደነበር ከዚያ ወዲህ የኢትዮጵያ ወታደሮች የሁለቱን ሀገር ድንበር በማቋረጥ ወደኬንያ ክልል እየገቡ ሰላማዊ ዜጐችን እንደሚያሸብሩ ፓርላማው መነጋገሩን ዘገባው ገልጿል። ጉራቻ ገልጓሎ የኢትዮጵያ ወታደሮች ያስፈራሩናል ይዝቱብናል። ስለዚህ ችግሩ መኖሩ ታውቆ ትኩረት ይደርግ ማለታቸው ተገልጿል።</p>

<p>በኬንያ በኩል ስለቀረበው ክስ ከኢትዮጵያ መንግሥት በኩል የተሰጠ ይፋ መግለጫ የለም።</p>


<p class="align-center"><a href="/Gazettas/Tomar/info/Tomar.sera.html">ከጦማር ግንቦት 18 ቀን 1996</a></p>

</body>
</html>	
