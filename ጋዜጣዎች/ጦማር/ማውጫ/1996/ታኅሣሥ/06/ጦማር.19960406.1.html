<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ጋምቤላ በወታደራዊ ቁጥጥር ሥር ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ጋምቤላ በወታደራዊ ቁጥጥር ሥር ነው</h2>


<p>በምዕራብ ኢትዮጵያ በሚገኘው በጋምቤላ ክልል በተለያዩ ጊዜያት ሲካሄድ የነበረ ግጭት ተባብሶ፣ ካለፈው ቅዳሜ ታህሳስ 3 ቀን 1996 ጀምሮ ለበርካታ ሰዎች መሞት ምክንያት ወደሆነ ደረጃ መሸጋገሩን ለማወቅ ተችሏል።</p>

<p>ባለፈው ቅዳሜ ከጋምቤላ ከተማ ሃያ አምስት ኪሎ ሜትር ርቀት ላይ ያልታወቁ ታጣቂዎች አንድ የስደተኞችና የስደት ተመላሾች ጉዳይ መሥሪያ ቤት ተሽከርካሪን አስቁመው፣ በተሽከርካሪው ላይ የነበሩትን ስምንት ሰዎች ከረሸኑ በኋላ በጋምቤላ ከተማና አካባቢው የከፋ እልቂት ተቀስቅሷል ተብሏል። </p>

<p>ከአካባቢው ብሔረሰቦች አንዱ የሆነው የአኝዋ ተወላጆች እንዳደረሱት በሚነገረው በዚህ አደጋ ከሞቱ ሰዎች መሀከል አንዱ የሆኑት የአቶ ቢንያም አሊ የቀብር ሥነ ሥርዓት ታህሳስ 4 ቀን 1996 በመካሂሳ አቦ ቤተክርሲያን ተፈፅሟል። ሟቹ አቶ ቢኒያም ዓሊ የስደተኞችና ከስደት ተመላሾች ጉዳይ መስሪያ ቤት የፕሮቴክሽን ኅላፊ እንደነበሩ ለማወቅ ተችሏል።</p>

<p>ከአቶ ቢንያም ሌላ የተባበሩት መንግሥታት ድርጅት የስደተኞች ጉዳይ ኮሚሽን ሠራተኛ፣ ሁለት ፖሊሶችና ሌሎች ሠራተኞች ተገድለዋል። ለጉዳዩ ቅርበት ካላቸው ምንጮች ለማወቅ እንደተቻለው ሠራተኞች ከጋምቤላ ከተማ በስተምዕራብ አቅጣጫ በግምት በ80 ኪሎ ሜትር በጂካዎ ወረዳ ውስጥ የምትገኘው "ላሬ" በተባለችው መንደር ውስጥ የስደተና ጣቢያ ለማቋቋም በመጓዝ ላይ ነበሩ።</p>

<p>ከእነዚህ ስምንት ሰዎች ሞት በኋላ በተለይ "የመሀል ሃገር ተወላጆች" በሚባሉትና የክልሉ ተወላጆች" በሚባሉትና የክልሉ ተወላጆች በሆኑት አኙዋ ብሄረሰብ ተወላጆች መሀከል በተቀሰቀሰ ግጭት ከቅዳሜ ሙሉ ቀን ጀምሮ ይህ ዘገባ እስከተጠናቀረበት ትናንት በሰዓት በኋላ ድረስ በጠመንጃና በተለያዩ ባሕላዊ መሣሪይዋኦች መገዳደል እየተካሄደ ይገናል።</p>

<p>ከአዲስ አበባ ወደጋምቤላ የሚደረገው የስልክ ግንኙነት አገልግሎት የማይሰጥ በመሆኑ ስለደረሰው ጉዳይ ዝርዝር መረጃ ማግነት ባይቻልም እስከእሁድ ምሽት ድረስ ከአኙዋዎችና ከመሀገር ሀገረ ሰው እስከመቶ የሚደርሱ ሰዎች ሳይሞቱ ወይም ሳይቆስሉ እንዳልቀረ ጉዳዩን በቅርበት ከሚከታተሉ የመንግሥት ምንጮች ከተገኘው መረጃ ለማወቅ ተችሏል።</p>

<p>ከተማውን ሙሉ በሙሉ የተቆጣጠረው የመከላከያ ሠራዊት በከተማው ውስጥ እየሄደ በድምፅ ማጉያ ሕዝቡ እንዲረጋጋ ማሳሰቢያ እየሰጠ ቢሆንም ላለፉት 48 ሠዓታት መገዳደሉ በቁጥጥር ስር ሊውል እንዳልተቻለም ይነገራል።</p>

<p> በዚሁ ግጭት ምክንያት በጋምቤላ ከተማና አካባቢው ምንም ዓይነት የመንግሥት ሆነ የግል ሥራ ቆሟል። አብዛኛው የከተማው ነዋሪ ቤቱን ዘግቶ ቀንና ሌሊቱን በስጋት እየገፋ እንደሚገኝም መረጃዎች ይጠቁማሉ።</p>

<p>በስደተኞች ጉዳይ ኮሚሽን ሠራተኞች ላይ ግድያው ከመፈጸሙ ሁለት ሳምንት በፊት አምስት የሚደርሱ የሳትኮን ኮንስት ራክሽን ሠራተኞች ተገድለው እንደነበሩ የሚታወስ ሲሆን ከዚያን ወዲህም ሆነ ከዚያ በፊት በተለይ በአካባቢው የሚኖር የመሃል ሀገር እወላጆች ብየቦታው ሲገደሉ እንደነበር የአካባቢው ነዋሪዎች ሲናገሩ ቆይተዋል።</p>

<p>የክስተቱ መንስኤ የአካባቢው ተወላጆች ያልሆነ ሰዎች አካባቢውን ለቀው እንዲወጥይ የሚተይቁ ወገኖች ፍላጐት መሆኑ ይነገር እንጂ ከግፊቱ ጀርባ የፖእለቲካ አቋም ስለመኖር አለመኖሩ የታወቀ ነግር የለም። ካለፈው ቅዳሜ ጀምሮ ወደጋምቤላ ከተማ መግባትም ሆነ ከከተማው መውጣት አስቸጋሪ መሆኑን ከሚደርሱ ተጨማሪ መረጃዎችን ለማወቅ ተችሏል።</p>

<p>የፌዴራል ጉዳዮች ሚኒስቴር በጉዳዩ ላይ ያለው መረጃ ይኖር እንደሆነ ልማወቅ የሚመለክታችውን የሚኒስቴር መሥሪያ ቤቱን ኃላፊዎች ብንጠይቅም ምላሽ ማግኘት አልተቻለም።</p>



<p class="align-center"><a href="/Gazettas/Tomar/info/Tomar.sera.html">ከጦማር ታህሳስ 6 ቀን 1996</a></p>

</body>
</html>	














