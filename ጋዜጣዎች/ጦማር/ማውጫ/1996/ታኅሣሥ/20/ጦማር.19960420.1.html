<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በኢነጋማ ስም ኮሚቴ ተቋቋመ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በኢነጋማ ስም ኮሚቴ ተቋቋመ</h2>


<p>የኢሕአዴግ መንግሥት ፍትህ ሚኒስቴር የኢትዮጵያ ነፃ ጋዜጠኞች ማኅበርን ከማንኛውም እንቅስቃሴ አግዶ በሚገኝበት በአሁኑ ሰዓት "የማኅበሩ አባላት ነን የሚሉ ግለሰቦች በማህበሩ ስም ስብሰባ አድርገው አስተባባሪ ኮሚቴ እንዲያቋቁም ተፈቅዶላቸዋል።</p>

<p>መንግሥት የኢነጋማን እንቅስቃሴ ከጥቅምት 30 ቀን 1996 ጀምሮ በይፋ ካገደ በኃላ ኅዳር 28 ቀን 1996 የፍትህ ሚኒስትሩ የኢነጋማን አመራር አባላት በጽ/ቤታቸው ስብሰባ ጠርተው፣ በህጉ መሠረት ለቀረበላቸው አቤቱታ ሕጋዊ መልስ ከመስጠት ይልቅ የማህበሩ መሪዎች በማህበሩ ስም በሀገር ውስጥም ሆነ ክሀገር ውጪ ከሚገኙ ተቋማት ጋር በማናቸውም መንገድ እንዳይገናኙ፣ ሌላው ቀርቶ ያመራር አባላቱ እርስ በርሳቸው የስልክ ግንኙነት ማድረግ እንዳይችሉ ማስጠንቀቂያ ከሰጡዋቸው በኃላ በመንግስት እውቅናና ድጋፍ በማህበሩ ስም የሚንቀሳቀሱ አፈንጋጮች ታህሳስ 17 ቀን 1996 በጣይቱ ሆቴል ስብሰባ እንድያካሂዱ ተደርጓል። </p>

<p>መንግስት ከየትም ያሰባሰባቸው እነዚህ "የኢነጋማ አባላት ፣ በኢነጋማ ላይ የተጣለው እገዳ እንዲነሳ መንግሥትን ልጠይቅ ነው" የሚሉት እነዚሁ ገለሰቦች፣ በጣይቱ ሆቴል ባደረጉት ስብሰባ ሰባት አባላት ያሉት አስተባባሪ ኮሚቴ መርተዋል ተብሏል።</p>

<p>በዚህ ኮሚቴያቸውም አማካይነት ፊርማ አሰባስበው፣ በማህበሩ ላይ የተጣለው እገዳ እንዲነሳና ከእነዚሁ ወገኖች አንዱ በሆኑት በማህበሩ ላይ የተጣለው እገዳ እንዲነሳና ከእነዚሁ ወገኖች አንዱ በሆኑት በማህበሩ ዋና ፀሐፊ እጅ በሚገኘው የማኅበሩ ማኅተም እየተጠቀሙ የማህበሩን ሥራ መሥራት እንዲችሉ መንግሥትን ለመጠየቅ ተስማምተዋል።</p>

<p>ፍትህ ሚኒስቴር "በሕግ ተሰጥቶኛል" በሚለው ሥልጣኑ አማካይነት የማህበሩ አመራር አግዶ አንድ ወር ባልሞላ ጊዜ ውስጥ ጠቅላላ ስብሰባ ጠርቶ ጊዜያዊ ኮሚቴ ያስመርጣል ተብሎ በሚጠበቅበት በአሁኑ ወቅት ምንም ዓይነት ሕጋዊ መሠረት የሌላቸው ገለሰቦች ያለአንዳች የስብሰባ ፈቃድ የመንግሥት ሆቴል ተከራይተው፣ የሻይና የቡና ወጪ አውጥተው እንዲሰባሰቡ መደረጉ፣ ስብሰባቸው በኢሕአዴግ መንግሥት ራዲዮና ቴሌብዥን ሽፋን እንዲሰጠው መደረጉ፣ ስብሰባቸው በኢሕአዴግ መንግሥት ራዲዮና ቴሌቭዥን ሽፋን እንዲሰጠው መደረጉ መንግሥት እነዚህኑ ሰዎች በኢነጋማ ስም ለማንቀሳቀስ ፍላጐት እንዳለው የሚያመለክተ ሆኗል።</p>

<p>ይኼው ስብሰባ ባደረገው ምርጫ አቶ ጌታቸው ስሜ (ከአዲስ አድማስ ጋዜጣ)፣ አቶ ዳንኤል ድርሳ፣ አቶ ወንድወሰን መኳንንት፣ አቶ ብሩክ መኰንን ከተስፋ ጐህ፣ አቶ ሀብታሙ በለጠ እና አቶ ዳዊት ታዬ ከፎርቹን ጋዜጣ ተመርጠዋል ተብሏል።</p>

<p>የፍትህ ሚኒስቴር አቶ ሀርቃ ሀሮዬ የኢነጋማን ሕጋዊ ሥራ አመራር ጠርተው ባነጋገሩበት ወቅት የተባበሩት መንግሥታት ድርጅት ፀጥታ ጥበቃ ምክር ቤት ራሱ ውሳኔ ቢያስተላለፍ የኢነጋማን እገዳ እንዲያነሱ ሊያስገድዳቸው እንደማይችል በግልፅ ቢናገርም መንግሥት በማህበሩ ላይ የወሰደውን እርምጃ ማስተዋል የጐደለው መሆኑን የሚገልፁ የተቃውሞ ደብዳቤዎች በየደረጃው ለሚገኙ የመንግስት ባለስልጣናት እና አካላት እየደረሱ ናቸው።</p>


<p class="align-center"><a href="/Gazettas/Tomar/info/Tomar.sera.html">ከጦማር ታህሳስ 20 ቀን 1996</a></p>

</body>
</html>	














