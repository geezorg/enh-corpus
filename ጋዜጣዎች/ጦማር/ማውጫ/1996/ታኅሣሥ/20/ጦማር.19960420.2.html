<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኤርትራ የኢትዮጵያ፣ የሱዳንና የየመን መሪዎችን ስብሰባ አጣጣለች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኤርትራ የኢትዮጵያ፣ የሱዳንና የየመን መሪዎችን ስብሰባ አጣጣለች</h2>


<p>ሁለቱ የምስራቅ አፍሪካ ሀገሮች ሱዳንና ኢትዮጵያ ከባሕረ ሰላጤዋ ሀገር ከየመን ጋር የመሰረቱት ትብብር የአምባገነኖች ሕብረትና ቀይ ባህርን ለመቆጣጠር የተወጠነ ሴራ መሆኑን ኤርትራ ገልፃለች።</p>

<p>የሦስቱ ሀገር መሪዎች ከትናንት ጀምሮ በአዲስ አበባ ውስጥ እያካሄዱ በሚገኙት የትብብር ስብሰባ ላይ ትችት የሰነዘሩት የኤርትራ ባለሥልጣናት የሦስቱ ሀገሮች ስብሰባ በኅብረት በመሰብሰብ ኤርትራ በቀይ ባሕር ላይ ያላትን የባለቤትነት መብት ለማሳጣት ነው።</p>

<p>ይህ በዚህ እንዳለ የኢትዮጵያ የሱዳንና የየመን መንግሥታት በፍሪካ ቀንድ በመንቀሳቀስ ላይ የሚገኙትን አክራሪዎች ለመዋጋት የፀረ ሽብር ሕብረት መፍጠራቸውን የተባበሩት መንግሥታት የዜና ወኪል ያሰራጨው ዘገባ ገልጧል።</p>

<p>የሱዳኑ ፕሬዚዳንት ኦማር ሀሰን አልበሺርና የየመኑ አቻቸው አሊ አብደላ ሳላህ ከጠቅላይ ሚኒስትር መለስ ዜናዊ ጋር ከተወያዩ በኋላ ሦስቱ ሀገራት የእስልምና አክራሪዎችን እንቅስቃሴ ለመግታት ጥረት እንደሚያደርጉ ባወጡት የጋራ መግለጫ ማመልከታቸውን ዘገባው አትቷል።</p>

<p>የኢትዮጵያው ጠቅላይ ሚኒስትር መለስ ዜናዊ እንደገለጹት ሦስቱ ሀገራት በአፍሪካ ቀንድ በመንቀሳቀስ ላይ የሚገኘውን የአልቃይዳ አባላትና ተባባሪዎቻቸውን አድኖ ለመያዝ በደህንነት ኃይሎች በመታገዝና መረጃን በመለዋወጥ ሽብርተኝነትን ለመዋጋት መስማማታቸው ተመልክቷል። ከዚህም በተጨማሪ ሀገራቱ በኢኮኖሚ፣ በፖለቲካና በደህንነት ጉዳዮች ላይ ተባብረው ለመስራት መስማማታቸውን ጠቅላይ ሚኒስትሩ መናገራቸው ተዘግቧል።</p>

<p>እንደዚሁም ሕብረቱ በአልቃይዳ ይደገፋል የሚባለውንና በሶማሊያ የሚገኘው አሊትሃድን ለማጥፋት እንደሚንቀሳቀስ በይፋ መግለፁን የዜና ዘገባው ገልፆ፣ በመግለጫው ላይ የሱዳኑ ፕሬዚዳንት ኦማር ሐስን አልበሺር እንደተናገሩት ድግሞ በመንግሥትና በሱዳን አማፅያን መካከል የሰላም ውይይት ለማካሄድ በዚህ ሳምንት መጨረሻ ላይ በኬኒያ ለመወያየት እቅድ መያዙን አስታውቀው በውይይቱ ላይ የሀገሪቱን ሀብትና ሥልጣን ለመጋራት ውሳኔ ላይ እንደሚደርሱ ገልፀዋል።</p>

<p>ከዚህም ሌላ ሱዳንና ኢትዮጵያ ኤርትራ በአፍሪካ ቀንድ የምታደርገውን ትንኮሳ ቢኮንኑም ሕብረቱን መቀላቀል ከፈለገች ግን እንደሚቀበላት ይፋ አድርገዋል ተብሏል።</p>

<p>ሁለቱ ሀገራት እንደተናገሩት ኤርትራ የሁለቱን መንግሥታት ተቃውሚ ኃይላትን በመደገፍ ሰላምን በማደፍረስ ላይ ትገኛለች፣ ከየመንም ጋር ቢሆን በሀኒሽ ደሴቶች የባለቤትነት መብት ላይ የይገባኛል እስጥ እገባ ላይ መሆኗን አፅንኦት ሰጥተው መናገራቸው በዘገባው ላይ ተመልክቷል። ኤርትራ ሀገራቱ በህብረት አሳበው ቀይባህርን ለመወሰድ የሚያደርጉት ጥረት ነው ስትል ገልፃለች።</p>


<p class="align-center"><a href="/Gazettas/Tomar/info/Tomar.sera.html">ከጦማር ታህሳስ 20 ቀን 1996</a></p>

</body>
</html>	














