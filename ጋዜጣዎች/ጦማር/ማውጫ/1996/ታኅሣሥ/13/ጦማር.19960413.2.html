<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ፍትህ ሚኒስቴር ኢነጋማን አግዶ ዝም ብሏል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ፍትህ ሚኒስቴር ኢነጋማን አግዶ ዝም ብሏል</h2>


<p>የኢሕአዴግ ፍትህ ሚኒስቴር የኢትዮጵያ ነፃ ፕሬስ ጋዜጠኞች ማህበር አመራር አባላትን ሲያግድ፣ ከእገዳው ጊዜ ጀምሮ ባለው የአንድ ወር ጊዜ ውስጥ የማህበሩን ጠቅላላ ጉባኤ ጠርቶ ምርጫ እንደሚያከናውን ቢገለጽም እስከአሁን ድረስ የወሰደው እርምጃ አለመኖሩ እንዳሳሰባቸው የማህበሩ አባላት በሰጡት አስተያየት ገልጠዋል።</p>

<p>የማህበሩ አመራር የነበሩት ሰዎች ምንም አይነት መግለጫ በማህበሩ ስም እንዳይሰጡ፣ ከሶስተኛ ወገኖችም ጋር እንዳይገናኙ እገዳ የተጣለባቸው በመሆኑ የማህበሩ ጉዳይ በምን ደረጃ ላይ እንዳለ የሚጠይቅና የሚከራከር አካል አልተገኘም። "ማህበሩን ማገድ እችላለሁ" ብሎ እርምጃውን የወሰደው የፍትህ ሚኒስቴር ሚኒስትር አቶ ሀርቃ ሀሮዬ ጉአዩን የሚያጠና ልዩ ኮሜቴ እንደሚያቋቁሙ መናገራቸውን የሚኒስቴር መሥሪያ ቤቱ ምንጮች ቢገልፁም እስከዛሬ ድረስ የሚኒስትሩ እርምጃ ምን ላይ እንደደረሰ ለማወቅ አልተቻለም። ጉዳዩ በምን ደረጃ ላይ እንዳለ ለማወቅ የመሥሪያ ቤቱን የሕዝብ ግንኙነት ኅላፊ አቶ መኰንን ወርቄን በስልክ ብንጠይቃቸውም ጉዳዩ ስለደረሰበት ደረጃ በበኩላቸው የሚያውቁት ነገር እንደሌላቸው ተናግረዋል።</p>

<p>መንግሥት የማህበሩን የሥራ አመራር በማህበሩ ስም ምንም እንዳይናገሩ ቢከለክልም በአለም አቀፍ ደረጃ በኢነጋማ ጉዳይ የሚደረገው ንግግርና የሚቀርበው ተቃውሞ በስፋት እንደቀጠለ ይገኛል።</p>

<p>የኢትዮጵያ ነፃ ፕሬስ ጋዜጠኞች ማህበር መታገዱ በጣም እንዳሳሰባቸው ገልጸው ማህበሩ በዓለም አቀፍ ደርጃ ተቀባይነት ያለውና በሀገሪቱ ውስጥ እየተጫወተ የቆየው ሚና ቀላል አይደለም። በብዙ ሀገሮች በነፃ ፕሬስና በመንግሥት መካከል ፍትጊያውቾ ኢንዳሉ ይታወቃል። በእና እምነት በመንግሥት መካከል ፍትጊያዎች እንዳሉ ይታወቃል። በእኛ እምነት የዚህ ዓይነቱ ፍትጊያ ኅብረተሰቡን የሚያጠናክርና መረጃዎች በማግኘት ስለሀገሪቱ ጥሩ ግንዛቤ እንዲኖር የሚያደርግ ነው።</p>


<p class="align-center"><a href="/Gazettas/Tomar/info/Tomar.sera.html">ከጦማር ታህሳስ 13 ቀን 1996</a></p>

</body>
</html>	














