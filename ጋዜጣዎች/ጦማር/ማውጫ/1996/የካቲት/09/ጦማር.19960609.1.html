<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>መለስ ዜናዊ የፓርቲያቸውን ሰዎች አብጠለጠሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">መለስ ዜናዊ የፓርቲያቸውን ሰዎች አብጠለጠሉ</h2>


<p>በሀገሪቱ ፈጣን ዕድገትና ለውጥ ሊመጣ ያልቻለው የኢሕአዴግ ከፍተኛ አመራር አባላት ብቃትና ቁርጠኝነት ስለሚጐድላቸው ነው ሲሉ ጠቅላይ ሚኒስትሩ መናገራቸውን በእንግሊዝኛ ቋንቋ የሚዘጋጀው ፎርቹን ጋዜጣ ዘገበ።</p>

<p>በኢሕአዴግ ግማሽ ዓመት የሥራ እንቅስቃሴ ላይ ለመነጋገር በተጠራውና ከዚህ በፊት ይደረግ ከነበረውና ከተያዘለት ቀን ባነሰ በተጠናቀቀው ስብሰባ ላይ የፓርቲው ከፍተኛ አመራር አባላት የፓርቲውን የልማት ፕሮግራሞች ለማስፈፀም የሚያስችል ብቃት ይጐድላቸዋል ተብሏል።</p>

<p>የአቅም ግንባታ፣ የገጠር ልማት፣ ኢንዱስትሪና ከተማ ልማት ላይ የተከናወኑትን እንቅስቃሴዎች በተመለከተ በቀረበው ሪፖርት ላይ በመመርኮዝ ባለ 20 ገጽ የግምገማ ጽሑፍ ያቀረቡት ጠቅላይ ሚኒስትሩ የፓርቲ አመራር አባላትን ተችተዋል። የፓርቲው ከፍተኛ አመራር ደረጃ የሚታየው ችግር የልማት ፕሮግራሞችን ለማስፈጸም የሚያስችል ብቃት ማጣት ነው። ይህም የሚመነጨው ፕሮግራሞችን ለማስፈፀም ቁርጠኛ ካለመሆን ነው ብለዋል።</p>

<p>የጡረተኝነት ካባ ደርበው በፓርቲው ከፍተኛ አመራር ደረጃ የተቀመጡ ሰዎች የልማት ፕሮግራሞችን ማስፈፀም ካልቻሉ መሥራትና ማስፈፀም ለሚችሉ ሰዎች ቦታውን መልቀቅ አለባቸው። ውጤት የሚለካው ምን ያህል ሰአት በሥራ አሳለፉ በሚለው ሳይሆን ምን ያህል ውጤት አስመዘገቡ በሚለው ነው ሲሉ ጠቅላይ ሚኒስትሩ የፓርቲያቸውን ሰዎች ተችተዋል።</p>

<p>ጠቅላይ ሚኒስትሩ በዚሁ የግምገማ ጽሑፋቸው የፓርቲው መሪዎች የሀገሪቱን የልማት ፖሊሲ አቅጣጫ በሚገባ አልተገነዘቡም። የክልል ባለሥልጣናትም ቢሆኑ ከቁርጠኝነትና ችሎታ ማነስ የተነሳ ፕሮግራሞችን ማስፈፀም አልቻሉም። በዚህ ረገድ ከክልሎች፣ የኦሮሚያ ክልላዊ መንግሥት መቀመጫውን ከፊንፊኔ ወደ አዳማ ማዛወርና የአዲስ አበባ ጊዜያዊ አስተዳደር የሥራ እንቅስቃሴዎችን በግማሽ ዓመቱ የተጠበቀውን ያህል ያልተሰራባቸው ናቸው። ብለዋል።</p>

<p>የአዲስ አበባ ጊዜያዊ አስተዳደር ላይላዩን የተቀባባና የስም ለውጥ አደረገ እንጂ ውጤት ሊያመጣ በሚችል መልኩ የአደረጃጀትና መዋቅር ለውጥ አልተደረገም። የአማራ ክልላዊ መንግሥት በግማሽ ዓመቱ ባከናወነው የሥራ እንቅስቃሴ በመዋዠቅ ላይ ያለ ውጤት አሳይቷል። ከኦሮሚያና ከአማራ ክልላዊ መንግስት ጋር የደቡብና ትግራይ ክልል በንፅፅር ሲታይ ጥሩ ውጤት ያስመዘገቡ ናቸው ተብለው በጠቅላይ ሚኒስትሩ ተወድሰዋል።</p>

<p>በአጠቃላይ የኢሕአዴግ ግማሽ ዓመት የሥራ እንቅስቃሴ በተመለከተ ለምክር ቤቱ በቀረበው ሪፖርት ላይ ጠቅላይ ሚኒስትሩ ደስተኛ አለመሆናቸው ታውቋል። የኢሕአዴግ ምክር ቤት ስብሰባ ስለመጭው ምርጫም ሆነ በሀገሪቱ ምዕራብ ክልል በተቀሰቀሰው የርስ በርስ ግጭት ስለጠፋው ሕይወትና ንብረት እስካሁን ስላለው ሁኔታ ያለው ነገር ስለመኖሩ ጋዜጣው አልጠቀሰም።</p>

<p>ይህ በእንዲህ እንዳለ ምዕራባዊያን የሚከተሉዋቸው ፖሊሲዎች በደሃ ሀገሮች ሽብርተኝነት እንዲስፋፋ፣ የደሃ ሀገር ዜጐች በገፍ ወደሃብታም ሀገሮች እንዲሰደዱና ድህነት እንዲስፋፋ መረጋጋት እንዳይፈጠር ያደርጋል ሲሉ ጠቅላይ ሚኒስትር መለስ የትችት ቃል መሰንዘራቸውን የተባበሩቱ መንግሥታት ዜና ወኪል ዘግቧል።</p>

<p>ጠቅላይ ሚኒስትር ይህንን ትችት የሰነዘሩት አፍሪካ ካሪቢያንና ፓስፊክ ሀገሮች ከአውሮፓ ሕብረት ጋር በሚያደርጉት የንግድ ልውውጥ ላይ ያተኰረ ጉባኤ ትላንት እዚሁ አዲስ አበባ በተባበሩት መንግሥታት መሰብሰቢያ አዳራሽ ውስጥ በተከፈተበት ነው። ጠቅላይ ሚኒስትሩ በንግግራቸው ፍትሃዊነት ላይ የተመረኰዘ የንግድ ልውውጥ እስካልተካሄደ ድረስ በምንም መልኩ ቀጣይነት ያለው እድገት ሊመጣ እንደማይችልና ይህ ካልሆነ በአሁኑ ግሎባላይዜሽን ዘመን በጋራ መቆምና አንዱ የሌላው ጠባቂ ሊሆን እንደማይችል መለስ ተናግረዋል።</p>

<p>አያይዘውም ባለፈው ጊዜ ሜክሲኮ ላይ ሊካሄድ ታቅዶ የነበረው የዓለም ንግድ ድርጅት ስብሰባ ያለመሳካቱ ደሀ ሀገሮች ለአውሮፓ ገበያ ምርቶቻቸውን ለማቅረብና ተጠቃሚ ለመሆን ያላቸውን ዕድል በማጥበቡ መለስ ቅሬታ እንደተሰማቸው ተናግረዋል።</p>

<p>እንደመለስ ተጨማሪ ገለፃ ድሃ ሀገሮች ከድህነታቸው እንዲላቀቁ ከፍተኛ የሀብታም ሀገሮች እርዳታ ያስፈልጋቸዋል። ድሀ አገሮችን ከድህነት ለማውጣት በየዓመቱ በተለይ ለአፍሪካ ሀገሮች 50 ሚሊዮን ዶላር ዓለም አቀፍ እርዳታ ያስፈልጋል። ይህ ከሆነ ብቻ ነው ከድህነት አዙሪት ውስጥ መውጣት የሚቻለው። በዚሁ ስብሰባ ላይ የአውሮፓ ፓርላማ አባል ግለንይስ ክንኖክ በበኩላቸው የሀብታምና ደሃ ሀገር መሪዎችን ክፉኛ አብጠልጥለዋል። መሪዎች ለድህነት ትኩረት አልሰጡም። በዚህ አድራጐታቸውም ሊያፍሩበት ይገባል ብለዋል።</p>

<p>"ድህነትን በተመለከተ ያለው ስታቲስቲካዊ መረጃ ያሳፍራል ሲሉ ከ500 በላይ ከአፍሪካ ካሪቢያናን ፓስፊክ ሀገሮች እና የአውሮፓ ሕብረት ተወካዮች በተገኙበት ተናግረዋል። ያለው እውነታ እንደሚያመለክተው ደሃ ሀገሮች ከድህነት ወደ ድህነት እየተጓዙ ነው። ይህ የሆነው መሪዎች ለድህነት ትኩረት ባለመስጠታቸው ነው።</p>

<p>"ሥር ነቀል ለውጥ ባይደረግ በርካታ ድሀ ሀገሮች በዓለም አቀፍ ደረጃ ድህነትን ለመቅረፍ በሚደረገው ሂደት ውስጥ ተሳታፊ መሆን አይችሉም። እ.ኤ.አ 2015 ሊደረስበት የተቀመጠው ግቡን እውን ሊሆን አይችልም። </p>

<p>ደሃ ሃገሮች ድህነትን ሊያስወግድ የሚችል ሪፎርም በማዘጋጀት ተግባራዊ ማድረግ አለባቸው። ሀብታም ሀገሮችም አስፈላጊውን በቂ ድጋፍ ሊሰጡ ይገባል" በማለት አሳስበዋል።</p>

<p>"በአፍሪካ ከአሥር ሕፃናት አንዱ የመጀመሪያ ቀን ልደታቸውን ሳያከብሩ ይሞታሉ። ኤች.አይ.ቪ/ኤድስ ስርጭትም ተስፋፍቷል። በአሁኑ ጊዜ 11 ሚሊዮን ወላጅ አልባ ሕፃናት ይገኛሉ ሲሉ ክኖክ መናገራቸው ዘገባው አመልክቷል።</p>

<p>አፍሪካ ካሪቢያና ፓስፊክ ሀገሮች ከ650 ሚሊዮን በላይ የሰው ቁጥር የላቸውም 40 ደሃ ሃገሮችን ይወክላል።</p>


<p class="align-center"><a href="/Gazettas/Tomar/info/Tomar.sera.html">ከጦማር የካቲት 9 ቀን 1996</a></p>

</body>
</html>	














