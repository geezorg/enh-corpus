<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኤርትራ ቴሌቭዥን በአማርኛ ቋንቋ ሥርጭት ጀመረ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኤርትራ ቴሌቭዥን በአማርኛ ቋንቋ ሥርጭት ጀመረ</h2>


<p>በኤርትራ መንግሥት ሥር የሚተዳደረው የኤርትራ ቴሌቭዥን በሳምንት ሁለት ቀን ለአንድ ሰዓት የአማርኛ ቋንቋ ሥርጭት ጀምሯል።</p>

<p>ከየካቲት 21 ቀን 1996 ጀምሮ መተላለፍ የጀመረው ይህ ሥርጭት በኢትዮጵያ ውስጥ በዲሽ በሚገለገሉ የቴሌቭዥን ተመላካቶች ዘንድ በጥራት የሚታይ ሲሆን ከትናንት ወዲያ እሑድ በተጀመረው ሥርጭት "የወያኔ አስተዳደር ከውህደቱ ጀምሮ..." በሚል ርዕስ ሥር ሰፊ ፀረ ወያኔ ፕሮፓጋንዳ ሲያሰራጭ ነበር።</p>

<p>ከአዲስ አበባ ዩኒቨርስቲና ከተለያዩ ከፍተኛ ትምህርት ተቋማት በተባረሩት የኦሮሞ ተማሪዎች ጉዳይ በለንደን ተቃውሞ ሠልፍ የወጡ ዜጐችን በምስል አስደግፎ ካሳየ በኋላ ባቀረበው ሀተታ የወያኔ ሥርዓት ከውልደቱ ጀምሮ ሰው እየገደለ እዚህ የደረሰ ነው ሲል ወንጅሏል።</p>

<p>በዚህ ሀተታ ውስጥም ሕወሃት ከኢሕአፓና ከኢዲዩ ጋር ያደረገውን ውጊያ ጠቅሶ፣ የኢሕአፓንና የኢዲዩን አባላት ያጠፋው ወያኔ ነው ብሏል።</p>

<p>የድንበር ጉዳይን አስመልክቶ በቀረበው ሀተታ ውስጥም የዓለም ማኅበረሰብ የድንበር ኮሚሽኑን ውሳኔ ተግባራዊ ለማድረግ ዳተኝነት ማሳየቱን ገልጾ፣ የኮሚሽኑን ውሳኔ 85 በመቶም ሆነ 25 በመቶ መቀበልና አለመቀበል ዋጋ እንደሌለው ገልጧል። እንደቴሌቭዥኑ ገለጣ የዓለም ኅብረተሰብ የድንበሩን ውሳኔ ተግባራዊ እንዲሆን የራሱን ሚና ካልተጫወተ፣ ከበፊቱ በባሰ ሁኔታ ችግሮች ሊፈጠሩ እንደሚችሉ እንዲያውቅ እንፈልጋለንየሚል መንፈስ ያለው መልዕክት አስተላልፏል።</p>

<p>ኢሕአዴግ ንብረቱ በሆነው በሬዲዩ ፋና አማካይነት የሚያሰራጨውን ፀረ ሻዕቢያ የሆነ ፕሮፖጋንዳ ካቆመ በኋላ፣ የኤርትራ መንግሥት ፀረ ወያኔ ፕሮፖጋንዳውን የሚያጠናክርለትን የቴሌቭዥን ሥርጭት በአማርኛ ቋንቋ መጀመር፣ የጠላትነቱ ስሜት አሁንም ድረስ እየረገበ አለመምጣቱን እንደሚያሳይ ታዛቢዎች ይናገራሉ።</p>

<p>የኤርትራው ቴሌቭዥን የአማርኛ ቋንቋ ሥርጭት ዘወትር ረቡዕ ከምሽቱ 3:30- 4:10 ሰዓት መሆኑንና ዘወትር እሑድ ከምሽቱ 4:00-4:30 ሰዓት መሆኑንም ቴሌቭዥኑ አስታውቋል።</p>


<p class="align-center"><a href="/Gazettas/Tomar/info/Tomar.sera.html">ከጦማር የካቲት 23 ቀን 1996</a></p>

</body>
</html>	














