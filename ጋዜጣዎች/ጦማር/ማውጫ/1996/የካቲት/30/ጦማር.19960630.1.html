<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የጋምቤላው ቀውስ አልበረደም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የጋምቤላው ቀውስ አልበረደም</h1>


<p>በጋምቤላ ክልል የተፈጠረውን ቀውስ ለማርገብ የፌዴራል መንግሥት በቀጥታ ጣልቃ ቢገባም እስካለፈው እሑድ ድረስ የሰው ሕይወት በየቦታው እየጠፋ መሆኑን በአካባቢው ካሉ የጋዜጣው ምንጮች ከተገኘው መረጃ ታውቋል።</p>

<p>መረጃው እንደሚያስረዳው ባለፈው እሑድ መንገደኞችን ጭኖ ከጋምቤላ ከተማ ወደአቦቦ ሲጓዝ የነበረ ንብረትነቱ የአቶ ሚሊኬሣ ኡርጋሣ በሆነ የሕዝብ ማመላለሻ ቼንቶ ላይ በተከፈተ ተኩስ በትንሹ የአራት ሰዎች ሕይወት ሳይጠፋ እንዳልቀረ ተገልጧል።</p>

<p>ከጋምቤላ ከተማ 22 ኪሎ ሜትር "አቦት" ተብሎ በሚታወቀው ድልድይ ላይ የተከፈተው ተኩስ በመኪናው ጐማ ላይ ያላነጣጠረ በመሆኑ ሹፌሩ መኪናውን ይዞ ባያመልጥና አስቀድሞ የመኪናው ጐማ ቢመታ ኖሮ ከዚህ የከፋ አደጋ ይደርስ እንደነበር ከደረሰን መረጃ ለማወቅ ተችሏል።</p>

<p>በተያያዘ ዜና ባለፈው እሁድ 26 ሰዎችን ይዞ ወደጋምቤላ ለመሄድ ከአዲስ አበባ የተነሳው የኢትዮጵያ አየር መንገድ ጅማ ከደረሰ በኋላ መንገደኞቹን ይዞ ወደ አዲስ አበባ ለመመለስ ተገድዷል።</p>

<p>በአውሮፕላኑ ተሳፍረው ወደጋምቤላ ሲሄዱ የነበሩ መንገደኞች ለጋዜጣው እንደገለጡት የጅማ፣ የጋምቤላና የአሶሳ መንገደኞችን ጭኖ ከአዲስ አበባ የተነሳው የኢትዮጵያ አየር መንገድ "ፎከር 50" አውሮፕላን ጅማ ሲደርስ፣ የጋምቤላ መንገደኞችን አውርዶ፣ ወደ አሶሳ በማቅናት፣ ከአሶሳ መልስ የጋምቤላ መንገደኞችን ይዞ ወደ አዲስ አበባ ለመመለስ ተገድዷል።</p>

<p>አውሮፕላኑ በረራውን ስላቋረጠበት ምክንያት ለመንገደኞቹ በግልፅ የተነገረ ነገር ባይኖር ከፀጥታ ችግር ጋር በተያያዘ መሆኑ ተገምቷል።</p>

<p>ከዚህም ሌላ በዚህ ባለፈው ሳምንት ውስጥ ከጋምቤላ ኬማ በስተሰሜን ወደ ደምቢዶሎ በሚወስደው መንገድ ላይ ለገበያ ሲጓዙ በነበሩ ሰዎች ላይ በተፈፀመ ጥቃት ስምንት የሚደርሱ ሰዎች ሳይገደሉ እንዳልቀረና፣ አደጋውን ያደረሱትን ኃይሎች ለመያዝ ከተሰማሩ የፌዴራል ፖሊስ አባላትም ሁለቱ ተመትተው ሳይሞቱ እንዳልቀረ የአካባቢው ምንጮች ይናገራሉ። ይህ አደጋ ከሌላ ሦስተኛ ወገን ማረጋገጫ ባይገኝለትም ታህሳስ 3 ቀን 1996 የተጀመረው የጋምቤላ ቀውስ አሁንም ድረስ ያልበረደ መሆኑን ለማረጋገጥ ተችሏል።</p>


<p class="align-center"><a href="/Gazettas/Tomar/info/Tomar.sera.html">ከጦማር የካቲት 30 ቀን 1996</a></p>

</body>
</html>	














