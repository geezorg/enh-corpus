<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በአባይ ምክንያት ታንዛኒያና ግብጽ ግጭት ውስጥ ገብተዋል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በአባይ ምክንያት ታንዛኒያና ግብጽ ግጭት ውስጥ ገብተዋል</h2>


<p>ታንዛኒያና ግብጽ ለአባይ ገባር የሆነውን የቪክቶሪያ ኃይቅ ታንዛኒያ ለሕዝቧ ፍጆታ ለመጠቀም የምትፈልግ መሆኗን በመግለጿ ትናንት ግጭት ውስጥ የገቡ መሆናቸውን ሮይተርስ ዘግቧል።</p>

<p>የታንዛኒያ የውኃ ሀብት ሚኒስትር 170 ኪ.ሎ ሜትር ርዝመት ያለው የቧምቧ ውኃ ሥርጭት ፕሮጀክት ለመጀመር መፈለጉን በማሳወቁ ለረጅም ጊዜ የዘለቀውን ከግብጽ ጋር የነበረውን ግጭት አባብሶታል የተባለ ሲሆን ግብጽንም ያስቆጣት በቅኝ አገዛዝ ዘመን የአባይን ውኃ የግርጌ ሀገሮች ከመጠቀማቸው አስቀድሞ የግብጽ ውሳኔ ተቀባይነት እንዲኖረው የሚያደርገውን ስምምነት ታንዛኒያ ጥሳለች በሚል እንደሆነም ተመልክቷል።</p>

<p>የታንዛኒያው የውኃ ሐብት ሚኒስትር ፕሮጀክቱን አስመልክተው እንደገለፁት ከሆነ ለካሃማና ሺንያንጋ ከተሞች እንዲሁም በሰሜናዊው ምዕራብ የሀገሪቱ ክፍል ደረቃማ ለሆኑት 24 መንደሮች አገልግሎት ውኃን ለማዳረስ ነው ተብሏል። </p>

<p>"እነዚህ ውኃ የሌላቸው ሕዝቦች ናቸው፤ እዚህ ይህ ሀይቅ ዝም ብሎ ተቀምጦ ምንም ነገር ሳናደርግ እንዴት እንቀራለን?" ሲሉ መናገራቸውንም ሮይተርስ ጠቅሷል።</p>

<p>ይኸው ፕሮጀክት በሚቀጥለው ወር ተጀምሮ በ2005 እ.ኤ.አ የሚጠናቀቅ ሲሆን እስከ 2025 እ.ኤ.አ ደረስ በሚኖሩት ዓመታት 940,000 ተጠቃሚዎች ውኃውን እንዲጠቀሙ የሚያደርጋቸው መሆኑንና የፕሮጀክት ወጪም 78. ሚሊዮን ዶላር ስለመሆኑም ዜናው አስረድቷል።</p>

<p>በ1929 እ.ኤ.አ የእንግሊዝና የግብጽ ስምምነት መሰረት ግብጽ የቪክቶሪያ ኃይቅን ስለመጠቀም የመወሰን መብት ይኖራታል ያለው የዜና ዘገባ እንግሊዝ በዚህ ስምምነት ላይ ወሳኝ በመሆን የተፈራረመችው የምሥራቅ አፍሪካ የቅኝ ተገዢ ሀገሮቿን ወክላ እንደሆነ አስመልክቶ ግብጽም በዚህ ውዝግብ ውስጥ እንድትገባ ያደረጋት በስምምነቱ መሰረት የቪክቶሪያ ኃይቅ ውኃ ሌላ ተግባር ከዋለ የአባይን የፍሰት ሜና ይቀንሰዋል በሚል ነው ሲል ዘግቧል።</p>

<p>በኬንያ የሚመሩት አባይ የሚመነጭባቸው የምስራቅ አፍሪካ ሀገሮች ለግብጽ የመቆጣጠርን መብት ያጎናፀፉትን ስምምነት ይኮንኑታል። "ይኸው ስምምነት በውስጣቸው የእነዚህን ሀገሮች ጥቅሞች የማስጠበቅ የልብ ፍላጎት በሌለበት የቅኝ ገዥዎች የደረሱበት ነው።" በማለት በስምምነቱ ላይ ያላቸውን ቅሬታ መጥቀሳቸው ዜናው አመልክቷል።</p>

<p>ከሃገሪቱ የቆዳ ስፋት ውስጥ 4 በመቶ ያህል ብቻ በሚሆነው በአባይ ሸለቆ ውስጥ አብዛኛናዎቹ ግብጻዊያን የሚኖሩ ሲሆን 95 በመቶ የውኃ ሀብታቸውም የዓባይ ወንዝ ነው። ይህ ከመሆኑም የተነሳ "ዓባይ ለግብጽ ወሳኝ ነው። በአባይ መጠን ላይ የሚኖረው ለውጥ በሙሉ አደገኛ ነው" እያሉ የግብጽ ባለሥልጣናት እንደሚናገሩም ዜናው አትቷል።</p>


<p class="align-center"><a href="/Gazettas/Tomar/info/Tomar.sera.html">ከጦማር የካቲት 2 ቀን 1996</a></p>

</body>
</html>	
