<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአደገኛ ቦዘኔዎች አዋጅ "ያልሰለጠነ ነው" ተባለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የአደገኛ ቦዘኔዎች አዋጅ "ያልሰለጠነ ነው" ተባለ</h2>


<p>የኢሕአዴግ ፓርላማ አደገኛ ቦዘኔዎችን ለመቆጣጠር በቅርቡ ያፀደቀው አዋጅ "ያልሰለጠነና የዜጐችን መብት ለመርገጥ ግድ የሌለው ነው" ሲል የኢትይዮጵያ ፖለቲካ እስረኞች አንድነት ኮሚቴ ባወጣው መግለጫ አስታውቋል።</p>

<p>ኮሚቴው ከበርሊን ባሠራጨው መግለጫው፣ "ፓርላማው ያፀደቀው አዲስ ህግ ላይ ለፖሊስ ገደብ የለሽ መብትና ሥልጣን ሰጥቷል። ፖሊስ ያለፍርድ ቤት ትዕዛዝ ማንንም ከመንገድ ይዞ ማሰር ይችላል። በአንቀጽ ስድስት ክፍል አንድ መሰረት ለፖሊስ የተሰጠው ሥልጣን በአደገኛ ቦዘኔነት የጠረጠረውን ሰው መያዝና ማሰር ይችላል፤ በዚህ መንገድ ለእስር የተዳረገ ሰው የዋስ መብት አይጠበቅለትም" በማለት በሕጉ ላይ ያለውን ተቃውሞ አሰምቷል።</p>

<p>መግለጫው በመቀጠል "የኢሕአዴግ መንግሥት እንደዚያ አሻሚነት ያለውን ሕግ ለማውጣት የፈለገው ዜጐችን ለረጅም ጊዜ የዋስ መብት ከልክሎ ለማሰር ስለፈለገ ነው። በህጉ መሰረት ማን አደገኛ ቦዘኔ እንዳልሆነ የመለየት ሥልጣን ለፖሊስ ተሰጥቶታል። በዚህ ሕግ መሰረት ማንም ቢሆን ለምን እታሰራለሁ ብሎ የመጠየቅ መብት የለውም" ሲል ኮሚቴው ገልጿል።</p>

<p>እንደኮሚቴው መግለጫ "ሕግ ለፌዴራል ፖሊስ ሰፊና ገደብ የሌለው ሥልታን ሰጥቶታል። ይህም በሀገሪቱ በሚንቀሳቀሱ ተቃዋሚ የፖለቲካ ድርጅት አባላት ላይ አደገኛ ቦዘኔ በሚል በፈረጁዋቸው ላይ እርምጃ ለመውሰድ እንዲያመች ተብሎ የተደረገ ነው። በሀገሪቱ ከተሞች ብዙ ሺህ ሥራ አጥ ዜጐች ይገኛሉ። ከፊሉ ከሥራ ሆን ተብሎ የተባረሩ ሲሆን ከፊሉ ሥራ አጥ ነው። ከፊሉ ከኑሮው ተፈናቅሎ ተሰድዶ የሚኖር ነው። በዚህ ሁኔታ ከዓመት ዓመት የሥራ አጡ ቁጥር ሲጨምር ቆይቷል። ይህንን ነው በአደገኛ ቦዘኔነት ለመፈረጅ የተወጠነው። በአጠቃላይ ኢሕአዴግ ለፖለቲካ ግቡን አስልቶ ያዘጋጀው አደገኛ ሕግ ነው" ሲል ኮሚቴው በመግለጫው ተቃውሟል።</p>

<p>"የኢህአዴግ ሕግ ምንም የማያውቁ ዜጐችን ከመንገድ ላይ ይዞ ለማሰር እንዲያመቸውና የሕግ ሽፋን ለመስጠት ነው" ያለው መግለጫው የዜጐችን መሰረታዊ ሰብአዊ መብት ለመርገጥ ሆን ተብሎ የተዘጋጀው ህግ ጊዜ ሳይሰጠው ሁሉም ሊቃወመው ይገባል ሲልም ጥሪውን አቅርቧል።</p>


<p class="align-center"><a href="/Gazettas/Tomar/info/Tomar.sera.html">ከጦማር የካቲት 2 ቀን 1996</a></p>

</body>
</html>	














