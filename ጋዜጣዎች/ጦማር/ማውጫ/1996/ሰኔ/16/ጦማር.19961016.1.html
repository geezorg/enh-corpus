<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የይቅርታ ሥነ ሥርዓት ለቀይ ሽብር ተከሳሾች አይሠራም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የይቅርታ ሥነ ሥርዓት ለቀይ ሽብር ተከሳሾች አይሠራም</h2>


<p>በወንጀል ተከስሰው ለተፈረደባቸው ሰዎች ይቅርታ የሚፈፀምበትን ሥነ ሥርዓት የሚደነግገው አዋጅ 395/96 በሀገሪቱ ሕገመንግሥት አንቀፅ 28 ሥር ከተደነገገው ጋር በተያያዘ ፍርድ የሚያርፍባቸውን እንደማይመለከት፣ የፍትህ ሚኒስቴር ባለሥልጣናት ገልጠዋል። </p>

<p>በዚህ አዋጅ አንቀፅ ሦስት መሰረት በፍትህ ሚኒስቴር ሥር የተቋቋመውን የይቅርታ ቦርድ ጽ/ቤት የሚመሩትና የሚኒስቴር መሥሪያ ቤቱ የህግ ጥናትና ምክር መምሪያ ኃላፊ አቶ ደምሴ አስፋው አዋጁን አስመልክተው፣ ለጋዜጠኞች በሰጡት መግለጫ ላይ «አዋጁ ለሕዝቡ ብሩህ የሆነ ተስፋ የሰጠ ነው» ሲሉ አሞግሰውታል።</p>

<p>በዚህ ቦርድ ውስጥ አባል የሚሆኑ የጤና ጥበቃ፣ የሠራተኛና ማኅበራዊ ጉዳይ፣ የፌዴራል ጉዳዮች፣ የፌዴራል ማረሚያ ቤት ተወካይና እንደአስፈላጊነቱ በቦርዱ አቅራቢነት በፕሬዚዳንቱ የሚመረጡ ኅብረተሰቡን የሚወክሉ ከሁለት ያልበለጡ ሰዎች መሆናቸው በአዋጁ ላይ ተደንግጓል።</p>

<p>ቦርዱ በይቅርታ ጠያቂው ቤተሰብ ወይም ጠበቃ ወይም በማረሚያ ቤት ባለሥልጣን ወይም በዐቃቤ ሕግ ይቅርታ የተጠየቀለትን ሰው ማመልከቻ ተቀብሎ ከመረመረ በኋላ ከውሳኔ ሐሳቡ ጋር ለፕሬዚዳንቱ ያቀርባል። ፕሬዚዳንቱ የቦርዱን ውሳኔ የማፅደቅና ውድቅ የማድረግ ሥልጣን እንዳለውም ተመልክቷል።</p>

<p>ይቅርታ የሚጠየቀው ይቅርታ ጠያቂው በደል የፈፀመበት ሕዝቡ መሆኑን የተናገሩት የፍትህ ሚኒስትር ባለሥልጣን ይቅርታው የማይመለከታቸው ሰዎች እነማን ሊሆኑ እንደሚችሉ ተጠይቀው በሀገሪቱ ሕገመንግሥት አንቀፅ 28 መሰረት ተጠያቂ የሚሆኑት ሰዎች ይቅርታው እንደማይመለከታቸው ተናግረዋል።</p>

<p>አዋጁ የፌደራል መንግሥት አዋጅ እንደመሆኑ መጠን ይቅርታ ሊጠይቁ የሚችሉ ሰዎች በፌዴራል መንግሥት ፍርድ ቤቶች የመጨረሻ ውሳኔ የተሰጠባቸው ጉዳዮች ወይንም በፌዴራል ፍርድ ቤት ሥልጣን ሥር የሚወድቁ ሆነው፣ ነገር ግን በሕገ መንግሥቱ ምክንያት በውክልና ለክልል ፍርድ ቤቶች በተሰጡ ጉዳዮች ላይ የመጨረሻ ውሳኔ በተሰጠባችው ፍርዶች ላይ መሆኑን የፍትህ ሚኒስትር ባለሥልጣናት ገልጠዋል።</p>

<p>በወንጀል ጉዳይ ክስ በመመሥረት የሚሟገተው፣ ፍርድ ቤት በሰጠው ውሳኔ ካልረካ ይግባኝ የሚጠይቀው የፍትህ ሚኒስትር መሆኑ የሚታወቅ ሲሆን ይኼው መሥሪያ ቤት የሚያሰማራቸው ዐቃቤያን ሕግ፣ በይቅርታ ቦርዱንም በበላይነት እየመራ የሚሰራ መሆኑ ነገሩን ውስብስብ እንደሚያደርገው ታዛቢዎች ይናገራሉ።</p>


<p class="align-center"><a href="/Gazettas/Tomar/info/Tomar.sera.html">ከጦማር ሰኔ 16 ቀን 1996</a></p>

</body>
</html>	
