<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያና የሱዳን የድንበር የጋራ ውይይት ተቋርጧል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኢትዮጵያና የሱዳን የድንበር የጋራ ውይይት ተቋርጧል</h2>


<p>ኢትዮጵያንና ሱዳንን በሚያዋስኑ አካባቢዎች ላይ የሚገኙትን አወዛጋቢ ቦታዎች በተመለከተ የሁለቱ መንግሥታት ባለሥልጣናት በየጊዜው ሲያካሂዷቸው የነበሩት ውይይቶች መቋረጣቸውን ለጉዳዩ ቅርበት ያላቸውን የሱዳን ባለሥልጣናት የጠቀሰው «ሱዳን ትሪቡን» የተሰኘው ጋዜጣ ዘግቧል። </p>

<p>እንደጋዜጣው ዘገባ ከሆነ የጋር ውይይት ሊቋረጥ የቻለው የኢትዮጵያ መንግስት ባለሥልጣናት ባልታወቀ ምክንያት ውይይቱን መቀጠል ባለመፈለጋቸው ነው። የሱዳን ባለሥልጣናት የተናገሩትን ቃል የጠቀሰው ይኼው ዘገባ የኢትዮጵያ መንግሥት አወዛጋቢ የነበሩትን አካባቢዎች ለገበሬዎች በማከፋፈሉና ገበሬዎቹም እርሻ በመጀመራቸው የሱዳን መንግሥት ተቆጥቷል። ከዚሁ ሁኔታ ጋር የተያያዘ ይመስላል፣ የሱዳኑ ፕሬዚዳንት ጀኔራል አልበሽር በቅርቡ የኢትዮጵያ አዋሳኝ የሆነውን የገዳሪፍ ግዛት ጐብኝተው ወደ ካርቱም ተመልሰዋል።</p>

<p>የገዳሪፍ ግዛት አስተዳዳሪ ጀኔራል አብዱልራሂም መሐመድ ሀሰን ሰሞኑን ወደ ኢትዮጵያ የመጡበት ምክንያት፣ የአልበሽር መንግስት ናይሮቢ ላይ ከደቡብ አማጺያን ጋር ስለደረሰበት ስምምነት ለማስረዳት እንደሆነ ቢነገርም፣ በሁለቱ ሀገሮች ድንበር አካባቢ እየታየ ስላለው ችግር ለመነጋገር መሆኑን ለጉዳዩ ቅርበት ያላቸው ምንጮች ይናገራሉ።</p>

<p>ሱዳን በመተማና በቤንሻንጉል በኩል ከኢትዮጵያ የምትፈልገው መሬት በመኖሩ በእነዚህ መሬቶች የወደፊት ዕጣ ላይ ሁለቱ መንግስታት ያቋቋሙት የጋር የድንበር ኮሚሽን በየጊዜው እየተገናኘ ይነጋገር በነበረበት ወቅት የኢሕአዴግ መንግሥት ለብዙ ዓመታት በኢትዮጵያዊያን አርሶ አደሮች ሥር የቆዩትን መሬቶች ለሱዳን ሊሰጥ እንደሆነ የሚገልፁ አስተያየቶች በዛው እንደነበሩ የሚታወስ ነው። ከእነዚሁ አስተያየቶች ጋር በድንበሩ አካባቢ የሚገኙ ኢትዮጵያን ገበሬዎች በመንግሥት ላይ ተቃውሞ በማቅረባቸው መንግሥት አቋሙን እንዳለዘበ ይፋ ያልሆኑ ምንጮች ይናገራሉ።</p>


<p class="align-center"><a href="/Gazettas/Tomar/info/Tomar.sera.html">ከጦማር ሰኔ 01 ቀን 1996</a></p>

</body>
</html>	
