<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሦስት ሺህ ኢትዮጵያዊያን ሊባረሩ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ሦስት ሺህ ኢትዮጵያዊያን ሊባረሩ ነው</h2>


<p>የጅቡቲ መንግሥት ሦስት ሺህ ኢትዮጵያዊያን ጥገኝነት ጠያቂዎች ወደሀገራቸው ሊመልስ መሆኑን የሀገሪቱ መንግሥት ከፍተኛ ባለሥልጣን ለሮይተርስ የዜና ማሰራጫ በሰጡት መግለጫ አስታውቀዋል።</p>

<p>የጅቡቲ መንግሥት በሀገሪቱ ውስጥ ለአሥር ዓመት የቆዩትን ጥገኝነት ጠያቂ ኢትዮጵያዊያንን ወደሀገራቸው ለመመለስ ያሰበው በኢትዮጵያ ሰላም ስለሰፈነና የሀገሪቱ መንግስት ዴሞክራሲያዊ አስተዳደር በማስፈኑ መሆኑን የጅቡቲ የሀገር ውስጥ ጉዳይ ሚኒስትር አቡድልቃድር ዱዋሌ ዋይስ ገልፀዋል።</p>

<p>በተያያዘ መልኩ በዚህ አመት መጀመሪያ መስከረም ወር ላይ ከተለያዩ ሀገሮች ተሰደው ወደ ጅቡቲ የገቡ 100,000 ሕገወጥ ስደተኞች ወደሀገራቸው እንዲመለሱ የመጨረሻ ቀን ገደብ ማስቀመጡን ተከትሎ 80,000 ስደተኞች ወደሀገራቸው መመለሳቸውን ዘገባው አስታውሷል።</p>

<p>የጅቡቲ መንግስት ጥገኝነት እንዲሰጥ ከጠየቁ 8,000 ሕገወጥ የተባሉ ስደተኞች መካከል 3091 ኢትዮጵያዊያንና 521 ሶማሊያዊያን እንደሚገኙ ዘገባው አስታውቋል። የጅቡቲ መንግስት ባወጣው ፕሮግራም መሰረት ሦስት ሺህ ኢትዮጵያዊያን በተሽከርካሪና በባቡር እንደሚያጓጉዝ አስታውቋል። በተያዘው መርሃ ግብር መሰረት ኢትዮጵያዊያንን የመመለሱ ስራ በዚህ ሳምንት ውስጥ ይጠናቀቃል። ለዚህም በጊዜያዊነት የሚያገለግል መጠለያ ካምፕ በደቡባዊ ጅቡቲ መዘጋጀቱ ታውቋል።</p>

<p>ቀሪ አራት ሺህ ሱማሊያዊንና አንድ መቶ ጥገኝነት ጠያቂ ኢትዮጵያዊያን የጥገኝነት ጥያቄውያቸው ተቀባይነት በማግኘት ወደሌላ የስደተኞች ካምፕ ይዘዋወራሉ። አሁን ስደተኞች ይኖሩበት የነበረው አውሳ የተባለው ካምፕ ከእንግዲህ እንደሚዘጋ አስታውቋል። </p>

<p>የጅቡቲው ፕሬዚዳንት ኦማር ጌለህ ባለፈው ጥቅምት ወር በሰጡት መግለጫ በጅቡቲ ውስጥ የሚገኙ ሕገወጥ ስደተኞች ከእንግዲህ ቦታ አይኖራ ቸውም ማለታቸው ተገልጿል። ፕሬዚዳንቱ በመግለጫቸው ስደተኞችን በሚመለከት ትዕግሥታችን ተሟጧል። ለስደተኞች መኝታ የሚሆን አንድም የመንገድ ዳር አይኖርም። ስደተኞች ይሠራሉ ያገኛሉ፣ ይበላሉ፣ ይጠጣሉ ያገኙበት እንቅልፋቸውን ይተኛሉ። ይህ ሁኔታ ከእንግዲህ በትዕግሥት የሚታለፍ አይደለም ሲሉ ፕረዚዳንቱ መግለፃቸውን ዘገባው ጠቅሷል።</p>


<p class="align-center"><a href="/Gazettas/Tomar/info/Tomar.sera.html">ከጦማር ሰኔ 08 ቀን 1996</a></p>

</body>
</html>	
