<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ባንኮች ሁሉ መረጃዎችን ለሃገር ውስጥ ገቢ እንዲያቀርቡ ተጠየቁ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ባንኮች ሁሉ መረጃዎችን ለሃገር ውስጥ ገቢ እንዲያቀርቡ ተጠየቁ</h2>


<p>ተበዳሪዎች ከባንኮች ብድር ለማግኘት የሚያቀርቧቸው የሀብትና ዕዳ ማመዛዘኛ መግለጫ እና የትርፍና ኪሣራ መግለጫ የሒሳብ መረጃዎች ለሀገር ውስጥ ገቢ ባለሥልጣን እንዲቀርቡ ተጠይቋል።</p>

<p>የኢትዮጵያ ባንኮች ማኅበር መስከረም 5 ቀን 1996 ዓ.ም ለማኅበሩ አባል ባንኮች ፕሬዚዳንቶችና ዋና ሥራ አስኪያጆች በማኅበሩ ፕሬዚዳንት በክቡር አቶ ለይኩን ብርሃኑ ፊርማ በተፃፈው ደብዳቤ የገለፃቸው ጉዳዮች ሙሉ ቃል ከዚህ ቀጥሎ ቀርቧል።</p>

<p>የፌዴራል አገር ውስጥ ገቢ ባለሥልጣን ሐምሌ 28 ቀን 1995 ዓ.ም በቁጥር ረአታከመ 64/110 በጻፈው ደብዳቤ ለባንኮች ያቀረበውን የመረጃዎች ጥያቄ አፈፃጸም በሚመለከት የኢትዮጵያ ባንኮች ማህበር ነሐሴ 20 ቀን 1995 ባደረገው ስብሰባ በጥያቄዎቹ ላይ ከተነጋገረ በኋላ የማህበሩ ሊቀመንበርና ም/ሊቀመንበር /አቶ ለይኩን ብርሃኑ እና አቶ ገዛኸኝ ይልማ/ ከፌዴራል አገር ውስጥ ገቢ ዋና ሥራ አስኪያጅ ጋር በጉዳዩ ላይ በመወያየት ምቹ የአፈጻጸም ሥርዓት እንዲቀየስ መወሰኑ ይታወሳል። በዚህም መሠረት መስከረም 4 ቀን 1995 ዓ.ም ከባለሥልጣኑ ዋና ሥራ አስኪያጅና ከሥራ ባልደረቦቻቸው ጋር ውይይት ተካሂዷል።</p>

<p>በተደረገው ውይይት በርካታ ተበዳሪዎች ለባንኮች የሚያቀርቧቸው የሀብትና ዕዳ ማመዛዘኛ መግለጫ እና የትርፍና ኪሳራ መግለጫ በኦዲተሮች የተመረመሩ ባለመሆናቸው፣ ይልቁንም ደግሞ ብዙ ተበዳሪዎች ከነአካቴው የሒሳብ መረጃ ስለማያቀርቡ ባንኮች እራሳቸው ለተበዳሪዎች ልዩ ልዩ ጥያቄዎችን በማቅረብ የሒሳብ መረጃ ለማጠናቀር እንደሚሞክሩ፣ በእነዚህም ምክንያቶች የተበዳሪዎቹ የሒሳብ መረጃ አስተማማኝ አለመሆን ችግር ለዘለቄታው ለመፍታት ከተወሰነ ደረጃ በላይ ያሉ የኢኮኖሚ ተቋማት በኦዲተሮች የተመረመረ የሒሳብ መረጃዎችን እንዲያቀርቡ በሕግ መደንገግ እንደሚያስፈልግ ማህበሩ ያለውን እምነት ባለሥልጣኑም ይጋራል።</p>

<p>ይሁን እንጂ፣ የመረጃዎቹ አስተማማኝነት አጠያያቂ ቢሆንም ብድር ጠያቂዎች ለባንኮች የሚያቀርቡትን የሒሳብ መረጃዎችና በግብር ከፋይነታቸው ለባለሥልጣኑ የሚያቀርቡትን የሒሳብ መረጃዎች ባለሥልጣኑ ማመሳከር እንደሚፈልግ በውይይቱ ወቅት ተገልጿል።</p>

<p>የተጠየቁት የሒሳብ መረጃዎች /ከ1991-1995/ የብዙ ዓመታት መረጃዎች በመሆናቸው መረጃዎቹን ለማጠናቀር በባንኮቹ ላይ ብዙ የሥራ ጫናና ወጪ የሚያስከትል በመሆኑ መረጃዎቹ በእያንዳንዱ ባንክ በማዕከል ተሰባስበው የባለሥልጣኑ ሠራተኞች ቢመረምሩአቸው፣ ወይም ደግሞ ባለሥልጣኑ የሒሳብ መረጃቸውን ማግኘት የሚፈልጋቸውን ድርጅቶች በስም ጠቅሶ ቢጠይቅ በሚሉ ሐሳቦችም ላይ ውይይት ተካሂዷል።</p>

<p>የተከፈቱ ሌተር ኦፍ ክሬዲት መረጃዎችን በሚመለከት መረጃዎቹ በጉምሩክና በኢትዮጵያ ብሔራዊ ባንክም ስለሚገኙ መረጃዎቹን ባለሥልጣኑ ከእነዚህ ማዕከላት ማግኘት እንደሚችል፣ መረጃዎቹን ከእያንዳንዱ ባንክ ማግኘት አስፈላጊ ከሆነ ደግሞ እያንዳንዱ ባንክ መረጃዎቹን በአንድ ማዕከል አሰባስቦ የባለሥልጣኑ ሠራተኞች እንዲመረምሩ ማድረግም እንደሚቻል ተገልጿል። በአጠቃላይ ባንኮች የተጠየቁትን መረጃዎች ለማጠናቀር የሚያወጡትንም ወጪ ባለሥልጣኑ እንዲሸፍንና ለወደፊቱ ባለሥልጣኑ ተመሳሳይ መረጃዎችን በቋሚነት ከባንኮች የሚፈልግ ከሆነ የብዙ ዓመታት መረጃዎችን ከመጠየቅ ይልቅ በአጭር ጊዜያት ባለሥልጣኑ መረጃዎቹን ከባንኮች የሚያገኝበትን ዘዴ ከአሁኑ መቀየስ እንዳለበትም ተወስቷል።</p>


<p class="align-center"><a href="/Gazettas/Tomar/info/Tomar.sera.html">ከጦማር መስከረም 12 ቀን 1996</a></p>

</body>
</html>	














