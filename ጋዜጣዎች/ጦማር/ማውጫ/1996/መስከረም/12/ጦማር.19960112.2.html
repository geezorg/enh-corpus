<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአምነስቲ ሪፖርት ተቃውሞ ገጠመው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የአምነስቲ ሪፖርት ተቃውሞ ገጠመው</h2>


<p>ተቀማጭነቱ እንግሊዝ የሆነው አምኒስቲ ኢንተርናሽናል የተባለው የሰብአዊ መብቶች ተከራካሪ ድርጅት በቅርቡ ባወጣው ሪፖርት በኢትዮጵያ የሰብአዊ መብት አያያዝ ሁኔታ መሻሻል አሳይቷል ማለቱ ከእውነት የራቀ ነው ሲል በኢትዮጵያ የፖለቲካ እስረኞች አንድነት ኮሚቴ ተቃውሞውን ገለፀ።</p>

<p>በአሁኑ ጊዜ በሀገሪቱ ያለው የሰብአዊ መብት አያያዝ ሁኔታ ከመቼውም ጊዜ በከፋ ሁኔታ ላይ መሆኑ እየታወቀ አምነስቲ ኢንተርናሽናል ያወጣው ሪፖርት የት እንደገቡ ስለማይታወቁ ዜጐችም ሆነ በእያንዳንዱ ኢትዮጵያዊ ላይ እየደረሰ ያለውን የመብት ረገጣ ያላገናዘበ ነው ሲል ገልጿል።</p>

<p>በኢትዮጵያ ውስጥ በምንም መልኩ የሰብአዊ መብት አያያዝ ሁኔታ መሻሻል አላሳየም። በሺህዎች የሚቆጠሩ የፖለቲካ እስረኞች በየእስር ቤቱ ታጉረው ይገኛሉ። ታፍነው ስለጠፉ ዜጎች መናገር ባልቻለበት፣ የሕግ የበላይነት ባልተከበረበትና ዜጐችን ኢ-ሰብአዊ በሆነ መልኩ ለእስርና በድብደባ የማሰቃየቱ ሁኔታ ለውጥ ባላሳየበት፣ ዜጐች ነፃ ፍ/ቤት ቀርበው መዳኘት ባልቻሉበት በበርካታ ምስጢራዊ እስር ቤቶች ዜጎች ስቃይ እያዩ ባሉበት ሁኔታ የዚህ ዓይነቱ ሪፖርት መቅረቡ ሀቀኝነት ይጐድለዋል ሲል ከስኳል።</p>

<p>ከሁሉም የሀገሪቱ ክልሎች በህፃናት በሴቶች ላይ የሚደርሱ የመብት ረገጣዎች ቀጣይ የመሆናቸው ሪፖርት እየደረሰን ባለበት፣ የፕሬስ ነፃነት እየተገደበና በነፃ ማህበር የመደራጀት፤ ንግድ ማህበራትና መምህራን ማህበራት በተገደበበት በአጠቃላይ በሥልጣን ላይ ያለው መንግሥት ዜጎች ላይ የጅምላ መብት ረገጣ እያደረሰ ባለበት ሁኔታ አምነስቲ ኢንተርናሽናል የሰብአዊ መብት አያያዝ መሻሻል አሳይቷል ማለቱ የማይታይና የማይጨበጥ ነገር ነው ሲል ኮሚቴው ተቃውሞውን አሰምቷል።</p>

<p>በመጨረሻም የኢሕአዴግ መንግሥት በሀገሪቷ የዜጎች ሰብአዊና ዴሞክራሲያዊ መብቶች እንዲያከብር ጥሪ እየቀረበ ባለበት ትክክለኛ ያልሆነ ሪፖርት መቅረቡ ተገቢ አይደለም። በመሆኑም የአምነስቲን ሪፖርት የኢትዮጵያ የፖለቲካ እስረኞች አንድነት ኮሚቴ አጥብቆ ይቃወማል። ሁሉም ሰላም ወዳድ ዜጎች ይህንን የተዛባ ሪፖርት እንዳይቀበሉ ሲልም ኮሚቴው ጥሪ አቅርቧል።</p>


<p class="align-center"><a href="/Gazettas/Tomar/info/Tomar.sera.html">ከጦማር መስከረም 12 ቀን 1996</a></p>

</body>
</html>	














