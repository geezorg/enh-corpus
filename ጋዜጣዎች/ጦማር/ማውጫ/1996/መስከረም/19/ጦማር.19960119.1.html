<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሰባት የፖሊት ቢሮ አባላት ተባርረዋል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ሰባት የፖሊት ቢሮ አባላት ተባርረዋል</h2>


<p>በአራቱ የኢሕአዴግ አባል ድርጅቶች ውስጥ በፖሊት ቢሮ አባልነት ሲሠሩ የነበሩ ሰባት የኢሕአዴግ ካድሬዎች በዘንድሮው ጉባኤ ከኃላፊነታቸው ተባርረው በሌሎች ካድሬዎች ተተክተዋል።</p>

<p>በዚህ መሠረት ከሕወሓት ፖሊት ቢሮ አቶ ሙሉጌታ ዓለም ሰገድ ተቀንሰው በምትካቸው አቶ አባይ ፀሀዬ ሲተኩ፣ የብአዴኑ ዶክተር ከበደ ታደሰ ተባርረው ሌሎች አምስት ሰዎች የሥራ አስፈፃሚ አባል ሆነዋል።</p>

<p>በኦሕዴድ ውስጥ ባለፉት ጊዜያት በፖሊት ቢሮ አባልነት ሲሠሩ የነበሩት አቶ ዓለማየሁ አቶምሳና አቶ ሙክታር ከድር ተባርረው ሌሎች አዳዲስ ካድሬዎች ሲሾሙ ከደቡብ ኢትዮጵያ ሕዝቦች ዴሞክራሲያዊ ንቅናቄ የፖሊት ቢሮ ውስጥ አቶ አማኑኤል ኦቶሮ፣ አቶ ዳሮታ ዶጃሞ እና አቶ አኬሂዳና ተባርረው በምትካቸው አቶ ፊሊሞን ሐደሮ፣ አቶ ሽፈራው ሸጐጤና አቶ አይደኪ ገዛኸኝ የሚባሉ ሰዎች ተተክተዋል።</p>

<p>በዘንድሮው የኢህአዴግ ጉባኤ የፖሊት ቢሮ አባላቱን ቁጥር ያልጨመረው ሕወሓትና የደቡብ ግንባር ሲሆን ኦሕዴድ የፖሊት ቢሮ አባላቱን ቁጥር ከዘጠኝ ወደ አስራ አምስት ከፍ ሲያደርግ፣ ብአዴንም በተመሣሣይ ሁኔታ ዘጠኝ የነበረውን የፖሊት ቢሮውን አባላት ቁጥር ወደአሥራ ሦስት አሳድጓል።</p>

<p>የጠቅላይ ሚኒስትሩ የረጅም ጊዜ አማካሪ የነበሩትን አቶ ሙሉጌታ ዓለምሰገድ ከፖሊት ቢሮ አባልነት ያነሳው ሕወሓት ከፖሊት ቢሮው ኃላፊነት ተባርረው የቆዩትን አቶ አባይ ፀሐዬን ወደ ቦታቸው ከመመለሱም በላይ የፓርቲው አራተኛ ቁልፍ ሰው አድርጐ እንዳስቀመጣቸው ለማወቅ ተችሏል። </p>

<p>ከዚህም በተጨማሪ የሕወሓት ማዕከላዊ ኮሚቴ አባል በነበሩት በሙሉጌታ ገብረሕይወት (ጫልቱ)፣ በሸዊት ገብረክርስቶስ፣ በብርሃነ ኃይለ (ራሺያ) ገብረሃዋሪያ ገብረፅዮን፣ በሙሉ ገብረየሱስ፣ አባይ ነብሶ ምትክ፣ አስመላሽ ወልደ ሥላሴ፣ ደስታ በዛብህ፣ ተክለብርሃን አርአያ፣ ብርሃነ ኪዳነ ማርያም፣ ዶክተር አድሃነ ኃይሌና ወይዘሮ ሮማን ገብረሥላሴን የማዕከላዊ ኮሚቴ አባል በመሆን ስድስት ወጥተው ስድስት ወርደዋል።</p>

<p>ከአርባ አምስቱ የሕወሓት ማዕከላዊ ኮሚቴ አባላት ወ/ሮ ነፃነት አስፋው፣ ትርፋኪዳነማሪያም፣ ቅዱሳን ነጋ፣ ሮማን ገብረሥላሴና ተአምራት በላይ የተባሉ ሴቶች የሚገኙ ሲሆን፣ በፖሊት ቢሮ አባልነት ደረጃ የኦሕዴድ ሦስተኛ ሰው ተደርጋ ከተቀመጠችው ከአስቴር ማሞ ሌላ የትኞችም የኢሕአዴግ አባል ድርጅቶች ሴቶችን የፖሊት ቢሮ አባል አላደረገም።</p>


<p class="align-center"><a href="/Gazettas/Tomar/info/Tomar.sera.html">ከጦማር መስከረም 19 ቀን 1996</a></p>

</body>
</html>	














