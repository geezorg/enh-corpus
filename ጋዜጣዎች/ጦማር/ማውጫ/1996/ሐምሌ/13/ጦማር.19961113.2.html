<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ተቃዋሚዎች ኅብረት በስብሰባ ዝግጅት ላይ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ተቃዋሚዎች ኅብረት በስብሰባ ዝግጅት ላይ ነው</h2>


<p>ከተመሠረተ አንድ ዓመት የሞላውና በሀገር ውስጥም ሆነ በውጭ ባካሄዳቸው ሕዝባዊ ስብሰባዎች ውጤታማ በመሆን ላይ የሚገኘው የኢትዮጵያ ዴሞክራሲያው ኃይሎችን ሕብረት በቅርቡ ሁለተኛ ጠቅላላ ጉባኤው እንደሚጠራ ታውቋል።</p>

<p>ከሕብረቱ ምንጮች የተገኘው መረጃ እንደሚያመለክተው ሁለተኛው ጠቅላላ ጉባኤ እንዲጠራ ከስምምነት ላይ የተደረሰው የሕብረቱ አባል ድርጅቶች ከሦስት ወር በፊት ባካሄዱት ቴሌ ኮንፈረንስ ላይ ባደረጉት ስምምነት መሰረት ሲሆን የፊታችን ነሐሴ ወር መጨረሻ ላይ እንደሚካሄድ የሚጠበቀ ጉባኤው የተሳካ እንዲሆን አስፈላጊ ዝግጅቶች በመደረግ ላይ ይገኛል።</p>

<p>በዚህ ጉባኤ ላይ ትኩረት ይደረግባቸዋል ተብሎ ከሚጠበቁት ጉዳዮች መሀከል በሕብረቱ ምሥረታ ላይ የነበረ የመላው ኢትዮጵያ አንድነት ድርጅት ያነሳቸው ጥያቄዎችና በጥያቄው መሰረት ከሕብረቱ የዕለት ተዕለት እንቅስቃሴ ራሱን ስለአገለለበትና በኢዴአፓና በኢዲዩ መካከል ያለው ውዝግብ እንዲሁም በመጪው ምርጫ ላይ ስለሚኖረው ተሳትፎ ሊሆን እንደሚችል ተገምቷል።</p>

<p>በአሁኑ ወቅት በኅብረቱ ውስጥ በተለይም በሀገር ቤት ውስጥ ላሉት ችግሮች ቅርበት ያላቸው ወገኖች እንደሚናገሩት በተለይም ኢዴአፓን እያስቆጣ ያለው አንዱ የኢዲዩ ጉዳይ ነው። እንደሚታወቀው በሀገር ውስጥ ሲንቀሳቀስ የነበረው «ኢዲህ» ከኢዴአፓ ጋር በይፋ «ተዋህጃለሁ» ከማለቱ ጋር ይህን የሚቃወሙና በውጭ ሀገር የሚገኙ የኢዴህ አባላት ራሳቸውን «ኢዲዩ ተሀድሶ» በማለት አደራጅተው ከሕብረቱ መሥራች ሆነው ተመዝግበዋል። በውጭ ራሱን «ኢዲዩ ተሃድሶ» ብሎ ይጠራ የነበረውም ቡድን ከቅርብ ጊዜ ወዲህ በኢዲዩ ተሃድሶ መጠራቱ ቀርቶ ኢዲዩ እንዲባልና በሀገር ውስጥ የሕብረቱ አባል ሆኖ ለመታገል ለሕብረቱ ጥያቄ ማቅረቡ ኢዴአፓን አስቆጥቶታል። ይህንን ቁጣውን ለኅብረቱ በፃፈው ደብዳቤ ላይ ገልጿል። ይህም ጉዳይ በሕብረቱ ጉባኤ ላይ ይነሳል ተብሎ ይጠበቃል።</p>

<p>በኅብረቱ በቅርቡ በሚጠራው ሁለተኛው ጠቅላላ ጉባኤ በስፋትና በጥልቀት ተወያይቶ በመጪው ዓመት በሚደረገው ብሔራዊ ምርጫ ውጤት ማስመዝገብ በሚያስችሉ ነጥቦች ላይ ውሳኔ ያስተላልፋል ተብሎ እንደሚገመትም ለማወቅ ተችሏል።</p>

<p>የኢትዮጵያ ዴሞክራሲያው አንድነት ፓርቲ የኅብረቱ ጠቅላላ ጉባኤ እንዲጠራ ጥያቄ እያቀረበ መሆኑን ሰሞኑን በአንዳንድ ጋዜጦች ላይ እየገለፀ መሆኑ ይታውቃል።</p>

<p>ይህ በዚህ እንዳለ የኢትዮጵያ ዴሞክራቲክ ሕብረት ፓርቲ በተለምዶ ኢዲዩ ተብሎ የሚጠራው ዛሬ ሐምሌ 13 ቀን1996 ዓ.ም ከቀኑ 9፡00 ሰዓት ያለፈባቸውን ውስብስብ ሁኔታዎች አስመልክቶ የተለያዩ መገናኛ ብዙሃንና ታቃዊ ኢትዮጵያዊያን በተገኙበት ግዮን ሆቴል ጣና አዳራሽ ጋዜጣዊ መግለጫ እንደሚሰጥ አስታውቋል።</p>


<p class="align-center"><a href="/Gazettas/Tomar/info/Tomar.sera.html">ከጦማር ሐምሌ 13 ቀን 1996</a></p>

</body>
</html>	

