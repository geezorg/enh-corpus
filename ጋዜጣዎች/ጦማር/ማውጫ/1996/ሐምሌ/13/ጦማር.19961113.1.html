<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የፌዴራል መንግሥት ጦር በኦሮሚያ ክልል ጣልቃ እንዲገባ በይፋ ተጠየቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የፌዴራል መንግሥት ጦር በኦሮሚያ ክልል ጣልቃ እንዲገባ በይፋ ተጠየቀ</h2>


<p>የፌዴራል መንግሥት መከላከያ ሠራዊት በኦሮሚያ ክልላዊ መንግስት ይዞታ ሥር በሚገኙ ስድስት «የስጋት ቀጣና» በተባሉ አካባቢዎች በመግባት እየተፈጠሩ ያሉትን የፀጥታ ችግሮች እንዲያረጋጋ የኦሮሚያ ክልላዊ መንግስት ፕሬዚዳንት አቶ ጁነዲን ሳዶ ሐምሌ 1 ቀን 1996 በቁጥር BMNO1/518/m2 ለጠቅላይ ሚኒስቴር ጽ/ቤት ባቀረቡት ደብዳቤ ጠይቀዋል።</p>

<p>ደብዳቤው የስጋት ቀጣና ብሎ የለያቸው ስድስት ቦታዎች በባሌ፣ በቦረና፣ በምሥራቅና ምዕራብ ሐረርጌ ውስጥ የሚገኙ ሲሆን፣ ከባሌ ዞን ጉሮ በቀቅሳና ራይቱ፣ ከቦረና ዞን ሞያሌ፣ ከምዕራብ ሐረርጌ ዞን ማኤሶና ቦርዶዴ፣ ከምሥራቅ ሐረርጌ ዞን በባቢሌና ጉርሱም ሲሆኑ፣ ከቅርብ ጊዜ ወዲህም በሶማሌ ክልላዊ መንግስት ጊዜ ወዲህም በሶማሌ ክልላዊ መንግሥት ሥር በሚገኙ የሼክስታና ኦጋዴን እንዲሁም የዳዌድና የጉራ ጐሣዎች መሀከል በሚደረጉ የእርስ በርስ ግጭቶች የተነሳ ሕገ መንግሥቱን አደጋ ላይ ሊጥሉ የሚችሉ ክስተቶች ተገልጧል።</p>

<p>እነዚህ ከላይ የተጠቀሱት አካባቢዎች የኦሮሚያ ክልላዊ መንግሥትንና የሶማሌ ክልላዊ መንግሥትን የሚያዋስኑ አካባቢዎች በመሆናቸው የአለመረጋጋቱም መንስኤ የወሰን ችግር መሆኑን ለማመልከት ተሞክሯል። የ«ወሰን» ችግሩ በሕዝበ ውሳኔ ቢሆንም ከቅርብ ጊዜ ወዲህ ግን ክልሉ ገቢውን መሰብሰብና መቆጣጠር እንዳልቻለ ተገልጾ ከስጋ ፋብሪካዎቹ የሚገኘው ማንኛውም ገቢ በፌዴራል መንግሥቱ ሥራ እንዲሆን መደረጉን አስተያየት ሰጪዎች ይገልፃሉ።</p>

<p>በአጠቃላይ የኦሮሚያን ጥቅም ማስከበር ባለመቻል ሁሉንም ነገር ለፌዴራል መንግሥት አሳልፎ የመስጠቱ ጉዳይ የክልሉን ምክር ቤት ድክመት እንደሚያሳይ አስተያየት የሚሰጡ ወገኖች በርካታ መሆናቸውን ከተሰበሰቡት አስተያየቶች ለማወቅ ተችሏል።</p>


<p class="align-center"><a href="/Gazettas/Tomar/info/Tomar.sera.html">ከጦማር ሐምሌ 13 ቀን 1996</a></p>

</body>
</html>	
