<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያዊያን ታጣቂዎች በኬንያ ጥቃት አደረሱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኢትዮጵያዊያን ታጣቂዎች በኬንያ ጥቃት አደረሱ</h2>


<p>ቁጥራቸው ከ250 በላይ የሚደርስ የኢትዮጵያ ታጣቂ ሚሊሺያዎች በሰሜን ምዕራብ ኬንያ ከናይሮቢ ከተማ 660 ኪ.ሜ ላይ በሚገኘው ቱርካና ሐይቅ አካባቢ ተኩስ በመክፈት በኬንያዊያን ላይ ከፍተኛ ጉዳት ማድረሳቸውን ኔሽን የተሰኘውን ጋዜጣ የጠቀሰው ዘገባ አመልክቷል።</p>

<p>ከዘገባው በተገኘው መረጃ መሠረት ታጣቂ ሚሊሺያዎቹ ባደረሱት ጥቃት አራት ዓሳ አጥማጅ ኬንያዊንና ሁለት የኬንያ የሰላም አስከባሪ ኃይሎች ወዲያው ሕይወታቸው ማለፉንና ሌሎችም ክፉኛ መቁሰላቸው ታውቋል። ባለፈው ዓርብ ከጧቱ 3፡00 ሰዓት ላይ የተሰነዘረው ይህ ጥቃት የሥፍራው ነዋሪዎችን ለከፍተኛ ድንጋጤ መዳረጉን የጠቀሰው ዘገባ ጥቃቱን ያደረሱት በኬንያ ድንበር አካባቢ በዘላንነት ላይ የተሰማሩ የመሪሌ ጐሳ አባላት የታጠቁ ዘላኖች ሳይሆኑ እንዳልቀረ ተገምቷል።</p>

<p>እነዚህ ታጣቂዎች በቱርካና ጥቃቱን በመሰንዘር ስድስት ሰዎችን ከገደሉ በኋላም ከሥፍራው የአምስት ኪ.ሜ ርቀት ያለው ቦታ ላይ በመስፈር አዲስ ጥቃት ለመፈፀም ከፍተኛ ዝግጅት እያደረጉ መገኘታቸውን ያመለከተው ዘገባ ይህ ደግሞ የአካባቢው ነዋሪዎች እንደ ልብ መጥተው እንዳይገቡ አስቸጋሪ ሁኔታ መፍጠሩን አመልክቷል።</p>

<p>የቱርካና ግዛት አስተዳደር ሚስተር ንጄነጋ ሚሪ ጉዳዩን በማስመልከት ሲገልፁ «መሪሌና ኬንያዊአን ለበርካታ ዓመታት ሲዋጉ መቆየታቸው አዲስ አይደለም። አንዱ ሌላው ላይ ጥቃት በማድረስ አንዱ የሌላው ከብት ይዘርፋል። ይህ ባሕል የተለመደ ነው» ካሉ በኋላ አሁን የደረሰው ጥቃት ግን ከጦርነት በምንም የማይተናነስ መሆኑን አጥብቀው ገልፀዋል።</p>

<p>ጥቃቱን ለመከልከል ወደ ሥፍራው የተጓዙ የኬንያ ወታደሮች ከሚሊሺያዎቹ ሁለቱን በቁጥጥር ሥር መዋላቸውን የተናገሩት አስተዳዳሪው እነሱም አቶ ገብርኤል ጌቶጐና ሕዝቅኤል ሙቡሩ ሲሆኑ ስለማንነታቸው የሚገልፅ መረጃዎች በመሰብሰብ ምርመራዎች እየተካሄዱ መገኘቱንም አመልክቷል።</p>

<p>ሆኖም ታጣቂዎቹ ማንነታቸውን የሚያሳይ መታወቂያ ባለመኖራቸው አስፈላጊውን ምርመራ ለማድረግ የሚጠቁሙት የጣት አሻራ ብቻ እንደሆነም አስተዳዳሪው ገልጠዋል።</p>


<p class="align-center"><a href="/Gazettas/Tomar/info/Tomar.sera.html">ከጦማር ኅዳር 01 ቀን 1997</a></p>

</body>
</html>	
