<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሴቶች ቡድን በክለብ ደረጃ ሊቋቋም ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የሴቶች ቡድን በክለብ ደረጃ ሊቋቋም ነው</h2>


<p>ከጊዜ ወደ ጊዜ እየሞተ ያለው እግር ኳሳችን የተስፋ ጭላንጭል በሴት ብሔራዊ እግር ኳሳችን የተስፋ ጭላንጭል በሴት ብሔራዊ እግር ኳስ ቡድናችን አይተናል። በሦስተኛው የአፍሪካ ዋንጫ ለሁለተኛ ጊዜ ተሳታፊ ሆኖ ማራኪ እንቅስቃሴ ለተመልካች በማሳየትና የአራተኛ ደረጃን በመያዝ ወደሀገሩ መመለሱ ይታወሳል። የሴቶች እግር ኳስ በሀገራችን ለአምስት ዓመት ያህል በአንደኛ ዲቪዚዮንና በሁለተኛ ዲቪዚዮን ሲካሄድ ቆይቷል። በእነዚህ ዓመታት የፍጻሜው ውድድር ሲቀር ሙሉ ውድድሩ በጃልሜዳ ተካሂዷል። በየዓመቱም ቡድኖች እየጠነከሩና የውድድሩ ፉክክር እያየለ፣ የተመልካቹ ቁጥርም እየጨመረ ሄዷል። ተመልካቹ ከጠዋት እስከ ሰባትና ስምንት ሰዓት ጨዋታዎችን በጉጉት ይመለከታል።</p>

<p>በአንደኛ ዲቪዚዮና በሁለተኛ ዲቪዥን ውድድር በተካሄዱት ዓመታት ችግር ሳይኖርበት ተጠናቀቀ ማለት አይቻልም። በተለይ ባለፈው ዓመት ውድድሩ ችግሮች ነበሩበት።</p>

<p>ዳኛ ለአንድ ውድድር ተሟልቶ ያለመቅረብ አንዱ ችግር ነው። ውድድሩ የተዘዋወረበት አጋጣሚም ተከስቷል። ከዚህም በተጨማሪ በውሳኔ አሰጣጥ ላይም ከፍተኛ የሆነ ችግር ነበረበት።</p>

<p>ሌላው የተጫዋቾች ያልተገባ ፀባይ ነው። ማንኛውም ተጫዋች ዳኛ የሰጠውን ውሳኔ አግባብ ቢሆንም ባይሆንም መቀበል ግድ ነው። ከጨዋታው በኋላ ቡድኑ የራሱ የሆነ አቋም ሊወስድ ይችላል። ተጫዋቾች ከዳኛ ጋር እስከመደባደብ ደርሰዋል። አምስት ተጫዋቾች ላይም ለአምስት ወር ያህል ከማንኛውም ውድድር ታግደው ነበር። ውድድሩ ቀድሞ አለመጀመሩም አንዱ ችግር ነበር። ሲጓተት ክረምት ይገባል፣ የዝናብ ወቅት ነው፣ ሜዳው ፍፁም እንዲጫወቱበት አያደርግም። ኳሷ ጭቃ ትይዛለች፣ ጫማቸውም እንደዚሁ። ተጫዋቾች ጉልበታቸው ይጨርሳሉ።</p>

<p>በተደጋጋሚ ጨዋታ በመሀል መቋረጥ ችግር ነበር። ተመላካቾች በሚፈጥሩት ግርግር ሜዳ ለመግባት ጨዋታዎች ይቋረጣሉ። የውድድሩም ለዛ እስከማደብዘዝም አድርሶታል። በዚህ ዓመት ውድድሩን እንደብዙዎችም ግምት በአዲስ አበባ አበበ በቂላ ስታዲዮም እንደሚሆን ይጠበቃል።</p>

<p>የአዲስ አበባ እግር ኳስ ፌዴሬሽን በፌዴሬሽኑ በኩል ከላይ የተጠቀሱትንና ሌሎችንም ችግሮች ቀርፎ የ1997 ዓ.ም የውድድር ዘመን ከባለፉት ዓመታት በተሻለ ውድድር እንደሚያደርግ ይጠበቃል።</p>

<p>አዲስና ነባር ቡድኖች በመመዝገብ ላይ ይገኛሉ። የዚህን የውድድር ዓመት ለየት የሚያደርገው እንደክለብ ማሟላት የሚገባቸውን አሟልተው መቅረብ ወይም መመዝገብ ይኖርባቸዋል። ቡድኖቹ ከዚህ ቀደም በፌዴሬሽኑ ድጋፍ እየተደረገላቸው ውድድራቸውን ሲያደርጉ ቆይተዋል። ምንም ዓይነት ድጋፍ የሌላቸውን ቡድኖች ጊዜ ሳይሰጥ የክለቡን ደንብ አሟሉ ማለት ይከብዳል። ማሟላት ካልቻሉ በውድድሩ ላይቀርቡ ይችላሉ። ያሉትን የቡድኖች ቁጥር ማመናመን ይሆናል።</p>

<p>ከዚሁ ጋርም የታዳጊ ፕሮጀክቶች በማቋቋምና ከሥር ተተኪዎችን ማፍራት በሚቻልበት ሁኔታ ላይ ይበልጥ ቢተኮርበት እንደሚሻል የስፖርቱ አፍቃሪዎች ይናገራሉ።</p>


<p class="align-center"><a href="/Gazettas/Tomar/info/Tomar.sera.html">ከጦማር ኅዳር 15 ቀን 1997</a></p>

</body>
</html>	
