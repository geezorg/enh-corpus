<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የመኢአድ ደጋፊዎች አዲስ ፓርቲ መሠረቱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የመኢአድ ደጋፊዎች አዲስ ፓርቲ መሠረቱ</h2>


<p>«የኢትዮጵያ ሕዝብ ዲሞክራሲያዊ ፓርቲ (ኢሕዴፓ)» በሚል መጠሪያ አሜሪካ ሚኖሶታ ውስጥ አዲስ የፖለቲካ ፓርቲ ያቋቋሙት የመኢአድ ድጋፍ ሰጪ አባላት፣ ለፓርቲ ምስረታው ምክንያት የሆናቸው በመኢአድ አመራር ግትር አቋም መሆኑን ከኅዳር 10 ቀን 1997 ጀምሮ በስማቸው ባሰራጩት መልዕክት ገልጠዋል።</p>

<p>ለረጅም ጊዜ በአሜሪካ ውስጥ በሚገኙ ግዛቶች ለመኢአድ በድጋፍ ሰጪነታቸው ወይም የቻርተር አባልነታቸው በርካታ እገዛዎችን ለመኢአድ ሲያደርጉ እንደቆዩ የገለጹት የአዲሱ ፓርቲ መስራቾች የመኢአድ አመራሮች በአሜሪካ በተደረጉ የፖለቲካ ፓርቲዎች ኅብረት ላይ ላለመሳተፍ የወሰዱት አቋም የግል እምነታቸውን ብቻ የሚያራምዱ መሆኑን ያመለከተ ነው ባይ ናቸው። በኅብረቱ የመታገል ዘዴ ለረጅም ጊዜ ስንመኘው የቆየነው ራዕይ ሆኖ እያለ መኢአድ ይህን ራዕያችንን ለማጨለም ተንቀሳቅሷል ሲሉ ኮንነዋል።</p>

<p>«በ1997 ዓ.ም ግንቦት ወር ላይ የሚደረገው ምርጫ የተሳካ እንዲሆን ድጋፍ ለማድረግ በዝግጅት ላይ መሆናቸውን ያሳወቁት የኢሕዴፓ አባላት በመኢአድ አክራሪ መሪዎች የቆሙለት ሕዝባዊ ዓላማ ሲደናቀፍ በማየታችን ያንን ላለመድገም በርትተን ለመሥራት ከፊታችን የሚገኘው ምርጫ ጥሩ አጋጣሚ ነው» ሲሉ በመግለጫቸው ላይ አመልክተዋል።</p>

<p>የመኢአድ ምክትል ፕሬዚዳንትና የድርጅቱ ቃል አቀባይ ሻለቃ ጌታቸው መንግስቴ በበኩላቸው ኢሕዴፓ በሰጠው መግለጫ ዙሪያ ጠይቀናቸው በሰጡን ምላሽ በአሁኑ ሰዓት ኢሕደሕፓ በሊቀመንበርነት እየመራ የሚገኘው አቶ ዳንኤል ጐበዜ ከዚህ በፊት በድርጅቱ ውስጥ በድጋፍ ሰጭ አባልነት ተመዝግቦ ያንቀሳቀሰ እንደነበር የሚያውቁ ቢሆንም አዲስ ፓርቲ ስለመመስረቱ ግን እንደማያውቁና በኅብረቱ ላይ ለምን አልተሳተፋችሁም በማለት እሱም ሆነ አባሎቼ ናቸው የሚላቸው ግለሰቦች ምንም ዓይነት ተቃውሞ እንዳላቀረቡ ገልጸዋል። የድጋፍ ሰጪው ቦርድ የሚገኘው በሜኒሶታ ሳይሆን በዋሽንግተን ነው ያሉት ሻለቃ ጌታቸው በዚያ የሚገኘው ቦርድም ሆነ በመላው አሜሪካ የሚገኙ ቻፕተር አባላት መኢአድ በወሰደው አቋም መደሰታቸውን የገለፀላቸው መሆኑን አስታውቀዋል።</p>


<p class="align-center"><a href="/Gazettas/Tomar/info/Tomar.sera.html">ከጦማር ኅዳር 15 ቀን 1997</a></p>

</body>
</html>	
