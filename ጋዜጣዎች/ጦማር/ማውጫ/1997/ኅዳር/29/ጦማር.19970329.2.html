<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የጎንደር ዩንቨርሲቲ ተማሪዎች ተቃውሞ እንደቀጠለ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የጎንደር ዩንቨርሲቲ ተማሪዎች ተቃውሞ እንደቀጠለ ነው</h2>


<p>በአማራ ክልላዊ መንግሥት ጎንደር ከተማ የሚገኘው የሶሻል ሳይንስ ፋኩልቲ ተማሪዎች ከፀጥታ ሠራተኞች ጋር በፈጠሩት ግጭት የወደሙ ንብረቶችን እንዲከፍሉ ከመወሰኑም ባሻገር ከአሁን በኋላ ማንኛውም ዓይነት ተቃውሞ ላለማድረግ ፈርመው ወደ ትምህርት ገበታቸው እንዲመለሱ መመሪያ መውጣቱን ልዩ ዘጋቢያችን ከሥፍራው የላከልን መረጃ ያመለክታል።</p>

<p>ከህዳር 15 ቀን 1997 ዓ.ም ጀምሮ ትምህርታቸውን ያቆሙት ተማሪዎች የዩኒቨርስቲው አስተዳዳሪ አካላት እንዲያሟሉላቸው የጠየቁትን አሥራ ስድስት ነጥብ ያዘሉ የመብት ጥያቄ ተግባራዊ እንዲሆን ቢሆንም በማስገደድ ወደ ትምህርት ገበታቸው እንዲመለሱ በከተማዋ የሚገኙ የፈጥኖ ደራሽ ፖሊሶች የኃይል እርምጃ በመውሰዳቸው ምክንያት ሁኔታው የተቃውሞ ተማሪዎች ለፀጥታ ኃይሎቹ ላይ በወረወሩት ድንጋይ፣ እንዲሁም የፀጥታ ሠራተኞቹ የተቃውሞ ሰልፉን ለመበተን በተጠቀሙት መሣሪያ የወደሙ የዩኒቨርሲቲው ንብረቶች ተማሪዎቹ እንዲከፍሉ ከዩኒቨርሲቲው ማህበረሰብ የተወሰነ መሆኑ ታውቋል። </p>

<p>የውሃ እጥረትና የምግብ ዝግጅት ጥራት ያካተተው የተማሪዎቹ ጥያቄ ግን እስካሁን ምላሽ እንዳላገኘ የተገለፀ ሲሆን እንዲያውም ተማሪዎቹ ከአሁን በኋላ ምንም ዓይነት የመብት ጥያቄን ተሞርኩዞ የሚደረጉ ተቃውሞዎች ከትምህርት ገበታ የሚያስነሳ መሆኑን አውቀው ከወዲሁ ፊርማቸውን አስቀምጠው ወደ ዩኒቨርስቲው እንዲገቡ የሚያደርግ አሠራር ተነድፎ እንደወጣ ይነገራል። ጥቂት ተማሪዎችም ይህን ውል በፊርማቸው በማጽደቅ ትምህርት እንደጀመሩ የሪፖርተራችን ዘገባ ይጠቁማል። በርካታ ተማሪዎች ግን ያነሳነው ጥያቄ መፍትሔ ካልተሰጠው በተጨማሪ ድብደባና እንግልት ያደረሱባቸው ፈጥኖ ደራሽ ፖሊሶች ለሕግ ካልቀረቡ በጀመሩት ተቃውሞ እንደሚቀጥሉ በማሳወቅ ፊርማውንም ሆነ ክፍያውን እንደማይቀበሉ ገልፀዋል።</p>


<p class="align-center"><a href="/Gazettas/Tomar/info/Tomar.sera.html">ከጦማር ኅዳር 29 ቀን 1997</a></p>

</body>
</html>	
