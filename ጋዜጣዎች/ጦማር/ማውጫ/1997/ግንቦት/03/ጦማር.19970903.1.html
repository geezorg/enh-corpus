<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢሕአዴግ ያዘጋጀው ፀረ ቅንጅት ሠልፍ ለሌላ ጊዜ ተላለፈ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢሕአዴግ ያዘጋጀው ፀረ ቅንጅት ሠልፍ ለሌላ ጊዜ ተላለፈ</h2>


<p>ቅንጅት ለአንድነትና ለዴሞክራሲ ሚያዚያ 30 ቀን 1997 ዓ.ም በመስቀል አደባባይ የጠራውን ሕዝባዊ ስብሰባ በመቃወም ኢህአዴግ ዛሬና ነገ ሊጠራ ያሰበውን ስብሰባ ለሐሙስ አሸጋግሯል።በክልሎች በመከላከያ ሠራዊት አባላት የታገዙ የምርጫ ቅስቀሳ ጀምሯል፤ የተቃዋሚ ፖስተር እንዳይለጠፍ እንደሚከላከል የተቃዋሚ አመራር አባላት እስከ ምርጫው ፍፃሜ ድረስ ማሰር መጀመሩን በአዲስ አበባ እና ከክልል ሪፖርተሮች የደረሱን ዜናዎች ያመለክታሉ።</p>

<p>ቅንጅት ለአንድነትና ዴሞክራሲ ዕሑድ በጠራው ህዝባዊ ስብሰባ ላይ ከሁለት ሚሊዮን በላይ ህዝብ መስቀል አደባባይ ወጥቶ ለቅንጅት ድጋፉን የገለፀው የየቀበሌ ኢህአዴግ ሥራ አስፈፃሚ ኮሚቴ አባላት የተሰጣቸውን ኃላፊነት ስላልተወጡ ነው» በሚል ግንቦት 1 ቀን በየቀበሌው ግምገማ መካሄዱ ታውቋል።</p>

<p>ከየክፍለ ከተማው የተውጣጡ ሦስት ሥራ አስፈፃሚ ኮሚቴ አባላት የየቀበሌ ሥራ አስፈፃሚ ኮሚቴዎችን የገመገሙ ሲሆን በግምገማው ውጤት መሠረት ህዝቡ ለቅንጅት ድጋፍ ሠልፍ የወጣው እያንዳንዱ የቀበሌ አመራር አባል ህዝቡ ወደ ስብሰባው ከመጣ ችግር ይፈጠራል የሚለውን መልዕክት በትክክል ባለማስተላለፉ ነው። ከዚህም ሌላ የኮንዶሚኒየም ተመዝጋቢዎች የከተማው አስተዳደር ባዘጋጀው ትራንስፖርት ቤቶች ወደተሠሩበት ቦታ ሄደው እንዲጎበኙ በቂ ቅስቀሳ አልተደረገም።</p>

<p>በሌላ በኩል የኮንዲሚኒየም ቤት ትመዝጋቢዎች ዕሑድ የከተማው አስተዳደር ባዘጋጀው ትራንስፖርት ቤቶቹ ወደተሠሩበት ቦታ ሄደው በከተማው ከንቲባ የቤቶች ቁልፍ የተሰጣቸውና በቴሌቪዥን አስተያየት እንዲሰጡ ከተደረገ በኋላ፣ ቁልፉን መልሰው ያልጠናቀቀ ሥራ ስላለ እስከ መስከረም ጠብቁ ተብለው ቁልፉን መልሰው ለከተማው አስተዳደር እንዲያስረክቡ ተደርጓል ተብሏል። ሆኖም ትላንት ከትላንት ወዲያ ቤት ለቤት በመዞር በስብሰብው የሕዝብ አስተያየት መሠረት የተቃውሞ ስብሰባ መጥራቱ የማያዋጣው መሆኑ ስለተነገረው ሌላ ጊዜ ማሸጋገሩ ታውቋል።</p>


<p class="align-center"><a href="/Gazettas/Tomar/info/Tomar.sera.html">ከጦማር ግንቦት 03 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ጦማር/ማውጫ/1997/ግንቦት/03/ጦማር1.030997.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
