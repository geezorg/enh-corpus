<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ዶ/ር ተወልደ ብርሃን ካናዳ እንዳይገቡ ተከለከሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center">ዶ/ር ተወልደ ብርሃን ካናዳ እንዳይገቡ ተከለከሉ</h2>

<p>የአካባቢው ጥበቃ ባለሥልጣን ዳይሬክተር ዶ/ር ተወልደብርሃን ገብረ እግዚአብሔር ወደ ሀገሯ እንዳይገቡ ካናዳ አገደች። ዶ/ር ተወልደብርሃን ካናዳ በሚካሄደው በዘረመል (Genetically Modified Foods) ጉባኤ ለመሳተፍ የመግቢያ ቪዛ ቢጠይቁም የካናዳ ኤምባሲ ፍቃደኛ አልሆነም።</p>

<p>የካናዳ ብሮድካስቲንግ ኮርፖሬሽን እንደዘገበው ሳይንቲስቱ ዕገዳው የተጣለባቸው በሰው ሰራሽ ዘዴ የተባዙ እህሎች ላይ ባላቸው ተቃውሞ ነው። ካናዳ በሰው ሰራሽ መንገድ ዘር የማባዛት አሰራር ትታወቃለች።</p>

<p>የካናዳ መንግሥት የወሰደውን አቋም የጉባኤው አስተባባሪ መንግሥታዊ ድርጅቶች አውግዘው ውሳኔው እንዲቀለበስ ጠይቀዋል።</p>

<p>አዲስ አበባ የሚገኘው የካናዳ ኤምባሲ የዶ/ር ተወልደብርሃንን ጥያቄ በሚመለከት ባለፉት 35 ዓመታት ስለነበራቸው የፖለቲካ ተሳትፎ መልስ እንዲሰጡ እንደጠየቀቻቸው የብሮድካስቲንግ ኮርፖሬሽኑ ዘግቧል።</p>

<p>ከጦማር ግንቦት 17 ቀን 1997 ዓ.ም.</p>

<p>ስብሰባ የተቀመጡት የኢህአዴግ ሥራ አስፈፃሚዎች እነማን ናቸው? ምንስ አሉ?</p>

<p>ከቅዳሜ ጀምሮ ስብሰባ ላይ ቆይተው በስተመጨረሻ ኢህአዴግ አሸንፏል በማለት መግለጫ ያወጡት የኢሕአዴግ ዋነኛ መሪዎች በሀገሪቱ የተጀመረው ሰላማዊ ሂደት ቢታወክ በዋነኛነት የሚጠየቁ መሆናቸው በአስተያየት ሰጪዎች እየተነገረ ነው፤ ሆኖም በዚያ ስብሰባ ውስጥ ከአቶ መለስ ውጭ ወሳኝ ሚና የሚኖራቸው አቶ በረከት ብቻ እንደሆኑ ይታመናል፤ በመሆኑም የተወላገደም ካለ ያንን አቅንቶ፤ ወደፍት ለመጓዝ የሃሳብ ትግል ማድረግ የማይቻልበት ሁኔታ መፈጠሩንም ብዙዎች ያምናሉ።</p>

<p>ቅዳሜ ዕለት ለስብሰባ የተቀመጡትና በኋላም መግለጫ ያወጡት የኢህአዴግ ስራ አስፈፃሚዎች በአጠቃላይ 46 ናቸው፤፡ ከሕወሓት እና ከኢህአዴግ፣ ዘጠኝ፣ ዘጠኝ፣ ከብአዴን 13፣ ከኦህዴድ ደግሞ 15 ሰዎች ተወክለውበታል።</p>

<p>ከነዚህ ወሳኝ የኢህአዴግ ሰዎች ውስጥ 1/ አቶ በረከት ስምኦን 2/ አቶ ተፈራ ዋልዋ 3/አቶ ዮሴፍ ረታ 4/አቶ ዳዊት ዮሐንስ 5/ አቶ ህላዊ ዮሴፍ 6/ አቶ አባ ዱላ ገመዳ 7/አቶ ጁነዲን ሳዶ 8/ ዶ/ር ሙላቱ ተሾመ 9/አቶ ካሱ ኢላላ በምርጫው የተሸነፉ መሆናቸው ይታወቃል። በኢህአዴግ ምክር ቤት ስብሰባ ላይ አቶ መለስ ጋር በመሆን በጉልበት በስልጣን ላይ ለመቀጠል ፍላጐት ያሳዩት አቶ በረከት ስምኦን ጨምሮ በምርጫ የተሸነፉ የብአዴን መሪዎች እንደሆኑም መረጃዎች ያመለክታሉ። በሕወኃት ሰዎች ዘንድ አምርሮ የመሄድ ፍላጎት ያለመኖሩም ተመልክቷል።</p>

<p class="align-center"><a href="/Gazettas/Tomar/info/Tomar.sera.html">ከጦማር ግንቦት 17 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ጦማር/ማውጫ/1997/ግንቦት/17/ጦማር2.170997.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>
