<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢህአዴግ ያወጣው የአሸናፊነት መግለጫ ሥልጣን ላለመልቀቅ ነው ተባለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢህአዴግ ያወጣው የአሸናፊነት መግለጫ ሥልጣን ላለመልቀቅ ነው ተባለ</h2>


<p>«ገዥው ፓርቲ የምርጫውን ውጤት በፀጋ ላለመቀበልና በኃይል በሥልጣን ላይ ለመቀጠል እንደፈለገ እየተረዳን ነው» ሲል ቅንጅት ለአንድነትና ለዴሞክራሲ ስጋቱን ገለፀ።</p>

<p>ቅንጅቱ ትላንት በሰጠው ጋዜጣዊ መግለጫ እንዳስታወቀው ገዥው ኢህአዴግ የዘንድሮው ምርጫ ነፃና ፍትሀዊ እንዳሆን ብዙ ህገ ወጥ ችግሮች የፈጠረ ቢሆንም በአንዳንድ አካባቢዎች ከአቅም በላይ የሆኑ የአፈና ድርጊቶች ተፈፅመዋል።የድምፅ አሰጣጡ በሰላማዊ መንገድ ተጠናቆ የድምፅ ቆጠራ በተካሄደባቸው የአዲስ አበባ ከተማ ሙሉ በሙሉና በአብዛኛዎቹ የሀገሪቱ ከተሞች ማሸነፉን እንዳረጋገጠ ገልጿል። ከከተሞች ውጭ ካሉ አብዛኛዎቹ የሀገሪቱ ገጠር አካባቢዎች በመገናኛ እጥረትና የምርጫ ክልሎች ሰፋፊ በመሆናቸው በጥቂት ወረዳዎች የምርጫው ውጤት አልታወቀውም። ውጤት በታወቀባቸው የሀገሪቱ ክልሎች የቅንጅቱ አሸናፊነት ተረጋግጧል ብሏል።</p>

<p>የምርጫው ውጤት ይህ ሆኖ እያለ ኢሕአዴግ ግንቦት 8 ቀን 1997 ዓ.ም በአብዛኛው ኦሮሚያ፣ ደቡብ፣ ትግራይና አማራ ክልሎች እንዳሸነፈና በመንግሥት ሥልጣኑ ላይ እንደሚቀጥል አድርጎ አስገራሚና ህገወጥ መግለጫ መስጠቱ ተገቢ አይደለም ሲል ቅንጅት ኢህአዴግን ኮንኗል።</p>

<p>የሚያሳዝነው ይህ መግለጫ የተሰጠው ቆጠራው በተጠናቀቀባቸው ቦታዎች አሸናፊ የሆነው ቅንጅት መሆኑ እየታወቀ ባለበትና በመንግሥት መገናኛ ብዙሃን ሳይቀር የድምጽ ቆጠራው ገና ያልተጠናቀቀና ውጤቱም ያልታወቀ መሆኑ እየተገለፀ ባለበት ወቅት ነው ያለው ቅንጅቱ ይህ መግለጫ የተሰጠው ቀደም ሲል ብሔራዊ የምርጫ ቦርድ ግንቦት 30 ቀን 1997 ዓ.ም አጠቃላዩን የምርጫ ውጤት ይፋ ከማድረጉ በፊት ማንኛውም የፖለቲካ ፓርቲ አጠቃላይ የምርጫውን ውጤት በሚመለከት ይፋዊ መግለጫ እንዳይሰጥ በማለት የጣለውን ግዴታ በመጣስ ነው ብሏል።</p>

<p>ቅንጅቱ ሕገ ወጥና ወቅቱን ያልጠበቀ ባለው በዚሁ መግለጫው የገዥው ፓርቲ ዕሁድ ማታ ጠቅላይ ሚኒስትሩ ማንኛውም ሰው ከምርጫው ዕለት ማግስት ጀምሮ ምንም ዓይነት ሕዝባዊ ስብሰባን ሰላማዊ ሰልፍ እንዳያደርግ ሲሉ ካወጁት ጋር አያይዘን ስንመለከት ኢህአዴግ የምርጫውን ውጤት በነጻ ላለመልቀቅ በኃይል ሥልጣን ላይ ለመቀጠል እንደፈለገ እየተረዳን ነው ሲል አስታውቋል።</p>

<p>እንዲህ ዓይነቱ የህዝብን ውሳኔ ያለመቀበል አቋም ለአጠቃላዩ የሀገራችን ሕዝብም ሆነ ለራሱ ለገዥው ፓርቲ ደህንነት የማይበጅ ነው ሲል ያሳስበው ቅንጅቱ የድምፅ ቆጠራው ተጠናቆ ትክክለኛው ውጤት በምርጫ ቦርድ በኩል እስኪገለጽ፣ እኛም ባለን መረጃ መሠረት የምርጫውን ውጤት ለህዝብ ይፋ እስከምናደርግ ድረስ ሕዝቡ ፈፅሞ ውዥንብር ውስጥ ሳይገባና ሳይደንገጥ የዕለት ከዕለት ሥራውን እያከናወነ በትዕግሥት እንዲጠባበቅ በአክብሮት እንጠይቃለን ብሏል።</p>

<p>ምርጫው በሰላማዊ መንገድ እንዲጠናቀቅ ሕገ መንግሥታዊ ኃላፊነታቸውን ለተወጡ የመከላከያ፣ የፖሊስና፣ የደህንነት አባላትም ላሳዩት ስርዓት የማስከበር ተግባር አመስግነው ወደፊትም ለሕዝቡ ውሳኔና ፍላጐት ቆማችሁ ሕገመንግሥታዊ ኃላፊነታችሁን በአግባቡ እንድትወጡ ሲል ጥሪ አቅርቧል። ከዛሬ ጀምሮ በየቀኑ ከ8 ሰዓት ጀምሮ ተከታታይ መግለጫ በቅንጅት ቢሮ እንደሚሰጥ ገልጿል።</p>

<p>ይህ በዚህ እንዳለ ግንቦት 8 ቀን 1997 ዓ.ም የኅብረቱ ከፍተኛ አመራር አባላት ዶ/ር መረራ ጉዲናና ዶ/ር በየነ ጴጥሮስ የቅንጅቱ ዶ/ር ብርሃኑ ነጋና አቶ ኃይሉ ሻውል ጠቅላይም ሚኒስትሩ ግንቦት 7 ቀን 1997 ዓ.ም ምሽት ላይ የሰጡትን የአስቸኳይ ጊዜ የሚመስል አዋጅ በማስመልከት በጋራ በሰጡት መግለጫ ምርጫው ሙሉ በሙሉ ዴሞክራሲያዊና ነጻ ነበር ለማለት ጊዜው ገና ነው ብለዋል።</p>

<p>የሁለቱ ድርጅቶች አመራር አባላት በቅንጅት ለአንድነትና ዴሞክራሲ ጽ/ቤት ለሀገር ውስጥና ለውጭ ጋዜጠኞች በሰጡት መግለጫ በድምፅ አሰጣጡ ወቅት የነበሩ በቆጠራው ላይ የተስተዋሉ ችግሮች አብራርተዋል።</p>

<p>የኅብረቱ አመራር አባላት በሲራሮና ሻሸመኔ ድምፅ በተሰጠበት ዕለት ሁለት ሰዎች መገደላቸውን በሌሎችም አካባቢዎች ታዛቢዎቻቸው እንደታስሩ፣ የዕጩ ወኪሎችም ሆኑ በህዝብ የተመረጡ ታዛቢዎች ባልተገኙበት ሁኔታ ምርጫ የተካሄደባቸው ጣቢያዎች መኖራቸውና በዚህም ከፍተኛ መጭበርበር መፈጸሙን አመልክተዋል።</p>

<p>ምርጫው ዴሞክራሲያዊና ነፃ ነበር ለማለት ከአካባቢው የሚደርሱ ሪፖርተሮችን መሰረት አድርጐ ሂደቱን ገምግሞ ውጤቱን ለመግለፅ ጊዜው ገና መሆኑን ያመለከቱት የአመራር አባላቱ በሺዎች የሚቆጠሩ አባልትና ደጋፊዎች ታስረዋል በሚገኙበት ሁኔታ የተካሄደ ምርጫ ዴሞራሲያዊ አለመሆኑን አመልካች ነው ብለዋል።</p>

<p>ምርጫው የቀበሌ ታጣቂ፣ ሚሊሺያና መከላከያ በተሳተፉበት ሁኔታ የተካሄደ ሆኖ እያለ በአንዳንድ አካባቢዎች ድምጽ ተሰጦ ሳይጠናቀቅ፣ የተሰጠው ድምፅ ተቆጥሮ ውጤቱ በምርጫ ጣቢያ ደረጃ ሳይታወቅ ጠቅላይ ሚኒስትሩ ማምሻውን የሰጡት መግለጫ ህገወጥና ጊዜውን ያልጠበቀ ከመሆኑም በላይ የህዝቡን የለውጥ ጥያቄ ለመቀልበስ የታሰበ ነው ሲሉ አወግዘዋል። አይይዘውም የዚህ ዓይነት መግለጫ የማውጣት ሥልጣን ያለው ፓርላማው ቢሆንም ጠቅላይ ሚኒስትሩ የአስቸኳይ ጊዜ አዋጅ ማወጃቸው ተገቢ አይመስለንም ብለዋል። በእኛ በኩል የምናስተላልፈው መልዕክት ሕዝቡ በተላለፈ ነገር እንዳይሸበር ሲሉ መልዕክታቸውን አስተላልፈዋል።</p>

<p>ሕዝቡ በድምፁ የማይፈልገውን ከሥልጣን አስወግዶ የሚፈልገውን ወደ ሥልጣን ያመጣበት ወቅት ላይ እንገኛለን ያሉት የድርጅቶቹ አመራር አባላት በገንዘብ በታጠቀ ኃይል፣ በሬዲዮና ቴሌቪዥን የአየር ሰዓት አጠቃቀም የተሻለ የነበረው ኢህአዴግ የሰጠው መግለጫ ተገቢ አይደለም ሲሉ አወግዘዋል።</p>

<p>ጠቅላይ ሚኒስቱ በሰጡት መግለጫ ከቤት ውጭ ስብሰባ ማካሄድ እንደማይቻል በመግለፃቸው ሆቴል ተከራይተው ጋዜጣዊ መግለጫውን ለመስጠት የስብሰባ አዳራሽ ያላቸውን ሆቴሎች ጠይቀው ስለፈሩ በቅንጅቱ ጽ/ቤት ጋዜጣዊ መግለጫውን ለመስጠት መገደዳቸውን አመልክተዋል።</p>


<p class="align-center"><a href="/Gazettas/Tomar/info/Tomar.sera.html">ከጦማር ግንቦት 10 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ጦማር/ማውጫ/1997/ግንቦት/10/ጦማር2.100997.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
