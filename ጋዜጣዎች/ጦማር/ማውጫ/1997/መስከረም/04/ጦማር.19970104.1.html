<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ብርሃኔ አደሬ እንደገና አሸነፈች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ብርሃኔ አደሬ እንደገና አሸነፈች</h2>


<p>የኢትዮጵያ አትሌቲክስ ፌዴሬሽን አንዳንድ ባለሥልጣናት ባሳለፉባት የእገዳ ውሳኔ ባለፈው ሳምትን ቤልጂየም ብራሰልስ ላይ በተደረገው የጐልደን ሊግ 5000 ሜትር እንዳትሳተፍ የተደረገችው አትሌት ብርሃኔ አደሬ፣ ከትናንት ወዲያ ጀርመን ውስጥ በተደረገው የአምስት ሺህ ሜትር ሩጫ አንደኛ በመውጣት አሸንፋለች።</p>

<p>በጉዳዩ ዙሪያ የተሰባሰቡ አስተያየቶች እንደሚያመለክቱት ብርሃኔ አደሬ በአንድ ሳምንት ውስጥ ሁለት ድል ነው የተቀዳጀችው። በአንድ በኩል በአቋማ ፀንታ ለአንዳንድ የስፖርት ባለሥልጣናት ፍርደ ገምድል ውሳኔን በአቋም በመፅናትና በጥንካሬ በመፋለም ውሳኔውን ማስቀየር የቻለች ሲሆን፣ በሌላ በኩል ደግሞ «ብቃት የላትም» ተብሎ ሲወራባት የነበረውን ሁሉ ከንቱ ወሬ ያደረገችበትን የጀመርኑን ድል መቀዳጀቷ ነው። ብርሃኔ አደሬ በጀርመን ባደረገችው ውድድር አምስት ሺህ ሜትሩን ጨርሳ የገባቸው 14፡58፡89 ሲሆን፣ ብርሃኔ ባልተካፈለችበት የብርሰልስ ተመሳሳይ ውድድር አንደኛ የወጣቸው ኬንያዊቷ ዴኪት ማሳይ 14፡59፡11 በሆነ ውጤት ለመፈፀም ችላለች። በዚህ ተቀራራቢ በሆነ ሰአት በተጠናቀቀ ውድድር ከሁለተኛ እስከ አራተኛ ያለው ደረጃ ይዘው የጨረሱት ኬንያዊያን ናቸው። ሦስተኛ የወጣችው ኬንያዊት አቺቺ ኦስቤላ 14፤59፤69 አራተኛ የወጣችው ኬንያዊ ጄፕኮሪር ኢዮናሲ 15፤09፤05 እና አምስተኛ የወጣችው ሌላዋ ኬንያዊት ቲምቢ ሲል አሊያስ 15፡09፡71 ነው የፈጀባቸው። ብርሃኔ አደሬ ለብቻዋ አራት ኬንያዊያንን ተፋልማ ያገኘችው ውጤት ከፍተኛ መሆኑን በሥፍራው ከነበሩ ተመልካቶች ከተገኘው መረጃ ለማወቅ ተችሏል።</p>

<p>እገዳውን ያሳለፉት የአትሌቲክስ ፌዴሬሽን ባለሥልጣናት ስለእገዳው መነሳት የሰጡት ምክንያት «አትሌቷ ስህተቷን አምና ይቅርታ በመጠየቋ ነው» የሚል ቢሆንም «ይቅርታ ተጠይቆበታል» የተባለውን የፋክስ መልዕክት ግን እንዲያሳዩ ተጠይቀው ለማሳየት ፈቃደኞች አልሆኑም።</p>

<p>ለጉዳዩ ቅርበት ካላቸው ምንጮች ለማወቅ እንደተቻለው ከብርሃኔ አደሬ ለፌደሬሹ የተላኩት የፋክስ መልዕክቶች ሁለት ናቸው። አንደኛው እ.ኤ.አ ሴፕተምበር 7/2004 የተላከ ሲሆን በዚሁ የፋክስ መልዕክት ላይ አሰልጣኝ ዶክተር ወልደመስቀል ኮስትሬ «ሁልጊዜም በሽተኛ ነሽ» እያሉ እንደተናገሯት፣ አባባላቸው ትክክለኛ አለመሆኑንና እርሷ ግን ሙሉ ጤናኛ መሆኗን፣ ፈረንሳይ ውስጥ በተካሄደው የዓለም አትሌቲክስ ሻምፒዮናም በ5000 ሜትር ማሸነፏን፣ የእርሷ ችግር ከአሰልጣኙ መሆኑን ገልፃ ፌዴሬሽኑ ለኦሎምፒክ የራሱን ሰው የመምረጥ መብት እንዳለው አሳውቃ የእርሷ ችግር ከበሽታ ጋር የተያያዘ ነው መባሉ ውሸት መሆኑ ያስተባበለችበት ነው።</p>

<p>ሁለተኛው ፋክስ እ.ኤ.አ ሴፕተምበር 8/2004 እንደተላከ የሚያመልክት ሲሆን በይዘቱም ከላይ የገለፁት አባባሎች ሰፍረውበት፣ በስተመጨረሻ ላይ በስሜታዊነት ተገፋፍታ የማይሆን ነገር መናገሯ እንደፀፀታት የሚናገር ነው። በዚህም መሰረት የትኛው የፋክስ መልዕክት በትክክል የአትሌቷ እንደሆነ ፣ የትኛው ደግሞ አስመስሎ እንደተሠራ ለማረጋገጥ አልተቻለም። የአቴቲክስ ፌዴረሽን ባለሥልጣናት የፋክስ መልዕክቱ በፋይላቸው ውስጥ እንደሚገኝ ከመግለፅ ባሻገር ለጋዜጠኞች ለማሳየት ፈቃደኛ አልሆኑም።</p>

<p>አትሌት ብርሃኔ አደሬ አንዳንድ የመንግሥት ባለሥልጣናት ያደረሱባትን ጫና ተቋቁማ በውድድር ውስጥ በመግባትና በውድድሩም በአራት ኬንያዊያን ተከብባ በመጨረሻዋ አሸናፊ መሆን መቻሏ ጥንካሬዋንና ድርብ ድሉን እንደሚያረጋግጥ አስተያየት ሰጪዎች ተናግረዋል።</p>


<p class="align-center"><a href="/Gazettas/Tomar/info/Tomar.sera.html">ከጦማር መስከረም 04 ቀን 1997</a></p>

</body>
</html>	
