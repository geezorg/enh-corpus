<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አራት ዓለም አቀፍ ኩባንያዎች የቡናን ዋጋ ለማሻሻል ውል ተፈራረሙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">አራት ዓለም አቀፍ ኩባንያዎች የቡናን ዋጋ ለማሻሻል ውል ተፈራረሙ</h2>


<p>በዓለም የታወቁ አራት ትላልቅ ኩባንያዎች በአሁኑ ጊዜ በዓለም ገበያ የወደቀውን የቡና ዋጋ ለማሻሻል የሚረዳ የጋራ ስምምነት መፈራረማቸውን ዘገባዎች አመልክተዋል። በዓለም ገበያ የቡና ዋጋ በዓለም ገበያ የቡና ዋጋ መውደቅ በቡና አብቃይ ሀገሮች ላይ ያስከተለውን የኢኮኖሚ ቀውስ ለማሻሻል እንዲረዳ ስምምነቱን የተፈራረሙት አራቱ ትላልቅ ኩባንያዎች ኔስትልፕ፣ ትችቦ ፣ ሳራ ሊናና ክራፍት የተባሉ ናቸው። ኩባንያዎች የቡናን ዋጋ ለማሻሻል ከመሥራት በተጨማሪ በሕፃናት ላይ የሚደርሰውን የጉልበት ብዝበዛን ማስቀረት ዓላማቸው አድርገው እንደሚንቀሳቀሱ ታውቋል። ኩባንያዎቹ የተፈራረሙት ሰነድ የቡናን ዋጋ ለማሻሻል ጥረት ከማድረግ ባሻገር የታወቁ ቡና አብቃይ ሀገሮች ከኩባንያዎቹ ጋር በመተባበር የቡና ዋጋ በሚሻሻልበት ሁኔታ ላይ በጋራ እንዲሰሩ የሚጠይቅ መሆኑ ተገልጿል።</p>


<p>በሌላ በኩል አንዳንድ ባለሙያዎች የኩባንያዎችን የጋራ ስምምነት ተከትሎ በሰጡ አስተያየት በዓለም ላይ የወደቀውን የቡና ዋጋ በማሻሻል ቡና አብቃይ እገሮች ላይ እየደረሰ ያለውን የኢኮኖሚ ድቀት መለወጥ የሚቻለው የጋራ ስምምነት በመፈራረም ሳይሆን በአሁኑ ጊዜ ያለውን ከመጠን በላይ የሆነ የቡና አቅርቦት ሁኔታ በማስተካከል ነው ብለዋል።</p>

<p>ከስምምነት የደረሱ ኩባንያዎች ብራዚል፣ ቤትናም ፣ ኬንያ፣ ኮሎምቢያ፣ ኢንዶኔዥያና መካከለኛ አሜሪካ ሀገሮች ያካተተ ሲሆን አራቱ ኩባንያዎች ከጀርመኑ የቡና ኢንዱስትሪ ማህበር ዲኬቪ ጋር እንደሚሰሩ ታውቋል።</p>

<p>ሮላንድ ቫሰን የአውሮፓ ቡና ፌዴሬሽን ሥራ አስኪያጅ በሰጡት አስተያየት በኩባንያዎቹ ስምምነት ሕግ መሰረት ቡና አብቃይ ሀገሮች የሚጐዱበት ሁኔታ መኖሩን ጠቁመዋል። ከስምምነቱ በኋላ በቡና ዋጋ ላይ ምን ዓይነት ለውጥ እንደሚኖር በቁጥር ማስቀመጥ ባይቻልም ቡና አብቃይ ሀገሮች በስምምነት መሰረት ቡናቸውን ለዓለም ገበያ ማቅረብ የሚችሉት እ.ኤ.አ 2005/ 2006 ምርት ከሰበሰቡ በኋላ መሆኑ ጉዳት አለው ብለዋል።</p>

<p>አንጉሰ ዱዊን የተባሉ እንግሊዛዊ ኢኮኖሚስት በበኩላቸው በአራቱ ኩባንያዎች መካከል በተደረሰው ስምምነት መሰረት የቡና ዋጋ መሻሻል ያሳያል መባሉን በጥርጣሬ እንደሚያዩ ገልፀዋል።</p>


<p class="align-center"><a href="/Gazettas/Tomar/info/Tomar.sera.html">ከጦማር መስከረም 04 ቀን 1997</a></p>

</body>
</html>	
