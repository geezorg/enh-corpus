<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የገንዘብ እርዳታ የአፍሪካን ችግር እንደማይፈታ ተገለፀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የገንዘብ እርዳታ የአፍሪካን ችግር እንደማይፈታ ተገለፀ</h2>


<p>ፖለቲከኞች ፍትሀዊ ያልሆነ ውል ውስጥ በመግባት የሚፈልጉትን ያህል ገንዘብ በምዕራባዊያን ሊያገኙ ቢችሉም የትኛውንም ያህል ከፍተኛ መጠን ያለው የገንዘብ እርዳታ ቢያገኙ የሀገራቸውን ድህነት አያስወግዱም» ሲሉ የእንግሊዝ ዓለም አቀፍ ልማት ሚኒስትር ሒላሪ ቤን ገለጡ።</p>

<p>የእንግሊዙ ጠቅላይ ሚኒስትር በኢትዮጵያና በሱዳን ጉብኝት ለማድረግና የፊታችን ሐሙስ አዲስ አበባ ውስጥ በሚከፈተው የአፍሪካ ኮሚሽነሮች ስብሰባ ላይ ለመገኘት በሀገራቸው በሚነሱበት ወቅት ከሮይተርስ ጋር የተነጋገሩት የእንግሊዝ ሚኒስትር ከዓለም ላይ ድህነትን ለማሰወገድ ዋናው መፍትሔ ፍትህን ማረጋገጥና እኩልነትን ማስፈን እንደሆነ ገልጸዋል።</p>

<p>የአፍሪካን ችግር ለማስወገድ ከምዕራባዊያን ገንዘብ ማግኘት ብቻ ሳይሆን፣ የእርስ በርስ ግጭቶችን ማስወገድና መልካም አስተዳደርን ማስፈን አስፈላጊ ነገር መሆኑን የእንግሊዙ ሚኒስትር ተናግረዋል።</p>

<p>በተያያዘ ዜና የእንግሊዙ ገንዘብ ሚኒስትር ሚስተር ጐርደን በ30 የደሃ አገሮች የሚታየውን ችግር ለማስወገድ 100 ሚሊዮን ፓውንድ 180 ሚሊዮን ዶላር ተጨማሪ ዕርዳታ ማድረጉን ገልፀዋል። የሚስተር ቤን ለዕድገትና ልማት ትልቁና አስፈላጊው ነገር ሠላም መሆኑን አስምረውበታል። ለዚህ ደሞ ሞዛምቢክ ጥሩ ምሳሌ ነች ያሉት ሚኒስትሩ ለብዙ ጊዜ ሰላም አጥታ የቆየችው ሞዛምቢክ ባለፉት አምስት ዓመታት ሰላም በማግኘቷ ድህነትን በመቀነስ ረገድ ለውጥ አሳይታለች። ሌሎችም ሀገሮች ከሞዛቢክ ሊማሩ ይገባል ብለዋል።</p>

<p>በተያያዘ ዜና በየዓመቱ አራት ሚሊዮን ኢትዮጵያዊያን በምግብ እህል እጥረት እንደሚሞቱ የገለፀው የእንግሊዝ እርዳታ ድርጅት በኡድን ከእንግዲህ የውጭ ለጋሽ ሀገሮች ከዕለት ደራሽ ምግብ እርዳታ ይልቅ ትኩረቱ 70 ሚሊዮን የሀገሪቱ ዜጋ ለዘላቂ ከረሃብና ከድህነት በሚወጡበት ሁኔታ ላይ ሊሆን እንደሚገባ አሳስቧል።</p>


<p class="align-center"><a href="/Gazettas/Tomar/info/Tomar.sera.html">ከጦማር መስከረም 25 ቀን 1997</a></p>

</body>
</html>	
