<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኖርዌይ መንግሥት በኢትዮጵያዊያን ላይ የጭካኔ እርምጃ መወሰዱ ተገለፀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኖርዌይ መንግሥት በኢትዮጵያዊያን ላይ የጭካኔ እርምጃ መወሰዱ ተገለፀ</h2>


<p>የኖርዌይ መንግሥት በግዛቱ ተጠልለው የፖለቲካ ጥገኝነት የጠየቁ ኢትዮጵያዊያን ስደተኞችን ከጊዜያዊ የስደተኛ መጠለያ እንዲወጡ በማድረጉ ኢትዮጵያዊያኑ ለጐዳና ተዳዳሪነት መዳረጋቸውንና በረሃብ እየተሰቃዩ መሆኑን በስካንዲኔቪያን ሀገሮች የተባበሩት መንግሥታት ድርጅት የስደተኞች ኮሚሽንን የጠቀሰው ዘገባ አመልክቷል።</p>

<p>ስደተኞቹ በረሃብ እንዲሰቃዩ ምክንያት የሆነው የኖርዌይ መንግሥት ባለሥልጣናት በስደተኞቹ የቀረበውን የፖለቲካ ጥገኝነት ጥያቄ ውድቅ በማድረጋቸው ሥራ በመከልከላቸውና ይሰጡ የነበሩትን የገንዘብ ድጋፍ በማቋረጣቸው መሆኑ ተገልጿል። ከሚኖሩበት ካምፕ ከተሰደዱት ኢትዮጵያ የፖለቲካ ጥገኝነት ጠያቂዎች መካከል አምስቱ ከደረሰባቸው የረሃብ ችግር ለማምለጥና አስቸኳይ ሰብአዊ ድጋፍ ለማግኘት ወደ ጐረቤት ሀገር ስዊድን መሄዳቸውን ኮሚሽኑ አክሎ ገልጿል። የኢትዮጵያ መንግሥት ባለሥልጣናት ወደ ሀገሪቱ ለመመለስ ፍላጐት የሌላቸውን ኢትዮጵያዊያን ስደተኞችን ለመቀበል ፍቃደኛ አለመሆናቸውም ተያይዞ ተገልጿል። የትም ለመሄድ ዕድልም አቅምም ያጡ በተለይ አምስቱ ኢትዮጵያዊያን ከሚኖሩበት ካምፕ እንዲወጡ የተደረጉት ያለምንም ዋስትና ለስድስት ወራት ያህል በኖርዌይ ኦስሎ የጐዳና ተዳዳሪነትን ሕይወት ከቀመሱ በኋላ ወደ ስዊድን ለመሸሽ ተገደዋል። በስዊድንም የተባበሩት መንግሥታት ድርጅት የስደተኞች ኮሚሽን አምስቱን የኢትዮጵያ ስደተኞችን ተቀብሎ አስፈላጊውን ድጋፍ እያደረገላቸው ሳለ አንድ የሲዊድን ቄስ ለኢትዮጵያዊያኑ ጊዜያዊ መቋቋሚያ በስቶኮልም ቤተክርስቲያን በማስጠለል ከሞት እንዳዳኑዋቸውም ዘገባው አያይዞ ገልጧል። </p>

<p>በተባበሩት መንግሥታት የስደተኞች ኮሚሽን ቃልአቀባይ ሚስተር ሞንስ ኒበርግ የኖርዌይ መንግስት ለፖለቲካ ጥገኝነት ጠያቂዎቹ አስፈላጊውን ደጋፍ በመንፈግ ለከፋ የረሃብ ችግር መዳረጋቸው በጣም እንዳስቆጣቸው ገልፀው ማንኛውም ጥገንነት ጠያቂ ምግብና መጠለያ የማግኘት መብት እንዳለው ተናግረዋል። የኖርዌይ መንግስት የወሰደው ይህ የጭካኔ እርምጃ በታሪክ የመጀመሪያ መሆኑን ቃልአቀባዩ ይፋ አድርገዋል።</p>


<p class="align-center"><a href="/Gazettas/Tomar/info/Tomar.sera.html">ከጦማር መስከረም 25 ቀን 1997</a></p>

</body>
</html>	
