<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ቤይሩት የሄደችው ወጣት አስክሬኗ መጣ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ቤይሩት የሄደችው ወጣት አስክሬኗ መጣ</h2>


<p>«ያልፍልኛል» ብላ ባሕር ተሻግራ ወደ ዐረብ ሀገር ከሄደች ዓመት ሆናት። ቢወቅጡት እንቦጭ የሆነባትን ኑሮ ምናልባት ጉልበቷን ሽጣ በምታገኘው ጥቂት ዶላር መልኩን እለውጥ ብላ ነበር ይህቺን ሀገር የለቀቀችው። 1995 ዓ.ም ቤተሰቦቿ አልፎላት ታሳልፍልናለች ብለው ተስፋ የጣሉባት ይህች የ23 ዓመት ወጣት ከሄደችበት የዓረብ ሀገር ለሦስት ዓመታት ያህል በኮንትራት ሠራተኝነት ለመሥራት ነበር ውሏ።</p>

<p>1997 ዓ.ም ከገባ ገና ሁለተኛ ቀኑ ነው። ለዚህች ወጣት ግን የሀገሯን አዲስ ዘመን እንድታይ ዕድል አልተሰጣትም። በበዓል ቀን የእንኳን አደረሳችሁ መልዕክቷ በስልክ ሲናፈቅ ቢውልም የውሃ ሽታ ሆነች። ቤተሰቦቿ ምናልባት የስልክ መሥመር እምቢ ብሏት ይሆናል ብለው አሰቡ እንጂ ችግር አለ የሚል ሐሳብ በአዕምሯቸው አልመጣም። መጨረሻ ላይ ግን ያቺ ስልክ ተንጫረረች። ያለምንም ጥርጥር እርሷ ልትሆን እንደምትችል እያሰቡ ልባቸው በደስታ ጮቤ ረግጦ አነሱት። የጥቂት ሴኮንዶች የቃላት ልውውጥ ግን ቤቱን ወደ ፍፁም ሐዘንና ኡኡታ ለወጠው። ወጣቷ ሕይወቷ አልፏልና መስከረም 2 ቀን ወደ ሀገሯ አስክሬኗ ይገባል ጠብቁና ተረከቡ ነበር መልዕክቱ። ሀዘኑ ከቤት ወደ ጐረቤት ወደ ወዳጅ ዘመድ ተሸጋገረ። ዓመቱ መርዶ ይዞ መጣና የደስታውን ብርሃን ጽልመት አለበሰው።</p>

<p>መስከረም 2 ቀን 1997 በኢትዮጵያ አየር መንገድ የመጣው የቤይሩት ስደተኛ አስክሬን በዋይታና በኡኡታ በዘመድ ታጅቦ ወደ ትውልዱ ቀዬም ተወሰድ። «ያልፍልኛል» ብላ ሃገር ያቋረጠችው ባሕር የተሻገረችው ለጋ ወጣት በድብደባ ሕይወቷ አልፎ ስቃይና አልቅሳ የተሰናበተችው ቤተሰብ አስለቅሳው ዋለች። የምስኪን እህቶቻችን ስቃይ አንዱ መግለጫ።</p>


<p class="align-center"><a href="/Gazettas/Tomar/info/Tomar.sera.html">ከጦማር መስከረም 25 ቀን 1997</a></p>

</body>
</html>	
