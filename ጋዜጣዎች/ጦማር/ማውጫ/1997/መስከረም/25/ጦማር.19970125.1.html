<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ተቃዋሚ ድርጅቶች የቃላት ምልልስ ጀምረዋል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ተቃዋሚ ድርጅቶች የቃላት ምልልስ ጀምረዋል</h2>


<p>የኢትዮጵያ ዴሞክራሲያዊ ኃይሎች ህብረት አባል የነበረውና መስከረም 11 ቀን 1997 ከኅብረቱ መውጣቱን የገለፀው የመላው ኢትዮጵያ አንድነት ድርጅት የሰጠውን መግለጫ በመቃወም ኅብረቱ ሰፊ ማብራሪያና መግለጫ አውጥቷል። በዚህም ለተወሰኑ ጊዜያት ፋታ አግኝቶ የነበረው የተቃዋሚ ድርጅቶች ቀጥታ የቃላት ምልልስ ተጀምሯል።</p>

<p>«የሕዝብን ትግል የሚያዳክመው ኅብረቱ ነው ወይስ የመኢአድ አመራር?» በሚል ርእስ ሥር ኅብረቱ ከጽ/ቤቱ ባሰራጨው ባለሰባት ገፅ ፅሑፍ፣ መኢአድ መግለጫው ላይ «በኅብረት ስም የሕዝብን ትግል ማዳከም አይቻልም» ሲል የገለፀውን ክሱ በከባድ የሀገርና የወገን ክህደት ወንጀል ክልል የሚታይ መሆኑን ገልጾ፣ በዚህ ክስ ለወደፊቱ ማን እንደሚጠየቅና እንደሚከሰስ የሚታይ ይሆናል ብሏል።</p>

<p>«መኢአድ ኅብረቱን ጥሎ የወጣበት ትክክለኛ ምክንያቶች ናቸው» በማለት ኅብረቱ የምክንያቶቹን ዝርዝር አቅርቧል። የመኢአድ «የመሰነባበቻ ፅሑፍ» በተባለው መግለጫ መገረሙን የገለፀው ኅብረቱ፣ የኢሕአዴግን አገዛዝ ለማራዘም የተነሳው «መኢአድ መሆኑን የምንናገረው ተግባራዊ ጭብጥ መሠረት አድርገን እንጂ መፃፍ ወይንም ማውራት ስለቻልን አይደለም» ካለ በኋላ «መበደልማ ወታደር በድሏል፣ ግን ገበሬ ይካስ»የሚለውን የፍርደገምድሎች ብሂል አንስቷል።</p>

<p>«የመኢአድ መግለጫ ከመጀመሪያ እስከ መደምደሚያ ድረስ በግንዛቤ ጉድለትና በተራ ሸፍጥነት የተሞላ ከመሆኑም በላይ ኅብረት ፈላጊ መስሎ በመቅረብ ታቅዶ የተቀነባበረ ፅሑፍ መሆኑን»፡ያስረዳው የኅብረቱ መግለጫ «አሁንም ሀገርን ካለችበት ዘግናኝና አሳፋሪ ሁኔታ ለማውጣት ... ሁሉም ኢትዮጵያዊ ድርጅት ብቻ ሳይሆን ሁሉም ዜጋ፣ ሲቪክና ሙያ ማኅበራት ወዘተ... በዚህ ኅብረት በመሳተፍ በጋራ የተነደፈውን የኅብረቱን ፕሮግራም ተግባራዊ ማድረግ ይጠበቅብናል» ብሏል። </p>




<p class="align-center"><a href="/Gazettas/Tomar/info/Tomar.sera.html">ከጦማር መስከረም 25 ቀን 1997</a></p>

</body>
</html>	
