<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በአራት ሚሊዮን ብር የተገነባ የኤክስፖርት ምርቶች ማቆያ ሥራውን ጀመረ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በአራት ሚሊዮን ብር የተገነባ የኤክስፖርት ምርቶች ማቆያ ሥራውን ጀመረ</h2>


<p>አትክልትና ፍራፍሬ እንዲሁም የሥራ ተዋጽኦ ምርቶች የውጪ ንግድ ዘፍ የነበሩበትን የማቆያ ስፍራ ችግር የሚያስወግድና እነዚህን ምርቶች በትኩስነታቸው ወደ ተለያዩ የዓለማችን ክፍል ለማድረግ ከፍተኛ አስተዋጽኦ የሚኖረው በአራት ሚሊዮን ብር የተገነባ ሥፍራ መስከረም 13 ቀን 1996 ዓ.ም ሥራውን ጀምሯል።</p>

<p>ይኼው ሮዴር ሎጂስቲክ ግሩፕ ኤር ሃን ድሌንግ ሰርቪስ በመባል በሚታወቁ ሆላንዳዊ ኩባንያዎች የተቋቋመው ፍሬስፖርት ኅላፊነቱ የተወሰነ የግል ማህበር ልዩ ጥንቃቄ የሚሹና በቀላሉ የሚበላሹ ምርቶችን ከገበሬዎችና ከምርቶች ተቀብሎ የማጓጓዝን በአውሮፕላን ተጭኖ ወደተፈለገበት ሀገር እስከሚደርስ በአየር ማረፊያ የሚቆዩትን አገልግሎትን የሚሰጥ ነው። በተጨማሪም ፍሬስፖርት ከሀገር ውስጥ የተላከውን ምርት ሆላንድ በሚገኘው ቅርንጫፍ መስሪያ ቤት ተቀብሎ ወደ ተፈለገበት እንደሚጓጉዝም በምረቃው ዕለት ተገልጿል።</p>

<p>ለዚሁ ተግባር በአዲስ አበባ ኤርፖርት ጉምሩክ 1,400 ስኩዌር ሜትር ስፋት ያለው ማቆያ ስፍራው በተገቢው የሙቀት መጠን የተለያዩ ምርቶችን እንደነበሩ የማቆየት አቅም እንዳለውና ከውጭ ወደ ሀገር ውስጥ የሚገቡ መድኃኒቶችንም ሆነ ችግኞችን ተቀብሎ የማቆየት አገልግሎት ይሰጣል ተብሏል። የአየር ሙቀት መቆጣጠሪያ ባላቸው የጭነት ተሽከርካሪዎቹ ምርቶች ከሚመረቱበት ስፍራ ወደ ኤርፖርት ማቆያ ስፍራ እንደሚያጓጓዝም ተገልጿል።</p>

<p>በዚሁ ፍሬሽፖርት ምረቃ ሥነሥርዓት ላይ በኢትዮጵያ የሮያል ኔዘርላንድ አምባሳደር የከበሩ ሚስተር ሮብ ቨርማስ በአበባና ሌሎች አትክልትና ፍራፍሬ ማምረት ሥራ የሚሰማሩ 14 የኔዘርላንድ ኩባንያዎች የሚሰሩባቸውን አካባቢዎች ምርጫ ያጠናቀቁ በመሆኑ ስራ ቢጀምሩ ለበርካታ ኢትዮጵያውያን የሥራ ዕድል እንደሚፈጥሩ ገልፀዋል። ፍሬሽፖርትን መርቀው የከፈቱት የንግድና ኢንዱስትሪ ሚኒስትር ዴኤታ አቶ ታደሰ ኃይሌ ናቸው።</p>


<p class="align-center"><a href="/Gazettas/Tomar/info/Tomar.sera.html">ከጦማር መስከረም 18 ቀን 1997</a></p>

</body>
</html>	
