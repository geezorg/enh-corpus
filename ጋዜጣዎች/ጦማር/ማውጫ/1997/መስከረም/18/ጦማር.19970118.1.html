<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በኢትዮ ኤርትራ ድንበር ጉዳይ ሌጉዌላ ወቀሳ ሰነዘሩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በኢትዮ ኤርትራ ድንበር ጉዳይ ሌጉዌላ ወቀሳ ሰነዘሩ</h2>


<p>በተባበሩት መንግሥታት የኢትዮ ኤርትራ ጦር አዛዥ ሌጉዌላ ጆሴፍ ሌጉዌላ ባለፈው እሑድ መስከረም 16 ቀን 1997 የሁለቱን ሀገሮች የሰላም ሂደት ኤርትራን ግጭት በሰላማዊ መንገድ ለመፍታት ከፍተኛ ጥረት ቢያደርጉም አንድ ስንዝር ታህልም ለውጥ ማሳየት አለመቻሉን መናገራቸውን ሱዳን ትሪዙን የተባለው ጋዜጣ ዘግቧል ብለዋል።«ነገሮች በአልጀርሱ ስምምነት መሰረት መከናወን ቢችሉ ኖሮ ዛሬ የተሻለ ውጤት ማምጣት በተሻለ ነበር» ያሉት ጆሴፍ ሌጉዌላ፣ በድንበሩ ዙሪያ በአልጀርስ የተደረሰው ስምምነት አለመጠበቁ በሁለቱ ሀገሮች መካከል የነበረውን ግጭትና ለ80,000 ንጹሐን ዜጐች እልቂት ምክንያት የሆነው ጦርነት ከእንደገና ሊቀሰቀስ ይችላል» ብለዋል።</p>

<p>በአልጀርሱ ስምምነት ሁለቱም ሀገሮች በፈቃደኝነት መስማማታቸውን የገለፁት ሌጉዌላ «ከሦስት ዓመት ቆይታ በላይ ኢትዮጵያ ስምምነቱን ለመቀበል ፈቃደኛ ልትሆን አትችልም» ሲሉ ተናግረዋል። በስምምነቱ መሰረት ሁለቱ ሀገሮች ይፋጁበት የነበረውን ባድመን ለኤርትራ መንግሥት እንዲሰጥ ተወስኖ እንደነበርና ሁለቱም ሀገሮች ስምምነቱን አሜን ብለው ተቀብለው እንደነበር ይታወሳል። ኢትዮጵያ ባድመ ለኤርትራ መንግሥት መወሰኑን ከተቃወመችበት ጊዜ አንስቶ የሁለቱ አገሮች ድንበር ጉዳይ እልባት ሳያገኝ ቆይቷል። ኢትዮጵያ ባድመ ለኤርትራ መንግሥት መወሰኑ ብትቃወምም ከኤርትራ መንግሥት ጋር ያሉትን ፀብ በድርድር መልክ መፍታት እንደሚቻል ሐሳብ አላት። ሆኖም ግን ኢትዮጵያ የአልጀርሱን ውሳኔ እስካልጠበቀች ድረስ የኤርትራ መንግሥትም ከኢትዮጵያ መንግሥት ጋር በድርድር መልክ በሁለቱ ሀገራት መካከል ያለውን ግጭትና አለመግባባት ለመፍታት ፈቃደኛ ሊሆን እንደማይችል አሳስቦ «የኢትዮጵያ መንግሥት ዓለም አቀፋዊ የሆነ በሁለቱ ሀገሮች መካከል የተቀመጠውን ውሳኔ ጥሷል» በማለት ወንጅሏል።</p>

<p>በሁለቱ ሀገሮች አቋም ክፉኛ የተናደደው የተባበሩት መንግሥታት የሰላም ማስከበሩን ተልዕኮ እስከ መስከረም 1998 ያራዘመ ቢሆንም ለሰላም ማስከበሩ የሚያሰማራውን ወታደርና የሚመድበውን ባጀት ለመቀነስ መስማማቱን አስታውቋል። በአሁኑ ግዜ በሁለቱ ሀገሮች ሰላም ለማስከበር በተባበሩት መንግሥታት የተመደቡት ወታደሮች ብዛት 3,600 የሚደርስ ሲሆን የተመደበው ባጀትም 200 ሚሊዮን ዶላር መሆኑ ታውቋል።</p>

<p>የኢሳይያስ አፈወርቂ መንግሥት ባለሥልጣን የሆኑት አቶ የማነ ገ/መስቀል የኢትዮ ኤርትራን ጉዳይ በማስመልከት በዚህ ሳምንት ለኤ ኤፍ ፒ በሰጡት መግለጫ በኢትዮጵያና በኤርትራ መካከል ያለው ችግር አለመፈታት ምክንያት ኢትዮጵያ ሳትሆን የዓለም አቀፍ ማኅበረሰቡ መሆኑን ገልፀዋል። የሁለቱን ሃገሮች ችግር በአጭር ጊዜ መፈታት ቢያዳግትም በዋሽንግተን ዲሲና በብራሰልስ የተደረጉ ጉባኤዎች ላይ የጠበቀ እርምጃ ቢወሰድ ኖሮ ችግሩ ላይጓተት እንደማይችል የማነ አመልክተዋል።</p>

<p>የኤርትራ መንግሥት ባልታወቀ ምክንያት ለተባበሩት መንግስታት የሰላም ማስከበር ተልዕኮ እንቅፋት የሆነውን የመንገድ መዝጋት ተግባር ለሦስተኛ ጊዜ ደግሞታል።</p>


<p class="align-center"><a href="/Gazettas/Tomar/info/Tomar.sera.html">ከጦማር መስከረም 18 ቀን 1997</a></p>

</body>
</html>	
