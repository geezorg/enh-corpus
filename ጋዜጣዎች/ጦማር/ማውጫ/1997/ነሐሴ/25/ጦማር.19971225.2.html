<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአዲስ አበባ መሬት በሊዝ እየተቸበቸበ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የአዲስ አበባ መሬት በሊ እየተቸበቸበ ነው</h2>


<p>ከመስከረም 30 ቀን 1998 ጀምሮ የሚሰናበተው ኢሕአዴግ መራሹ የአዲስ አበባ ከተማ አስተዳደር ከግንቦት 7 ቀን 1997 ምርጫ ወዲህ በዘመቻ መልክ በጀመረው መሬት በሊዝ የመሸጥ ዘመቻ ከፍተኛ ገንዘብ እየተሰበሰበ ይገኛል።</p>

<p>ከአራዳ ክፍለ ከተማ አስተዳደር በስተቀር በሁሉም ክፍለ ከተሞች በየአሥራ አምስት ቀኑ ጨረታ እያወጣ ሽያጩን እያከናወነ የሚገኘው የከተማው አስተዳደር በትናንትናው ዕለት በተከፈተው 56ኛ ዙር ጨረታ ብቻ 258 ቦታዎችን ለመኖሪያ ቤትና ለድርጅት አገልግሎት ለሽያጭ አቅርቦ በከፍተኛ ገንዘብ ሽጧቸዋል።</p>

<p>ትናንት ጧት በቦሌ ክፍለ ከተማ በተከናወነው የጨረታ ሥነ ሥርዓት ላይ የተገኘው የጋዜጣው ዘጋቢ እንደተመለከተው፣ በቦሌ ክፍለ ከተማ በቀበሌ 15 «ሲ.ኤም.ሲ» ተብሎ በሚጠራው ቦታ ለሁለተኛ ጊዜ በወጡት ሠላሳ ሦስት ቦታዎች ላይ ሲሰጥ የነበረው የጨረታ ዋጋ ከፍተኛ ነበር።</p>

<p>ዘጋቢው እንደተመለከተው፤ የጨረታ መነሻው ሁለት መቶ ሠላሳ ሁለት ብር የሆነ ሁለት መቶ ካሬ ሜትር የመኖሪያ ቤት መሥሪያ ቦታ በአንድ ካሬ ሜትር በአካማይ በ2110 ብር ከሃይ ሳንቲም ተሸጧል። በዚህ ስሌት መሠረት በአንድ የጨረታ ቁጥር የተዘጋጀ ቦታ አሸናፊ ቅድሚያ መክፈል በሚገባው ሃያ በመቶ ሂሳብ በአማካይ 84400 ብር የተሸጠ ሲሆን፣ ሠላሳ ሦስቱ ቦታ በአማካይ በ2785200 ብር የተሸጠ መሆኑን ለማረጋገጥ ተችሏል።</p>

<p>በዚህ ስሌት መሠረት የከተማው አስተዳደር በአንድ ዙር ጨረታ ከአምስት እስከ ሰባት ሚሊዮን የሚደርስ ገንዘብ እየሰበሰበ ሲሆን፣ ይህ ገንዘብ እያንዳንዱ ተጫራች አንድ መቶ ብር እየከፈለ የሚገዛውን የጨረታ ሰነድ ዋጋ ሳይጨምር መሆኑንም ለማወቅ ተችሏል።</p>

<p>በየክፍለ ከተማው ለሚካሄደው ጨረታ ቅርበት ያላቸው ወገኖች እንደሚናገሩት ቁልፍ በሆኑ ቦታዎች ላይ ለጨረታ የሚቀርቡትን መሬቶች እያሸነፉ እየወሰዱ ያሉት የተወሰኑ ግለሰቦች ናቸው። ለአብነትም ቦሌ ክፍለ ከተማ በሲ.ኤም.ሲ ካቀረባቸው 33 ቦታዎች ውስጥ አብዛኛውን የገዛው አንድ ሰው መሆኑን ከሊዝ ፅሕፈት ቤቱ ምንጮች ከተገኘው መረጃ ለማወቅ ተችሏል።</p>

<p>በተያያዘ በሊዙ ጨረታው ላይ ተወዳድረው ያሸነፉ ግለሰቦች፣ ከጨረታ ሰነዱ ጋር እንዲያቀርቡ የሚገደዱትን የጨረታ ማስከበሪያ ገንዘብና ሲፒኦ በጠየቁበት ጊዜ እንደማያገኙና አብዛኛው ሰው ለጨረታ ማስከበሪያ ያስያዘውን ገንዘብ ለማግኘት ወር ያህል በየክፍለ ከተማው መሬት አስተዳደር ጽ/ቤት ለመመላለስ እንደሚገደድ አንዳንድ የጨረታው ተሳታፊ የሆኑ ዜጐች ከሚያሰሙት ስሞታ ለማወቅ ተችሏል።</p>

<p>የከተማውን መሬት በሊዝ የመሸጡ ዘመቻ እስከ መስከረም 30 ቀን 1998 ድረስ በየአሥራ አስምት ቀኑ እንደሚቀጥል ተሰናባቹ የከተማው አስተዳደር መግለፁ የሚታወስ ነው።</p>


<p class="align-center"><a href="/Gazettas/Tomar/info/Tomar.sera.html">ከጦማር ነሐሴ 25 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ጦማር/ማውጫ/1997/ነሐሴ/25/ጦማር2.251297.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
