<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሱዳን የኢትዮጵያ ወታደሮችን አሳልፋ ልትሰጥ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> ሱዳን የኢትዮጵያ ወታደሮችን አሳልፋ ልትሰጥ ነው</h2>


<p>የሱዳንን መንግሥት ከሰላ ውስጥ ጥገኝነት የጠየቁ አሥራ ሁለት የኢትዮጵያ ወታደሮችን በሚስጥር ለኢትዮጵያ መንግሥት አሳልፋ ለመስጠት ዝግጅት ላይ መሆኗ ተገለፀ።</p>

<p>አስራ ሁለቱም የኢትዮጵያ ወታደሮች በገዥው ፓርቲ አማካኝነት ህዝባቸው ላይ ሲወሰድ የኖረውን ሕገወጥ እርምጃ በመቃወም ከአምስት ወራት በፊት ሱዳን የገቡ ሲሆን ከሰላ የስደተኞች ካምፕ ውስጥ መቆየታቸውን ለማወቅ ተችሏል።</p>

<p>ደረጀ ቦጋለ፣ ዋለልኝ ምልኪ፣ አብዱ ኢድሪስ፣ ሰመረ አወቀ፣ ዳሪን እንዳለው አለባቸው መንግሥቱ፣ ሰለሞን ተስፋዬ፣ መሐመድ አብዱል ቃድር፣ አብዱላሂ ሰይድ፣ ጀማል አህመድ፣ ማሞ እንየውና ኢብራሂም አሉ የሚባሉት እነዚህ ስደተኛ ወታደሮች የሱዳን መንግሥት የፖለቲካ ጥገኝነት እንዲሰጣቸው አምስቱንም ወራት ሲጠይቁ የኖሩ ቢሆንም፤ የሱዳን መንግሥት ከኢትዮጵያ መንግሥት ጋር ከተነጋገሩ በኋላ አሳልፎ ለመስጠት ውሳኔ ላይ መድረሱንና ውሳኔውንም ተግባራዊ ለማድረግ ዝግጅት ማጠናቀቁን ከሱዳን የተገኙ ዘገባዎች አስታውቀዋል።</p>

<p>የሱዳን መንግሥት የኢትዮጵያ መንግሥት ባለሥልጣናት ጋር ስለከዱት ወታደሮች ውይይት ካደረጉ በኋላ የኢትዮጵያ መንግሥት ወታደሮቹን ባሉበት ካምፕ ፎቶግራፍ እንዲያወጣቸው መፍቀዱንም ዜናው አክሎ ገልጿል።</p>

<p>ተቀማጭነቱ ጀርመን የሆነው የኢትዮጵያ ፖለቲካ እስረኞች አንድነት ኮሚቴ የሱዳን መንግሥት ወታደሮቹን ለኢትዮጵያ መንግሥት አሳልፎ ከሰጠ መንግሥት ወታደሮቹን ሊገድል እንደሚችል በመግለጽ አሳልፎ እንዳይሰጣቸው ቢያመለክቱም የሱዳን መንግሥት ግን ውሳኔውን ተግባራዊ ለማድረግ የቆረጠ መሆኑ ተገልጿል።</p>

<p>ተቀማጩነቱ ጀርመን የሆነው የኢትዮጵያ ፖለቲካ እስረኞች አንድነት ኮሚቴ የሱዳን መንግሥት ወታደሮቹን ለኢትዮጵያ መንግሥት አሳልፎ ከሰጠ መንግሥት ወታደሮቹን ሊገድል እንደሚችል በመግለጽ አሳልፎ እንዳይሰጣቸው ቢያመለክቱም የሱዳን መንግሥት ግን ውሳኔውን ተግባራዊ ለማድረግ የቆረጠ መሆኑ ተገልጿል።</p>

<p>ወታደሮቹ ለኢትዮጵያ መንግሥት እንዲሰጡ ከተደረገ የሚወስድባቸው የበቀል እርምጃ ያሳሰበው የኢትዮጵያ ፖለቲካ እስረኞች ኮሚቴ ሂዩማን ራይትስዎችና የተባበሩት መንግሥታት የስደተኛ ኮሚሽን በጉዳዩ ላይ ጣልቃ እንዲገቡ አቤቱታ በማቅረብ ላይ ባሉበት በአሁኑ ወቅት ኢትዮጵያዊያንም የሱዳን መንግሥት ወታደሮቹን አሳልፎ እንዳይሰጥ ተቃውሞ ማስነሳት እንዳለባቸው ጥሪ አስተላልፏል።</p>

<p>ቀደም ሲል የጅቡቲ መንግሥት ሁለት የጄኔቫ ስምምነትን በመጣስ የኢትዮጵያ አየር ኃይል አብራሪዎችን ለኢትዮጵያ መንግሥት አሳልፎ መስጠቱ ይታወቃል።</p>

<p>አብራሪዎቹ ደብረዘይት አየር ኃይል ጦር ሰፈር ናቸው ቢባልም እስካአሁን በይፋ ለፍርድም አልቀረቡም፤ ያሉበት ሁኔታም በይፋ አይታወቅም።</p>

<p class="align-center"><a href="/Gazettas/Tomar/info/Tomar.html">ከጦማር ነሐሴ 11 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ጦማር/ማውጫ/1997/ነሐሴ/11/ጦማር1.111297.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
