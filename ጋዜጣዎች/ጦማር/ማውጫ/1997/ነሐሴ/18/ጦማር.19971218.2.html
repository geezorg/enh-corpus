<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«የኦሮቶዶክስ ኃይማኖት የነፍጠኞች መሸሸጊያ ነው» አቶ ተፈራ ዋልዋ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«የኦሮቶዶክስ ኃይማኖት የነፍጠኞች መሸሸጊያ ነው» አቶ ተፈራ ዋልዋ</h2>


<p>«የኦርቶዶክስ ኃይማኖት የነፍጠኞች መመሸጊያ ነው። በዚህ ኃይማኖት የሚሸሸጉ አማራዎችና ጉራጌዎች» ናቸው ሲሉ የአቅም ግንባታ ሚኒስትሩ ያሰሙት ንግግር ከፍተኛ ተቃውሞ እንደቀሰቀሰባቸው ታውቋል።</p>

<p>ላለፉት ሦስት ሳምንታት የሲዳማ ክልል ተወላጆችን ለብቻቸው፣ የክልሉ ተወላጅ የሆኑ ምሁራን በተለያየ አዳራሽ፣ የዩኒቨርስቲ ተማሪዎችን በታቦር አጠቃላይ ሁለተኛ ደረጃ ትምህርት ቤት በኢሕአዴግ ፖሊሲዎች ላይ ሲያነጋግሩ የቆዩት የአቅም ግንባታ ሚኒስትሩና የማስታወቂያ ሚኒስትሩ በሚያነሱዋቸው ጉዳዮች ሁሉ ተቀባይነት አለማግኘታቸውን ምንጮቻችን አመልክተዋል።</p>

<p>ከነሐሴ 9 ቀን 1997 ዓ.ም ጀምሮ በአብዮታዊ ዴሞክራሲና በገጠር ልማት፣ እንዲሁም በትምህርት ፖሊሲ ላይ ትኩረት ያደረገው ውይይት ትላንት የመጨረሻ ቀኑ እንደነበር ታውቋል።</p>

<p>በዚሁ መድረክ ላይ ከዲፕሎማ ጀምሮ እስከ ዶክተር ደረጃ የተማሩ የክልሉ ተወላጅ የሆኑና ከፖለቲካ ገለልተኛ የተባሉ ምሁራን ከተቻለ የኢሕአዴግ አባል አድርጐ ለማቀፍ ካልሆነም ደጋፊ አባል እንዲሆኑ ለማድረግ የታሰበ ቢሆንም አልተሳካላቸውም ተብሏል።</p>

<p>በአብዮታዊ ዴሞክራሲ የፖለቲካ መርህ ውይይቱ ላይ ህብረትና ቅንጅት ጠባብ፣ ትምክህተ ነፍጠኛ ድርጅቶች ናቸው። ስለዚህ አይጠቅማችሁም ከእነሱ ጋር አትተባበሩ፣ የሚያራምዱት ፖሊሲም ቢሆን ለሀገሪቱ የማይጠቅም ከፋፋይ ነው» የሚል ትችት በሰነዘሩ የኢሕዴግ ከፍተኛ ባለስልጣናት ላይ ተሳታፊዎች ከፍተኛ ተቃውሞ አሰምተዋል። «ኢሕአዴግ ዋነኛ ተቀናቃኝ ፓርቲዎችን ያልሆነ ስም እየሰጠ እንዲህ የሚያጣጥለው ሥልጣኔን ይቀሙብኛል ብሎ ስለሚያስብ ነ። ፓርቲዎቹ ከፋፋይ መሆናቸውን አላየንም እናንተም አላያችሁም» ሲሉ ተሳታፊዎቹ ተቃውሞ አሰምተዋል።</p>

<p>የአቅም ግንባታ ሚኒስትሩ የኦርቶዶክስ ኃይማኖት የነፍጠኛ መሸሸጊያ ነው። ነፍጠኞች በኃይማኖቱ ውስጥ ተሸሽገው እየተሯሯጡ ነው። በተለይ አማራዎችና ጉራጌዎች በዚህ አይታሙም በማለት በብዛት በሲዳማ ክልል አካባቢ ከሚታየው የፕሮቴስታን እምነት ተከታይ ህዝብ ጋር ለማጋጨትና ለመለያየት ሲቀሰቅሱ ነበር ተብሏል።</p>


<p class="align-center"><a href="/Gazettas/Tomar/info/Tomar.sera.html">ከጦማር ነሐሴ 18 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ጦማር/ማውጫ/1997/ነሐሴ/18/ጦማር2.181297.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
