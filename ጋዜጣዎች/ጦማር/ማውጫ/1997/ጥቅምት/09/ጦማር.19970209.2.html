<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በጋምቤላ ግጭት ተፈጥሮ ሁለት ሰው ሞተ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በጋምቤላ ግጭት ተፈጥሮ ሁለት ሰው ሞተ </h2>


<p>በጋምቤላ ከተማ በስተደቡብ አቅጣጫ 15 ኪሎ ሜትር አካባቢ በምትገኘውና «ጃዌ» በመባል በምትታወቀው አካባቢ መሳሪያ የታጠቁ ኃይሎች በአንድ የጭነት ማመላለሻ አይሱዙ መኪና ላይ ባደረሱት ጥቃት የመኪናው አሽከርካሪን ጨምሮ ሁለት ሰዎች ሲገደሉ ሌሎች ሰዎች የመቁሰል አደጋ እንደደረሰባቸው ታውቋል።</p>

<p>ባለፈው አርብ ጥቅምት 5 ቀን 1996 ከጋምቤላ ከተማ ተነስቶ ከመቱ ከተማ ነዳጅ በበርሜል ለመጫን ይጓዝ በነበረው አይሱዙ መኪና ላይ በተከፈተው ተኩስ የመኪናው አሽከርካሪ ተስፋ ማሞ ገብረሃና እና አንድ የጋምቤላ ከተማ ነዋሪ ነጋዴ ሲሞቱ ሌላ አንድ ነዋሪነቱ ቦንጋ የሆነ ነጋዴ ከባድና ቀላል የመቁሰል አደጋ ደርሶበት፣ የመኪናው ረዳት የነበረ ከአደጋው ሊድን እንደቻለ ከደረሰን መረጃ ለማወቅ ተችሏል። </p>

<p>አደጋውን ያደረሱት ታጣቂ ኃይሎች ማንነት ባይታወቅም በጥርጣሬ የተያዙ ሰዎች ጋምቤላ ከተማ እስር ቤት በፖሊስ ቁጥጥር ሥር ውለው ምርመራ እየተካሄደባቸው እንደሚገኙ ታውቋል። በመንግሥት በኩል ስለአደጋው አድራሾችም ሆነ ስለሞቱ ሰዎች እስካሁን ድረስ የተገለፀ ነገር የለም።</p>

<p>በተያያዘ ዜና ታህሳስ 3 ቀን 1996 በጋምቤላ ከተማ ውስጥ ተቀስቅሶ በነበረውና እስከአሁንም ድረስ ጦሱ ካልበረደው ግጭት ጋር በተያያዘ አንድ የተባበሩት መንግሥታት ድርጅት የስደተኞች ኮሚሽን ተቀጣሪ ሠራተኛ በድሉ ተክሌ ግጭቱን ከማባባስ ጋር ግንኙነት አለው ተብሎ በአዲስ አበባ ፖሊስ በቁጥጥር ሥር ከዋለ በኋላ በቅርቡ «ወንጀሉ ተፈፅሞበታል»ወደተባለው ወደጋምቤላ ከተማ ተወስዶ መታሰሩን ለጉዳዩ ቅርበት ካላቸው ምንጮች ከተገኘው መረጃ ለማወቅ ተችሏል። ተጥርጣሪው «ፈፅሟል» ስለተባለው ወንጀል በዝርዝር የተገለፀ ነገር የለም።</p>


<p class="align-center"><a href="/Gazettas/Tomar/info/Tomar.sera.html">ከጦማር ጥቅምት 9 ቀን 1997</a></p>

</body>
</html>	
