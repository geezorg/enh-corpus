<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያዊያን ይበዛሉ 3,000 ስደተኞች ከየመን ይባረራሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢትዮጵያዊያን ይበዛሉ 3,000 ስደተኞች ከየመን ይባረራሉ</h2>


<p>የየመን ሀገር ውስጥ የሌሎች ሀገር ስደተኞች ሀገሪቱን ለቅቀው መውጣት እንዳለባቸው የሀገሪቱ የሀገር ውስጥ ጉዳይ ሚኒስትር መሥሪያ ቤት በሕገወጥ መንገድ ወደሀገሪቱ የገቡ የሌሎች ሀገሮች በአስቸኳይ ለቀው መውጣት አለባቸው ሲል ባስተላለፈው ውሳኔ መሰረት በስደት የመን የገቡ የሌሎች ሀገር ዜጐችን ለመያዝ በአሥር ከተሞች የፀጥታ ሠራተኞች ባካሄዱት 3,000 ሰዎችን ይዘው ማሰራቸው ተዘግቧል። ከታሰሩ ውስጥ ኢትዮጵያዊያንን ጨምሮ የአረብና የሶማሊያ ዜጐች ይገኙባቸዋል ተብሏል።</p>

<p>«በህገ-ወጥ የመን የገቡ ናቸው» ተብለው በፀጥታ ሠራተኞች ተይዘው ለእስር የተዳረጉ 3000 ዜጐች ወደ ትውልድ ሀገራቸው ለመመለስ አስፈላጊ መሰናዶ መደረጉን የጠቀሰው ዘገባው፣ ወደትውልድ ሀገሮች ይመለሳሉ ከተባሉ የየመን ስደተኞች መካከል ከምሥራቅ አፍሪካ ሀገሮች ዜጐች በርከት የሚሉት ኢትዮጵያዊያንና ሶማሊያዊያን እንደሆኑ አመልክተዋል።</p>

<p>ለኢትዮጵያዊያንና ሶማሊያዊያን በስደተኝነት መልክ በብዛት ወደ የመን መግባት ምክንያቱ በሀገሮች ያለው የውስጥ አለመረጋጋትና ጦርነት መሆናቸውን ዘገባው ጠቅሷል።</p>

<p>ወደየመን የሚገቡ ስደተኞች ቁጥር ከጊዜ ወደ ጊዜ እየጨመረ በመሄዱ በየቀኑ ወደሀገሪቱ የሚገቡ ስደተኞች ቁጥር አንድ ሺህ እንደሚደርስም ዘገባው ገልጿል። ጥቅምት 4 ቀን 1997 ዓ.ም በሕገወጥ መንገድ ወደ የመን ለመግባት በሞከሩ ስደተኛ ታጣቂ ኃይሎችና በየመን ድንበር ጠባቂዎች መካከል የተኩስ ልውውጥ ተካሂዷል። በሁለት ጀርባዎች ተሳፍረው ወደ የመን በመጓዝ ላይ የነበሩ የኢትዮጵያና የሱማሊያ ስደተኞች ወደመጡበት ለመመለስ መገደዳቸውን ዘገባው አመልክቷል።</p>

<p>በአሁኑ ጊዜ በስደተኝነት ወደየመን የገቡ የተለያዩ ሃገር ዜጐች ቁጥር ግማሽ ሚሊዮን እንደሚደርስ የጠቆመው ዘገባው አብዛኛዎች ከአፍሪካ ቀንድ ሀገሮች መሆናቸውን ገልጿል። የሌሎች ሀገሮች ዜጐች በየመን ሕግ መሰረት የማይዳኙ በመሆኑ በርካታዎች በወንጀል ተግባር ላይ መሳተፋቸው የየመን መንግሥት ባለሥልጣናትን እያሳሰበ መሆኑን ዘገባው አመልክቷል።</p>

<p>ይህም በመሆኑ ስደተኞች የተለያዩ የወንጀል ተግባራት እንዲፈፅሙ እንዳደፋፈራቸውና በተለይ በሕገወጥ መንገድ፣ ዕፅ የሚያዘወትሩ፣ አልኮልን በምስጢር እንደሚያመርቱ፣ በስርቆትና ዝርፊያ ተግባር እንደተሰማሩ፣ ይህም በሀገሪቱ ለኤች.አይ.ቪ መስፋፋት ምክንያቱ መሆኑ ዘገባው አመልክቷል። እ.ኤ.አ 2003 በሀገሪቱ 170 የወንጀል ድርጊቶች በሱማሊያዊያን፣ 24 በሌሎች ሀገር ዜጐች እና አንድ በኢትዮጵያዊያን መፈፀማቸውን የሀገሪቱ ከፍተኛ ባለሥልጣንን የጠቀሰው ዘገባው አመልክቷል።</p>


<p class="align-center"><a href="/Gazettas/Tomar/info/Tomar.sera.html">ከጦማር ጥቅምት 9 ቀን 1997</a></p>

</body>
</html>	
