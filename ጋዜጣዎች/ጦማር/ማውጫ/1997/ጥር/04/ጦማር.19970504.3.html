<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የምሥራቅ አፍሪካ ሀገሮች በፌዴሬሽን ሊዋሃዱ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የምሥራቅ አፍሪካ ሀገሮች በፌዴሬሽን ሊዋሃዱ ነው</h2>


<p>ሦስት የምሥራቅ አፍሪካ ሀገሮች በፌዴራላዊ የመንግሥት ቅርፅ በፌዴሬሽን ሲዋሃዱ መሆኑን ኒው አፍሪካ መጽሔት እ.ኤ.አ በጥር 2005 ዕትሙ ዘግቧል።</p>

<p>እንደመጽሔቱ ዘገባ በፌዴሬሽን የሚዋሃዱት ሦስቱ የምሥራቅ አፍሪካ ሀገሮች ኡጋንዳ፣ ኬንያ እና ታንዛኒያ ሲሆኑ በፌዴሬሽኑ ሊዋሃድ ከስምምነት ላይ የደረሱት በታንዛኒያ ዋና ከተማ አሩሻ በተካሄደው የሀገሮቹ መሪዎች ስድስተኛ መደበኛ ስብሰባ ላይ ነው።</p>

<p>በስብሰባው ላይ የተገኙት የኬንያ ፕሬዚዳንት ምዋይ ኪባኪ የኡጋንዳው ዩዌሪ ሙሴቬ እና የታንዛኒያው ቤንጃሚን ሞካፓ ሲሆኑ ሦስቱ ሀገሮች ቀደም ሲል ባቋቋሙት የውህደት ኮሚቴ የቀረበውን የእ.ኤ.አ 2010 የውህደት ዕቅድ ሙሉ በሙሉ ተቀብለው አፅድቀውታል።</p>

<p>ቀደም ሲል በሦስቱ ሀገሮች የተቋቋመው ኮሚቴ አጥንቶ ባቀረበው ዕቅድ መሠረት የጋራ መከላከያ፣ ከፍተኛ ፍርድ ቤት ካቢኔ እና የፌዴራል ፓርላማ ይኖራቸዋል። በአንድ ፕሬዚዳንት እንደሚመሩና የጋራ ፍትህ መሥሪያ ቤት እንደሚኖረውም ዘገባው ጠቅሷል።</p>

<p>የሦስቱ ሀገሮች ውህደት የሚከናወነው እ.ኤ.አ ከ2010-2012 ባለው ጊዜ ውስጥ ቢሆን ከውህደቱ በኋላ የፌዴሬሽኑን ፕሬዚዳንትነት ሥልጣን ሀገሮቹ በዙር እንደሚይዙ ተገልጧል። ዘጠና ሚሊዮን ሕዝብ ያላቸው ሦስቱ ሀገሮች ዓመታዊ ብሔራዊ ምርታቸው 25 ቢሊዮን የአሜሪካን ዶላር እንደሚደርስ ይገመታል። ሌሎች የምሥራቅ አፍሪካ ሀገሮች ኬንያ ኡጋንዳና ታንዛኒያ ስለሚመሰርቱት ፌዴሬሽን የሰጡት ዝርዝር ማብራሪያ ስለመኖሩ መጽሔቱ ያሰፈረው ነገር የለም።</p>

<p>ኬንያ፣ ታንዛኒያና ኡጋንዳ በእንግሊዝ ቅኝ አገዛዝና ሞግዚት አስተዳደር ሥር የነበሩ፣ ብሔራዊ ቋንቋቸውም እንግሊዥኛና ሱዋህሊኛ መሆኑና በመጠኑም ቢሆን ሦስቱ ሀገሮች የእምነት ተመሳሳይነት ያላቸው መሆኑ በፌዴሬሽን ቢዋሃዱ እምብዛም ለአስተዳደር እንደማያስቸግራቸው ነው።</p>

<p>የአፍሪካ ሀገሮች በአፍሪካ ሕብረት አማካይነት በፌዴሬሽን እስከመተዳደር የረጅም ጊዜ ዕቅድ ይዘው ሲሰሩ እንደነበርና ይህ ፍላጐት አሁንም ድረስ በአህግሩኢቱና አንድነትና ጥንካሬ ላይ በሚያምኑ መሪዎች ዘንድ መኖሩ ይታወቃሉ።</p>


<p class="align-center"><a href="/Gazettas/Tomar/info/Tomar.sera.html">ከጦማር ጥር 04 ቀን 1997</a></p>

</body>
</html>	






