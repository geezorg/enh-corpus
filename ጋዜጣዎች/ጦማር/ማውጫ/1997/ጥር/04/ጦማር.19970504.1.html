<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ከ500 በላይ የባሕር ዳር ዩኒቨርሲቲ ተማሪዎች ትምህርታቸውን አቋረጡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ከ500 በላይ የባሕር ዳር ዩኒቨርሲቲ ተማሪዎች ትምህርታቸውን አቋረጡ</h2>


<p>በአሮጌው የትምህርት ፖሊሲ መሠረት 12ኛ ክፍል ትምህርታቸውን አጠናቅቀው በ1995 ዓ.ም ባሕርዳር ዩኒቨርሲቲ የተመደቡ ከ500 በላይ የ3ኛ ዓመት ተማሪዎች ትምህርታቸውን ካቋረጡ ከ15 ቀን በላይ እንደሆናቸው አንዳንድ የዩኒቨርሲቲው ተማሪዎች ገለፁ።</p>

<p>በዩኒቨርሲቲው ኢንጂነሪንግ ፋኩልቲ ተመድበው አሁን የሦስተኛ ዓመት ተማሪዎች ትምህርታቸውን እንዲያቋርጡ ምክንያት የሆናቸው በፋኩልቲው የሚሰጠውን ስልጠና ሲያጠናቅቁ በኢንጂነሪንግ እንደማይመረቁ የሚገልጹ ሁኔታዎች በመኖራቸው እንደሆነ ተማሪዎች ገልፀዋል። እነዚሁ ተማሪዎች በአዲሱ የትምህርት ፖሊሲ መሠረት የፕሪፓራቶሪ ትምህርታቸውን አጠናቀው በዩኒቨርሲቲው ከተመደቡ ተማሪዎች ጋር ተቀላቅለው ኮርሶችን በጋራ እንዲወስዱ ከተደረገ በህዋላ ሲመረቁ በቴክኖሎጂ ዘርፍ ይሁን በኢንጂነሪንግ ድግሪ ግልፅ ባለመሆኑ ይህንን በመቃወም ለማቋረጥ መገደዳቸውን የዩኒቨርስቲውን ትምህርት አቋርጠው ወደ አዲስ አበባ ከተመለሱ ተማሪዎች መካከል አንዳንዶቹ ገልፀዋል።</p>

<p>«እኛ በአሮጌው የትምህርት ፖሊሲ መሠረት በዩኒቨርስቲው ኢንጂነሪንግ ፋኩልቲ የተመደብን በመሆኑ ከአዲሶቹ ጋር በእኩል ደረጃ መታየት የለብንም የሚሉት ተማሪዎች ለሁለት ዓመት የወሰደናቸው ኮርሶች ተጨምቀው አንድ ዓመት ይሆናሉ መባሉ ተገቢ አይደለም ብለዋል። በተጨማሪ ከዚህ ቀደም በፋኩልቲው ለእያንዳንዱ ኮርስ ከተያዘው የክፍለ ጊዜ ሰዓት የአሁኑ በጣም የቀነሰ ነው። በአጠቃላይም ኮርሶቹ ኢንጂነሪንግ መሆናቸው ቀርቶ ወደ ቴክኖሎጂ የሚያመሩ በመሆኑ ሶስተኛ ዓመት ላይ ሆነን ወደኋላ ተመልሰን የሁለተኛ ዓመት ተማሪ መባል የለብንም በማለት ተቃውመን ዩኒቨርሲቲውን ለቀን ለመውጣት ተገደናል» ሲሉ ተማሪዎቹ ገልፀዋል።</p>

<p>«እኛ ወደ ዩኒቨርስቲው ስንመደብ ለአምስት ዓመት ኮርስ ተከታትለን በኢንጂነሪንግ ዲግሪ እንደምንመረቅና ከዚህ ቀደም የነበረውም ልምድ ይህ ነው። ዩኒቨርሲቲው ይህን አሰራሩን በመቀየር ቴክኖሎጂስት ትባላላችሁ በማለቱ ከ15 ቀን በፊት ጀምሮ ትምህርታችንን በማቋረጣችን ትምህርታችሁን የማትቀጥሉ ከሆነ ግቢውን ለቃችሁ ውጡ የሚል ማስታወቂያ በመለጠፉ ዩኒቨርሲቲውን ግቢ ለቀን ለመውጣት ተገደናል» ብለዋል።</p>

<p>በዩኒቨርሲቲው ኢንጂነሪንግ ፋኩልቲ ለአምስት ዓመት ሰልጥነን እንደምንመረቅ ካልተገለፀልና አሁን በያዙት አቋም የሶተኛ አመት ተማሪዎች መሆናችን ቀርቶ የሁለተኛ ዓመት ተማሪዎች ከተባልን፣ በአዲሱ የትምህርት ፖሊሲ መሠረት የፕሪፓራቶሪ ትምህርታቸውን ጨርሰው ከገቡ ጋር ተደባልቃችሁ ተማሩ የሚሉትን ካልተውና በኢንጂነሪንግ ለመመረቃችን ዋስትና ካልተሰጠን ትምህርቱን ላለመቀጠል ወስነናል» ሲሉ ተማሪዎች ገልፀዋል።</p>

<p>ዩኒቨርሲቲው ትምህርታችሁን እየተከታተላችሁ ጥያቄያአችሁን አቅርቡ፣ ለአንድ ዓመት የወስዳሁት ኮርስ ውጤት ከትራንስክሪፕታችሁ ጋር ይያያዛል፤ አምስት ዓመት ተምራችሁ የአራት ዓመት እስቱደንት ኮፒ ይሰታችሁዋል ማለቱን አንቀበልም የሚሉት ተማሪዎች እኛ በአዲሱ የትምህርት ፖሊሲ መሠረት አንማርም በማለት ትምህርታችንን ለማቋረጥ ተገደናል ብለዋል።</p>


<p class="align-center"><a href="/Gazettas/Tomar/info/Tomar.sera.html">ከጦማር ጥር 04 ቀን 1997</a></p>

</body>
</html>	
