<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ጅጅጋ ከተማ ቀውጢ ሆና ሰነበተች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ጅጅጋ ከተማ ቀውጢ ሆና ሰነበተች</h2>


<p>ባለፈው ማክሰኞ ጥር 17 ቀን 1997 ከጅጅጋ ከፍተኛ ሁለተኛ ደረጃ ትምህርት ቤት ውስጥ በተቀሰቀሰ የተማሪዎች አመፅ ምክንያት ከማክሰኞ ጀምሮ እስካለፈው አርብ ጥር 20 ቀን 1997 ድረስ በጅጅጋ ከተማ ውስጥ አለመረጋጋት እንደነበር በአካባቢው ከሚገኙ የጋዜጣው ምንጮችና ከአይን ምክስሮች የተገኘው መረጃ አመልክቷል።</p>

<p>መረጃው እንደሚያመለክተው አመፁ የተቀሰቀሰበት ምክንያት በትምህርት ቤቱ «አስረኛ ቢ» ክፍል በአንድ ተማሪ መቀመጫ ላይ የተገኘው ፅሑፍ ነው። ይህ በቅዱስ ቁርዓን ውስጥ አንድ ቃል ጠቅሶ ቃሉ በሌላ ቃል መለወጡን እንደሚናገር የተገልፀው ፅሁፍ በሌሎችም የመማሪያ ክፍሎችና መቀመጫዎች ሥራ ከተሰበሰበ በኋላ እስከ 200 የሚደርሱ ወረቀቶች መሰብሰባቸውን ተመልክቷል።</p>

<p>በዕለቱ መምህራን ክፍል ገብተው በማስተማር ላይ እንዳሉ በሦስተኛው የትምህርት ክፍለጊዜ ተማሪዎች ጩኸት እያሰሙ ከየክፍላቸው ከወጡ በኋላ በየትምህርት ክፍሉ ውስጥ በሚገኙትና በመምህራን ማረፊያ ክፍል ውስጥ በነበሩ መምህራን ላይ የድንጋይ ውርጅብኝ አወረዱባቸው። </p>

<p>ሁኔታው ወደ አስከፊ ደረጃ እየተሸጋገር በነበረበት ወቅት የከተማው ፖሊስ ደርሶ ሁኔታውን ቢያረጋጋም ረብሻው ወደ ከተማ ተሸጋግሮ በተሽከርካሪዎችና ለሀዘን በተተከሉ ድንኳኖች ላይ ሳይቀር ጥቃት ተፈፅሟል። ከዚህም ሌላ የፕሮቴስታንት እምነት ተከታዮች አባያተ ክርስቲያናትም ላይ አደጋ መድረሱን መረጃው አመልክቷል።</p>

<p>በዕለቱ የነበረው ሁኔታ በፖሊስ ኃይልና በአንድ የከተማው የሙስሊም ሃይማኖት አባላት ተማፅኖ ከረገበ በኋላ በሦስተኛው ቀን ሀሙስ ጥር 19 ቀን 1997 በከተማው የሚገኙ የሱማሌ ተወላጆች «መሰረተ ክርስቶስ» ተብሎ በሚታወቀው ቤተክርስቲያን ላይ የድንጋይ ውርወራ አካሂደው በቤተክርስቲያኑ ውስጥ በነበረው መዋለ ሕጻናት ውስጥ በሚማሩት ሕፃናት ላይ አደጋ ሳይደርስ ፖሊስ ደርሶ ሁኔታውን አረጋግቷል ተብሏል። በዚሁ ዕለትም በአንዳንድ የፕሮተስታንት እምነት ተከታይ በሆኑ ኢትዮፕያዊያን መኖሪያ ቤት ውስጥ እየተገባ ቴሌቪዥንና የቤት ቁሳቁስ እስከ መሰባበር የዘለቀ እርምጃ መወሰዱን ከአካባቢው ነዋሪዎች የተገኘው መረጃ ገልጧል።</p>

<p>ይህ በአንዳንድ የከተማዋ ሼሆች ግፊት እንዳለበት የሚነገርለት ግጭት አርብ ጥር 20 ቀን 1997 የአርብ ፀሎትን ምክናያት በማድርግ ሊቀስቀስ ይችላል ተብሎ ቢፈራም፣ በአካባቢው የሚገኘው የሀገር መከላከያ ሰራዊት የተጠናከረ ጥበቃ በማድረጉ የተፈራው አደጋ ሳይደርስ መቅረቱን የገለጹት ምንጮች፣ ከጉዳዩ ጋር በተያያዘ በርካታ የፕሮቴስታንት ሃይማኖት ተከታይ የሆኑ ሰዎች በጥርጣሬ ተይዘው መታሰራቸውን አመልክቷል።</p>


<p class="align-center"><a href="/Gazettas/Tomar/info/Tomar.sera.html">ከጦማር ጥር 25 ቀን 1997</a></p>

</body>
</html>	
