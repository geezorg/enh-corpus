<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ከ800 በላይ የተቃዋሚ ፖለቲካ ድርጅቶች አባላት ታሰሩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ከ800 በላይ የተቃዋሚ ፖለቲካ ድርጅቶች አባላት ታሰሩ</h2>


<p>በደቡብ ብሔር ብሔረሰቦችና ሕዝቦች ክልላዊ መንግሥት ሥር በምትገኘው ወላይታ ዞን ከሰባት የዞኑ ወረዳዎች የተውጣጡ ከ800 በላይ የሚሆኑ የተቃዋሚ ፖለቲካ ድርጅቶች አባላት ምንም ዓይነት ክስ ሳይመሰረትባቸው በስመ አደገኛ ቦዘኔ ተይዘው በእስር ቤት እንደሚገኙ የጋዜጣው ተባባሪ ሪፖርተር ከሥፍራው የላከው መረጃ አመልክቷል። ይህም ይፋ የወጣው ጥር 8 ቀን 1997 ዓ.ም መኢአድ በዞኑ ዋና ከተማ ሶዶ ባዘጋጀው ሕዝባዊ ስብሰባ ላይ መሆኑን መረጃው ገልጿል።ስብሰባው ላይ ከ1000 በላይ ሰዎች መገኘታቸውን ያስረዳው ዘገባ የስብሰባው ዋና ዓላማ የምርጫ ቦርድ አሠራር ትክክል አለመሆኑን፣ በዞኑ ክ800 አባላት መታሰራቸው ትክክል አለመሆኑና የኢህዴግን ካድሬዎች ኢሕአዴግን ካልመረጣችሁ እርዳታ አይደረግላችሁም» በማለት በዞኑ እያደረገ ያለው ኢፍትሃዊ ወከባ ትክክል አለመሆኑን እንደነበር የስብሰባው አዘጋጆች መግለፃቸውን ከሪፖርቱ ለማውቅ ተችሏል። በሥነ ሥርዓቱ ላይ የመሬትና የትምህርት ፖሊሲ፣ የመገናኛ ብዙሃን አሠራር ለተሰብሳቢዎች ቀርበው ውይይት ተካሂዶባቸዋል።</p>

<p>በዞኑ የመኢአድ ተጠሪ ወ/ሮ መሰለች ገ/ፃዲቅና የወሕዴግ ተጠሪ መምህር አበራ ታመነ ከስብሰባው በኋላ ስለስብሰባውና መጪው ምርጫ ምን ሊሆን እንደሚችል ተጠይቀው ኢሕአዴግ ተቃዋሚ ፓርቲ ስብሰባ እንዲያደርግ መፍቀዱ የሚያበረታታ ቢሆንም የምርጫ ቦርድ አሠራር ፍትሃዊነት የሚጐድለው መሆኑን ተናግረዋል።የምርጫ ቦርድ አሠራር ዴሞክራሲንና ፍትህን በተላበሰ መልኩ መቅረብ ከቻለ በዞኑ ተቃዋሚ ፓርቲዎች የተሻለ ሚና መጫወት እንደሚችሉ መግለፃቸውን የጋዜጣው ዘጋቢ አመልክቷል።</p>


<p class="align-center"><a href="/Gazettas/Tomar/info/Tomar.sera.html">ከጦማር ጥር 11 ቀን 1997</a></p>

</body>
</html>	
