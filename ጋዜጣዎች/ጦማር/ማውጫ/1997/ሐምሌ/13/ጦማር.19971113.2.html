<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አራት ሺ የተባረሩ የመንግሥት ሠራተኞች ወደ ሥራ እንዲመለሱ ተወሰነ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> አራት ሺ የተባረሩ የመንግሥት ሠራተኞች ወደ ሥራ እንዲመለሱ ተወሰነ </h2>


<p>በደቡብ ክልል በልዩ ልዩ ምክንያቶች ከመንግሥት ሥራቸው ላይ ተባርረው የቆዩ አራት ሺ ሠራተኞች ወደ ሥራቸው እንዲመለሱ መወሰኑን የክልሉን መንግሥት ያወጣውን መግለጫ ጠቅሶ ከአዋሳ የጋዜጣው ዘጋቢ በላከው ዜና አመልክቷል።</p>

<p>ከርዕሰ መስተዳድሩ ጽ/ቤት በቁጥር ደኢ/ርቤ/0/137 ቀን 12/11/97 ዓ.ም. የወጣው መግለጫ የክልሉን የመንግሥት ሠራተኞች አስተዳደር የሥራ ሁኔታ ከዴሞክራሲያዊ መርሆችና ከመልካም አስተዳደር ሥርዓት ግንባታ ጋር በተጣጣመ መልኩ ተግባራዊ በማድረግ ሂደት የተከሰቱትን ችግሮች አስወግዶ የክልሉን የዕድገትና የልማት አቅጣጫ ይበልጥ እንዲያረጋግጥ የተባረሩ ሠራተኞች ወደ ሥራ እንዲመለሱ መወሰኑን አመልክቷል።</p>

<p>የተሟላ አቅም ያለው የሲቪል ሰርቪስ መፍጠር አማራጭ የሌለው አሠራር በመሆኑ የክልሉ መንግሥት ምክር ቤትና የመንግሥት ሠራተኞች አዋጅ መርምሮ እንደገና እንዲሻሻል መደረጉን ያተተው የክልሉ መግለጫ በተለያዩ ምክንያቶች ፖሊስን ጨምሮ በወንጀል ተከሰው ፍርድ ቤት ቀርበው ያልወሰነባቸውና ወይም ነፃ የሆኑ የመንግሥት ሠራተኞች ወደ ሥራቸው እንዲመለሱ ተብሏል።</p>

<p>ከሐምሌ 1 ቀን 1997 ዓ.ም ጀምሮ ወደሥራቸው እንዲመለሱ የተወሰነላቸው ሠራተኞች ቁጥራቸው አራት ሺህ ይጠጋል። በአብዛኛዎቹ ሠራተኞች ምንም ዓይነት የጥፋተኝነት መረጃ ያልቀረበባቸውና በባለሥልጣኖች ስውር ደባ የተባረሩ ሆኖ ሳለ በዚህ ወደ ሥራ እንዲመለሱ በተወሰነው ሀተታ ላይ የተባረሩ ሠራተኞች የአመላለስ ሁኔታ ሦስት መመሪያዎች ያሉት ነው። ሦስቱ መመሪያዎች ውስጥ ቁጥር ሦስት ከዚህ ቀደም በሥራቸው ላይ ጥፋተኛ መሆናቸውን አምነው ማመልከቻ ማስገባት እንዳለባቸው የሚያትተው ሃሳብ ፍፁም እንደተቃወሙትና ወደፊትም በሥራቸው ላይ ችግር የሚፈጥር የስጋት አካሄድ እንደሆነና የ1996 ዓ.ም የክልሉ አዋጅ ማንኛውም የዲሲፕሊን ውሳኔ በይግባኝ ከተሻረና ከተሰረዘለት በእገዳ የቆየበት ደመወዝ ታስቦ ያለወለድ ይከፈለዋል የሚለውን ሃሳብ ለመፃረር የተደረገ ነው ሲሉ ሠራተኞች ተቃውመዋል። አያይዘውም በክልሉ አዋጅ ውስጥ የተካተተውና ያላጠፉ ሠራተኞች ጥፋተኛ ለማድረግ የተሰነቀረ ሃሳብ ነው በማለት ምናልባትም ብዙዎችን ወደ ሥራቸው እንዳይመለሱ ሊያደርጋቸው ይችላል ሲሉ ዘጋቢያችን ያነጋገራቸው ሰዎች ገልፀዋል። ጉዳዩ የሚመለከታቸውን የክልሉን መንግሥት ባለሥልጣናት ለማነጋገር ተሞክሮ አልተሳካም።</p>

<p class="align-center"><a href="/Gazettas/Tomar/info/Tomar.sera.html">ከጦማር ሐምሌ 13 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ጦማር/ማውጫ/1997/ሐምሌ/13/ጦማር2.131197.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
