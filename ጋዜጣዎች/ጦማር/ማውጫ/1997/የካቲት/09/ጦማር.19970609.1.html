<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ጠቅላይ ሚኒስትሩ ባለሥልጣኖቻቸውን ዘለፉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ጠቅላይ ሚኒስትሩ ባለሥልጣኖቻቸውን ዘለፉ</h2>


<p>ከየካቲት 4 እስከ 6 ቀን 1997 በጠቅላይ ሚኒስትሩ ጽ/ቤት በተደረገው የኢሕአዴግ ምክር ቤት ስብሰብ ላይ ንግግር ያደረጉት፣ የድርጅቱ ሊቀመንበር አቶ መለስ ዜናዊ፣ የመንግሥታቸው ባለሥልጣናት ፖሊሲዎችን የማስፈጸም ብቃት እንደሌላቸው በመግለፅ፣ ባለሥልጣናቱኝ በድክመት መዝለፋቸውን ለስብሰባው ቅርበት ያላቸው ምንጮች ከተገኘው መረጃ ለማወቅ ተችሏል።</p>

<p>ሥርዓቱ ያወጣቸውን ፖሊሲዎች በመፈፀም ረገድ ዘገምተኛ መሆኑን የገለጡጥ ጠቅላይ ሚኒስትሩ በተመደቡበት ቦታ ኃላፊነታቸውን መወጣት ያቃታቸው የኢሕአዴግ አባላት ቦታቸውን ሊለቁ እንደሚገባ ማሳሰባቸውን የመረጃው ምንጮች አረጋግጠዋል።</p>

<p>«ፕሮፌሰር ነኝ፤ ዶክተር ነኝ እያሉ በካባ መኩራራት ይብቃ « ሲሉ የተናገሩት መለስ ዜናዊ፤ ኃላፊነታቸውን መወጣት ያልቻሉ ባለስልጣናት ለአዲስ ባለሙያና ለአዲስ ትውልድ ቦታቸውን መልቀቅ እንደሚገባ መናገራቸው ተገልጿል።</p>

<p>ኢሕአዴግ ጉባኤ ባካሄደ ቁጥር ለመናገር የሚነሱት የሥርአቱ ባለሥልጣናት ምንም ነግር ያልሰሩ እንደሆነ ያስገነዘቡት አቶ መለስ፣ የሥርዓቱ ፖሊሲዎች ተፈፃሚ ሊሆኑ ያልቻሉት በባለሥልጣናት ዳተኝነትና በእውቀት ማነስ ምክንያት መሆኑን በግልፅ ተናግረዋል ተብሏል።</p>

<p>እንደ አቶ መለስ አባባል የኢሕአዴግ አባላት መጪውን ምርጫ በማሸነፍ ላይ ከማተኮር ይልቅ ሩቅ አሳቢ በመሆን ላይ እንዲተጉም መምክራቸውን ከስብሰባው ምንጮች የተገኘው መረጃ አመልክቷል። የመንግሥት መገናኛ ብዙሃን ጉባኤውን አስመልክተው ባስተላለፉት ዘገባ በሁሉም መስክ አመርቂ ውጤት መመዝገቡን ስለመወሳቱ መሆኑ ይታወቃል።</p>


<p class="align-center"><a href="/Gazettas/Tomar/info/Tomar.sera.html">ከጦማር የካቲት 09 ቀን 1997</a></p>

</body>
</html>	


