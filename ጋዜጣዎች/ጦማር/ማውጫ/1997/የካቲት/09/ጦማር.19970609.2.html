<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያ እስልምና ጉዳዮች ኃላፊ የመናዊ መሆናቸው ተገለጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢትዮጵያ እስልምና ጉዳዮች ኃላፊ የመናዊ መሆናቸው ተገለጠ</h2>


<p>በሕገ መንግስቱ አንቀጽ 11 እና 27 ላይ ሃይማኖትና መንግሥት የተለያዩ ስለመሆናቸው ቢገልፁም መንግሥት በሃይማኖት ጣልቃ በመግባት የመናዊ ዜግነት ያላቸው ግለሰብ የእስልምና ጉዳዮች ኃላፊ ሆነው እንዲመረጡ ማድረጉን ቀስተደመና የተሰኘው የፖለቲካ ድርጅት አዳማ በጠራው ሕዝባዊ ስብሰባ ላይ ተገለፀ።</p>

<p>ድርጅቱ አዳማ ከተማ ውስጥ በ6/6/97 ዓ.ም በጠራው ሕዝባዊ ስብሰባ ላይ የተገኙት የሕዝብ ተወካዮች ምክር ቤትና የቀስተ ደመና አባል የሆኑት አቶ በድሩ አደም የኢሕአዴግ መንግሥት የሀገሪቱን የበላይ የሆነውን ሕገ መንግስት እየረገጠ ነው ብለዋል። </p>

<p>የኢሕአዴግ መንግሥት በሃይማኖት ጉዳዮች ጣልቃ መግባቱን ያሳየው የእስልምና ጉዳዮች ኃላፊ ምርጫ ወቅት የፌዴራል ጉዳዮች ሚንስቴር ዴኤታ የነበርቱ ዶ/ር ገብረአብ ባርናባስና አንድ ከትግራይ ክልል ባድመ የመጡ ግለሰብ ተገኝተው የመናዊ ዜግነት ያላቸው አቶ ኤልያስ ፌዋን የተባሉ የእስልምና ጉዳዮች ኃላፊ ሆነው እንዲምረጡ አድርገዋል ብለዋል።</p>

<p>በመንግሥት ጣልቃ ገብነት በተደረገው ምርጫ የእስልምና ጉዳዮች ኃላፊ ሆነው ሀጂና ኡምራ የሚጓዙ የእምነቱን ተከታዮች አክራሪና አክራሪ ያልሆነ በማለት ክፍፍል እንዲፈጠር ማድረጋቸውን አቶ በድሩ ተናግረዋል።</p>

<p>መንግስት ሕጋዊ ደብዳቤ የሰጣቸው ወደ ሀጂና ኡምራ ተጓዦች አክራሪ ስለሆንክ አትሄድም በማለት ከልክለዋል። አንዳንዶችም ውጭ ጉዳይ ሚንሲትር ከዚያም ጠቅላይ ሚኒስትር ድረስ አቤቱታ አቅርበው መሄድ የቻሉ ሲኖሩ ይህም ማድረግ ያልቻሉ ግን መሄድ ሳይችሉ ቀርተዋል። እንደአቶ በድሩ ገለፃ ይህ ሁሉ የተፈፀመው በአቶ ኤልያስ ሬድዋን ነው።</p>

<p>በኢትዮጵያ ታሪክ ለስደተኞች የሚሰጥ የሊሴ ፓሴ ፓስፖርት ለሀጂና ኡምራ ተጓዦች የተሰጠበት ጊዜ ቢኖር በአቶ ኤልያስ ሬደዋን ኃላፊነት ዘመን ነው ያሉት አቶ በድሩ፣ ይህ ደግሞ ለኢትዮጵያዊያን «ውርደትም ስድብም» ነው ሲሉ ተናግረዋል።</p>


<p class="align-center"><a href="/Gazettas/Tomar/info/Tomar.sera.html">ከጦማር የካቲት 09 ቀን 1997</a></p>

</body>
</html>	
