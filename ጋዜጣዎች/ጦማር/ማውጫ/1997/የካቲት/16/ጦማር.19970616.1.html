<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የጠቅላይ ሚኒስትሩ የኳታር ጉብኝት የኤርትራ አጀንዳ የያዘ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የጠቅላይ ሚኒስትሩ የኳታር ጉብኝት የኤርትራ አጀንዳ የያዘ ነው</h2>


<p>ጠቅላይ ሚኒስትር መለስ ዜናዊ ብዙም ያልተወራለትን የኳታር ጉብኝት አጠናቅቀው ወደእንግሊዝ አምርተዋል። ጠቅላይ ሚኒስትሩ በኳታር ያደረጉት ጉብኝት የተለየ ዓላማ በይፋ ባይገለፅም፣ የዲፕሎማቲክ ምንጮች እንደሚሉት ግን የኳታሩ ጉብኝት ዋና አጀንዳ ከኢሳይያስ አፈወርቂ መንግሥት ጋር ባለው ግንኙነት ላይ ነው።</p>

<p>ከመለስ ጉብኝት አንድ ወር ቀደም ብሎ ውጭ ጉዳይ ሚኒስትር ስዩም መስፍንና በአምባሳደር ማዕረግ የሚኒስትሩ ጽ/ቤት ኃላፊ ሱሌይማን ደደፎ ኳታርን ጐብኝተው ነበር። የአሁኑ የመለስ የኳታር ጉብኝትም የተመቻቸው አቶ ስዩም መስፍን ጉብኝት ባደረጉበት ወቅት መሆኑን የዲፕሎማቲክ ምንጮች መረጃ ያስረዳል።</p>

<p>ከአረብ ሀገሮች የምዕራብ መንግስታት ወዳጅ እንደሆነች የሚነገርላት ኳታር ለኢሳይያስ አፈወርቂ መንግሥት የተለየ ድጋፍ ከሚሰጡት ሀገሮች መካከል አንዷ ነች። የኤርትራ ባለሥልጣናት በተደጋጋሚ ወደዶሃ ተመላልሰዋል። የኳታር ባለሥልጣናት በኩል ተቀባይነት በማጣቱ እንደተፈለገው ውጤት ሊያመጣ አለመቻሉን ታዛቢዎች ይናገራሉ።</p>

<p>በዚህም ምክንያት የኳታር ባለሥልጣናት የቅርብ ወዳጃቸው በሆኑት በኢሳይያስ አፈወርቂ ላይ ተፅዕኖ አሳድረው ከአቶ መለስ ጋር መደራደር እንዲችሉ እንድያደርጉ ለመጠየቅ ነው ተብሏል።</p>

<p>የኳታሩ ጉብኝት በአቶ መለስ መንግስት ጥያቄ ይሁን፣ በኳታር መንግስት ጥያቄ በይፋ ባይገለፅም ዓላማው ግን ኳታር ለኢሳይያስ አፈወርቂ መንግሥት የምትሰጠውን የሀብትና የዲፕሎማሲ ድጋፍ እንደገና እንድታጤነው፣ እንዲሁም ለአቶ መለስ የሰላም ሀሳብ ኤርትራ ትብብሯን ታሳይ ዘንድ ኳታር ግፊት እንድታደርግ ለማግባባት ስለመሆኑ የዲፕሎማቲክ ምንጮች ይስማሙበታል።</p>

<p>ጠቅላይ ሚኒስትር መለስ የኳታሩን ጉብኝት እንደጨረሱ ለሌላ ጉብኝት ለንደን ገብተዋል። ጠቅላይ ሚኒስትር መለስ የለንደን ጉብኝት ዓላማ ልክ እንደኳታሩ ሁሉ በይፋ የተነገረለት ጉዳይ የለውም። በዚህም የተነሳ ታዛቢዎችም ጉዳዩን የሚከታተሉ የዲፕሎማቲክ ምንጮች መላምት ከመስጠት ያለፈ መረጃ መስጠት አልቻሉም።</p>


<p class="align-center"><a href="/Gazettas/Tomar/info/Tomar.sera.html">ከጦማር የካቲት 16 ቀን 1997</a></p>

</body>
</html>	
