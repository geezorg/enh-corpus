<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ጠቅላይ ሚኒስትር መለስ ወደ አሜሪካ ልዑክ ሊልኩ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ጠቅላይ ሚኒስትር መለስ ወደ አሜሪካ ልዑክ ሊልኩ ነው</h2>


<p>ኢትዮጵያ ባቀረበችው ባለአምስት ነጥብ የሠላም ሃሳብ ላይ እንደሌሎች ሀገሮች አሜሪካ ፈጥና በመቀበል ድጋፏን አለመግለጿ ግራ የሚያጋባ ቢሆንም አልተቀበለች የሚል እምነት እንደሌላቸው ጠቅላይ ሚኒስትር መለስ ዜናዊ መግለፃቸውን የዜና ዘገባዎች አመለከቱ።</p>

<p>ጠቅላይ ሚኒስትሩ ኅዳር 16 ቀን 1997 ዓ.ም አዲሱን የሠላም ሃሳብ ለሕዝብ ተወካዮች ምክር ቤት አቅርበው ካፀደቁ ወዲህ እንግሊዝና ሌሎች አውሮፓ ሀገሮች የሠላም ሃሳቡን ፈጥነው መቀበላቸው ሲገልፁ አሜሪካ ምንም ዓይነት ሐሳብ ሳትሰጥ ቆይታለች። አሜሪካ የድጋፍ ይሁን የተቃውሞ ሐሳብ በምትገልፅበት ሁኔታ ለመነጋገር ከአሜሪካ መንግሥት ባለሥልጣናት ጋር የሚነጋገር የቲይኦጵያ መንግስት ከፍተኛ ባለሥልጣናት ልዑካን በዚህ ሳምንት ወደ አሜሪካ እንደሚሄድ ጠቅላይ ሚኒስትሩ ገልፀዋል። </p>

<p>ጠቅላይ ሚኒስትሩ አያይዘው በአሁኑ ግዜ በቋፍ ላይ ያለውን የድንበር ሁኔታ የሚያደፈርስ የትኛውም ዓይነት የትንኮሳ ንግግር በቀላሉ ወደ ጦርነት ሊቀይርና የአፍሪካን ቀንድ ሠላም ሊያደፈርስ ስለሚችል ጥንቃቄ ያስፈልገዋል ባይ ናቸው።</p>

<p>ኢትዮጵያ ያቀረበችውን የሠላም ሐሳብ አስመልክቶ የኤርትራ ባለሥልጣናት በሰጡት መግለጫ «ኢትዮጵያ ያቀረበችው የሠላም ሐሳብ አስመልክቶ የኤርትራ ባለሥልጣናት በሰጡት መግለጫ «ኢትዮጵያ ያቀረበችው የሠላም ሐሳብ ጊዜ መግዣ ነው። በኢትዮጵያና በኤርትራ መካከል የሚደረግ የዲፕሎማሲያዊ ቃላት ጨዋታ ጊዜው ያለፈበት ነው ብላለች። «በእኔ እምነት ኤርትራ በአፍሪካ ቀንድ ያለውን አርቲፊሻል የሰላም ሁኔታ ወደ አደገኛ አዝማሚያ በመግፋት ሰላምን ማደፍረስ ትፈልጋለች» ብለዋል። </p>

<p>ጠቅላይ ሚኒስትር መለስ ዜናዊ የመንግሥታቸው እምነት በተመለከተ ሲናገሩ በሁለቱ ሀገሮች መካከል ባለው ችግር ዙሪያ በመነጋገርና ችግሩን ከሥር መሠረቱ አንጥሮ በማውጣት መፍታት ይቻላል። ከዚህ ባለፈ በሁለቱ ሀገሮች በኩል በወታደራዊ እርምጃ ችግሩን ለመፍታት የሚደረግ ጥረት አደጋ ይኖረዋል» ማለታቸውን የቻይና ዜና አገልግሎትና ሮይተርስ ባሰራጩዋቸው ዘገባዎች አመልክተዋል።</p>


<p class="align-center"><a href="/Gazettas/Tomar/info/Tomar.sera.html">ከጦማር ታኅሣሥ 06 ቀን 1997</a></p>

</body>
</html>	
