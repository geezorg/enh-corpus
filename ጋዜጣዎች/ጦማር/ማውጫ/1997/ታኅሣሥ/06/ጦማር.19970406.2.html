<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያ በሞምባሳ ወደብ ተጠቃሚ እንድትሆን መንገድ ሊገባ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢትዮጵያ በሞምባሳ ወደብ ተጠቃሚ እንድትሆን መንገድ ሊገባ ነው</h2>


<p>በመጪው የፈንጆች ዓመት ከኬንያ የወደብ ከተማ ከሆነችው ሞምባሳ ተነስቶ ኢትዮጵያ ድንበር የሚያገናኝ የመንገድ ግንባታ እንደሚጀመር የኬንያ የመንገድ ሚኒስትር መግለጻቸው አፍሮል ኒውስ ይፋ አደረገ።</p>

<p>አምስት ዓመታት ሊፈጅ እንደሚችል የተገመተው ይኼው ከሞምባሳ ተነስቶ በኢትዮጵያ ሞያሌ ድረስ ሊገባ የታቀደው ይህ የመንገድ ግንባታ በምሥራቅ አፍሪካ ሀገሮች መሀከል ንግድ ሥራዎች በከፍተኛ ሁኔታ እንዲያድጉ ታስቦ ፕሮጀክቱ እንደተቀረፀ ይፋ ያደረጉት ሚኒስትሩ በተለይ ኢትዮጵያ የባሕር በር የሌላት ሀገር በመሆንዋ በጅቡቲና ሶማሊያ በረበራ ወደብ ለመጠቀም እንደተገደደችና በኤርትራ ወደብም እንድትጠቀም በሁለቱ ሀገሮች ባለው የድንበር ውዝግብ ምክንያት በመቋረጡ ለከፍተኛ ወጪ እየተዳረገች ትገኛለች። ነገር ግን በኬንያ ሞምባሳ ወደብ ተጠቃሚ እንዳትሆን ደረጃውን የጠበቀ የመኪና መንገድ በሁለት ድንበር መሀከል መገንባቱ ከጅቡቲና ሶማሊያ ወደቦች ባነሰ ክፍያ ተጠቃሚ እንድትሆን ያስችላታል ሲሉ ገልፀዋል።</p>

<p>ከሰሜናዊ የኬንያ መንደር ኦስሎ ተነስቶ እስከኢትዮጵያ ድንበር ይዘልቃል ተብሎ የሚታሰበው ይኸው ደረጃውን የጠበቀና ከባድ ጭነት መቋቋም የሚችል መንገድ የአፍሪካ የልማት ፈንድ 51. ሚሊዮን የአሜሪካ ዶላር ብድር እንዲሁም የኬንያ መንግሥት በመደበው 3. ሚሊዮን ዶላር ወጭ እንደሚሸፍን የዘገበው አፍሮልኒውስ ግንባታው በ2009 እ.ኤ.አ ተጠናቆ ሥራ ይጀመራል ተብሎ እንደሚጠበቅ ገልጿል።</p>

<p>በርካታ የሥራ ዕድሎችን ይፈጠራልና እንዲሁም ኢንቨስተሮችን ቀልብ ለመሳብ ያስችላል፣ የአካባቢው ነዋሪ የኑሮ ገፅታ ይቀየራል ተብሎ በተገመተው በዚሁ የመንገድ ግንባታ እስካሁን የተገኘው 55 ሚሊዮን የአሜሪካ ዶላር ቢሆንም የፕሮጀክቱን ጥናት ይፋ ያደረጉት ድርጅቶችን ግን ከ175 ሚሊዮን የአሜሪካ ዶላር እንደሚያስፈልግ አስታውቀዋል። ትራንስ አፍሪካ ሀይዌይ ከተሰኘው ፕሮጀክት አካል አንዱ እንደሆነ የተገለፀ ሲሆን ካይሮን ኬፕታውን ድረስ የሚያገናኝ መንገድም መገንባት የፕሮጀክቱ ውጥን መሆኑ ይፋ አድርጓል።</p>

<p>በቅርቡ በኢትዮጵያ ጠቅላይ ሚኒስትር መለስ ዜናዊ በቀረበው አምስት ነጥብ ያዘለ የሰላም ሐሳብ ላይ «ሰጥቶ መቀበል» አጥብቀው በመግለጽ በርካታ የኅብረተሰብ ክአካል «በባድመን ሰጠን አሰብ እንቀበል ይሆናል» የሚል ሐሳብ በሰፊው በሚያናፍስበት በአሁኑ ወቅት ኬንያ ኢትዮጵያ ካለባት የወደብ ችግር ሳቢያ በሞምባሳ በኩል እንድትጠቀም መወሰኑና እንቅስቃሴ መጀመሩ «ሰጥቶ መቀበል» አሰብን የማያካትት መሆኑን ፍንጭ የሰጠ ጉዳይ ነው ሲሉ አንዳንድ ለጉዳዩ ቅርበት ያላቸው ሰዎች የሰጡት አስተያየት ያመለክታል።</p>


<p class="align-center"><a href="/Gazettas/Tomar/info/Tomar.sera.html">ከጦማር ታኅሣሥ 06 ቀን 1997</a></p>

</body>
</html>	
