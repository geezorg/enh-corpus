<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ባሕር ዳር ዩኒቨርስቲ ትምህርት ከተቋረጠ አራት ቀን ሆኖታል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ባሕር ዳር ዩኒቨርስቲ ትምህርት ከተቋረጠ አራት ቀን ሆኖታል</h2>


<p>በአንድ ዩኒቨርስቲው መምህር ላይ በተፈፀመ ድብደባና በተማሪዎች መካከል በተከሰተ የብሔር ግጭት ሳቢያ በባሕር ዳር ዩኒቨርስቲ ትምህርት ለአራት ቀን መቋረጡን ከሥፍራው የጋዜጣው ዘጋቢ በላከው ዜና አመልክቷል።</p>

<p>ሚያዚያ 8 ቀን 1997 ዓ.ም. አንድ የህግ ፋኩልቲ መምህር በማታው የትምህርት ክፍለ ጊዜ ከክፍል አስተምሮ ሲወጣ የኮሪደር መብራቶችን በማጥፋት ማንነቱ ባልታወቀ ተማሪ በተፈፀመበት የድብደባ ወንጀል ሳይጣራና ለመምህራን በቂ ዋስትና ሳይሰጥ፣ክፍል ገብተው እንደማያስተምሩ የፋኩልቲው መምህራን በመወሰናቸው የመማር ማስተማሩ ሂደት መቋረጥ አንድ ምክንያት መሆኑን የደረሰን መረጃ አመልክቷል።</p>

<p>መምህሩ ላይ የድብደባ ወንጀል የተፈፀመበትን ምክንያት ለጊዜው ለማወቅ ባይቻልም፣ ከተማሪ ውጤት ጋር የተያያዘ ሳይሆን እንደማይቀር ተገምቷል። ድብደባ የተፈፀመበት መምህር ሆስፒታል ተወስዶ የሕክምና እርዳታ እንዲያገኝ የተደረገ ቢሆንም የሕግና የቢዝነስ ፋኩልቲ መምህራን ደብዳቢው ለሕግ ካልቀረበ በቀር የማስተማር ሥራችንን አንቀጥልም በማለታቸው ትምህርት ሊቋረጥ ችሏል። </p>

<p>በተያያዘ ሁኔታ በዩኒቨርስቲው ትምህርት ፋኩልቲ ተማሪዎች መካከል በብሔር በመከፋፈል በተደረገ የእርስ በርስ ፀብ የተጐዱ ተማሪዎች መኖራቸውን ከሥፍራው የደረሰን ዘገባ አመልክቷል።</p>

<p>የፀቡ መነሻ ምን እንደሆነ በትክክል ባይታወቅም የአማራና ትግሬ ተወላጅ ተማሪዎች ባንድ ወገን፣ የኦሮሞና የሌሎች ብሔር ተወላጆች በሌላ ወገን ሆነው ግጭት ውስጥ መግባታቸውን መረጃው አመልክቷል።</p>

<p>ከፀቡ ጋር በተያያዘ በርካታ የዩኒቨርስቲው ተማሪዎች በፖሊስ ታፍሰው መታሰራቸው የተገለፀ ሲሆን የፀቡ መነሻና ወንጀሉን የፈፀሙትን የመለየት ሥራ እየተሠራ መሆኑ ታውቋል።</p>

<p>ብሔር በመለየት ሚያዚያ 7 ቀን 1997 ዓ.ም የአማራ ተወላጆች የሆኑ ተማሪዎችን፣ ብአዴን በልማት ጉዳይ ካወያየና በተመሳሳይ መልኩ ሚያዚያ 8 ቀን 1997 ዓ.ም. የኦሕዴድ ሊቀመንበር አባዱላ ገመዳ የኦሮሞ ተወላጅ ተማሪዎችን ሰብስበው ማነጋገራቸውን ተከትሎ ነው ተብሏል። የታሠሩም ሆነ ጉዳይ የደረሰባቸው ተማሪዎች ቁጥር አልታወቀም። በስልክ ቁጥር 08201143 በመደወል የዩኒቨርስቲውን አስተዳደር ለማነጋገር ያደረግነው ሙከራ አልተሳካም።</p>


<p class="align-center"><a href="/Gazettas/Tomar/info/Tomar.sera.html">ከጦማር ሚያዝያ 12 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ጦማር/ማውጫ/1997/ሚያዝያ/12/ጦማር1.120897.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
