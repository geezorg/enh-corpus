<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"መፅሐፉ የእኔ ትዝታ ሊሆን አይችልም" (ኰሎኔል መንግሥቱ ኃ/ማርያም)</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">"መፅሐፉ የእኔ ትዝታ ሊሆን አይችልም" (ኰሎኔል መንግሥቱ ኃ/ማርያም)</h2>


<p>"የሌተና ኰሎኔል መንግሥቱ ኃይለማሪያም ትዝታዎች" በሚል ርዕስ በገነት አየለ አንበሴ አዘጋጅነትና በሜጋ አሳታሚ ድርጅት አሳታሚነት ታትሞ የተሰራጨው መፅሐፍ "የእኔ ትዝታ ሊሆን አይችልም" ሲሉ ኰሎኔል መንግሥቱ ኃይለማርያም ተናገሩ።</p>

<p>የጦማር ዘጋቢ ትናንት ሐምሌ 1 ቀን 1994 ዓ.ም ከቀኑ 9:30 ሰዓት በስልክ ላቀረበላቸው ጥያቄ በሰጡት ምላሽ ይህ የሌሎችም ግለሰቦች አስተያየት የታጨቀበት መፅሐፍ "የእኔ ትዝታ ሊባል አይችልም" በማለት ገልጠዋል።</p>

<p>የመፅሐፉ አዘጋጅ (ቃለመጠይቁን ያደረገችላቸውን) ገነት አየለን ቀደም ሲል እንደማያውቋት የተናገሩት ኰሎኔል መንግሥቱ፣ አባትና እናቷ ለኢትዮጵያ አንድነት የተፋለሙ መሆናቸውን፣ እርሷም የአብዮትና የአንድነት ወገን መሆኗን ገልጣ በተደጋጋሚ ስለጠየቀቻቸው ቃለመጠይቁን ለመጀመሪያ ጊዜ ለኢትዮጵያዊ ለመስጠት ፈቃደኛ መሆናቸውን ተናግረዋል። በተለይም ደግሞ ወንድሟ የቅርብ ጓደኛዬ ስለነበር የእርሱንም ሁኔታ ግምት ውስጥ በማስገባት ቃለምልልሱን ከእርሷ ጋር አደረግሁኝ" ያሉት ኰሎኔል መንግሥቱ ኃይለ ማርያም።</p>

<p>መፅሐፉ "የወያኔ የገቢ ምንጭ" በሆነው በሜጋ አሳታሚ ድርጅት ውስጥ ስለመታተሙ የሚያውቁት ነገር እንደሌለና ነገሩን ወዳጆቻቸው ደውለው ሲነግሯቸው ከልብ ያዘኑ መሆናቸውን ለዘጋቢው ገልጠዋል።</p>

<p>የመፅሐፉን ሽፋን እንደፍላጐታቸው አድርገው ያዘጋጁት ሜጋዎች እርሳቸው ከተናገሩዋቸው ውስጥ ምን ያህሉን ቀንሰው ምንስ እንደጨመሩበት ለማወቅ መፅሀፉ ስላልደረሳቸውና ስላላነበቡት ዝርዝር ማብራሪያ ለመስጠት እንደሚቸገሩ ተናግረዋል።</p>

<p>የራሳቸውን መፅሐፍ በቅርብ ጊዜ ለማውጣት በመጨረሻው ዝግጅት ላይ እንደሚገኙ የተናገሩት ኰሎኔል መንግሥቱ በገነት አየለ በተዘጋጀው መፅሐፍ ላይ ያላቸውን አስተያየትና ምላሽ መፅሐፉን ካነበቡ በኋላ እንዳስፈለጊነቱ ምላሽ እንደሚሰጡም አክለው ገልጠዋል። ገነት አየለ መጽሀፉን እንደላከችላቸው ደውላ እንደነገረቻቸውም ተናግረዋል።</p>

<p>በተያያዘ ሁኔታ ይህን ሰፊ ተነባቢነት እንዳገኘ የሚነገርለትን መፅሐፍ በማስተዋወቅና የኰሎኔል መንግሥቱ ቃል በማስተጋባት በኩል ነፃ ጋዜጦች የተጫወቱት ሚና በማውገዝ የልዑል አስራት ካሳ ልጅ የሆኑት ሙሉጌታ አስራት ካሣ የተቃውሞ መልዕክት በኢሜል አሰራጭተዋል። እንደ ሙሉጌታ አስራተ ካሣ ደብዳቤ አባባል ከሆነ ኰሎኔል መንግሥቱ በተለይም ቀይ ሽብርና የአፄ ኃይለሥላሴን አሟሟት አስመልክቶ የሰጡት ቃለ ምልልስ እውነት አይደለም። ሙሉ ጌታ አስራት ካሣ በኰሎኔል መንግሥቱ ዘመነ ሥልጣን እስር ቤት እንደነበሩም አያይዘው ገልጠዋል።</p>


<p class="align-center"><a href="/Gazettas/Tomar/info/Tomar.sera.html">ከጦማር ሐምሌ 2 ቀን 1994</a></p>

</body>
</html>	














