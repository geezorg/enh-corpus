<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የተዘጋው ድንበር እንዲከፈት ተስማሙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የተዘጋው ድንበር እንዲከፈት ተስማሙ</h1>


<p>በኢትዮጵያና በኤርትራ ድንበር የፀጥታ ቀጠና ውስጥ የሰፈረው ዓለም አቀፍ ሠላም አስከባሪ ጦር ድንበር አቋርጦ እንዳይንቀሳቀስ በኢትዮጵያበኩል የተጣለው እገዳ ከትናንት ሚያዚያ 28 ቀን 1994 ዓ.ም ጀምሮ እንዲነሳ ከስምምነት ላይ መደረሱን ለማወቅ ተችሏል።</p>

<p>በኢትዮጵያና በኤርትራ የተመድ የሠላም ተልዕኮ የኮፊ አናን ልዩ ወኪል አምባሳደር ዮሴፍ ሌጉዌላ ከኢትዮጵያ መንግሥት ከፍተኛ ባለሥልጣናትጋር ባደረጉት ንግግር ድንበሩን እንደገና ክፍት የማድረጉ አቋም እንደተወሰነ የገለጡት ወገኖች አክለው እንደተናገሩት፣ የኢትዮጵያ መንግሥት "ሉዐላዊነቴ ተደፍሯል" ብሎ ላቀረበው ክስ ይቅርታ ጠይቀዋል።</p>

<p>ሠላም አስከባሪው ኃይል ከኢትዮጵያ መንግሥት ፈቃድ ውጪ ከኬንያ ተነስተው አሥመራ እንደገቡ የተነገረላቸውን የቢቢሲ እና የአጃንስ ፍራንስፕሬስ ጋዜጠኞችን ባድመ ድረስ መውሰዱ ከኢትዮጵያና ከሠላም አስከባሪውኃይል ስምምነት ውጪ በመሆኑ ሠላም አስከባሪው በወሰደው ውልን በመጣስ እርምጃ የኢሕአዴግ መንግሥት ድንበር ተሻጋሪ የሠላም አስከባሪውን እንቅስቃሴ ካገደ በኋላም ጋዜጠኞቹ ያለፈቃድ እንዴት ወደባድመ ሊገቡ እንደቻሉ ሠላም አስከባሪው ኃይል ማብራሪያ ይሠጠኝ ብሎ መጠየቁ ተነግሯል።</p>

<p>በዚህም መሠረት ኢትዮጵያ በጠየቀችው መሠረት ከተባበሩት መንግሥታትድርጅት ተወካይ ሌጉዌላ ዮሴፍ ሌጉዌላ በሚመራ ልዑክ ከጠቅላይ ሚኒስትሩ፣ ከሌሎችም የሀገሪቷ ባለሥልጣናት ጋር ድርድር ያካሄዱ ሲሆን በዚህ ድርድር ላይ ግን ሌላ ጥያቄ ተነስቷል ተብሏል።</p>

<p>"ተመድ ዳግመኛ እንዲህ ዓይነት ስህተት እንደማይደግም ተስፋ እናደርጋለን ያሉት የኢሕአዴግ ባለሥልጣናት በሜጀር ጄኔራል ፓትሪክ ካማራ መባረር ላይ የያዙትን አቋም ለውጠው ይሁን ወይንም ድንበሩን ክፍት ካደረጉ በኋላ ግፊታቸውን ለመቀጠል ይሁን ለጊዜው የታወቀ ነገር የለም። ይፋ ያልሆኑና ለደቹ ጄኔራል ቅርብ የሆኑ ወገኖች ለዜና ሰዎች እንደገለጹት ከሆነ ሰውዬው የሙያ ሰው እንጂ ወገናዊ አይደሉም።</p>

<p>ድንበሩ ዝግ ሆኖ በቆየበት ከአሥር ቀናት በላይ በሚሆን ጊዜ ውስጥ አንድ ሺህ ኪሎ ሜትር እርዝመት ባለው የፀጥታ ቀጣና ውስጥ ቅኝት የማድረግ ኃላፊነት የተጣለባቸው የሕንድ፣ የኬንያና የጆርዳን ወታደሮች ከእንቅስቃሴ ተገትተው ቆይተዋል።</p>

<p>ለጉዳዩ ቅርበት ያላቸው ዲፕሎማቶችና ታዛቢዎች እንደሚሉት ነገሩን ያባባሰውና የኢሕአዴግ ባለሥልጣናትን ያስቆጣው የሰላም አስከባሪው ጦር የውጭ ሀገር ጋዜጠኞችን ባድመ የመውሰድ ጉዳይ ሳይሆን፣ ወቅቱ በባድመ የማንነት ጥያቄ ላይ ግልፅ የሆነ መደምደሚያ እንደሌለ እየተገለፀ ያለበት መሆኑ ነው።</p>

<p>ከድንበር ኮሚሽኑ ይፋ ውሳኔ በኋላ በባድመ የማንነት ጥያቄ ላይ የሚያጭሩ ዘገባዎችን ያስተላለፉ የቢቢሲ ጋዜጠኞች መሆናቸው ታውቆ፣ የኢሕአዴግ መንግሥት ከቢቢሲ ባለሥልጣናት ጋር ውዝግብ ውስጥ በገባበት ወቅት የቢቢሲ ጋዜጠኞች በአዲስ አበባ መጠቀም ትተው በአሥመራ በኩል ባድመመግባታቸው ብስጭትን ሳይፈጥር እንዳልቀረ እነዚሁ ታዛቢዎች ይናገራሉ።</p>

<p>በኢትዮጵያ መንግሥት ጋዜጠኞቹ ካለ መግቢያ ፈቃድ ነው ባድመ የገቡትቢልም የተባበሩት መንግሥታት ድርጅት ሠላም አስከባሪ ኃይል ግን ጋዜጠኞቹን ወደ ባድመ እንዲገቡ ሲፈቅድ በአካባቢው ለሚገኙ የኢትዮጵያ መንግሥት ተወካዮች አሳውቄ ነው። ነገር ግን ተቀባዩ አካል ግን ለሀገሪቱ መንግሥታት ባለማሳወቃቸው ችግሩ ሊፈጠር ችሏል ብለዋል።</p>

<p>የኢትዮጵያ መንግስት ግን እስካሁን ለጉዳዩ መግለጫ አልሰጠም።</p>


<p class="align-center"><a href="/Gazettas/Tomar/info/Tomar.sera.html">ከጦማር ሚያዝያ 29 ቀን 1994</a></p>

</body>
</html>	














