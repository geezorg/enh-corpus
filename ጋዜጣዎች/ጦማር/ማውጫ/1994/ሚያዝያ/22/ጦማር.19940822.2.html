<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኦሮሚያ መንግስት እህል ሸመታ ጀመረ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የኦሮሚያ መንግስት እህል ሸመታ ጀመረ</h1>


<p>የኦሮሚያ ክልላዊ መንግስት ከኢትዮጵያ ንግድ ባንክ በተበደረው 42 ሚሊዮን ብር ከገበሬው ላይ እህል መግዛት መጀመሩን ከክልሉ መንግሥት ምንጮች የተገኘው መረጃ ገልጧል።</p>

<p>በኦሮሚያ ክልል ከእህል ዋጋ መውደቅ ጋር በተያያዘ በትምህርት ቤቶች አመፅ ተቀጣጥሎ በተለይም በምዕራብ ኦሮሚያ ውጥረት ከተፈጠረ ወዲህ የእህል ግዢ ተግባር የሚከናወነው፣ በክልሉ ውስጥ በሚገኙ የሕብረት ሥራ ማኅበራት አማካኝነት ሲሆን እስከአሁን ባለው መረጃ መሠረት ግዢው እየተፈፀመ ያለው፣ በምስራቅ ወለጋ ዞን (ነቀምቴ አካባቢ)፣ በባሌና በአርሲ ዞኖች ነው ተብሏል።</p>

<p>የዚህ የእህል ግዢ ተግባር መሠረትም ቀድም ሲል በኩንታል 18 ብር በመሸጥ ደረጃ ደርሶ የነበረው በቆሎ በ40 ብር፣ በኩንታል 40 ብር የነበረው ስንዴ 75፣ እና 85 ብር በመሸመት ላይ እንደሚገኝ ተገልጧል።</p>

<p>ይህ በባንክ ብድር እየተገዛ ያለው እህል በመንግስት መጋዘን ተቀምጦ የእህል ዋጋ ውድ በሚሆንበት ጊዜ ተመልሶ በትርፍ እንዲሸጥ ተደርጐ የባንኩ ብድር ተመላሽ እንደሚሆን ተገምቷል።</p>

<p>የተያያዘ ሁኔታ በአሁኑ ወቅት በክልሉ ውስጥ የተፈጠረውን ቀውስ ተከትሎ የክልሉ ካቢኔ፣ ካድሬዎችና የኦሕዴድ ማዕከላዊ ኮሚቴ አባላት ከ16/8/94 ጀምሮ እስከ 20/8/94 በስብሰባ ላይ እንደነበሩ ለገዳዩ ቅርበት ያላቸው ምንጮች ገልጠዋል። በዚህም መሠረት ሚያዚያ 17 ቀን 1994 የክልሉ ካቢኔ 16ኛ መደበኛ ስብሰባውን ያደረገ ሲሆን ሚይዚያ 18 ቀን 1994 ደግሞ የክልሉ ገዥ ፓርቲ ካድሬዎች ተሰብስበው በወቅቱ የክልሉ ሁኔታዎች ላይ ከመንጋገራችው በላይ ከኦነግ ጋር በተያያዘ ሁኔታ ግምገማ ተከናውንውል ተብሏል። እሑድ መጋቢት 19 ቀን 1994 ደግሞ የኦሕዴድ ማዕከላዊ ኮሚቴ በወቅቱ ጉዳዩ ላይ ስብሰባ ተቀምጦ እንደነበር ታውቋል።</p>

<p>16ኛው መደበኛ የክልሉ ካቤኒ የተለያዩ ውሳኔዎችን ያጸደቀ ሲሆን ለ45 ኋላቀር ወረዳዎች አቅም ማጐልበቻ ተብሎ የ30 ሚሊዮን ብር ልዩ ድጋፍ እንዲመደብ መፍቀዱ ታውቋል። ይህ ገንዘብ በአዲሱ አደረጃጀት መሠረት በወረዳ ደረጃ የሚመደቡትን የመንግስት ሠራተኞች ኑሮ በማደላደል ነው በማለት ለጉዳዩ ቅርበት ያላቸው ወገኖች ሲናገሩ፣ በሌላ በኩል ደግሞ የተመደበው ገንዘብ ለሚደረገው የፀረ ኦነግ የቅስቀሳ ሥራ ድጋፍ የሚሆን እንደሆነ የሚናገሩ ወገኖች አሉ።</p>

<p>ይህ በዚህ እንዳለ ከኢትዮጵያ ቴሌቪዥን የኦሮሚያ ቋንቋ ማስተባበሪያ ይነሳሉ ተብለው የነበሩ ጋዜጠኞች እስከትናንት ሚያዚያ 21 ቀን 1994 ድረስ በሥራ ቦታቸው ላይ እንደሚገኙ ለማወቅ ተችሏል።</p>

<p>በተያያዘ ሁኔታ የተመደቡበትን ቦታ የሚገልፅች አዲስ የተመደቡበትን ቦታ የሚገልፅ ደብዳቤ ባይደርሳቸው ነው እንጂ ከቴሌቭዥን ጋዜጠኝነታቸው መነሳታቸው የማይቀር መሆኑን ለውሳኔ ሰጪዎቹ ቅርበት ያላቸው ወገኖች በመናገር ላይ ናቸው።</p>


<p class="align-center"><a href="/Gazettas/Tomar/info/Tomar.sera.html">ከጦማር ሚያዝያ 22 ቀን 1994</a></p>

</body>
</html>	














