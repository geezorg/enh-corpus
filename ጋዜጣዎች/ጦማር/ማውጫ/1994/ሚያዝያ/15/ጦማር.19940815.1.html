<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አወዛጋቢ አካባቢ ከአየር ካርታ እየተነሳ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">አወዛጋቢ አካባቢ ከአየር ካርታ እየተነሳ ነው</h1>


<p>የኢትዮ-ኤርትራ የድንበር ይገባኛል ጥያቄ በዓለም አቀፍ ሸንጐ ዳኝነት ውሳኔ ከተሰጠው በኋላ ካለፈው አርብ ሚያዚያ 11 ቀን 1994 ዓ.ም ጀምሮ በሁለቱም መንግሥታት በኩል አወዛጋቢውን አካባቢ ከአየር ላይ ፎቶግራፍየማንሳት ተግባር መጀመሩን ታውቋል። ይህ ለሰባት ቀናት ይቆያል ተብሎ የተገመተውን ካርታ ለማንሳት ከኢትዮጵያ ወገን የተመደቡት ካርቶግራፈሮች በተመድ ሠላም አስከባሪ አውሮፕላኖች በመታገዝ ካርታ የማንሳቱን ሥራ የጀመሩ ሲሆን፣ በኤርትራ ወገንም ተመሳሳይ የካርታ ማንሳት ሥራ በተመሳሳይ ሁኔታ እየተካሄደ ነው ተብሏል።</p>

<p>ይህ ካርታ የማንሳቱ ተግባር ሁለቱን ሀገሮች በሚያዋስነው አንድ ሺህኪሎ ሜትር በሚሆን ክልል ውስጥ ፈንጂ የተቀበረባቸውን ቦታዎች ለይቶ ለማመልከትና ለወደፊት ይደረጋል ለሚባለው በመሬት ላይ የድንበር መለያችካል ለሚተከለው ኮሚሽን አመቺ ሁኔታን ለመፍጠር እንደሆነ ተገልጧል።</p>

<p>የድንበር ማካለሉ ተግባር ከመከናወኑ በፊት ፈንጂዎች በግድ መጽዳት እንዳለባቸው በታመነበት በአሁኑ ወቅት ፈንጂውን ሙሉ በሙሉ ለማፅዳት እስከአምስት መቶ ሺህ ዶላር የሚደርስ ገንዘብ እንደሚያስፈልግ ተያይዞተጠቁሟል የድንበር ማካለሉን ተግባር የሚያከናውነው ኮሚሽን ጠቅላላ ስራውን እስከመጪው መስከረም 5 ቀን 1995 ዓ.ም ለማጠናቀቅ ፍላጐት ያለው ቢሆንም ፈንጂዎቹን የማንሳቱና ድንበሩን በመሬት ላይ የማመላከቱ ተግባር ቀላል ሊሆን ስለማይችል ጠቅላላ ተግባሩን ለማጠናቀቅ ከእንግዲህ እስከ ሁለት ዓመት የሚደርስ ጊዜ መጠየቁ እንደማይቀር ተገምቷል።</p>


<p class="align-center"><a href="/Gazettas/Tomar/info/Tomar.sera.html">ከጦማር ሚያዚያ 15 ቀን 1994</a></p>

</body>
</html>	














