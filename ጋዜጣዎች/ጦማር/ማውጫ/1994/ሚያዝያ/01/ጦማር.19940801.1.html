<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"ጠቅላይ ሚኒስትሩ ያሻቸውን ፈፅመውብኛል"</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">"ጠቅላይ ሚኒስትሩ ያሻቸውን ፈፅመውብኛል"</h1>


<p>በሙስና ወንጀል የፌዴራል ፀረ ሙስና ኮሚሽን በመዝገብ ቁጥር 73 66 ክስ የመሠረተባቸው የቀድሞው ጠቅላይ ሚኒስትር ታምራት ላይኔ የተመሠረተባቸው ክስ ማፈሪያ እንደሆነና የቂም በቀል ጥማቱን ሊወጣ እንደሆነ ትናንት መጋቢት 30 ቀን 1994 ዓ.ም ለጠቅላይ ፍርድ ቤት ባቀረቡት የቅድመ ክስ ዝግጅት መግለጫ ገለፁ።</p>

<p>እንደ አቶ ታምራት መግለጫ የፀረ ሙስና አዋጅ ሕገ መንግሥቱን ማጅራቱን መትቷል፤ ሕጉ በራሱ ወንጀለኛ ነው። ወንጀለኛ በሆነ ሕግ ሰው እንዴት ሊከሰስ ይገባዋል ካሉ በኋላ ክሱን ያቀረበው የፀረ ሙስና ኮሚሽን የበላይ ኃላፊው ጠቅላይ ሚኒስትሩ ያሻቸውን ፈጽመውብኛል። በኃላፊነት ሊሰሩበት የሚገባው ሥልጣናቸውን ያለአግባብ በመጠቀም በሕግና በሕጋዊ ስልጣን ስም ሕገወጥ ድርጊት ፈጽመውብኛል ብለዋል።</p>

<p>እኔ የተከሰስኩበት ክስ ወንጀል ሠርቼ ሳይሆን የፖለቲካ ክስ ነው። የፖለቲካ በቀልን በሥረ-መነሻነት ጐዝጉዞ "ሙስና" የሚሉትን የደነበሸ መፈክራቸውን እየለበሱ ተቃራኒና ተቃዋሚ አመለካከቶችን በአስተሳሰብም ሆነ በአካል ለማጥፋት ሲሉ ያሴሩት ሴራ እንደሆነ ገልፀዋል።</p>

<p>አቶ ታምራት አክለው እንደገለጹት የወንጀለኛ መቅጫ ሕግ ቁጥር 35ትን በመተላለፍ የወንጀል ሥራ ባለመተባበሬ ክስ ተመስርቶብኛል። በዚህም መሠረት ሐምሌ 12፣17፣25 እና 28 1993ዓ.ም ነሐሴ 16 ቀን 1994ዓ.ም ለስድስት ጊዜያት የፌዴራል ፖሊስ መርማሪዎችና የፀረ ሙስና ኮሚሽን ባለሥልጣኖች እኔ ወደምገኝበት ወህኒ ቤት ድረስ በመምጣት በአቶ ስዬ አብርሃ ላይ እንድመሰክር "ካሮትና ዱላ" እየተባለ በሚታወቀው የአምባገነኖች ዘዴ በማግባባትና በማስፈራራት የማነሳሳት የሽብር ወንጀል እንደፈፀሙባቸው ለፍርድ ቤቱ አስረድተዋል።</p>

<p>አቶ ታምራት በአቶ ስዬ ለመመስከር ዝግጁ ቢሆኑ ኖሮ በዚህ ክስ ውስጥ ተከሳሽ እንደማይሆኑና "ወንጀል ሠርተሃል" ተብሎ በዚህ ችሎት እንዳማይቆሙ ገልፀው፤ የተከሰስኩት የበቀል መሣሪያ መሆን ባለመፈለጌ ብቻ ነው። በዚህ መሠረት የተመሠረተብኝ ክስ አሳፋሪ፣ የቂመኝነት ሽፋን እንጂ ሕግ የማስጠበቅ ዓላማ እንዳልሆነ ግልፅ ሲሆን እኔም የሕሊና ነፃነት እንዳይኖረኝ የተንኮል መሣሪያ በመሆን ለመልካም ሽብር በመፍጠር ከፍተኛ ጥረት ተደርጐብኛል ብለዋል።</p>

<p>... ለበቀል ፍላጐታቸው መሳሪያ ብሆን ነፃ ሊያድርጉኝ የነበረውን ያህል በአሻቸው ጊዜ ደግሞ ወንጀለኛ ነህ ብለው ለክስ ያቀረቡኝ መሆናቸውን ያረጋግጣል ካሉ በኋላ ይህ ተቋማዊ የበቀል መጠፍጠፊያ መሳሪያ የጠቅላይ ሚኒስትሩ የቂም በቀለኝነት ስብዕና ትክክለኛ ግልባጭ ለመሆኑ ብዙ ምርምር የሚጠይቅ አይደለም ብለዋል።</p>

<p>በእኔ ላይ የተመሠረተው ክስ ፍጹም ሀሰት የሆነና ከቂምና ከበቀል የመነጨ ነው ያሉት አቶ ታምራት ... ኮሚሽኑ አንድ ሕሊናውና ዲሞክራሲያዊ ማዕከላዊነት በሚባለው ድርጅታዊ እንደሆነ እናየዋለን እንጂ እኔ ከአቶ ካህሳይ ጋር ጓደኝነትም ሆነ ዝምድና የለኝም፤ ወፍራም ይሁኑ ቀጭን አላውቃቸውም። እስከ ቅድመ አያት ድረስ ስማችን ቢጠራ እንኳን የሚያገናኘን ክር አይገኝም፤ ድንገት እስከሉሲ ድረስ ከሄድን ግን ... ብለዋል።</p>

<p>የተባለው ደብዳቤ ስህተት አይደለም። ይሁን እንጂ ስህተት ነው ቢባል እንኳን ከአቶ አሰፋም ሆነ ከአቶ ስዬ ጋር እንዲሁም ከአቶ ካህሳይ አባይ ጋር በቀጥታም ሆነ በተዘዋዋሪ የሚያገናኘው ነገር የለም። ... እኔን ለመወንጀል የተሰበሰቡት ወረቀቶች እንደእውነቱ ቢሆን የሚወነጅሉት አቶ ወንዶወሰንን ነው። ሆኖም ግን እርሳቸው ይግረማችሁ ተብሎ በእኔ ላይ እንዲመሠክሩ ተደርጓል፤ ከጠቅላይ ሚኒስትሩ ጽ/ቤት ደረሰኝ ያሉትን ትዕዛዝ ሙሉ በሙሉ ሽረው ሥልጣናቸው የማይፈቅድላቸውን በትዕዛዙ ደብዳቤ ላይ የሌለ የራሳቸው ትዕዛዝ ጨምረው የጉምሩክ ደብዳቤ ያረጋግጣል። ነገር ግን እርሳቸው "የስለት ልጅ" በመሆናቸው መከሰሳቸው ቀርቶ እንዲያውም ምስክር ሆነው መጡና አረፉት። ይህቺ ናት ጨዋታ! አለ ዘፋኙ እንዲህ ነው። እንግዲህ በሙስና ላይ በቁርጠኝነት ሲዘመት በማለት ክሱን አጣጥለውታል። አቶ ወንዶሰን የኢሕአዴግ ምክር ቤትና የብአዴን ፖሊት ቢሮ አባል የሆኑ ታማኝ ካድሬ ናቸው። በዚሁ ጉዳይም ሆነ በሌሎች ጉዳዮች ሌሎች ቁስሎቻቸው ይነካካሉ። እንዲሁም ከሌሎች የብአዴን ፖሊት ቢሮ አባሎቻቸው ጋር በእከክልኝ ልከክልህ መተሻሸት ይኖራል። ከሁሉም በላይ ግን ሕሊናን ለባርነት አሳልፎ በሚሰጠው ዲሞክራሲያዊያን ማዕከላዊነት በሚባለው ሕግ የሚተዳደሩና ከዚህ በፊት በእኔ ላይ ቂምና በቀል ስላለባቸው ሊመሰክሩብኝ አይገባም። ፍርድ ቤቱም የእርሳቸውን ምስክርነት ውድቅ እንዲያደርግልኝ በማለት ፍርድ ቤቱን ጠይቀዋል።</p>

<p>በመጨረሻም በሙስናና በሥልጣኝ ዋልጌነት መከሰስ የሚኖርባቸው ጠቅላይ ሚኒስትር መለስ ዜናዊና ጥቂት ጓደኞቻቸው ናቸው። በዚህም መሠረት ብዙ መቶ ሚሊዮን ዶላር በአውሮፓና በአሜሪካ ባንኮች አከማችተው የኢትዮጵያ ቦካሳዎችና አባቻዎች የሆኑት እነርሱ ናቸው፤ በዘረፋ ተፈጥረው በዘረፋ የደለቡ ኩባንያዎች ባለቤት በመሆን የሀገሪቱን ሀብት ያለሀፍረት እየዘረፉ የሚገኙት እነእርሱ ናቸው። ሀብት ለመሰብሰብ እንዲያመቻቸው በፈጠሩት ኤፈርት በተባለው ተቋም ሥር በአንድ ወቅት በአውሮፓ በሚገኙ ጥቂት ባንኮች ውስጥ አቶ መለስ ብቻ የሚያዙበት ከመቶ ሚሊዮን ዶላር በላይ አከማችተው ነበር፤ "ማረት" በተባለው ሌላው የሀብት መሠብሰቢያ ድርጅት ስም ብቻ በአውሮፓ በመቶዎች ሚሊዮን ዶላር ገንዘብና ሌሎች የንግድ ሥራዎች አከማችተዋል። የሚያዙበትም አቶ መለስና ግብረአበሮቻቸው ናቸው።</p>

<p>በውጭ ሀገር ያከማቹትን የኢትዮጵያ ሕዝብ ገንዘብ ለራሳቸው "የክፉ ቀን" ይሆናቸው ዘንድ በኢንተርናሽናል እስቶክ ኤክስቼንጅ ውስጥ እየነገዱ ሲያተርፉበት እዚህ ሀገር ውስጥ ለሚሰሩት ንግድና ለፋብሪካዎቻቸው ማቋቋሚያ የሚሆናቸውን ያለገደብ ከባንክ ብድር በመውሰድና ወለዱንም ባለመመለስ ተጨማሪ የሕዝብ ሀብት በመዝረፍ በሚሊዮን በሚቆጠር ብር ተጠያቂ የሆኑት አቶ መለስና ግብረአበሮቻቸው ናቸው ብለዋል።</p> 

<p>አቶ ታምራት ከዚህ ባሻገር በእርሻቸውና በአቶ መለስ መሀከል በኤርትራ ጉዳይ የነበራቸውን ልዩነት እንደሚከተለው ጠቅሰዋል።</p>

<p>1. ኢሕአዴግ አዲስ አበባን ሻዕቢያ አስመራን ከተቆጣጠሩ በኋላ በተቋቋመው ጊዜያዊ መንግሥት የቀሩ ብዙ ሺህ ቶን የኢትዮጵያ ንብረቶችን ለማስመለስ ጥረት ሳያደርግ አቶ መለስ ንብረቱን ማስመለስ አስፈላጊ እንዳልሆነ፣ ኤርትራ በዓለም አቀፍ ፍርድ ቤት ኢትዮጵያን ብትከስ በቅኝ ገዢና በቅኝ ግዛት ግንኙነት መሠረት አሰብ ላይ ከቀረው ንብረት እጅግ ብዙ የደም ካሳ ልንከፍል እንደምንችል ይሟገቱ ስለነበር በዚሁ ምክንያት ከእኔ ጋር ያለመግባባት ተፈጥሮ ነበር። በወቅቱ ኤርትራ ላይ ጥያቄ ማንሳት "የትምህክተኞች ጫማ መሳም ነው" በሚል አነጋገራቸው ምክንያት ከእኔ ጋር የከረረ የሀሳብ ግጭት ፈጥረን ነበር።</p>

<p>2. ከኤርትራ የተባረሩቱ ኢትዮጵያውያንን በሚመለከት መባረራቸው አግባብ ያለመሆኑን፣ የተዘረፈው ንብረታቸው ሊመለስላቸው እንደሚገባ ተባረው የገቡትም በአዲስ አበባና በየአስተዳደር ክልላቸው መንግሥት ባጀት እየመደበ ከእርዳታ ለጋሾች ጋር በመተባበር ሊያቋቁማቸው እንደሚገባ በ1984 ዓ.ም እኔ ያወጣሁትን መመሪያ ጠቅላይ ሚኒስትር መለስ ዜናዊ በመሻራቸው ለረዥም ጊዜ በመሀከላችን ያለመግባባት ምክንያት ሆኖ ነበር። ሰዎቹ የተባረሩት ማለት ነው። ኢሰፓኦውችና የደርግ ሰላዮች ናቸው በሚል ይፋ መግለጫ ለጋዜጠኞቹ በሰጡት ቃለመጠይቅ አማካኝነት ተናግረው እንደነበርም የኢትዮጵያ ሕዝብ ያስታውሰዋል።</p>

<p>3. በኤርትራ የተካሄደው ሪፈረንደም የኢሕአዴግንም ሆነ ራሱን ሻዕቢያ እ.ኤ.አ 1980ዎቹ ያወጣውን አቋም የሚፃረር መሆኑን ነፃነት ወይስ ባርነት በሚሉ አማራጮች ብቻ መታጠር እንደሌለበትና ሁሉንም አማራጮች ማቀፍ እንደሚኖርበት፤ ይህንንም ልንቃወመው እንደሚገባ የነበረኝን አስተሳሰብ አነሳ ነበር። እንዲሁም የኤርትራም ሆነ የኢትዮጵያ ሕዝብ ከሪፈረንደሙ በፊት ጊዜ አግኝቶ ቅራኔው የሚረግብበት ቅስቀሳ ሊካሄድ ይገባ እንደነበር የማነሳው ሐሳብ በተለይ ከአቶ መለስ ጋር የሐሳብ ግጭታችንንና ያለመግባባታችንን እያባባሰው ሄዷል።</p>

<p>4. ከአንዳንድ የኤርትራ መንግሥትና የሻዕቢያ ከፍተኛ መሪዎች ጋር ኢትዮጵያና ኤርትራ እንደገና በኮንፌዴሬሽን ወይም በፌዴሬሽን ሊዋሀዱ በሚችሉበት ሁኔታ ላይ አስመራ በሄድኩባቸው ወቅት አዲስ አበባም በመጡበት ወቅት እያነሳሁ እወያይ ነበር። በኤርትራ በኩል የመንግሥቱና የፓርቲው እምነት መሆኑን ባላውቅም ይህንን ሐሳብ እንደግፋለን የሚሉ መሪዎች ነበሩ። ሆኖም አቶ መለስ ይህንን ውይይት ጉዳዮንም በተመለከተ መወያየትና ማንሳት እንደሌለብኝ የኢሕአዴግ ዴሞክራሲያዊ ማዕከላዊነት እየተጣሰ ነው በሚል ሽፋን ሲነግሩኝና ማስጠንቀቂያ ሲሰጡኝ ስለነበር ብዙ ጭቅጭቅ ፈጥረንበታል።</p>

<p>5. ከኢትዮ-ኤርትራ የሚኒስትሮች የጋር ስብሰባ በ1988 ዓ.ም ከኤርትራ መንግሥት ባለሥልጣኖች ጋር በተገናኘንበት ጊዜ አንድ አስደንጋጭ መረጃ ከሻዕቢያ መሪዎች አገኘን። ይኸውም ዛላንበሳ፣ ባድመ፣ አጋይ፣ አሊቴና፣ የሚባሉት የትግራይ ቦታዎች የኤርትራ ግዛቶች እንደሆኑና ኤርትራ ነፃ በምትሆንበት ጊዜ እነዚህ ቦታዎች እንደሚሰጧቸው በትጥቅ ትግሉ ጊዜ ከሕወሓት መሪዎች ጋር ተስማምተናል የሚል ነበር። አሁንም ቢሆን የባድመ አንዳንድ ቦታዎች ከኤርትራ አስተዳደር ስር ናቸው አሉኝ። ጉዳዮን የሕወሓት ፖሊት ቢሮ በተለይም አቶ ስብሐት፣ አቶ አባይና አቶ መለስ ያውቁታል ተባልኩ። ይህንኑ መረጃ እንዲያረጋግጡልኝ እውነት ከሆነ ከፍ ያለ ስህተት የተሰራ በመሆኑ ሕዝቡ ማወቅ እንዳለበት ሐሰትም ከሆነ አሳማኝ በሆነ መንገድ እንዲያረጋግጡ ያደረግሁት ሙከራ በአቶ መለስ በኩል አንዴ ሻዕቢያ በውሸት የሚያስወራ ነው። ሌላ ጊዜ ትምክተኞች የትምክተኞች ወሬ ነው ከማለት በስተቀር በቂ መልስ አላገኘሁም። ጉዳዩን በረሀ በነበርንበት ጊዜ የሰማነው ስለነበር በድጋሚ በእርግጠኝነት ስሰማው ነገሩ እውነት ሊሆን ይችላል የሚል ከፍተኛ ጥርጣሬ አሳድሬ ነበር። ሆኖም ጉዳዩ የከረረ ጥላቻና ተዘዋዋሪ ማስፈራሪያ አስከተለብኝ።</p>

<p>ይህን ሽፍጥ በራሴ መንገድ ለማጣራት ባደረኩት ሙከራ አንዳንድ የሕወሓት ነባር አባላት ሁኔታውን በተዘዋዋሪ ሊያረጋግጥ የሚችል መረጃ ነግረውኛል። ለምሳሌ ያህል ባድመን የሚጨምረው ታህታይ አዲአቦ በተባለ የትግራይ ወረዳ ውስጥ የሚገኙ ዴዳ፣ ምልፃይ፣ ደምበ-ገዳሙ የሚባሉና የመሳሰሉ ቦታዎች እስከጦርነቱ ጊዜ ድረስ በኤርትራ ስር ነበሩ። ይህን የታሕታይ አዲአቦ ሕዝብም ያውቃል። በትጥቅ ትግሉ ወቅት ከ1971 ዓ.ም በኋላ ሕወሓት ብቻ ትግራይ ውስጥ ስለነበር የሕወሓት መሪዎች ተስማምተው ቦታዎቹን ካልሰጡን በስተቀር ማንም ሊሰጥ አይችልም። የካቲት 25 ቀን 1994ዓ.ም በወጣውና የሕወሓት ልሳን በሆነው "ወይን" ጋዜጣ ላይ አንዳንድ የትግራይ ቦታዎች በኤርትራ ሥር እንደነበሩ ጽፈዋል። የሕወሓት መሪዎች ካልሆኑ ማን እነዚህን ቦታዎች ይሰጣል? ሰሞኑን ሥለድንበር ድርድሩ ሲሰሩት በነበረው የፕርፖጋንዳ ሥራም በትጥቅ ትግሉ ወቅት የሻዕቢያ መሪዎች ድንበሩን እንድንለይ ደጋግመው ይጠይቁን ነበር በማለት ግማሹን እውነት ደብቀው በግማሹ ብቻ ሲግደረደሩ በራዲዮና በቴሌቭዥን ተደምጠዋል። ምን ያልተባለ አይሸትም ነው ነገሩ። በመቶ ሺህ የሚቆጠሩ ወጣት ሕይወቱን ያጣው ታዲያ ለዚህ ኖሯል?</p>

<p>6. በኢትዮጵያ የሚገኙ ኤርትራዊያን በራሳቸው ምርጫ አማካኝነት ዜግነታቸው እንዲወሰንና ኤርትራዊነትን የሚመርጡ እንደማንኛውም የውጭ ዜጋ እንዲታዩ ልዩ አስተያየት (ስፐቺአል ፕሪቪለገ) ካስፈለገም ዜግነታቸው ከተለየ በኋላ መሆን ይገባዋል የሚል አቋም ይዤ ይህንኑ ለማስፈፀም የሞከርኩት ሙከራ ከፍተኛ ተቃውሞ በአቶ መለስና በጓደኞቻቸው ገጥሞታል። እኔ የሰጠሁት መግለጫ የሚቃወም ሌላ መግለጫም በአቶ ስዩም አማካይነት ለምክር ቤቱ እንዲሰጥ ተደርጓል።</p>

<p>7. በቅርቡ ጠቅላይ ሚኒስትሩ የካዱት የ1. ቢሊዮን ብር ጉዳይ ገና ሳልታሰር ጀምሮ በብሔራዊ ባንክና በኢትዮጵያ ንግድ ባንክ በአፅንኦት የነሳ የነበረና ለኢትዮጵያ ሊመለስ የሚገባው መሆኑን በተደጋጋሚ እያነባሁ፤ የባንኮችና የእኔ ቢሮ ባለሙያዎችም ከኤርትራ ባለሥልጣኖች ጋር እንዲነጋገሩ ጥረት ሳደርግ ቆይቻለሁ። ሆኖም በ1988 ዓ.ም መጨረሻ ላይ ይህ ጉዳይ በሁለቱም መሪዎች የሚያልቅ ጉዳይ ስለሆነ ከኤርትራ ባለሥልጣኖች ጋር እንዳይነሳ አንተም እንዳታነሳ ተብዬ ማስጠንቀቂያ ያገኙበትጉዳይ ነው። በዚህ ብቻ አይደለም። አቶ መለስ ፕሬዚዳንት እኔ ጠቅላይ ሚኒስትር በነበርንበት ጊዜ ለኤርትራ መንግሥት መቋቋሚያ እንዲውል ባዘዙት መሠረት የተሰጠ በመሆኑ ተጠያቂ ናቸው። በዚህ ገንዘብ ምክንያት በሁለታችን መሐከል ከፍ ያለ ያለመግባባት ተፈጥሮ ነበር ብለዋል።</p>

<p>አቶ ታምራት ላይኔ ለፍርድ ቤቱ ካቀረቡት ባለ 23 መግለጫ የተወሰደ</p>


<p class="align-center"><a href="/Gazettas/Tomar/info/Tomar.sera.html">ከጦማር ሚያዚያ 1 ቀን 1994</a></p>

</body>
</html>	














