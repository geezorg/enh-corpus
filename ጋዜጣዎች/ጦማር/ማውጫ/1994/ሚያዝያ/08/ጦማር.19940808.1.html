<htmlf>
<head>
 <meta http-equiv="content-type" content="application/xhtml+xml; charset=utf-8"/>
 <title>ሁለቱም መንግስታት "ባድመና አካባቢው የእኛ ነው" ይላሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ሁለቱም መንግስታት "ባድመና አካባቢው የእኛ ነው" ይላሉ</h1>


<p>ባለፈው ቅዳሜ ሚያዚያ 5 ቀን 1994 ዘሄግ የሚገኘው ዓለም አቀፉ የኢትዮ-ኤርትራ የድንበር ኮሚሽን በሰጠው ውሳኔ ላይ ተመርኩዘው ከአዲስ አበባና ከአስመራ የሚሠጡ ማብራሪያዎች እርስ በእርሳቸው የሚቃረኑና ግልፅ እያልሆኑ መምጣታቸው ታዛቢዎችና ጉዳዩን በቅርበት በመከታል ላይ ያሉ ወገኖች እየገፁ ናቸው።</p>

<p>የኢትዮጵያ መንግስት የውጭ ጉዳይ ሚኒስቴር ስዩም መስፍን ሚያዚያ 5 1994 ከቀትር በኋላ ባድመና አካባቢና ለኢትዮጵያ እንደተወሰኑላት በገለፁ ማግስት የኤርትራ መንግስት ደግሞ ማምሻውን ባሰራጨው ዘገባ ባድመና አካባቢዋ የተሰጡት ለኤርትራ መንግሥት መሆኑን በመግለፁ እስከ ትናንትና ድረስ የማንኛው ወገን መረጃ ትክክለኛ እንደሆነ በእርግጠኝነት ለማረጋገጥ አልታቻለም።</p>

<p>እንዲሁም የኢትዮ-ኤርትራ የድንበር አካላይ ኮሚሽን ቅዳሜ ውሳኔውን ካስተላለፈ በኋላ ከመካከለኛው ዞን ባዳ እና ራጋይሌን ለኢትዮጵያ እንዲሆን ተወስኗል፤ ብለው የኢትዮጵያ የውጭ ጉዳይ ሚኒስትር አቶ ስዩም መስፍን ቢገልፁም ዳሂ ኒውስ የተባለው የመረጃ መረብ ደግሞ ኢትዮጵያ፣ ፆረና፣ ጉና ጉና፣ ሞኖ ክሴይዩ፣ ፎርት ካዶርናአ፣ ራጋይሌ፣ ሬንዳኮሞ፣ ማአሶሌ የሚባሉ ቦታዎች ይገቡኛል ብላ ብትጠይቅም ከባድ በስተቀር ሁሉም በታዎች በኤርትራ እንዲሆኑ ፍርድ ቤት መወሱን አብራርቷል።</p>

<p>ይህ የመረጃ መረብ አያይዞ እንዳመለከተው በምዕራባዊ ዞንም ሽላሎ፤ ባኦ፣ ጐጉሀላአ ሞቾቲ፣ ቶሞሳአ፣ ኤፍሪ እና አዳአስ ኢትዮጵያ የእኔ ናቸው ብላ የጠየቀች ቢሆንም ሙሉ በሙሉ ለኤርትራ የተወሰነላት መሆኑ ገልፀዋል።</p>

<p>አንዳንድ ውስጥ አዋቂ ምንጮች እንደሚገጹት ከሆነ ደግሞ ግዛትነቱ የኢትዮጵያ መሆኑ እየታወቀ ባድመን የሚጨምረው ታህታይ አዲሳቦ በተባለውየትግራይ ወረዳ ውስጥ የሚገኙ ዴዳ፣ ምልፃይ ደምቦ ገዳሙ የሚባሉ መሠል ቦታዎች እስከጦርነቱ ጊዜ ድረስ በኤርትራ ሥር ሆነው ይተዳደሩ እንደነበር ገልፀዋል።</p>

<p>በተጨማሪም ለዕለይና ታህታይ ዴዳ፣ አዲሐኪም ዑመር እንዲሁም በርካታ የባድመና አካባቢ ቦታዎች በግልፅ በማን አስተዳደር ውስጥ እንደተካተቱ ባለመታወቁ ምክንያት የትግራይ አካባቢ ነዋሪዎችና የትግራይ ተወላጆች ግራ እንደተጋቡ የደረሰን መረጃ ያመለክታል።</p>

<p>ይህ በዚህ እንዳለ የኢትዮ-ኤርትራ የድንበር ኮሚሽን ውሳኔ ለማዳመጥ ኢትዮጵያ ሁለት ዲፕሎማቶችን ያስቀመጠች ሲሆን በኤርትራ በኩል ግን የተገኙት የውጭ ጉዳይ ሚኒስትሯ መሆናቸው ለማወቅ ተችሏል።</p>

<p>መረጃዎቹ እንዳመለከቱት የኮሚሽኑን ውሳኔ ለማድመጥ ዘሄግ ውስጥ በሚገኘው ዓለም አቀፍ የድንበር አካላይ ፍርድ ቤት የተገኙት በኢትዮጵያ የውጭ ጉዳይ ሚኒስትር የሕግ ጉዳይ ኃላፊ አቶ ሰይፈ ሥላሴ ለማና የቀድሞው በተመድ የኢትዮጵያ አምባሳደር የነበሩት አምባሳደር ፍሰሃ ይመርሲሆኑ ከኤርትራ ደግሞ የኤርትራው የውጭ ጉዳይ ሚኒስቴር አቶ አሊ ሰዒድአብደላ ናቸው።</p>

<p>ውሳኔው በ3:30 አካባቢ ያዳመጡት የኢትዮጵያ ልዑክ አዲስ አበባ በሚገኑት የውጭ ጉዳይ ሚኒስትሩ አማካይነት ወደ ስምንት ሰዓት አካባቢ ለኢትዮጵያ ሕዝብ ውሳኔው ይፋ ሊሆን ችሏል። በእርግጥ ውሳኔው ይፋ ይደረጋል ተብሎ ይጠበቅ የነበረው ሰኞ ሚያዚያ 7 ቀን 1994 ቢሆንም ውሳኔው በተላለፈ ዕለት 125 ገፅ የሚሆነው የፍርድ ውሳኔ በአንድ ድርጅት አማካይነት በመረጃ መረብ መለቀቁ ታውቋል።</p>

<p>በዚህ መሠረት ይግባኝ በሌለው አሳሪ ፍርድ ቤት በተካሄደው ውሳኔ መሠረት ኤርትራ ይገባኛል ብላ ስትጨቃጨቅባቸው ከነበሩት መሀከል ዛላንበሳ፣ ኢሮብ፣ ባድመ፣ አሊቴና፣ ባዕዳ፣ ሁጋኢሌ እና ሌሎች ቦታዎች እንዲሁም ከ1990 በፊት በኤርትራ ይዞታ ሥር የነበሩ ቦታዎች ለኢትዮጵያ እንዲሆኑ ተወስኗል ተብሏል።</p>

<p>የድንበር ማካለሉ ሂደት በአፋጣኝ መከናወን እንዳለበት ከሁሉም ወገን የሚመለከታቸው አካላት ዘንድ የተጠቆመ ቢሆንም በተለይ ኢትዮጵያ የድንበር ማካለሉ ሥራ በአስቸኳይ እንዲከናወን የሚል ማስጠንቀቂያ መስጠቷ ተገልጿ። አንዳንድ ምንጮች እንደሚሉት በድንበር ማካለሉ ሰበብ ሊፈጠር ይችላል ተብሎ የተፈራውና በውሳኔው ማግስት ሳይፈጠር የቀረው ቀውስ ምን አልባት ይህ ይፋ የድንበር መካለሉ ሥራ ሲከናወን ያልታሰበ ጥያቄ ሊቀሰቀስ ይችላል የሚል ሥጋት አሁንም ድረስ አላቸው። </p>

<p>ኮሚሽኑ ውሳኔውን ካስተላለፈ በኋላ ከሠላም አስከባሪው ኃይል(አንሚ) ድንበሩን ለማካለል የሚያስችሉን ቅድመ ሁኔታዎች ላይ ውይይት ተካሂዷል ተብሏል ሌላው አዲስ ሥጋት እየሆነ ያለው በድንበር መካለሉ ሳቢያ ሊፈናቀል የሚችለው ሰው ጉዳይ ነው። ከድንበሩ ውሳኔ ለማወቅ እንደተቻለው ባለፉት ዓመታት በኤርትራ ግዛት ሥር የነበሩ ቀበሌዎች ወደትግራይ እንዲካለሉ ተደርገዋል። በእነዚህ ቀበሌዎች ውስጥ የሚኖሩት ኤርትራዊያን የወደፊት እጣ ፋንታ ምን ሊሆን እንደሚችል ከወዲሁ የተገመተ ባለመሆኑ ከመሬትና ከሕዝብ ከኤርትራዊነትና ከኢትዮጵያዊነት የትኛው እንደሚሻል ለመምረጥ የግድ የሚሉ ሁኔታዎች ሊፈጠሩ እንደሚችሉ ተገምቷል።</p>

<p>በመሆኑም በዚህ የድንበር ማካለሉ ሥራ በዓለም ከፍተኛ የድንበር ማካለል ልምድ አላቸው ከሚባሉት ውስጥ በኢራቅና ኩየት ጦርነት ጊዜ ድንበርያካለሉ ባለሙያዎች በኢትዮ-ኤርትራ የድንበር ማካለል ሥራ ሳይሳተፉ እንደማይቀሩ ለጉዳዩ ቅርበት ያላቸው ምንጮች ተናግረዋል።</p>

<p>የድንበሩ ውሳኔ በተሰጠበት በሄግ ከተማ የአንዳንድ የተቃዋሚ ፖለቲካ ፓርቲዎች መሪዎችና ተወካዮች የፍርድ ሂደቱ ውሳኔ በሚሰጥበት የሠላም ቤተመንግሥት አካባቢ የተገኙ ቢሆንም ውሳኔውን ተቃውመነዋል ከማለትያለፈ ጉዳይ ለኮሚሽኑም ቢያቀርቡም የሁለቱ ሀገራት ተወካዮች ሆነ ኮሚሽኑ እንዳላዳመጧቸው መረጃዎች አያይዘው አመልክተዋል።</p>


<p class="align-center"><a href="/Gazettas/Tomar/info/Tomar.sera.html">ከጦማር ሚያዚያ 8 ቀን 1994</a></p>

</body>
</html>	














