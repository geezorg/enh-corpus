<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የተመድ ልዑካን ተቃዋሚዎችንና የሕዝብ ተወካዮችን አላነጋገሩም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የተመድ ልዑካን ተቃዋሚዎችንና የሕዝብ ተወካዮችን አላነጋገሩም</h1>


<p>ከየካቲት 14 ቀን 1994 በአዲስ አበባ ውስጥ የቆየውና የመንግሥት ባለስልጣናትን ያነጋገረው የተመድ ፀጥታ ጥበቃ ምክር ቤት አባላት ልዑካን ቡድን የተቃዋሚ ፓርቲ ኃላፊዎችንና የሕዝብ ተወካዮችን ሐሳብ ሳይጠይቅ መቅረቱ ተገቢ አለመሆኑ ተገለጠ።</p>

<p>የልዑካን ቡድኑ በወጣለት መርሃግብር መሠረት ዐርብ የካቲት 15 ቀን 1994 በአፍሪካ አዳራሽ መንግሥታዊ ያልሆኑ ድርጅት ተወካዮችንና የሃይማኖት መሪዎችን አነጋግሮ ስለ ተልዕኮው ለሕዝብ ተወካዮች ለማሳወቅ ፍላጐት አለማሳየቱ የቡድኑን ተልዕኮ የተሟላ ያለ መሆን እንደሚያሳይ አንዳንድ የሕዝብ ተወካዮች ምክር ቤት አባላት ከጦማር ጋዜጣ ለቀረበላቸው ጥያቄ በሰጡት መልስ ተናግረዋል።</p>

<p>እንደተወካዮቹ አባባል የልዑካን ቡድኑ አባላት ተቃዋሚዎችን፣ የሕዝብ ተወካዮችንና የሀገር ሽማግሌዎችን እንዲያነጋግሩ ፕሮግራም አለመያዙ ሰዎቹ ፕሮግራም እንዲያዝላቸው አለመጠየቃቸው ለኢትዮጵያ ሕዝብ ያላችውን ክብር አነስተኛ መሆኑን ያሳያል።</p>

<p>ከዚህም ሌላ ይኸው የልዑካን ቡድን ተቃዋሚዎችን ባለማነጋገሩ የኢትዮጵያዊያን ዴሞክራሲያዊ ፓርቲ (ኢዴፓ) የተሰማውን ቅሬታ የሰፈረበትን ደብዳቤ ለልዑካን ቡድኑ መሪ ለአምባሳደር ኦሌፒተር ኮልቢይ እንዲደርሳቸው ማድረጉን ለማወቅ ተችሏል።</p>

<p>ኢዴፓ ለልዑካን ቡድኑ መሪ ካቀረበው ደብዳቤ ጋርም በዋና ዋና የሀገሪቱ ጉዳዮች ላይ ያለውን አቋም የያዙ ሰነዶችን ከመስጠቱም በላይ ፓርቲው የካቲት 3 ቀን 1994 በመስቀል አደባባይ በጠራው የተቃውሞ ሕዝባዊ ስብሰባ ላይ የተሳተፈውን ሕዝብ የሚያሳይ ፎቶግራፍ አብሮ መስጠቱን ገልጧል።</p>


<p class="align-center"><a href="/Gazettas/Tomar/info/Tomar.sera.html">ከጦማርየካቲት 19 ቀን 1994</a></p>

</body>
</html>	














