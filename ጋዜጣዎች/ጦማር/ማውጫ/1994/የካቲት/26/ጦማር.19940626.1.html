<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ዛላንበሳ፣ አሊቴናና አይጋ ኢትዮጵያዊያን ሆነው ይቀራሉ፤ ይህን ሀቅ ምንም ኃይል ሊቀይረው አይችልም»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«ዛላንበሳ፣ አሊቴናና አይጋ ኢትዮጵያዊያን ሆነው ይቀራሉ፤ ይህን ሀቅ ምንም ኃይል ሊቀይረው አይችልም»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head></h2>


<p>የትግራይ ብሔራዊ ክልላዊ መንግሥት አፈጉባኤ ዶክተር ሰለሞን እንቋይ ዛላንበሳ፣ አሊቴናና አይጋ የኢትዮጵያ ግዛቶች በመሆናቸው ኢትዮጵያዊ ሆነው እንደሚቀሩ ለተባበሩት መንግሥታት ድርጅት የፀጥታ ምክር ቤት የልዑካን ቡድን አባላት ተናግረዋል።</p>

<p>የካቲት 14 ቀን 1994 ዓ.ም ወደ ኢትዮጵያ ገብቶ የካቲት 16 ቀን 1994 ወደ ኤርትራ የተጓዘው የመንግሥታቱ ድርጅት ልዑካን ቡድን እግረ መንገዱን የአክሱምን ሐውልት በጎበኘበት ወቅት እንግዶቹን የተቀበሉት የክልሉ መንግስት ም/ቤት አፈጉባኤ ዶክተር ሰለሞን እንቋይ ለእንግዶቹ እንደገለጹት የክልላቸው መንግሥትና የትግራይ ሕዝብ ሄግ የሚገኘው ዓለም አቀፉ የሽምግልና ፍርድ ቤት የሚሰጠውን ውሳኔ እየተጠባበቁ ናቸው።</p>

<p>ውዝግብ በተነሳባቸው ቦታዎች ጉዳይ መንግሥታቸው ጠንካራና የማያወዛግቡ ማስረጃዎችን ማዘጋጀቱንና ማቅረቡን የገለጡት አፈጉባኤው፣ የማስረጃዎች ሕግ እንደሚሠራና በማስረጃውም መሠረት «የራሳችን የሆነውን እንደምናገኝ እንተማመናለን» ብለዋል።</p>

<p>በመቀጠልም «የኤርትራው አገዛዝ ከተሞችንና መንደሮችን ሙሉ በሙሉ አጥፍቶአቸዋል። ዛላንበሳና በአካባቢው ያሉት መንደሮች ሙሉ በሙሉ ወድመዋል። አሊቴናና አይጋ እንዲሁም ሌሎች በርካታ መንደሮች ከፍተኛ ጉዳት ደርሶባቸዋል። እነዚህ የኢትዮጵያ ግዛቶች ናቸው። እናም ኢትዮጵያዊያን ሆነው ይቀራሉ» በማለት አፅንኦት ሰጥተው ተናግረዋል።</p>

<p>እንደዶክተሩ ተጨማሪ አባባል «ይህን ሐቅ ምንም ኃይል ሊለውጠው አይችልም። ውሳኔው ወዲያውኑ እንደመጣልን በእነዚህና በሌሎች አካባቢዎች ጀምረን ያለነውን የመልሶ ግንባታ ሥራ በወኔ እንቀጥላለን። ነገር ግን በግልፅ ባሉት ጠንካራ ማስረጃዎች ያለውን እውነታ ሊቀይር (ሊፍቅ) የሚሞክርን ማንኛውንም ውሳኔ በፍፁም አንቀበልም።» ብለዋል።</p>

<p>እነዚህን አካባቢዎች መልሶ በማቋቋሙና በግንባታው ሥራ ላይ መልካም ፈቃድ የላቸውን መንግሥታት ድጋፍ እንደምናገኝ እንተማመናለን ያሉት ዶክተሩ «ለአንዴና ለመጨረሻ ጊዜ ፍትህን እንጠብቃለን። ነገር ግን በማካካስና ዝም በማሰኘት ላይ በተመሠረተ ፍትሀዊ ባልሆነ ውሳኔ አንታሠርም» በማለት ከገለጹ በኋላም በሁሉም ፍትህን ሊያስገኙ የሚችሉ አቋራጮች በሙሉ የእኛ ትብብር እንደማይለያችሁ በመተማመን እንድትፀኑ እንጠይቃችኋለን» ብለዋል። </p>

<p>በአክሱሙ ሥነሥርዓት ላይ ተቀማጭነታቸው አዲስ አበባ የሆነ የሀገር ውስጥ ጋዜጠኞች ተካፋይ እንዲሆኑ አልተደረገም። ይህንን የዶክተር ሰለሞን እንቋይን ንግግርና አቋም ለማግኘት የተቻለውም ከልዑካን ቡድኑ ጋር አብረው ከመጡና ከተጓዙ ጋዜጠኞች ሲሆን ከእነዚም ከውጭ ከመጡ ጋዜጠኞች መሀከል ከአጃንስ ፍራንስ ፕሬስ ጋዜጠኛ በዕለቱ በመረብ ድልድይ ላይ በተከናወነው ሥነሥርዓት የአፈጉባኤውን አቋም ጠቅሶ ለልዑካን ቡድኑ መሪ ጥያቄ ያቀረበላቸው መሆኑ ሲታወቅ የልዑካን ቡድኑ መሪም «ማንኛውንም የድንበር ኮሚሽኑን ውሳኔ በፀጋ እንደሚቀበሉ ጠቅላይ ሚኒስትር መለስ ገልፀውልኛል» በማለት ምላሽ ሰጥተዋል።</p>

<p>በዚህ በዶክተር ሰለሞን እንቋይ ላይ አስተያየት የሰጡ ታዛቢዎች እንደሚሉት ከሆነ፣ አንድም እነዚህ ከላይ የተጠቀሱት አካባቢዎች ለኢትዮጵያ የተፈረዱ መሆናቸውን እነዶክተር ሰለሞን እንቋይ አስቀደመው አውቀዋል፤ አለበለዚያም ውሳኔው ከእነርሱ ፍላጐት ውጪ ተወስኖ ከላይ ከተጠቀሱት ቦታዎች ውስጥ የተወሰኑት ለኤርትራ እንዲሆን ከተወሰነ የትግራይ ክልል መንግሥት ውሳኔውን የመቃወም አቋም ሊያሳይ ይችላል።</p>

<p>ይህ ካልሆነ ደግሞ የጠቅላይ ሚኒስትር መለስ አቋምና የእነዶክተር ሠለሞን እንቋይ አቋም የተለያየ ሊሆን ስለሚችል የድንበሩ ውሳኔ ተቀባይነትን ማግኘትና ማጣት የመንግሥት ባለሥልጣናት መሀከልም አለመግባባትን ወደመፍጠር ሊያመራ ይችል ይሆናል የሚሉ ወገኖች አሉ።</p>

<p>ዶክተር ሰለሞን እንቋን የተናገሩት ነገር የግላቸው እምነት ይሁን፣ የመንግሥታቸው አቋም ይሁን ተለይቶ አልታወቀም። የትግራይ ክልል ምክር ቤት ባለሥልጣናትም ሁሉ የማዕከላዊው መንግሥት መሪዎች፣ ከአሰብ ወደብ ወደ ኢትዮጵያ መምጣት ጥያቄ ይልቅ ከትግራይ ውስጥ የሚገኘው አንድ መንደር ወደ ኤርትራ መሄድ ይበልጥ እንደሚያንገበግባቸው ታዛቢዎች ይናገራሉ።</p> 



<p class="align-center"><a href="/Gazettas/Tomar/info/Tomar.sera.html">ከጦማር የካቲት 26 ቀን 1994</a></p>

</body>
</html>	














