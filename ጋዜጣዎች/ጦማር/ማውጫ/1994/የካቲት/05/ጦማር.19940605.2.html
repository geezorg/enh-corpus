<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የፓርላማ አባላት ለሃያ ቀን ግምገማ ታዘዙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የፓርላማ አባላት ለሃያ ቀን ግምገማ ታዘዙ</h1>


<p>ከአራቱ የኢሕአዴግ አባል ድርጅቶች ተውጣጥተው የሕዝብ ተወካዮች ምክር ቤት አባላት የሆኑ ካድሬዎች ለዕረፍት ወደየመጡበት ክልል መሄዳቸው ቀርቶ ለሃያ ቀናት የሚቆይ ግምገማ እንዲያደርጉ ትዕዛዝ ተሰጥቷቸው ከትናንት የካቲት 4 ቀን 1994 ጀምሮ በፓርላማ አዳራሽ ስብሰባ ተቀምጠዋል። </p>

<p>ትናንት በአቶ በረከት ስምኦን የኢሕአዴግ የፕሮፓጋንዳ ኃላፊና የፌዴራል መንግሥቱ የማስታወቂያ ሚኒስቴር የተጀመረው ግምገማ ዋና ዓላማ «ፓርላማው እንዴት ነው እየተራመደ ያለው?» የሚል መሆኑን በፓርላማ ምንጮች ከተገኘው መረጃ ለማወቅ ተችሏል። በዚህ ርዕስ ሥርም «ፓርላማው ከተቃዋሚዎች አቋም ጋር ይዋዥቃል፣ የኢሕአዴግ የበላይ ኃላፊዎች አቋም የወሰዱበት ጉዳይ በፓርላማው ውስጥ ሲደርስ ለምን ተቃውሞ ይነሳበታል?» የሚሉ ነጥቦች ይቀርባሉ ተብሏል። ለስብሰባው (ለግምገማው) ቅርብ የሆኑ ወገኖች እንደሚናገሩት ከአንድ ወር በፊት የአቶ በረከት ስምኦንንና የሌሎች በማስታወቂያ ሚኒስቴር ሥር የሚገኙ ድርጅቶችን በቦርድ አባልነት በመመደብ ተግባር ላይ የተነሳው ተቃውሞ የኢሕአዴግን የበላዮች አስቆጭቷል፤ አስቆጥቷልም።</p>

<p>ለአሁኑ ግምገማ የሆነውም በዚያን ወቅት የተወሰደው አቋም መሆኑን የቅርብ ምንጮች ይናገራሉ። ፓርላማው በተለምዶ ለዕረፍት ሲወጣ የነበረው በመጋቢት ወር ቢሆንም ዘንድሮ በመጀመሪያ የነበረው ሕግ ተሽሮ የምክር ቤቱ አባላት የዕረፍት ጊዜ የካቲት ውስጥ እንዲሆን በመወሰኑ ካለፈው ሐሙስ ጥር 30 ቀን 1994 ጀምሮ ምክር ቤቱ ለአንድ ወር የተዘጋ መሆኑ የሚታወቅ ነው። በአሁኑ ስብሰባ ተካፋይ ያልሆኑ የምክር ቤቱ አባላት እንደሚገምቱት አሁን በስብሰባ የተጠመዱት የኢሕአዴግ ካድሬዎች ግምገማቸውን ከጨረሱ የኢሕአዴግ ካድሬዎች ግምገማቸውን ከጨረሱ በኋላ እረፍት እንዲወጡ ስለሚደረግ፣ እነርሱ የዕረፍት ጊዜያቸውን እስኪጨርሱ መጠበቅ የግድ ስለሚሆን ለአንድ ወር የተባለው የፓርላማው የዕረፍት ጊዜ ተጨማሪ ጊዜ ሊወስድ ይችላል። ይህም የምክር ቤቱን የዕረፍት ጊዜ አስመልክቶ በሕግ የሰፈረውን ድንጋጌ ኢሕአዴግ እንደፈለገው የሚጥሰው በመሆኑ የሕግ የበላይነትም ሆነ የፓርላማ ነፃነት በጥያቄ ውስጥ ነው የሚሉ ወገኖች አሉ።</p>

<p>በተያያዘ ዜናም በማስታወቂያ ሚኒስቴር ቁጥጥር ሥር የሚገኙ የብዙሃን መገናኛ ውስጥ የሚሠሩ ሠራተኞች ከዛሬ የካቲት አምስት ቀን 1994 ጀምሮ ለሦስት ቀናት ለግምገማ እንደሚቀመጡ ተነግሯቸዋል ተብሏል።«የጋዜጠኞቹ» ስብሰባ በኢሕአዴግ መርሃ ግብር ላይ መወያየትና እንዴት ተግባራዊ እንደሚደረግ መመካከር ቢሆንም ሠራተኞቹን ኩርፊያ ውስጥ እየከተተ ያለው የደመወዝ ጭማሪ ጥያቄም በግምገማው ላይ ይነሳል ተብሏል። ካለፈው ጥር ወር ጀምሮ ለመንግሥት ሠራተኞች የተደረገው የደመወዝ ጭማሪ የኢትዮጵያ ራዲዮና ቴሌቭዥን ድርጅት ሠራተኞችን እንደማይመለከት ተነግሯቸው ሠራተኞቹ ኩርፊያ ውስጥ ገብተዋል ተብሏል። ጭማሪው የተፈቀደላቸው የራዲዮ ሠራተኞች ጥያቄ አንድ መልክ እስከሚያዝ ድረስ አይሰጣቸውም ተብሎ ተይዞባቸዋል። ሠራተኞቹ የደመወዝ ጥያቄያቸው እንዲገፋበት የሚያደርጋቸው ሞራል ስለሌላቸው በሰሞኑ ግምገማ ከሚወርድባቸው ቁጣና ከሚሰባጣቸው ማስጠንቀቂያ እንደሚያልፉ የሚናገሩ ወገኖች አሉ።</p>


<p class="align-center"><a href="/Gazettas/Tomar/info/Tomar.sera.html">ከጦማር የካቲት 5 ቀን 1994</a></p>

</body>
</html>	














