<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ለሁለት ሜዳሊያ ጀግና ጠፋ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ለሁለት ሜዳሊያ ጀግና ጠፋ</h1>


<p>የኢሕአዴግ መንግሥት የ1994 ግንቦት ሃያ በዓልን በማስመልከት ለሀገር መከላከያ ሠራዊት ሊሰጥ ካዘጋጀው አሥራ ሁለት ዓይነት ሜዳሊያ ውስጥ ሁለት ትልልቅ ሜዳሊያዎችን የሚወስድ ጀግና አለመገኘቱን የጦር ኃይሉ ጠቅላይ ኤታማዦር ለመንግሥት ጋዜጠኞች በሰጡት ጋዜጣዊ መግለጫ ላይ ገልጠዋል።</p>

<p>ከሜዳሊያዎቹ የመጀመሪያ ደረጃ የሆነውና "የአድዋ ድል ሜዳይ" የተባለው ከክብሩ በተጨማሪ ሃያ አምስት ሺህ ብር የሚያስገኝ ነው። ከእርሱ ቀጥሎ ያለው አንደኛ ደረጃ የጦር ሜዳ ጀብዱ ሜዳይ ከ15 እስከ 20 ሺህ ብር የሚያስገኝ ነው። ይሁን እንጂ በአሠራር ችግርና በመመዘኛዎቹ ላይ በተፈጠረ ሳንካ ምክንያት ሁለቱን ሜዳሊያዎች የሚሸለሙት ሰዎች ባለመዘጋጀታቸው የሜዳሊያው ሽልማት ከሁለተኛ ደረጃ የጦር ሜዳ ጀብዱ ሜዳይ ጀምሮ እንዲሰጥ ተደርጓል።</p>

<p>ጄኔራል ሳሞራ የኑስ ለችግሩ መፈጠር እንደ ምክንያት ያቀረቡት ስለሜዳሊያው ሽልማት ሐሳብ የቀረበውና መመሪያው የተዘጋጀው ከሻዕቢያ ጦርነት በፊት በመሆኑና ያኔም ቢሆን ተሸላሚ ሊሆኑ የሚችሉ ሰዎች ውሳኔ ላይ በመረጃ እጥረት የተነሣ መግባባት ላይ መድረስ አልተቻለም በማለት ገልጠዋል።</p>

<p>ሰሞኑን የተሰጠው የሜዳሊያ ሽልማት በትክክል ጀግንነት የፈፀሙትን ሳይሆን በፖለቲካ ስብዕናቸው ታማኝ የሆኑና በዚሁም ታማኝነታቸው የተመሠከረላቸው ሰዎች ናቸው እየተባለ ስሞታ በሚነገርበት በአሁኑ ወቅት፣ ጄኔራል ሳሞራ የኑስ ደግሞ በሻዕቢያ ጦርነት ወቅት አስተዋፅኦ ላደረጉ የተቃዋሚ ፖርቲ አባላት ጭምር ብንሸልም ደስተኞች ነን ሲሉ ያልተብራራ ንግግር ለመንግሥት ጋዜጠኞች ተናግረዋል ተብሏል። ሁለቱ ከፍተኛ ሜዳሊያዎች በሃያ አምስት ግራም ሙሉ ወርቅ የተሰሩ መሆናቸውንም አንዳንድ ወገኖች እየተናገሩ ናቸው።</p>


<p class="align-center"><a href="/Gazettas/Tomar/info/Tomar.sera.html">ከጦማር ግንቦት 20 ቀን 1994</a></p>

</body>
</html>	














