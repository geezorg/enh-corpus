<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሲዳማ ፖሊሶች ትጥቅ እየፈቱ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የሲዳማ ፖሊሶች ትጥቅ እየፈቱ ነው</h1>


<p>ግንቦት 16 ቀን 1994 በአዋሳ ከተማ አቅራቢያ በመንግሥት ፀጥታ ኃይሎችና በሲዳማ ብሔረሰብ ተወላጆች መሀከል በተፈፀመው ግጭት የመንግሥት ኃይሎች 38 ያህል ሠላማዊ ሰዎችን ከገደሉ በኋላ በአካባቢው የሰፈነው ውጥረት አሁን አለመርገቡን የደረሱን መረጃዎች ያስረዳሉ።</p>

<p>እልቂቱ ከተፈፀመ በኋላ የመንግስትን አቋም ያልተቀበሉ የሲዳማ ምክር ቤት አባላትና ፖሊሶች በቁጥጥር ሥር እንዲውሉ እየተድረገ መሆኑን የገለፀው መረጃ እንደሚያሰዳው ከታሰሩ ሰዎች መሀከል የሲዳማ ዞን ፖሊስ ኮሚሽኑ ኮሚሽነር እንደሚገኙበት አመልክቷል።</p>

<p>በተለይም እስራትና እርምጃው በፈጠረባቸው የዞኑ ምክር ቤት አባላት የሲዳማ ዋና ከተማን በአዋሳ ለማንሳት ድምፅ በተሰጠበት ወቅት፣ የዞኑን መቀመጫ ከአዋሳ መነሳትን የተቃወሙ የምክር ቤት አባላት ናችው ተብሏል። የዞኑ ዋና ከተማ ከአዋሳ በማንሳቱ ጉዳይ ላይ በተሰጠው ድምፅ ሰባት የምክር ቤት አባላት ሲቃወሙ ዘጠኙ ደግፈውት እንደ ነበር ተነግሯል።</p>

<p>ቀድሞ የዞኑ ዋና አስተዳድር የነበሩት ቀደም ሲል በግምገማ ከሥልጣንየወረዱትን አቶ ብሩ ባሌን ጨምሮ ሌሎችም የዞኑ የቀድሞ ባለሥልጣናት እየታሰሩ ባሉበት በአሁኑ ወቅት የሀገሪቱ መከላከያ ሠራዊት በአዋሳ ዙሪያ፣ በይርጋዓለምና በአለታ ወንዶ አካባቢ የሚገኙትን የሲዳማ ተወላጅ የሆኑ ፖሊሶችን ትጥቅ እያስፈቱ መሆኑን የደረሰን መረጃ አመልክቷል።</p>

<p>በሲዳማ ጉዳይ የተነሳ በደቡብ ውስጥ የተፈጠረው ሁኔታ አሳሳቢና አደንጋጋሪ እየሆነ በመጣበት በአሁኑ ወቅት ቅዳሜ ግንቦት 24 ቀን 1994 ጠቅላይ ሚኒትር መለስ ዜናዊ በምስጢር አዋሳ ተገኝተው በሁከቱ አነሳሾች ላይ መወሰድ ስለሚገባው እርምጃ መመሪያ መስጠታቸውንና የሲዳማ ዞን ዋና ከተማን ከአዋሳ የማንሳት ሐሳብን የተቃወሙትን በሙሉ በቁጥጥር ሥር እንዲውሉ ትዕዛዝ መስጠታቸውን ለጠቅላይ ሚኒስትሩ ጽ/ቤት ቅርብ የሆኑ ምንጮች ተናግረዋል። የጠቅላይ ሚኒስትሩ ቅዳሜ ዕለት አዋሳ መሄድ ጉዳይ ከነፃና ይፋ መንግስታዊ ምንጭ አልተረጋገጠም።</p>

<p>ይህ በዚህ እንዳለ ግንቦት 16 ቀን 1994 በተፈፀመው እልቂት በመንግስት ኃይሎች በጥይት ተመትተው ጫካ ውስጥ የሞቱት ሰዎች አካል በጅብ ተበልቶ የተራረፍው ሥጋቸው የተለቃቀመ መሆኑን በሥፍራው የነበሩ የዐይን ምስክሮች መግለፃቸውን ከአዋሳ የደረስን ዜና በተጨማሪ አብራርቷል።</p>


<p class="align-center"><a href="/Gazettas/Tomar/info/Tomar.sera.html">ከጦማርግንቦት 27 ቀን 1994</a></p>

</body>
</html>	














