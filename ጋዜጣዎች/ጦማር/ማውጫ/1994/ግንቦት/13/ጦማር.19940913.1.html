<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አሜሪካና ኤርትራ ወታደራዊ ትብብር ሊያደርጉ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">አሜሪካና ኤርትራ ወታደራዊ ትብብር ሊያደርጉ ነው</h1>


<p>የአሜሪካ መንግሥት ከኤርትራ ጋር ወታደራዊ ወዳጅነት ለመፍጠር ፍላጐት እንዳለው የፔንታጐን ምንጮችን የጠቀሱ ዘገባዎች በመውጣት ላይ ይገኛሉ።</p>

<p>አሌክስ በሊዳ የተባለው የአሜሪካ ድምፅ ራዲዮ ጋዜጠኞች በአሜሪካ መከላከያ መሥሪያ ቤት (ፔንታጐን) የአፍሪካ ጉዳዮች ተጠሪ የሆኑትን ሚካኤል ዌስትፍልን ጠቅሶ እንደገለፀው አሜሪካና ኤርትራ የጋራ ጥቅሞቻቸውን ለማስጠበቅ በሚል ወታደራዊ ትብብር ለማድረግ መፈለጋቸውን አስታውቋል።</p>

<p>እስከአሁን ድረስ ከኤርትራ ጋር በይፋ የተደረገ የመከላከያ ትብብር ስምምነት ባይኖርም ለወደፊቱ ግን ከኤርትራ ጋር ወታደራዊ ስምምነት መፍጠር እንደማይቀር የፔንታጐን ባለሥልጣናት ተናግረው ስምምነቱ ግን የት ድረስ መሄድ እንደሚችል የማያውቁት መሆኑን ገልጠዋል ተብሏል።እኒህየፔንታጐን ባለሥልጣን የኤርትራን የአየር ክልልና ወደቦች ለመጠቀም ፍላጐት እንዳላቸው ግን በይፋ ተናግረዋል።</p>

<p>በተያያዘ ሁኔታም የአሜሪካ ጦር ኃይል የማዕከላዊ ዕዝ አዛዥ ጄኔራል ቶሚይ ፋራንክ በደቡባዊ የኤርትራ የባሕር ወሰን የአሜሪካ ባሕር ኃይል ሠራዊት ሊሰፍር ስለሚችልበትና ይኼው በደቡባዊ ኤርትራ የሚመሠረተው ግንኙነትም አሜሪካ በባሕረ ሰላጤው ላይ ካላት ወታደራዊ ኃይል ጋር እንዲቀናጅ ፍላጐት አላቸው ተብሏል።</p>

<p>ይህንን የአሜሪካ ፍላጐት የኤርትራ መንግሥት ባለሥልጣናት በደስታ መቀበላቸውን የገለጡት ምንጮች የኢትዮ-ኤርትራ የድንበር ማካለል በይፋ ከተጠናቀቀ ከኢትዮጵያ ጋርም ተመሣሣይ የመከላከያ ትብብር ለማድረግ እቅድ እንዳላቸው ተናግረዋል።</p>

<p>ሁለተኛውን የዓለም ጦርነት ተከትሎ አሜሪካ በምፅዋ ወደብ ላይ የባሕር ኃይል መደብና በአሥመራ ከተማም በቃኘው ጦር ሠፈር ግዙፍ የስለላ ተቋም እንደነበራት ይታወቃል።</p>

<p>ይህ የአሜሪካና የኤርትራ የመከላከያ ስምምነት በይፋ ከተረጋገጠ የአሜሪካ ባሕር ኃይል በደቡባዊ ኤርትራ የምትገኘው የአሰብ ወደብ ሊጠቀም እንደሚችል ታዛቢዎች ይናገራሉ።</p>


<p class="align-center"><a href="/Gazettas/Tomar/info/Tomar.sera.html">ከጦማር ግንቦት 13 ቀን 1994</a></p>

</body>
</html>	















