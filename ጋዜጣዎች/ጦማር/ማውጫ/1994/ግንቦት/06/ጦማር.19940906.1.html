<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ታምራት ላይኔ ውሳኔውን ተቃወሙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ታምራት ላይኔ ውሳኔውን ተቃወሙ</h1>


<p>የፌዴራል ፀረ ሙስናና ሥነ-ምግባር ኮሚሽን "በሙስና ወንጀል" ጠርጥሮበመዝገብ ቁጥር 7366 ክስ የመሠረተባቸው እነ አቶ አሠፋ አብርሃ ባቀረቡት የክስ መቃወሚያ ፅሑፍ ላይ የኮሚሽኑ አቃቤ ሕግ መቃወሚያ እንደምያቀርብ ሲል የፌዴራል ጠቅላይ ፍርድ ቤት ግንቦት 5 ቀን 1994 ውሳኔ ሰጥቷል።</p>

<p>በዚህ መዝገብ የተከሰሱት እነ አቶ አሠፋ አብርሃና ሌሎች ተከሳሾች ኮሚሽኑ ያቀረበባቸውን ክስ ፍ/ቤቱ ውድቅ አድርጐ ከእስር እንዲለቃቸው ጠይቀው ነበር።</p>

<p>ትናንት ከሠዓት በኋላ 8:46 ላይ የተሰየመው ችሎት ፍርድ ቤቱ አቃቤ ሕግ ተከሳሾች ባቀረቡት መቃወሚያ ላይ መቃወሚያ እንዲያቀርብ ብይን ከሰጠ በኋላ አቶ አሠፋ አብርሃ አቶ ስዬ አብርሃና አቶ ታምራት ላይኔ ማመልከቻ እንዳላቸው የጠየቁና ሁሉም አመልካቾች ግን ውሳኔውን በተመለከተ ማመልከቻ ማቅረብ እንደማይችሉ የተነገራቸው ሲሆን በዚህም ጊዜ አቶ ስዬ አብርሃ እኛ ሕግ አለ፤ ዳኝነት እናገኛለን ብለን ነበር እንጂ እዚያው ብንቀመጥ ይሻለን ነበር በማለት ሲናገሩ ለማድመጥ ተችሏል።</p>

<p>የፍርድ ቤቱን ውሳኔ በተመለከተ አስተያየታቸውን የሰጡት አንዳንድ የህግ ባለሙያዎች እንዳሉት "አይከለክልም የሚል ሕግ የለም በሚል ሰበብእስረኞችን ያለ ዋስትና በእስር ለአንድ ዓመት ያህል ታስረው እያለ የፍርድ ሂደቱን የሚያራዝም/ የሚያጓትት ውሳኔ መሰጠቱ አግባብነት የለውም"ብለዋል።</p>

<p>ሌላው አስተያየታቸውን የሰጡን የሕግ ባለሙያ "ከሳሽ አለኝ የሚለውንማስረጃና የክስ ዝርዝር አቅርቧል። ተከሳሾችም የአቃቤ ሕግን ክስ መቃወሚያ መከላከያ አቅርበዋል። በዚህም ክስ አለ ወይም የለም የሚል ውሳኔሊሰጥ ሲገባውና የፍርድ አሰጣጡ ማጠር ሲችል እንዲራዘም በማድረግ ማብቃት ይገባው ነበር" ብለዋል።</p>

<p>በተጨማሪም ሲገልፁ በእርግጥ ፍ/ቤቱ በከሳሽም ሆነ በተከሳሽ ግልፅ ያልሆነለትን የሚጣራ ነገር ካለ ማብራሪያ መጠየቅ እንደሚችልና ከዚህምበኋላ ክስ አለ የለም በማለት ብይን ሊሰጥበት ይችል ነበር ብለዋል። አቃቤ ሕጉ በሚሰጠው ተቃውሞ ላይ ተከሳሾች መልስ ይሰጡበት አይሰጡበት እንደሆነ ለጊዜው የታወቀ ነገር ባይኖርም። አቶ ታምራት ላይኔ ግን አቃቤ ሕግ ግንቦት 19 ቀን 1994 ዓ/ም በሚያቀርበው መቃወሚያ ላይ መቃወሚያ ለማቅረብ እንዲችሉ ከወዲሁ ፍ/ቤቱን ፈቃድ ጠይቀው ነበር።</p>


<p class="align-center"><a href="/Gazettas/Tomar/info/Tomar.sera.html">ከጦማርግንቦት 6 ቀን 1994</a></p>

</body>
</html>	














