<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያዊያን በፊልሙ ላይ ተቃውሞ አቀረቡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢትዮጵያዊያን በፊልሙ ላይ ተቃውሞ አቀረቡ </h1>


<p>«ቢዮንድ ቦርደስ (በዮንድ ቦርደርስ)» የተሠኘው በሆሊውድ ሊሠራ የታቀደውን የፊልም (የሲኒማ) ሥራ እንዳይሠሩ ኢትዮጵያዊያንና በፊልሙ ዙሪያ ቅዋሜ ለመግለፅ የሚሹ ሰዎችን የተቃውሞ ፊርማ (ጰቲቲኦን) የመሰብሰብ እንቅስቃሴ በሀገር ውስጥ መጀመሩን ከጉዳዮ ጋር ቅርበት ያላቸው ኢትዮጵያዊያን ለጦማር ጋዜጣ ገልጠዋል።</p>

<p>በኢትዮጵያ 1977 ዓ.ም ተከስቶ የነበረውን የረሀብ አደጋ ተንተርሶ ሊሠራ የታቀደውን ይህንን ፊልም የሲኒማ ፅሁፍ ያነበቡና የተቆረቆሩ ሰዎች በተለያዩ ምክንያቶች የተነሳ ፊልሙ መሠራት አይኖርበትም ሲሉ ረቂቅ የተቃውሞ ማሰባሰሚያ ፅሁፍ በማዘጋጀት ላይን ጌት ኢንተርቴይመንት ለተባለውና ይህንን ፊልም እንዲሠራ ለሚያደርገው ኩባንያ በአድራሻ የሚደርስ የቅዋሜ መዘርዝር በትነዋል።</p>

<p>ይህንኑ የቅዋሜ መዘርዝር የበተኑት ሰዎች እንደሚሉት «የፊልሙን ፅሁፍ ካነበበነው በኋላ ስቃዩ ላረፈበት የኢትዮጵያ ሕዝብ ምንም የሚፈይድለት እንደሌለ ተገንዝበናል» ካሉ በኋላ የሚከተለውን ነጥቦች አስቀምጠዋል።</p>

<p>« የፊልሙ ጭብጥ የሚያጠነጥነውና የሚያተኩረው በርዳታ ሠራተኞች ግላዊ ጉዳዮች ላይ ነው። ሌላው ኢትዮጵያን ከአሜሪካን (ከምዕራብያዊያን የምልከታ ዳርቻ) በመነሳት የሚገልፅ ነው የሚመስለው። በቬትናም ጦርነት ላይ፣ በቀድሞዋ ሶቭየት ሕብረት እንዲሁም በአረቦች ላይ የተሠሩትን ፊልሞች ስናጤን እነዚህን ሕዝቦች ጥሩ ምግባር እንደሌላቸውና ደካማዎች እንደሆኑ አድርገው የሚያሳዮ የነበሩ በመሆናቸውና አሜሪካዊያኖቹ ግን ፀጋ የተትረፈረፈላቸው አድርገው ስለሚያሳዩን በሆሊውድ ኩባንያዎች የሥነ-ምግባር ደረጃ ላይ እንድንተማመን አያደርገንም» ብለዋል።</p>

<p>አያይዘውም ሆሊውድ እንዴትስ አድርጐ ኢትዮጵያን ሊገልፃት ይችላል? በሚል ባቀረቡት ተጠያቂያዊ ማሳመኛ «ሊሠራበት የታሰበበትን ነገር አስቀድሞ ማወቅ ያስፈልጋል» በማለት ስለኢትዮጵያ ከመሥራቱ በፊት ኢትዮጵያና አስፈላጊ ስለመሆኑ በምሳሌ አስቀምጠዋል። በመቀጠልም «እነዚህ የፊልም ተዋንያኖችስ በዚያን ወቅት ስለነበረው የረሀብ ሁኔታ እንዴት ሊያውቁ ይችላሉ?» ብለው በመጠየቅ የአሜሪካኖቹን በዚህ አጋጣሚ ተጥቅሞ ወደ ኢትዮጵያ መግባት አመክተው ይህ ወቅት ኢትዮጵያ የሌላይቱ ልዕለ ሀያል ሶቭየት ሕብረት ወዳጅ የነበረች መሆኑን በመግለፅ በዚያን ጊዜ በሀገሪቱ የነበረውን የድርቁን ምስል የምዕራባዊያን መገናኛ ብዙሀን እንኳን ሲያዛቡ እንደነበር ጠቅሰዋል። በመሆኑም ሰለኢትዮጵያ መግለፅ የሚችሉት «ኢትዮጵያዊያኖች ብቻ ናቸው» ባሉበት በዚሁ መግለጫ ላይ ራሳችንን መግለፅ የምንችልበት አማራጭ ስለሌለን እንጂ ከእኛ ስምምነት ፍቃድ ውጪ ሌሎች እኛን እንዲገልፁን አንፈቅድም ነበር ሲሉም አመልክተዋል።</p>

<p>«ይህ ለኛ እንደሚገባን ስለ እኛ ለመሥራት የምትፈልጉበት ያለመሆኑንና እራሳችሁ እኛን እንዴት እንደምትመለከቱን የሚታይበት ነውም» ሲሉ ጠቅሰው «እኛ ምንሆነውን እናንተ ልትሆኑ አይቻላችሁምም» ብለውታል።</p>

<p>ይሁንኑ የበለጠ ሲያብራሩም «ለዚህም ስትሉ ነው ፊልሙን ለመሥራት የሚያስችል መሠረት ልማት እንዲኖራችው የፈለጋችሁት። ይህም ታዲያ የኛን እውነተኛ ገፅታ ማሳየት እንዳይችል ነው» በማለት አስረግጠዋል።</p>

<p>«የኢትዮጵያ ምስል የማመልከት ጉዳይ ቢሆንማ ኖሮ በትክክል ካሉብን ችግሮች ጋር ማሳየት የሚችለውን ፊልም እዚሁ ኢትዮጵያ ውስጥ በሠራችሁም ነበር» ሲሉም አጣቅሰዋል።</p>

<p>ለማመሳከርም እንዲመች «አሁን ካለንበት ሁኔታ የተሻላ ባልነበረበት በ1950ዎቹ (እ.ኤ.አ) ሻፍት ኢን አፍሪካ የተባለው ፊልም እዚሁ የተሰራ መሆኑን ገልፀው አሁን ምን ሊያግደው ቻለ? ምን አልባት እናንተ ልታሳዮዋት የምትፈልጓት ኢትዮጵያ ካላት ትክክለኛ ምስል የተለየ እንዲሆን ካልተፈለገ በስተቀር» በማለት በጥያቄ አስረድተውበታል።</p>

<p>«ትክክለኛውን የሀገሪቱን ገፅታ የሚያሣይ ፊልም መሆን ቢችል ለሀገሪቱ መልካም አስተዋፅኦ ሊያበርክትላት ይቻለውም ነበር ለምንስ ነው እውነታውን የምታጠፉት?» ሲሉም አክለዋል።</p>

<p>በመጨረሻም «ከዚህም በላይ ለምንድን ነው የ1977 ዓ.ም ድርቅን አሁን መመልከት ያስፈለገው? አሜሪካ በዚያን ወቅት «ዊ አር ዘወርልድ» ከተሰኘው ፕሮግራም ውጪ እንዳታበረክት ያደረጋት ከኢትዮጵያ ርቃስ ስለነበረ ነውን? እንግዴያውስ ለታሪካዊ ሰነድነት ተብሎም ከሆነ በርካታ የድርቁ ሰለባዎች የሆኑ ግለሰቦች የቀድሞው መንግሥትና መንግሥታዊ ድርጅት ያልሆኑ ሠራተኞች አሁንም በሕይወት የሚገኙ ስለሆኑ ከእነርሱ ጋር በመገናኘት በቂ ጥናት ተካሂዶበት ሊሆን ይገባዋል።» ካሉ በኋላ ባስቸኳይ የሲኒማው ሥራ መርሐ-ግብር እንዲቋረጥ ጠይቀዋል።</p>

<p>ይህ በኢትዮጵያ ረሀብና በካምቦዲያ የፖለቲካ ቀውስ ላይ የሚያጠነጥነው ፊልም ስለኢትዮጵያ ሆኖ በተመረጠችው በናምቢያ ውስጥ ሊሠራ መታቀዱ የሚታወቅ ነው።</p>


<p class="align-center"><a href="/Gazettas/Tomar/info/Tomar.sera.html">ከጦማር ታህሳስ 2 ቀን 1994</a></p>

</body>
</html>	














