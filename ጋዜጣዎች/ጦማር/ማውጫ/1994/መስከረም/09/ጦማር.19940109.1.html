<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢህአዴግ ጉባዔ አልቋል ሰላማዊ ሰልፍ ይቀጥላል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የኢህአዴግ ጉባዔ አልቋል ሰላማዊ ሰልፍ ይቀጥላል</h1>


<p>ኢህአዴግ ድርጅታዊ ጉባዔው ባጠናቀቀ ማግስት ህዝቡን ለድጋፍ ሰልፍ የሚቀሰቅሱ ካድሬዎችን ወደገጠር በማዝመት ላይ እንደሚገኝ ለማወቅ ተችሏል።</p>

<p>ኢህአዴግና አባል ድርጅቶቹ ያደረጉዋቸውን ጉባዔዎችና ያሳለፉዋቸውን ውሳኔዎች የሚያወድሰው ሰላማዊ ሰልፍ ከወረዳ እስከዞን ለሚያደራጅቱ ካድሬዎች በቀን ሃምሳ ብር የውሎ አበል በመክፈል የማዝመት ሥራውን የጀመረው የኦሮሞ ህዝቦች ዴሞክራሲያዊ ድርጅት (ኦህዴድ) ሲሆን ካድሬዎቹ ከትናንት ጀምሮ ወደአሥራ ሁለቱም የኦሮሚያ ዞኖች እንዲንቀሳቀሱ ተደርጓል።</p>

<p>እነዚህ ዘማች ካድሬዎች ለራሳቸው ከተሰጣቸው ገንዘብ በተጨማሪ ህዝቡን የሚቀሰቅሱ ሥራ አጦች የሚያገኙትንም የገንዘብ ጉርሻ እንዲይዙ መደረጉን ለጉዳዩ ቅርበት ካላቸው ወገኖች ለማወቅ ተችሏል። ይህ ከመንግሥት ካዝና ወጥቶ ለፖለቲካ ድርጅት የቅስቀሳ ተግባር የሚውለው ገንዘብ በየአካባቢው የሚገኙ ታዋቂ ሰዎችን ድጋፍ መግዣ እንዲሆን ታስቦ ወጪ መደረጉንም ምንጮቹ ገልጤዋል። በዚህ የቅስቀሳና የድጋፍ ሰልፍ የማደራጀት ተግባር የፓርላማ አባላትም በያሉበት እንዲሳተፉ ትዕዛዝ የተሰጣቸው ከመክሆኑም በላይ ለእነርሱም የሚከፈለው የውሎ አበል ተዘጋጅቶ ወደየዞኖች ተሰራጭቷል ተብሏል።</p>

<p>በተያያዘ ዜና የማዕከላዊው መንግሥት ምክር ቤት አባላት መስከረም 28 ቀን 1994 የሚከፈተውን ስብሰባ አጀንዳ ከሚቀጥለው ሰኞ ጀምሮ እንዲወስዱ እየተነገራቸው ይገኛል። የስብሰባው የመጀመሪያ አጀንዳ በይፋ ባይታወቅም መስከረም 28 ቀን የሕዝብ ተወካዮች ምክር ቤትና የፌዴሬሽን ምክር ቤት አባላት በአንድነት ተሰብስብው በዶ/ር ነጋሶ ጊዳዳ ምትክ የሪፐብሊኩን ፕሬዝዳንት እንደሚመርጡ ለጉዳዩ ቅርበት ካላቸው ምንጮች የተገኘው መረጃ አስረድቷል።</p>


<p class="align-center"><a href="/Gazettas/Tomar/info/Tomar.sera.html">ከጦማር መስከረም 9 ቀን 1994</a></p>

</body>
</html>	
