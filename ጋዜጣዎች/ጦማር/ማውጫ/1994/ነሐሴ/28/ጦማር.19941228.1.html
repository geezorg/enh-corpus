<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ፖሊስ የመምህራንን ስብሰባ አገደ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ፖሊስ የመምህራንን ስብሰባ አገደ</h1>


<p>በዶ/ር ታዬ ወ/ሰማያት የሚመራው የኢትዮጵያ መምህራን ማኅበር ባለፈው ሐምሌ በመላው ሀገሪቱ ኢሕአዴግ ከመምህራኑ ጋር ያደረጋቸውን ውይይቶች ለመገምገም ነሐሴ 25/12/94 በጽ/ቤቱ ውስጥ የጠራውን ስብሰባ እንዳያካሂድ የመንግሥት ፓሊስ ማገዱን የኢ.መ.ማ ተጠባባቂ ዋና ፀሐፊ አቶ አወቀ ሙሉጌታ ገልፀዋል።</p>

<p>ተጠባባቂ ዋና ፀሐፊው አቶ አወቀ እንደገለፁት ነሐሴ 4/14/94 የመጀመሪያው ዙር ግንዛቤ ማስጨበጫ ስብሰባ የአዲስ አበባ መምህራን ማኅበር ጽ/ቤት ሰንዳፋ እና ደብረ ዘይት ከሚገኙ መምህራን ጋር ውይይት በማድረግ የአዲስ አበባ መምህራን ማኅበር ጽ/ቤት ለብቻው ውይይት ለማድረግ በወሰነው መሠረት የተጠራው ስብሰባ እንዳይካሄድ የጠየቀው "ተለጣፊ" የሚባለው የመምህራን ማህበር ነው።</p>

<p>በኢሕአዴግ የሚመራው ተለጣፊው የኢ.መ.ማ ዋና ፀሐፊ አቶ ቅዱስ ዓለማየሁ ነሐሴ 23/12/94 ከራሳቸው ጋር ሦስት አባላት ይዘው ወደ ኢ.መ.ማ ጽ/ቤት ቅጥር ግቢ በመምጣት ነሐሴ 1990 ዓ.ም የታሸገውን የኢ.መ.ማ መሰብሰቢያ አዳራሽ ተከፍቷል ወይ? ስብሰባ ታደርጉበታላችሁ? ብሎ ጠይቆ ከተመለሰ በኋላ 25/12/94 ዓ.ም ስብሰባ ለማድረግ ዝግጅት እንዳለ ስላወቁ ለክልል 14 ሰላማዊ ሰልፍና ፈቃድ ክፍል ሕገወጥ ስብሰባ ሊያካሂዱ ነው ብለው ማስታወቃቸውን አቶ አወቀ ተናግረዋል።</p>

<p>እንደ አቶ አወቀ ገለፃ ስብሰባው እንዳይካሄድ የሰላማዊ ሰልፍና ፈቃድ ክፍል በተዋረድ ለዞኑ ትዕዛዝ ማሰጠቱንና ለወረዳ ሦስት ፖሊስ በወረዳው ውስጥ ሕገወጥ ስብሰባ ሊካሄድ ነው በአስቸኳይ አስቁሙ የሚል ትዕዛዝ መድረሱ ተገልጧል። የወረዳ ሦስት ወንጀል መከላከል ክፍል ኃላፊ ወ/ር ደጀኔ ፀጋዬ ከስምንት ያላነሱ ወታደሮች ይዘው በዕለቱ ከጧቱ 1:30 ላይ በመድረስ ለስብሰባው የተጠሩት መምህራን ወደግቢው እንዳይገቡ ከልክሏል።</p>

<p>ተጠባባቂ ዋና ፀሐፊው ጨምረው እንደገለፁት የወረዳውን ወንጀል መከላከል ክፍል ኃላፊ ለምን በጽ/ቤቱ ቅጥር ግቢ ስብሰባ እንዳያካሂዱ እንዳደረጉና ትዕዛዙን የሰጠው ክፍል ማን እንደሆነ እንዲያስረዱ ተጠይቀው በቃል ነው የተነገረን የሚል ምላሽ ተሰጥቶናል ብለዋል። ከዚህ በኋላ ለስብሰባ የወጣውን መምህር ስብሰባው ለሌላ ጊዜ ተዛውሯል ብለን ሸኝተናል ሲሉ ገልፀዋል።</p>

<p>የማኅበሩ ፕሬዚዳንት ዶ/ር ታዬ ወ/ሰማያት ከ9/12/94 ዓ.ም ጀምሮ በተለያዩ አውሮፓ እና አሜሪካ ከተሞች በመዘዋወር ላይ የሚገኙ ሲሆን በሄዱበት ሁሉ ሰሞኑን የተፈጠረውን ሁኔታ አንስተው ለዓለም ማኅበረሰብ እንዲያሳውቁ እንደተነገራቸውም ከአቶ አወቀ ገለፃ ለማወቅ ተችሏል።</p>

<p>ይህ ድርጊት ጠቅላይ ሚኒስቴር መለስ መምህሩ በራሱ ጉዳይ የመሰብሰብና የመጀራጀት መብት እንዳለው በተናገሩ ማግሥት መፈፀሙ በሀገሪቱ ውስጥ ቃልና ተግባር ጨርሶ ሊጣጣሙ አለመቻላቸውን ገላጭ መሆኑንም አንዳንድ የኢ.መ.ማ አባላት ለጋዜጣው ዘጋቢ ገልጠዋል።</p>


<p class="align-center"><a href="/Gazettas/Tomar/info/Tomar.sera.html">ከጦማር ነሐሴ 28 ቀን 1994</a></p>

</body>
</html>	














