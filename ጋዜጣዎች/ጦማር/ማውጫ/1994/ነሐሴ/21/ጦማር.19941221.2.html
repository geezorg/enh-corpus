<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያንና የሱዳንን ድንበር ለማካለል ረቂቅ ሰነድ ተዘጋጅቷል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኢትዮጵያንና የሱዳንን ድንበር ለማካለል ረቂቅ ሰነድ ተዘጋጅቷል</h2>


<p>በኢትዮጵያና በሱዳን መሀከል ያለውን ድንበር ለማካለል እንዲያመች ተብሎ ከሁለቱ ሀገሮች በተውጣጡ የጋራ ኮሚቴ አባላት የተዘጋጀው ረቂቅ ሰነድ ዛሬ ነሐሴ 21 ቀን 1994 በካርቱም ከተማ ላይ በሚጀመረው የሁለቱ ሃገሮች የድንበር ኮሚሽን ሦስተኛ ጉባዔ ላይ ውይይት እንደሚደረግበት ለጉባኤው ቅርበት ካላቸው የመንግሥት ምንጮች የተገኘው መረጃ ገልጧል።</p>

<p>ዛሬ ይከፈታል ተብሎ በሚጠበቀውና ለሰባት ቀናት በሚቆየው የኢትዮ-ሱዳን የጋራ የድንበር የቴክኒክ ኮሚቴ ቀደም ሲል በአዲስ አበባ እ.ኤ.አ ከጁን 28 ቀን 2002 እስከ ጁላይ 1/2002 ድረስ በተካሄደው ሁለተኛው ስብሰባ የተደረሱ ስምምነቶችን ጨምሮ የሁለቱን ሀገሮች የድንበር ማካለል በተመለከተ የሚዘጋጀውን ረቂቅ የፕሮጀክት ፕሮፖዛል እንዲሁም፣ በሁለተኛው የጋራ ስብሰባ ባልተጠናቀቁ ጉዳዮች ላይና የመጨረሻ እልባት ሊሰጣቸው የሚገቡ ጉዳዮች ላይ በጥልቀት ይወያያል ተብሏል።</p>

<p>የዚህ የአሁኑ ስብሰባ ዋና ዓላማ በፕሮጀክቱ ውስጥ ስለሚታቀፉ ሠራተኞች፣ የውሎ አበል፣ የቀረጥና ግብር ጉዳዮች፣ የፕሮጀክቱን አጠቃላይ በጀት በውጭ ምንዛሪና በየሀገሩ ገንዘብ ሊሸፈን የሚችለው እንዲለይና የውጭ ምንዛሪ ፍላጐትን በግልፅ ለማስቀመጥ፣ አጠቃላይ የፕሮጀክቱ በጀት ለአሠራር በሚያመች መልኩ በዓመታት ተከፋፍሎ በየመንግሥታቱ ዓመታዊ በጀት ውስጥ ስለሚካተትበት ሁኔታም ለመነጋገር ነው ተብሏል።</p>

<p>በመጨረሻም በእነዚህ ጉዳዮች በጥልቅ ከተወያዩ በኋላ የሁለቱን ሀገሮች ድንበር ማካለል በተመለከተ የሚዘጋጀው ፕሮጀክት ፕሮፖዛሉን የመጨረሻ መልክ ያሲዛል ሲሉ የተለያዩ ምንጮች ገልፀዋል።</p>

<p>ይኼው ለሰባት ቀናት ለሚቆየው የኢትዮ-ሱዳን የጋራ የድንበር የቴክኒክ ኮሚቴ ከኢትዮጵያ በአቶ አብዱላሂ ዮሱፍ የሚመራና 13 አባላትን ያቀፈ የልዑካን ቡድን ካርቱም ገብቷዋል።</p>

<p>የሱዳን መንግሥት በሰሜን ኢትዮጵያ በመተማና አካባቢው 60 ኪሎ ሜትር የሚደርስ፣ በቤንሻንጉል ጉሙዝ አቅጣጫ ኩምሩክና አካባቢውን እንዲሁም በደቡብ ሕዝቦች ክልል በከፋ ሸካ ዞን በሚገኙት በዲማና አካባቢው የሚያገኙትን መሬቶች ከኢትዮጵያ ለመውሰድ ጥያቄ እያቀረበ እንደሚገኝ ሲነገር መቆየቱ የሚታወቅ ነው።</p>


<p class="align-center"><a href="/Gazettas/Tomar/info/Tomar.sera.html">ከጦማር ነሐሴ 21 ቀን 1994</a></p>

</body>
</html>	














