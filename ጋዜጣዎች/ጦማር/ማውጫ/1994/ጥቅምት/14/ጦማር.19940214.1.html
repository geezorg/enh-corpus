<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ዝዋይና ሸዋሮቢት ታስረው የነበሩ እስረኞች እየተጠሩ ናቸው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ዝዋይና ሸዋሮቢት ታስረው የነበሩ እስረኞች እየተጠሩ ናቸው</h1>


<p>ሚያዚያ 10 እና 11 ቀን 1993 በአዲስ አበባ ከተማና ሌሎችም የሀገሪቱ ክፍሎች ትከስቶ በነበረው የተቃውሞ እንቅስቃሴ ምክንያት በፖሊስ ቁጥጥር ሥር ውለው በሸዋሮቢትና በዝዋይ እስር ቤቶች በእስር ላይ ቆይተው በውስ የተፈቱት የተቃዋሚ ፖለቲካ ፓርቲ መሪዎችና አባላት እንደገና እየተጠሩ መሆኑን ለጉዳዩ ቅርበት ካላቸው የፖሊስ ምንጮች ከተገኘው መረጃለማውቅ ተችሏል።</p>

<p>ሸዋ ሮቢት ከሚገኘው ቀወት ወረዳ ፍርድ ቤትና ዝዋይ ከሚገኘው አዳሚቱሉ ወረዳ ፍርድ ቤት በቀጥታ በዋስ የተለቀቁት ሆነ፣ አካልን ነፃ በማውጣት ክርክር (ሀብየስ ኮርፖስ) በፌዴራል የመጀመሪያ ደረጃ ፍርድ ቤት ከእስር እንዲለቀቁ የተደረጉት ሰዎች ዝዋይና ሸዋሮቢት እንዲመለሱ እየተደረገ ያለው በተጠረጠሩበት ሁከት የማነሳሳት ወንጀል ክስ ተመስርቶባቸው ነው ተብሏል።</p>

<p>በጥሪው ቅደም ተከተል መሠረት የኢዴፓ ዋና ፀሐፊ አቶ ልደቱ አያሌው ሕዳር 4 ቀን 1994 ሸዋሮቢት እንዲቀርቡ መጥሪያ እያተዘጋጀላቸው ይገኛል። ሆኖም ግን አቶ ልደቱ አያሌው በአሁኑ ወቅት በአዲስ አበባ ያለመኖራቸውና ከሀገር ውጪም ያሉ መሆናቸው ይታውታል። እንዲሁም የአዴፓ የድርጁ ጉዳይ ኃላፊ አቶ ታምራት ታረቀኝ ጥቅምት 14 ቀን 1994 እንዲቀርቡ የሚል ትዕዛዝ መዘጋጀቱን በገልጥም ከፓሊስ ምንጮች ያገኘነው መጥሪያ ለአቶ ታምራት ታረቀኝ እንዳልደረሳቸው የፖርቲው ጽ/ቤት ገልጧል።</p>

<p>ከዚህም ሌላ የመላው አማራ ሕዝብ ድርጅት (መአሕድ) አባላት የሆኑት በሚያዚያው «ሁከት» ውስጥ እጃቸውን አለበት ተብለው በቁጥጥር ሥር ውለው በዋስ ከእስር የተፈቱት 21 ያህል ሰዎች ታስረው ወደነበረበት አካባቢ ወደሚገኘው ፍርድቤት መጠራታቸው ተገልጧል። የዚህን መረጃ እርግጠኛነት ለማረጋገጥ የመአሕድ ጽ/ቤት ምንጮችን ያነጋገርን ቢሆንም እስከትላንት ድረስ በይፋ መጥሪያ የደረሰው አባላቸው መኖሩን እንደማያውቁ ገልጠዋል። ከሦስት ሳምንታት በፊት ግን አንድ በሸዋሮቢት እስር ቤት ታስሮ የነበር የመአሕድ አባል አዲስ አበባ ፖሊስ ኮሚሽን ተጠርቶ ሸዋሮቢት ፍርድ ቤት በራሱ መጓጓዣ ሄዶ ሪፖርት እንዲያደርግ እንደተነገረው እዚያው ሸዋሮቢት እስር ቤት ከነበሩትና በዋስ ከተፈቱት መሀከል የተወሰኑት ሰዎች ሕዳር 5 ቀን 1994 ሸዋሮቢት ሄደው የተመሰረተባቸውን ክስ እንዲያዳምጡ ትዕዛዝ ደርሷቸዋል።</p>

<p>በተያያዘ ዜና በአዲስ አበባ ከተማ ወረዳ 23 ቀበሌ 15 እና 16 ነዋሪ የነበሩት በእስር ላይ የቆዩ በርካታ ቁጥር ያላቸው ሰዎች ክስ እንደተመሰረተባቸው ከክስ ወረቀቱ ለማወቅ ተችሏል። የክስ ወረቀቱ እንደሚለው ከሆነ ተከሳሾቹ «ሙሉ አካል እያላቸው ፣ ሰርቶ ማደር እየቻሉ ሥራ ፈትነትንና የመጥፎ አካሄድ አመልን እንደልምድ በመያዝ...» ተብሎ በቀበሌ 15 እና 16 ክልል ውስጥ በፈፀሙት አደገኛ የሆነ ሥራ ፈትነት ወንጀል የወንጀለኛ መቅጫ ሕግ 471/2 በመተላለፍ ነው የተከሰሱት።</p>

<p>አንዳንድ ወገኖች እንዳሚሉት ደግሞ በሸዋሮቢት የታሰሩ እስረኞች ሁሉም ጉዳይቸው ከሕዳር 4 ቀን 1994 ጀምሮ፤ በዝዋይ ታስረው የነበሩት የሁሉም እስረኞች ጉዳይ መታየት የሚጀምረው ከጥቅምት 14 ቀን 1994 ጀምሮ ነው።</p>

<p>ለተከሳሾቹ የሚቀርበው መጥሪያም ተከላሾቹ ለሚገኙባቸው ወረዳዎች በተሰጠው ቅደም ተከተል መሆኑን ስለጉዳዩ ቅርበት ያላቸው እነዚሁ የመረጃ ምንጮች አስረድተዋል።</p>

<p>ይህ በዚህ እንዳለ ለአዲስ አበባ ዩኒቨርስቲ ተማሪዎች አመፅ መነሳት አንዱ ምክንያት እንደሆነ የሚነገርለት የመንግሥትን መደበኛ ፖሊስ ከዩኒቨርስቲው ግቢ የማውጣቱ ጉዳይ አሁንም ተግባራዊ አለመሆኑን የዩኒቨርስቲው ምንጮች ገልፀዋል። መንግሥት ቀደም ሲል በገባው ቃል መሠረት ፖሊሶቹን እስከአዲሱ ዓመት መጀመሪያ ድረስ በማውጣት ለሲቪል የጥበቃ ሠርተኞች በሥራ ላይ ከተሰማሩ ካለፈው አንድ ወር ወዲህም ፖሊሶቹ ከግቢው አልወጡም።</p>

<p>ለዩኒቨርስቲው ጥበቃ ቅርብ የሆኑ ምን ጮች እንደሚሉት ፖሊሶቹ ከግቢው ሳይወጡ የቆዩት አሁንም በዩኒቨርስቲው ግቢ ውስጥ የተቃውሞ ወረቀቶች እየተበተኑና አንዳንድ የተቃውሞ ስብሰባ የሚመስሉ እንቅስቃሴዎች እየተካሄዱ በመሆናቸው ለወደፊትም ዩኒቨርስቲው ከውጥረት ነፃ ይሆናል ተብሎ ስለማይገመት የመንግሥት ፖሊስና የፀጥታ ኃይሎች ከግቢው እንዳይ ርቁ መመሪያ ተስጥቷል።</p>

<p>ከላይ ከተጠቀሱት ሁለት ቀበሌዎ በዚህ ወንጀል የተጠሩት የዘጠና አምስት ስዎች ስም ዝርዝር ለማየት የተቻለ ሊሆን ቁጥራቸው ከዚህ በላይ እንደሚሆን ግን ተገምቷል። አሁን በተጀመረው የፍርድ ሂደት በሺዎች የሚቆጠሩ ዜጎች በራሳቼው መጓጓዣ 225 ኪሎ ሜትር ገደማ ወደሸዋሮ ቢት፣ 160 ኪሎ ሜትር ወደዝዋይ በየጊዜው በቀጠሮ እየተመላለሱ ይከራከራሉ።</p>


<p class="align-center"><a href="/Gazettas/Tomar/info/Tomar.sera.html">ከጦማር ጥቅምት 14 ቀን 1994</a></p>

</body>
</html>	
