<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በ12 ሰዎች ላይ ክስ ተመሠረተ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በ12 ሰዎች ላይ ክስ ተመሠረተ</h1>


<p>የፌደራሉ የስነ ምግባርና ፀረ- ሙስና ኮሚሽን ከተቋቋመ ወዲህ የመንግሥት ባለ ሥልጣናት በነበሩና ከእነርሱም ጋር ግንኙነት እንዳላቸው በገለጠው ነጋዴዎች ላይ ለመጀመሪያ ጊዜ ትናንት ጥቅምት 20 ቀን 1994 ዓ.ም በፌዴራሉ ጠቅላይ ፍርድ ቤት ይፋ ክስ ተመስርቷል።</p>

<p>ኮሚሽኑ በትናንትናው እለት ክሱን የመሰረተባቸው ሰዎች ቁጥር 12 ሲሆን ከእነዚህም ውስጥ የቀድሞው የኢሕአዴግ መንግሥት ጠቅላይ ሚ/ር የነበሩት በሌላ ጉዳይ 17 አመት ተፈርዶባቸው ከርቸሌ በእስር ላይ የሚገኙ አቶ ታምራት ላይኔ ይገዝኙበታል። ትናንት ከሰዓት በኋላ ክሱን ለማየት የተሰየመው ችሎት የጦማር ጋዜጣ ዘጋቢዎች ተከታትለው የሚከተለውን ዘገባ አጠናቅረዋል። </p>

<p>በክሱ መሠረት<br/> 
1ኛ አቶ አበራ ሀጐስ<br/>
2ኛ » በሻ አዝምቴ ሙላት<br/> 
3ኛ » ስዬ አብርሃ ሀጐስ<br/>
4ኛ » ታምራት ላዬኔ<br/>
5ኛ » ምህረተአብ አብርሃ ሀጐስ<br/>
6ኛ » ፍስሃ አብርሃ ሀጐስ<br/>
7ኛ » ፍጡርዘአብ አስገዶም ወ/ሚካኤል<br/>
8ኛ ወ/ሪት ትምኒት አብርሃ ሀጐስ<br/>
9ኛ አቶ ካህሣይ አባይ አብርሃ<br/>
10ኛ ዶ/ር አብዲ አዳም<br/>
11ኛ አቶ ህራየር ቤንስሊኒያን<br/> 
12ኛ አቶ ፍፁምዘአብ አስገዶም ወ/ሚካኤል የተባሉት ተከሳሾች ክስ የተመሰረተባቸው መሆኑ ሲታወቅ ሰባተኛው፣ ዘጠነኛውና ተከሳሽ ግን በእለቱ ችሎቱ ላይ ሊቀርቡ አልቻሉት።</p>

<p>ተከሳሾቹ ሥራቸውንና አድራሻቸውን እንዲናገሩ ሲጠየቁም አንዳንዶቹ ሥራቸው በሚመለከት «እስረኛ ነኝ» ሲሉና አድራሻ ሲባሉ «ከርቸሌ በማለት እንደነበር ታውቆአል። የክሱ ማመልከቻ 1994 ዓ.ም በወጣው የወንጀለኛ መቅጫ ሕግ ቁጥር 32/1/ሀ/ለ/33 እና በተሻሻለው በልዩ የወልጀለኛ መቅጫ ሕግ አዋጅ ቁጥር 214/1974 ዓ.ም አንቀጽ 23/1/ለ/ሐ፣ ላይ የተመለከተውን በመተላለፍ እንደሆነ የክሱ ማመልከቻ ይገልፃል።</p>

<p>ይህ ክስ በስድስት የወንጀል አይነት የተከፋፈለ ሲሆን በእነዚ ክሶች ውስጥ በመጀመሪያ ክስ አቶ ስዬ አብርሃና አቶ አሰፋ አብርሃ በአራት የክስ አይነቶች የተከሰሱ ሲሆን አቶ አሰፋ አብርሃና አቶ ስዬ አብርሃ ለወንድሞቻቸው በተውካዮች ምክር ቤት አባልነታቸውና በመንግሥት የልማት ድርጅት ተቆጣጣሪ ባለሥልጣን በነበሩበት ጊዜ ለአቶ ምህረተአብ አብርሃ የኢትዮጵያ ንግድ ባንክ ፕሬዚዳንት ብድር እንዲስጡአቸው በተለያዩ ጊዜያት በስልክ ትእዛዝ የመስጠት ጫና በመፍጠር ከባንኩ የብድር ሥርዓት ውጭ ገንዘብ እንዲበድሩ አድርገዋል።</p>

<p>ሁለተኛው ክስ አቶ አሰፋ አብርሃ በአቶ ስዬ አብርሃ አቶ ታምራት ለዬኔ እና በአቶ ካህሣይ አባይ ሥም እንዲሁም አቶ አሰፋ አብርሃ እና አቶ ስዬ አብርሃ የመንግሥት አባል ሥልጣን በነበሩበት ወቅት በህዳር 1984 በንግሥት የንግድ ተሽከርካሪዎችን ከቀረጥ ነፃ ስለማስገባት ያወጣውን ደንብ ቁጥር 3/1984 በመፃረር አቶ ካሣዬ አበይ አምስት የተለያዩ የጭነት መኪናውች በሀገር ውስጥ እንዲያስገቡ የቀድሞ ጠ/ሚኒስትር አቶ ታምራት ለዬኔ በማግባባታቸውና አቶ ታምራት ላዬኔም ደንቡም በመጣሥና የስልጣም ሀላፊነቱን በመዘንጋት መኪናዎች ወደ ሀገር እንዲያሥገቡ የኢትዮጵያ የሽግግር መንግሥት የገንዘብ ሚኒስትር በደብዳቤ ትእዛዝ በመስጠታቸውና የመንሥትንና የሕዝብን ጥቅም መሚጎዳ አኳኋን በመላ ሀሳባቸውና ፈቃዳቸው አድራጎታቸው በሚያስከትለው ውጤት ተስማምተው በግብረ አበርነት የፈፀሙት በሥልጣን ያለ አግባብ መገልገል ወንጀል ተከሰዋል ይላል።</p>

<p>ሦስተኛው ክስ አቶ ስዬ አብርሃ፣ በአቶ ምህረተአብ አብርሃ፣ በአቶ ፍስሃ አብርሃ እንዲሁም አቶ ፍጡርዘአብ አስገዶም ሲሆን ይህውም አቶ ስዬ አብርሃ የኢፌዲር የሕዝብ ተወካዮች ምክር ቤት አባልና የኢፈርት ሥራ አስኪያጅ በነበሩበት ጊዜና አቶ ፍጡርዘአብ አስገዶም አምቼ ኩባንያ የዳይሬክተር ቦርድ አባል ሆነው በሰሩበት ወቅት ለአቶ ምህረትአብ አብርሃና ለአቶ ፍስሐ አብርሃ ሕገ-ወጥ ጥቅም ለማስገኘት አስበው ከአምቼ ኩባንያ ትራንስ ኢትዮጵያ አክሲዮን ማህበር የተባለው ድርጅት ቀደም ሲል 213 የጭነት መኪናዎችን ከአምቼ ሲገዛ በተደረገለት የቅናሽ ሁኔታ አቶ ምህረተአብ አብርሃ በስማቸው አምስት ከባድ የጭነት መኪና እንዲሁም ምፍአም በተባለው ማህበር ስም በልዩ ሁኔታ 10 የጭነት መኪናዎችን እንዲያስገቡ አቶ ስዬ አብርሃ የኩባንያው ሥራ አስኪያጅ የነበሩትን ሚ/ር ፍራንኮ ማሪሊያን በማስፈቀድ በቅናሽ እንዲሸጥላቸው በማግባባት በፈፀሙት በስልጣን አላግባብ መገልገል ወንጀል ተከሰዋል።</p>

<p>አራተኛ ክስ አቶ ስዬ አብርሃ፣ ወ/ሪት ትምኒት አብርሃ እና የሽግግር መንግሥቱ የጤና ጥበቃ ሚኒስትር የነበሩት ዶ/ር አብዲ አደም ሲሆኑ ክሱም በግምት ነሐሴ ወር 1985 ዓ.ም አቶ ስዬ አብርሃ ፋርማሲስት እህታቸውን ወ/ሪት ትምኒት አብርሃ አ/አ ከተማ ውስጥ በጤና ጥበቃ ሚኒስቴር እንድትቀጠርላቸው ዶ/ር አብዲ አደምን አግባብተዋል። ዶ/ር አብዲ አደምም የተሰጣቸውን ኃላፊነት በመዘንጋት የመንግሥት የቅጠር ደንብና ስርአትን ባልተከተል ሁኔታ ወ/ሪት ትምኒት አብርሃን አ/አ ውስጥ እንድትመደብ በማድረጋቸውና ሁሉም ተከሳሾች የመንግሥታን የሕዝብ ጥቅም በሚጎዳ አኳኋን በመከሰሳቸውና ፈቃዳቸው፣ ታድራጎታቸው፣ በማያስከትለው ውጤት ተስማምተው በግብረ አበርነት በፈፀሙት በሥልጣን አለ አግባብ በገልገል ተከሰዋል ይላል።</p>

<p>አምስተኛው ፦ አቶ አሠፋ አብርሃና በአቶ አሰፋ አብርሃ ላይ ብቻ የተመሰረት ሲሆን ይህውም አቶ አሰፋ አብርሃ ሚኒስቴር ማዕረግ የመንግሥት የልማት ድርጅት ተቆጣጣሪ ባለሥልጣን መስሪያ ቤት ኃላፊነት በነበሩበት ወቅት ለወንድማቸው አቶ አሰፋ አብርሃ ሕገ-ወጥ ጥቅም ለማሥገኘት አሥበው ከሐምለ 1988 ጀምሮ በትግራይ ክልል በተንቤይን ወረዳ ለሜታ አቦ ቢራ ለማከፋፈል ውክልና እንዲሰጠው በወቅቱ የፋብሪካው ሥራ አስኪያጅ የነበሩትን አቶ ጠሃ ዋጋው (በሕይወት የሉም) የስልክ ትእዛዝ በመስጠት ቀደም ሲል የወረዳው ቢራ አከፋፋይ ተውካይ ሆኖ ከአቶ ፍስሃ አብርሃ ጋር በሽርክና ይሰራ የነበረውን ሀጎስ አደራን የተባለውን የግል ተበዳሪ ያለ ሕጋዊ ምክንያት የማከራፈልንሥራ እንዳይሰራ በማድረግ መሆኑን ጠቁሞ ይህም ሁሉም ተከሳሾች የመንግሥትና የሕዝብ ጥቅም በሚጎዳ አኳኋን አሳብቸውና አድራጎታቸው በሚያስከትለው ውጤት ተስማምተው በግብረ አበርነት በፈፀሙት በሥልጣን አለአግባብ መገልገል ወንጀል ተከሰዋል ይላል።</p>

<p>ሌላውና የመጨረሻው ክስ አቶ አሰፋ አብርሃ፣ በአቶ በሻ አዘምቴ፣ ሚ/ር ሄራየር ቢሄስ ኒሊያር እና አቶ ፍፁምዘአብ አስገዶም ላይ ሲሆን አቶ አሰፋ አብርሃና አቶ በሻ አዘምቴ የፕራይቬታይዜሽን ኤጀንሲ የሥራ አመራር ቦርድ ሰብሳቢ፣ ፀሐፊና ሥራ አስኪያጅ ሆኖ ይሰሩ በነበሩበት ወቅት በዝምድና ትስስር ግንኙነት ለነበራቸው ሚ/ር ሄራየርቢኒስሊያን አቶ ፍፁምዘአብ አስገዶምን ከሌሎች ማንነታቸው ካልታውቁ ግብረ አበሮቻቸውን ሕገ-ወጥ የሆነ ጥቅም እንዲያገኙ አስበው የቅዱስ ጊዮርጊስ ቢራ ፋብሪካን የጎምባ ግሩፕ ኩባንያዎችን አሽናፊ ሆነው ሳለ ከጨረታ ሥርዓት ውጭ የእነሱ አሽናፊነት ሳይስረዝ ብጝእ ሕገ-ወጥ የሆነ ጥቅም እንዲያገኝ በማቀድ በ10ሚሊዮን ዶላር ጸፕ 1998 እንዲሸጥ በማድረጋቸው።</p>

<p>የደብረ ዘይት የዱቄት ፋብሪካ ለመሸጥ የውጣው ዋጋ ዝቅተኛ መሆኑና የኤጀንሲውን የጨረታ ገምጋሚ ኮሚቴ መርምሮ ውድቅ ያደረገውና ፋብሪካ ከመሸጡ በፊት ስንዴ መፍጨቱ እየታወቀ በቆሎ ብቻ እንዲፈጭበት ተደርጎ የተሸጠው ዋጋ ተገቢ አለመሆኑን ሳያንስ ጭራሹንም በጨረታው ላይ ከወጣ የመነሻ/ጠቋሚው ዋጋ በታች ለአቶ ፍፁምዘአብ አስገዶም ሕገ-ወጥ የሆነ ጥቅም እንዲያገኝ በማቀድ 8 ሚሊዮን ብር እንዲሸጥ በማድረጋቸው።</p>

<p>የጉለሌ ሳሙና ፋብሪካ ለመግዛት አቶ ድጉማ ሁንዴ እና አቶ ጌቱ ገለቱ ከጨረታው መነሻ ዋጋ በላይ ያቀረቡና እንደአሸነፉ ከተገለፀላቸው በኋላ ለአቶ ፍፁምዘአብ አስገዶም አለአግባብ ሕገ-ወጥ ጥቅም እንዲየገኝ በማቀድ ፋብሪካውን ለመግዛት ያቀረበውን 51% ድርሻ ወደ 100% ከፍ እንዲያደረግ ድጋፍ በመስጠት በ1989 እንዲሸጥ በማድረጋቸው።</p>

<p>ሐረር ማተሚያ ቤት ላይ የኢትዮጵያ ኦርቶዶክስ ቤተክርስቲያን የነበራት የባለቤትነት መብት አቤቱታ ለኤጀንሲ አቅርባ እየመረመረ በነበረበር ወቅት ብቸኛ ተጫራች ሆኖ የቀረበው አቶ ፍፁምዘአብ አስገዶም እንዲገዛ ከተወሰነ በኋላ በጨረታው ጊዜ ፀንቶ ከሚቆይበት ከሦስት ወራት ብላይ ተጫራቾችን አቶ ፍፁዘአብ አስገዶም አለግባብ ሕገ-ወጥ ጥቅም እንዲያገኝ በማቅድ የጨረታ ደንብን ሥራዓትን በሚፃረር መልኩ 1988 ዓ.ም እንዲሸጣላቸው በማድረጋቸው።</p>

<p>ጣይቱ ሆቴል ባለሙያዎች ሳይሳትፉበት በወጣው ዝቅተኛ የዋጋ ግምት መሠረት አቶ ፍፁምዘአብ አስገዶም ጥቅም እንዲያገኝ በማሰብ አቶ አሰፋ አብርሃ እና አቶ በሻህ አዝምቴ የተሰጣቸውን ሥልጣን ሕገ-ወጥ ወጥ ጥቅሞችን ለሚ/ር ሄራየር ቤሄስኒሊያን እና ለአቶ ፍፁምዘአብ አስገዶም ለማስገኘት ሲሉ ሁሉም ተከላሾች የመንግሥትና የሕዝብን ጥቅም በሚጎዳ አኳኋን በመላ ሃላባቸውና ፈቃዳቸው አድራጎታቸው በሚያስከትለው ውጤት በግብረአበርነት በመፈፀማቸው እንደተክሰሱ የተገለፀ ሲሆን ጠበቆች የክሱ ቻርጅ ግልባጭ ችሎቱ ላይ የደረሰቸው መሆኑን በመግለፅ ከደንበኞቻቸው ጋረ የመማከሪያ ጊዜ እንዲፈቀድላቸው ጠይቅው ፍ/ቤቱ ስለፈቀደላቸው አጭር ምክክር ካደረጉ በኋላ የ1ኛ 2ኛ 3ኛ 6ኛ እና 7ኛ 8ተኛ ተከላሾች ጠበቆች የክሱ ቻርፍ በችሎቱ የደረሠን በመሆኑ ተገቢውን የክስ መቃወሚያ እንድናቀርብ ቀጠሮ ይሠጠን ሲሉ ፍርድ ቤቱን ከጠየቁ በኋላ ተከሳሾች የዋስተና መብታቸውን ተጠብቆላቸው ክርክራቸው እንዲቀጥሉ ፍርድ ቤቱ ይፈቅድላቸው ዘንድ ጠይቀዋል።</p>

<p>አራተኛ ተከላሽ የሆኑት ታምራት ላይኔ «ዝርዝር መልሴን በቀረበብኝ ክስ ላይ መስጠት እንድችል ቀጠሮ ይሠጠኝ። ዲሞክራሲያዊ መብቴን ለማረጋገጥ ስለምፈልግ የማቀርበው ጥያቄ ቢሆንም የዋስ መብቴ ይፈቀድልኝ ሲሉ ፍርድ ቤቱን ጠይቀዋል» ከዚህ ጋር አያይዘውም ለመሆኑ እዚህ ፍርድ ቤት ለምን መጣሁ? ለምንስ በዚህ ፍርድ ቤት እከሰሳለሁ? ይህ ከሕገ መንግሥቱ ውጪ ነው የሚል እምነት አለኝ ሲሉም ቅሬታቸውን አሠምተዋል።</p>

<p>የ11ኛ እና 12ኛ ተከሳሾች ጠበቃ የሥራ ጓደኞቼ እንዳመለከቱት የክስ መቃወሚያ እንዳቀርብ የጊዜ ቀጠሮ ይሠጠኝ፤ የዋስትና መብት እንዲፈቀድም ስጠይቅ ዝርዝር ክርክር ለማቅረብ እንድችል ፍርድ ቤቱ ይፍቀድልኝ ብለዋል።</p>

<p>አቶ ስዬ አብርሃ ጠበቆቻችን ሁለት ነገር ጠይቀዋል፤ ይህ ፍ/ቤት በጐ ብይን እንድሚሰጥ ተስፋ አደርጋለሁ ካሉ በኋላ ስዬ አብርሃ ሰርተሃል ተብዬ የተከሰስኩበትን ነገር አይቼዋለሁ። ክቡር ፍርድ ቤቱ በተደጋጋሚ እድል ሰጥቶች እንደጠቀስኩት በሀገሬ ጉዳይ ከጠ/ሚኒስትሩ ጋር ባለመስማማቴ ነው ሲሉ ፍርድ ቤቱ ወደዋናው ጉዳይ እንዲመለሱ በማድረጉ የእናታቸውን ደካማ ማነነት በእሳቸው የፖለቲካ እምነት ምክንያት ቤተሰባቻቸው የተጠቁባቸው መሆኑን በመግለጽ ላይ እንዳሉ ጊዜን ማባከን እንደማይገባቸው በፍ/ቤቱ በተሰጣቸው ማሳሰቢያ መሠረት «ፍትሕ ይሰጠኝ ... እኔ ብሞት ግድ የለኝም፤ ለእናቴና ለቤተሰብ ፍትሕ ይሰጠኝ» በማለት አቤት ብለዋል።</p>

<p>ፍርድ ቤቱ ተከሳሾችና ጠበቆቻቸውን ለፍርድ ቤቱ ያቀረቡትን አስመልክቶ ከላሽ አቃቤ ሕግ አስተያየት እንዲሰጥ በመጠየቁ ተከሳሾች የጠየቁት የዋስትና መብት ጥያቄ ሕገ- መንግሥታዊ መብት እንደሆነ ያጤኑት መሆኑን በመግለፅ ሆኖም በወጡ ዝርዝር ሕጎች መሰረት ተከሳሾች የቀረበባቸው ክስ የሙስና ወንጀል በመሆኑ የዋስትና መብት የማይጠበቅላቸው መሆኑን የተደነገገ ስለሆነ የዋስትና መብታቸው እንዲነፈግ ስምንተኛ ተከሳሽ የሆነችው ወ/ሪት ትምኒት አብርሃ (የስዬ አብርሃ እህት) በዋስትና የቆየች መሆኗን ብናውቅም በሙስና ወንጀል የተከሰሰች በመሆኗ በወህኒ ቤት ሆና ክሷን እንድትከታተል ሲል ሀሳብ ካቀረበ በኋላ የአቶ ታምራት ላይኔን በሚመለከት በግብረ አበርነት የተከሰሱ መሆናቸውን በበግለፅ ጠ/ሚኒስትር ሳልሆን ለምን ተከሰስኩ የሚሉ ከሆነ ግን አልገባኝም ብለዋል። ከአንድኛ እስከ ስድስተኛ ለተዘረዘሩት የስምንተኛ ተከላሽ ጠበቆች ለደንበኞቻቸው የዋስትና መብት እንዲጠበቅ የጠየቁ ሲሆን የሙስና አዋጅ ፍ/ቤቱ የሚቀበለው ቢሆን እንኳን ዋስትና እንዲነፈግ የሚለው ለተጠርጣሪ እንጂ ለተከላሾች ባለመሆኑ ደንበኞቻችን ክስ የተመሰረተባቸው ስለሆነ የፀረ- ሙስና አዋጅ ስለማይመለከታቸው የዋስ መብታቸው እንዲጠበቅ ብለዋል።</p>

<p>ሕገ መንግሥቱ የተውካዮች ም/ቤት በሚያወጣቸው ሕጐች ሊሻር አይችልም። ፀረ ሙስና የሚለው ቃሉ ራሱ ስራ ላይ የዋለው ግንቦት 16 ሲሆን ይህ ድርጊት ተፈፅሟል ከተባለበት ጊዜ በኋላ በመሆኑ ደንበኞቻችን የሕገ መንግሥቱ አንቀፅ 23 በተከሰሱበት ወንጀል እንደጥፋተኛ አለመቆጠር የሚል ሲሆን አሁን ያለውሳኔ በቅጣት ላይ የሚገኙ መሆናቸው እንዲጤንና ሕገ መንግሥታዊ መብታቸው እንዲከበር ጠይቀዋል።</p>

<p>«እኔ የዋስትና መብት የመከበርና የአለምከበር ይህ ፍ/ቤት የዜጎችን መብት ያስከብራል ውይስ አያስከብርም የሚለውን ለማረጋገጥ ነው ያሉት ታምራት ላይኔ የእኔ የዋስትና ጥያቄ የመርህ ጥያቄ ነው። ስለሆነም እኔ የማጠፋው ነገር ሆነ የምጠፋበት ቦታ ስለሌለኝ የዋስትና መብቴ ይከበርልኝ ካሉ በኋላ የመንግሥት የሙስና ወንጀል የተላለፈ በሚልና የወቅቱ ችግር ሙስና ነው በሚል ሕገ መንግሥቱን የሚጥስ ከሆነ አንድ ጉዳይ በማንሳት ሕገመንግሥቱን እየጣሱ አዋጅ የሚውጣ ከሆነ ሕገ መንግሥቱ አያስፈልግም ማለት ነው።» ሲሉ ተደምጠዋል። የፀረ ሙስና አዋጅ እራሱ ሕገወጥ ነው፣ የሕገ መንግሥቱ አዋጆች ረግጦ የወጣ ያልታወጀ ሕገመንግሥት ነው። ያሉት ታምራት ወደፊትም ሌላ ጉዳይ ሲመጣ ችግሩ ይሄ ነው በማለት እንደሚወጣ እርግጠኛ ነኝ። በመሆኑም እንደነዚ አይነቶችን ሕገመንግሥቱን የሚጥሱ አዋጆችን ፍ/ቤቱ እራሱ መዋጋት አለበት ብለዋል።</p>

<p>በመጨረሻም ፍ/ቤቱ የክስ መቃወሚያ በተከታይ ቀጠሮ ህዳር 6 ቀን ከቀንር በኋላ ተከሳሾች እንዲያቀርቡ ለጥቅምት 26 ቀን ከቀጠሮ በኋላ የዋስታና ብይን ለመስጠት ቀጠሮ ተይዟል።</p>



<p class="align-center"><a href="/Gazettas/Tomar/info/Tomar.sera.html">ከጦማር ጥቅምት 21 ቀን 1994</a></p>

</body>
</html>	














