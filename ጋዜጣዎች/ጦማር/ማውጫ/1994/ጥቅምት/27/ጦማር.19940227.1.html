<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሠራተኞች በረሃብ እየተቀጡ መሆናቸውን ገለፁ ሕይወታቸውን ያጠፉ አሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ሠራተኞች በረሃብ እየተቀጡ መሆናቸውን ገለፁ ሕይወታቸውን ያጠፉ አሉ</h1>


<p>የሠራተኛው የመደራጀት መብት በግል ባለሀብቶች በመጣሱ የማኅበራት መሪዎችን ጨምሮ በርካታ ሠራተኞች ከሥራ እየተባረቱ መሆኑን የምግብ፣ የመጠጥ፣ የትምባሆና የመሳሰሉት የሠራተኛ ማኅበራት ኢንዱስትሪ ፌዴሬሽን ጥቅምት 24 ቀን 1994 ዓ.ም በጠራው ሰላማዊ ሠልፍ ገልጧል።</p>

<p>ለሠራተኛው ከሥራ መባረር የመንግሥት አስፈፃሚ አካላት የሠራተኛውን የመደራጀት ነፃነትን የሚገድቡ አሰሪዎችን ተገቢና ህጋዊ እርምጃ አለመውሰድ፣ የሥራ ሁኔታዎች ቁጥጥር አለማድረግ፣ በተደጋጋሚ የአሠሪና ሠራተኛ አዋጅ 42/85 እንዲሻሻል ሠራተኛው ያቀረበው ጥያቄ አለመመለስ፣ ፋብሪካዎች አቅምና ብቃት ለሌላቸው ባለሀብቶች መሸጥ፣ የመንግሥት የልማት ድርጅቶች ወደግል ይዞታ በሚዞሩበት ወቅት ያለጥናትና ያለሠራተኛው ተሳትፎ በመሆኑ እንደሆነ ገልፀዋል። በዚህም ምክንያት የቅዱስ ጊዮርጊስ ቢራ ፋብሪካ ወደ ግል ይዞታ ከተዘዋወረ ወዲህ 169 ሠራተኞች በህገ-ወጥ መንገድ የተቀነሱ ሲሆን በዚህም ብስጭት አንድ ሠው ታንቆ ሞቷል ብለዋል።</p>

<p>የእድገት ምግብ ዘይት ፋብሪካ ለባለቤቱ በተመለሰ አንድ ወር ባልሞላና ጊዜ እና አንድ ቀን ሳይሠራ ጥቅምት 23 ቀን 1994 ዓ.ም 49 ሠራተኞች ከሥራ አስናብቷል።</p>

<p>የደብረዘይት ምግብ ኢንዱስትሪ ባለቤት በመታሠራቸውና የባለሀብቱ ገንዘብ በመታገዱ የሠራተኛው ዋስትና አደጋ ላይ እንደሚገኝና የአዋሳ ዱቄት ፋብሪካም ባለሀብት በእስር ላይ በመገኘታቸው የሠራተኛው መብቶች በመቆም ደረጃ ላይ ከመገኘታቸው በተጨማሪ 80 ሺህ ብር የሚደርስ የጡረታ መዋጮ ድርጅቱ ባለመክፈሉ በጡረታ የተገለሉት ሠራተኞች በረሀብ እየተቀጡ መሆናቸው።</p>

<p>የመረከብ ኢትዮ-መጠጥ ድርጅት ባለሀብቱ በኢትዮ-ኤርትራ ግጭት ከሀገር ሲወጡ ፋብሪካው ባለቤት አጥቶ 34 ሠራተኞች የሥራ ዋስተና አጥተዋል።</p>

<p>ጤና ምግብ ኃ/የተ/የግል/ ድርጅት ሠራተኞች በማኅበር በመደራጀታቸውና የህብረት ስምምነት ድርድር በመጠየቃቸው የድርጅቱ ኃላፊዎች በህገ-ወጥ መንገድ ለምን ማኅበር መሠረታችሁ፣ድርድርስ ለምን ተጠየኩ በማለት ጥቅምት 23 ቀን 1994 ዓ.ም ፋብሪካውን በመዝጋት ሠራተኞች አሰናብተው ስለሚገኙ መንግሥት አፋጣኝ ምላሽ እንዲሰጣቸው ጠይቀዋል።</p>

<p>የኢንዱስትሪ ፌዴሬሽን ፕሬዘዳንት አቶ አብረሃ ገብሩ እንዳሉት ፍርድ ቤቶች ኃላፊነታቸውን አልተወጡም፣ እንዲያውም ፍ/ቤቶች በአጭር ጊዜ ውስጥ ውሳኔ መስጠት ሲገባቸው የተንዛዛና አሰልቺ ቀጠሮ በመሰጠት ሠራተኛውን ለረሀብ ከመዳረግ በተጨማሪ የፍ/ቤቶች ውሳኔ የሠራተኛውን መፈናቀል የሚያበረታታ ሆኖ ያገኙት በመሆኑ በፍ/ቤቶች ላይ ያላቸውን ቅሬታ አሰምተዋል።</p>

<p>ከዚህ በተጨማሪ አቶ ብርሃነ እንዳሉት የማንም ሠው የመደራጀት መብት ህገ-መንግሥታዊ በሆነበት ሀገር ውስጥ ሠራተኛው ሲደራጅ በተግባር የታየው ግን የሥራ ዋስትና ማጣትና ለረሃብ መዳረግ መሆኑን ተሞክሮዎች እያሳዩን በመሆኑ መንግሥት ይህንን ህገ-መንግሥታዊ መብት የማስከበር ኃላፊነት ያለበት መሆኑን በመገንዘብ አስቸኳይ ርምጃ ሊወሰድ ይገባል ብለዋል።</p>

<p>አቶ ብርሃነ በመቀጠል ሠራተኛው ህገ-መንግሥታዊ መብቱን ተጠቅሞ ሲደራጅና መብቱን ሲጠይቅ ፖሊስ በሠራተኛው የመብት ጥያቄ ላይ ጣልቃ እየገባ እንደሚገኝ ጠቁመው ፖሊስ ከዚህ አድራጎቱ እንዲቆጠብ የፍትህ አካላትም አድሎአዊ ሥራቸውን እንደሚያስቆሙ ጠይቀዋል።</p>

<p>በመጨረሻም የኢትዮጵያ ሠራተኞች ማኅበር ኮንፌዴሬሽን ፕሬዘዳንት የሆኑት አቶ አማረ አለማየሁ በሠላማዊ ሠልፍ ላይ ተገኝተው እንዳሉት በኢትዮጵያ ሠርተኞች ላይ ያሉ ችግሮች በርካት እንደሆኑ ጠቅሰው በአሁኑ ሰዓት መደራጀት የሥራ ዋስትና እያሳጣ መገኘቱ ለሠራተኛው መኖር አስጊ ደረጃ ላይ መድረሱን የሚያሳይ በመሆኑ ሠራተኛው ማኅበሩ ሊወስድው ለሚችለው ርምጃ ከጎኑ እንዲሠለፍ፣ እስከ አሁን ያሳየውን ትዕግሥት ሠራተኛው ምን ያህል በሳል እንደሆነ ገልፀው ወደ ፊት አስፈላጊው ሆኖ የተገኘውን ርምጃ እንደሚወስዱና የሠራተኛው ጥያቄ ሙሉ በሙሉ እስከሚመለስ ድረስ ትግላቸውን እንደሚቀጥሉና ለትግሉ አስፈላጊ የሆኑትን እርምጃዎች ሁሉ እንደሚወስዱ ገልፀዋል።</p>

<p>የጋዜጣው ዘጋቢ ያነጋበራቸው ሠራተኞች መፍትሄውን ሲጠቁሙ ህገ-መንግሥቱ በተግባር ቢለወጥና መንግሥታዊ የልማት ድርጅቶችን ወደ ግል ይዞታ በሚያዘዋውርበት ወቅት ከሠራተኛው ጋር ቢመካከር ሊስተካከል እንደሚችል ጠቁመው ከ1988 ዓ.ም ጀምሮ ግልፅ ባልሆኑ ምክንያት የቆመው የሴፍቲኔት ፕሮግራም (የራሱ ችግር) ቢኖርበትም መቀጠል እንዳለበት ገልፀዋል።</p>

<p>የምግብ መጠጥ ትምባሆና የመሳሰሉት ሠራተኞች ኢንዱስትሪ ፌዴሬሽን በአዲስ አበባ 22 ማኅበራትና በአጠቃላይ 48 ማኅበራት እንዳሉት ለማውቅ ተችሏል።</p>



<p class="align-center"><a href="/Gazettas/Tobia/info/Tobia.sera.html">ከጦቢያ ጥቅምት 27 ቀን 1994</a></p>

</body>
</html>	














