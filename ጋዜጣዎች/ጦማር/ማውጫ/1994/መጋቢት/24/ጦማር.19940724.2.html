<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኦሕዴድና መከላከያ ሚኒስቴር በዕዳ ተከሰሱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኦሕዴድና መከላከያ ሚኒስቴር በዕዳ ተከሰሱ</h1>


<p>የኦሮሞ ሕዝቦች ዴሞክራሲያዊ ድርጅት (ኦሕዴድ) ለ11 ዓመታት የኪራይ ቤቶች አስተዳደር ድርጅት ንብረት የሆነውን ቤት ከውል ውጪ ይዞ በመቆየቱና ኪራይ ባለመክፈሉ በፍርድ ቤት ክስ እንደተመሰረተበት ለጉዳዩ ቅርበት ያላቸው ምንጮች ገልጠዋል።</p>

<p>ከዚሁ ጋር በተያያዘም የሀገር መከላከያ ሚኒስቴርም በስሙ ሲጠቀምበት የነበረውን ቤት ለሌላ ወገን አሳልፌ በመስጠቱ በቤቱ ኪራይ ተጠያቂ ነው ተብሎ ክስ ተመስርቶበታል ተብሏል።</p>

<p>የዜናው ምንጮች እንዳሉት የሀገር መከላከያ ሚኒስቴር ጥር 7 ቀን 1982 ዓ.ም ከኪራይ ቤቶች አስተዳደር ድርጅት ጋር በተፈራረመው ውል መሠረት በወረዳ 24 ቀበሌ 13 ውስጥ በቤት ቁጥር 800, 801 እና 802 የተመዘገቡት ቤቶች በየወሩ 1800.0 ብር ለመክፈል ተስማምቶ ነበር። የቀድሞው መከላከያ ሚኒስቴር ሕጋዊ መብትና ግዴታ የወረሰው ኢሕአዴግ መከላከያ ሚኒስቴር ቤቶቹን ለኦሕዴድ አሳልፎ በመስጠቱ ከኦሕዴድ ጋር ተከስሷል።</p>

<p>በሌላ በኩል በወረዳ 3 ቀበሌ 33 በቁጥር 943 944 እና 918 የተመዘገቡ ቤቶች በፊት በመከላከያ ሚኒስቴር የኪራይ ይዞታ ሥር እንዳሉ ሻዕቢያ ሲጠቀምባቸው እንደነበርና እስከዛሬም ኪራይ እንዳልተከፈለባቸው ክሱ ይገልጣል ተብሏል።</p>

<p>ይህ ለፍርድ ቤት የቀረበው ክስ የጠቀሱ ምንጮች መረጃ እንደሚያስረዳው ለዚህ በ2. ሚሊዮን ለሚገመት ንብረት የሚፈለገውን ውዝፍ እዳ ሁለት መቶ ሺህ ስምንት መቶ ብር ሲሆን አሁን የተመሠረተው ክስም ይህን ገንዘብ ለማስመለስ እንደሆነ ተገልጧል።</p>

<p>ይህ በእንዲህ እንዳለ የፌዴራል ፖሊስ ኮሚሽን አባላት በሥልጣናቸው ውጪ ሕገ ወጥ በሆነ መንገድ የሰው ንብረት በማውደማቸው በፌዴራል ጠቅላይ ፍርድ ቤት ክስ የተመሠረተበት የፌዴራል ፖሊስ ኮሚሽን የጥፋተኝነት ውሳኔ ከተሰጠበት በኋላ ዋጋቸው በንብረትና በጥሬ ገንዘብ 550 ሺህ ብር ካሳ በመክፈል ላይ እንደሚገኝ የመረጃ ምንጮች ገልጠዋል።</p>

<p>በፌዴራል ጠቅላይ ፍርድ ቤት በይግባኝ ተይዞ የነበረው በዚህ ክርክር ላይ የፌዴራል ፖሊስ፣ የአዲስ አበባ መስተዳድር ፖሊስ ኮሚሽንና በተዋረድ የሚገኘው የፖሊስ አባል አካላት ክስ ቀርቦባቸዋል።</p>

<p>ተበዳይ ሲስተር ጽጌ ከበደ ጥቅምት 4 ቀን 1989 ከመሠረቱት ክስ ለማወቅ እንደተቻለው፣ በወረዳ 8 ቀበሌ 22 የቤት ቁጥር 210 የሚገኘው "የሕይወት በር" ክሊኒክ ምክንያቱ ባልታወቀ ሁኔታ መጋቢት 3 ቀን 1988 በግምት ከሌሊቱ 6:30 ሰዓት በሚሆንበት ወቅት በክልሉ ፖሊስ ኮሚሽን አመራር ሰጪነት ክሊኒኩ ድንገት ወረራ ተፈፀመበት። ፖሊስ የክሊኒኩን ሠራተኞች፣ የሕክምና ቁሳቁሶች፣ የንግድና የሥራ ፈቃድ ጨምሮ በሽተኞች ሳይቀሩ ለምርመራ ከመውሰዱም በላይ ሲስተር ጽጌ ከበደንም ለአንድ ወር አስሯቸዋል። ፓሊስ ይህን እርምጃ የወሰደበትን ምክንያት ሲያስረዳ፣ ከሳሽ ያቀረቡት የንግድ ፈቃድ ለሽፋን ያቀረቡት ነው እንጂ የክሊኒኩ ንብረትነት የኦሮሞ እርዳታ ድርጅት (ኦራ) ነው፤ ቁሳቁሶቹም ከዓለም አቀፍ ኢቨንጂሊካል ማህበረሰብ በኢትዮጵያ ሕዝብ ስም የተለገሱ መሆናቸውን አስረድተዋል።</p>

<p>ከሳሽ ሲስተር ጽጌ ከበደ ፖሊስ ከፈፀመባቸው ሕገወጥ ድርጊት የተነፃ ከአራት መቶ ሺህ ብር የላቀ ንብረት እንደተወሰደባቸውን የተለያዩ መድኃኒቶች ከጥቅም ውጪ እንደሆኑባቸው አመልክተው ክሊኒኩ ከተዘጋ በኋላ ያለአገልግሎት በመቆሙ የአንድ መቶ ሃምሳ ሺህ ብር ካሳ ጠይቀዋል።</p>

<p>የግራ ቀኙን ክርክር የተመለከተው ፍርድ ቤት በሕግ ከተሰጠው ሥልጣን በስተቀር፤ ፖሊስ የዜጐች ንግድ የመዝጋት መብት እንደሌለው አመልክቶ የክሊኒኩ ንብረትነት የኦነግ ወይንም የኦነግ መጠቀሚያ ነው ብሎ ፖሊስ ያቀረበው ክስ በተጨባጭ መረጃ ያልተደገፈ መረጃ ነው ሲል አረጋግጧል።</p>

<p>ከዚህም በመንሳት ከሳሽ የተወሰደባቸው ንብረት እንዲመለስላቸው የአንድ መቶ ሃምሳ ሺህ ብር ኪሳሣራም እንዲከፈለላቸው ፍርድ ቤቱ ወስኗል።የዚህ ካሳ መዝገብ ውሳኔ መጋቢት 17 1994 የተሰጠ መሆኑን ዜናው ገልጧል።</p>


<p class="align-center"><a href="/Gazettas/Tomar/info/Tomar.sera.html">ከጦማር መጋቢት 24 ቀን 1994</a></p>

</body>
</html>	














