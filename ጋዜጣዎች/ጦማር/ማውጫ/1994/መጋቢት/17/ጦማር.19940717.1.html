<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ከጐንደር ቅርስ እየጠፋ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ከጐንደር ቅርስ እየጠፋ ነው</h1>


<p>ቀደም ሲል በጎንደር ክፍለ ሀገር በቅርስ መዝገብነት ተመዝግበው የነበሩና የሚታወቁ ነዋያተ ቅድሳትና የተለያዩ ቅርሶች ከነበሩት ቦታ በመጥፋታቸው ምክንያት ከውጪ ሀገር የሚመጡ ቱሪስቶች ማየት የሚፈልጉትን ነገር ማግኘት እንዳልቻሉ ለጉዳዩ ቅርበት ያላቸው ወገኖች እያገለጡ መሆኑን የጦማር ጋዜጣ ተባባሪ ሪፖርተር ከጐንደር በላከው ዘገባ አመልክቷል።</p>

<p>በዓለም አቀፍ ደረጃ የሚታወቁት ቀርሳቅርሶች ከሚገኙበት ክልሎች አንዱ የሆነው የጎንደር ክተማ ሲሆን፣ በቅርስነት የሚታወቁና ቀደም ሲል ተመዝግበው የነበሩ ቅርሶች በመጥፋታቸው ምክንያት የቱሪስቶችን ፍላጐት ማሟላት እንዳልተቻለ ከአንዳንድ ጎብኚዎች ለማወቅ ተችሏል። በአካባቢው ለሚገኘው ሪፖርተራችን ለጉብኝት የመጡትን አንዳንድ ሀገር ጎብኚ ቱሪስቶች እንደገለፁለት እነርሱ ከሀገራቸው ሲነሱ አሉ ተብለው የተነገራቸው ነዋያተ ቅድሳትና የረጅም ዓመታት ቅርሶች አሁን በቦታው አለማያታቸውን እንዳሳዘናቸው ገልፀዋል።</p>

<p>በተለይም በከፍተኛ ደረጃ የቱሪስት መስህብ የሆነው የፋሲል ግምብ በእድሳት ምክንያት ለአምስት ዓመት በመዘጋቱና ከራስ ስዑል ግንብ ጎን ያለው የቅርሳቅርስ መቀመጫ የነበረው ቤተመንግሥት ለጎብኚዎች ዝግ መሆኑ ቱሪስቶቹን እንዳሳዘናቸው ለማወቅ ተችሏል ተብሏል።</p>

<p>ለሀገራችን ከፍተኛ የገቢ ምንጭ የሆነው የቱሪዝም መስክ በአሁኑ ወቅት ትኩረት በማጣቱ ምክንያት ሀገር ጎብኚዎችን እያሳዘነ መሆኑንና ችግሩ እየባሰ ከመጣ የቱሪዝም ገቢም ችግር እንደሚገጥመው ጐብኚዎቹ ከወዲሁ እየጠቆሙ ይገኛሉ።</p>

<p>በአካባቢዎ የሚገኙ የሀገር ሽማግሌዎችና መረጃዎች እንደሚጠቁመው በጎንደርና በሰባቱ አውራጃዎች የተሰባሰቡ ከ55 በላይ ልዩ ቅርሶች በመንፈሳዊና በታሪካዊ ቦታዎች እንደነበሩ ገልፀዋል። ከነዚህ ውስጥ እንደአብነት የሚጠቀሱት የቀዳማዊ ምኒልክ የብር ስኒና ከብር የተሠራ ረከቦት፣ የአቡነ ሰላማ የብርና የወርቅ መሰቀሎች የቅዱስ ያሬድ የነሀስ መቆሚያ፣ የፃፈው ድጓ መፃሕፍና በወርቅ ጥብጣብ ያሸበረቀ ቀይ ካባ፣ የአብርሃ ወአፅብሃ ጊዜ የተሳለ የሚታጠፍ የሃዋሪያትና የመላዕክት ስዕል ይገኙበታል ተብሏል።</p>

<p>ይሁን እንጂ እነዚህ በክብር በቅርስነት ተጠብቀው የተቀመጡ ቅርሶች በአሁኑ ሰአት በስፍራው ስለመኖራቸው ከፍተኛ ጥርጣሬ እንዳለ የአካባቢው ነዋሪዎች ለጋዜጣው ዘጋቢ ከሰጡት አስተያየት ለማወቅ ተችሏል።</p>


<p class="align-center"><a href="/Gazettas/Tomar/info/Tomar.sera.html">ከጦማር መጋቢት 17 ቀን 1994</a></p>

</body>
</html>	














