<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>መከላከያ ከጠየቀው በላይ በጀት ተፈቀደለት</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">መከላከያ ከጠየቀው በላይ በጀት ተፈቀደለት</h1>


<p>የኢሕአዴግ መንግሥት ለ1995 የባጀት ዓመት ከመደበው 17. ቢሊዮን ብር ውስጥ የሀገር መከላከያ ባጀት ከመደበኛ ውጪ ድርሻ ትልቁን ሥፍራ መያዙን ከበጀት አዋጁ ረቂቅ ሰነድ ላይ የተገኘው መግለጫ አመልክቷል።</p>

<p>በዚህም መሠረት የሀገር መከላከያ ሚኒስቴር መደበኛ ባጀት ልክ እንዳለፈው ዓመት ሁሉ ሦስት ቢሊዮን እንዲሆን ተወስኗል። ይህ የባጀት ውሳኔመከላከያ ሚኒስቴር ለባጀት ዓመቱ የገንዘብና የኢኮኖሚ ልማት ሚኒስቴርን ከጠየቀው ገንዘብ በሁለት መቶ ሚሊዮን ተጨማሪ ተደርጐ የተደገፈ ነው።</p>

<p>የገንዘብና ኢኮኖሚ ልማት የባጀት አዋጅ ረቂቅ እንደሚያስረዳው ለመጪው ዓመት መከላከያ ሚኒስቴር የጠየቀው 2.00.00 (ሁለት ቢሊዮን ስምንት መቶ ሚሊዮን) ቢሆን ገንዘብ ሚኒስቴር ግን ከተጠየቀው በላይ ተጨማሪ ገንዘብ በመፍቀድ የ1995 የመከላከያ ባጀት ሦስት ቢሊዮን እንዲሆን አድርጓል። ለምን ከተጠየቀው በላይ እንደተፈቀደለት በባጀት አዋጅ ረቂቁ ላይ በይፋ የተብራራ ነገር የለም።</p>

<p>መከላከያ ሚኒስቴር ለ1995 ከተፈቀደለት ባጀት ውስጥ 1,02,62,00 (አንድ ቢሊዮን ሁለት መቶ ሁለት ሚሊዮን አራት መቶ ስድሳ ሁለት ሺህ ስምንት መቶ ብር) ለመከላከያ ግዢ እንደሚያውለው ታውቋል። የግዢው ዝርዝር ምን እንደሆነ የታወቀ ነገር የለም።</p>

<p>ሌላው የመከላከያ ወጪ "የደጀን መከላከያ ፕሮጀክት ማስተባበሪያ ጽ/ቤት" የተባለው ሲሆን ለዚህ ጽ/ቤት 86,65,00 (ሰማኒያ ስድስት ሚሊዮን አራት መቶ ስድሳ አምስት ሺህ ሦስት መቶ ብር) ተይዞለታል። ባለፈው ተመሳሳይ የባጀት ዓመት ለዚህ ጽ/ቤት ተይዞ የነበረው ባጀት 42,30,00 (አርባ ሁለት ሚሊዮን ሰባት መቶ ሠላሳ ሺህ አንድ መቶ ብር) የነበረ ሲሆን አሁን ከእጥፍ በላይ 43,35,00 (አርባ ሦስት ሚሊዮን ሰባት መቶ ሠላሳ አምስት ሺህ ሁለት መቶ ብር) ተጨምሮበታል።</p>

<p>በቀዳሚው የባጀት ዓመት ሁለት ቢሊዮን አራት መቶ ሃምሳ ሁለት ሚሊዮን ስድሳ ሦስት ሺህ ስምንት መቶ ብር የነበረው የምድር ኃይል (ምድር ጦር) ወጪ አሁን በመቀነስ አንድ ቢሊዮን አንድ መቶ ሃያ ሁለት ሚሊዮን አራት መቶ ሠላሳ አምስት ሺህ አንድ መቶ ብር እንዲሆን ተደርጓል።</p>

<p>በቀዳሚው የባጀት ዓመት ሦስት መቶ ስድሳ ሦስት ሚሊዮን ዘጠኝ መቶ ሰባት ሺህ ብር የነበረው የአየር ኃይል ጠቅላይ መምሪያ ባጀት አሁን ወደሠላሳ ሦስት ሺህ ስድስት መቶ ብር ዝቅ እንዲል መደረጉን ሰነዱ ያመለክታል። በ1994 በመከላከያ ኢንጂነሪንግ ኰሌጅና በጤና ኰሌጅ ሁለት ቦታ ተለይቶ በጥቅሉ 46. ሚሊዮን ገደማ ባጀት ተይዞለት የነበረው ተቋም አሁን "በመከላከያ ዩኒቨርስቲ" ስም ሃያ ስምንት ሚሊዮን ሦስት መቶ ስድሳ ሺህ ስምንት መቶ ብር ባጀት ተመድቦለታል። በአጠቃላይ በ1995 የመከላከያ ባጀት ከፍተኛውን ወጪ የያዘው ለመከላከያ መሣሪያዎች ግዢ የተመደበው ገንዘብ መሆኑን ለማወቅ ተችሏል።</p>

<p>በተያያዘ ሁኔታ ለአጠቃላይ የኢኮኖሚ አገልግሎት ሰባት መቶ አርባ ሚሊዮን ዘጠኝ መቶ ሁለት ሺህ አንድ መቶ ብር ተጠይቆ አምስት መቶ ዘጠና አንድ ሚሊዮን ስድስት መቶ ሃያ ስድስት ሺህ ስድስት መቶ ብር ነው የተፈቀደው። እንዲሁም ጤና ጥበቃ ሰላሳ ሰባት ሚሊዮን አንድ መቶ ስድሳ አምስት ሺህ ስድስት መቶ ብር ጠይቆ፣ ሃያ ስምንት ሚሊዮን ሦስት መቶ ሃያ ሺ ሰባት መቶ ብር ተፈቅዶለታል። ለሕዝብ ደህንነት አቅም ግንባታ አምስት ሚሊዮን ሦስት መቶ ሺህ ብር የተመደበ ሲሆን ለፌዴራል ፖሊስ ኮሚሽን የፖሊሶች መኖሪያ ካምፕ ሥራ ለፌዴራል ፖሊስ ዋና መሥሪያ ቤት ሕንፃ ግንባታ በጥቅሉ አሥራ አንድ ሚሊዮን ስምንት መቶ ሃያ አምስት ሺህ ብር ተመድቧል። ለብሔራዊ ኤች.አይ.ቪ/ኤድስ መቆጣጠሪያ ጽ/ቤት ከመንግሥት ግምጃ ቤት የተመደበው አንድ ሚሊዮን ዘጠኝ መቶ ሰባ አንድ ሺህ ብር ብቻ መሆኑ ተመልክቷል። ለውጭ ጉዳይ ሚኒስቴር የአቅም ግንባታ ከተመደበው አሥር ሚሊዮን ብር ውስጥ የጅቡቲ የአምባሳደር መኖሪያና ጽ/ቤት ግንባታዘጠኝ ሚሊዮን አንድ መቶ አሥራ አራት ሺህ ብር ተይዞለታል።</p>

<p>የፌዴራል ሥነምግባርና ፀረ ሙስና ኮሚሽን ለአስተዳደርና ጠቅላላ አገልግሎት ሥራ አሥር ሚሊዮን ስድስት መቶ ሃምሳ አራት ሺህ ስድስት መቶ ብር ባጀት ተፈቅዶለታል። በማስታወቂያ ሚኒስቴር ሥር ካሉት መሥሪያ ቤቶች ውስጥ የብሮድካስቲንግ ኤጀንሲ የተባለው ሦስት ቢሊዮን አንድ መቶ አሥራ አንድ ሺህ ዘጠኝ መቶ ብር ባጀት ተይዞለታል።</p>

<p>በባጀት ዓመቱ እንደአዲስ የተቋቋሙ ናቸው ተብለው ባጀት ከተሠራላቸው አሥራ አንድ መሥሪያ ቤቶች መሀከል አንዱ ለሆነው የሕዝብና ቤት ቆጠራ ኮሚሽን ሁለት ሚሊዮን ሦስት መቶ ሰባ አምስት ሺህ ሰባት መቶ ብር ተመድቦለታል። ይህም የሕዝብና የቤት ቆጠራ ሥር ወደፊት ለመከናወን መታቀዱን አመልካች ነው። ሌላው እንደ አዲስ ባጀት የተሠራለት መሥሪያ ቤት "የኅብረት ስራ ኮሚሽን" ሲሆን ለዚህ ኮሚሽንም ሦስት ሚሊዮን ሁለት መቶ ዘጠና ሁለት ሺህ አራት መቶ ብር ባጀት ተይዞለታል።</p>

<p>በአጠቃላይ የ1995 የፌዴራል መንግሥት ገቢ አሥር ቢሊዮን 521 ሚሊዮን ስድስት መቶ ሺህ ብር እንደሚሆን የተገመተ ሲሆን ከዚህ ውስጥ ከካውንተር ፈንድ እርዳታ አፋር መቶ ሰማኒይ አንድ ሚሊዮን፣ ከካውንተር ፈንድ ብድር አንድ ቢሊዮን ሶስት መቶ ሰባ ሦስት ሚሊዮን ሦስት መቶ ሺህ ብር ገና የሚጠበቅ ነው። እንዲሁም አበዳሪዎች ከሰጡት ብድር ውስጥም የሰባት መቶ ሰባ ዘጠኝ ሚሊዮን ብር ዕዳ ማቃለያ ያደርጋሉ ተብሎ ታስቦ ባጀቱ ተሰልቷል።</p>

<p>እንደዚህ ሆኖ አጠቃላይ የተያዘው ባጀት (ወጪ) እና ይገኛል ተብሎ በሚገመተው ገቢ መሀከል የአራት ቢሊዮን ስምንት መቶ ሃምሳ ሁለት ሚሊዮንብር ጉድለት አለ። ይህንንም ጉድለት ለሟሟላት የሁለት ቢሊዮን አንድ መቶ ዘጠና ዘጠኝ ሚሊዮን ስምንት መቶ ሺህ ብር የፕሮጀክት፣ የአንድ ቢሊዮን ሦስት መቶ ሰባ ሦስት ሚሊዮን ሶስት መቶ ሺህ ብር የካውንተር ፈንድ ብድር እንዲሁም የአምስት መቶ ሺህ የሀገር ውስጥ ብድር ይጠበቃል።</p>

<p>ባለፈው ዓመት ተይዞ ከነበረው አሥራ አምስት ቢሊዮን አሥራ ሁለት ሚሊዮን ዘጠኝ መቶ ሃምሳ ሺህ ዘጠኝ መቶ ብር ውስጥ የሦስት ቢሊዮን ሁለት መቶ ሃምሳ ሁለት ቢሊዮን አንድ መቶ ሺህ ብር ጉድለት አሳይቶ እንደነበር የሚታወስ ሲሆን ባለፈው የባጀት ዓመት መንግስት የባጀት ጉድለቱን ለመሸፈን የሁለት መቶ አሥራ ሁለት ሚሊዮን ሦስት መቶ ሺህ ብር ብድር እቅድ ይዞ እንደነበር አይዘነጋም።</p>

<p>የ1995 የባጀት ረቂቅ አዋጅ ዛሬ ሰኔ 25 ቀን ለሕዝብ ተወካዮች ምክር ቤት ቀርቦ ይፀድቃል ተብሎ ይጠበቃል።</p>


<p class="align-center"><a href="/Gazettas/Tomar/info/Tomar.sera.html">ከጦማር ሰኔ 25 ቀን 1994</a></p>

</body>
</html>	














