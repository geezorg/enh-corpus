<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>መምህራን ከያሉበት አይንቀሳቀሱም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">መምህራን ከያሉበት አይንቀሳቀሱም</h1>


<p>የ1994 የትምህርት ዘመን ካለቀ በኋላ ለእረፍት የሚበተኑት መምህራን ከያሉበት እንዳይንቀሳቀሱ ጥብቅ መመሪያ እንደተሰጣቸው ለማወቅ ተችሏል።</p>

<p>በክልልም ሆነ በአዲስ አበባ ከተማ የሚገኙ መምህራን ቢያንስ እስከ ሐምሌ 30 ቀን 1994 ባሉበት ትምህርት ቤቶች እንዲቆዩ ትዕዛዝ የተሰጣቸውመንግሥት ባዘጋጀው ሴሚናር ላይ እንዲካፈሉ ተብሎ ነው ተብሏል።</p>

<p>ለመምህራኑ የሚሰጠው ሴሚናር የትምህርት ፖሊሲውን የአፈፃፀም ችግሮች የተመለከተ እንደሆነ ቢነገራቸውም፣ ከመንግሥት የአቅም ግንባታ ስትራቴጂና ከኢሕአዴግ የአብዮታዊ ዴሞክራሲ መርሃ ግብር ጋር የተያያዙ የፖለቲካ ትምህርቶች እንደሚሰጡዋቸው ለጉዳዩ ቅርበት ያላቸው ወገኖች ይናገራሉ።</p>

<p>በአንዳንድ በአዲስ አበባ ከተማ ውስጥ በሚገኙ ትምህርት ቤቶች ውስጥ በተሰጠው የቅድመ ሴሚናር ስብሰባ ላይ የተገኙ አንዳንድ መምህራን በትምህርት ፖሊሲው ላይ ግልጽ ሐሳባችንን አቅርበን በፖሊሲው ድክመት ላይ የምናቀርበው ሐሳብ ተቀባይነት አግኝቶ ማሻሻያ ካልተደረገ መንግሥት የሚነግረንን ብቻ ለመስማት ጊዜያችንን ማጥፋት አይገባንም ሲሉ ተሰምተዋል።</p>

<p>ይህ በዚህ እንዳለ ተማሪዎችና መምህራን፣ አርሶ አደሮችና ሌሎች የኅብረተሰቡ ክፍሎች ተካፋይ የሚሆኑበት በወቅቱ የሀገሪቱ ሁኔታ ላይ የሚነጋገር ሴሚናር በየክልሉ ከተሞች ሊሰጥ መሆኑ ለማወቅ ተችሏል። በመረጃው መሠረት ከሐምሌ መጀመሪያ ጀምሮ እስከ ሐምሌ አጋማሽ ድረስ የመምህራንና የተማሪዎች ተወካዮች፣ ከሐምሌ አጋማሽ እስከ ሐምሌ መጨረሻ ድረስ የአርሶ አደር ተወካዮች የሴሚናሩ ተካፋዮች እንዲሆኑ ፕሮግራም ተይዞላቸዋል።</p>

<p>የክልል አቀፉ ሴሚናር የትኩረት ነጥብ ዝርዝር በይፋ ባይታወቅም የመንግሥት መገናኛ ብዙሃን ባለሙያዎች በሴሚናሩ ቦታ ተገኝተው እንዲዘግቡየአንድ ወር አበል እየተከፈላቸው ወደየተመደቡበት ክልል እንዲሄዱ መታዘዛቸውን ለማወቅ ተችሏል።</p>


<p class="align-center"><a href="/Gazettas/Tomar/info/Tomar.sera.html">ከጦማር ሰኔ 25 ቀን 1994</a></p>

</body>
</html>	














