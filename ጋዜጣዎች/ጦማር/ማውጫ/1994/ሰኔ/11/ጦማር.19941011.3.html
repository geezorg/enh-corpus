<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የልዩ ዐቃቤ ሕግ ሹሞች ተከሰሱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የልዩ ዐቃቤ ሕግ ሹሞች ተከሰሱ</h1>


<p>የልዩ ዐቃቤ ሕግ ጽ/ቤት ኃላፊ አቶ ግርማ ዋቅጅራና የጽ/ቤቱ ባልደረቦች የሆኑት አቶ ዮሐንስ ወልደገብርኤልና ወ/ሮ (ወ/ት) ወይንሸት ከበደ በፌዴራል ከፍተኛ ፍርድ ቤት ክስ እንደተመሰረተባቸው የፍርድ ቤት ምንጮች ለጋዜጣው ዘጋቢ ገልጠዋል።</p>

<p>የልዩ ዐቃቤ ሕግ ባለሥልጣናት ክሱ የተመሠረተባቸው በጥብቅና ሙያ የሚተዳደሩትን አቶ ምክሩ ወልደአረጋይን ያለምንም ወንጀል ለሦስት ዓመት ከሰባ ሰባት ቀን በማሰራቸው እንደሆነም የደረሰን መረጃ ገልጧል።</p>

<p>እንደመረጃው አገላለፅ አቶ ምክሩ ወልደአረጋይ ነሐሴ 10 ቀን 1989 ለታሰሩት ደንበኛቸው የሕግ ምክር አገልግሎት ለመስጠትና ደንበኞቻቸውን ለማስፈታት በሚሯሯጡበት ወቅት፣ ደንበኛቸው በቀይ ሽብር ወንጀል ተጠርጥረው እንደታሰሩ ይነገራቸዋል።</p>

<p>ይህም ብቻ ሳይሆን ጠበቃው ልዩ ዐቃቤ ሕግ ባሰራቸው የወረዳ ዘጠኝ ተከሳሾች ላይ እንዲመሰክሩ ይጠይቃቸዋል። ጠበቃውም ስለጉዳዩ የሚያውቁት ነገር እንደሌለ ገልፀው መመስከር እንደማይችሉ በመናገራቸው እርሳቸውም በቀይ ሽብር ወንጀለኝነት ተጠርጥረው እንዲታሰሩ ተደረጉ።</p>

<p>አቶ ምክሩ ወልደአረጋይ ከመስከረም 26 ቀን 1990 ጀምሮ በእስር ላይ ቆይተው ኅዳር 13 ቀን 1993 በነፃ ከእስር ከተለቀቁ በኋላ በልዩ ዐቃቤ ሕግ ጽ/ቤትና ከላይ ከተጠቀሱት ሦስት የጽ/ቤቱ ባለሥልጣናት ላይ ባልተነጣጠለ ኃላፊነት እኩል ተጠያቂ መሆናቸውን ጠቅሰው ክስ ከመሠረቱባቸው በኋላ ለደረሰባቸውም ጉዳት የሁለት ሚሊዮን 499 ሺህ ብር ካሣ እንደሚገባቸው መጠየቃቸውን የደረሰን መረጃ አመልክቷል።</p>

<p>ልዩ አቃቤ ህግ በመረጃ ባልተደገፈ ጥርጣሬ ስምንት ዓመት ካሰራቸው በኋላ ፍርድ ቤት በነፃ የለቀቃቸው ሌላው የሕግ ጠበቃ አቶ ሞላ ዘገዬ ከእስር ከተፈቱ በኋላ የልዩ ዐቃቤ ሕግ ባለሥልጣናት የደረሰባቸውን ጉዳት በዚህ ጋዜጣ ላይ መግለፃቸው የሚታወስ ሲሆን፣ ጽ/ቤቱ በተለያዩ ዜጐች ላይ ለደረሰው ጉዳት በይፋ ክስ ሲመሰረትበት የአቶ ምክሩ ወልደአረጋይ እርምጃ የመጀመሪያው መሆኑንና ለዚህ ክስ የሚሰጠው ውሳኔም የሀገሪቱን የሕግ የበላይነት ፈተና ውስጥ የሚጨምር ሊሆን እንደሚችል ታዛቢዎች ይናገራሉ።</p>


<p class="align-center"><a href="/Gazettas/Tomar/info/Tomar.sera.html">ከጦማር ሰኔ 11 ቀን 1994</a></p>

</body>
</html>	














