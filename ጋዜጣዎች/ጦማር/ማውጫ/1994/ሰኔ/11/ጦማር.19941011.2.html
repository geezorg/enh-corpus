<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>200 ያህል እስረኞች ተፈቱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">200 ያህል እስረኞች ተፈቱ</h1>


<p>በምዕራቡ ኢትዮጵያ በደምቢዶሎ ከተማ ያለፍርድ ቤት ትዕዛዝ ታስረው የነበሩትን ፕሮፌሰር ኤፍሬም ማሞን ጨምሮ በከተማው ውስጥ በእስር ላይ የነበሩ ሁለት መቶ ያህል ሰዎች ከእስር መፈታታቸውን ደምቢዶሎ የሚገኙ የጋዜጣው ዘጋቢዎች ከላኩት ዜና ለማወቅ ተችሏል።</p>

<p>እንደዘገባው ገለጣ ፕሮፌሰር ኤፍሬም ማሞ ከግንቦት 28 ቀን 1994 ጀምሮ ከታሰሩበት ፖሊስ ጣቢያ ያለምንም ዋስትና እንዲወጡ የተደረገው ባለፈው ዐርብ ሰኔ 7 ቀን 1994 ነው። ከፕሮፌሰር ኤፍሬም ጋር ታስረው የነበሩት ስምንት ያህል ሰዎች በወቅቱ ያልተፈቱ ቢሆንም በትናንትናው ዕለት ሰኔ 10 ቀን 1994 ከእስር መፈታታቸውን ለማወቅ ተችሏል።</p>

<p>ትናንት ከእስር የተፈቱት በርካታ ሰዎች ላለፉት ሁለትና ሦስት ወራት ሕገወጥ በሆነ መንገድ በእስር ላይ የቆዩ ሲሆን፣ አሁን ከእስር ቤት ሲፈቱም ምንም ቅድመ ሁኔታ ሳይቀርብላቸው ነው ተብሏል። እንደዜናው አገላለፅ እስረኞቹ ሊፈቱ የቻሉት በክልሉ መንግሥት ወይንም በአካባቢው ባለሥልጣናት በጐ ፈቃድ ሳይሆን አዲስ አበባ የሚገኙ የዲፕሎማቲክ ማኅበረሰብ አባላት በተለይም የእንግሊዝና የሆላንድ ኤምባሲ ባደረጉት ግፊት ሳይሆን አይቀርም ተብሏል።</p>

<p>የጋዜጣው ዘጋቢ ያነጋገራቸው የአካባቢው ሰዎችና ከእስር የተፈቱ ሰዎች እንደተናገሩት "ዛሬ መፈታታችን ነገ ተመልሰን ላለመታሰራችን ዋስትና አይደለም። ለወደፊት ኑሯችንም የህግ ጥበቃና መብት ስለሌን ባለሥልጣናት በፈለጉት ጊዜ ይዘው ሊያስሩን ይችላሉ።" በማለት ስጋታቸውን ገልፀዋል።</p>

<p>ሰዎቹ በዚህ አጋጣሚ በሀገሪቱ ውስጥ እንደሌለ ያህል እየተቆጠረ ያለው እና ሕልውናው በአደጋ ላይ የወደቀው የሕግ የበላይነት ልዩ ትኩረት ይሰጠው ዘንድ ሰላም ወዳድ ወገኖችና ዓለም አቀፍ ማህበረሰብ ግፊታቸውን እንዲቀጥሉ ጠይቀዋል።</p>

<p>በአሁኑ ወቅት በምዕራብ ኢትዮጵያ በወለጋ በኢሉባቦር በርካታ ቁጥር ያላቸው ዜጐች በፖሊስ ጣቢያዎችና በየወህኒ ቤቱ ታጉረው እንደሚገኙ ከሥፍራው የሚደርሱ ዘገባዎች በማመልከት ላይ መሆናቸው የሚታወቅ ነው።</p>


<p class="align-center"><a href="/Gazettas/Tomar/info/Tomar.sera.html">ከጦማር ሰኔ 11 ቀን 1994</a></p>

</body>
</html>	














