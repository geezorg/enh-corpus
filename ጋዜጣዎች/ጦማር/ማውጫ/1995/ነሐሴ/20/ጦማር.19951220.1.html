<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በሁመራ ግንባር አዲስ በተቀበረ ፈንጂ ስድስት ሰዎች ተገደሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በሁመራ ግንባር አዲስ በተቀበረ ፈንጂ ስድስት ሰዎች ተገደሉ</h2>


<p>በኢትዮ-ኤርትራ ድንበር በቅርቡ በፈነዳ ፈንጂ ስድስት ሰዎች ሲሞቱ ሌሎች ሦስት ሰዎች የመቁሰል አደጋ እንደደረሰባቸው የተባበሩት መንግሥታት ድርጅት ምንጮችን የጠቀሰው ዜና አመለከተ።</p>

<p>የፈንጂ አደጋው የተከሰተው በደቡባዊ ሁመራ በኢትዮጵያ ግዛት ክልል ውስጥ አንድ ትራክተር ፈንጂ ላይ በመውጣቱ መሆኑን የገለፀው ዜና የመንግሥታቱ ድርጅት ሰላም አስከባሪ ኃይል ሁኔታውን በማጣራት ላይ እንደሚገኝ ያስረዳል።</p>

<p>የሠላም አስከባሪው ኃይል የፈንጂ አደጋው የተከሰተው በኢትዮ-ኤርትራ ጊዜያዊ የሠላም ቀጠና በሚባለውና በራሱ ቁጥጥር ሥር በሚገኘው አካባቢ የተቀበረ መሆን አለመሆኑን በማጣራት ላይ እንደሆነ ተመልክቷል።</p>

<p>ዴቭ ባክስ የተባሉ የተባበሩት መንግሥታት የፈንጂ አምካኝ ግብረኃይል ማስተባበሪያ ማዕከል ምክትል ኃላፊ እንደገለፁት የፈነዳው ፈንጂ ከዚህ ቀደም ያልነበረና አዲስ ባልታወቁ ቡድኖች ሳይቀበር አልቀረም የሚል ግምት እንዳላቸው ተገልጿል።</p>

<p>ኃላፊው በማከልም "አሁን እየመረመርን በማውጣት ላይ ያለነው ፈንጂ አዲስ የተቀበረ ነው" ብለዋል። በሁለቱ ሀገሮች ድንበር ላይ የዚህ ዓይነቱ ፊንጂ የተቀበረ ፈንጂ ያጋጥመናል ይህ ነገር ቀጣይ ነው። ስለዚህ አሁን ማን ቀበረው የሚለውን ውሳኔ ለመስጠት የሚያስችል ሁኔታ ላይ አይደለንም" ሲሉ መናገራቸው ታውቋል።</p>

<p>የቅርብ ጊዜ ግምት እንደሚያመለክተው ኢትዮጵያ ወደሁለት ሚሊዮን የሚደርሱ በጦርነት ወቅት የተቀበሩ ፈንጂዎች ማምከኗ ታውቋል። የኢትዮጵያ የፈንጂ አምካኝ ድርጅት በአሜሪካ የመከላከያ ሚኒስተር በመደገፍ ወደ 364,000 ፈንጂዎችን በማምከን አካባቢውን ማፅዳት ችለዋል። አንሚ በዚህ ዓመት ብቻ በአንድ ሺ ኪሎ ሜትር ውስጥ 19 አዲስ የተቀበሩ ፈንጂዎችን እንዳገኘና ስድስቱ በኢትዮጵያ ግዛት ውስጥ እንደነበሩ ነው። በተለይም በምዕራብ ቀጠና ከፍተኛ ፈንጂ ይኖራል ከሚባሉ አንዱ እንደሆነና በዚህ አካባቢ ስድስት ሰዎች በፈንጂ አደጋ መሞታቸው አንሚን የጠቀሰው የኢሪን ዘገባ ጨምሮ ገልጿል።</p>


<p class="align-center"><a href="/Gazettas/Tomar/info/Tomar.sera.html">ከጦማር ነሐሴ 20 ቀን 1995</a></p>

</body>
</html>	
