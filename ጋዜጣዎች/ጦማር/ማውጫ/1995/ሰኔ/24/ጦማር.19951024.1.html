<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>120 የውጭ ሀገር መምህራን ይቀጠራሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">120 የውጭ ሀገር መምህራን ይቀጠራሉ</h2>


<p>በርካታ መምህራን ከሥራ እንደሚቀነሱ እየተነገረ ባለበት በአሁኑ ወቅት የግብርናና የቴክኒክ ሙያ ትምህርት ሥልጠና የሚሰጡ አዲስ 293 የሀገር ውስጥና 120 የውጭ ሀገር መምህራን ምልመላና ቅጥር እንደሚካሄድ እንዲሁም 71 የጤና ባለሙያዎችም በ1996 ከኩባ እንደሚመጡ ታወቀ።</p>

<p>ይህ የተገለጠው የኢፌዴሪ መንግሥት የገንዘብና የኢኮኖሚ ልማት ትብብር ሚኒስቴር ለ1996 በጀት ዓመት ክፍፍል ሰነድ ላይ "የካፒታል በጀት ዋና ዋና ይዘት" በሚለው ክፍል ሥር ለግብርናና የቴክኒክ ሙያ ትምህርት ሥልጠና ንዑስ ርዕስ ስር በተሰጠው ማብራሪያ ውስጥ ነው።</p>

<p>ሀገሪቱ በአሁኑ ጊዜ የውጭ ዕዳዋን መክፈል አልቻለችም። ስለዚህ ለመደበኛ በጀት የምትመድበው ከፍተኛ በመሆኑ ይህንን ወጪ ለመቀነስ ለመምህራን የሚከፈለውን ደመወዝ መጠን መቀነስ ያስፈልጋል። ስለዚህም አሁን በሥራ ላይ ከሚገኘው 127 ሺ መምህራን 79 ሺ በመቀነስ 48 ሺ ብር ሥራ ላይ እንዲቆይ ማድረግ አለበት ተብሎ ይፋ ባልሆነ መንገድ መነገሩን ባለፈው ሳምንት የጋዜጣችን እትም ላይ መግለፃችን የሚታወስ ነው።</p>

<p>በሌላ በኩል በአዲስ አበባ ከሚገኙ የመንግሥት ሆስፒታሎች ውስጥ የሚሰሩ ዶክተሮች እየተቀነሱ ባሉበትና እስካሁን ድረስ ከ120 በላይ የጤና ባለሙያዎች በተባበሩት በአሁኑ ወቅት በ1996 ባጀት ዓመቱ ላይ 71 የሚሆኑ የሕክምና ባለሙያዎችን ከኩባ ለመቅጠር እቅድ መያዙን መንግሥት በበጀት ሰነዱ ላይ ይፋ አድርጓል። ይቀጠራሉ የተባሉት የጤና ባለሙያዎች ከሥራ የሚባረሩትን የሀገሪቱን ባለሙያዎች ለመተካት እንደሆነም ተገምቷል። በኢትዮጵያ በርካታ የጤና ባለሙያዎች ከሀገር ለቅቀው እንዲወጡ እየተደረገ በምትካቸው በውጭ ምንዛሪ ባዕዳንን መቅጠሩ አነጋጋሪ መሆኑን ታዛቢዎች ይገልፃሉ።</p>

<p>የኢሕአዴግ መንግሥት ከአዲስ አበባ ዩኒቨርስቲ በርካታ እውቀትና ልምድ ያላቸውን የሀገሪቱን ምሁራን አባርሮ በውጭ ምንዛሪ ከውጭ ሀገር መምህራንን የመቅጠር ሥራ እንዳከናወነ የሚዘነጋ አይደለም።</p>


<p class="align-center"><a href="/Gazettas/Tomar/info/Tomar.sera.html">ከጦማር ሰኔ 24 ቀን 1995</a></p>

</body>
</html>	
