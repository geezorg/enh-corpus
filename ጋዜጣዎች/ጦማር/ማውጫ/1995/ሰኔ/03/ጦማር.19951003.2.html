<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በጦርነት መሀከል የተጫወተው ቡድናችን ተሸነፈ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በጦርነት መሀከል የተጫወተው ቡድናችን ተሸነፈ</h2>


<p>እንደአውሮፓ አቆጣጠር በ2004 በቱኒዚያ ለሚካሄደው 24ኛ የአፍሪካ እግር ኳስ ዋንጫ ማጣሪያ የመልስ ግጥሚያውን ለማድረግ ወደሞንሮቪያ የተጓዘው የኢትዮጵያ ብሔራዊ እግር ኳስ ቡድን በላይቤሪያ አንድ ለባዶ ተሸንፏል።</p>

<p>የኢትዮጵያ ብሔራዊ ቡድን ጨዋታውን ያከናወነው በጦርነት እየተናጠች ባለችው የላይቤሪያ ዋና ከተማ ውስጥ በመሆኑ ለቡድኑ መሸነፍ የተፈጠረበት የስነልቦና መረበሽ አንዱ ምክንያት ሳይሆን እንዳልቀረ ተገምቷል።</p>

<p>ቡድናችን የተሸነፈበት ብቸኛ ጐል ያስገባው ስቴፈን ሚኖሀ ሲሆን ተጫዋቹ ግቡን ያገባው በ57ኛው ደቂቃ በግምት ከሃያ አምስት ሜትር ርቀት አክርሮ በመምታት ነው።</p>

<p>ይህ ጨዋታ መካሄድ የነበረበት ቅዳሜ ቢሆንም በሞንሮቪያ ውስጥ በተፈጠረው ውጥረት ምክንያት የተሻለ የመጫወቻ ቦታ ለማፈላለግ ሲባል ለሃያ አራት ሠዐት እንዲሸጋሸግ መደረጉን የገለጠው የቢቢሲ ስፖርት ዘገባ ጨዋታውን አሥራ አራት ሺህ ያህል የተከታተለው መሆኑን አመልክቷል። የኢትዮጵያ ብሔራዊ ቡድን አጥቂ ማሞዓለም ሻንቆ በቀይ ካርድ ከሜዳ እንዲወጣ ተደርጓል።</p>

<p>በዚህ ምድብ ውስጥ የሚገኙ ጊኒ፣ ኒጀር፣ ላይቤሪያና ኢትዮጵያ አራቱም እኩል ስድስት ነጥብ አጠራቅመው በግብ ብቻ የሚበላለጡ በመሆናቸው፣ ምድቡ "የትንቅንቅ ምድብ" ተብሏል። የኢትዮጵያ ብሔራዊ ቡድን ከሞንሮቪያ በጋና አየር መንገድ ሊወጣ እንደሚችል የውጭ ጉዳይ ሚኒስቴር መግለፁ የሚታወስ ሲሆን ለኅትመት እስከገባበት ሠዐት ድረስ የቡድኑን ሁኔታ ለማወቅ አልተቻለም።</p>

<p>ይህ በአሥራ ሦስት ምድቦች ተከፍሎ የሚካሄደው የአፍሪካ ዋንጫ ለማጣሪያ ውድድር ካለፈው ዐርብ ግንቦት 29 ቀን 1995 ጀምሮ የተካሄደ ሲሆን፣ ዓርብ ዕለት በምድብ አምስት ውስጥ የሚገኙት ሞሪታኒያና ኬንያ ተጋጥመው ባዶ ለባዶ ተለያይተዋል።</p>

<p>ቅዳሜ ዕለት አሥር ጨዋታዎች ናቸው የተካሄዱት። </p>


<p>ይህ በዚህ እንዳለ ዕድሜያቸው ከአሥራ ሰባት ዓመት በታች የሆኑ ታዳጊዎች ለዓለም ዋንጫ ማጣሪያ በስዋዚላንድ ሲያደርጉ የነበሩበት የአፍሪካ የእግር ኳስ ውድድር በካሜሩን ታዳጊ ቡድን አሸናፊነት ተጠናቋል። ካሜሪኖች ለዋንጫ የደረሱት ግብፅን 2-1 አሸንፈው ሲሆን፣ ከካሜሩን ጋር ለዋንጫ ሽሚያ የቀረቡት የሴራሊዮን ታዳጊዎች ናይጄሪያን 1-0 በሆነ ውጤት አሸንፈው ነው።</p>

<p>ካሜሩኖች የሴራሊዮን ታዳጊዎች ያሸነፉት እንዲህ በዋዛ አልነበረም። መደበኛው ዘጠና ደቂቃ አልቆ በተጨመረው 30 ደቂቃ በመጀመሪያው አሥራ አምስት አጋማሽ በስምንተኛው ደቂቃ ነው። በዚህም መሠረት ካሜሩን፣ ሴራሊዮንና ናይጄሪያ በቅርቡ ታይላንድ ውስጥ በሚካሄደው የዓለም የታዳጊዎች ሻምፒዮና ላይ አፍሪካን ወክለው ይሳተፋሉ። የናይጄሪያ ወርቃማ ንስሮች የሦስተኝነትን ክብር ያገኙት ለደረጃ ውድድር የገጠሙትን የግብጽስን ቡድን 3-1 በማሸነፉ ነው። ከኢትዮጵያ ታዳጊ ቡድን ጋር በአንድ ምድብ የተመደቡት ካሜሩንና ናይጄሪያ ለዓለም ዋንጫ ማለፋቸው ሲታይ ኢትዮጵያ የነበረችበት ምድብ ምን ያህል ከባድ እንደነበረ ያመለክታል።</p>


<p class="align-center"><a href="/Gazettas/Tomar/info/Tomar.sera.html">ከጦማር ሰኔ 3 ቀን 1995</a></p>

</body>
</html>	














