<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢነጋማ ለአፍሪካ ሕብረት ጥሪ አቀረበ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢነጋማ ለአፍሪካ ሕብረት ጥሪ አቀረበ</h2>


<p>የኢትዮጵያ ነፃ ፕሬስ ጋዜጠኞች ማኅበር በሚቀጥለው ሐምሌ ወር በማፑቶ በሚደረገው የአፍሪካ ሕብረት መሪዎች ስብሰባ ላይ በዓለም አቀፍ የጋዜጠኞች ፌዴሬሽን ዋና ፀሐፊ አማካይነት ለአፍሪካ ህብረት ሊቀመንበር የሚሰጥ ደብዳቤ መፃፉን ገለፀ።</p>

<p>ኢነጋማ በፃፈው በዚሁ ደብዳቤ ላይ በቅርቡ የተመሰረተው የአፍሪካ ሕብረት በፕሬስ ነፃነት ሰዎች ሐሳባቸውን በነፃነት በሚገልፁበት ሁኔታ ላይ ትኩረት ሰጥቶ ውይይት እንደሚያካሂድ ተስፋ እናደርጋለን። የአፍሪካ ሕብረት ሕገመንግሥት ለፕሬስ ነፃነት መረጋገጥ እንደሚቆም፣ ከአምባገነን መሪዎች ጭቆና እንደሚከላከል እንዲሁም ሙያው በጋዜጠኝነት ሥነምግባር መመሪያ መሠረት እንዲመራ እንደሚያደርግ ነው ብሏል።</p>

<p>በአፍሪካ ውስጥ ጋዜጠኞች ለሕይወታቸው አስጊ በሆነ ሁኔታ እየሰሩ ይገኛሉ። ጋዜጠኞች በአንድ ሀገር ዴሞክራሲያዊ ሥርዓት እንዲመጣ ከሚያበረክቱት አስተዋፅኦ አንፃር ተገቢ ዕውቅናና ጥበቃ እንዲሰጣቸው እንዲደረግ ሕብረቱን እንጠይቃለን ሲል ኢነጋማ በደብዳቤ ጠቅሷል።</p>

<p>በዚሁ ከግማሽ ሚሊዮን በላይ አባላት ባሉትና ኢነጋማም አባል በሆነበት ዓለም አቀፉ የጋዜጠኞች ፌዴሬሽን ዋና ፀሀፊ በአይዳን ዋይት አማካይነት ለአፍሪካ ህብረት ሊቀመንበር እንዲሰጥ ኢነጋማ በፃፈው ደብዳቤ ላይ በአሁኑ ጊዜ በኢትዮጵያ ያለውን የጋዜጠኝነት ሁኔታም አመልክቷል።</p>

<p>ኢትዮጵያ በዓለም ላይ ፕሬስ ነፃነትን ከሚገድቡ አምባገነኖች ተርታ የምትመደብና ሪኮርድንም የሰባበረች ሀገር ናት። የፕሬስ ነፃነትን የሚገድብና አሥራ አንድ ዓመት የፈጀ የፕሬስ ሕግ ተረቅቆ ተዘጋጅቷል። አዲሱ የፕሬስ ሕግ ገንቢና ጋዜጠኞች በኃላፊነት እንዲሰሩ የሚያደርግ እንደሆነ ተደርጐ በሀገሪቱ ባለሥልጣናት ቢነገርም እውነታው ግን አብዛኛውን የነፃ ፕሬስ ከገበያ ውጭ የሚያደርግና ጋዜጠኛውም ለእስር የሚዳርግ ነው።በአሁኑ ጊዜ በሀገራችን ሁለት የነፃ ፕሬስ ጋዜጠኞች በእስር ላይ ይገኛሉ። ከአርባ በላይ ጋዜጠኞች ጉዳያቸው በፍርድ ቤት እየታየ እንደሚገኝ ኢነጋማ አመልክቷል።</p>

<p>የኢትዮጵያ የነፃ ፕሬስ ጋዜጠኞች ማኅበር ክብርነትዎን የሚጠይቀው ሁሉም የአፍሪካ ሕብረት አባል ሀገሮች ዓለም አቀፉ የሰብአዊ መብት ጥበቃን የሚያረጋግጠውን አንቀጽ 19 የአፍሪካ ሰብአዊ መብት ጥበቃ ቻርተር አንቀጽ 9 ፈርመዋል። እነዚህ መብቶች ሰዎች በነፃነት ሀሳብ የመቀበልና የመለዋወጥ መብትን የሚያረጋግጡ በመሆናቸው ተግባራዊ እንዲሆኑና ዕውቅና እንዲሰጣቸው እንጠይቃለን።</p>

<p>ስለዚህም የአፍሪካ ሕብረት ቻርተርና ዓለም አቀፍ ሕጐች እንዲከበሩ በየሀገሩ ታስረው የሚገኙ ጋዜጠኞች ከእስር እንዲለቀቁ፣ ጨቋኝና አሳሪ የፕሬስ ህጐች እንዲቀየሩ፣ በአፍሪካ ሕብረት ሀገራት የሚገኙ ጋዜጠኞች ያለምንም መሸማቀቅ፣ ዛቻ ማስፈራሪያን ክልከላ በነፃነት እንዲሰሩ እንዲደረግ ሲል ኢነጋማ ጥሪውን አቅርቧል።</p>

<p>ኢነጋማ ለአፍሪካ ሕብረት ሊቀመንበር የፃፈው ደብዳቤ በዓለም አቀፉ የጋዜጠኞች ፌዴራሽን ዌብ ሳይት ላይ መለቀቁ ታውቋል።</p>


<p class="align-center"><a href="/Gazettas/Tomar/info/Tomar.sera.html">ከጦማር ሰኔ 17 ቀን 1995</a></p>

</body>
</html>	














