<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሱዳን ገበሬዎች 300፣000 ሄክታር መሬት ከኢትዮጵያ ጠየቁ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የሱዳን ገበሬዎች 300, 000 ሄክታር መሬት ከኢትዮጵያ ጠየቁ</h2>


<p>በኢትዮጵያ ድንበር አዋሳኝ የሚገኙ የሱዳን ገበሬዎች በኢትዮጵያና በሱዳን መሀከል ያለው ድንበር በአስቸኳይ እንዲካለል የሱዳን መንግሥትን መጠየቃቸውን "አልሰሃፍ" የተባለውን የሱዳን ዕለታዊ ጋዜጣ ጠቅሶ አጃንስ ፍራንስ ፕሬስ ከካርቱም ዘግቧል።</p>

<p>ገበሬዎቹ እንደሚሉት በገዳሪፍ አስተዳደር በናሽቃህ ክልል በሚገኘው ለም የእርሻ መሬት ሰበብ የሁለት ሀገር አርሶ አደሮች ላለፉት ሰባት ዓመታት በተደጋጋሚ ሲጋጩ ቆይተዋል። ገበሬዎቹ ጨምረው እንደገለጡት ድንበሩ በአስቸኳይ እንዲካለልልና ሌላ የባሰ ግጭት እንዳይፈጠር የገዳሪፍ አስተዳደር የሱዳን መንግሥትን ሊጫነው ይገባል።</p>

<p>አንዳንድ የአካባቢው ገበሬዎች ማኅበር አባል ጨምረው ለዜና ሰዎች እንደገለፁት ይህ አከራካሪ መሬት ለሱዳን ካልተሰጠ፣ ሱዳን በዓመት 2.8 ሚሊዮን ቶን የማሽላ ምርትና 1.4 ሚሊዮን ቶን የሰሊጥ ምርት ልታጣ ትችላለች። ስለዚህም የሱዳን መንግሥት ይህንን መሬት በአስቸኳይ በእጁ ማስገባት ይኖርበታል ሲሉ የገበሬዎቹን ሐሳብ አፅንኦት ሰጥተው አጠናክረዋል።</p>

<p>በተያያዘ ዜና በሱዳንና በኢትዮጵያ ገበሬዎች የይገባኛል ጥያቄ ያስነሳውን መሬት እልባት ለመስጠት ከሁለት ዓመት በፊት አንድ የድንበር አካላይ የጋራ ኮሚቴ ቢቋቋምም ምክንያቱ ባልታወቀ ሁኔታ ተግባራዊ ሳይሆን ቀርቷል። ይሁን እንጂ ሱዳናዊያኑ እንደሚሉት የድንበር ማካለሉ እንቅስቃሴ የተገታው በኢትዮጵያ በኩል የተመረጡት የጋራ ኮሚቴው አባላት በፈጠሩት ችግር ነው። ስለዚህም የሱዳን መንግሥት አስቸኳይ ግፊት አድርጐ የእርሻ መሬቱ የራሳቸው እንዲደረግ እንደሚፈልጉ ገበሬዎቹ መግለፃቸውን ዘገባው አመልክቷል።</p>

<p>ሱዳንና ኢትዮጵያ ከድንበር ማካለል ጋር በተያያዘ የሁለቱ መንግሥታት ባለሥልጣንናት በተለያዩ ጊዜያት መገናኘታቸው ቀደም ባሉት ጊዜያት በተለያዩ ጊዜያት በተለያዩ የዜና ምንጮች አማካይነት ከመገለፅ በስተቀር በኢትዮጵያ በኩሉ የድንበር ይገባኛል ጥያቄውን አስመልክቶ ይፋ መግለጫ ተሰጥቶበት እንዳማይታወቅ ይታወሳል።</p>


<p class="align-center"><a href="/Gazettas/Tomar/info/Tomar.sera.html">ከጦማር ሰኔ 10 ቀን 1995</a></p>

</body>
</html>	














