<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"የድንበሩን ጉዳይ የፊርማ ሥነሥርዓት ደጋግመን ተቃውመናል" አቶ ልደቱ አያሌው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">"የድንበሩን ጉዳይ የፊርማ ሥነሥርዓት ደጋግመን ተቃውመናል" አቶ ልደቱ አያሌው</h2>


<p>የኢትዮ ኤርትራ ድንበር ጉዳይ ሌላ አዲስ ውዝግብ እየፈጠረ ባለበት በአሁኑ ወቅት፤ " የተናገርነውና የፈራነው እየደረሰ ነው" በማለት ተቃዋሚ ድርጅቶች በመግለፅ ላይ ናቸው። ከእነዚህም መሀከል፣ በቅኝ ግዛት ውሎች መሠረት የአልጀርሱን ስምምነት መፈረም፣ የአልጀርሱን ስምምነት ተከትሎ የመጣውን የዘሄጉን ውሳኔ መቀበል ለኢትዮጵያ ጐጂ እንጂ ጠቃሚ እንዳልሆነ በመግለፅ ተደጋጋሚ የተቃውሞ ስብሰባዎችን የጠራው የኢትዮጵያዊያን ዴሞክራሲያዊ ፓርቲ (ኢዴፓ) አንዱ ነው።</p>

<p>በአሁኑ ወቅት የኢሕአዴግን መንግሥትና የተባበሩት መንግሥታት ድርጅትን አዲስ ውዝግብ ውስጥ እየከተታቸው እንደሚገኝ እየተነገረ ባለው የድንበር ጉዳይ ላይ አስተያየታቸውን እንዲሰጡ የተጠየቁት የኢዴፓ ዋና ፀሐፊ አቶ ልደቱ አያሌው በጉዳዩ ዙሪያ አጭር ማብራሪያ ሰጥተዋል።</p>

<p>"የኢትዮጵያ ሕዝብም ይህንን የኢዴፓን አቋም በመደገፍ ሁለት ጊዜ በመስቀል አደባባይ ደማቅ የተቃውሞ ስብሰባዎችን አካሂዷል፤ ከ140 ሺ ሕዝብ በላይ ተቃውሞውን በፊርማው በማረጋገጥ ለአፍሪካ አንድነት ድርጅትና ለተባበሩት መንግሥታት የፀጥታው ምክር ቤት አሳውቋል። ለሕዝቡ ጥቅም፤ ፍላጐትና እምነት ደንታ ቢስ የሆነው ሕወሐት/ኢሕአዴግ ግን የሕዝቡን ተቃውሞ ወደጐን በመግፋት እነዚህን የኢትዮጵያን ሕዝብ ጥቅም ለሌላ አሳልፈው የሚሰጡ ስምምነቶች ተቀብሎ ፈርሟል።</p>

<p>"ይህ ስምምነት የኢትዮጵያን የባህር በር የባለቤትነት መብት የሚያሳጣል በአባይ ውኃ የመጠቀም የተሟላ መብቱን ጥያቄ ውስጥ የሚያስገባ፣ በቅርቡ በ10 ሺዎች የሚቆጠሩ ልጆቻችንን ሕይወት ለገብርንበት ጦርነትም ዘላቂ መፍትሔ የማያስገኝ መሆኑን በተጨባጭ መረጃ እያስደገፍን ደጋግመን ተቃውመናል። ነገር ግን ይህ መንግሥት ደግሞ ደጋግሞ የኢትዮጵያን ብሔራዊ ጥቅም ለሌላ አሳልፎ የሚሰጥ ስምምነት በመፈራረም ለሀገሪቱ ጥቅም የሚቆረቆር የሕዝብ መንግሥት አለመሆኑን አረጋግጧል። ደጋግመን እንዳስጠነቀቅነው በአሁኑ ወቅትም የድንበር ስምምነቱ አስተማማኝ መፍትሔ ሊያመጣ አለመቻሉ ደጋግሞ እየታየ ነው። በኛ እምነት ወደፊትም ቢሆን የኢትዮጵያን ብሔራዊ ጥቅም የማያስጠብቅ ስምምነት በአካባቢው ዘላቂ ሰላምና መረጋጋት ሊያመጣ አይችልም። አሁን ከምናየው መለስተኛ አለመግባባቶች በላይ ይህ የዘሄጉ ውሳኔ ወደፊት በኢትዮጵያ ዙሪያ ለበርካታ ችግሮች መከሠት ምክንያት እንደሚሆን አያጠራጥርም።</p>

<p>"ኢትዮጵያ ሕዝቧ ከሁለት መከፈሉ፤ የደህንነትን የኢኮኖሚ እድገትዋ መሠረት የሆነውን የባህር በሯን መነጠቅዋ፤ ልጅዎችዋ የሕይወት መስዋዕትነት የከፈሉበትን ግዛት ከማጣትዋ በተጨማሪ የዘሄጉ ውሳኔ በአባይ ጉዳይ ላይ ወደፊት ብዙ መዘዝ እንደሚያስከትልብን ብዙም ትኩረት ላንሰጠው ያለፍነው አደጋ ነው። በ1902 አዔ ሚኒሊክ በአስገዳጅ ሁኔታ ውስጥ ሆነው ከእንግሊዝ መንግሥት ጋር ያደረጉትን ስምምነት መሠረት በማድረግ ወደፊት ሱዳንና ግብፅ በሀገራችን ላይ አስቸጋሪ ሁኔታ ሊፈጥሩ እንደሚችሉ ከወዲሁ መጤን አለበት።</p>

<p>"በአጠቃላይ ሕወሐት/ ኢሕአዴግ በድንበር ማካለሉ ሂደት ዛሬም ቢሆን ወደኢትዮጵያ ሕዝብ ጥቅምና ፍላጐት ፊቱን ለማዞር እድሉ ያለው መሆኑን ደጋግሞ ቢያጤነው መልካም ነው እንላለን።"ብለዋል።</p>


<p class="align-center"><a href="/Gazettas/Tomar/info/Tomar.sera.html">ከጦማር መጋቢት 9 ቀን 1995</a></p>

</body>
</html>	














