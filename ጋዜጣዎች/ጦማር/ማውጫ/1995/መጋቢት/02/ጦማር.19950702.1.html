<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኦሮሚያ ምክር ቤት ሁለቱ ከፍተኛ ባለሥልጣናቱን ከሥራ አነሳ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኦሮሚያ ምክር ቤት ሁለቱ ከፍተኛ ባለሥልጣናቱን ከሥራ አነሳ</h2>


<p>ስድስተኛው የኦሮሚያ ክልላዊ መስተዳድር ምክር ቤት መደበኛ ጉባኤ በኃላፊነት ላይ የነበሩትን ሁለት ባለሥልጣናቱን ከሥራቸው ላይ አንስቶ በምትካቸው ሌሎች ሰዎችን ተክቷል።ከኃላፊነታቸው የተነሱት ባለሥልጣናት መሀከል የአቅም ግንባታ ጽ/ቤት ኃላፊው አቶ ሰለሞን አበበ አንዱ ሲሆኑ በእርሳቸው ምትክ ዶክተር መሸሻ ሸዋረጋ የተባሉ ሰው ተሹመዋል። አቶ ሰለሞን አበበ የአዲስ አበባ ከተማ መስተዳድር ማስታወቂያ ቢሮ ኃላፊ ሆነው ለረጅም ጊዜ ሲሠሩ ከቆዩ በኋላ ወደ ኦሮሚያ ምክር ቤት ተዛውረው የአቅም ግንባታ ጠቅላይ ጽ/ቤት ኃላፊነት ሥልጣን የተሰጣቸው በቅርብ ጊዜ ነው። አቶ ሰለሞን አበበ ከኃላፊነታቸው ለምን እንደተነሱ ባይታወቅም ለተሻለ የፌዴራል መንግሥት ኃላፊነት እንደታጩ የሚናገሩ ወገኖች አሉ። ሊሰጣቸው የታሰበው ኃላፊነት ምን እንደሆነ በግልፅ ባይታወቅም አምባሳደርነት ሳይሆን እንዳልቀረ የሚናገሩ ምንጮች አሉ።</p>

<p>ሌላው ከኃላፊነታቸው የተነሱት ሻምበል ሱሌይማን ደደሮ የተባሉ የቀድሞ ጦር አባልና የኢሕአዴግ ምርኰኛ ሲሆኑ፣ ሻምበሉ የኦሮሚያ ክልላዊ መንግሥት የህዝብ ግንኙነት ማስታወቂያ ጠቅላይ ጽ/ቤት ኃላፊ ሆነው ከመሾማቸው በፊት የኢሕአዴግ ንብረት በሆነው በራዲዮ ፋና ውስጥ የኦሮምኛ ፕሮግራም ዋና ክፍል ኃላፊነት ሲሠሩ የነበሩ ሰው ናቸው። በሻምበሉ ምትክ አዲስ የተሾሙት የምሥራቅ ሸዋ ዞን ዋና አስተዳዳሪ የነበሩት አቶ እሸቱ ደሴ መሆናቸው ተገልጧል።</p>


<p class="align-center"><a href="/Gazettas/Tomar/info/Tomar.sera.html">ከጦማር መጋቢት 2 ቀን 1995</a></p>

</body>
</html>	














