<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የተቃዋሚ ፓርቲዎች ቃላት ፍልሚያ ተጠናክሮ ቀጥሏል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የተቃዋሚ ፓርቲዎች ቃላት ፍልሚያ ተጠናክሮ ቀጥሏል</h2>


<p>በኢትዮጵያ ውስጥ ከሚንቀሳቀሱት ተቃዋሚዎች ውስጥ ስማቸው ጐልቶ የሚሰማውና እንቅስቃሴያቸው እየታየ ያለው አራት ናቸው። እነዚህም የአማራጭ ኃይሎች ምክር ቤት፤ የመላው ኢትዮጵያ አንድነት ድርጅት፣ የኦሮሞ ብሔራዊ ኮንግረስና የኢትዮጵያን ዴሞክራሲያዊ ፓርቲ ናቸው። እነዚህ ፓርቲዎች በተለያዩ ጊዜያት የጋራ ግንባር ለመፍጠር ሊሠሩ ቆይተዋል። አንዳንዴ ሲሰባሰቡ፣ ሌላ ጊዜም ሲፈርሱ እንደነበር የሚታወቅ ነው። ከቅርብ ጊዜ ወዲህ የተለዩ ግንኙነቶች እየተፈጠሩ ናቸው።</p>

<p>በዚህም መሠረት የመላው ኢትዮጵያ አንድነት ድርጅት፣ የአማራጭ ኃይሎች ምክር ቤትና የኦሮሞ ብሔራዊ ኮንግረስ ቅርበታቸውን በማጠናከር "ትብብር ለዴሞክራሲ በኢትዮጵያ" የሚል መድረክ ፈጥረዋል። ኢዴፓ በተለያዩ ምክንያቶች ከሕብረቱ ውጪ በመሆን እየተንቀሳቀሰ ይገኛሉ። ከቅርብ ጊዜ ወዲህ ትብብር በፈጠሩት ፓርቲዎችና በኢዴፓ መሀከል ያለው ግንኙነት ጤናማ እየሆነ አይደለም። ጐራ ለይተው በቃላት እየተተጋተጉ ይገኛሉ። ቀደም ሲል ከነበረው የቃላት ፍልሚያ በተጨማሪ ሰሞኑንም ሌላ ምዕራፍ የቃላት ጦርነት ተከፍቷል። ትብብር የፈጠሩት ፓርቲዎች መጋቢት 10 ቀን 1995 በጋራ ባወጡትና ለኢዴፓ በላኩት መግለጫ ፓርቲውን ኮንነውታል። ለሦስቱ ፓርቲዎች መግለጫ ማውጣት ምክንያት የሆነው በኢዴፓ ሁለተኛ ጠቅላላ ጉባኤ ማብቂያ ላይ የተላለፈው ውሳኔ ፓርቲዎቹን በመጥቀሱ ነው"። ሕብረት የፈጠሩት ተቃዋሚዎች ያወጡትን መግለጫ ወይም ለኢዴፓ የፃፉትን "ግልፅ ደብዳቤ" መሠረት በማድረግ የጦማር ጋዜጣ ዘጋቢ የኢዴፓንም አስተያየት ጠይቋል። በቅድሚያ ሦስቱ ፓርቲዎች ለኢዴፓ፤ የፃፉትን ደብዳቤ፣ በከፊል በማቅረብ በመቀጠልም የኢዴፓ ዋና ፀሐፊ አቶ ልደቱ አያሌው የሰጡትን አስተያየት ለማስከተል በጉዳዩ ዙሪያ ያለውን ምልልስ ለማቅረብ ተሞክሯል።</p>


<p class="align-center"><a href="/Gazettas/Tomar/info/Tomar.sera.html">ከጦማር መጋቢት 16 ቀን 1995</a></p>

</body>
</html>	














