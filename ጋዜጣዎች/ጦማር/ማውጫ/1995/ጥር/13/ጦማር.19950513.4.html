<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የጥምቀት በዓል በብረት ለበሶች አጀብ ተከበረ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የጥምቀት በዓል በብረት ለበሶች አጀብ ተከበረ</h1>


<p>በክርስትና እምነት ተከታዮች ዘንድ በሚከበሩ በዓላት አንዱ የሆነው የጥምቀት በዓል በከፍተኛ የወተደራዊ ጥበቃ ሥር ሆኖ መዋል ውጥረት እንደነግስበትና የወትሮውን ድምቀቱን አጥቶ እንዲከበር አድረጐታል። በአየር ጤና ኪዳነ ምህረት ታቦት ሕጉ እንዳልወጣ ሲታወቅ በልደታ ቤተክርስቲያን በፖሊስና በምዕመናን መካከል በተፈጠረ ግጭት በርካታ ምዕመናን ለእስር ተዳርገዋል።</p>

<p>በአዲስ አበባ አየር ጤና ተብሎ በሚጠራው አካባቢ የኪዳነ ምህረት ታቦት ማረፊያና ጥምቀት በዓለ ማክበሪያ ሥፍራ ለእስልማና እምነት ተከታዮች መስጊድ መስሪያ በመስጠቱ ታቦቱ ከቤተመቅደሱ ሳይወጣ ተዘግቶበት ጥምቀት በዓል መከበሩን ከሥፍራው ለማውቅ ተችሏል።</p>

<p>እንደአካባቢው ምንጮች ገለፃ የኪዳነ ምህረት ቤተክርስቲያን ከተሰራ ጊዜ አንሰቶ ቦታውን ታቦቱ የሚያርፍበትና ጥምቀት የሚከበርበት መሆኑ እየታወቀ ለእስልምና እምነት ተከታዮች መስጊድ መሥሪያ መስጠቱ በመታወቁም የቤተክርስቲያኑ አስተዳዳሪ ቢከሱም ፍ/ቤቱ ለእስላሞች ቦታውን ሰጥቷል ብለዋል።</p>

<p>በዚህም የተነሣ ጥር 5 ቀን 1995 ዓ.ም ሌሊት ዘጠኝ ሰዓት ላይ ቤተክርስቲያኗን የፌዴራልና የወረዳው ፖሊሶች በመክበብ ቄሶችና ሌሎች ሰዎችን ይዘው አስረዋቸዋል።በዕለቱ በተፈጠረው ግርግር የቤተመቅደሱ ቁልፍ በፖሊሶች እጅ የገባ ቢሆንም በፌዴራል ይሁን በወረዳው ፖሊሶች ስላልታወቀ እስከዛሬ ቤተመቅደሱ ተከፍቶ እንደማያውቅና እስከትናንትና ድረስ ብዙ ፖሊሶች በአካባቢው ጥበቃ ስለመሆናቸው ምንጮች ጨምረው ገልፀዋል።</p>

<p>በሥፍራው የሚሰራው መስጊድ ትልቅና የቁራአን ት/ቤት ያለው በመሆኑ ወደፊት የሚጠቀሙበት ማይክራፎን ጉልህ ድምጽ ያለው ስለሚሆን የሚረብሽ ነው። ከዚህ ሌላ ወደቤተከርስቲያኗ ቅጥር ጊቢ መግቢያ በር በመሆኑ ችግር ይፈጥራል።ስለዚህም ሌላ ቦታ ይሰጣቸው የሚል ጥያቄ ከአካባቢው ኦርቶዶክስ እምነት ተከታዮች ቢቀርብም ለሕዝብ ጥያቄ ከመስተዳድሩ ቀና ምላሽ አልተሰጠም። ፍ/ቤትም ቦታውን ለእስልማና እምነት ተከታዮች መፍቀዱ አሳዝኖናል ሲሉ የእምተቱ ተከታዮች ገልፀዋል።</p>

<p>ይህ በእንዲህ እንዳለ ቅዳሜ ዕለት በልደታ የጥምቀት ከረራ ክብረ በዓል ላይ በፖሊስና በእጥቢያው ምዕመናን መካከል ግጭት መፈጠሩንና በርካታ ወጣቶች በፓሊሲች ተይዘው መታሠራቸውን ከሥፍራው ከተገኘው መረጃ ለማወቅ ተችለል።</p>

<p>በዕለቱ ከልደታ ቤተክርስቲያን ታቦቱ እስከሚያልፍበት ቦታ ባለው መንገድ ላይ በተሽከርካሪያ በእግር የሚንቀሳቀሱ በርካታ የልዩ ኃይልና የወረዳው የፖሊስ ሠራዊት አባላት በከፍተኛ ጥበቃ ላይ ተሰማርተው እንደነበርም ተመልክቷል። ለግጭቱ መነሻ የሆነው በመንገዶች ዳርና ዳር የቆሙ የአካባቢውን ነዋሪዎች ፖሊስ በዱላ ለማስለቀቅ በሞከረበት ወቅት ሲሆን ነዋሪዎች በፖሊሶች ላይ ድንጋይ መወርወራችውም ታውቋል።</p>

<p>በከፍተኛ የፖሊስ አጀብና የአካባቢው ነዋሪዎች እንዳልሆኑ በሚነገርላቸው ጥቂት ሰዎች ታቦቱ የወጣው ታቦት ሕጉ ወደሥፍራው ያመራው ከወትሮው በተለየ መልኩ በከፍተኛ ፍጥነት ነበር። የአጥቢያው ምዕመናን በክብር በዓሉ ላይ እንደሌላው ጊዜ ታቦቱን ለማጀብ ባለመውጣታቸው በዓሉ ቀዝቃዛና ሥጋት የጣለበት ሆኖ ማለፉ ከአካባቢው ነዋሪዎች የተገኘው መረጃ ያመለእክታል።</p>

<p>ታቦት ሕጉ ወደቤተክርስቲያኑ በሚመለስበት እሑድ እለትም በልደታ ከፍተኝ ውጥረት ነግሶ እንደነበርና ከሚክሲኮ እስከጦር ኃይሎች ባለው ዋናው አወራጐዳና ላይ በእግርና በተሽከርካሪ ላይ ሆነው በሚዘዋወሩ የፌዴራል አድማ በታኝ ፖሊሶችና በፓንሀርድ ታንክ የተጠናከረ ጥበቃ እንደነበር በአካባቢው የነበሩ የዓይን እማኞች ለጋዜጣው ሪፖርተር አስታውቀዋል።</p>

<p>የአጥቢያው ምዕመን አሁንም ወደቤተክርስቲያኗ ያልተመለሰ ሲሆን ቤተከርስቲያኗም እስከአሁንም በፖሊስ ጥበቃ ሥር ትገኛለች።ምዕመናኑ ያልተቀበላቸውን አሁን በሥራ ላይ የሚገኙት የቤተክርስቲያኗ አስተዳደርና ካህናት እስከመቼ በፖሎስ እየተጠቁ እንደሚቀድሱ ብዙዎቹ የእምነቱ ተከታዮች ግራ በመጋባት ይናገራሉ።</p>


<p class="align-center"><a href="/Gazettas/Tomar/info/Tomar.sera.html">ከጦማር ጥር 13 ቀን 1995</a></p>

</body>
</html>	














