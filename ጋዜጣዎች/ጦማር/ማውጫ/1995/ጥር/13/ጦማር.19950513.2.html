<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢዴፓ ፈጣን የተቃውሞ መግለጫ አወጣ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢዴፓ ፈጣን የተቃውሞ መግለጫ አወጣ</h1>


<p>በኢሕአዴግ መንግሥት ማስታወቂያ ሚኒስቴር ባለሥልጣናት ተዘጋጅቶ የቀረበው የፕሬስ ሕግ ረቂቅ በሀገሪቱ ውስጥ እየታየ ያለውን የዲሞክራሲ ጭላንጭል ጨርሶ የሚያጠፋና ሕገመንግሥታዊ ድንጋጌዎችንም የሚፃረር አደገኛ ሕግ በመሆኑ ከየአቅጣጫው የሚሰነዘርበት ተቃውሞ በርትቷል።</p>

<p>በ1985 ዓ.ም በሥራ ላይ የዋለውን አዋጅ ቁጥር 34/85 ሙሉ በሙሉ ለመሻር በሥራ ላይ እንዲውል ተረቆ የቀረበው አዲሱ የፕሬስ ሕግ በፕሬስ ነፃነት ላይ ገደብ መጣልን ዓላማው አድርጐ የተነሣ መሆኑን በመቃወም ላይ የሚገኙት በግምባር ቀደምትነት ጋዜጠኞች አዘጋጆችና አሳታሚዎች ሲሆንለሐሳብ ነፃነት መከበር የሚታገሉ ወገኖችም አቋማቸውን በመግለፅ ላይ ይገኛሉ።</p>

<p>በኢትዮጵያ ውስጥ ለግል ፕሬስ አባላት መብት የሚከራከረው የኢትዮጵያ ነፃ ፕሬስ ጋዜጠኖች ማህበር ኢነጋማ በግል ፕሬስ ስም መንግሥት ባዘጋጀው ሲምፖዚየም ላይ ሥፍራ እንዲያገኝ በመከልከሉ በስብሰባው መጀመሪያ ቀንላይ መድረኩን ረግጦ ወጥቷል። በተለያዩ ምክንያቶች ለብቻቸው ተሰብሰበው የአቋም መግለጫ በማውጣት የፔሬው ሕጉን ረቂቅ ሙሉ በሙሉ የሚቃወሙት መሆኑን አስታወቀዋል።</p>

<p>ይህ አደገኛ የፕሬስ ሕግ ከጋዜጠኞች ከአዘጋጆችና ከአሳታሚዎች አልፎ ተርፎ በጋዜጣ አከፋፋዮችም ላይ አፈኝና ሠርቶ የመኖር ዕልድላቸን የሚያጨልም አንቀፅ ደንግጐባቸውል በረቂቅ ሕጉ አንቀፅ ስሙን፣ ሥራውን፣ ቋሚ አድራሽ ውን፣ ዕድሜውንና፣ የትውልድ ዘመኑን፣ እንዲሁም የሚያሰራጨውን የፕሬስ ዓይነትና የሚያሰራጪያውን ሥፍራ ወይም የማዟዟሩ ውይም የማከፋፈሉ ሥራ በድርጅት የሚከናውን ከሆነ የድርጅቱ ስምና ቋሚ አድራሻ በቅድሚያ ለማስታወቂያ ሚኒስቴር መግለፅ አለብት ተብሏል።</p>

<p>ከዚህ ከመረጃ ነፃነት ጋር በተያያዘም በአንቀፅ 12 ሥር በርካታ መረጃዎች በፕሬስ አማካይነት ለሕዝብ እንዳይገለፅ ክልከላ ተደርጐባቸዋል። ከእነዚህ በርካታ ከልከላዎች ውስጥ ለአብነት ያህል በሺ"ፊደል ተራ የተጠቀሰውና በይፋ እንዲገለፁ ከተደረጉት በስተቀር ማንኛው የካቢኔ ሰነዶች የሚኒስትሮችና የሌሎች ሹማምንት ውይይቶችና ቃለጉባኤዎች ወይም በፅሕፈት ቤቱ ውሰጥ የሚገኙ ማናቸውንም ሰነዶችን በሚከለክለው የሕግ አንቀፅ መሠረት ግለሰቦች ውይም ቡድኖች ለፍርድ ቤት ያቀረቡዋቸው የክስ ማመልከቻዎች በግል ችሎት እስከተነበቡ ድረስ ለግል ፕሬስ ላይ ታትመው ከወጡ የውንጀል ተግባር እንደተፈፀመ ይቆጥራል።</p>

<p>ከዚህም ሌላ ኢሕአዴግ እውቅና ከሰጣቸው ተቃዋሚ ፓርቲዎች በስተቀር የሌሎች ተቃዋሚ ወገኖችን ማንኛውንም ዓይነት መግለጫ በፕሬስ ላይ አትሞ ማውጣት ወንጀል እንደሆነ ተደርጐ ተደንግጓል። በፕሬስ ጉዳይ ሙሉ ሥልጣን የተሰጠው ዐቃቤ ሕግ አንድ የፕሬስ ውጤት ለእትመት ከመውጣቱ በፊት መንግሥት የማይወደው ዜና እየታተመ መሆኑ ጥቆማ ከደረሳቸው ፕሬሱ ከማተሚያ ቤት ሳይወጣ ሊያፍን የሚችልበት ሥልጣን ተሰጥቶታ።ለዚህም ያመቸው አንድ ማንኛውም የፕሬስ ባለቤት የፕሬስ ሥራ ፈቃድ ሲጠይቅ ለማስታወቂያ ሚኒስቴር ከሚያቀርባቸው መረጃዎች መረጃዎች አንዱ ጋዜጣው (መፅሔት)የሚታተምበት ቤት ስምና አድራሻ እንዲሁም ከማተሚያ ቤቱ ጋር ለመሥራት ቢያንስ ለስድት ወራት የተፈራረመው ውል ነው። በዚህም መሠረት ማንም ጋዜጣ አሳታሚ በማታሚያ ቤቶች መሀከል የዋጋ መበላለጥ ቢፈጠር የአንዱ ማተሚያ ቤት ሄዶ ለማሳተም አይችልም። ከማስታወቂያ ሚኒስቴር ፈቃድ ውጪ።</p>

<p>ኢነጋማና አባላቱ የተገባላቸው ቃል ታጥፎ በተጋባዥነት ብቻ እንዲስታፉ በተጠሩበት ሲምፖዚየም መክፈቻ ላይ ከተገኙ በኋላ ልዩነታቸውን ይፋ አድርገው ራሳቸውን ከስብሰባው አግለለዋል።</p>

<p>ሥራ ላይ ባለው የፕሬስ ሕግ ከ40 ዓመታት በላይ በቆዩት የፍትሐብሔርና የወንጀለኛ መቅጫ ሕግ ሲደቆሱ ሲታሰሩና ከአቅማቸው በላይ የሆነ መቀጫ ሲጣልባችው የቆዩት የነፃው ፕሬስ ውጤቶች ይህንን ተቋቁመው ሕልውናቸውን ማስከበር ቢችሉም በየጊዜው በኅትመት ዋጋ በቅርቡ ደግሞ በገቢ ግብር አሁን ደግሞ በተጨማሪ ኢሴት ታክስ ሕልውናችው ከመጨረሻ ጫፍ እንዲደርሱ ተደጋጋሚ ጫና እየተደረገባቸው ይገኛል።</p>

<p>በአሁኑ ወቅት በመንግሥት በኩል በመዘጋጀት ላይ የሚገኘው የፖሬስ ሕግ ነፃውን ፕሬስ የሚያበረታታና የሚያጠናክር ሳይሆን አሁን በአለበት ደረጃም መቀጠል እንዳይችልና ጭራሹን የመኖር እድሉ እንዲመነምን የሚያደርግ ሆኖ አግኝተነዋል። ይህንን በረቂቅ ደረጃ ያለ ነገር ግን በተለመደው የድርጅታዊ አሠራር መፅደቁ የማይቀር የፕሬስ ሕግ አንብበን እንደተረዳነው ይህ የፕሬስ ሕግ ከመውጣቱ በፊት አሥረኛውን አለም አቀፍ ጉባኤያቸውን አባላት ኢ.ኤ.አ ሴፕቴምበር 2002 ባወጡት የጋራ መግለጫ የኢትዮጵያ መንግሥት በፕሬስ ሕጉ ዝግጅት ላይ ጥንቃቄ እንዳያደርግ ማሳሰቢያ ሰጥተው የነበረ ቢሆንም ኢሕአዴግ ግን ይኸን ሁሉ ወደጐን በመተው የፕሬስ ሕግ አንብበን የፕሬስ ካውንስል ለማቋቋምና የሥነምግባር መመሪያ በማውጣት ውስጥ በመዘፈቁ ተከታታይ ዓለም አቀፍ ተቃውሞ እንደሚገጥመው ይጠበቃል። ረቂቁን ያዘጋጁት የማስታወቂያ ሚኒስቴር ባለሥልጣናት ክወዲሁ የቀረበባቸው ተቃውሞ ስላስደነገጣቸው በረቂቅ ሕጉ ላይ ሌላ ውይይት ማድረግ ይቻላል በሚል ምክንያት ከተቃውሞ ለማምለጥ እየሞከሩ ይገኛሉ።</p>


<p class="align-center"><a href="/Gazettas/Tomar/info/Tomar.sera.html">ከጦማርጥር 13 ቀን 1995</a></p>

</body>
</html>	














