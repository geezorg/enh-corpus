<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በኢትዮጵያ አንድ የጥርስ ሐኪም ለ1.3 ሚሊዮን ሕዝብ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በኢትዮጵያ አንድ የጥርስ ሐኪም ለ1.3 ሚሊዮን ሕዝብ ነው</h1>


<p>በኢትዮጵያ የጥርስ ሕክምና ባለሙያዎች 53 በመሆናቸውና በአማካይ ሲሰላ አንድ የጥርስ ሕክምና ባለሙያ ለአንድ ነጥብ ሦስት ሚሊዮን በላይ ሕዝብ መሆኑ መረጃዎች አመለከቱ።</p>

<p>መረጃው እንደሚያመለክተው ካሉትም 53 ባለሙያዎች ውስጥ በርካታዎቹ ወደውጭ ሀገር ለትምህርትና ለምርምር በመሄዳቸው የባለሙያዎቹ ቁጥር ከመመናመኑ ባሻገር ለኅብረተሰቡ ተገቢ ሕክምና መስጠት አልተቻለም።</p>

<p>የጥርስ ሕክምና ባለሙያዎች ለጦማር ጋዜጣ እንደገለፁት ከ67 ሚሊዮን ሕዝብ በላይ ያላት ኢትዮጵያ ውስጥ 53 የጥርስ ሐኪሞች ብቻ በመኖራቸውና በአማካይ ሲሰላም አንድ የጥርስ ሐኪም ለአንድ ነጥብ ሦስት ሚሊዮን በላይ ሕዝብ በመሆኑና የባለሙያ እጥረት በመከሰቱ ወንጀሉ እንዲባባስ እና የሙያውን ሥነ ምግባር ባላከበሩ በልምድ ብቻ በሚሰሩ ሰዎች የኅብረተሰቡ ጥርስ እየተነቀለ ነው።</p>

<p>በመሆኑም ይህንን ችግር ካለመገንዘብ ባለፈው የማኅበሩ ፕሬዚዳንት ዶ/ር አዳነ መድኃኒት የባለሙያው ዕጥረትን አስመልክቶ "እኛ የቸገረን የባለሙያ እጥረት ሳይሆን የሥርዓትና ቁጥጥር ሁኔታው መላላቱ እንጂ የባለሙያ እጥረት አለ ተብሎ የሚወራው አላስፈጊ ምክንያት ነው" ብለው መልስ የሰጡትም የኅብረተሰቡ ችግርና የወቅቱን አንገብጋቢ የጤና ችግሮች ካላማገናዘብ አኳያ ነው ሲሉ ተናግረዋል።</p>

<p>እንዲሁም ማኅበሩ ከሙያው ዕድገትና ከኅብረተሰቡ የጤና መሻሻል ጋር አብሮ መራመድ ሲገባው ይህን ዓይነት ምላሽ መስጠታቸው የሚያሳዝን ነው ሲሉ ጠቁመው፤ ማኅበሩ በአሁኑ ወቅት የሚሰጠው ምላሽ ይህ ከሆነ የሙያውንም ሕልውና አስጊ ሁኔታ ላይ የሚጥለው ነው በማለት ተናግረዋል።</p>

<p>በተለይ የጥርስ ሕክምና ባለሙያ የሆኑት ዶ/ር ደረጀ ክፍሌ ስለማህበሩ በሰጡት አስተያየት "ባለሙያው ማኅበሩ ይንቀሳቀስ አይንቀሳቀስ የሚያውቀው እንደማንኛውም የኅብረተሰብ ክፍል በበራሪ ፅሁፎች ላይ ብቻ እንጂ በግልፅ ባለሙያውን እያሳወቁ ካለመሆኑም ባሻገር ማኅበሩ የሚያወጣቸውን በራሪ ወረቀቶችም ከባለሙያው ጋር እንኳ ሳይማከር በማኅበሩ ፕሬዚዳንት ብቻ ነው።</p>

<p>"ሌላው ቀርቶ ባለሙያው የሚመለከተውንና የማኅበሩ ጉዳይ ያገባናል የሚለውን ባለሙያ ሳያውቀው 20 የሚሆኑ ሰዎች በተገኙበት ምርጫው ከተካሄደ በኋላ እንኳ ባለሙያውን ሰብስቦ ይቅርታ አለመጠየቁ ከማሳዘኑም ባሻገር ምርጫው በሕጋዊ መንገድ እንደተካሄደ አድርገው መናገራቸው የሚያሳዝን ነው ብለዋል።</p>


<p>ይህ በእንዲህ እንዳለ የማኅበሩ ፕሬዚዳንት ዶ/ር አዳነ የአባላቱ ቁጥር 53 ናቸው ቢሉም ሕጋዊ በሆነ መልኩ ለፍትሕ ሚኒስቴር የደረሰው የአባላት ቁጥር ግን 31 ብቻ መሆናቸውን የጦማር ጋዜጣ መዘገቡ የሚታወስ ሲሆን ማኅበሩ በኢትዮጵያ ሳይንስና ቴክኖሎጂ የሙያ ማኅበራት ሲመዘገብ የማኅበራቱን ፕሮፋይል በሚገልፀው በ1998 እ.ኤ.አ በወጣ መፅሔት ግን 60 የሚደርሱ ባለሙያዎች እንዳሉት ይገልፃል።</p>

<p>ይሁንና ስለጉዳዩ ያነጋገርናቸው ባለሙያዎች ግን በጥርስ ሕክምናው የሙያ ዘርፍ ይህን ያህል ቁጥር ያለው ባለሙያ ደርሶ እንደማያውቅና ማኅበሩም መስሪያ ቤቶችን ስለባለሙያውም ሆነ ሙያውን በተመለከተ የሚያደርሰው ማስረጃ በኅብረተሰቡ ውስጥ ውዥንብር የሚፈጥር ነው ብለዋል።</p>


<p class="align-center"><a href="/Gazettas/Tomar/info/Tomar.sera.html">ከጦማር መስከረም 28 ቀን 1995</a></p>

</body>
</html>	
