<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሱዳንና የኢትዮጵያ ድንበር ስብሰባ ዛሬ ይጀመራል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የሱዳንና የኢትዮጵያ ድንበር ስብሰባ ዛሬ ይጀመራል</h1>


<p>በኢትዮጵያና በሱዳን መሀከል የተነሳውን የድንበር ማካለል ጥያቄ ለመመለስ የሁለቱ ሀገራት መንግሥታት የጀመሩትን ስብሰባ በመቀጠል ዛሬ ጥቅምት 5 ቀን 1995 በሱዳን ዋና ከተማ ካርቱም ውስጥ የሁለቱ ሀገሮች ተወካዮች ስብሰባ እንደሚቀመጡ ለጉዳዩ ቅርበት ካላቸው የዲፕሎማቲክ ምንጮች የተገኘው መረጃ ገልጿል።</p>

<p>ይህ ለሦስተኛ ጊዜ የሚካሄደው የኢትዮ-ሱዳን የጋር የድንበር ኮሚሽን ስብሰባ ላይ፣ የድንበር ጉዳይ የቴክኒክ ኮሚቴ ባለፈው ስብሰባ ተሰብስቦ ባፀደቀው የጋር ፕሮጀክት ሰነድ ላይ በመነጋገር በሚደርስበት ስምምነት መሠረት የሁለቱን መንግሥታት ድንበር እንደገና ለመከለል የሚያስችለውን ሥራ እንደሚጀምሩ የመረጃው ምንጮች ገልፀዋል።</p>

<p>በዚህም መሠረት የጋራ የድንበር ኮሚሽኑ ስብሰባ እ.ኤ.አ ከኦክቶበር 15/2002 እስከ ኦክቶበር 18/2002 ድረስ በካርቱም ከተማ በምክክር ላይ ይሰነብታል። ለዚህ የምክክር ስብሰባ ይረዳ ዘንድ የኢትዮጵያ መንግሥት ልዑካን ቡድን አባላት ኦክቶቨር 14 ቀን 2002 (እ.ኤ.አ) አዲስ አበባ ውስጥ የተናጠል ስብሰባ አድርገው፤ የዚህ የጋራ ስብሰባ አጀንዳ በሚሆነው የኢትዮ- ሱዳን የጋራ የድንበር ቴክኒክ ኮሚቴ ስብሰባ ወቅት የፀደቀውን የፕሮጀክት ሰነድ በተመለከተ ለዝግጅት በሚረዳ ሐሳብ ላይ መነጋገራቸውን ምንጮቹ ተናግረዋል።</p>

<p>ዛሬ በሚጀምረው የጋራ የድንበር ኮሚሽን ሦስተኛ ስብሰባ ላይ ከኢትዮጵያ ወገን የሚሳተፉት አሥራ አምስት ሰዎች ሲሆኑ ከእነዚም ውስጥ በጀኔቭ የተባበሩት መንግሥታት ድርጅት ጽ/ቤት የኢትዮጵያ መንግሥት ቋሚ መልዕክተኛና ባለሙሉ ሥልጣን አምባሳደር ፍስሀ ይመር፣ በለንደን የኢትዮጵያ አምባሳደር ፍስሀ አዱኛ የኢትዮጵያ ካርታ ሥራ ባለሥልጣን ዋና ሥራ አስኪያጅ አቶ ሃድጐ ገብረመድኃን እና የአፍሪካ ቀንድ የሠላም ማዕከል ዳይሬክተር አቶ ክፍሌ ወዳጆ እንደሚገኙበት ታውቋል።</p>

<p>የኢትዮ-ሱዳን የጋራ ድንበር ኮሚሽን ሁለተኛ ስብሰባው እ.ኤ.አ ከጁላይ 20-22 ቀን 2002 አዲስ አበባ ውስጥ መካሄዱ የሚታወስ ሲሆን ከነሐሴ 21-28/1994 ዓ/ም የኢትዮ-ሱዳን የጋራ የቴክኒክ የድንበር ኮሚቴም ባካሄደው ስብሰባ የሁለቱን ሀገራት ድንበር ማካለልን በተመለከተ የተዘጋጀውን የፕሮጀክት ሰነድ ማፅደቁ የሚዘነጋ አይደለም።</p>


<p class="align-center"><a href="/Gazettas/Tomar/info/Tomar.sera.html">ከጦማር ጥቅምት 5 ቀን 1995</a></p>

</body>
</html>	














