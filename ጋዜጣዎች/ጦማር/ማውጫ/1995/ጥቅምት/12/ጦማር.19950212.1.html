<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ቦምብ ሃያ ስምንት ተማሪዎችን አቆሰለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ቦምብ ሃያ ስምንት ተማሪዎችን አቆሰለ</h1>


<p>ጥቅምት 11 ቀን 1995 ከጧቱ 4:30 አካባቢ በኮከበ ፅባህ ትምህርት ቤት ቅጥር ግቢ በአንድ የመማሪያ ክፍል ውስጥ የፈነዳ የእጅ ቦምብ በ20 ተማሪዎች ላይ ቀላልና ከባድ የመቁሰል አደጋ አድርሷል።</p>

<p>በትምህርት ቤቱ ቅጥር ግቢ ውስጥ በሚገኘው የመጀመሪያ ደረጃ ትምህርት ቤት የአራተኛ "ዲ" ተማሪ ከሆነው ከአስር አመቱ ተማሪ ቴዎድሮስ ተስፋዬ እጅ እንደፈነዳ የተነገረለት ቦምብ በፈነዳበት ወቅት ተማሪዎቹ በክፍሉ ውስጥ የሒሳብ ትምህርት በመከታተል ላይ እንደነበሩ የፖሊስ ምንጮችና የጋዜጣው ዘጋቢዎች አደጋው በደረሰበት ቦታ ተገኝተው ካገኙት መረጃ ለማወቅ ተችሏል።</p>

<p>በአደጋው የተጎዱት 28 ተማሪዎች በሙሉ ከትምህርት ቤቱ በቅርብ ርቀት ላይ ወደሚገኘው ዳግማዊ ሚኒሊክ ሆስፒታል የተወሰዱ ሲሆን እስከትላንት ምሽት ድረስ በአደጋው ክፉኛ የተጎዱት ሶስቱ ተማሪዎች በሪከቨሪ ውስጥ እንደሚገኙ የሆስፒታሉ ምንጮች ገልጸዋል።ፍንዳታው ከደረሰ በኋላ በትምህርት ቤቱ የተገኙት የጋዜጣው ዘጋቢዎች ለማየት እንደቻሉት ቦምቡ የፈነዳበት የመማሪያ ክፍል የቦንቡ ፍንጥርጣሪ በአንድ የተማሪዎች መቀመጫና በመስኮቶች ላይ የፈሰሰ ደም መኖሩን ለማየት ተችሏል።</p> 

<p>ፍንዳታው በደረሰበት ወቅት በስፍራው የነበሩ የዐይን ምስክሮች እንደተናገሩት ሁኔታው በትምህርት ቤቱ ውስጥ በነበሩ ተማሪዎች ላይ ከፍተኛ መደናገጥን በመፍጠሩ ብዙ ተማሪዎች በየአቅጣጫው ሲሮጡ መጽሐፎቻቸውንና ደብተሮቻቸውን ሁሉ እየጣሉ ነበር ተብሏል።</p>

<p>በአደጋው የቆሰሉት 28ቱ ተማሪዎች ስም ዝርዝር ከዚህ ዜና መጨረሻ የሰፈረ ሲሆን ቁስለኞቹ በሆስፒታል ውስጥ ስላሉበት ሁኔታ ለመመልከትና የሆስፒታሉን ባለስልጣናት ለማነጋገር ጥረት ብናደርግም የሆስፒታሉ ዘበኞች ሊያስገቡን ካለመቻላቸውም በላይ የሆስፒታሉ ሜዲካል ዳይሬክተር በጉዳዩ ላይ ምላሽ ለመስጠትም ሆነ ጋዜጠኞችን ለማነጋገር ፈቃደኛ አለመሆናቸውን ገልጠዋል። ይሁንና ዶክተሩ ሊያነጋግሩ ያልፈቀዱትና ቁስለኞችን ለማየት እንዳይቻል ያደረጉት ለግል ሚዲያ ብቻ መሆኑን ለማወቅ ተችሏል።</p>

<p>አደጋውን ያደረሰውን ቦምብ ለሕፃን ቴዎድሮስ ተስፋዬ ማን ለምን ምክንያት እንደሰጠው ለማውቅ ፖሊስ ተጨማሪ ምርምራ እያደረገ መሆኑ ተነግሯል። መስከረም 1 ቀን 1995 በትግራይ ሆቴል ላይ ከደረሰው የፈንጂ አደጋ ወዲህ በአዲስ አበባ ከተማ የፍንዳታ አደጋ ደርሶ ብዙ ቁጥር ያለው ሰው ሲያቆስል ይኸኛው የመጀመሪያው ነው። ይህ አደጋ ሆን ተብሎ የተፈፀመ መሆኑን አለመሆኑና በማን ሊሳበብ እንደሚችል እየተጠበቀ ያለ መሆኑን አስተያየት ሰጪዎች አመልክተዋል።</p>


<p class="align-center"><a href="/Gazettas/Tomar/info/Tomar.sera.html">ከጦማር ጥቅምት 12 ቀን 1995</a></p>

</body>
</html>	














