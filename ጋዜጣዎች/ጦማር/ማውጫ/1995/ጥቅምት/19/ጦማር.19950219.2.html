<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢህአዴግ በአዲስ አበባ ካድሬዎቹን እየመነጠረ ወረዳ ላይ ደርሷል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢህአዴግ በአዲስ አበባ ካድሬዎቹን እየመነጠረ ወረዳ ላይ ደርሷል</h2>


<p>ገዥው ኢሕአዴግ ፓርቲ በአዲስ አበባ ከተማ ውስጥ በየደረጃው የሾማቸውን ካድሬ ባለሥልጣናቱን እየመነጠረ ከክልል ዞን ደርሶ የምንጠራው ዘመቻውን ወደ ወረዳ ካድሬዎች ማምራቱን ለማወቅ ተችሏል።</p>

<p>ኢሕአዴግ ካድሬ ባለሥልጣናቱን ያባረረው ስራን አቅደው መሥራት ተስኗቸዋል፣ የመስተዳድሩን ሥራ አስፈፃሚዎች ከበታች አካላት ጋር የማገናኘት የተላላኪነት ሥራ ሲሰሩ ነበር፤ የኅብረተሰቡን ብሶት አያዳምጡም የሚልና ሕገወጥ ግንባታና ቦዘኔነት ማስተካከል አልቻሉም ብሏቸዋል።</p>

<p>ከዚህ ሌላ ከመታገል ይልቅ ራስን የመጠበቅ አዝማሚያ ካድሬዎቹ ማሳየታቸውን በመድረኩ ላይ ተነስቶ ሃያ ሁለት ካድሬ ባለሥልጣናት በሙሉ ከሥልጣናቸው ሲወገዱ የተወሰኑት ደግሞ እስከዛሬ ድረስ ከነበሩት ወንበር ወርደው በሌላ ኃላፊነት ላይ እንዲሰሩ ተፈርዶባቸዋል።</p>

<p>እነዚህ በሕዝብ ምርጫ ሥልጣን እንደያዙ የሚነገርላቸው አሁን ደግሞ ከሕዝብ ምርጫ ውጪ ከኢሕአዴግ ስብሰባ ከሥልጣናቸው እየተባረሩ ያሉት ካድሬዎች በየደረጃው ከያዙት የመንግሥት ሥልጣን መባረር ብቻ ሳይሆን ከኢሕአዴግ አባልነትም እንዲባረሩ የተወሰነባቸው አሉ።</p>

<p>እስከአሁን ባለው መረጃ መሠረት የዞን ሁለት ሊቀመንበሩ አቶ መላኩ ይገዙ ከማንኛውም ኃላፊነትና ከኢሕአዴግ አባልነት እንዲባረሩ ሲደረግ ከእርሳቸው ጋር ለግምገማ ከቀረቡት ስድስት ባለሥልጣናት ካሉበት ቦታ ዝቅ ብለው እንዲሰሩ በሸንጐ ተወስኖባቸዋል።የዚህ ዞን ምክትል ሊቀመንበር ከመንግሥት ሥልጣን ተወግደው በድርጅት አባልነታቸው እንዲቀጥሉ ተወስኖባቸዋል።</p>

<p>በሁሉም ዜጐች በዞን ደረጃ ያሉ አመራሮች ግምገማ አብቅቶ የየወረዳ አመራሮች ግምገማ እየተካሄደ መሆኑ የተገለፀ ሲሆን በአዲስ አበባ ክልል ደረጃ ከሥልጣናቸው በተነሱት ሹማምንት ምትክ ሥራዎችን በኃላፊነት የሚያንቀሳቅሱና ኃላፊነትም የሚወስዱ ሰዎች የሉም እየተባለ ባለጉዳይ ማጉላላት መጀመሩን ባለጉዳዮች በመግለፅ ላይ ናቸው።</p>

<p>ይህ ችግር ወደወረዳ እየወረደ ሲሄድ ተቃዋሚዎች ባልተዘጋጁበት ሁኔታ ባለሥልጣናቱ እንዲባረሩ እየተደረገ ስለሆነ በአገልግሎት ፈላጊው ኅብረተሰብ ላይ ችግር ሊፈጥር ይችላል የሚል ሥጋት መኖሩን ከአስተያየት ሰጪዎች ገለፃ ለማወቅ ተችሏል።</p>


<p class="align-center"><a href="/Gazettas/Tomar/info/Tomar.sera.html">ከጦማር ጥቅምት 19 ቀን 1995</a></p>

</body>
</html>	














