<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያና የኤርትራ ልኡካን ለንደን ላይ ጉባኤ ይቀመጣሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኢትዮጵያና የኤርትራ ልኡካን ለንደን ላይ ጉባኤ ይቀመጣሉ</h2>


<p>ኤርትራ የድንበር ኮሚሽን በለንደን ከተማ ከነገ ጀምሮ ለሁለት ቀናት የሚቆይ ስብሰባ ከሁለቱም ሀገሮች ተወካዮች ጋር በተናጥል ሊያደርግ መሆኑን ለጉዳዩ ቅርበት ያላቸው የመረጃ ምንጮች ገልጠዋል።</p>

<p>ምንጮቹ ለጦማር ጋዜጣ ዝግጅት ክፍል እንደገለፁት የኢትዮ-ኤርትራ የድንበር ኮሚሽን እ.ኤ.አ ኖቬምበር 6 እና 7/2002 በለንደን ከሁለቱም ሀገሮች ጋር በተናጥል የሚያደርገው ውይይትና በቅርብ ቀን ለሚጀመረው የሁለቱ ሀገራት ድንበር ማካለል ሥራ ሁኔታዎችን በሚያመቻች ጉዳይ ላይ ነው ተብሏል።</p>

<p>ውይይቱ በተለያዩ አጀንዳዎች ላይ ትኩረት እንደሚያደርግ የጠቆሙት እነዚሁ ምንጮች በተለይ በመሬት የማስመሩ ሥራ የካሣ ጥያቄ እና ሰሞኑን ኢትዮጵያን ተደጋጋሚ ክስ በመሠረተችበት የተባበሩት መንግሥታት አስከባሪ ኃይልን ሚናና በመሳሰሉት አጀንዳዎች ዙሪያ አፅንኦት ሰጥተው እንደሚወያዩ ተጠቁሟል።</p>

<p>እንዲሁም በቅርቡ በውጭ ጉዳይ ሚኒስቴር መስሪያ ቤት አማካይነት አዲግራት በተቋቋመው የጉዳዩ አስፈፃሚ ቢሮ አማካይነት በተሰሩ የተለያዩ የቴክኒክ ሥራዎች ላይ ኢትዮጵያ በዚሁ በለንደኑ ስብሰባ ማብራሪያ ትሰጣለች ተብሎ እንደሚጠበቅም ተያይዞ ተገልጿል።</p>

<p>በዚሁ ስብሰባ ላይም ኢትዮጵያን በመወከል በጀኔቭ የተባበሩት መንግሥታት ድርጅት ጽሕፈት ቤት የኢትዮጵያ መንግሥት ቋሚ መልዕክተኛና ባለሙሉ ሥልጣን አምባሳደር ፍሰሃ ይመር፣ ሰይፈስላሴ ለማ እና አቶ አብዱላሂ ዮሱፍ እንደሚገኙ የመረጃ ምንጮቹ የገለፁ ሲሆን በኤርትራ በኩል የተወከሉትን ለማወቅ አልተቻለም።</p>


<p class="align-center"><a href="/Gazettas/Tomar/info/Tomar.sera.html">ከጦማር ጥቅምት 26 ቀን 1995</a></p>

</body>
</html>	














