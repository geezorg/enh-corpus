<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በነፍስ ወከፍ ገቢ ትግራይ ከሁሉም ክልሎች ይበልጣል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በነፍስ ወከፍ ገቢ ትግራይ ከሁሉም ክልሎች ይበልጣል</h2>


<p>ሁሉም የሀገሪቱ ፌዴራል ክልሎች ከመንግሥት ከሚመደብላቸው ዓመታዊ መደበኛና ካፒታል፤ በጀት ከፌዴራል መንግሥት ከሚደረግ ድጐማና ከውጭ ብድርና ዕርዳታ ከሚገኝ ገቢ በትግራይ ክልል የሚኖር አንድ ሰው በነፍስ ወከፍ የሚያገኘው ገቢ ከሌሎች ክልሎች የበለጠ መሆኑ ተገለፀ።</p>

<p>ይህ የተገለፀው በአዲስ አበባ ዩኒቨርስቲ የፖለቲካ ሳይንስና ዓለም አቀፍ ግንኙነት መምህር ረዳት ፕሮፌሰር መረራ ጉዲና የዶክትሬት ዲግሪ ማሟያ ጽሑፋቸውን ባሳተሙት መጽሐፍ ላይ ነው።</p>

<p>በዚሁ እ.ኤ.አ ከ1960-2000 ያለውን የሀገሪቱን ፖለቲካዊ ኢኮኖሚያዊና ማኅበራዊ ችግሮች ላይ ባተኮረው መጽሐፍ ውስጥ የኢኮኖሚ ሁኔታው እንደሚከተለው ተመልክቷል።</p>

<p>በሀገሪቱ ለመደበኛና ካፒታል በጀት ምደባ ከተቀመጡ ቀመሮች፣ የሕዝብ ብዛት፣ ለኢኮኖሚ ልማት ከሚያበረክቱት አስተዋፅኦ፤ የክልሎች ገቢና ወጪ መጠን፣ የፕሮጀክትና ፕሮግራም የማስፈፀም አቅም፣ የክልሉ የቆዳ ስፋትና የአካባቢ ጥበቃ የሚሉ ቢሆንም የሀገሪቱ የበጀት ምደባ በተለይ ከዜጐች የነፍስ ወከፍ ገቢ ድርሻ አንፃር እ.ኤ.አ ከ1993-2000 ባለው ጊዜ ውስጥ የነበረው እኩል አለመሆኑን አመልክቷል።</p>

<p>በብሔረሰብ ብዛት ረገድ በሀገሪቱ በሕዝብ ብዛት ኦሮሞ፣ አማራና ደቡብ ብሔረ ብሔረሰቦች በዋነኛነት የሚጠቀሱ ናቸው። በጥናቱ መሠረት እ.ኤ.አ 1993 ሦስት ሚሊዮን አንድ መቶ ሠላሳ ስድስት ሺ ሁለት መቶ ስልሳ ሰባት ነዋሪ ያለው ትግራይ ክልል 18,732,525 ነዋሪ ካለው ኦሮሚያ፣ 13,834,297 ነዋሪ ካለው አማራ፣ 103,77,028 ነዋሪ ብዛት ካለው የደቡብ ብሔር ብሔረሰቦችና ሕዝቦች ክልል በእጥፍ የሚበልጥ የነፍስ ወከፍ ገቢ እንደተገኘ ጥናቱ ያሳያል። በዚሁ ዓመት ትግራይ ክልል ለመደበኛ ባጀት 122,400,000 ብር ለካፒታል በጀት 157,500,000 ብር ተመድቧል። ከፌዴራል መንግሥት 105,600,000 ብር ድጐማ ተደርጓል። በዚሁ ዓመት ከውጭ ብድርና እርዳታ 51,900,000 ብር ተገኝቷል። ይህ ማለት በትግራይ ክልል የሚገኝ አንድ ሰው በነፍስ ወከፍ ከመደበኛ ባጀት 50.22 ከፌዴራል መንግሥት ድጐማ 33.7 ሲያገኝ ከውጭ ብድርና ዕርዳታ 16.5 በመቶ አግኝቷል።</p>

<p>ይህ ቀመር በሕዝብ ብዛት አንደኛ፣ ሁለተኛና ሦስተኛ ከሆኑት ኦሮሚያ፣ አማራና ደቡብ ብሔር ብሔረሰቦች አንፃር ሲታይ እጅግ የተራራቀ እንደሆነ ነው። እ.ኤ.አ 1993 18,732,525 ሕዝብ ሕዝብ ያለው ኦሮሚያ ለመደበኛ ባጀት 562,600,000፣ ለካፒታል 319,500,000 ብር ሲመደብ ከፌዴራል መንግሥት በድጐማ መልክ 179,300,000፣ ከውጭ ብድርና ዕርዳታ 140,200,000 ብር የተመደበለት መሆኑን ይፋ የባጀት ቀመር ያመለክታል። ይህ ገንዝበ በአንድ ሰው ነፍስ ወከፍ ድርሻ ቢሰላ አንድ የኦሮሚያ ዞን የነፍስ ወከፍ ገቢ 17.6 ሲሆን በትግራይ ከሚገኘው ወገኑ በ33.6 በመቶ ያነሰ ነው። ከፌዴራል መንግሥት ድጐማ አንድ የኦሮሚያ ሰው የሚያገኘው ድርሻ 9.7 ነው። ይህም ከትግራይ በ24.10 በመቶ ቅናሽ አለው። ከውጭ ብድርና ዕርዳታ ለኦሮሚያ ዜጋ የሚደርሰው 7.48 በመቶ ሲሆን ለትግራይ ክልል በ9.07በመቶ ቅናሽ አለው። ከዚህ በመነሳት የባጀት ምደባው በሀገሩቱ በተቀመጠው የበጀት ቀመር ሕግ ሳይሆን የሚመራው ሥልጣን ላይ ባለው አካል ፍላጐት መሆኑን እንደሚያመለክት መፅሐፉ አመልክቷል።</p>

<p>በሕዝብ ብዛት ሁለተኛ ለሆነው የአማራ ክልል በመደበኛ ባጀት የአንድ ሰው የነፍስ ወከፍ ገቢ 24.34 በመቶ ሲሆን ይህም ከትግራይ 12.49 ሲያገኝ በ21.8 ከትግራይ ክልል ያነሰ ነው። ከውጭ ብድርና ዕርዳታ የአማራ ሰው 11.3 ሲያገኝ ይህም ከትግራይ ሰው በ4.72 ያነሰ ነው።</p>

<p>የደቡብ ብሔር ብሔረሰቦችና ሕዝቦች ክልል በሀገሪቷ ብዛት ሦስተኛ መሆኑ ይታወቃል። ለዚሁ ክልል እ.ኤ.አ በ1993 ለመደበኛ፣ ካፒታል፣ ከፌዴራል መንግሥት የተደረገን ድጐማና ከውጭ ብድርና ዕርዳታ የተገኘውን በአንድ ሰው የነፍስ ወከፍ ገቢ ሲሰላ የሚከተለውን ይመስላል። በዚሁ ዓመት ለካፒታል ባጀት ከተመደበው አንድ የደቡብ ሰው በነፍስ ወከፍ 18.57 የሚያገኝ ሲሆን ከትግራይ ክልል ጋር ሲነፃፀር በ31.65 ያነሰ ነው። ከፌዴራል መንግሥት ከተደረገ ድጐማ አንድ የደቡብ ሰው የሚደርሰው የነፍስ ወከፍ 13.33 ሲሆን ይህም ቢሆን በ20.34 ያነሰ ነው። ከውጭ ዕርዳታ ብድር ከተገኘውም የዚህ ክልል ነዋሪ 5.23 የሚያገኝ ሲሆን ከትግራይ ክልል በ11.32 ያነሰ ነው። እ.ኤ.አ ከ1993 እስከ 2000 ያለው የበጀት ቀመር በዚሁ የተጓዘ መሆኑን በዶክተር መረራ ጉድና የተፃፈው መፅሀፍ ያስረዳል።</p>

<p>ሌሎችም ክልሎች በዚሁ መልኩ በባጀት አመዳደብ ችግር ያለባቸው መሆኑን የዶ/ር መረራ መጽሐፍ ያመለክታል። </p>

<p>ኋላቀር የሚባሉና ጠረፍ አካባቢዎችም ቢሆኑ ለውጭ ምንዛሪ ከሚያበረክቱት የኢኮኖሚ አስተዋፅኦ አንፃር የሚመደብላቸው በጀት እዚህ ግባ የማይባል እንደሆነ ነው ዶ/ር መረራ የጠቆሙት።</p>

<p>በመሠረተ ልማት ግንባታም ሆና አዳዲስ ኢኮኖሚያዊ ጠቀሜታ ያላቸው ግንባታዎች ሚዛናዊ በሆነ መልኩ እንዳልተካሄዱ ነው። የመቀሌ በዓለም አቀፍ አውሮፕላን ማረፊያ ሌሎች ፋብሪካዎች፣ ከተቀሩት ክልሎች ጋር ሲነፃፀር ከፍተኛውን ድርሻ ትግራይ ክልል እንደያዘ ነው።</p>



<p class="align-center"><a href="/Gazettas/Tomar/info/Tomar.sera.html">ከጦማር ግንቦት 19 ቀን 1995</a></p>

</body>
</html>	














