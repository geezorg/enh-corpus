<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አርባ ምንጭ ሃምሳ ሁለት ገባ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">አርባ ምንጭ ሃምሳ ሁለት ገባ</h2>


<p>የኢትዮጵያ ፕሪምየር ሊግ የ1995 ውድድር ሊጠናቀቅ ሁለት ዙር ብቻ ቀርቶታል። ቅዱስ ጊዮርጊስ አንድ ተስተካካይ ጨዋታ እያለው አርባ ምንጭ ጨርቃ ጨርቅ በ52 ነጥብ ሻምፒዮናውን በመምራት ላይ ይገኛል።</p>

<p>ውድድሩ በአሁኑ ወቅት የተቋረጠው ብሔራዊ ቡድኑ ላለበት የአፍሪካ ዋንጫ ማጣሪያ ከላይቤሪያ አቻው ጋር የመልስ ጨዋታ ስለሚያደርግ ነው። ብሔራዊ ቡድኑ የልምምድ ማድረጊያ ጊዜ እንዲያገኝም የአዲስ አበባ ስታዲዮም እስከ ሰኔ ወር መጀመሪያ ድረስ ውድድር አይካሄድበትም። የአዲስ አበባ ስታዲዮም ጨዋታ ባይካሄድበትም በክልል ከተሞች ግን ውድድሩ በተያዘለት መርሃ ግብር መሠረት ተካሂዷል። በውጤቱም አርባ ምንጭ ጨርቃ ጨርቅ አዋሳ ከነማን ሁለት ለአንድ ያሸነፈ ቢሆን አዳማ ከነማም በሜዳው መድን ድርጅትን አንድ ለባዶ አሸንፎታል።</p>

<p>ድሬዳዋ ላይ በተደረገው ጨዋታ አስቀድሞ መውረዱን ያረጋገጠው የድሬዳዋው ምድር ባቡርና በቀጭን ክር ላይ ተንጠላጥላ የነበረችውን የብርሃንና ሠላም ተስፋ በጥሶ ጥሎታል። እሑድ በድሬዳዋ ላይ በተደረገው ጨዋታ ሁለቱ ቡድኖች ሁለት ለሁለት በመለያየታቸው ብርሃንና ሠላም ከምድር ባቡር ጋር ተያይዞ ወደ ብሔራዊ ዲቪዚዮን ወርደዋል። በዚህም መሠረት፣ በ1996 የፕሪምየር ሊግ ውድድር የድሬዳዋ ስታዲዮም ጨዋታ አይካሄበትም።</p>

<p>በሌላ በኩል በውድድሩ የመጀመሪያ ዙር በነበረው አቋም ምክንያት የፕሪምየር ሊግን ዋንጫ እንደሚወስድ የተነገረለት የኢትዮጵያ ቡና ከዋንጫ ሽሚያ መውጣቱን አረጋግጧል። ቡና ከተፎካካሪነቱን ዕድል ጨርሶ ያጨለመው መውረዱን ካረጋገጠው ምድር ባቡር ጋር ድሬዳዋ ላይ ባደረገው ጨዋታ ሁለት ለባዶ እያመራ ቆይቶ በመጨረሻ ሠአት በተቆጠረበት ሁለት ግብ እድሉን አሳልፎ በመስጠቱ ደጋፊውን ተስፋ አስቆርጧል።</p>

<p>ቡድኑ በተፈጠረበት ችግር ዙሪያ የክለቡ ቦርድ አመራር አባላት ተጫዋቾቹን ሰፊ ጊዜ ባለመውሰድ ቢያነጋግሯቸውም በውስጣቸው ምንም ችግር እንደሌለ ደጋግመው በመግለፅ ለሽንፈታቸው ምክንያት የሆነው ከውድድር ወደ ውድድር ያለእረፍት በመሸጋገራቸው የተነሣ አቅም በማጣታቸው መሆኑን ተናግረዋል። ከዚህም ሌላ የክለቡ የቦርድ መሪዎች አሁን ክለቡን እያሰለጠነ ያለው ካሣዬ የቡና ልጅ ነው፤ ስለሆነም ቡድኑን አሳልፎ አይሸጥም" የሚል አቋም የያዙት የክለቡ ቦርድ አባላት ደጋፊውም የጠበቀውን ውጤት በማጣቱ ምክንያት እንዳይበሳጭ የደጋፊ ማኅበሩ የበኩሉን ሚና እንዲጫወት ጥሪ አቅርበዋል።</p>

<p>ከዚህም ሌላ ፌዴሬሽኑ በቡና ክለብ ላይ ተፅእኖ እንደሚፈጥር አቤቱታ ሲያቀርብ የነበረው የቡና ክለብ ቦርድ ከባሕል ስፖርትና ወጣቶች ሚኒስቴር ሚኒስትር ዴኤታ ከአቶ መላኩ ጴጥሮስ ጋር ተወያይቶ የውይይቱንም ውጤት ለቡናና ሻይ ልማት ባለሥልጣን ዋና ሥራ አስኪያጅ ለአቶ ፀጋዬ ብርሃነ ማቅረቡን ለጉዳዩ ቅርበት ያላቸው ምንጮች ገልጠዋል።</p>

<p>በብሔራዊ ቡድኑ ጨዋታ ምክንያት የተቋረጠው ውድድር ሰኔ 7 ቀን 1995 ሊጀመር ይችላል ተብሎ ይጠበቃል። ውድድሩ በተጠቀሰው ቀን የሚጀመረው የብሔራዊ ቡድኑ ጨዋታ ከሰኔ 5 ቀን 1995 በፊት የሚካሄድ ከሆነ ነው። ብሔራዊ ቡድኑ ከላይቤሪያ ጋር በሦስተኛ ሀገር የሚያደርገው ጨዋታ ሰኔ 5 ቀን 1995 ጀምሮ ሊሆን ይችላል። ምክንያቱም ለብሔራዊ ቡድኑ ተጨዋቾችን ያስመረጡ ክለቦች የፕሪምየር ሊጉን ውድድር ማካሄድ ስለሚከብዳቸው ነው።</p>


<p class="align-center"><a href="/Gazettas/Tomar/info/Tomar.sera.html">ከጦማር ግንቦት 19 ቀን 1995</a></p>

</body>
</html>	














