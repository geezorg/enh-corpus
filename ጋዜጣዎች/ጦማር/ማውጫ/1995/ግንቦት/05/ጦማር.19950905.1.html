<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አሥራ ሦስት የኢሕአዴግ ተቃዋሚዎች አሜሪካ ውስጥ ሊሰበሰቡ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">አሥራ ሦስት የኢሕአዴግ ተቃዋሚዎች አሜሪካ ውስጥ ሊሰበሰቡ ነው</h2>


<p>በሀገር ውስጥና ከሀገር ውጪ የሚገኙ አሥራ ሦስት የኢሕአዴግ ተቃዋሚ ፓርቲዎች በኢትዮጵያ ውስጥ ሠላማዊ የሥልጣን ሽግግር ማምጣት በሚቻልበት ሁኔታ ላይ ለመምከር በመጪው ሐምሌ 19-25 ቀን 1995 በሰሜን አሜሪካ ጠቅላላ ጉባኤ እንደሚያካሂዱ ታውቋል።</p>

<p>ጉባኤውን ለማዘጋጀት ላለፉት ሁለት ዓመታት ሲሰራ የነበረው አደራጅ ኮሚቴ ከዋሽንግተን ካሰራጨው መረጃ ለማወቅ እንደተቻለው የጉባኤው ዓላማ በሥልጣን ላይ ካለው ኃይል ጋር በሚደረግ ድርድር ሠላማዊ የሥልጣን ሽግግርን በማምጣት አገዛዙን አስወግዶ በዴሞክራሲያዊ ሥርዓት መተካት በሚቻልበት ሁኔታ ላይ መምከር ነው።</p>

<p>እንደጉባኤው አደራጆች ተጨማሪ አገላለፅ ጉባኤው በኢትዮጵያ ሕዝብ የወደፊት ዕድል ላይ ወሳኝ ሚና ለመጫወት ይችላል። ጉባኤው ሰፊና ትልቅ እንደመሆኑ መጠን የሚያስፈልገው ገንዘብ ከፍተኛ ነው። ስለዚህም በኢትዮጵያ ዘላቂ ሠላምና ልማት እንዲመጣ ፍላጐቱ ያላቸው በሀገር ውስጥም ሆነ ከሀገር ውጪ የሚገኙ ወገኖች የሚቻላቸውን ድጋፍ ለአዘጋጆቹ እንዲያደርጉ ጠይቀዋል።</p>

<p>ከጉባኤው አዘጋጆች የኢንተርኔት አድራሻ ለመረዳት እንደሚቻለው ተሳታፊዎቹ የኢትዮጵያ የሠላምና የዴሞክራሲ አማራጭ ኃይሎች ምክር ቤት፣ የመላው ኢትዮጵያ አንድነት ድርጅት፣ የደቡብ ኢትዮጵያ ሕዝቦች ዴሞክራሲያዊ ኅብረት፣ የኦሮሞ ብሔራዊ ኮንግረስ፣ የትግራይ ዴሞክራሲያዊ ትብብር፣ የጋምቤላ ብሔራዊ ዴሞክራሲያዊ ንቅናቄ፣ ኢሕአፓ፣ ሕብረሕዝብ፣ መኢሶን፣ የኢትዮጵያ ዴሞክራሲያዊ ኅብረት ተሀድሶ፣ ኢዴፓ፣ አርዱፍ እና መድህን ናቸው። ከእነዚህ አሥራ ሦስቱ ውስጥ ከሀገር ውስጥ የሚካፈሉት አራት ብቻ ሲሆኑ የተቀሩት በስደት የሚገኙ ድርጅቶች ናቸው። ከዚህም ሌላ በዚህ ጉባዔ ውስጥ በትጥቅ ትግል ኢሕአዴግን ለመጣል እየሠሩ ያሉ ተቃዋሚዎች እንዲካተቱ አለመደረጉንም በተጨማሪ ለማወቅ ተችሏል።</p>


<p class="align-center"><a href="/Gazettas/Tomar/info/Tomar.sera.html">ከጦማር ግንቦት 5 ቀን 1995</a></p>

</body>
</html>	














