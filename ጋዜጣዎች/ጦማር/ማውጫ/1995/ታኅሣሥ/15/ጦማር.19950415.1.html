<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በአዳማ የመኢአድን ስብሰባ ለማደናቀፍ ተሞከረ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በአዳማ የመኢአድን ስብሰባ ለማደናቀፍ ተሞከረ</h2>


<p>የመላው ኢትዮጵያ አንድነት ድርጅት (መኢአድ) ታህሳስ 13 ቀን 1995 ዓ.ም በወቅታዊ ጉዳዮች ላይ ናዝሬት ላይ ያካሄደውን ሕዝባዊ ስብሰባ ለማደናቀፍ የገዥው ፓርቲ ካድሬዎች መሞከራቸውንና በሌላ በኩል በ1204 1995 አዋሳ ላይ ያካሄደው ስብሰባ በተሳካ ሁኔታ መከናወኑን ለጦማር ዝግጅት አስታወቀ።</p>

<p>ድርጅቱ ለጋዜጣው ዝግጅት ክፍል እንዳስታወቀው በሁለቱ ቀናት ከሕዝብ ጋር የተደረጉት ውይይቶች ዓላማ ኢሕዓዴግ በዚህች አገርና ሕዝብ ላይ እያደረሰ ያለው ግፍ የሚፈታው በአንድነት ስለሆነ ከሕዝቡ ጋር እንድንሠራ ከአካባቢው የሀገር ሽማግሌዎች በደረሰን ጥያቄ መሠረት የሕዝቡንየአንድነት መንፈስ ለማዳበር የተደረገ ነው ተብሏል።</p>

<p>በናዝሬት የተካሄደውን ስብሰባ ለማካሄድ ከምሥራቅ ሸዋ ዞን የቀጠናው ምክር ቤት የስብሰባ ፈቃድ ከተሰጠና ከአስር ሺ በላይ የስብሰባ ጥሪ ማስታወቂያ ተበትኖ ቅስቀሳ ከተደረገ በኋላ ስብሰባውን በአዳራሽም ሆነበአደባባይ እንዳናደርግ እታች ባሉ የገዥው ፓርቲ ካድሬዎች ተከልክለንነበር ሲል ድርጅቱ ገልጿል።</p>

<p>ከዚህም በላይ ሕዝቡ ወደስብሰባው እንዳይመጣ ከስብሰባው አንድ ቀን ቀደም ብሎ ለአካባቢው ነዋሪዎች የቀበሌያችን ነዋሪ ዕድሜው ከ18 ዓመት በላይ በሙሉ እሑድ ታህሳስ 13 ቀን 1995 ዓ.ም የበላይ አካል በተገኘበት በፀጥታ ጉዳይ ላይ ውይይት ስላለ ቀበሌ ጽ/ቤት ከጠዋቱ በሰዓት እንድትገኙ በአክብሮት ጠርተኖታል። የተሰጣችሁን የመጥሪያ ወረቀት ቀበሌው ጽ/ቤት እንድታስረክቡ የሚል ማስጠንቀቂያ በመስጠት ስብሰባውን ለማደናቀፍ ተሞክሮ እንደነበር ተገልጿል።</p>

<p>ይሁንና አንድነትን የሚፈልጉ ወገኖች የኢሕዓዲግን ሰንሰለት በመበጠስ ከናዝሬት ከሞጆ በመሰል አደባባይ ላይ ተገኝተዋል ያለው ድርጅቱ በእለቱ በስብሰባው ላይ ከሕዝቡ ጋር ውይይት የተደረገባቸው ነጥቦች መኢአድን ከሕዝቡ ጋር ማስተዋወቅና ከሕዝቡ ሐሳብ በመነሳት የመኢአድን ፕሮግራም መንደፍ የኤድስና፣ የረሃብ፣ አደጋው በሕዝቡ ላይ ያደረሰውን አደጋ መንሴና መፍትሔውን ከሕዝቡ ጋር በመወያየት ዘላቂ መፍትሔ የሚሰጥ ፓሊሲ መንደፍ ሕዝቡ ችግሮቻችን የሚፈቱት በአንድነት ነው ብሎ ስለሚያምን ይህንን መንፈስ ለማዳበር በሚረዱ ጉዳዮች ላይ እንደሆነ አስታወቋል።</p>

<p>በሌላ በኩል የመላው ኢትዮጵያ አንድነት ድርጅት ታህሳስ 12 ቀን 1995 ዓ.ም በአዋሳ ሲዳማ አዳራሽ ከአካባቢው ነዋሪ ሕዝብ ጋር ያደረገው ውይይት በተሳካ ሁኔታ መከናወኑንና በእለቱ አምስት መቶ የአካባቢው ነዋሪዎች እንዲሁም በሲዳማ ዞን አስር ወጣቶች በቅስቀሳ ላይ የአባልነት ቅፅመፈረማቸው ተገልጿል።</p>

<p>ድርጅቱ በአዋሳ ስብሰባው ለማስተናገድ የክልሉ ምክር ቤት ባለሥልጣናትና ሕዝቡ ያሳየውን በጐ ፈቃደኝነት አድንቆ በሁሉም ክልሎች ሊበረታታ የሚገባው ነው ብሏል። በመጨረሻም እንደነዚህ አይነት ውይይቶች እንዳይደረጉ ከሀረር፣ከትግራይ፣ከጅማና፣ ሌሎችም አካባኪዎች የሀገር ሽማግሌዎች ጥያቄ እያቀረቡ መሆኑንና የዚሁ ስብሰባ ቀጣይ ክፍል የፊታችን እሑድ ታህሳስ 20 ቀን 1995 ከአቃቂ ነዋሪ ሕዝብ ጋር እንደሚደረግ ታውቋል።</p>


<p class="align-center"><a href="/Gazettas/Tomar/info/Tomar.sera.html">ከጦማር ታህሳስ 15 ቀን 1995</a></p>

</body>
</html>	














