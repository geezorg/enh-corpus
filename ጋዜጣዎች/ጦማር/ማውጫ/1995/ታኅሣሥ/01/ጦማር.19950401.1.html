<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሚኒስትሩና የፕሮፌሰሩ ውዝግብ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የሚኒስትሩና የፕሮፌሰሩ ውዝግብ </h1>


<p>በከፍተኛ ትምህርት ተቋማት በተለይም በአዲስ አበባ ዩኒቨርስቲ ተማሪዎችና መምህራን ግምገማ አስፈላጊነትና አላስፈላጊነት ላይ የአቅም ግንባታ ሚኒስትር አቶ ተፈራ ዋልዋና የአዲስ አበባ ዩኒቨርስቲ ፐሬዝዳንት ፕሮፌሰር እሸቱ ወንጨቆ የአቋም ፍልሚያ አድርገዋል።</p>

<p>ሁለቱ ሰዎች የአቋም ልዩነቶቻቸውን (አንዱ በትዕዛዝ ሰጪነት ሌላው በትዕዛዝ አልቀበልም ባይነትን የገለፁት ሕዳር 28 እና 26 ቀን 1995 በትምህርት ሚኒስቴር አዳራሽ ላይ ነው። በዚህ ስብሰባ ላይ የኪማ የመቀሌ የባሕር ዳር የዓለማያ የደቡብና የአዲስ አበባ ዩኒቨርስቲ ፕርሬዚዳንቶች የቦርድ አባላትና የትምህርት ሚኒስትሮች ተካፋይ የሆኑ ሲሆን ባለፉት ሁለት ወራት በከፍተኛ ትምህርት ተቋማት ውስጥ የተቋማቱ የአስተዳደር ሠራተኞች መምህራንና ተማሪዎች ፊት ለፊት ተቀምጠው ስላደረጉት ግምገማ ውጤት የየተቋማቱ ኃላፊዎች ለትምህርት ሚኒስትርና ለአቅም ግንባታሚኒስቴር ሪፖርት አቅርበዋል።</p>

<p>ሪፖርቱን ከሚያቀርቡት ከፍተኛ ትምህርት ተቋማት ኃላፊዎች መሀከል አንዱ የነበሩት የአዲስ አበባ ዩኒቨርስቲ ፕሬዚዳንት ፕሮፌሰር እሸቱ ወጨንቆ እንደሌሎች ዩኑበርስቲዎች ኃላሪዎች የግምገማ ሪፖርት ባለማቀረባቸውና ይልቁንም ሥርአቱ ችግር እስካለው ድረስ ግለሰቦችን ትኩረት ባደረገ ታዋሚዎች ያሉትን በመዘንጋት ላይ ነው ብለዋል። በፕሮፌሰሩ ንግግር የተበሳጩ የመሰሉት አቶ ተፈራ ዋልዋ ኢሕአዴግ ደርግ ወድቋል ይላል ስሙን ከቤተመንግሥቱ ቀይሮ አዲስ አበባ ዩኒቨርስቲ ገብቷል ብለው ሰዎች እንደነገሩዋቸው በመጥቀስ በዩኒቨርስቲው ፕሬዚዳንት አቋም ላይ ያላቸውን ተቃውሞ መግለፅ ጀመሩ።</p>

<p>የሌሎች ዩኒቨርስቲዎች ፕሬዚዳንቶች ግምገማውን በተላከ መንገድ መፈፀማቸውን ሪፖርተር ባደረጉበት በዚህ ስብሰባ የአዲስ አበባ ዩኒቨርስቲለየት ያለ አቋም ይዞ መቅረቡ አቶ የፈራንና ሌሎችን በማስቆጣቱ ንዴት ቁጣ በተቀላቀለ መልኩ ጥያቄና አስተያየት በማከታተል መድረኩን ከምክክር ይልቅ ወደግምገማ መድረክ በመቀየሩ ፕሮፌሰር እሸቱ ወጨንቆ ተናደው ይህ ስብሰባ የምክክር ስብሰባ እንጂ እያንዳንዱን የሚያስገድድበት አይደለም ሁላችንም ልብ ልንለው የሚገባን መድርኩ የተዘጋጀው ርዕሱ እንደሚያመልክተው ለምክክር ነው። ት/ሚኒስቴር በእያንዳንዱ አፕሬሽናል ሥራነፃነት ውስጥ ጣልቃ እንዳይገባ አስገንዝበዋል። አያይዘውም ለመሆኑ የቱ ተማሪ ነው መምህሩን ፈት ለፊት ተቀመጦ ሐሳቡን የሚገልፀው ሲሉ ሌሎች ዩኒቨርስቲዎች ፈት ለፊት ተቀምጠን ተማሪው መምህሩን በስም እየጠራ ገምግሟል ሲሉ ያቀረቡትን ሪፖርት አጣጥለዋል።</p>

<p>ዴሞክራሲ ማለት መጠቅጠቅ አይደለም። እንደዚህ ካልሆነ ብሎ ማስገደድ አይደለም። አዲስ አበባ ዩኒቨርስቲ ሌሎች ዩኒቨርስቲዎች እንዳቀረቡት ጽፎ ማምጣት አያቅተውም ነበር። በማለትም ፕሮፌሰር እሸቱ ተናግረዋል።</p>

<p>በአዲስ አበባ ዩኒቨርሲቲ ውስጥ ስለነበረው ሁኔታ ፕሮፌሰሩ ሲገልፁንም በዩኒቨርስቲው ስውጥ የመምህራን ስብሰባ ይደረግ ሲባል ሁለት ድምፅ ብቻ የተሰጠበት ሁኔታ ነው የነበረው። እኛ ከማንም ጋር ተቃውሞ የለንም የጫና አሰራር አንፈልግም።፡ሕዳር 15 ቀን 1995 ባካሄድነው ስብሰባ 800 ሰዎች በሁለትና ሦስት ሰዎች አጀንዳው ምንድው የስነ ሥርዓት ጥያቄ እየተባልን ታግተን ቀኑን ሙሉ ውለናል። በዴሞክራሲ ስም በአምባገነኖችና ጥቂት ብልጣ ብልጦች የምንታፈንበትን ሁኔታ አንፈልግም። እናም ቆሻሻ ፊት ነው ያለን መተራረምና መሻሻል እንፈልጋለኝ። ነገር ግን አንገታችንን ተይዘን በግድ ተቀበሉ ተብለን እንፈልግም በማለት አስረግጠው ተናግረዋል።</p>

<p>በዚህ ወቅት ከአቶ ተፈራ ዋልዋና ከዶ/ር ሙላቱ ተሾመ ለፕሮፌሰሩ የተለያዩ ጥያቄዎች ቀርበዋል። ከእነዚህም ጥያቄዎች ውስጥ አዲስ አበባ ዩኒቨርስቲ ግምገማውን ለማከሄድ መምህራን ድምፅ ይስጡ ሲባል ለምን ሁለት ሰው ብቻ ድምፅ ሰጠ የግምገማው ሐሳብ የመጣው የእያንዳንዱ ዩኒቨርስቲ ፕሬዚዳንቶችና ተወካዮች በተገኙበት ነው። ት/ሚኒስቴር ጫና ያደርጋል ሲባል በሌሎችም ላይ ነው ወይስ አዲስ አበባ ዩኒቨርስቲ ላይ ብቻ ነው? አመራሩና ሥርአቱ ይገምግም ሲባል አዲስ አበባ ዩኒቨርስቲ ያኔ ይዞት የተመለሰው ግንዛቤ ምን ነበር? ወዘተ የሚሊ ጥያቄዎች ናቸው። </p>

<p>በዚህም ወቅት ለጥያቄዎቹ መልስ የሰጡት ፕሮፌሰር እሸቱ እኔ የምፈራው ነገር የለም ግፋ ቢል ማባረር ነው ተማሪንና መምህራንን ፈትለፊት አስቀምጦ ማገማገም አስቸጋሪ ነው በእንግሊዝኛ ቋንቋ ትምህርት ክፍል 60 መምህራንና 600 ተማሪዎች አሉ። እንዴት ሊገማገሙ ነው። ለእያንዳንዱ ተማሪ ዕድል ሊሰጥ ነው ሌሎች ዩኒቨርሲቲዮች ባቀረቡት ሪፖርት በስም እየጠሩ ጠንካራና ደካማ ጐን ይነግሩ ነበር ብለዋል። ከአንድ ጊዜ ወደዚህ ዓይነት አሠራር መግባት ቀልድ ነው። ሱሪ በአንገት ማስገባት ማለት ነው። አሁን ባለው ተጨባጭ ሁኔታ ይህንን ተግባራዊ ማድረግ አስቸጋሪ ነው ሲሉ ፕሮፌሰሩ ሲናገሩ የትምህርት ም/ሚኒስቴርና ሚኒስቴር ደኤታው እያጉረመረሙ ከስብሰባው አዳራሽ በንዴት ጥለው በመውጣት ፕሮፌሰሩ ንግግራቸውን እስኪጨርሱና የእነሱም ንዴት እስኪበርድ ውጭ ቆይተው ከግማሽ ሰዓት በኋላ ተመልሰዋል። የጋዜጣው ዘጋቢና በአጋጥሚ በስብሰባው ላይ የተገኙ ጋዜጠኞች ታዝበዋል።</p>

<p>በመቀጠልም አቶ ተፈራ ዋልዋ አዲስ አበባ ዩኒቨርስቲ የመንግሥትን ፖሊሲ አልፈፅምም እያለ ነው። ይህ አያዋጣም የትም የማያደርሰው ነው። መንግሥት ኃላፊነት አለበት። በየዓመቱ ባጀት እየመደበ ነው። ያ የደሀው ሕዝብ ሀብት ነው። ምን ተሠራ ብሎ የመጠየቅ የመከታተል የመቆጣጠር ግዴታ አለበት። ዩኒቨርስቲው (ሁለት ልብ) መያዝ አያዋጣውም ዩኒቨርስቲው የዴሞክራሲ ሥርዓት ነፋስ በአጠገቡ መንፍስ ቀርቶ አልፎ እንዲሄድ አይፈልግም። የተማሪውን ነፃነት እያስጣ መቀጠል ይፈልጋል። ት/ሚኒስቴር ጫና ያደርጋል ያለው ለመሸወድ ፈልጐ ነው ይህችን ሽወዳ እኛ እናውቅ ባታለን። አዲስ አበባ ዩኒቨርስቲ የትምህርት ፖሊሲውን መቃወም ይችላል። ይህንን ሲል ሌሎች ዩኒቨርስቲዎች ፖሊሲውን እየተገበሩ አዲስ አበባ ዩኒቨርስቲ አልፈፅምም እያለ ነው ይህ ማለት ኢትዮጵያ በድህነት ትማቅቅ አትሻሻል አትለወጥ ብሎ ማሰብ ነው ሲሉ አቶ ተፈራ ተናግረዋል።</p>

<p>ፕሮፌሰሩም ለቀረበው አስተያየትና ጥያቄ የበኩላቸውን አስተያየት ሲሰጡ አስተያየት ሲሰጡ ችግራችን ግለሰቦችን መገምገም አለመገምገም አይደለም። ስርአቱ ችግር እስካለው ድረስ ለውጥ አያመጣም። ይህም ብቻ አይደለም እኛ እስከመስከረም 30/95 ትምህርት ላይ ነበርን ሴኒቱ በወሰነው መሠረት። የጊዜ እጥረት ነበረብን። ተማሪንና መምህራንን ፊት ለፊት አስቀምጦ እንደተባለው በስም እየጠሩ መገማገም የሥነ ልቦና ችግር ያመጣል። አቶ ተፈራ እንዳሉት በሥርዓቱ ላይ ያለን አሉታዊ አስተሳሰብ አይደለም እና መጥፎ ፊት ነው ያለን ተቋሙም ሌላ እይታ ውስጥ እንዲገባ አልፈልግም ምኞታችን ዕድገት መሻሽል መለወጥ ከሆነ ሱሪ በአንገት አይሁን ነው። መጤን ይገባል ነው ያልነው ብለዋል።</p>

<p>በአጠቃላይ መድረኩ በጅማና መቀሌ ዩኒቨርሲቲዎች ሪፖርት ወቅት ቀዝቅዞ ሁሉም ተሳታፊ እያንጠራራ የነበረ ቢሆንም በፕሮፌሰሩ ሪፖርትና በአቶ ተፈራ ዋልዋ ክርክር ወቅት ጥሩ መልክ የያዘ ተሳታፈውንም ያነቃቃ የፕሮፌሰሩን በራስ መተማመን ስሜት ያንፀባረቀ የት/ሚኒስቴርንና የአቶ ተፈራን ግራ መጋባት በግልፅ ያመላከተ እንደነበር ለመታዘብ የተቻለበት መሆኑን ሪፖርተሮች ተናግረዋል። በሻይ እረፍት ሰዓት ፕሮፌሰሩን እየጨበጡ አድናቆት የቸሩ የዩኒቨርስቲ ፕሬዚዳንቶችና ቦርድ አባላት ነበሩ። ፕሮፌሰሩ በቀጣይ ቀን ጧት ውደስብሰባው አለመምጣታቸው ብዙዎችን ለምን አሰኝቶ የነበረ ጉዳይ ነው። ይህንን ተከትሎ የአንድ ዩኒቨርስቲ ኖርድ አባልም ግምገማ የኮሚኒዝም አሰራር ነው። ለፖለቲካ ሥራ የሚያገለግል እንጂ ለአካዳሚ ተቋም ሲያገለግል በዕድሜዬ በውጭ አገርም በቆየሁበት ጊዜ አላየሁም ሲሉ አስተያየታቸውን ሰጥተዋል።</p>


<p class="align-center"><a href="/Gazettas/Tomar/info/Tomar.sera.html">ከጦማር ታህሳስ 1 ቀን 1995</a></p>

</body>
</html>	














