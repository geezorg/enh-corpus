<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በከፍተኛ ትምህርት ተቋማት የዲግሪ መርሃግብር ሦስት ዓመት ሊሆን ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በከፍተኛ ትምህርት ተቋማት የዲግሪ መርሃግብር ሦስት ዓመት ሊሆን ነው</h2>


<p>በኢትዮጵያ ክፍተኛ ትምህርት ተቋማት ውስጥ በቀኑ መርሃ ግብር አራት ዓመታት ይፈጅ የነበረ የዲግሪ ትምህርት በሦስት ዓመታት ውስጥ እንደሚጠናቀቅ ፕሮግራሙን ትምህርት ሚኒስቴር አስታውቋል።</p>

<p>የሚኒስቴር መሥሪያ ቤቱ ይህን ያስታወቀ ከፍተኛ ትምህርት ተቋማት የሙያና ቴክኒክ ትምህርት ቤቶች በአዲሱ የትምህርት ሥልጠና ፖሊሲ መሠረት ለ1996 ለሚቀበላችው ተማሪዎች የሥርዓተ ትምህርት ክለሣና ማሻሻያ እስከ የካቲት 1995 ድረስ ሠርተው እንዲያቀርቡ በሰጠው ጥብቅ ትዕዛዝ ላይነው።</p>

<p>በዚሁ ከትምህርት ሚኒስቴር በተሰጠው ጥብቅ ማሳሰቢያ ሰነድ ላይም ተቋማት ትኩርት ሰጥተው ማከናውን አለባቸው ከተባለው ውስጥ የሥርዓተ ትምህርቶች ክለሳና የሲቪል ሰርቪስ ማሻሻያ ጽ/ቤቶችን ስለማደራጀት የመምህራንን የግምገማ ሥርዓት ተከታታይ ማድረግ በአዲሱ የትምህርት ፖሊሲመሠረት በሁለተኛ ደረጃ የመዘጋጃ ትምህርት የተከታተሉ ተማሪዎች ወደክፍተኛ ትምህርት ተቋም የሚገቡበትን መንገድ ስለማመቻቸት ተቋማት በተናጠልም ሆነ በጋራ ባለባቸው ኃላፊነት መሠረት የመግቢያ መመዘኛ ስለማዘጋጅት ስለመመልመልና ስለማስገባት የ11ኛ እናየ12ኛ ውጤቶችን ታስቦ በመድረክ የሚካሄዱበት ቀልጣፋ አሰራር ስለመዘርጋት የሚሉት ተጠቃሾች ናቸው።</p>

<p>ተማሪዎች ከ1996 ዓ.ም የትምህርት ዘመን ጀምሮ ወጪ መጋራት እንደሚጀምርና ይህንን በተመለከተ 1995 ዓ.ም የዝግጅት ጊዜ በመሆኑ በትምህርት ሚኒስቴር ተዘጋጅቶ የተላከውን መግለጫ በማዳበር ተማሪዎች መምህራንሠራተኞችና የአካባቢው ኅብረተሰብ በቂ ግንዛቤ እንዲኖራቸው ዕቅድ በመያዝ ተከታታይ ውይይቶችና ማብራሪያዎች መስጠት ከተቋማት ኃላፊዎች ይጠበቃል ሲል ትምህርት ሚኒስቴር አሳስቧል።</p>

<p>አያይዞም ከውይይቱና ማብራሪያዎቹ በተጨማሪም አፈፃፀሙን ለመክታተል የሚፈጁ ቅድመ ዝግጅቶች መደረግ አለባቸው። ለተማሪዎች እንዴት መረጃ መስጠት እንደሚቻል እንዴት ውለታ የማስገባቱ ሂደት እንዴት እንደሚከናወን እንዴት ክትትል እንደሚደረግ ወዘተ ከወዲሁ ሐሳቦችን ማመንጨትማዳበርና መዘጋጀት ይገባል ብሏል።</p>

<p>በሁሉም የሥልጠና መስኮች በሁሉም ተቋማት የሥነዜጋና የሥነ ምግባር ትምህርት እንደአንድ ትምህርት እንዲሰጥ ሥርዓተ ትምህርት ተዘጋህቶ በዚህ ዓመት መጠናቀቅና ለመጪው ዓመት ተግባራዊ መደረግም እንዳለበት ተገልጿል።</p>

<p>በተያያዘ ሁኔታም የትምህርት ፖሊሲ በከፍተኛ ትምህርት ተቋማት ከመጭው ዓመት ጀምሮ ተግባራዊ ይሆናል ስለመባሉ አንዳንድ የኅብረተሰቡን ክፍሎች አስተያየት ጠይቀን የትምህርት ሚኒስቴርን የተቻኮለ ትዕዛዝና መመሪያ የበላችው ያገሳታል በላይ በላይ ያጐርሳታል ዓይነት ነው ሲሉ ገልፀዋል።</p>

<p>እነዚሁ አስተያየት ሰጭዎች በ1995 ዓ.ም በከፍተኛ ትምህርት ተቋማት የተመደቡ ተማሪዎች ትምህርት ሳይጀምሩ የመጀመሪያ ሩብ ዓመት የትምህርት ጊዜ እየተገባደደ በመሆኑ ኮርሱን ለማጠናቀቅ ሲባል በተማሪዎች ላይ ጫና እንዳይፈጥርና የስነ ልቦና ችግር እንዳያስከትልም ስጋታቸውን ገልፀዋል።</p>

<p>በተለይም የሀገር አቀፍ ፈተናዎች ድርጅቶች ትልቁ ሥራና ኃላፊነት ፈተና በወቅቱ አዘጋጅቶ መፈተንና ውጤቱንም መግለፅ ሲሆን ይህንንም በእቅድና በፖሊሲ የሚሰራ ሆኖ እያለ የ1995 የትምህርት ዘመን የተማሪዎችን ውጤት ማዘግየቱ ውጤቱ ከተገለፀ በኋላም ትምህርት ሚኒስቴር ምደባውን በወቅቱ ያለመፈፀሙና መንግሥት ኃላፊነቱን በተገቢው መንገድ እየተወጣ ነው ብሎ አፍ ሞልቶ ለመናገር ይከብዳል የሚል አስተያየቶችን ሲሰጡ ይደመጣል።</p>


<p class="align-center"><a href="/Gazettas/Tomar/info/Tomar.sera.html">ከጦማር ታህሳስ 1 ቀን 1995</a></p>

</body>
</html>	














