<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>መለስ ዜናዊ በሁለት ካርድ ሲጫወቱ አመሹ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">መለስ ዜናዊ በሁለት ካርድ ሲጫወቱ አመሹ</h2>


<p>ከኢሕአዴግ መንግሥት ጋር የተመሠረተው ኢንተር አፍሪካ ግሪፕ ባለፈው እሑድ ታኅሣሥ 6 ቀን 1995 ዓ/ም በሼራተን ሆቴል ባዘጋጀው የውይይት መድረክ አቶ መለስ ዜናዊ በሁለት ካርድ ሲጫወቱ ማምሸታቸውን አስተያየት ሰጪዎች ለሕዝብ በራዲዮና በቴሌቪዥን በቀጥታ ከተላለፈው በዚህ ዝግጅት ላይ በሰጡት አስተያየት ላይ የተከላካይነት ምላሽ የሰጡት አቶ መለስ በአንድ በኩል የጠቅላይ ሚኒስትርነት ሥልጣናቸው እንደመንግሥት ሰው በመሆን በሌላ በኩል ደግሞ በኢሕአዴግ ሊቀመንበርነታቸው እንደኢሕአዴግ በመሆን የተለያዩ ዜጐች የሰጡዋቸውን አስተያየቶች በገንቢነት በመቀበል ፈንታ እስከማጣጣልና አንዳንድ ወሳኝ በሆኑ የፖሊሲ ጉዳዮች ላይም ሆይ ብለው አስተያየት ሳይሰጥበት ማለፋቸውን እንደታዘቡ አስተያየት ሰጪዎቹ ገልጠዋል። </p>

<p>ከዚህም ሌላ መድረኩን ያዘጋጀው ቡድን ሊጠቀምበት የፈለገው ሠዐት አስተያየት እንዲሰጡ የተመረጡት ሰዎች ብዛትና የርዕሶቹ መስፋትም ከመድረኩ ምንም ፍሬ ያለው ነገር እንዳይገኝ ማድረጉን ሌሎች አስተያየት ሰጪዎች ተናግረዋል። በመድረኩ ላይ ከቀረቡት አስተያየቶች ውስጥም በየተወሰኑት የሰዎች ትኩረት የሳቡና ስሜት ኮርኳሪ እንደሆኑ ለማወቅ ተችልውል።</p>

<p>ከእነዚህም ውስጥ አቶ ብርሃን መዋዕ የአዲስ አበባና የኢትዮጵያ ንግድ ምክር ቤቶች ፕሬዚዳንት የተናገሩት ተጠቃሽ ሆኗል። አቶ ብርሃን እንዳሉት ሀገሪቷ የምትከተለው የኢንቨስትመንት ሕግ ሦስት ጊዜ ተሻሽሏል።በመሻሻሉ ያመጣው ለውጥ የለም። ኢትዮጵያ የኢንዱስትሪ ፖሊሲ የሌላት ሀገር ወይንም ፖሊሲውን ለማውጣት የዘገየባት ሀገር ናት። ኢንዱስትሪውን ከግብርናው ጋር የሚያስተሳስር ልዩ ጥበቃ እየተደረገ አይደለም። የኢሕአዴግ የገጠር ልማት ስትራቴጂ ካፒታልን የሰው ኃይልና መሬትን አቀናጅቶ ትርፍ ማግኘት በሚቻልበት ሁኔታ ላይ አላተከረም። ስለዚህም ገበሬው የሚያመርተው ምርት ከጉሮሮው ሊተርፍ አልቻለም። ይህም ብቻ ሳይሆን መሬት ዋጋ እንዲያጣ ገበሬው እንዲራብ ተደርጓል። ከደርግ ውድቀት በኋላ 20 በመቶ የሚሆነው ኢትዮጵያዊ የሚላስ የሚቀመስ አጥቷል። የመሬት የባለቤትነት ጥያቄ ጉዳይ ለሕዝበ ውሳኔ መቅረብ አለበት በማለት አቶ ብርሃነ መዋዕ ተናግረዋል።</p>

<p>ሌላው ከመሬት ጋር በተያያዘ አስተያየት የሰጡት አቶ ደሳለኝ ራህመቶ ከማኅበራዊ ጥናት መድረክ ናቸው። በገጠር መሬት ጉዳይ ላይ ለጥናትና ምርምር ያደረጉት አቶ ደሳለኝ እንዳሉት የመሬት ይዞታ ( የባለቤትነት ጥያቄ ትልቅ) ችግር የፈጠረ ነው። ካለፉት ሃምሳ ዓመታት ወዲህ የመሬት ይዞት ግማሽ ሄክታር ወርዷል። የዛሬ ሃያ ዓመት በገጠር የሚኖረው ሕዝብ ብዛት ሃያ ሚሊዮን ነበር። ዛሬ ወደ 56 ሚሊዮን ደርሷል። በምግብ ዋስትና ረገድም 15 በመቶ የሚሆነው የገጠር ነዋሪ በእርዳታ እህል ይኖራል። የእርዳታው እህል መጠንም ከጊዜ ወደ ጊዜ ከፍ እያለ ነው። እ.ኤ.አ በ1970 6.2 ሚሊዮን ኩንታል የነበረ ሲሆን በየዓመቱ ጨምሮ በ1992 76 ሚሊዮን ኩንታል ደርሷል። እ.ኤ.አ ከአንድ ሄድታር የተገኘው አማካይ ምርት መጠን ወደ 10.3 ኩንታል ወርዷል። ይህ ወቅት ከሌላው ጊዜ የተሻለ የምርት ግባት የተሰራጨበት ቢሆንም ምርቱ ከበፊቱ ቀነሰ እንጂ አልጨመረም። በአጠቃላይ የግብርናው ከፍለ ኢኮኖሚ እየሞተ ነው። የሞተን ነገር እንዴት የልማት ማዕከል ማድረግ ይቻላል? ከዚህም በተጨማሪ ሥርነቀል ለውጥ የሚያመጣ ስትራቴጂ የለም በማለት አቶ ደሳለኝ ተናግረዋል። </p>

<p>ዶክተር በፈቃዱ ደግፌ የኢትዮጵያ የኢኮኖሚ ባለሙያዎች ማኅበር ሊቀመንበር በሰጡት አስተያየት እንደገለጸው በአሁኑ ወቅት ከ100 ኢትዮጵያ 45 ያህሉ ንጹህ ድሃ ነው። ከ10-11 ሚሊዮን የሚሆነው ሕዝብ የሚሊዮን የሚሆነው ሕዝብ የሚላስ የሚቀመስ አጥቷል። ይህን ደሃ ሕዝብ በሁለት እግሩ ለማቆም ሥራ አጥነቱም ባለበት እንዲቆም ለማድረግ አንድ ሚሊዮን ሥራ መፍጠር አለብን። ለዚህ ደግሞ የእስከአሁኑ መርሃግብር ምን ያህል ውጤት እንደአመጣ ማየቱ ጠቃሚ ነው በማለት የሀገሪቱን ዜጐች የድህነት መጠን አመላክተዋል።</p>

<p>ሺህ መሐመድ አላሙዲን ታክስን አስመልክቶ በሰጡት አስተያየት ላይ መልስ ሳይሰጡ ያለፉት አቶ መለስ ዜናዊ ልዩ ትኩረት በተደረገበት በመሬት ፖሊሲ ላይ አፅንኦት በመስጠት የኢሕአዴግን አቋም ሲገልፁ የመሬት ጥያቄ እንደኢሕአዴግ የሞተ ነው። ይህ ጥያቄ የሚገለበጥበት ምክንያት የለም ትክክል ነው ብለን ስለአመን በሕገመንግሥት ውስጥ አስፍረናል። ካሉ በኋላ የመሬትን ጉዳይ ጨምሮ በሀገሪቱ የሚወጡ ፖሊሲዎች ለድኅንነት መባባስ ምክንያት መሆኑን በሀገር ውስጥም ሆነ የስጪ ምሁራን የሚሰጡትን አስተያየት የድርጅታቸውን ፖሊሲ የማያስቀይራቸው መሆኑን በአጽንኦት አመልክተዋል።</p>

<p>በዚህ ጉባኤ ላይ ሌሎችም ከወቅቱ ችግር ጋር የተያያዙ በርካታ ሐሳቦች የተሰነዘሩ ቢሆንም በመንግሥት በኢሕአዴግ ባለሥልጣናት በኩል ብዙም ትኩረት የሚሰጥበት ባለመሆኑ የውይይት መድረክ የተባለው ነገር ተራ ወሬ እንጂ ቁምነገር ያለው እንዳይደለ ታዛቢዎች አክለው ገልጠዋል።</p>

<p>ከዚህ ውጪ በስብሰባው አዳራሽ የነበረው የፍተሻ ሁኔታ በጣም ጥብቅ ነበር። ተሳታፊዎቹ በሁለት ጥበቃ ፍተሻዎች ውስጥ አልፈው። በገቡበት ሁኔታ ጠቅላይ ሚኒስትሩ የሚደረግላቸው ጥበቃና አጀብ ጥብቅ ነበር። የሻይ እረፍት በተደረገበት ሠዐትም የመንግሥት ከፍተኛ ባለሥልጣናት ሚኒስትሮች ከተሰበሰበው ጋር በመሆን በልዩ ክፍል ውስጥ ነው ሻይ የጠጡት። ይህም ከሥጋት የመነጨ ስሜት ይፈጠረው መደበቅ እንጂ ጠቅላይ ሚኒስትሩ በነፃነት ከተሰብሳቢዎች ጋር በሻይ ላይ መወያየት መቻል ነበረባቸው የሚሉ ወገኞች ነበሩ።</p>

<p>የኢንተር አፍሪካ ስብሰባ የፈታችን ቅዳሜ በፖለቲካ ፓርቲዎች መሃከል የሚቀጥል ሲሆን በዚህ ስብሰባ ላይ ሦስት ዋና ተቃዋሚ ፓርቲዎች የማይሳተፉ በመሆናቸው ውይይቱ በኢዴፓ፣ በኢዲዮና፣ በኢሕአዴግ መሃከል ብቻ ስለሚሆን ለወሬውም ቢሆን ቁምነገር እንደማይጠበቅበት ታዛቢዎች ይናገራሉ።</p>


<p class="align-center"><a href="/Gazettas/Tomar/info/Tomar.sera.html">ከጦማር ታህሳስ 8 ቀን 1995</a></p>

</body>
</html>	














