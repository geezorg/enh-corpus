<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በኢትዮ-ኤርትራ ድንበር ያልታወቁ ሰዎች አዳዲስ ፈንጂዎችን እየቀበሩ ናቸው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በኢትዮ-ኤርትራ ድንበር ያልታወቁ ሰዎች አዳዲስ ፈንጂዎችን እየቀበሩ ናቸው</h2>


<p>የተባበሩት መንግሥታት የኢትዮጵያ ኤርትራ የድንበር ጉዳይ ኮሚሽን (አንሚ) በሚቆጣጠራቸው የሁለቱ ሀገራት የፀጥታ ቀጠና በጦርነቱ ወቅት የተቀበሩ ፈንጂዎችን በምትኩ በመቀበራቸው አንድ ኮሎኔልና አራት የኤርትራ ሚሊሽያ አባላት በፈንጂ አደጋ መጐዳታቸውን አንሚ ማስታወቁን ይፋ የዜና ምንጮች ገለፁ። የተባበሩት መንግሥታት የሠላም አስከባሪ በበኩሉ ድርጊቱን የፈፀሙት ቡድኖች በኤርትራ መረጋጋት እንዲፈጠር የማይፈልጉ ናቸው ብሏል። የሻዕቢያ መንግሥት የሚቃወሙ ኃይሎች ናቸው ሲል የሰላም አስጠባቂ ኃይል መገለፁን የጠቀሰው የዜና ዘገባ ባለፈው ሳምንት ብቻ ፈንጂ በፀዳባቸው ወረዳዎች በተቀበሩ አዳዲስ ፈንጂዎች የተነሳ ስድስት ፍንዳታዎች ተከስተዋል። እነዚህ ስድስቱ ፍንዳታዎች ባልታወቁ ኃይሎች የተፈፀሙ መሆናቸውን የአንሚ ቃል አቀባዩ ታይሌር ሳይንትን የጠቀሰው የተባበሩት መንግሥታት ድርጅት የዜና ወኪል (ኢሪን) ዘገባ አመልክቷል። </p>

<p>ዘገባው አክሎም በሻዕቢያ መንግሥት ላይ ተቃውሞ ያላቸው ቡድኖች ስለመሆናቸው ግምት ያለ ቢሆንም ለድርጊቱ የሻዕቢያ ባለሥልጣናት ኃላፊነት አለባቸው ብሏል። አያይዞም የፈንጂ አደጋዎች በ25 ኪሎ ሜትር ስፋት ክልል የኤርትራው ወታደራዊ ዕዝ በሚቆጣጠረው የፀጥታ ክልል የተከሰተ መሆኑን ተናግሯል። አንድ ኰሎኔልና አራቱ ሚሊሺያዎች የሞቱት ወደ ማኦሃጆር እና አንቱር በሚወሰደው ዋና መንገድ ላይ በወታደራዊ ጂፕ መኪና በመጓዝ ላይ እንዳለ በደረሰ የፈንጂ አደጋ መሆኑን ዘገባው አስታውሷል።</p>

<p>የአንሚ ፈንጂ አምካኝ ግብረኃይል አስተባባሪ ማዕከል አደጋው የደረሰበት የኦማሃጆር እና አንቱር መንገድ ባለፉት ጥቂት ወራት ብቻ ሁለት ጊዜ ፈንጂ የማምከን ሥር ተከናውኗል። ስለዚህ አዲስ የተቀበረ ፈንጂ መሆን አለበት ማለቱን ዘገባው አክሎ ገልጧል።</p>

<p>የፈንጂ ፍንዳታ አደጋው የደረሰውና ወታደሮች የሞቱበት አካባቢ በሁለቱ ሀገራት አጨቃጫቂ በመሆኑ ምዕራባዊ ቀጠና መሆኑን ዘገባው አመልክቷል።</p>

<p>የፈንጂ አደጋው በሁለት ሀገራት መካከል ያለው ፍጥጫ መልኩን እንዳይቀይር የሚለውን ስጋት ከፍ እንዳደረገው ዘገባው አመልክቷል። በሁለቱ ሀገራት መካከል በመሬት ላይ የሚደረገው የድንበር ላይ ምልክት በመጭው ሚያዚያና ግንቦት ይካሄዳል የተባለው በጊዜያዊነት በተያዘለት ጊዜ እንደሚደረግና ወደ ጥቅምት 1996 ዓ/ም እንዳልተሸጋገረ ዘገባው ጨምሮ አመልክቷል።</p>


<p class="align-center"><a href="/Gazettas/Tomar/info/Tomar.sera.html">ከጦማር የካቲት 18 ቀን 1995</a></p>

</body>
</html>	














