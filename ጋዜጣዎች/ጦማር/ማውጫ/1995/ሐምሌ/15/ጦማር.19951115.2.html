<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አርባ ሰባት ቤተእስራኤሎች ሞቱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">አርባ ሰባት ቤተእስራኤሎች ሞቱ</h2>


<p>ወደ እስራኤል ለመጓጓዝ ብለው በጐንደርና በአዲስ አበባ መጠለያ ውስጥ ተሰባስበው ከሚገኙ ቤተ እስራኤል (የፈላሻ ሙር) ማኅበረሰብ አባላት መካከል ሕፃናትን ጨምሮ 47 ሰዎች በረሃብና በበሽታ መሞታቸው ተዘገበ።</p>

<p>እነዚህ በርካታ ቁጥር ያላቸው የፈላሻ ሙር ማኅበረሰብ አባላት ለሞት የተዳረጉት እርዳታ ሲያደርግላቸው የቆየው የአሜሪካና እስራኤል ጥምር ዕርዳታ ድርጅት ተገቢውን ክትትልና የሚያስፈልጋቸውን ሊያሟላ ባለመቻሉ እንደሆነ ዘገባው ጠቅሷል።</p>

<p>ከቤተእስራኤላዊያን መካከል እመያ የተባለች የ18 ዓመት ወጣትና የስምንት ዓመት ወንድሟ ብርሃነ የሞቱት በረሃብ መሆኑ መረጋገጡን ዘገባው አስታውቋል። ሌሎችም በቂ ሕክምና ቢያገኙ ኖሮ ሊድኑ የሚችሉ እንደብሮንካይትስና ከንፅሕና ጉድለት በሚመጡ ሌሎች ተያያዥ በሽታዎች እየተጐዱ መሆኑን ዘገባው ጨምሮ ገልጿል።</p>

<p>በመጠለያ ውስጥ ከሚገኙ አምስት ሺህ ሰዎች መካከል 12 የሞቱት የአሜሪካና እስራኤል ዕርዳታ ድርጅት የሕክምናና የምግብ እህል እርዳታ በመከልከሉ ነው።</p>

<p>እነዚሁ አምስት ሺ ቤተእስራኤል ኢትዮጵያዊያን ወደ እስራኤል ለመጓጓዝ የእስራእል የሀገር ውስጥ ሚኒስትርን ምላሽ በመጠባበቅ ላይ የሚገኙ ናቸው። የቤተ እስራኤል ፈላሻ ሙር አባልና የደቡብ ፅዮናዊ ክንፍ ዳይሬክተር እንደገለፁት አሁን በመሞት ላይ የሚገኙት ሰዎች በቂ ሕክምና የምግብ ዕርዳታ ቢያገኙ ሕይወታቸውን ማቆየት ይችሉ ነበር ማለታቸውን ዘገባው አመልክቷል።</p>

<p>የእስራኤል ካቢኔ 20,000 ፈላሻ ሙር አባላትን ከኢትዮጵያ ለማጓጓዝ ውሳኔ ላይ የደረሰው አሥራ ሁለት ሰዎች ከሞቱ በኋላ ነው።</p>

<p>ነገር ግን የእስራኤል መንግሥት የያዘውን አቋም የተቃዋሚ ፓርቲ አባል የሀገር ውስጥ ሚኒስትርነቱን ሥልጣን ከያዘ በኋላ ውድቅ በማድረጉ በርካታ ቁጥር ያላቸውን የፈላሻ ሙር ማኅበረሰብ አባላትን ወደ እስራኤል መጓጓዙን ዕቅዱ ሳይሳካ በመቅረቱና በመዘግየቱ ሰዎች ለችግር መጋለጣቸውን ዘገባው አያይዞ አመልክቷል።</p>


<p class="align-center"><a href="/Gazettas/Tomar/info/Tomar.sera.html">ከጦማር ሐምሌ 15 ቀን 1995</a></p>

</body>
</html>	
