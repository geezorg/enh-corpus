<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ስደተኛ የባሕር ኃይል አባላት የመን ውስጥ በችግር ውስጥ ናቸው ተባለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ስደተኛ የባሕር ኃይል አባላት የመን ውስጥ በችግር ውስጥ ናቸው ተባለ</h2>


<p>የመን በስደት ላይ የሚገኙ በመቶዎች የሚቆጠሩ የቀድሞው የኢትዮጵያ የባሕር ኃይል መኰንን አባላት የመን የሚገኘው የተባበሩት መንግሥታት የስደተኞች ጉዳይ ከፍተኛ ኮሚሽን ጽ/ቤት ለስደተኞች የሚገባውን የመብት ጥበቃ ሊያደርግ ባለመፍቀዱና የመን የሚገኘው የኢሕአዴግ ኤምባሲ ጣልቃ የገባ ስለሆነ ስደተኞች ለስቃይና እንግልት ተዳርገዋል ሲል የኢትዮጵያ የፖለቲካ እስረኞች አንድነት ኮሚቴ አስታወቀ።</p>

<p>የመን የሚገኘው የተባበሩት መንግሥታት የስደተኞች ጉዳይ ከፍተኛ ኮሚሽን በዓለም አቀፉ ሕግ መሠረት ለስደተኞች ተገቢ ከለላና ጥበቃ ስለማያደርግ ስደተኞች እየተሰቃዩ ነው። ብዙዎቹ ለሕይወታቸው አስጊ በሆነ ሁኔታ ከመጋለጣቸው ባሻገር ለእስር፣ ለስቃይና ለሥራ አጥነት ተዳርገዋል። የመን ሰንአ የሚገኘው የኢሕዴግ ኤምባሲ የኢትዮጵያ ኮሚዩኒቲ አባላትን ስለሚቆጣጠር ማኅበሩ ስደተኞችን ለማስፈራራት ለመጨቆንና ለማሰቃየት እያገለገለ ነው ሲል ኮሚቴው ገልጿል።</p>

<p>የመን የሚገኘው የስደተኞች ጉዳይ ከፍተኛ ኮሚሽን ኃላፊነቱንና ተልዕኮውን እየተወጣ አይደለም ሲሉ ነጃት ሁሴን ካምትና በከተማው ውስጥ የሚገኙ ስደተኞች አስታውቀዋል። የሰንአ ቅርንጫፍ ጽ/ቤትም ስደተኞች የሚቋቁሙበት ሁኔታ እንዳይፈጠር ጣልቃ እየገባ ነው። ስለዚህ የመን የሚተኙ ስደተኞች ሕይወት ከጊዜ ወደ ጊዜ በባሰ ሁኔታ ላይ እንዲሆን ግድ ብሏል ሲል ኮሚቴው አስታውቋል።</p>

<p>ስደተኞች ተገቢ ጥበቃ እንዲደረግላቸው የስደተኝነት መታወቂያ ካርድ በአግባቡ እንዲሰጣቸው ሰንአ የሚገኘው የኢሕአዴግ መንግሥት ኤምባሲና የስደተኞች ጉዳይ ከፍተኛ ኮሚሽን ቅርንጫፍ ጽ/ቤት የሚያደርጉት ጤናማ ያልሆነ ግንኙነት ሊመረመር ይገባል፤ የስደተኞችን ደህንነትና የኑሮ ዋስትና በሚያሳጣ መልኩ የሚያካሂዱት እንቅስቃሴና ግንኙነት ሊቆም ይገባል። ስደተኞች ተሰደው በሚገኙበት ሦስተኛ ሀገር ለእስርና ለስቃይ መዳረግ የለባቸውም። በዓለም አቀፉ ሕግ መሠረት ስደተኞች ሊያገኙት የሚገባ ዕድልና የመብት ጥበቃ ሊከበር ይገባል። ስለዚህ የመን የሚገኘው የስደተኞች ጉዳይ ከፍተኛ ኮሚሽን የስደተኞችን ጩኸት ሊሰማና በአፋጣኝ ተገቢ ጥበቃ ሊያደርግላቸው ይገባል ሲል አውሮፓ ውስጥ የሚገኘው የኢትዮጵያ ፖለቲካ እስረኞች አንድነት ኮሚቴ ጥሪውን አስተላልፏል።</p>


<p class="align-center"><a href="/Gazettas/Tomar/info/Tomar.sera.html">ከጦማር ሐምሌ 8 ቀን 1995</a></p>

</body>
</html>	














