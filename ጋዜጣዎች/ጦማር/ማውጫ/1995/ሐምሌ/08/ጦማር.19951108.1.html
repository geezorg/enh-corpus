<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>መኢአድ ስድስት ምክትል ፕሬዚዳንቶችን መረጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">መኢአድ ስድስት ምክትል ፕሬዚዳንቶችን መረጠ</h2>


<p>"የመላው አማራ ሕዝብ ድርጅት" ወደ "መላው ኢትዮጵያ አንድነት ድርጅትነት" ከተሸጋገረ በኋላ ከሐሙስ ሐምሌ 3 ቀን 1995 እስከ ቅዳሜ ሐምሌ 5 ቀን 1995 ባካሄደው አንደኛ ጠቅላላ ጉባኤ ድርጅቱን የሚመሩ ስድስት ምክትል ፕሬዚዳንቶች መምረጡንና ከብሔራዊ ዴሞክራሲያዊ ሕብረት /ብዴህ/ ጋርም መዋሀዱን አስታወቀ።</p>

<p>መኢአድ በኢምፔሪያል ሆቴል ባካሄደው ጠቅላላ ጉባኤ ከሀገሪቱ ልዩ ልዩ አካባቢዎች ከ240 ወረዳዎች የተውጣጡ ተሳታፊዎች በተገኙበት ድርጅቱን ለወደፊቱ የሚመሩ የላዕላይ ም/ቤት፣ የሥራ አስፈፃሚ፣ የአማካሪዎች ም/ቤትና የኦዲት ኮሚሽን አባላት ምርጫ አካሂዷል።</p>

<p>ለላዕላይ ም/ቤት 23 ሰዎች የተመረጡ ሲሆን በተጨማሪም የየዞን የድርጅቱ ሰብሳቢዎች የም/ቤቱ አባል ይሆናሉ። ለሥራ አስፈፃሚ ኮሚቴ አባልነት አስራ አምስት ሰዎች የተመረጡ ሲሆን፤ ለድርጅቱ ያስፈልጋሉ ከተባሉት ስድስት ምክትል ፕሬዚዳንቶች አንድ የተቀዳሚ ምክትልና ምክትል ፕሬዚዳንቶች አልተሟሉም። እነዚህን የጐደሉትን ሰዎች ፈልጐ የማሟላቱ ኃላፊነት ለፕሬዚዳንቱና ለሥራ አስፈፃሚ ኮሚቴ አባላት እንደተሰጠ በጉባኤው ተገልጿል። በተጨማሪም ለአማካሪዎች ምክር ቤት አስር ሰዎች የተመረጡ ሲሆን ስምንት ሰዎች ሲሟሉ ሁለቱ ባለመሟሟላታቸው ይህንንም ቦታ ሰው ፈልጐ የማሟላቱ ኃላፊነት ለፕሬዚዳንቱና ለሥራ አስፈፃሚ ኮሚቴው እንደተሰጠ ታውቋል።</p>

<p>በመጨረሻም በተሰጠው ጋዜጣዊ መግለጫ ላይ ከጋዜጠኞች ለቀረቡ በተለይም ለረጅም ጊዜ ምላሽ ያላገኙ የኢትዮጵያ ህዝብ ጥያቄዎች ማለትም የብሔረ ብሔረሰብና የመሬት ጥያቄ አስመልክቶ መኢአድ ያለውን አቋምና ችግሮቹን ሊፈቱ ይችላል የሚላቸውን ስልቶች እንዲገልፁ ዋና ፀሀፊው ዶክተር መኮንን ተጠይቀው ሳይመልሷቸው አልፈዋል።</p>

<p>በጉባኤው መዝጊያ ሥነ ሥርዓት ላይ ሁለቱ የትዴኢ አመራር አባላት፣ የኢዴአፓ ምክትል ሊ/መንበርና ጥሪ የተደረገላቸው እንግዶች ተገኝተዋል። ኢዴአፓም ለመኢአድ ጉባኤ መሳካት ድጋፉን በደብዳቤ ገልጿል።</p>


<p class="align-center"><a href="/Gazettas/Tomar/info/Tomar.sera.html">ከጦማር ሐምሌ 8 ቀን 1995</a></p>

</body>
</html>	














