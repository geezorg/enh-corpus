<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ለተስፋዬ ታደሰ ቤተሰቦች የድጋፍ ጥሪ ቀረበ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ለተስፋዬ ታደሰ ቤተሰቦች የድጋፍ ጥሪ ቀረበ</h1>


<p>አዲስ አበባ፦ የኢትዮጵያ አፖለቲካ እስረኞች አንድነት ኮሚቴ ባለፈው ግንቦት 30/1990 ዓ.ም ባልታወቁ ነፍስ ገዳዮች ለተገደለው ጋዜጠኛ የሕግ ባለሙያና የሰብአዊ መብት ተሟጋች ድርጅት አባል ለአቶ ተስፋዬ ታደሰ ቤተሰቦች የእርዳታ ማሰባሰቢያ ፕሮግራም ማዘጋጀቱን ገልጧል።</p>

<p>በኪራይ ቤቶች አስተዳደር ድርጅት በሕግ ባለሙያነት በማገለገል ላይ እንዳለ በሞት የተለየውና የኢትዮጵያ ሰብአዊ መብቶች ጉባኤ (ኢሠመጉ) አባል እንደዚሁም አሁን ሕትመታቸው የቆመው መስታወት መጽሔትና ሉባር ጋዜጣ ዋና አዘጋጅ የነበረው አቶ ተስፋዬ ታደሰ በመኖሪያ ቤቱ አካባቢ ባልታወቁ ሰዎች በአሠቃቂ ሁኔታ የተገደለ ሲሆን፤ የኢትዮጵያ የፖለቲካ እስረኞች አንድነት ኮሚቴ ግን በመግለጫው ላይ ባለው መግንሥት ቅጥረኞች እንደተደለ ገልጿል።</p>

<p>መግለጫው ባለቤቱንና ሁለት ሕፃናት ልጆቹን ያለ ደጋፊ ትቶ ያለፈው አቶ ተስፋዬ ታደሰ ቤተሰቦቹ ቢያንስ ለችግር የማይጋለጡበት መንገድ በፍፁም መፈለግ እንዳለበት ጠቅሶ፤ ለዚህም በተለያየ አቅጣጫ የሚገኙ ኢትዮጵያውያን የእርዳታ እጃቸውን መዘርጋት እንደሚያስፈልግ አስፍሯል።</p>

<p>በዚሁ የድጋፍ ጥሪ መግለጫ ዕርዳታው የሚሰበሰበው በኢትዮጵያ የፖለቲካ እስረኞች አንድነት ኮሚቴ ወይም አዲስ አበባ በሚገኘው የኢትዮጵያ ሰብዓዊ መብቶች ጉባዔ እንደሆነ ተገልጿል።</p>

<p>ድርጅት በአሜሪካና አውሮፓ የሚገኙ ኢትዮጵያውያን ጥሪውን በመቀበል እንዲሳተፉ በመጠየቅ ገልጿል። በኢትዮጵያ የሚገኙ ለጋሾቹም ለኢሠመጉ ወይም ኢፓእአኮ በተስፋዬ ታደሰ ቤተሰቦች ዕርዳታ በሚል ቼክ ፅፈው መላክ እንደሚችሉ በመግለጽ ለፍትሕና ለሰብዓዊ መብት መከበር ቅድሚያና ክብር በመስጠት ሕይወታቸውን ለሰውት ድጋፍና ኅብረታችንን እናሳይ ሲል ጥሪውን አስታላልፏል።</p>

<p>ይህ ዜና እስከተዘጋጀበት ጊዜ ድረስ የአቶ ተስፋዬ ታደሰ ገዳዮች ማንነት ያልታወቀ ቢሆንም ምርመራው የአዲስ አበባ ፖሊስ መስተዳድር የተያዘ መሆኑ ይታወቃል።</p>


<p class="align-center"><a href="/Gazettas/Tomar/info/Tomar.sera.html">ከጦማር መስከረም 6 ቀን 1991</a></p>

</body>
</html>	
