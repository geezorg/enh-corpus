<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የደራሲያን ማኅበር ተቃወመ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የደራሲያን ማኅበር ተቃወመ</h1>


<p>አዲስ አበባ፦ የኢትዮጵያ ነፃ ደራሲያን ማኅበር የመለስ ዜናዊ መንድስት በተለይም አፈጉባዔ ዳዊት ዮሐንስ በጥበብና መገናኛ ብዙሀን ዙሪያ ያላቸውን ግምትና ማናናቅ ተቃወመ።</p>

<p>በማኅበሩ ባሠራጨው መግለጫ፤ ያለው መንግሥት የሀገሪቱን ጥበብ፤ የጥበብ ሠዎችና መገናኛ ብዙሀንን እንደሚያጎለብት ቢያሳውቅም ነገሩ ከወሬ ሳያልፍ የቀረ ሆኖ አግኝተናል ብሏል።</p>

<p>ማኅበሩ ይህን መግለጫ እንዲያወጣ ምክንያት ከሆኑት ጉዳዮች መሀከል ዋነኛው በቅርቡ የኢሕአዴግ መንግሥት ያቋቋመው የፈጠራ ሰዎችና የመገናኛ ብዙሃን ብሔራዊ የሽልማት ኮሚቴ ማቋቋሙ ነው። በዚህ መሠረት ይህ ተቋቋመ የሚባለው ኮሚቴ ጥቂት የኢሕአዴግ ካድሬዎችን ሞራል ለመጠበቅ እንጂ ነፃ ሐሳብን ለማገልገል አይደለም ብሎታል።</p>

<p>አፈጉባኤ ዳዊት ዮሐንስ በአንድ ወቅት ስለጥበብ የተናገሩትን በማንሳት ንግግራቸው ምክንያታዊ ያልሆነ እንደዚሁም ከባሕላችን ውጪ ነው ያለው ይኸው መግለጫ አፈ ጉባኤው ስለጥበብ ዕውቀት እንደዚሁም ግንዛቤ እንደሌላቸው የሚያሳይ ነው በማአለት በተለይም ነፃው ፕሬስን በተደጋጋሚ በማጥላላትና በማናናቅ ካሉት ባለስልጣናት ውስጥ በግንባር ቀደምትነት የሚጠቀሱ ናቸው ብሎቸዋል።</p>

<p>እንደዚሁም የጠቅላይ ሚኒስትር መለስ መንግስት ጥበብ በጥበብነቷ ብቻ ሕዝብን እንድታገለግል ከማድረግ ውጪ በተለያዩ መንገድ ስላለው መንግስት መቀስቀሻ እንዲሆን ማድረጉ ከተጠያቂነት አያድነውም ያለው ይኸው መግለጫ በተለይ በመገናኛ ብዙሃን ቁልፍ ቦታዎችና በሥነ ጥበብ መድረኮች ለአንድ ጎሣ ልጆች ብቻ ቅድሚያ እንዲሰጥ መደረጉ ጥበብን መግደል በመሆኑ አሳሳቢ ነው ብሏል።</p>

<p>በነፃ ፅሁፎች ላይ የሚደረገው (ቅድመ ምርመራ) ቸንሶር ስሂፕ እንደቀረ ቢነገርም የበፊቱን ኩራዝ አሳታሚ በማፍረስና ከኢሕአዴግ ድርጅቶች ውስጥ አንዱ በሆነው በሜጋ አሳታሚ በኩል ፅሁፎች እንዲታተሙ መደረጉ አልሸሹም ዞር አሉ ነው ያለው መግለጫ የነፃው ፕሬስን ጋዜጠኞች ነፃ ጥበብ፤ ነፃ የመገናኛ ብዙሃን እንዳይኖሩ ከፍተኛ ማነቆ ነው ሲል ኮንኖታል።</p>

<p>ዋና ጽ/ቤቱ ካናዳ የሆነው ይህ የኢትዮጵያ ነፃ ደራሲያን ማኅበር በአብዛኛው ከኢትዮጵያ ውጪ የሚገኙ ደራሲያንን በአባልነት ያሳተፈ ማኅበር ነው።</p>


<p class="align-center"><a href="/Gazettas/Tomar/info/Tomar.sera.html">ከጦማር መስከረም 6 ቀን 1991</a></p>

</body>
</html>	
