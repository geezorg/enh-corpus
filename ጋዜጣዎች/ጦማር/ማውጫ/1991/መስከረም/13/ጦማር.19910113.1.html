<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አንድ ቡድን አዲስ አበባ ገብቷል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">አንድ ቡድን አዲስ አበባ ገብቷል</h1>
<h2 class="align-center">ሃይማኖቶች ሠላምን እንዲያመጡ ጥሪ ቀረበ</h2>

 
<p>ናይሮቢ፦ በቅርቡ ናይሮቢ ኬንያ ውስጥ የተደረገው የተለያዩ የሃይማኖታት ተወካዮች በስብሰባቸው እንደገለጹት ከክርስትና ሃይማኖት ተጨማሪ ሌሎች ታላላቅ ሃይማኖታት በሚሳተፉበት ሁኔታ አካባቢያዊ ሰላም የሚጠበቅበትን መንገድ ለማመቻቸት በሦስት ቡድን የተዋቀረ ኮሚቴ መመሥረቱን ለማወቅ ተችሏል</p>

<p>ከእስልምና ከባሃኢና ከሌሎችም የሃማኖት ተከታዮች የተወጣጣው ይህ ቡድን በአሁኑ ወቅት በመላው ዓለም ላይ አሳሳቢ እየሆነ በመምጣት ላይ ስላለው የሰላም ጉዳይ በሃይማኖት ማረጋጋት ይቻል ዘንድ የየሃይማኖታቱን መሪዎች በማነጋገር አንድ እልባት የሚደረስበትን መንገድ የሚቀይስ መሆኑም ታውቋል::</ፕ>

<p>በዚህም መሠረት በመላው አፍሪካ አብያተክርስቲያናት ጉባዔ አሰባሳቢነት የተዋቀሩት የአብያተ ክርስቲያናቱ መሪዎችና የሰላም መልዕክተኞች በቅርቡ ከኢትዮጵያ ኦሮቶዶክስ ቤተክርስቲያን መሪዎችና ከሌሎችም አብያተ ክርስቲያናት መሪዎች ጋር እንደሚነጋገሩ ለመረዳት ተችሏል::</ፕ>

<p>ረሀብ በሽታና ጉስቁልና ለሰፈነባት ምድራችን በሃይማኖት መተባበር ይወገዳል የሚለው የአብያተ ክርስቲያናቱ የሰላም ጉባዔ መግለጫ አክሎ እንደ ጠቀሰውም በኢትዮጵያ እየታየ ያለው አንዳንድ የሃማኖት ግጭት በሰላም መንገድ የሚፈታበትን መንገድ ሊወያይ እንደሚችል አስታውቋል::</ፕ>

<p>ከዚህም ሌላ መስከረም 5 ቀን 1991 ዓ.ም በመላው ዓለም አቀፍ የሰላም ቀን ተከብሮ ውሏል:: በአዲስ አበባ ይህንኑ ዕለት በማሰብ ታላቅ የሰላም ቀን በአዲስ አበባ ካቶሊክ ኪዳነምሕረት አንደኛና መለስተኛ ት/ቤት የአብያተ ክርስቲያናት መሪዎችና የሰላም ፍቅሩ ያላቸው ወገኖች ጥሪ የተደረገላቸው እንግዶች በበዓሉ ተገኝተዋል::</ፕ>

<p>በብሔራዊ የሰላም ቀን ኮሚቴ አዘጋጅነት የተዘጋጀው ይኼው ልዩ በዓል የሃይማኖት አንድነትና ሕብረት ተወካይ ሲስተር ሌቲሲያ ቦርግ የእንኳን ደህና መጣችሁ ንግግር ያሰሙ ሲሆን በማያያዝም እ.ኤ.አ ከ1986 ጀምሮ በተባበሩት መንግሥታት ድጋፍ ጭምር ቀኑ ታስቦ እንደሚውል ገልጸው ዛሬ የምናደርገው የሰላም እንቅስቃሴ በዓለም እንዲሁም በአፍሪካ በተለይም በኢትዮጵያ ለሚገኙ ሕዝቦች ጅማሬ ብቻ ሣይሆን ቀጣይነት እንዳለው በበዓሉ ለተገኙ ሁሉ አስረድተዋል:: ሲስተር ሌቲሴያ በመቀጠልም ትልቁን የሰላም ቤተሰብ የምንመሠርተው ትንሹን የሰላም ቤተሰብ በእንክብካቤና በመደገፍ መሆኑን አምነን ለሰላም ሁላችን ከእያንዳንችን ልብ የሚመነጭ የሰላም ፍቅር ለሌሎች እንድናደርስ በትጋት መነሣት አለብን ብለዋል::</ፕ>

<p>አቶ ሙሴ ኃይሉ የዓለም ሰላም ጸሎተኞች ማኅበር ተወካይ ስለ ሰላም ምሰሶ አመጣጥ ሲያብራሩ እ.ኤ.አ 1955 ጃፓን ላይ ሃሣቡና የሰላም የምሰሶ በአህጉራት ማቆምና ለ21 ክፍለ ዘመን ትውስታ ማስቀመጥ የተጀመረው ብዙ ዓመት ቢሆንም ዛሬ በሀገራችን በተለይ አዲስ አበባ በሃይማኖት አባቶች ወንድሞችና እህቶች ስናከብረው ልዩ ስሜት ያለው መሆኑን ገልጸዋል::</ፕ>

<p>በበዓሉ ላይ የተገኙት ብፁዕ አቡነ ብርሃነየሱስ ሱራፌል የአዲስ አበባ ሀገረ ስብከት ሐዋሪያዊ አስተዳዳሪ ጳጳስ በንግግራቸው ላይ «ዛሬ የተሰበሰንበት ዋና ዓላማ የሰላምን ቀን ለማክበር ስለሆነ እነሆም ሕፃናት «ሻሎም» ብለው ዝማሬ ያቀረቡት ቃሉ በዕብራይስጥ «ሰላም» መሆኑን አውቀን በተደጋጋሚ ሰላም ለተጠማው የዓለም ሕዝብ ልንፀልይ ይገባል:: ስንጸልይም ደግሞ እንደ ቅዱስ ፍራንቸስኮስ ጸሎት «የሰላም መሣሪያ አድርገኝ» ብሎ እንደጸለየ እኛም ምሳሌዎች መሆን ይገባናል:: ለሰላም የምናደርገው ርብርቦሽ ላይ አንዳችም ወደ ኋላ እንዳንል በማለት በአፅንኦት ተናግረዋል:: አቶ ሙሴ ኃይሉም ለሰላም ጸሎት በመምራት ሁሉም ለሰላም ጸሎት እንዲያደርግ በበኩላቸው ጸሎት አድርገዋል::</ፕ>

<p>የዓለም ሰላም ጥምረትና ሕብረት ለሕዝቦችና ለሁሉም የሰላም ወዳድ ወገኖች ተስፋና ልዩ ምኞት መሆኑን በመግለጽ ንግግራቸው ያሰሙት የሃይማኖት አባቶች ቀሲስ ከፍል ያለው ከኢትዮጵያ ኦርቶዶክስ ተዋህዶ ቤተክርስቲያን አቶ አስፋው ተሰማ የባሃኢ እምነት ኃላፊና አቶ ሰሚር የሱፍ ከእስልምና እንደዚሁም ወ/ሪ ውለታ በቀለ የወጣት ረሃብ ማጥፋት ዘመቻ ኢትዮጵያ ተወካይ ሲሆኑ በዕለቱም በኪዳነምህረት ቅጥር ግቢ በተዘጋጅው ልዩ ቦታ ላይ የሰላሙ ማዕዘን «ሰላም በምድራችን ይውረድ» በሚል ልዩ ቃል የተፃፈ መሆኑን ለማወቅ ተችሏል::</ፕ>


<p class="align-center"><a href="/Gazettas/Tomar/info/Tomar.sera.html">ከጦማር መስከረም 13 ቀን 1991</a></p>

</body>
</html>	
