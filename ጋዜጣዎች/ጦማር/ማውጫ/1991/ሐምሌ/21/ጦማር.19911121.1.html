<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አዲስ ቋንቋ ተፈጠረ፤ ወላይታዎች ተቃወሙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">አዲስ ቋንቋ ተፈጠረ፤ ወላይታዎች ተቃወሙ</h1>


<p>አዋሳ፦ በኢትዮጵያ ታሪክ የሌለና ተፈጥሯዊ ያልሆነ የፈጠራ ቋንቋ ተፈጥሮ ልጆቻቸው በቋንቋው እንዲማሩ በመደረጋቸውና የወላይታ አካባቢና ሕዝብም ትኩረት ማጣቱን በመቃወም የወላይታ ህዝብ ያገር ሽማግሌዎች ለመንግሥት አቤቱታ አቀረቡ።</p>

<p>የሀገር ሽማግሌዎች ለሕዝብ ተወካዮች ም/ቤት፣ ለፌዴሬሽን ም/ቤት፣ ለጠቅላይ ሚኒስትሩ ቢሮ፣ እንዲሁም በደቡብ ክልል ለሚገኙ ልዩ ልዩ መንግሥታዊ መ/ቤቶች ባቀረቡት አቤቱታ ላይ አፅንዖት ከተሰጡት ጉዳይ አንደኛው አዲስ በተፈጠረውና ለትምህርት በቀረበው ቋንቋ ነው።</p>

<p>እንደ አቤት ባዮቹ አባባል ከወላይትኛ ከጋሞኛ ቋንቋ የተደባለቀው «ወጋጎዳኛ» የተባለ ቋንቋ እንዲማሩ ታዘዋል።</p>

<p>ከ1984 ጀምሮ በወላይታ ሰባት ወረዳዎችና በወላይታ ሶዶ ከተማ የሥራና የትምህርት ቋንቋ ወላይትኛ ነበር። ይሁን እንጂ ያለሕዝብ ውይይት፣ ያለወላጆችና የሀገር ሽማግሌዎች ስምምነትና እውቅና የወላይታ ቋንቋ ተሠርዞ፣ ከዚህ በፊት በቋንቋው የተፃፉት መጻሕፍትም በሥራ ላይ እንዲውሉ ተብሎ በጋሞኛ ቋንቋ ልጆች ትምህርት እንዲሰጥና ልጆችም እንዲማሩበት ተደርጓል። ቋንቋውም የወላይታና የጋሞ የጋራ ቋንቋ ለማስመሰል «ወጋጎዳ» የሚል ስያሜ እንዲሰጠው ተደርጓል ተብሏል። ምንም እንኳን የኦሞቲክ ቋንቋዎች የተመሳሰሉ ቢሆንም ለወላይታ ሕዝብ፣ ለተማሪውም ሆነ ለመምህሩ በዚህ ቋንቋ ለመግባባት ከባድ እክል እንድሆነ አቤቱታው ገልጧል። በመሆኑም ልጆቻቸው ትምህርት ለመማር አይችሉም፣ በአካባቢው ብዙ ሕዝብ ያለው የወላይታ ቋንቋም እንዲሞት ተፈርዶበታል ተብሏል።</p>

<p>ከዚህም ሌላ የሀገር ሽማግሌዎቹ ክልላቸው ትኩረት እንደተነፈገው ባቀረቡት አቤቱታ አስታውቀዋል።</p>


<p class="align-center"><a href="/Gazettas/Tomar/info/Tomar.sera.html">ከጦማር ሐምሌ 21 ቀን 1991</a></p>

</body>
</html>	
