<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢንቨስትመንቱ ወደ ቢራ አዘንብሏል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢንቨስትመንቱ ወደ ቢራ አዘንብሏል</h1>


<p>አዲስ አበባ፦ የግል ባለሀብቶች በንግዱ ክፍለ ኢኮኖሚ እንዲሰማሩ ግፊት እየተደረገ ነው እየተባለ በሚገለጽበት በአሁኑ ወቅት በመንግሥት ይዞታ ሥር የነበሩ የቢራ ፋብሪካዎችን የመሸጣቸውና የአዳዲስ የቢራ ፋብሪካዎች መከፈት ዜና ተበራክቷል። በዚህ የተነሳም የቢራ ገበያው ጠቧል።</p>

<p>በአዲስ አበባ የሚገኘውና ረጅም ዕድሜ ያለው የቅዱስ ጊዮርጊስ ፋብሪካ በቅርቡ ለገዛው «ብራዚየርስ ግላሴርስ ኢንተርናሽናል» (ቢ.ጂ.አይ) ለተሰኘው ኩባያ ሊሰጥ ዝግጅቱ ተጠናቆ ባለበት ወቅት ሌሎች የበደሌ፣ የሐረርና የሜታ አቦ ቢራ ፋብሪካዎችን ጨምሮ የለስላሳ መጠጥ ፋብሪካዎችም ወደ ግል ባለሀብትነት ይዛወራሉ ተብሎ ይጠበቃል። ከነዚህ የሦስቱ የቢራ ፋብሪካዎች ትልቁና በምዕራብ የሀገሪቱ ክፍል ከአዲስ አበባ 500 ኪ.ሜ ርቆ የሚገኘው የበደሌ ቢራ ፋብሪካ ከቼኮዝላቫኪያ መንግሥት ጋር በተደረገ ትብብር ተሰርቶ በአነስተኛ መጠን ቢራ ወደ ካናዳ ጭምር በመላክ ላይ የሚገኝ ነው።</p>

<p>በተያያዘ ዜና ቢ.ጂ.አይ በኮምቦልቻ አዲስ የቢራ ፋብሪካ የከፈተ መሆኑ ታውቋል። ሌላው የደቡብ አፍሪካው የቢራ ፋብሪካ ከኢትዮጵያዊው ዓለም አቀፍ የመጠጥ ኮርፖሬሽን ጋር በመተባበር ከአዲስ አበባ 20 ኪ.ሜ ርቀት ላይ በ41. ሚሊዮን የአሜሪካን ዶላር አዲስ የቢራ ፋብሪካ ለመሥራት በመዘጋጀት ላይ ይገኛል።</p>

<p>«ስታር ግሩፕ» የተባለ የኢትዮጵያውያን ባለሀበቶች ተመሳሳይ ፋብሪካ ለማቋቋም በመዘጋጀት ላይ እንደሚገኙ ይፋ የሆኑ የዜና ምንጮች የገለጹ ሲሆን ከገዢው ፓርቲ ጋር የተያያዙ የንግድ ተቋማትም በትግራይ መሆኒ ላይና በጎንደር የቢራ ፋብሪካ ለማቋቋም በዝግጅት ላይ እንደሚገኙ ምንጮቹ ገልፀዋል።</p>


<p class="align-center"><a href="/Gazettas/Tomar/info/Tomar.sera.html">ከጦማር ኅዳር 16 ቀን 1991</a></p>

</body>
</html>
