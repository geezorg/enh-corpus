<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአናን አማካሪ በኢትዮጵያዊት ሠራተኛቸው ተከሰሱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የአናን አማካሪ በኢትዮጵያዊት ሠራተኛቸው ተከሰሱ</h1>


<p>ጄኔቫ፦ የተባበሩት መንግሥታት ዲፕሎማቶች የቤት ሠራተኞች ተገቢ ባልሆነ መንገድ እየተገለገሉባቸው ነው በሚባልበት በአሁኑ ወቅት፣ የተመድ ዋና ፀሐፊ የቅርብ አማካሪ በጄኔቫ መኖሪያ ቤታቸው ኢትዮጵያዊት ሠራተኛቸው ላይ ባደረሱት በደል ተከሰዋል።</p>

<p>የዋና ፀሐፊው ልዩ አማካሪና ጊኒያዊው ዲፕሎማት ኢሳ ዲያሎ ሃያ አራት ሰዓት የሚያሠሯት የቤት ሠራተኛቸው ኢትዮጵያዊቷ ዘውድነሽ ብሬ በወር ሃያ ፓውንድ በታች በመክፈልና ተገቢ ባልሆነ አያያዝ ሰብዓዊ መብትን በመድፈር ስዊዝ ችሎት ቀርበዋል። «ከአቅሜ በላይ በመሆኑ ታምሜያለሁ፣ ያለምንም ክፍያ ሁልጊዜ ሥራ ብቻ ሆኗል ዕድሌ» በማለት ዘውድነሽ ለችሎት በእንባና በምሬት ገልፃለች ተብሏል። ዜናውን ይፋ ያደረገው ዘሰንደይ ታይም ጋዜጣ በአንጎላ የተባበሩት መንግስታት ተጠሪና የኮፊ አናን አማካሪ ዲያሎ ባለቤታቸው ወ/ሮ አሊናን ዋቢ በማድረግ እኔ «በወር 680 ፓውንድ እከፍላታለሁ» በማለት ዘውድነሽ የምትለው ሀሰት ነው፤ እንዲያውም ካለን ሰብዓዊነት የተነሳ ከምትሰራው በላይ እንከፍላታለን ብለዋል። </p>

<p>ይኼው ፍርድ ቤት ከዲያሎ ክስ ጋር አብሮ 50 ያህል የዲፕሎማቲክ ሰዎችን ክስ አይቶ በመቶ ሺህ ፓውንድ ያልተከፈላቸውን የወር ደመወዛቸውን እንዲከፍሏቸው አዟል። በተጨማሪም ሰራተኛቸውን አስገድዶ በመድፈር አንድ አፍሪካዊ ዲፕሎማቲ ክስ ተመስርቶባቸዋል።</p>

<p>ለአብነት ያህል የቀድሞው የስዊድን አምባሳደር ክርስትር ማንሁስን ለ16 ዓመታት ስታገለግላቸው ለቆየችው ለኮሎምቢያዊቷ የቤት ሰራተኛቸው 100.000 ፓውንድ እንዲከፍሉ ተወስኖባቸዋል።</p>


<p class="align-center"><a href="/Gazettas/Tomar/info/Tomar.sera.html">ከጦማር ኅዳር 2 ቀን 1991</a></p>

</body>
</html>
