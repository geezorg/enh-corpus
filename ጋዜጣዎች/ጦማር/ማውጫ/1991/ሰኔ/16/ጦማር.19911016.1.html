<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ለምድር ጦር ከፍተኛ ባጀት ተመድቦለታል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ለምድር ጦር ከፍተኛ ባጀት ተመድቦለታል</h1>


<p>አዲስ አበባ፦ የኢሕአዴግ መንግሥት ሥልጣን ከያዘ ወዲህ በኢትዮጵያ ታሪክ ታይቶ የማይታወቅ የመከላከያ ባጅት ለመጪው የኢትዮጵያ አዲስ ዓመት ለ1992 ዓ.ም መመደቡ ተዘግቧል።</p>

<p>በዚህ መሠረት ከስምንት ቢሊዮን ሁለት መቶ ሠላሳ ስምንት ሚሊዮን አምስት መቶ አሥራ አምስት ሺህ ዘጠኝ መቶ ጠቅላላ መደበኛ ባጀት ውስጥ ሁለት ቢሊዮን፣ አምስት መቶ አስራ ሁለት ሚሊዮን አንድ መቶ አርባ ስምንት ሺህ አራት መቶ ብር ለሀገር መከላከያ እንዲመደብ ተደርጓል።</p>

<p>ከዚህ ለመከላከያ ከተመደበው ውስጥ ደግሞ ከፍተኛውን ድርሻ የተሰጠው ለምድር ጦር ሲሆን ይኼውም ሁለት ቢሊዮን አራት መቶ አሥራ ሁለት ሚሊዮን ሦስት መቶ ሰማንያ አራት ሺህ አራት መቶ ብር ነው። ለአየር ኃይል ሰባ አራት ሚሊዮን ሦስት እቶ ሰማኒያ ዘጠኝ ሺህ ሦስት መቶ ብር ተመድቧል።</p>

<p>ይህ ባጀት ከሳምንት በፊት በአስቸኳይ ትዕዛዝ ከገንዘብ ሚኒስቴር ካፒታል ባጀት ወደ መደበኛ ባጀት እንዲዞር ተደርጎ ለመከላከያ ከዋለው 1.89 ቢሊዮን ብር ሌላ ነው። ይህንን ገንዘብ ሲጨምር አጠቃላይ የመከላከያ ባጀት ከ3.5 ቢሊዮን የኢትዮጵያ ብር በላይ ደርሷል።</p>

<p> በገንዘብ አሰባሰብ ብሔራዊ ኮሚቴው በኩል የተሰበሰበውን የመከላከያ ሠራዊት ማጠናከሪያ ገንዘብና ከጥቂት ወራት በፊት በሁለት የተለያዩ ጊዜያት ወደ መከላከያ የዞረውን አንድ ቢሊዮን ሦስት መቶ ሃምሳ ሚሊዮን ብር ሳይጨምር ነው።</p>

<p>በሌላ አንፃር ደግሞ ለአዲሱ የባጀት ዓመት የተመደበው ካፒታል ባጀት ሁለት ቢሊዮን አምስት መቶ አሥራት አምስት ሚሊዮን፣ ስምንት መቶ ስድሳ ሺህ ነው። የካፒታል ባጀቱ ከመከላከያ ባጀት ጋር በጣም በተቀራረበ ደረጃ እኩል መሆኑ ለወደፊቱ ቀውስን ሊያስከትል እንደሚችል ባለሙያዎች ሥጋታቸውን እየገለጡ ናቸው።</p>

<p>እንደባለሙያዎቹ ሥጋት ከሆነ የካፒታል ባጀቱ በቂ ያለመሆኑ እየታመነበት ከብድርና ከእርዳታ ለማሟላት ነው እቅድ የተያዘው ሆኖም ግን ጦርነት እየሰፋና እየከረረ በመሔዱ ምክንያት የዓለም ባንክና የዓለም ገንዘብ ድርጅቶች ብድር ላለመስጠት ሊወስኑ ይችላሉ። እርዳታ ለጋሾችም፣ ለዕርዳታ የሚሰጠው ገንዘብ ለጦርነቱ ስላለመዋሉ መተማመኛ ስለማይኖራቸው የእርዳታ ሥራቸውን የጦርነቱ ሁኔታ እስኪለይለት ድረስ ሊያዘገዩት ይችላሉ ነው የሚባለው።</p>

<p>በዚሁ ብድርና እርዳታ ላይ እምነት ተጥሎ የባጀት አዋጁ በመዘጋጀቱም ይመስላል በፀደቀው ባጀትና በሀገር ውስጥ ይገኛል ከተባለው ገቢ አንፃር ሲታይ በዚህ ዓመት ከሦስት ቢሊዮን ብር ገደማ ጉደለት እንደሚታይ የገንዘብ ሚኒስትሩ በይፋ አምነዋል።</p>

<p>ዘንድሮ ጠቅላላው የሀገሪቷ ባጀት አሥራ ሦስት ቢሊዮን፣ ስምንት መቶ ዘጠና ስድስት ሚሊዮን አራት መቶ ሰባ አምስት ሺህ ዘጠኝ መቶ ነው። እ.ኤ.አ 1987 የሀገሪቷ አጠቃላይ ዓመታዊ ባጀት ዘጠኝ ቢሊዮን አንድ መቶ አርባ አንድ ሺህ ሁለት መቶ ብር እንደነበር ሲታወቅ በዘመኑ ከተመደበው አምስት ቢሊዮን ሦስት መቶ ስድሳ ሺህ ሦስት መቶ ብር መደበኛ ባጀት ውስጥ የመከላከያ ባጀት ሰባት መቶ አምስት ሚሊዮን አምስት መቶ ስድሳ አንድ ሺህ ነበር። ይህ የዛሬ ስድስት ዓመት የነበረው የመከላከያ ባጀት ከዘንድሮው ጋር ሲነፃፀር ቢያንስ የሁለት ቢሊዮን ብር ያህል ልዩነት ይታይበታል።</p>

<p>በመከላከያ ሚኒስቴር ሥር የሚተዳደረውና በመከላከያ ኢንዱስትሪ ሥር ይሚገኘው ጋፋት ኢንጂነሪንግ ፋብሪካ ከዛሬ ስድስት ዓመት በፊት በ1987 የተመደበለት ባጀት ስምንት ሚሊዮን ሰባት መቶ ሃምሳ ዘጠኝ ሲህ አምስት መቶ ሲሆን ዘንድሮ ሦስት እጅ ያህል ቀንሶ ወደ ሦስት ሚሊዮን ዘጠኝ መቶ ዘጠኝ ሺህ አራት መቶ ብር ወርዷል። ከስድስት ዓመት በፊት በተመሣሣይ ዓመት ዘጠኝ ሚሊዮን አንድ መቶ ሃምሳ አምስት ሺህ ሁለት መቶ ብር ባጀት ተመድቦለት የነበረው ታጠቅ ኢንጂነሪንግ ፋብሪካ የዘንድሮ ባጀቱ በሦስት እጥፍ ዝቅ ብሎ ሦስት ሚሊዮን ሦስት መቶ ሰባት ሺህ ስድስት መቶ ብር ሆኗል። የመከላከያ ኢንዱስትሪዎቹ የዘንድሮ ባጀት ለምን እንደቀነሰ ለማወቅ አልተቻለም።</p>

<p>በሌላ በኩል ዘንድሮ ለሕዝብ ደህንነት ጥበቃ ተብሎ የተመደበው ገንዘብ ሰላሳ ስምንት ሚሊዮን፣ አንድ መቶ ዘጠና ዘጠኝ ሺህ፣ ሁለት መቶ ብር ሲሆን በ1987 ዓ.ም ሁለት መቶ ሃምሳ ዘጠኝ ሚሊዮን አራት መቶ ዘጠና አራት ሺህ ሁለት መቶ ብር ነበር። ይህ ከፍተኛ ቅነሳ ተደርጎበታል። በአንፃሩ ግን ከስድስት ዓመት በፊት ለውስጥ ደህንነት ጥበቃ የተመደበው ባጀት ስድስት ሚሊዮን አራት መቶ ስድስት ሺህ ብር ሲሆን በ1992 የባጀት ዓመት ከአራት ሚሊዮን ብር በላይ ጨምሮ ወደ አሥር ሚሊዮን ስምንት መቶ ዘጠና ሰባ ሺህ ስድስት መቶ ከፍ እንዲል ተደርጓል።</p>

<p>በ1987 ለጤና ጥበቃ ተመድቦ የነበረው ባጀት ሦስት መቶ አርባ አምስት ሚሊዮን ሰባት መቶ ስድሳ ሦስት ሺህ ሦስት መቶ ብር ነበር። ዘንድሮ ግን ወደ አርባ ስምንት ሚሊዮን ስድስት መቶ ሃያ ዘጠኝ ሺህ ሦስት መቶ ብር አሽቆልቁሏል።</p>

<p>በትምህርት ረገድ በ1987 የነበረው ሀገራዊ መደበኛ ባጀት ስምንት መቶ ሰማኒያ አምስት ሚሊዮን ሦስት መቶ ሁለት ሺህ አንድ መቶ ብር የነበረው ባጀት ዘንድሮ ወደ ሁለት መቶ ሰባ ሦስት ሚሊዮን ስምንት መቶ አሥራ ሰባት ሺህ ሦስት መቶ ዝቅ ብሏል።</p>

<p>በዘንድሮ ባጀት በስፋት ይካሄዳል የተባለው ግንባታ የነዳጅ ኢነርጂ ነው። በዚህም መሠረት በመላው ሀገሪቷ ውስጥ አምስት ከፍተኛ የነዳጅ ማከማቻ ዴፖዎች ይገነባሉ ተብሏል። እነዚህም አዋሽ ፈንታሌ የነዳጅ ዴፖዎች ማከማቻ፣ የሐረር ነዳጅ ዴፖ ግንባታ፣ ወላይታ ሶዶ የነዳጅ ግንባታ፣ አዲስ አበባ የነዳጅ ዴፖ ግንባታ፣ መቀሌ የነዳጅ ዴፖ ግንባታ ተተቅሰዋል። የባሕር ዳርና የጎንደር ነዳጅ ዴፖዎችም የማስፋፋት ሥራ እንደሚከናወንባቸው ተወስኖ ባጀት ተይዞላቸዋል። ከእነዚህ ከካፒታል ባጀት ከመንግሥት ግምጃ ቤት የሚደረግ ወጪ ከሚገነቡት ዴፖዎች ውስጥ የአዋሽ ፈንታሌ አሥራ ስምንት ሚልዮን ስድሳ ሁለት ሺህ ብር፣ የሐረር ዴፖ አሥር ሚሊዮን ስምንት መቶ አርባ ዘጠኝ ሺህ ብር፣ የመቀሌው አሥራ አንድ ሚሊዮን ሰባ ሰባት ሺህ ብር የተመደበላቸው ሲሆን የማስፋፋት ሥራ ይከናወንበታል የተባለው የባሕር ዳር የነዳጅ ዴፖ ሃያ ሁለት ሚሊዮን አምስት መቶ ሰማኒያ አንድ ሺህ ብር ባጀት ተይዞለታል። በነዳ ዴፖ ላይ ይህን ያህል ትኩረት መደረጉ ሀገሪቱ የነዳጅ ምርትን ከጅቡቲ ወደብ በተሽከርካሪ አመላላሽነት የምታገኝ በመሆኑ በአጋጣሚ በመንገዱ ላይ አደጋ ቢደርስ እንኳን ሕዝቡ ነዳጅ የሚያገኝበት በቂ የመጠባበቂያ ጣቢያ የለም የሚባለውን ሥጋት ለማስወገድ ነው።</p>

<p>በዚህ መጪ የባጀት ዓመት መንግሥት ሁለት ቢሊዮን፣ ሁለት መቶ ሃያ ዘጠኝ ሚሊዮን ሦስት መቶ ሃምሳ ሺህ ብር ዕዳ ይከፍላል። ከዚህ ዕዳ ውስጥ የልማት ዕዳ ዋና ገንዘብ ክፍያና የልማት ዕዳ ወለድና ልዩ ልዩ ወጪዎች አንድ ቢሊዮን አራት መቶ ሰላሳ ሁለት ሚሊዮን አራት መቶ ሃምሳ ሺህ ብር የውጭ ዕዳ ነው።</p>

<p>ከአምስት ሚሊዮን በላይ አስቸኳይ የምግብ እርዳታ የሚያስፈልገው ሕዝብ ሸክም ያለበት መንግሥት ለእርዳታና መልሶ ለማቋቋም ወይም ለአደጋ መከላከልና ዝግጁነት ኮሚሽን የመደበው መደበኛ ባጀት አሥራ አምስት ሚሊዮን ሁለት መቶ ዘጠና ዘጠኝ ሺህ ሁለት መቶ ብር ነው።</p>

<p>በአጠቃላይ የሀገሪቱ የ1992 ዓ.ም አጠቃላይ ወጪ አሥራ ሦስት ቢሊዮን ስምንት መቶ ዘጠና ስድስት ሚሊዮን አራት መቶ ሰባ አምስት ሺህ ዘጠኝ መቶ ብር ሲሆን በዓመቱ በተለያየ መንገድ የውጭ ብድርንና እርዳታን ጨምሮ ይገኛል የተባለው ገንዘብ አሥራ ሁለት ቢሊዮን ሁለት መቶ አራት ሚሊዮን ሰባ አምስት ሺህ ዘጠኝ መቶ ብር ነው።</p>


<p class="align-center"><a href="/Gazettas/Tomar/info/Tomar.sera.html">ከጦማር ሰኔ 16 ቀን 1991</a></p>

</body>
</html>	
