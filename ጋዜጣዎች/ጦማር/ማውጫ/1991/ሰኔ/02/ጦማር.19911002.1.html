<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>150 የፓርላማ አባላት ማሠልጠኛ ገቡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">150 የፓርላማ አባላት ማሠልጠኛ ገቡ</h1>


<p>አዲስ አበባ፦ በሀገራችን ላይ የተሰነዘረውን ወረራ ለመከላከልና ጠላትን ከሀገር ድንበር ለማስወጣት በሚደረገው ጥረት የራሳቸውን አስተዋፅኦ ለማበርከት ሰሞኑን ከየአቅጣጫው ወደማሰልጠኛ ከሚገቡ አዲስ ምልምሎች ጋር 150 የሚሆኑ የኢሕአዴግ አባል ካድሬ የም/ቤት አባላት ወደ ማሰልጠኛዎች መሠማራታቸውን ከዘማች ካድሬዎቹ ከተገኘ መረጃ ለማወቅ ተችሏል።</p>

<p>አንድ ወደ ሁርሶ የተንቀሳቀሱ ዘማች የፓርላማ አባል እንደተናገሩት የአሁኑ ሥልጠና በሦስት ግዙፍ ማሠልጠኛዎች ውስጥ በመካሄድ ላይ ሲገኝ፣ በትልቅነቱ የሚታወቀውና በኢሕአዴግ ዘመን ጦር ተቀብሎ አሠልጥኖ የማያውቀው የብላቴ ማሠልጠኛም ምልምሎችን መቀበል ጀምሯል ተብሏል።</p>

<p>የፓርላማ አባላቱ ወደ ግንባር እንዲዘምቱ የተደረገው ፓርላማው ሳይነጋገርበት መሆኑን የገለፁት ዘማች የኢሕአዴግ አባላት በእነርሱ ምትክ ፓርላማው ስብሰባ በሚያደርግበት ጊዘ ምልአተ ጉባዔው እንዳይጓደል፣ ሚኒስትሮችና ኮሚሽነሮች እንዲሁም ቀደም ሲል በመደበኛው ሹማምንት ወንበሩን እንዲሞሉ እንደሚደረግ እንደተነገራቸው ገልጠዋል። ከዚህ በተጨማሪም በሰኔ ም/ቤቱ በሚዘጋበት ወቅት ሌሎች 100 ካድሬ የፓርላማ አባላት እንደሚዘምቱ እንደተገለፀላቸው እነዚሁ ዘማች ካድሬዎች ተናግረዋል።</p>

<p>ይህ በዚህ እንዳለ የ1992 ዓ.ም የመከላከያ ባጀት ከመፅደቁ በፊት 1.089 ቢሊዮን ብር ወደ መከላከያ ባጀት እንዲዞር መደረጉን ምንጮች መረጃ ገልጧል። እንደምንጮቹ መረጃ ከሆነ ባጀቱ ከካፒታል ባጀት ወደ መደበኛ ባጀት እንዲዞር ተደርጎ ወጪ የሆነ ገንዘብ ነው ተብሏል. ይህ ዓይነቱ አሠራር ምን ያህል ሕጋዊ እንደሆነ ባይታወቅም ጦርነቱ ከተጀመረው ወዲህ ይህ የተጨማሪ ባጀት ምድብ ለሦስተኛ ጊዜ መሆኑን ምንጮቹ አመልክተዋል።</p>

<p>ከወራት በፊት 550 ሚሊዮን ብር የተመደበ ሲሆን ከዚያ በተጨማሪም 800 ሚሊዮን ብር ለመከላከያ የተመደበ መሆኑን የገለፁት እነዚህ ምንጮች ማዕከላዊ መንግሥት ለክልሎች ድጎማ ከዛው ገንዘብ ውስጥም 0.911 ሚሊዮን ብር በተመሣሣይ ሁኔታ እንዲዞር ሳይደረግ እንዳልቀረ ይነገራል።</p>

<p class="align-center"><a href="/Gazettas/Tomar/info/Tomar.sera.html">ከጦማር ሰኔ 2 ቀን 1991</p>


</body>
</html>
