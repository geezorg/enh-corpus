<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የተባረሩት መኮንኖች ተመለሱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የተባረሩት መኮንኖች ተመለሱ</h1>


<p>አዲስ አበባ፦ በሻዕቢያና በኢሕአዴግ መንግሥታት መካከል ከተከፈተው ጦርነት ጋር በተያያዘ፣ አዲስ ለተጀመረው ተዋጊ ኃይልን የማሰልጠን ተግባር ከተበታተኑበት ተጠርተው፣ የማሰልጠን ሥራቸውን በማከናወን ላይ ሳሉ የተባረሩት የቀድሞ ጦር አሰልጣኝ መኮንኖች ከብዙ ክርክር በኋላ ወደ ማሰልጠን ሥራቸው እንዲመለሱ መደረጉን ስማቸው እንዲገለጽ ካልፈለጉ ተመላሽ መኮንኖች ከተገኘ መረጃ ለማወቅ ተችሏል።</p>

<p>እነዚህ በመቶዎች የሚቆጠሩትና «የኢሠፓና የደህንነት አባላት ናችሁ» የሚል የጹሑፍ ማስረጃ የተሰጣቸው መኮንኖች፣ መጋቢት 29 ቀን 1991 አዲስ አበባ በሚገኘው የምድር ጦር ጠቅላይ መምሪያ ከጧቱ 2:30 እስከ 10:30 ከመከላከያ ሚኒስትር ባለሥልጣናት ጋር ስብሰባ አድርገው እንደነበር መረጃዎች አመልክተዋል።</p>

<p>በዚህ ስምንት ሰዓት ያህል በፈጀው ስብሰባ ላይ የተነሳው ዝርዝር ጉዳይ ምን እንደሆነ ባይገለፅም «የኢሠፓና የደህንነት አባል ናችሁ» ተብለው መባረራቸው ፍፁም አግባብ እንዳይደለ፣ በመኮንኖቹ በኩል መነሳቱና፣ በሌላ በኩል ደግሞ በማሰልጠኛ ጣቢያዎቹ ውስጥ መኮንን ሳይሆኑ መኮንኖች እንደሆኑ ገልጠው ስለተሰገሰጉ የበታች ሹሞች፣ እንዲሁም ማዕረጋቸውን ጨምረው ስላስመዘገቡት መኮንኖች እንዲሁም አሰልጣኞቹ እርስ በእስርሳቸው ስለነበራቸው ሽኩቻ መወሳቱን በጥቅሉ ለማወቅ ተችሏል።</p>

<p>መኮንኖቹ ከሚያዝያ 5 ቀን 1991 ጀምሮ ወደተመደቡበት ማሰልጠኛ ማዕከል የተንቀሳቀሱ ሲሆን ስብሰባው በተደረገበት ዕለት ከክልሎች ለመጡ መኮንኖች ከስብሰባው ቀን ጀምሮ በቀን ሰባ ሁለት ብር አበል እየተከፈላቸው፣ እስከ ሚያዝያ 5 ቀን 1991 አዲስ አበባ እንዲቆዩ ተደርጓል ተብሏል።</p>

<p>ስብሰባውን የመሩት ከፍተኛ የመከላከያ ሚኒስቴር ባለሥልጣን መኮንኖቹ፣ «የኢሠፓና የደህንነት አባላት ናቸው» ተብለው መባረራቸው እንቆቅልሽ እንደሆነባቸው መግለፃቸውና ይህንን ተግባር የፈፀሙትን የሁርሶ ማሰልጠኛ ኃላፊዎች እንደገለፁዋቸው ቢገልፅም፣ አሁን እንዲመለሱ የተደረጉት አሰልጣኞች «የኢሠፓና የደህንነት አባላት በመሆናቸው ተሰናብተዋል» የሚለውን ደብዳቤ ተመላሽ ያደረጉ ብቻ እንዲሆን መደረጉም ተያይዞ ተገልጧል።</p>


<p class="align-center"><a href="/Gazettas/Tomar/info/Tomar.sera.html">ከጦማር ሚያዝያ 13 ቀን 1991</a></p>

</body>
</html>	
