<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአዲስ አበባ ንግድ ምክር ቤት ከኢትዮጵያው ተቀላቀለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center">50ኛ ዓመቱን በድምቀት ያከበረው</h2>

<h1 class="align-center">የአዲስ አበባ ንግድ ምክር ቤት ከኢትዮጵያው ተቀላቀለ</h1>

<h3 class="align-center">አባላቱ ስብሰባ እንዳይገቡ ተከለከሉ</h3>


<p>አዲስ አበባ፦ የኢትዮጵያ ንግድ ምክር ቤትና የአዲስ አበባ ንግድ ምክር ቤት ራሱን አግልሎ ከቆየ በኋላ ትላንት ጥቅምት 3 ቀን 1991 ዓ.ም በአዲስ አበባ ማዘጋጃ ቤት አዳራሽ በተካሄደው ስብሰባ ላይ የአዲስ አበባንግድ ምክር ቤት ተመልሶ ከኢትዮጵያ ንግድ ምክር ቤት ጋር እንደሚሠራ አስታውቋል።</p>

<p>የአዲስ አበባ ንግድ ምክር ቤት ይኼን ያስታወቀው ሁለቱ ምክር ቤቶች በሦስተኛ ወገን ጉዳያቸው እንዲታይ ባቀረቡት ሐሳብ መሠረት የንግድና ኢንዱስትሪ ሚኒስትር አቶ ካሣሁን አየለና የአዲስ አበባ መስተዳድር ፕሬዚዳንት አቶ አሊ አብዶ በገላጋይነት በተገኙበት ጉባኤ ላይ ነው።</p>

<p>ምክር ቤቱ ሳይጠየቅ በስብሰባው መሀከል ይኼን ያስታወቀው ጉዳዩን የሚያጣራ ኮሚቴ እንዲመሠረት በመወሰኑ ነው። ይኸው ኮሚቴ ከመንግሥት ወገን ከንግድና ኢንዱስትሪ ሚንስትር የሚንስትሩ ሕግ አገልግሎት ኃላፊና ባልደረባቸውን፣ ከአዲስ አበባ መስተዳድር የንግድና ቱሪዝም ቢሮ ምክትል ኃላፊውና የቢሮው አካውንታንት እንደዚሁም ከሁለቱም ምክር ቤቶች ሰባት፣ ሰባት ተወካዮች በድምሩ በአሥር አባላት የተዋቀረ ነው።</p>

<p>በሌላም በኩል በዚህ ጉባዔ ላይ የኢትዮጵያ ንግድ ምክር ቤትና በሌላኛው የመንግስት ወገን የተጠሩ ብቻ ወደ ስብሰባ አዳራሽ እንዲገቡ የተደረገ ሲሆን የአዲስ አበባ ንግድ ምክር ቤት አባላት ወደ ስብሰባ አዳራሹ እንዳይገቡ በመከልከላቸው ስብሰባውን ሳይካፈሉ ቀርተዋል።</p>

<p>ወደ አዳራሹ ለመግባት ለመንግሥትና የግል መገናኛ ብዙሃን ጋዜጠኞች ጭምር ተከልክሎ ከቆየ በኋላ ለጋዜጠኞች ሲፈቀድ የአዲስ አበባ ንግድ ምክር ቤት ኅብረተሰብ እንዲመለስ የተደረገው የጥሪ ወረቀት የላችሁም በሚል ምክንያት ነው።</p>

<p>በሥፍራው የተገኘው የጦማር ሪፖርተር ለአዲስ አበባ ንግድ ምክር ቤት ፕሬዚዳንት ለአቶ ክቡር ገና ካቀረበላቸው ጥያቄ ለመረዳት እንደተቻለው በመጥሪያ ወረቀቱ የተጠሩት የቦርዱ አባላት ብቻ ሲሆኑ የተቀረው የአዲስ አበባ ንግድ ምክር ቤት አባል መጥሪያው አልደረሰውም።</p>

<p>የአዲስ አበባ ንግድ ምክር ቤት አባላትን ለማስገባት ከፕሬዚዳንቱ ጀምሮ ጥረት ቢደረግም ውጤቱ የተሳካ አልነበረም። እንደውም ሁለቱ የመንግስት ባለስልጣናት ከመምጣታቸው በፊት የአዲስ አበባ ንግድ ምክር ቤት ቦርድ አባላት ወደ ስብሰባ አዳራሹ እንዳይገቡ ተከልክለው ነበር። በኋላም ፕሬዚዳንቱ አቶ ክቡር ገና ከባለሥልጣናቱ ጋር ከተነጋገሩ በኋላ ወደ አዳራሹ እነርሱ ብቻ ሲገቡ ሌሎች በመጡበት አኳኋን እንዲመለሱ ተደርጓል።</p>

<p>አንዳንድ የአዲስ አበባ ንግድ ምክር ቤት አባላት በሥፍራው ሲናገሩ እንደተደመጠው በሬዲዮና በጋዜጣ ተጠርተው የመጡ ሲሆን፤ እዛም ከደረሱ በኋላ በራሳቸው ጉዳይ ላይ እንዳይወያዩ መደረጋቸው ግራ የሚያጋባ ነው ብለዋል።</p>

<p>ይህ በዚህ እንዳለ የአዲስ አበባ ንግድ ምክር ቤት የ50ኛ ዓመት የወርቅ ኢዮቤልዮ በዓሉን ባለፈው ሐሙስ መስከረም 28 ቀን 1991 በሀገር ፍቅር ቴአትር በታላቅ ሥነሥርዓት አክብሯል። በዚህ የአከባበር ሥነሥርዓት ላይ የሕዝብ ተወካዮች ም/ቤት አፈጉባኤ አቶ ዳዊት ዮሐንስ፣ የትራንስፖርትና መገናኛ ሚኒስትር ም/ሚኒስትር አቶ አየነው ቢተውልኝ የተገኙ ሲሆን በክብር እንግድነት የቀድሞው የም/ቤቱ ፕሬዚዳንትና የታዋቂው ባለቅኔና ሰዓሊ ገብረክርስቶስ ደስታ ታላቅ ወንምድ አቶ ተድላ ደስታ ተገኝተዋል።</p>


<p class="align-center"><a href="/Gazettas/Tomar/info/Tomar.sera.html">ከጦማር ጥቅምት 4 ቀን 1991</a></p>

</body>
</html>	
