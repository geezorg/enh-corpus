<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሱዳናዊያን ስደተኞች በቁጥጥር ሥር እየዋሉ ናቸው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ሱዳናዊያን ስደተኞች በቁጥጥር ሥር እየዋሉ ናቸው</h1>


<p>አዲስ አበባ፦ በኢትዮጵያ ውስጥ የሚገኙ ኤርትራውያንን በመያዝና በመሸኘት ላይ አተኩረው የነበሩት የአዲስ አበባ ፖሊሶች ከሰሞኑ ደግሞ ሱዳናዊያን ስደተኞች ይዘው በማሰር ላይ ይገኛሉ።</p>

<p>በሌሎች የከተማዋ ክፍሎች እየተከናወነ ያለውን ወይም ሲከናወን የነበረውን ይህ ዜና እስከተዘጋጀበት ጊዜ ድረስ ለማወቅ ባይቻልም፣ በወረዳ አሥራ ሦስት መስተዳድር ጽ/ቤት ካለፈው ቅዳሜ ማለዳ ጀምሮ በርካታ ሱዳናዊያን ስደተኞች ታስረው እንደሚገኙ ለማወቅ ተችሏል።</p>

<p>ይህ የሱዳን ስደተኞችን የመያዝና ከከተሞች አካባቢ ወደ መጠለያ የማጓጓዝ ተግባር ከወራት በፊት በተመሣሣይ ሁኔታ የተከናወነ መሆኑ ሲታወቅ፣ የአሁኑ እርምጃም የዚያው ተከታይ ነው የሚል ግምት ፈጥሯል።</p>

<p>እስከትናንት ድረስ ከሰዓት በኋላ ድረስ በወረዳ አሥራ ሦስት መስተዳድር ጽ/ቤት ውስጥ ዘጠና የሚደርሱ ሱዳናውያን ታስረው ሲገኙ ከእነዚህ ውስጥ ሰላሳ የሚሆኑት ኢትዮጵያውያን ናቸው ተብሏል።</p>

<p>ለእስረኞቹ ቅርበት ካላቸው ወገኖች ለማወቅ እንደተቻለው ፣ አስፈላጊው መጣራት ተደርጎ ኢትዮጵያውያኑ ከተለቀቁ በኋላ ሱዳናዊያኑ ወደ ሸርቆሌ፣ ፋኝዶና ዲማ ይወሰዳሉ ተብሏል።</p>

<p>ሸርቆሌ በቤንሻንጉል ጉምዝ ክልል በኩል በሱዳን ጠረፍ ላይ የሚገኝ የስደተኞች መጠለያ ሲሆን ፋኝዶ በጋምቤላ፣ ዲማ ደግሞ በደቡብ ምዕራብ ኢትዮጵያ ከሚዛን ተፈሪ በኩል ከኢትዮ-ሱዳን ድንበር ከ30-35 ኪ.ሜትር ርቀት ላይ የሚገኝ የደቡብ ሱዳን ስደተኞች መጠለያ ሥፍራ ነው።</p>

<p>የስደተኞቹን በቁጥጥር ሥር መዋል ጉዳይ አስመልክቶ ጉዳዩ የሚመለከታቸውን በኢትዮጵያ የስደተኞች ጉዳይ ኮሚሽን ጽ/ቤት ኃላፊ የሆኑት አቶ አያሌው የተባሉትን ባለሥልጣንን በስልክ ጠይቀናቸው «የማውቀው ነገር የለም» በማለት ሊያነጋግሩን ፍቃደኛ አልሆኑም።</p>


<p class="align-center"><a href="/Gazettas/Tomar/info/Tomar.sera.html">ከጦማር ታህሣሥ 14 ቀን 1991</a></p>

</body>
</html>	
