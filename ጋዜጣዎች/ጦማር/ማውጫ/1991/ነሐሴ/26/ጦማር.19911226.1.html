<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ጤና ረዳቶች ሀዘናቸውን ጀመሩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ጤና ረዳቶች ሀዘናቸውን ጀመሩ</h1>


<p>አዲስ አበባ፦ የኢትዮጵያ ጤና ረዳቶች ያቀረቡት የመብት ጥያቄ ምላሽ ስለተነፈገው ባሳለፉት ውሳኔ መሠረት የአቤቱታ ማሰሚያ የሀዘን ቀናቸውን ካለፈው ሰኞ ነሐሴ 24 ቀን 1991 ዓ.ም አንስቶ ማካሄድ ጀመሩ።</p>

<p>የሀዘን ቀኑ የሚታሰበው ጥቁር ጨርቅ ክንዳችው ላይ በማሰር ሲሆን የጤና ረዳቶቹ በሚሰሩበት ቦታ ሁሉ ተግባራዊ አድርገዋል። የሀዘን ቀኑ በተመሳሳይ ሁኔታ እስከ ጳጉሜ 6 ቀን 1991 ዓ.ም ድረስ የሚዘልቅ ሲሆን በዚህም አቤቱታቸው ምላሽ ከተነፈገው ምን ሊከተል እንደሚችል ጤና ረዳት ኃይሉ አክሎግ ሲናገሩ «ብዙ ሰዎች ስላሰርነው ጨርቅ ሲጠይቁን መልሳችን ስራ አቁሞ ሕዝብን ከመበደል እየሰራን መብትን ማስጠበቅ ይሻላል በሚል ነው» በማለት አስተያየታቸውን ሰንዝረው «ይህ አሁን ውጤት ባያስገኝም አንድ ቀን ግን ጊዜ ይፈታዋል» በማለት ተናግረዋል።</p>

<p>ሌላው ከየካቲት 12 ሆስፒታል አስተያየት የሰጡት ጤና ረዳት ገብረው ስብሀቱ እስካሁን ጥቅር ባጁን በማሰራቸው በሆስፒታሉ ውስጥ ምንም ዓይነት ችግር እንዳልደረሰባቸው ተናግረው በዚህ ርምጃ ውጤት ይገኛል ብለው እንደማይጠብቁ አልሸሸጉም። ይሁንና ሥራቸውን እየሠሩ የመብት ጥያቄን ማቅረብ የሚለው እንደሌሎች የሙያ ባልደረቦቻቸው ሁሉ የርሳቸውም ጠንካራ እምነት ነው። አንድ ጤና ረዳት ደግሞ እምቢተኛ የሆኑት ባለሥልጣናት በዚህ ግፊት ተፅዕኖ ሊያድርባቸው ይችላል ብለው እንደሚያስቡ ለዘጋቢው ገልፀዋል።</p>

<p>ይህ ዜና እስከተጠናቀረበት ጊዜ ድረስ ለአቤቱታው የተሰጠ ምላሽ የለም። የጤና ረዳቶቹ አቤቱታቸውን በዚህ መልኩ ማቅረቡን የፈለጉት በሥራ ማቆም አድማ ቢሆን በኅብረተሰቡ ላይ የበለጠ ጉዳት ይደርሳል በሚል የኃላፊነት ስሜት እንደሆነ አይዘነጋም። የሚመለከተው የመንግሥት አካልም ይህንኑ የጤና ረዳቶቹን ኃላፊነት የተሞላን አቤቱታ ከግምት በማስገባት ለጥያቄዎቻቸው አዎንታዊ ምላሽ መስጠት ይጠበቅበታል።</p>


<p class="align-center"><a href="/Gazettas/Tomar/info/Tomar.sera.html">ከጦማር ነሐሴ 26 ቀን 1991</a></p>

</body>
</html>	
