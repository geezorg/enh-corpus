<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሆላንድ የሚገኙ ኢትዮጵያውያን ስደተኞች ሊመለሱ ነው።</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

 
<h1 class="align-center">ሆላንድ የሚገኙ ኢትዮጵያውያን ስደተኞች ሊመለሱ ነው።</h1>
<h2 class="align-center">ኢትዮጵያዊያን በዓለም ዙሪያ በመከራ ተውጠዋል</h2>


<p>ቁጥራቸው በውል ያልታወቁ በሆላንድ የሚኖሩ ኢትዮጵያውያን ስደተኞች ወደ ሀገራቸው በቅርቡ መመለስ እንዳለባቸው የሀገሪቱ የእድገትና ትብብር ሚኒስቴር ቃል አቀባይ ለዜና ሰዎች በሰጡት ገለጣ አስታውቀዋል።</p>

<p>ሆላንድ የፖለቲካ ጥገኝነት መብት የሌላቸው ያለቻቸውን እንደዚህም ስደተኞች ወደ ኢትዮጵያ ለመመለስ ከኢትዮጵያ መንግሥት ጋር ስምምነት ላይ ከደረሰች በኋላ ለዚሁ ተግባር የሚውል ሰባት ሚሊዮን ዶላር መመደቧን ዜናው ገልጧል።</p>

<p>ከስደተኞች መሐከል አብዛኛው የኢኮኖሚ ጥቅም ፍለጋ የተሰደደ መሆኑን የገለጠችው ሆላንድ ትክክለኛ የፖለቲካና የሃይማኖት ችግር ያለባቸው ስደተኞች ካሉ ጥያቄያቸው በአግባቡ ተጠንቶ የስደተኝነት መብት ሊሰጣቸው እንደሚችል አስታውቃለች። </p>

<p>የተመላሽ ስደተኞቹ ቁጥርና መመለስ የሚጀምሩበት ጊዜ መቼ ሊሆን እንደሚችል በግልፅ አልተብራራም።</p>

<p>ከዚህም ሌላ ስደተኞቹ ወደ ሀገራቸው ተመልሰው ከገቡ ገኋላ እስከተወሰነ ጊዜ ድረስ የሆላንድ መንግሥት በየወሩ አንድ አንድ መቶ ዶላር እየከፈላቸው እንደሚያኖራቸው ዜናው አያይዞ አመልክቷል።</p>

<p>በኢትዮጵያዊያን ስደተኞች ላይ የማባረር ዘመቻ እንደከፈቱት የአውሮፓ መንግሥታት ሁሉ የሆላንድ መንግሥትም በአሁኑ ጥገኝነትን ሊያስጠይቅ የሚያስችል ሁኔታ በሀገሪቱ ውስጥ የለም ማለቱ ተወስቷል።</p>

<p>ከዓለም ዙሪያ ሆላንድ ውስጥ ከሚገኙት ኢትዮጵያዊያን ስደተኞችን ለማባረር ሙከራ አድርገው እንደነበር የሚታወስ ሲሆን ጀርመን ባለፈው ሁለት ዓመት አያሌ ኢትዮጵያውያንን በግድ ከሀገሯ እንዳስወጣች አይዘነጋም</p>

<p>በሊባኖስ በሳውዲ ዓረቢያ በተባበሩት የዓረብ ኤሜሬት የሚገኙ ኢትዮጵያዊያን ስደተኞች ንብረታቸውን ተቀምተው በጉልበት ወደ ሀገራቸው እንዲመለሱ ተደርጓል። ይህ እንቅስቃሴ ከቅርብ ጊዜ ወዲህ በግብፅም መጀመሩ ተዘግቧል።</p>

<p>በሱዳንና በኬንያ ከሚገኙ ስደተኛ ኢትዮጵያዊያን መሐከል በርካታ ቁጥር ያላቸው በተባበሩት መንግሥታት ድርጅት የስደተኞች ከፍተኛ ኮሚሽን አማካይነት ወደ ሀገር መመለሳቸው ይታወቃል። ለእነዚህ ስደተኞች የተሰጠው የመቋቋሚያ ገንዘብና ቁሳቁስ በሀገሪቱ ውስጥ ካለው የኑሮ ሁኔታ ጋር የማይመጣጠን በመሆኑ በርካታ ከስደት ተመላሽ ኢትዮጵያውያን በልመና ሥራ ላይ ተሠማርተው ይታያሉ።</p>

<p>በጅቡቲ ያሉ ስደተኞች በጅቡቲ መንግሥት ጦር አስገዳጅነት ከሀገሪቷ ድንበር ተባርረው በኢትዮጵያ ጠረፍ ላይ በኢትዮጵያ መንግሥት ተሰብስበው መጥተዋል። ጅቡቲ አሳልፋ ከሰጠቻቸው ኢትዮጵያውያን ስደተኞች መካከል የደርግ ከፍተኛ ባለሥልጣን የነበሩት ሻለቃ መላኩ ተፈራና የአፋር አብዮታዊ ዴሞክራሲያዊ አንድነት ግንባር ሁለተኛ ሰው የሆኑት የኢሕአዴግ መንግሥት ተቃዋሚ ይገኙበታል።</p>

<p>በቅርቡ በሰሜን ሶማሊያ ሪፐብሊክ የሚገኙ ኢትዮጵያዊያን ንብረታቸውን ተወርሰው በታጠቁ ኃይሎች ከሶማሊያ ግዛት መባረራቸው የሚታወስ ነው።</p>
<p class="align-center"><a href="/Gazettas/Tomar/info/Tomar.sera.html">ከጦማር ነሐሴ 28 ቀን 1989</a></p>


</body>
</html>	
