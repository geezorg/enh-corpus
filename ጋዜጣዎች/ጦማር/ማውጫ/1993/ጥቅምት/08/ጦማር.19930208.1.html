<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በሰላማዊ ሰልፉ የታሰሩት የኦሮሞ ተማሪዎች ተፈቱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በሰላማዊ ሰልፉ የታሰሩት የኦሮሞ ተማሪዎች ተፈቱ</h1>


<p>የኦሮሚያን ክልላዊ መንግሥት ዋና ከተማ ከአዲስ አበባ ወደናዝሬት የማዛወር እርምጃ የተቃወሙ በአዲስ አበባ ዩኒቨርስቲ (ከአራት ኪሎ፣ ከአምስት ኪሎና፣ ከስድስት ኪሎ) ከጥቁር አንበሳ ሕክምና ፋኩልቲ፣ ከንግድ ሥራ ኮሌጅና ከኮተቤ መምህራን ትምህርት ኮሌጅ የተወጣጡ ቁጥራቸው አምስት መቶ የሚደርሱ ተማሪዎች ያቀረቡት ጥያቄ ተቀባይነት ባያገኝም ታስረው የነበሩት መፈታታቸው ተገለፀ።</p>

<p>ተማሪዎቹ ጥያቄያቸውን ጥቅምት 3 ቀን 1993 ከጧቱ 2:30 ሰዓት ጀምሮ ባቀረቡበት ወቅት የኦሮሚያ ክልል ፕሬዝዳንት ጽ/ቤት ኃላፊ አቶ ደረጀ ቴሶና የክልሉ መንግሥት የፖለቲካና የአስተዳደር ዘርፍ ኃላፊ አቶ ዮናታን ዲቤሳ አነጋግረዋቸዋል። በሰለፉ ላይ ከነበሩት አንዳንድ ተማሪዎች ለማወቅ እንደተቻለው ተማሪዎቹን ያነጋገሩት ሰዎች ለጥያቄው መልስ መስጠት የማይችሉ ከመሆናቸውም በላይ ጥያቄውን ለመቀበል ፈቃደኞች ሳይሆኑ ቀርተዋል።</p>

<p>የተማሪዎቹ ጥያቄ አዲስ አበባ (ፊንፊኔ) ለኦሮሞ ሕዝብ ማዕከል ከመሆኗ ውጭ የኦሮሞ ሕዝብ ታሪካዊ መሬትም በመሆኗ ይህንኑ ታሪካዊነት ጠብቆ ለማቆየትም ሲባል ፊንፊኔ የኦሮሚያ ዋና ከተማ ሆና መቀጠል አለባት የሚል ነው። አንዳንድ ተማሪዎች ለዜና ሰዎች እንደገለጡት «ደናችን ሲቃተል ሕዝባችን ሲራብ ዝም ብለናል ይኼንን ጉዳይ ግን ዝም ልንል አይገባም» ብለዋል። ተማሪዎቹ ከመሀከላቸው በወከሉዋቸው ሰባት የኮሚቴ አባላት አማካይነት ጥያቄያቸውን ለባለሥልጣናቱ አቅርበው ከአካባቢው ከራቁ በኋላ አራት ኪሎ አካባቢ ሦስት ተማሪዎች በፖሊሶች ተይዘው ወደእስር ቤት ተወስደዋል።</p>

<p>እነዚህም ደረጀ ታደሰ የ4ኛ ዓመት የኬሚስትሪ ተማሪ፣ በላይ ከበደ ይ3ኛ ዓመት የስታትስቲክስ ተማሪ እና ፈቃዱ ለሜሳ የ3ኛ ዓመት የሂሳብ ተማሪ ናቸው። ተማሪዎቹ የት ታስረው እንደቆዩ ለጊዜው ባይታወቅም ከትናንት ወዲያ ተለቅቀው ወደትምህርታቸው የተመለሱ መሆኑን ለማወቅ ተችሏል። በሰልፉ ላይ ከነበሩት ተማሪዎች መካከል አንዳንዶቹ ሲገልፁ እንደተሰማው ማስፈራራቱና ዛቻው ቢበዛባቸውም እስራት ቢፈፀምባቸውም የተቃውሞ ጥያቄያቸውን በሰላማዊ አግባብ ከማቅረብ እንደማይመለሱ ገልጠዋል።</p>

<p>በከፍተኛ ትምህርት ተቋማት ውስጥ የሚማሩ የኦሮሞ ተማሪዎች ባለፈው ዓመት በሀገሪቱ ውስጥ የተከሰተውን የእሳት ቃጠሎ ለማጥፋት ለመዝመት ሲጠየቁ በመጓጓዣና በሌሎች ድጋፎች የተባበራቸው የኦሮሚያ ክልላዊ መንግሥት መሆኑ የሚታወስ ነው።</p>


<p class="align-center"><a href="/Gazettas/Tomar/info/Tomar.sera.html">ከጦማር ጥቅምት 8 ቀን 1993</a></p>

</body>
</html>	
