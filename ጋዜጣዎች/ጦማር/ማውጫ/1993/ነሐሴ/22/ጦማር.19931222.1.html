<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ነሐሴ 28 እና 29 ኢህአዴግና አባል ድርጅቶቹ ጉባዔ ይቀመጣሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ነሐሴ 28 እና 29 ኢህአዴግና አባል ድርጅቶቹ ጉባዔ ይቀመጣሉ</h1>


<p>ከአምስት ወራት በላይ ሲካሄድ የነበረውን የኢህአዴግ አባል ድርጅቶች ትርምስ ያረጋጋዋል የተባለለት የኢህአዴግ አባል ድርጅቶችና የግንባሩ ጉባዔ በነሐሴ ወር መጨረሻ ጀምሮ እንደሚካሄድ ግንባሩ ትናንት ማምሻውን ባወጣው መግለጫ አስታወቀ።</p>

<p>ነሐሴ 28 እና 29 ቀን 1993 በአዋሳ በመቀሌ በባህር ዳርና በነቀምቴ ከተሞች እንደሚከፈቱ ከሚጠበቁት ጉባዔዎች ውስጥ ኦህዴድ በነቀምቴ ከተማ ሊያካሂደው ያቀደው ስብሰባ ጠንካራ ውዝግብ ሊገጥመው እንደሚችል ከወዲሁ ተገምቷል። በዚህ በኦህዴድ ጉባዔ ላይ ተካፋይ የሚሆኑት ሰዎች ታዛቢዎችን ጨምሮ ቁጥራቸው አንድ ሺህ እንደሚደርስ ታውቋል። እነዚህ የጉባዔው ተሳታፊዎች የሚተኙባቸው ፍራሾችም ካለፈው እሁድ ጀምሮ ከዝዋይ ተጓጉዘው ጉባዔተኞቹ ወደሚያርፉበት ነቀምቴ መምህራን ማሰልጠኛ ተቋም እየገቡ ይገኛል።</p>

<p>ይህ የኦህዴድ ጉባዔ ቀደም ሲል በወጣለት መርሐግብር መሰረት ዛሬ ነሐሴ 22 ቀን 1993 ይጀመራል ተብሎ የተጠበቀ ቢሆንም ካድሬዎቹ በየቦታው የሚያደርጓቸው ስብሰባዎች በውዝግብ የተሞሉ በመሆናቸው መቀራረብ ላይ እስከሚደርስ ድረስ ጊዜው እንዲተላለፍ መደረጉን ለድርጅቱ ቅርብ ከሆኑ ምንጮች የተገኘው መረጃ አስረድቷል።</p>

<p>በኦሮምያ ምክር ቤት ውስጥ ለተፈጠረው ውዝግብ መንስዔ የሆነው የአባዱላ ገመዳ (ምናሴ ወ/ዮሐንስ) የድርጅት አባል ሳይሆኑ በከፍተኛው የፈላጭ ቆራጭነት ሥልጣን ላይ መውጣትና ምክር ቤት አባል ያልሆኑት አቶ ግርማ ብሩም በክልሉ ጉዳይ ገብተው መገኘታቸው ነው ተብሏል። አባዱላን በተመለከተ ካድሬው እንደሚለው ከሆነ ሰውዬው በድርጅቱ ደንብ መሰረት መጀመሪያ ካድሬ፣ ከዚያ ከፍተኛ ካድሬ፣ ከዚያም የማዕከላዊ ኮሚቴ አባል ከሆኑ በኋላ ደረጃቸውን ጠብቀው ማደግ ሲገባቸው ከመሬት ተነስተው ከላይ መቀመጣቸው ሕገወጥና ከወታደራዊ መፈንቅለ መንግሥት ያልተለያ የሥልጣን አያያዝ ነው ብለውታል።</p>

<p>ሌላውና በአሁኑ ወቅት በኦህዴድ ውስጥ አነጋጋሪ እየሆነ ያለው ፓርቲውን ወክሎ የክልሉ ፕሬዝዳንት የሚሆነው ሰው ጉዳይ ነው። እስካሁን ሲባል እንደሚሰማው ሽፈራው ጃርሶ የሚታሙ ቢሆንም እርሳቸው ከህዝብ ተወካዮች ምክር ቤት አባልነታቸው እስካልተነሱ ድረስ መመረጥ ስለማይችሉ የእርሳቸው ጉዳይ ሊሳካ እንደማይችል ከወዲሁ እየተነገረ ነው። ሁለተኛው ሰው አባዱላ ገመዳ ቢሆኑም እርሳቸው እስካሁን የሕዝብ ተመራጭ ስላልሆኑ የፓርቲው ዋና ፀሐፊ ይሁኑ እንጂ የክልሉ ፕሬዝዳንት ሊሆኑ የመቻላቸው ጉዳይ አጠያያቂ ነው። ህጉ በይፋ ካልተጣሰ በስተቀር። በሦስተኛ ደረጃ ጣት እየተቀሰረባቸው ያሉት ዕጩ ፕሬዝዳንት አቶ ጁነዲን ሳዶ ናቸው። አቶ ጅነዲ እነ አቶ ጫላ ሆርዶፋ ከሥልጣን ከተባረሩበት ጉዳይ ነፃ ስለመሆናቸ በርካታ አጠራጣሪ ሁኔታዎች እንዳሉ ከወዲሁ የሚገልፁ ምንጮች አሉ።</p>

<p>በአጠቃላይ የኢህአዴግ አባል ድርጅቶች ጉባዔዎች በሚያደርጉባቸው ከተሞ እስከ ነሐሴ 28 ቀን 1993 ተጠቃለው እንዲገቡ ትዕዛዝ ተሰጥቷቸዋል። ከዚህም ሌላ ኢህአዴግ እስካሁን የነበረበት ቀውስ ማለቁን ከጉባዔዎቹ በኋላ ማብሰር ስለሚፈልግ የጉባዔዎቹ መካሄድ የቀውሶቹ መርገብ ምልክት መሆን እንዲችል የመንግሥትና የድርጅት መገናኛ ብዙሃን ከፍተኛ ሽፋን እንዲሰጡት ጥብቅ መመሪያ ተላልፎላቸዋል።</p>

<p>ኢህአዴግ ትናንት ምሽት ባወጣው መግለጫ ጉባዔዎቹ ከተጠናቀቁ በኋላ በአመለካከት በአሰራርና በአደረጃጀት አጥርቶ የያዛቸውን መስመሮች ተግባራዊ እንደሚያደርግ ገልጧል። በሌላ በኩልም በተለይ በኦሮሚያ ክልል ጉባዔዎቹ ከተጠናቀቁ በኋላ እስካሁን ጠንካራ ተቃውሞ ሲያቀርቡ የነበሩካድሬዎችና አባላት እርምጃ ሊወሰድባቸው እንደሚችል ለጉዳዩ ቅርበት ያላቸው ምንጮች የፀጥታ ሰዎችን ዋቢ በማድረግ እየገለፁ መሆናቸውን ለማወቅ ተችሏል።</p>

<p>ኢህአዴግ ነሐሴ 19 እና 20 ቀን 1993 የሥራ አስፈፃሚዎች መደበኛ ስብሰባ አድርጎ እንደነበር በትናንት ምሽቱ መግለጫው አውጇል። የሥራ አስፈፃሚው ስለተነጋገረበትና ስላሳላፈው ውሳኔ የተሰጠ ተጨማሪ መግለጫ የለም።</p>


<p class="align-center"><a href="/Gazettas/Tomar/info/Tomar.sera.html">ከጦማር ማክሰኞ ነሐሴ 22 ቀን 1993</a></p>

</body>
</html>	
