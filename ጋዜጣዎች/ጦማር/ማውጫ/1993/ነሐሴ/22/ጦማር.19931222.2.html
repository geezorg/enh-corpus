<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በመቀሌ ሁለት ባለሥልጣናት ታሰሩ፤ ገብሩ አሥራት ትግራይን ጥለው ወጡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በመቀሌ ሁለት ባለሥልጣናት ታሰሩ፤ ገብሩ አሥራት ትግራይን ጥለው ወጡ</h1>


<p>የትግራይ ክልል ርዕሰ መስተዳድር የነበሩት አቶ ገብሩ አሥራት ከነሐሴ 20 ቀን 1993 ጀምሮ ትግራይን ለቀው ከእነቤተሰባቸው ወደአዲስ አበባ መጠቃለላቸውን ከመቀሌ የጦማር ተባባሪ ዘጋቢ ካገኘነው መረጃ ለማወቅ ተችሏል።</p>

<p>በህወሓት ማዕከላዊ ኮሚቴ ውስጥ የተፈጠረው መሰነጣጠቅ ባስከተለው ቀውስ የተነሳ ከስልጣናቸው እንዲነሱ የተደረጉት አቶ ገብሩ አሥራት በትግራይ ውስጥ ለምን መቆየት እንዳልፈለጉ ለጊዜው የታወቀ ነገር ባይኖርም ሥራ ላይ የታገዱት ከእነባለቤታቸው ጭምር በመሆኑ ምናልባት ባጋጠማቸው የኑሮ ችግር የተነሳ አዲስ አበባ ሆነው ስራ ለመፈለግ ነው የሚሉ ወገኖች አሉ።</p>

<p>ይህ በዚህ እንዳለ የመቀሌ ከተማ ማዘጋጃ ቤት የከተማ ልማት ሹም አቶ አዳነ እና የከተማው ቦታና መሬት አስተዳደር ኃላፊ አቶ ንዋይ ለጊዜው በይፋ ባልታወቀ ምክንያት ባሳለፍነው ሳምንት በፖሊስ ቁጥጥር ሥር ውለው በመቀሌ ሦስተኛ ፖሊስ ጣቢያ እንደሚገኙ ከመቀሌ የደረሰን መረጃ አመልክቷል። የዚህ ዜና ዘጋቢ ስለታሰሩት ባለሥልጣናት አንዳንድ የከተማውን ነዋሪዎችን አነጋግሮ እንዳገኘው ሀሳብ ከሆነ የታሰሩት ባለሥልጣናት አንዳንድ የከተማውን ነዋሪዎች አነጋግሮ እንዳገኘው ሐሳብ ከሆነ የታሰሩት ባለሥልጣናት የአቶ መለስ ዜናዊን መስመር ከሚቃወሙት ወገኖች ጋር ትስስር አላቸው ከሚል ብቻ ሊሆን እንደሚችል ተገምቷል።</p>

<p>በሌላ በኩል በዚህ ወር መጨረሻ ላይ በመቀሌ ከተማ ለሚካሄደው የህወሓት ጉባዔ ላይ ተሳታፊ የሚሆኑ 700 ያህል አባላት ከነሐሴ 21 ቀን 1993 ጀምሮ መቀሌ እንዲገቡ መመሪያ እንደተሰጣቸው ለማወቅ ተችሏል።</p>

<p>በአሁኑ ወቅት በኦህዴድ ውስጥ እንደተፈጠረው የክልል መሪ ምርጫ ላይ ህወሓቶችም ግራ የተጋቡ እንደሚመስሉ መረጃዎች ያመለክታሉ። እስካሁን ድረስ ባለው መረጃ ከዶክተር ሰለሞን እንቋይና ከአቶ አባይ ወልዱ ሌላ በአሜሪካ የኢትዮጵያ አምባሳደር ብርሃነ ገብረክርስቶና አባይ ፀሐዬ ታስበዋል ተብሏል። ይሁን እንጂ አቶ አባይ ፀሐዬ ኃላፊነቱን መቀበል እንደማይፈልጉ በይፋ መግለፃቸውን ተያይዞ የደረሰን መረጃ ቢያመለክትም ብርሃነ ገ/ክርስቶስም ሆኑ አባይ ፀሐዬ የትግራይ ክልል ምክር ቤት አባላት አለመሆናቸው የሚታወቅ ነው።</p>


<p class="align-center"><a href="/Gazettas/Tomar/info/Tomar.sera.html">ከጦማር ማክሰኞ ነሐሴ 22 ቀን 1993</a></p>

</body>
</html>	
