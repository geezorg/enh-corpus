<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢህአዴጎች ዛሬ ነገና ሐሙስ ጉባዔ ይጀምራሉ፤ ኦህዴድ ትናንት ጀምሯል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢህአዴጎች ዛሬ ነገና ሐሙስ ጉባዔ ይጀምራሉ፤ ኦህዴድ ትናንት ጀምሯል</h1>


<p>ሦስቱ የኢህአዴግ አባል ድርጅቶች ከዛሬ ጀምሮ እስከፊታችን ሐሙስ ድረስ ጉባዔዎቻቸውን ከዛሬ ጀምሮ እስከፊታችን ሐሙስ ድረስ ጉባዔዎቻቸውን ይጀምራሉ። ኦህዴድ ትናንት በነቀምት ከተማ ጀመረ።</p>

<p>ኦህዴድ በነቀምት የሚያካሂደውን ጉባዔ ትናንት የጀመረ ሲሆን ህወሓት በመቀሌ ነገ ነሐሴ 30 ቀን 1993 እስከጳጉሜ 4 ቀን 1993 ይቆይበታል። የደቡብ ኢትዮጵያ ህዝቦች ዴሞክራሲያዊ ግንባር እና የብሔረ አማራ ዴሞክራሲያዊ ነቅናቄ በአዋሳና በባህር ዳር ከተሞች ጳጉሜ 1 ቀን 1993 ጉባዔያቸውን ጀምረው ጳጉሜ 5 ቀን 1993 ያጠናቅቃሉ ተብሏል።</p>

<p>የአባል ድርጅቶቹ ጉባዔ የጐደሉ የአመራር አባላትን ያሟላ፣ የማዕከላዊ አባላትን ይሰይማል፣ «ተሻሽለዋል» የተባሉትንም ደንቦች ያፀድቃል፣ ለሚካሄደው የኢህአዴግ ጉባዔ ተሳታፊ የሚሆኑትንም አባላትም ይሰይማል ተብሎ ይጠበቃል። ኢህአዴግ እስከ መስከረም 15 ቀን 1994 ድረስ ሁሉንም ድርጅታዊ ሥራዎች አጠናቆ ወደመንግሥታዊ ስራ ለመመለስ እንዲያመቸው ጉባዔዎቹን ከመስከረም 15 በፊት እንደሚጨርስ ቅርብ ከሆኑ ምንጮች ለማወቅ ተችሏል።</p>

<p>ከመስከረም 15 እስከመስከረም 19 ቀን 1994 ባሉት ጊዜያት ውስጥ የሚሻሩና የሚሾሙ ባለሥልጣናትን በማዘጋጀት በመስከረም ወር የመጨረሻው ሰኞ (መስከረም 28 ቀን 1994) ለሚከፈተው የፓርላማ ስብሰባ በጠቅላይ ሚኒስትሩ አማካይነት ይቀርባሉ ተብሎ ይጠበቃል።</p>

<p>ከኢህአዴግ አባል ድርጅቶች ውስጥ በኦህዴድና ደቡብ ግንባር ውስጥ የተፈጠረው ሁኔታ ችግር ፈጥሮ የቆየ ቢሆንም በተለይ የደቡብ ግንባር በአሁኑ ወቅት የተቃለለ በመምሰሉ ወደአጠቃላይ ጉባዔ ሊያመራ ችሏል ተብሏል። በኦህዴድ ካድሬዎች ውስጥ ያለው ችግር አሁንም ቢሆን ያልተፈታ በመሆኑ በነቀምቴው ጉባዔ ላይ ክርክር ሊነሳ ይችላል ተብሎ ተገምቷል። ኦህዴድ በአሁኑ ወቅት በአባዱላ ገመዳ በሚመራ ጊዜያዊ የተሀድሶ ኮሚቴ እየተመራ ያለ ድርጅት መሆኑ የሚታወቅ ነው። ይህም ጉዳይ በህዝቡም ውስጥ ሆነ በድርጅቱ አባላት ዘንድ ከፍተኛ ጉምጉምታን እየፈጠረ ይገኛል። የወቅቱ የኢትዮጵያ ፕሬዝዳንት ዶክተር ነጋሶ ጊዳዳም በዚህ ኮሚቴ ሕጋዊነት ያላቸውን ተቃውሞ መግለፃቸው ይታወሳል።</p>


<p class="align-center"><a href="/Gazettas/Tomar/info/Tomar.sera.html">ከጦማር ነሐሴ 29 ቀን 1993</a></p>

</body>
</html>	
