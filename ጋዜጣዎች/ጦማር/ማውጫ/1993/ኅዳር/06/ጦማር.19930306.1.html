<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ጅቡቲ ኢትዮጵያውያን ሹፌሮችን በከባድ እሥራት ቀጣች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ጅቡቲ ኢትዮጵያውያን ሹፌሮችን በከባድ እሥራት ቀጣች</h1>


<p>መንግሥት በኢትዮጵያውያን የከባድ መኪና ሹፌሮች ላይ በየጊዜው የሚያደርሰው ጫና አሣሣቢ ደረጃ ላይ መድረሱን ከሹፌሮቹ እሮሮ በስፋት በሚሰማበት በአሁኑ ወቅት ካለፈው መስከረም ወር ወዲህ በጅቡቲ መንግሥት ቁጥጥር ሥር የሚገኙ ዘጠኝ ኢትዮጵያውያን ሹፌሮች ከ9-15 ዓመት የሚደርስ እስራት እንደተፍረደባቸው ከሥፍራው ከደረሰን መረጃ ለማወቅ ተችሏል።</p>

<p>ለኢትዮጵያውያኑ ሹፌሮች መታሰር ምክንያት የሆነው ጉዳይ በመስከረም ወር 1993 መጀመሪያ አካባቢ አንድ ዜግነቱ ኢትዮጵያዊ የሆነ ሰው በጅቡቲ ለኢትዮጵያ ከባድ መኪኖች መቆሚያ በሆነ ክልል ውስጥ ገብቶ ዕቃዎችን ሰርቆ ሊያመልጥ ሲል ተይዞ ቁጥራቸው በርካታ በሆነ ሹፌሮች ተደብድቦ ፖሊስ ጣቢያ ከደረሰ በኋላ ሕይወቱ ያለፈ መሆኑን ለጉዳዩ ቅርበት ያላቸው ምንጮች ለጋዜጣው ሪፖርተር ገልፀዋል።</p>

<p>በዚህ ግለሰብ ሞት ምክንያት በወቅቱ 70 የሚሆኑ ሹፌሮች ተይዘው መታሰራቸውና አብዛኛዎቹ ሁኔታው ከተጣራ በኋላ ተለቅቀው እስከ ቅርብ ጊዜ ድረስ 16 ሹፌሮች በእስር ላይ ቆይተው እንደነበር ተገልጧል። ከነዚህ 16 ሹፌሮች መካከል የተቀሩት በነፃ ተለቀው ዘጠኙ በሦስት ደረጃ በተከፈለ ፍርድ ከ9-15 ዓመት በሚደርስ እስራት እንዲቀጡ እንደየተወሰነባቸው ታውቋል።</p>

<p>ኢትዮጵያውያን ሹፌሮች በጅቡቲ የሚደርስባቸው ተፅዕኖ ከፍተኛ መሆኑን የሚገልፁ ሹፌሮች እንደሚናገሩት ሹፌሮቹ ጉዳይ ለማስፈፀም ከማንኛውም የጅቡቲ ባለስልጣንም ሆነ ተራ ዜጋ ፊት ቀርቦ ጉዳይ ለማስፈፀም ቢፈልግ በቅድሚያ ጉቦ ካልከፈለ የማይሞከር ጉዳይ ነው።</p>

<p>ይህ ሁሉ በደልና ስቃይ በኢትዮጵያውያን ሹፌሮች ላይ ሲደርስ በጅቡቲ የሚገኙ የኢትዮጵያ ባለሥልጣኖች የዝሆን ጆሮ ይስጠን ብለው መቀመጣቸው እንዳሳዘናቸውም የጋዜጣው ዘጋቢ ያነጋገራቸው ሹፌሮች አመልክተዋል።</p>


<p class="align-center"><a href="/Gazettas/Tomar/info/Tomar.sera.html">ከጦማር ህዳር 6 ቀን 1993</a></p>

</body>
</html>	
