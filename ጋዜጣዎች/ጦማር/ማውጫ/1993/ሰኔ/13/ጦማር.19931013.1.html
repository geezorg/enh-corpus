<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>እነዶክተር በየነን ከፓርላማ ለማንሳት ዘመቻ ተጀመረ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">እነዶክተር በየነን ከፓርላማ ለማንሳት ዘመቻ ተጀመረ</h1>


<p>የኢህአዴግ የፓርላማ አባላት የሆኑ የህወሓት ተወካዮች « የወከላቸው ህዝብ አመኔታ አጥቶባቸዋል» ተብሎ ከተወካዮች ምክር ቤት ከወንበራቸው እንዲነሱ በተደረገ ማግስት ከደቡብ ሕዝቦችና ብሔር ብሔረሰቦች ክልል ከሐዲያ ዞን ለተወካዮች ምክር ቤት አባልነት የተመረጡት የተቃዋሚዎቹ የደቡብ ኢትዮጵያ ሕዝቦች ዴሞክራሲያዊ ህብረትና የሀዲያ ብሔር ዴሞክራሲያዊ ድርጅት ፓርቲ ተወካዮች (እነዶ/ር በየነ ጴጥሮስ) ከፓርላማ አባልነታቸው እንዲነሱ ሰፊ ዘመቻ ተከፍቶባቸዋል።</p>

<p>በአካባቢው የሚንቀሳቀሱት የተቃዋሚ ፓርቲ አባላት የማዋከብ ዘመቻ ከተከፈተ የቆየ መሆኑን፣ ፓርቲዎቹ በተለያዩ ጊዜያት ከሚሰጧቸው መግለጫዎችና የአካባቢው ነዋሪዎች ለዜና ሰዎች ከሚሰጧቸው ገለፃዎች መረዳት እንደተቻለ የሚታወስ ሲሆን እስከቅርብ ጊዜ ድረስ የነበረው ዘመቻ የበታች የፓርቲ አባላትን በማሰርና በማሰቃየት የአባልነት መታወቂያቸውን መቀማትና ተገድደው መታወቂያቸውን እንዲያስረክቡ በማድረግ ደረጃ ላይ ነበር። ይህ በአካባቢው የነበረው ሕገወጥ እርምጃ በሕግ ያለመታሰር መብታቸው የተጠበቀላቸውን እስከማሰቃየት ደርሶ አሁን ደግሞ ወደሌላ ምዕራፍ በመሸጋገር የአካባቢው ተመራጮችን ከፓርላማ ለማስወጣት ህዝቡን የማነሳሳት ሥራ እየተሰራ ስለመሆኑ ሰሞኑን ከሚደርሱ ዘገባዎች ለማወቅ ተችሏል።</p>

<p>በተለይም ዶ/ር በየነ ጴጥሮስ በተመረጡበት በባዳዋቾ ወረዳ ስር በሚገኙ 46 ቀበሌ ገበሬ ማህበራት ውስጥ የመከላከያ ሠራዊት፣ የፈጥኖ ደራሽ ፖሊስ፣ የወረዳና የቀበሌ ባለሥልጣናት ካድሬዎቹን ህዝቡን እየሰበሰቡ ተወካዮቹን እንዲያወግዝ እያደረጉ ነው ተብሏል። በዚህም መሰረት ህዝቡ እነርሱ እንደሚፈልጉት ከሆነላቸው ገበሬው ዘንድሮ መክፈል የሚገባውን የማዳበሪያና የምርጥ ዘር የብድር ዕዳ ወደሚቀጥለው ዓመት እንደሚያሸጋግሩለት ለመምህራን ደግሞ የነሐሴና የሐምሌ ወር ደመወዛቸውን በጉርሻ መልክ እንደሚሰጡ እየተናገሩ መሆናቸውን የዓይን ምስክሮች ገልጠዋል።</p>

<p>ህዝቡ በዚህ ዓይነት ውጥረት ውስጥ እያለ ብሔራዊ ምርጫ ቦርድ በደቡብ ሊካሄድ የነበረውን ምርጫ ከሐምሌ ወር 1993 ወደ ህዳር 1994 ማሸጋገሩ አግባብ አለመሆኑን የሚገልፅ ተቃውሞ ገጥሞታል። በክልሉ የዞን የወረዳና የቀበሌ ምርጫ መካሄድ የነበረበት በነሐሴ ወር 1992 ነበር። ያኔ ሳይካሄድ ቀርቶ በህዳር 1993 ይካሄዳል ተብሎ ሲጠበቅ እንደገና ወደየካቲት ተሸጋገረ። የካቲት ሲደርስ ደግሞ ወደሐምሌ 1993 ተሸጋግሯል ተባለ። አሁን ደግሞ ጊዜው ክረምትና የአዝርዕት ወቅት መሆኑ እንደምክንያት ቀርቦ ወደኅዳር ወር 1994 ዓ.ም እንዲሸጋገር ተወስኗል።</p>

<p>ይህንኑ በማስመልከት በዶ/ር በየነ ጴጥሮስ የሚመራው የሀዲያ ብሔር ዴሞክራሲያዊ ድርጅት ሰሞኑን ባወጣው መግለጫ «በ1993 ሐምሌ ወር ውስጥ ሊካሄድ መርሃ ግብር ወጥቶለት ከነበረው ምርጫ ጋር በተያያዘ ነገር ግን በሀሰት ውንጀላ ለታሰሩና ለተሰደዱት እንዲሁምየሞት ሰለባ የሆኑ አባላትና ደጋፊዎች ጉዳይ ምንም ዓይነት መፍትሔ ሳያገኝ የኢትዮጵያ ብሔራዊ የምርጫ ቦርድ የምርጫ ጊዜን በማራዘም ወደህዳር ወር 1994 ማሸጋገሩ «በእንቅርት ላይ ጆሮ ደግፍ» እንዲሁ ዓይነት መሆኑንም በእጅግ አሳዛኝና አሳሳቢም ነው»</p>


<p class="align-center"><a href="/Gazettas/Tomar/info/Tomar.sera.html">ከጦማር ሰኔ 13 ቀን 1993</a></p>

</body>
</html>	
