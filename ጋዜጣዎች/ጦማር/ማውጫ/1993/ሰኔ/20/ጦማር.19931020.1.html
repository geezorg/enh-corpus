<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ነጋሶን ማን ይተካቸዋል? ካሱ ኢላላ? አዲሱ ለገሰ? ሙላቱ ተሾመ?</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ነጋሶን ማን ይተካቸዋል? ካሱ ኢላላ? አዲሱ ለገሰ? ሙላቱ ተሾመ?</h1>


<p>ፕሬዝዳንት ነጋሶ ስልጣን ለመልቀቅ የነበራቸው ፍላጎት እየጠነከረ በመጥኣው በዚህ ዓመት በታህሳስ ወር ውስጥ ልጆቻቸውንና ባለቤታቸውን ወደጀርመን በመላክ ብቻቸውን ነበር ኑሮአቸውን ሲገፉ የነበሩት። ለአንዳንድ ወዳጆቻቸው የወደፊት ዕድላቸውን ሲናገሩም «ጠመኔ ይዤ መኖር እችልበታለሁ» ይሉ እንደነበር ለማወቅ ተችሏል። ዶ/ር ነጋሶ እስከትናትና ዕለት በስልጣን ላይ የነበሩ ሲሆን ፓርላማው ሰኔ 30 ቀን 1992 የዓመቱ ሥራውን ከማጠናቀቁ በፊት ፕሬዝዳንት መርጦ ዕረፍት እንደሚወጣ ይጠበቃል።</p>

<p>እስካሁን ለጉዳዩ ቅርበት ያላቸው ወገኖች እንደሚሉት ፕሬዝዳንት የሚሆነው ሰው ከኦሮሞ ከሆነ ቀደም ብሎም ዶ/ር ሙላቱ ተሾመ ታስበው ስለነበር ምናልባትም እርሳቸው ሳይሆኑ አይቀሩም ይባላል። ይሁን እንጂ ዶ/ር ሙላቱ ምንም እንኳን በምስራቅ ወለጋ አርጆ አውራጃ ኖኖቁምባ በሚባለው ቦታ ቢያድጉም ኦሮሚኛ ተናጋሪ እንጂ ኦሮሞ አይደሉም ተብለው ትችት ይቀርብባቸዋል። ከዚህም ሌላ የራሺያ ዶ/ር የሆኑት ሙላቱ ተሾመ ፎቅና ምድር የሆነ ቤት በእምነበረድ በማሰራታቸው እጃቸው በሙስና ውስት አለበት በሚል ግምገማ እንደሚቀርብባቸው የቅርብ ሰዎች ይናገራሉ። በዚህም የተነሳ የሙላቱ ተሾመ ፕሬዝዳንት የመሆን ተስፋ የሰለለ መሆኑ እየተገለፀ ነው።</p>

<p>አቶ አዲሱ ለገሰ አማራን በመወከል በፕሬዝዳንትነት ሥልጣን ላይ ይወጣሉ የሚል ሀሳብ ቢኖርም ባለባቸው የቋንቋ እጥረት የተነሳ እንግዶችን ለመቀበል ችግር ይኖርባቸዋል የሚል ስጋት ስላለ እጩነታቸው አጠራጣሪ ይሆናል ተብሏል። የመጨረሻው ትኩረት ያለው የደቡብ ተወካይ (ጉራጌ) የሆኑት ዶ/ር ካሱ ኢላላ ላይ ሳያርፍ አይቀርም የሚል ድምዳሜ አለ።</p>

<p>ኢህአዴግ ስልጣን ሲይዝ በነበረው የስልጣን ክፍፍል መሰረት በመጀመሪያው አምስት ዓመት የነበረው የጠቅላይ ሚኒስትርነት ሥልጣን የትግራይ እንዲሆን ፕሬዝዳንቱ ኦሮሞ እንዲሆን ነበር። ይሁን እንጂ ይህ ስምምነት ተጥሶ መለስ ዜናዊ ለሁለተኛው አምስት ዓመት በጠቅላይ ሚኒስትርነት ተመርጠዋል። ይህም ስምምነቱን የጣሰ ጉዳይ መሆኑን የሚናገሩ አሉ።</p>

<p>በስምምነቱ መሰረት ኦሮሞ ጠቅላይ ሚኒስትር ሲሆን አማራው ፕሬዝዳንት ይሆናል። አማራ ጠቅላይ ሚኒስትር ሲሆን ደጎ ደቡብ ፕሬዝዳንት መሆን ነበረበት። አሁን ግን ያ ሁሉ ተፋልሶ የትግራይ ተወካይ በጠቅላይ ሚኒስትርነት መቀጠላቸው የሚታወቅ ነው። አሁን ባለው እምነት የፕሬዝዳንትነቱን ቦታ ከኦሮሞ ውጪ የሚሰጥ ከሆነ ዶ/ር ካሱ ኢላላ ይረከቡታል የሚል ነው።</p>


<p class="align-center"><a href="/Gazettas/Tomar/info/Tomar.sera.html">ከጦማር ሰኔ 20 ቀን 1993</a></p>

</body>
</html>	
