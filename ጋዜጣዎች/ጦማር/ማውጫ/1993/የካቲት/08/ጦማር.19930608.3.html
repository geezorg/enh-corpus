<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የጦማር ጋዜጣ አሳታሚ ወደቤንሻንጉል በፖሊስ ተገዶ ተወሰደ፤ ምክትሉም እየተፈለገ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የጦማር ጋዜጣ አሳታሚ ወደቤንሻንጉል በፖሊስ ተገዶ ተወሰደ፤ ምክትሉም እየተፈለገ ነው</h1>


<p>የጦማር ጋዜጣ አዘጋጅና አሳታሚ አቶ በፈቃዱ ሞረዳ ከትላንት በስቲያ በ6-6-93 ከቀኑ 10:30 ሰዓት ላይ ቢሮው ድረስ በመጡ የደንብና የሲቪል ልብስ በለበሱ 7 ያህል ፖሊሶች ተገዶ ተወስዷል።</p>

<p>ጦማር ላለፉት ስምንት ዓመታት በየሳምንቱ የሚወጣ ጋዜጣ ሲሆን የዚሁ ጋዜጣ አሳታሚና አዘጋጅ የሆነው በፈቃዱ ሞረዳ በፖሊሶች ተገዶ እንዲወሰድ የተደረገበት ምክንያት ጥር 23 ቀን 1993 ዓ.ም በታተመው የጦማር ጋዜጣ ስምንተኛ ዓመት ቁጥር 25 ላይ ጋዜጣው ይዞት በወጣው ዜና መሆኑ ተገልጿል።</p>

<p>ይኸው ዜናም የቤንሻንጉል ክልላዊ መንግሥትን የሚመለከት ቢሆንም በዜናው አቀራረብ ላይ ተፈጽሟል ስለተባለው ወንጀል ሳይጠቀስ የክልሉ ፍርድ ቤት ማዘዣ አውጥቶበት ታስሮ እንዲቀርብ በማድረጉ እንደሆነና የአዲስ አበባ መስተዳድር ፖሊስ ወንጀል ምርመራም የትብብር ተግባርን ለመወጣት በጊዜያዊነት ለሁለት ቀናት ያህል በማረፊያ ያቆየው መሆኑን ገልጿል።</p>

<p>ይኸው እትም በወጣበት ማግስት የቤንሻንጉል ክልላዊ መንግሥት ፕሬዝዳንት የሆኑት አቶ ያረጋል አይሸሹም ዜናውን ከየት ነው ያመጣችሁት በሚል በስልክ ጠይቀውት የነበሩ መሆናቸውንና አዘጋጁም ለፌዴሬሽን ምክር ቤት የቀረበውን ደብዳቤ እንዳለ የተጠቀመበት ስለመሆኑ እንዳስረዳቸው ለሥራ ባልደረቦቹ የገለፀላቸው ሲሆን እሳቸውም መረጃውን አቅርብልን ብለውት የነበረ በመሆኑም ይህን ማድረግ ከሙያ ሥነ ምግባሩ ውጭ ስለመሆኑ ስለሁኔታው ያስረዳቸው የሥራ አጋሮቹ ያስታውሳሉ።</p>

<p>የጦማር ጋዜጣ መውጣት በሚገባው መደበኛ ሳምንታዊ ዕለት (ረቡዕ) አዘጋጁ በመታሰሩ የተነሳ ያልወጣ ሲሆን ምክትል አዘጋጁም በፖሊሶች የሚፈለግ በመሆኑ እየታደነ ባለበት ሁኔታ የወጣው የዛሬው ዕትም ምናልባትም አዘጋጁ እስካልተፈታ ድረስ ህትመቱ ሊቆም እንደሚችል የጋዜጣው ዝግጅት ክፍል ከወዲሁ እያዘነ ለጋዜጣው ቤተሰቦች ይገልፃል።</p>


<p class="align-center"><a href="/Gazettas/Tomar/info/Tomar.sera.html">ከጦማር የካቲት 8 ቀን 1993</a></p>

</body>
</html>	
