<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በደቡብ የነገሰው ውጥረት አልረገበም፤ የሟቾች ቁጥር በየጊዜው እየጨመረ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በደቡብ የነገሰው ውጥረት አልረገበም፤ የሟቾች ቁጥር በየጊዜው እየጨመረ ነው</h1>


<p>በገዥው ፓርቲና በተቃዋሚዎች መሀከል ያለውን ልዩነት መሰረት አድርጐ በደቡብ ክልል በተለይም በኦሞ ሸለቆ አካባቢ የተፈጠረው ውጥረት እየተባባሰ በሄደበት በአሁኑ ወቅት መንግሥት በአካባቢው ባስቀመጣቸው ታጣቂዎች ጥይት ተገድለዋል የተባሉ ሰዎች ከጊዜ ወደጊዜ እየጨመረ መሄዱን ከአካባቢው ምንጮች የተገኘው መረጃ አመልክቷል።</p>

<p>እስካሁን ከታማኝ ምንጮች በተገኘው መረጃ መሠረት የስድስት ሰዎች ሞት የተረጋገጠ ከመሆኑም በላይ ሌሎች ስድስት ሰዎችም ሳይሞቱ እንዳልቀረ ተገምቷል። በዚህም መሠረት እስካሁን ዘለቀ በየነ ከፋርሳኖ ቀበሌ፣ አብርሃም ፉንጋ ከላዛምባራ ቀበሌ፣ ደነቀ ደሳለኝ ከድሩጊ ቀበሌ፣ ዳምኮ ቦቤቶ ከላዛምባራ ቀበሌ፣ ዳና ማሎሬ መገደላቸው የታወቀ ሲሆን ከፋርሳኖ ቀበሌም ለጊዜው ስማቸውን ማግኘት ያልተቻለ ሴት ተገድለዋል ተብሏል።</p>

<p>ከዚህም ሌላ የሕዝብ እንደራሴዎች ወንጀል ሲፈፅሙ እጅ ከፍንጅ እስካልተያዙ ድረስ በቁጥጥር ሥር መዋል እንደማይችሉ የሚደነግገው ሕገ መንግሥታዊ መብታቸው ተጥሶ ሁለት የደቡብ ብሔር ብሔረሰቦችና ሕዝቦች ክልላዊ መንግሥት ምክር ቤት አባላት የካቲት 26 ቀን 1993 ጀምሮ በዱራሜ ከተማ ታስረው እንደሚገኙ ታውቋል። እነዚሁ እንደራሴዎች በሕገ ወጥ መንገድ ከመታሰራቸውም ባሻገር ስንቅ እንዳይገባላቸው ተከልክለው በተለይም አቶ ወልደ ሚካኤል ማኔቦ «ቦምብ ትበላለህ» የሚል ዛቻ እንደሚጋደምባቸው ለጉዳዩ ቅርበው ያላቸው ምንጮች ገልፀዋል። ይህ ዜና እስከተጠናቀረበት እስከ ትናንት መጋቢት 4 ቀን 1993 ድረስ የሕዝብ እንደራሴዎቹን ጨምሮ 42 ሰዎች በተቃዋሚ ፓርቲ አባልነትና ደጋፊነታቸው ምክንያት በዱራሜ ፖሊስ ጣቢያ በእስር ላይ ይገኛሉ ተብሏል።</p>

<p>በተያያዘ ዜና በዚሁ በኦሞ ሸለቆ ወረዳ አንድ የመንግሥት ፖሊስ ባልታወቁ ሰዎች ተገድሎ መገኘቱንና ይህንንም የግድያ ተግባር ከተቃዋሚዎች ጋር ለማቆራኘት ጥረት እየተደረገ መሆኑን የአካባቢው ነዋሪዎች የጠቀሰው ዘገባ ያስረዳል። አንዳንድ ነዋሪዎች እንደሚሉት ፖሊሱ የተገደለው ሆን ተብሎ ሰበብ ፍለጋና በሰላማዊ ትግል የገፉበትን ተቃዋሚዎች ለማጥቃት መንገድ ለማግኘት የተጠነሰሰ ሴራ ነው ብለውታል።</p>


<p class="align-center"><a href="/Gazettas/Tomar/info/Tomar.sera.html">ከጦማር መጋቢት 5 ቀን 1993</a></p>

</body>
</html>	
