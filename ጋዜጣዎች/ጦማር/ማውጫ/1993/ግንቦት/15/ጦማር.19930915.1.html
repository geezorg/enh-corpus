<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የዩኒቨርስቲ ም/ፕሬዝዳንት ተማፅኖ አቀረቡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የዩኒቨርስቲ ም/ፕሬዝዳንት ተማፅኖ አቀረቡ</h1>


<p>የአዲስ አበባ ዩኒቨርስቲ ተማሪዎች ባቀረቡት የመብት ጥያቄ የተነሳ በተቀሰቀሰው ግጭት የተቋረጠው የመማር ማስተማሩ ሂደት በተገቢው መንገድ እንዲቀጥል የዩኒቨርስቲው አካዳሚክ ምክትል ዲን ዶክተር ኃይሉ አየለ ከትናንት ወዲያ በተደረገው የአካዳሚክ ስታፍ ስብሰባ ላይ ባቀረቡት ሪፖርት ተማፅኖ አቅርበዋል።</p>

<p>ሰኞ ግንቦት 13 ቀን 1993 በብዚነስና ኢኮኖሚ ክስ ፋኩልቲ አዳራሽ ከቀኑ 10:00 -12:00 ሰዓት በተደረገው በዚህ ስብሰባ ላይ በዩኒቨርስቲው ስር ከሚገኙ ኮሌጆች የተወጣጡ መምህራን ተካፋይ በሆኑበት በዚህ ስብሰባ ላይ ፕሬዝዳንቱ እንደተናገሩት የትምህርቱ ሁኔታ እየተዳከመ መሄዱን በአሁኑ ወቅት ክፍል ገብቶ እየተማረ ያለው ተማሪ ቁጥር ከ10-20% የማይበለጥ ነው። መምህራኑ ተማሪዎች ወደትምህርት ክፍል እንዲገቡ የተቻላቸውን እንዲያደርጉ መምህራኑ ተማፅኖ ቢቀርብላቸውም ብዙዎቹ መምህራን ዝምታን መምረጣቸውን ለስብሰባው ቅርብ የሆኑ ምንጮች ተናግረዋል።</p>

<p>ከተሰበሰቡት መምህራን መሀከል አንዱ በሰጡት አስተያየት ተማሪዎቹ ለምን ክፍል እንደማይገቡ ጠይቀዋቸው እየተማረም ሆነ ትምህርት ያልጀመረው ተማሪ በተመሳሳይ ሁኔታ «እንፈራለን» የሚል መልስ እንዳገኙ ገልጠዋል። ተማሪዎቹ ለምን እንደሚፈሩ በነፃነት አወያየቶ የፍርሃታቸው ምንጭ የሆነውን ችግር ካልተፈታላቸው በስተቀር ዩኒቨርስቲው የአካዳሚክ ተቋም ከመሆን አልፎ በሌላ ሦስተኛ ወገን በተማሪዎቹ ላይ ችግር ለፈጠረው ወገን ኃላፊ መሆን እንደማይችል የገለጡ መምህራን አሉ። የመንግሥት ፖሊስ ከተማሪዎች ጥያቄ ጋር በተያያዘ ግለሰቦችን እየያዘ በማሰር ላይ ባለበትና ሌሎች ተባባሪዎችን እያፈላልገ መሆኑን በመግለፅ እያሉ በየቦታው የተበታተኑት ተማሪዎች እንደገና ላለመታፈስ ላለመታሰርና በግቢያቸውም ውስጥ ሆነ ላለመደብደብ ምን ዋስትና አላቸው? የሚሉ መምህራንም አሉ። ከዚህም ሌላ ጠቅላይ ሚኒስትር መለስ በአንድ ወቅት «የመምህር ተግባር ቾክ ይዞ ማስተማር እንጂ ሌላ ጉዳይ ውስጥ የሚያገባው የለም» ባሉት መሰረት የእኛ ሥራ ቾክ ይዞ ማስተማር ብቻ ነው በማለት ምፀት የተናገሩ መምህር የዚህ ዜና ዘጋቢ ገጥመውታል።</p>

<p>እንደታዛቢዎቹ አባባል መንግሥት ለተማሪዎች ይፋ ጥሪ እስካላደረገና ለተወሰደባቸውም ሕገወጥ እርምጃ ተጠያቂዎችን ለፍርድ ካላቀረበ ከእንግዲህ በተማሪዎቹ ላይ ምንም ዓይነት አስጊ ሁኔታ እንደማይፈጠር ቃል ካልተገባና ዋስትና ካልሰጠ መቼውንም ቢሆን ተማሪዎቹ መንግሥትን አምነው ወደግቢው ይሰበሰባሉ ተብሎ አይጠበቅም። ዩኒቨርስቲው የዓመቱን የትምህርት ዘመን ወደክረምት በመግፋት የዘንድሮውን የምረቃ ጊዜም ወደሐምሌ 21 ቀን 1993 አካባቢ ቢወስደውም ከትናንት ግንቦት 14 ቀን 1993 ጀምሮ በመንጠባጠብ ክፍል ይገቡ የነበሩት ተማሪዎች ጨርሶ ባዶ ወደመሆን ሄዷል። የክፍለ ሀገርና የከተማ ተማሪዎች ግቢውን እየለቀቁ በመውጣት ላይ እንደነበሩም ለማረጋገጥ ተችሏል።</p>

<p>ይህ በእንዲህ እንዳለ «ጥያቄያችን የአካዳሚክ ነፃነት እንጂ የፖለቲካ አይደለም» በሚል ርዕስ ግንቦት 12 ቀን 1993 ከተማሪዎች ለተማሪዎች የተሰራጨው ጹሑፍ «እኛ የአ.አ ዩኒቨርስቲ ተማሪዎች ለሚደርስብን በደል አፋጣኝ መፍትሔ እንዲሰጠን ጥሪያችንና ጩኸታችንን በማስተጋባት ነው» ብሏል። የጹሑፉ ሙሉ ቃል ቀርቧል።</p>

<p>«የወገኑን ሞትና ደም ለራሱ ጥቅም የሚለውጥ እርሱ የሀገርና የወገን ፀር እንጂ ብዙ ዜጋ አይደለም። (የአንደኛ ዓመት የስድስት ኪሎ ተማሪዎች) ታላቅ ታናሽን ፈር የሚያስይዝ ቢሆንም በአንዳንድ ተማሪዎች ሰገብጋባነት በራስ የመተማመን መንፈስ እጥረት ትዕግስታችን በመሟጠጡ ከይቅርታ ጋር የሚከተሉትን መልዕክቶች ስናስተላልፍ የመብት ጥያቄዎቻችን ሳይመለሱና ከጐናችን የነበሩት ተማሪዎች የተከሰሱበትን አምባገነናዊ ውንጀላ ሳይሰረዝላቸው የመማር ዋስትናችንን የምናረጋግጥበት መድረክ ሳይዘጋጅልን ወደትምህርት ዓለም ፍንክች የማንል መሆኑን በቆራጥነት እያረጋገጥን ነው።</p>

<p>1. ተማሪውን ለመከፋፈል ሆን ተብሎ ማስታወቂያ ማውጣት ከተያዘ ትናንት ለ16ኛ ጊዜ ነው። ጐበዝ እስቲ አስቡት። ጥያቄያችን የጊዜ ነበር እንዴ? እስከዛሬ ድረስ የተራብነው፣ የተደበደብነው፣ የታሰርነውና የተገረፍነው እንዲሁም መስዋዕትነት የከፈልነው ለመብታችን አይደለምን? አሜሪካ ያሉ ኢትዮጵያውያን እጃቸውን በሰንሰለት እያሰሩ ለኛ ያላቸውን ድጋፍ ሲገልጹ የእንግሊዞቹ ደግሞ የረሀብ አድማ በማድረግ አለኝታነታቸውን የሚያረጋግጡት ለኛ መብት መከበር ሲሉ እንጂ ለምንም አይደለም።</p>

<p>2. ለመሆኑ የነተክሌና የነታምራት ጓደኞች ያለእነሱ ክላስ ገብታችሁ ስትማሩ እግዚአብሔርን (አላህ)ን አትፈሩም። እነሱ ለግል ጥቅማቸው ነበር እንዴ ሽንጣቸውን ገትረው ወ/ሮ ገነትን ሲሟገቱ የነበሩት። አሁንም እባካችሁ በየዲፓርትመንቱ ያላችሁ ታላቅ እህቶቻችንና ወንድሞቻችን ለአንድነታችን ብረት ሁኑ።</p>

<p>3. በውጭና በሀገር ውስጥ ያላችሁ ኢትዮጵያውያን ወገኖቻችን በሙሉ የምናሳውቃችሁ ነገር ቢኖር በአአዩ ተማሪዎች ላይ እየተፈፀመብን ያለው ኢ-ፍትሃዊ በደልና የመብት ረገጣ እንዲቆምልን ከጐናችን ሆናችሁ በፀሎትና በእንባ የኢትዮጵያ አምላክን እንድትጠዩቅልን። ሌላው የጊዜ ጥያቄያችን መሰረታዊ ሳይሆን ነው ትናትና የወጣው ማስታወቂያ አብዛኛው ጥያቄ ተመልሷል። ይላል። የተማሪውን መድረክ አዘጋጅቶ ሰብስቦ ለመንገር ለምን አፈረ? በጣም ቀላል ጥያቄያችን የነበረው የመሰብሰብ መብታችን ይከበር የሚል ነበር። ይህ ጥያቄ ተመልሷል? መልሱን ለመላው ተማሪና ለአዲስ አበባ ነዋሪ ትተናል።</p>

<p>4. የመማር ትልቁ ደረጃ ፕሮፌሰርነት ቢሆንም መንግሥታችን የተማረ ሰው ሲያይ ዓይኑ ጥቁር እንባ እያዘለ ሀገርና ወገን ወዳድ የሆኑትን ምሁራን በማሰር (ፕሮፌሰር መስፍን ወ/ማርያምና ዶ/ር ብርሃኑ ነጋ) ተማሪው ለመብቱ እንዳይነሳ የስነ ልቦና ችግር የፈጠረ ቢሆንም እኛ ግን መብታችንን ለማስከበር ወደኋላ የማንል መሆኑን እናረጋግጣለን።</p>

<p>5. ከግርግዳ የማስታወቂያ ወረቀት የማይሻለው የዩኒቨርስቲው አስተዳደር እንዲሁም ቆሞ መሄድ እንጂ ማሰብ የማይችሉ ካድሬ የዩኒቨርስቲ ተማሪዎች እኛን ለመከፋፈል የሚያደርጉት ሽርጉድ የመጨረሻ ውጤቱ ውድቀት መሆኑን ስንገልፅ ከአሁን በኋላ አማራ፣ ኦሮሞ፣ ጉራጌ፣ ወተዘ ተባብለን የማንከፋፈል መሆኑን በልበ ሙሉነት እናረጋግጣለን።</p>

<p>6. ተማሪው ወኔ አጥቷል፣ ሰልችቷል፣ ደክሞታል በማለት ወሬ የሚያናፍሱ የብዙሃን ጥያቄ እራስ ምታት የሆነባቸው እውነት እንደሬት የመረራቸው አንዳንድ ግለሰቦች የሕልም ሩጫ እየሮጡ መሆኑን በድጋሚ እናረጋግጣለን።</p>

<p>7. ትናንት ባድመና ሽራሮ ላይ ደማቸውና አጥንታቸው የአሞራ ሲሳይ የሆነው የወንድሞቻችን መስዋዕትነት ለእኛ መብት መከበር እንጂ ለባለሥልጣኑ ወንበር ማስከበሪያ አለመሆኑ የአደባባይ ሚስጥር ነው። እኛ ግን መብታችንን ተነጥቀናል።</p>

<p>8. የመላው የዓለም ተማሪና የዓለም ሕብረተሰብ እኛ የአዲስ አበባ ዩኒቨርስቲ ተማሪዎች ብሶተኞች እንጂ አመፀኞች አለመሆናችንን ግልፅ ስናደርግ ለሚደርስብን በደል አፋጣኝ መፍትሄ እንዲሰጠን ጥሪያችንን እና ጩኸታችንን በማስተጋባት ነው።</p>

<p>ረሀብ እስራት ግርፋትና ሞት አንድነታችንና ዓላማችንን ያጠናክረዋል እንጂ አይገታውም። ግንቦት 12 ቀን 1993 ዓ። የአዲስ አበባ ዩኒቨርስቲ ተማሪዎች።</p> 


<p class="align-center"><a href="/Gazettas/Tomar/info/Tomar.sera.html">ከጦማር ግንቦት 15 ቀን 1993</a></p>

</body>
</html>	
