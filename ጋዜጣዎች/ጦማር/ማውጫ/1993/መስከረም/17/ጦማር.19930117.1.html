<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በደቡብና በኦሮሚያ የቀውስ ሽታ መኖሩ ይነገራል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በደቡብና በኦሮሚያ የቀውስ ሽታ መኖሩ ይነገራል</h1>


<p>አዲስ አበባ፦ በ1993 ዓ.ም በመላው ሀገሪቱ ይካሄዳል ከሚባለው የወረዳና የቀበሌ ምርጫ ጋር በተያያዘና እስካሁን ተቃውሞው ባልበረደለት የኦሮሚያን ዋና ከተማ ከፊንፊኔ ወደአዳማ ማዛወር ጉዳይ ጋር በተያያዘ በደቡብ ኢትዮጵያ ክልልና በኦሮሚያ ክልል አሳሳቢ ቀውሶች ሊፈጠሩ እንደሚችሉ ከተለያዩ አቅጣጫዎች የሚደርሱ መረጃዎች ያመለክታሉ።</p>

<p>ከእነዚህም መሀከል ከምርጫ ጋር በተያያዘ በደቡብ ኢትዮጵያ ውስጥ በሚገኙ በርካታ ዞኖች ውስጥ የተቃዋሚ ፓርቲ ደጋፊዎችና ተወዳዳሪዎች መታሰር ጉዳይ የሚጠቀስ ነው። መረጃዎች እንደሚያመለክቱት ካለፈው ሐምሌ ወር ጀምሮ በሺዎች የሚቆጠሩ ሰዎች በእስር ቤት ይገኛሉ። በተለይ ፍርድ ቤቶች ዝግ በመሆናቸው የተነሳ የታሰሩትን ሰዎች ወደፍርድ ቤት አቅርቦ ክሳቸውን ለመስማት ወይንም የዋስ መብታቸውን ጠብቆ ለመፍታት አልተቻለም ተብሏል።</p>

<p>ይህ ችግር በከፋሸካ፣ በሰሜንና በደቡብ ኦሞ፣ በሀዲያ፣ በወላይታ፣ በከምባታና በጌዲዖ አካባቢዎች ተጠናሮ እንደቀጠለበት ተመልክቷል። ከዚህ ያለምክንያት ሰዎችን በጅምላ ከማሰር እርምጃ ጋርም በርካታዎችን የመግረፍ ተግባርም በግልፅ እየተፈፀመ መሆኑን ሁኔታዎን በቅርብ የሚከታተሉ ምንጮች ከሰቱት አስተያየት ለማወቅ ተችሏል።</p>

<p>ይህ በዚህ እንዳለ የምርጫውን ጉዳይና የዋና ከተማ ለውጥ ተቃውሞን በተመለከተ በኦሮሚያ ክልልም ውጥረት እየተፈጠረ መሆኑን ከተቃዋሚዎችና ከነፃ ምንጮች የሚደርሱ መረጃዎች ይገልጣሉ። የኦሮሚያ ዋና ከተማን ከፊንፊኔ ወደአዳማ የማዛወሩን እርምጃ በሰላማዊ ሰልፍ ለመግለፅ እንዲቻል በኦሮሚያ ክልል የሚገኙትን የመንግሥት ሠራተኞች ለማነሳሳት የተደረገው ጥረት በአስራ ሁለቱም ዞኖች በሰራተኞቹ ተቃውሞ ሊከሽፍ መቻሉን ምንጮች ይናገራሉ።</p>

<p>በተለይም በአርሲ፣ በሀረርጌና በአምቦ በተደረጉት ስብሰባዎች ላይ የመንግሥት ሠራተኛ ለመንግሥት ፖሊሲ የግድ ተገዥ ነው። አዲስ አበባ ውስጥ ያኡት ሠራተኞች ተቃውሞ የሚያቀርቡት ከከተማ ላለመውጣት ነው። እነርሱን አባርረን እናንተን በምትካቸው እናስገባለን የሚሉ ማስፈራሪያዎችና ዛቻዎችም በየስብሰዎቹ ላይ ቀርበዋል ተብሏል።</p>

<p>በሀረርጌ ውስጥ 500 ሰዎች ስብሰባ ከተቀመጡበት ከአንድ አዳራሽ ሃያ ሰዎች ብቻ የድጋፍ ድምፅ ሲሰጡ የተቀሩት በተቃውሞ ስብሰባውን ረግጠው መውጣታቸውን የዓይን ምስክሮች ገልፀዋል። በአዲስ አበባ ከተማ በክልሉ የተለያዩ ቢሮዎች ውስጥ የሚገኙት ሠራተኞችም በየጊዜው ተሰብስበው የመንግሥትን አቋም ለመቀበል ፈቃደኞች እንዳልሆኑ ተመልክቷል። በአምቦ ውስጥ በዚሁ ተግባር ህዝባዊ ስብሰባ ከተጠራ በኋላ የስብሰባውን አጀንዳ ቀይረው «ትምህርት ቤት ሊከፈት ስልሆነ መጫና ቱለማም ሆነ ሌሎች ድርጅቶች ልጆቻችሁን እንዳያሳስቱ እንድትመክሯቸው ልንነግራችሁ ነው የጠራናችሁ» ብለው ተሰብሳቢውን መበተናቸውን አንዳንድ ተሰብሳቢዎች ገልጠዋል።</p>

<p>ይህ የህብረተሰቡ ተቃውሞና መንግሥትም እልህ በመጋባት የሚወስዳቸው እርምጃዎች በርካታ ሰዎች ሊታሰሩ፣ ሠራተኞች ከሥራቸው ሊፈናቀሉ፣ በርካታ ቤተሰብ ሊመሰቃቀል እንደሚችል የሚገልፁ ታዛቢዎች እንደሚሉት በአዲስ ዓመት በኦሮሚያና በደቡብ ክልል አስቸጋሪ ሁኔታዎች ሊፈጠሩ ይችሉ ይሆናል። የኦሮሞ ሕዝቦች ዴሞክራሲያዊ ድርጅት የኦሮሚያን ዋና ከተማ ከአዲስ አበባ ወደናዝሬት መዛወርን በመደገፍ ሕዝቡ ሰላማዊ ሰልፍ እንዲወጣለት አሁንም ቅስቀሳውን እንዳላቋረጠ ለድርጅቱ ቅርበት ያላቸው ምንጮች ይናገራሉ።</p>


<p class="align-center"><a href="/Gazettas/Tomar/info/Tomar.sera.html">ከጦማር መስከረም 17 ቀን 1993</a></p>

</body>
</html>	
