<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«መለስ ዜናዊ በጠቅላይ ሚኒስትርነት እንዲቀጥሉ አንፈልግም»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«መለስ ዜናዊ በጠቅላይ ሚኒስትርነት እንዲቀጥሉ አንፈልግም»</h1>

<p class="align-right">ተቃዋሚ የፓርላማ አባላት</p>


<p>አዲስ አበባ፦ «ለአምስት ዓመታት ኢትዮጵያን በጠቅላይ ሚኒስትርነት ሲመሩ የቆዩት አቶ መለስ ዜናዊ ለሚቀጥሉት ዓመታት ዳግም በጠቅላይ ሚኒስትርነት እንዲቀጥሉ አንፈልግም» ሲሉ የፓርላማ አባላት የሆኑ የተቃዋሚ ወኪል የሕዝብ እንደራሴዎች ገለጡ።</p>

<p>የመዐሕድ፣ የኢዴፓ፣ የአማራጭ ኃይሎች ም/ቤት ተወካዮች አባላት የሆኑት የፓርላማ ተመራጮች በተለይ ለጦማር እንደገለፁት ጠቅላይ ሚኒስትሩ ለአለፉት አምስት ዓመታት ውስጥ ለሀገሪቱ ይህ ነው የተባለው ለውጥ ባለማምጣታቸው በጠቅላይ ሚኒስትርነት ሊቀጥሉ አይገባቸውም። በአማራጭ ኃይሎች ም/ቤት ከደቡብ ክልል ከአጣ ዞን ተወካይ የሆኑት አቶ ለገሠ እቆሬ ለሪፖርተራችን እንደገለፁት በግል አቋሜም ሆነ በድርጅቴ ከዚህ ቀደም የነበሩት አካሄዶች ትክክለኛና ለኢትዮጵያ ህዝብ የሚጠቅሙ ለዕድገት የሚያበቁ ስላልነበሩ የጠቅላይ ሚኒስትሩ መመረጥ በግዴታና በሕገ መንግሥቱ መሰረት እስካልሆነ በቀር በግል የምቃወመው ነው ብለዋል። በተጨማሪም ድርጅታቸው ከሌሎች ተቃዋሚ ፓርቲዎች ጋር የአመለካከት ልዩነቶችን በማቻቻልና በሚያቀርቧቸው የጋራ ነጥቦች ላይ በቅንጅት ተቀራርበው ለመስራት ዝግጁ መሆኑን አስታውቀዋል።</p>

<p>እንዲሁም የመዐሕድ ተወካይ የሆኑት የፓርላማ አባል ሻለቃ አድማሱ መላኩ በበኩላቸው ከሪፖርተራችን ጋር ባደረጉት ቃለ ምልልስ እንደገለፁት የነበረው ሁሉ እንደነበረ እንዲቀጥል እንደማይፈልጉ ገልፀው የጠቅላይ ሚኒስትሩን ጉዳይ በተመለከተ ግን ፓርላማ ውስጥ መነጋገር ይሻላል ብለዋል።</p>

<p>የኢዴፓ ተወካይ የሆኑት አቶ ማቲያስ ደንበልም እንደገለፁት ፓርላማ ውስጥ የኛ መግባት ሀሳቦችንና ፖሊሲዎችን የማስቀየር መብት ይኖረናል ብለን አንገምትም ትልቁ ነገር ገዢው ፓርቲ እንደቀድሞው ሕዝብ ሳይመክርበት የሚፈፅማቸውን ውሳኔዎች ለመቃወምና ድምፅ ለማሰማት ነው ብለዋል። በማስከተልም ጠቅላይ ሚኒስትሩ የኢትዮጵያን ሕዝብ መብትና ጥቅም የማያስከብሩና ሀገሪቷን እንደገና ወደተባባሰ ሁኔታ ውስጥ ስለሚከቷት ኃላፊነት ቦታ መቀመጥ አይገባቸውም ሲሉ ገልፀዋል።</p>

<p>ሌላው ከሀዲያ ዞን ከባደዋቾ ወረዳ የደቡብ ሕዝቦችን ወክለው የቀረቡት አቶ ዮሐንስ ጋዴቦች በበኩላቸው እንደገለፁት የሀዲያ ሕዝብ በኢይቶጵያ አንድነት የሚያምን በመሆኑ ከሌሎች ፓርቲዎች ጋር አብረን በመስራት ህባችንንከረሀብና ከሥራ አጥነት የማውጣት ጥረት እናደርጋለን ብለዋል።</p>

<p>በኢትዮጵያ ፈዴራላዊ ዴሞክራሲያዊ ሪፐብሊክ ሕገ መንግሥት መሰረት አሸናፊው ፓርቲ ጠቅላይ ሚኒስትር የማቅረብና መንግሥትን የመምራት መብት ስላለው ምንም ያህል ተቃውሞ ቢቀርብባቸው ሕወሓት/ኢህአዴግ በእጩነት የሚያቀርባቸው መለስ ዜናዊ ለሚቀጥሉት አምስት ዓመታትም በጠቅላይ ሚኒስትርነት መቀመጣቸው ይታመንበታል።</p>


<p class="align-center"><a href="/Gazettas/Tomar/info/Tomar.sera.html">ከጦማር መስከረም 24 ቀን 1993</a></p>

</body>
</html>	
