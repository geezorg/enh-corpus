<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ነጋዴዎች ሀገር ጥለው መኮብለል ይዘዋል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ነጋዴዎች ሀገር ጥለው መኮብለል ይዘዋል</h1>


<p>በሙስና የሚጠረጠሩ የመንግሥት ባለሥልጣናትና የግል ባለሀብቶች እየተያዙ ባለበት በአሁኑ ወቅት የግል ባለሀብቶች ጉዳዩን በመፍራት በመኪና በጅቡቲ በኩል ከሀገር እየወጡ መሆናቸውን ውስጥ አዋቂ ምንጮች ጠቆሙ።</p>

<p>እነዚህ ምንጮች እንደሚሉት ከግንቦት 21 ጀምሮ ከሀገር የሚወጡ የግል ባለሀብቶች ቁጥር እየጨመረ ከመምጣቱም ባሻገር በሕመም ሰበብ ከሀገር ለመውጣት ሙከራ አድርገው ያልተሳካላቸውም እንደሚገኙ አመልክተዋል።</p>

<p>ከእነዚህ ባለሀብቶች መካከል በጅቡቲ በኩል ኤንትሬ እያሽከረከሩ የወጡት አቶ ተመስገን መሀሪ ይገኙበታል። አቶ ተመስገን መሀሪ የናይል ኢንተርናሽናል፣ የጣና ኢንተርናሽናልና የናይል ትራንስፖርት ሥራ አስኪያጅና ባለቤት ናቸው። ውስጥ አዋቂ ምንጮቹ እንዳመለከቱት የአቶ ተመስገን መሀሪ ሕጋዊ ባለቤታቸው በማዕከላዊ ወንጀል ምርመራ የሚገኙ ሲሆን ከአቶ ተመስገን ጋር ቅርበት አላቸው የሚባሉ አንዲት ሴት አብረው ጅቡቲ ከገቡ በኋላ በየመን አውሮፕላን በመጠቀም አሜሪካን ሀገር ዋሽንግተን ከተማ በአሁኑ ወቅት እንደሚገኙ ከዚያው ሆነው ለቤተሰቦቻቸው ስልክ በመደወል መናገራቸውን እነዚሁ ውስጥ አዋቂ ምንጮች ጠቁመዋል።</p>

<p>አቶ አልዓዛር ደሴ የተባሉ ደግሞ በኢትዮጵያ ንግድ ባንክ የነበሩና በአሁኑ ወቅት የአቢሲንያ ባንክ ም/ሥራ አስኪያጅ እንዲሁ በመኪና ወደጅቡቲ ማምራታቸው ተጠቁሟል። ሌላው አቶ ወልድሄር ይዘንጋው ከጊዮን ኢንደስትሪያል፣ አቶ ብዙአየር ታደለ የኢስት አፍሪካ ግሩፕ ማርኬቲንግ ማነጀርና ሥር አስኪያጅ እንዲሁ በመኪና ጅቡቲ መግባታቸው ተጠቁሟል። እንዲሁም አቶ ጌቱ ገለቱ የጌት አስ ትሬዲንግ ባለቤት ከሀገር መውጣታቸው ታውቋል።</p>

<p>አቶ ዑመር ዓሊ ሽፋው የነጃት ኢንተርናሽናል ባለቤትና ሥራ አስኪያጅ በሕመም ምክንያት ለሕክምና ወደውጭ ለመሄድ ቢሞክሩም ኤርፖርት ላይ እንደተከለከሉ እነዚሁ ምንጮች ገልፀዋል። እነዚሁ ባለሀብቶች ቤታቸውና ቢሮአቸው ስልክ ሲደወል ለስራ ወጥተዋል፣ ስብሰባ ላይ ናቸው የሚል ማመካኛ ምክንያት ከቤተሰቦቻቸው እንደሚሰጥ ከነዚሁ ምንጮች ለማወቅ ችለናል።</p>

<p>በተያያዘ ሁኔታ የኦሮሚያ ክልላዊ መንግሥት ፕሬዝዳንት የአቶ ኩማ ደመቅሳ ታናሽ ወንድም ሻምበል ግርማ ተክለማርያም (ነጋዴ ናቸው) ወደደቡብ አፍሪካ ለሥራ ከሄዱ በኋላ በሀገሪቱ ውስጥ በተፈጠረው ሁኔታ ምክንያት ወደሀገር ላለመመለስ መወሰናቸውን ቅርበት ያላቸው ምንጮች ለጦማር ጋዜጣ ገልጠዋል።</p>


<p class="align-center"><a href="/Gazettas/Tomar/info/Tomar.sera.html">ከጦማር ሐምሌ 4 ቀን 1993</a></p>

</body>
</html>	
