<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>እንኳን ለረመዳን ጾም ፍቺ በሠላም አደረሳችሁ ኢድ አልፊጥር በመላው የኢስላም ዓለም በድምቀት ተከበረ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> እንኳን ለረመዳን ጾም ፍቺ በሠላም አደረሳችሁ ኢድ አልፈጥር በመላው የኢስላም ዓለም በድምቀት ተከበረ</h1>

 
<p>የኢድ አልፈጥር /የረመዳን ጾም ፍቺ/ በትላንትናው ዕለት በመላው የሚስሊም ዓለም በከፍተኛ ድምቀትና ሥነ ሥርዓት ተከብሮ ዋለ።</p>

<p>በአሉ በተለይ በአዲስ አበባ ከተማ በብዙ መቶ ሺህ የሚቆጠር ሙስሊም ምዕመናን በተገኙበት በአዲስ አበባ ስታዲዮም የተከበረ ሲሆን የኢትዮጵያ እስልማና ጉድዮች ጠቅላይ ም/ቤት ሊቀመንበር ሐጅ አብድረሃማን ሙሣ ባለፈው ማክሰኞ ከቀትር በኋላ በአሉን አስመልክተው ለመላው የኢትዮጵያ ሙስሊም ሕብረተሰብ የመልካም ምኞት መልዕክት አስተላልፈዋል።</p>

<p>የጠቅላይ ም/ቤቱ ሊቀመንበር ለሙስሊሙ ሕብረተሰብ ባስተላለፉት በዚሁ መልዕክት ሙስሊሞች አላህን በመገዛትና እስላማዊ ሥነ ሥርዓትን በመተግበር ረገድ ዘወትር መልካም አርአያ ሊሆኑ እንደሚገባ በመግለጽ አላህን መግዛትን ሆነ ኢስላማዊ ሥነ ምግባራትን መተግበር በረመዳን ብቻ መወሰን እንደሌለበት አስታውቀዋል።</p>

<p>የሮመዳን ወር ቅዱስ ቁርአን የወረደበትና ኢስላማዊው አስተምህሮ የተጀመረበት ነው ያሉት የም/ቤቱ ሊቀመንበር ምዕማናን ዒድን ሲያከብሩ ችግረኞችና ድሆችን በማስታወስና በመደገፍ መሆን እንዳለበት አስታውሰው የበአል አከባበር መንፈስ በፌሽታና ፈንጠዚያ ላይ ያተኮረ ሳይሆን በመረዳዳትና በመታጋገዝ ላይ ሊሆን እንደሚገባ አስታውቀዋል።</p>

<p>ኢትዮጵያዊያን ሙስሊሞች ለኋላ ቀርነት ተዳርጋ የኖረች አገራቸውን በልማት ተግባራት ለማበልፀግ የበኩላቸውን ማድረግ እንደሚገባቸው ሼህ አብዱራህማን በመልዕክታቸው አስገንዝበዋል።</p>

<p>ትላንት በአዲስ አበባ ስታዲዮም በተካሄደው የኢድ ሰላት ሥነ ሥርዓት ቁጥሩ በብዙ መቶ ሺህ የሚቆጠር የከተማው ሙስሊም ሕብረተሰብ፣ ከፍተኛ ሙስሊም የመንግሥት ባለሥልጣኖች ተቀማጭነታቸው በአዲስ አበባ የሆኑ ሙስሊም አምባሰደሮች ዲፕሎማቶችና አለም አቀፍ ድርጅቶች ተወካዮች የተገኙ ሲሆ በሐጅ ዙመካን ጀማልዲን የታላቁ አንዋር መስጂድ ኢማም መሪነት /ኢማምነት/ የዒድ ሶላት በህብረት ተሰግዷል።</p>

<p>በዚሁ በአዲስ አበባ ስታድዮም በተካሄደው የዒድ ሶላት ሥነሥርዓት የአዲስ አበባ እስልምና ም/ቤት ሊቀመንበር ሐጅ ኑሪ ሙሳና የኢትዮጵያ እስልምና ጉዳዮች ጠቅላይ ም/ቤት ተወካይ በዓሉን የሚመለከት ንግግር ያደረጉ ሲሆን ለበዓሉ በወጣው ፕሮግራም መሠረት ኹጥባ ተደርጐ በአዲስ አበባ ስታዲየም የተከናወነው የበዓል አከባበር ፍጻሜ ሆኖአል።</p>

<p class="align-center"><a href="/Gazettas/Alkewser/info/Alkewser.sera.html">ከአልከውሠር ጥር 22 ቀን 1990</a></p>


</body>
</html>	
