<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በወህኒ ሲማቅቁ የነበሩ መንፈሳዊ መሪዎች መለቀቅ አሁን ላለው ጉባዔ ስጋት ፈጠረ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

 
<h1 class="align-center">በወህኒ ሲማቅቁ የነበሩ መንፈሳዊ መሪዎች መለቀቅ አሁን ላለው ጉባዔ ስጋት ፈጠረ</h1>

<h2 class="align-center">5 የኮሚቴ አባላት 1 ናዚርና 2 ዘበኞች አልተፈቱም</h2>


<p>ላለፉት 32 ሳምንታት በወህኒ ሲማቅቁ ከቆዩት መንፈሳዊ አባቶች ዑለመዕና ወጣት አደራጆች መካከል 26ቱ ባለፈው ሐሙስ ጥቅምት 27 ቀን 1990 ባስቻለው የፌዴራሉ ከፍተኛ ፍ/ቤት 3ኛ ወንጀል ችሎት ነፃ ሲለቀቁ 8 ሰዎች ደግሞ ለቀረበባቸው የአቃቤ ሕግ ክስ የመከላከያ ማስረጃ እንዲያቀርቡ ታዘዙ።</p>

<p>ጥቅምት 27 ቀን ከፍርድ ነፃ የሆኑት ዑለማዕና ወጣት አደራጆች ባለፈው ሰኞ ህዳር 1 ቀን 1990 ከወህኒ ተለቀዋል። መንፈሳውያኑ አባቶች እስከ ሰኞ በወህኒ የቆዩት ብይኑ በተሰጠበት ዕለት ከቀትር በኋላ ለወህኒ ቤቱ በደረሰው የፍቺ ደብዳቤ ላይ ቀደም ሲል በሞት የተለዩት ሐጅ ሰይድ ሳልህና ከፖሊሶች እጅ ያመለጠው ወጣት ያህያ ሰይድ ስም ተካትቶ የነበረ በመሆኑ እንደሆነ ሲታወቅ ማረሚያ ቤቱ ዝርዝሩ ተስተካክሎ እንዲላክለት በጠየቀው መሠረት ጊዜው እስከ ሰኞ ሊራዘም መቻሉ ታውቋል።</p>

<p>ከተለቀቁት ሌላ በአሁኑ ሰዓት ሐጅ መሐመድ አወልረጃ ግራዝማች ኑር ሁሴን፣ ሠይድ መሐመድ አወል፣ አቶ ሰዓዱ ጀማል፣ አቶ መሐመድ አመዴ፣ ሐጅ አብዱረህማን ሸሪፍ፣ ሠይድ አህመድና ዑመር አህመድ የተባሉት ያለመለቀቃቸውን ለመረዳት ተችሏል።</p>

<p>ከእስር ያልተለቀቁት በሙሉ የአቅቤ ሕግ ምስክሮች የነካኳቸው ሲሆን ሐጅ አብዱራህማን ሸሪፍ በድምፅ ማጉያ አዛን በማድረግ ተናግረውታል በተባለው ቃል እንዲሁም ሠይድ አህመድና ኡመር መሐመድ የተባሉት ዘበኞች ለፖሊስ በሰጡት ቃል መሆኑ ታውቋል።</p>

<p>የዝግጅት ክፍሉ ሪፖርተቶች የመንፈሳዊ አባቶችን መፈታት አስመልክቶ በሰበሰቡት የሕዝብ አስተያየት ብዙሃኑ ሙስሉም ሕብረተሰብ በተሰጠው ውሳኔ ደስ ተሰኝቷል።</p>

<p>እንደ ውስጠ አዋቂዎች መረጃ ከሆነ በሥራ ላይ ያለው የአገር አቀፉ ም/ቤት ስጋት ተሰምቶታል። አንድ ስማቸውን መግለጽ ያልፈለጉ የጉባዔው ሥራ አስፈፃሚ አባል የተፈቱት ዑለማዕ የሕዝብ ድጋፍ እንዳላቸው በመግለፅ ሥጋታቸው ሲያንፀባርቁ ሌሎች በበኩላቸው የም/ቤቱ ሥጋት ከባዶ የመነጨ መሆኑን ነው የሚያወሱት። ማንም ይሁን ማን እኛ የምንፈልገው ትክክለኛ ሥራ መሠራቱን ነው አሁን የተለቀቁት ሰዎች የስልጣን አምሮት ያላቸው ሳይሆኑ የሙስሊሙን ጥቅምና መብት እድገት የሚሹ ናቸው።</p>

<p>ጉባዔው ጥሩ ከሆነ ማንም የሚቃወመው የለም። ጥሩ ካልሰራህ ደግሞ ሥራው ይጥለዋል በማለት የገለጡ አስተያየት ሰጪዎች መንግሥት መንፈሳዊ መሪዎችን መልቀቁ አጥቶት የነበረውን የሙስሉሙን አመኔታ ሊመልስ እንደሚችል ጠቁመዋል።</p>

<p>የእስረኞቹ መፈታት መንግሥት ለሙስሊሙ ያለው አመለካከት የከፋ ነው የሚለውን እሳቤ ሊለውጥ እንደሚችል አስተያየት ሰጪዎች ሳይገልጡ አላለፉም።</p>


<p class="align-center"><a href="/Gazettas/Alkewser/info/Alkewser.sera.html">ከአልከውሠር ህዳር 5 ቀን 1990</a></p>


</body>
</html>	
