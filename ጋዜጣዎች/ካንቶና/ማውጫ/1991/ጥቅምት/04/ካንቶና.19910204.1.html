<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ጊዮርጊስ ቅንጅት አልባ ሆኖ የማጠናከሪያውን ዋንጫ ወሰደ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ጊዮርጊስ ቅንጅት አልባ ሆኖ የማጠናከሪያውን ዋንጫ ወሰደ</h2>


<p>በኢትዮጵያ ብሔራዊ ሊግ ላይ የሚካፈሉት ቡድኖች ለመፈተሽ ታስቦ ለ15 ቀን ሲካሄድ የሰነበተው የብሔራዊ ሊግ የማጠናከሪያ ውድድር ባለፈው እሁድ በቅ/ጊዮርጊስ አሸናፊነት ተጠናቋል።</p>

<p>ጊዮርጊስ የዋንጫው ባለቤት የሆነው የመድን ቡድን 1 ለ 0 በሆነ ውጤት በማሸነፍ ሲሆን ሙገር ቡናን 3 ለ 2 በማሸነፍ የ3ኛ ደረጃን አግኝቷል። በዚህም መሰረት ጊዮርጊስ የዋንጫ የወርቅ ሜዳልያና የ15 ሺህ ብር ሽልማት ሲያገኝ መድን የብር ሜዳልያና 10 ሺህ ብር ሙገር የነሐስ ሜዳልያና 7 ሺህ ብር ሽልማት አግኝተዋል። ሶስቱ ክለቦች በውድድሩ ላይ ከነበራቸው ብቃት አቋም ይህን ደረጃ ማግነታቸው የሚያንሳቸው እንጂ የሚበዛባቸው አይደለም። በተለይ ሙገር ውድድሩ የክለቦቹን አቋም ለመፈተሽ ተብሎ የተዘጋጀ ሲሆን ከሜዳ የሚገኘው ገቢ ደግሞ የሚውለው በመላው ኢትዮጵያ የአገሪቱን ስፖርት መሰረት ይጥላል ተብሎ ለተዘረጋው የታዳጊ ፕሮጀክት ነው። ከውድድሩ ምን ያህል ገቢ እንደተገኘና ትላንት ወደ ፌዴሬሽኑ ስልክ በመደወል ጠይቀን የነበረ ቢሆንም ለጊዜው ሂሳብ ባለመሰራቱ ሊገልፁልን አልቻሉም።</p>

<p>ይሁንና በዚህ ውድድር ከፍተኛ ገቢ የተገኘው በግማሽ ፍፃሜውና በፍፃሜው ዕለት በተደረጉት ሁለት ጨዋታዎች ላይ ብቻ ነው። ከዚያ ውጪ ጥሩ ገቢ ይገኝ የነበረው ጊዮርጊስና ቡና አቻ ክለቦችን በሚገጥሙበት እለት ነው። ይህ ውድድር ክለቦች ድክመታቸውንና ጥንካሬያቸውን ጥርት ባለ መስታወት እንዲመለክቱ የሚያግዝ ነው። ቡድኖቹ ለዚህ ውድድር የመጡት የዝግጅት ጊዜያቸውን ሳያጠናቅቁ እንደሆነ በግልፅ ትስተውሏል።</p>


<p class="align-center"><a href="/Gazettas/Kantona/info/Kantona.sera.html">ከካንቶና ጥቅምት 4 ቀን 1991</a></p>

</body>
</html>	
