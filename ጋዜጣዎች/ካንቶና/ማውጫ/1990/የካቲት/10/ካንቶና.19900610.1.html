<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኃይሌ ገ/ስላሴ ለረዥም አመት የቆየ ሪኮርድ ሰበረ ደጋፊው በአውሮፓ ምድር ታይቶ የማይታወቅ ነበር</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> ኃይሌ ገ/ስላሴ ለረዥም አመት የቆየ ሪኮርድ ሰበረ ደጋፊው በአውሮፓ ምድር ታይቶ የማይታወቅ ነበር</h1>

 
<p>አዲሱን 1998 የፈረንጆች ዓመት ሪኮርድ የማሻሻያ ዓመት ብሎ የሰየመው ኃይሌ ገ/ስላሴ በአውሮፓ በሚደረጉ የቤት ውስጥ ውድድሮች ተሳትፎውን እያጧጧፈ ይገኛል። በአዲሱ ዓመት አራት ጊዜ ውድድር አድርጐ ያሸነፈ ሲሆን ከነዚህ ውስጥ በ3 ሺህ ሜትር ውድድር አዲስ ሪከርድ አስመዝግቦ ብዙም ሳይቆይ በኬኒያዊው ዳንኤል ኩመን ተወስዶበታል። ኃይሌ በ1500 ሜትር ባደረጋቸው ሁለት ውድድሮች በአሸናፊነት ቢወጣም ሪኮርዱ ለጥቂት አምልጦታል። ባለፈው እሁድ በኢትዮጵያ ሰዓት አቆጣጠር ከምሽቱ 4 ሰዓት ገደማ በእንግሊዟ ሁለተኛ ከተማ በተደረገው የ2ሺህ ሜትር የቤት ውስጥ ውድድር ግን ተሳክቶለት ቁጭቱን ሊወጣ ችሏል። ኃይሌ 11 ዓመት ሙሉ በአየርላንዳዊው አትሌት ተይዞ የቆየውን ሪከርድ ሊያሻሽል የቻለው 4 ደቂቃ ከ52.6 ሴኮንድ በመግባት ሲሆን ከበፊቱ ሪከርድ ጋር ከአንድ ሴኮንድ በላይ ልዩነት አለው። በዚህ ውድድር ኬኒያዊው እውቅ አትሌት ዳንኤል ኩመን ለመሳተፍ ብቻ 25 ሺህ ዶላር ይከፈለኝ በማለቱ ከኃይሌ ጋር ሳይፋለም ቀርቷል። ኃይሌ ረጅም ዓመት የቆየውን ይህን ሪከርድ እንዲያሻሽል ከፍተኛ ድጋፍ ያደረጉለት በስቴዲዮሙ በብዛት ተገኝተው የነበሩት በእንግሊዝ የሚኖሩ ኢትዮጵያውያን ናቸው። የውድድሩን ዘገባ ያቀረበው የቢቢሲው ማይካኮስቴሎ እንዳለው አውሮፓ ውስጥ በተደረገ በእንደዚህ አይነት ውድድር አንድ አትሌት ለመደገፍ ብዛት ያለው ተመልካች ሲገኝ የአሁኑ በታሪክ የመጀመሪያው ነው በእለቱ በርካታ ውድድሮች ቢካሄዱም ከመጀመሪያው አንስቶ ስቴዲዮሙ እስከተዘጋበት ድረስ ሲያስተጋባ ያመሸው የኢትዮጵያዊያን የድጋፍ አሰጣጥ ድምጽ ነው» ብሏል።</p>

<p>ኃይሌ በአውሮፓ እየተዘዋወረ ሪከርድ አሰባብሩ በመቀጠል የፊታችን ሐሙስ ስዊድን ውስጥ በስቶክሆልም ከተማ በሚደረግ የ3ሺህ ሜትር የቤት ውስጥ ውድድር ይሳተፋል። ኃይሌ የዛሬ ዓመት በዚህ ስቴዲዮም ሪከርድ ሲሰብር በስዊድን የሚገኙ ኢትዮጵያዊያን ያደረጉለት ከፍተኛ የድጋፍ አሰጣጥ የሚዘነጋ አይደለም።</p>

<p class="align-center"><a href="/Gazettas/Cantona/info/Cantona.sera.html">ከካንቶና የካቲት 10 ቀን 1990</a></p>


</body>
</html>	







