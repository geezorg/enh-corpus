<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያ ወጣት ቡድን ሩጫ ተገታ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የኢትዮጵያ ወጣት ቡድን ሩጫ ተገታ</h1>


<p>በስምንት ቡድኖች መካከል በአዲስ አበባ ሲካሄድ የቆየው 12ናው የአፍሪካ ወጣቶች ሻምፒዮና የፊታችን እሁድ አንጎላና ጋና በሚያደርጉት የፍፃሜ ግጥሚያ ይጠናቀቃል። እነዚህ ቡድኖች የዋንጫውን ፍልሚያ ለማድረግ የቻሉት ትናንት ምሽት በተከናወነው የግማሽ ፍፃሜው ፍልሚያ ተጋጣሚዎቻቸውን ለመርታት በመቻላቸው ነው።</p>

<p>በግማሽ ፍፃሜው ትናንት ከቀኑ ዘጠኝ ሰዓት በቅድሚያ የተገናኙት የኢትዮጵያና የኡጋንዳ ቡድኖች ግጥሚያ በእንግዳው ቡድን 5 ለ2 አሸናፊነት በመጠናቀቁ በአዲስ አበባ ስታድየም የተገኘው ተመልካች በውጤቱ ከመፀፀቱ በስተቀር ሽንፈቱን በፀጋ ተቀብሎታል። ተመልካቹን ለዚህ ሸጋ ስፖርታዊ ጨዋነት ተገዥ ያደረገው የአንጎላ ቡድን ወጣት ብ/ቡድናችንን በጉልበት፣ በቴክኒክና በታክቲክ በአጠቃላይ በሁሉም ረገድ በልጦ በማሸነፉ ነው።</p>

<p>እንደብዙዎች እምነት የመጨረሻው የምድብ ማጣሪያን ሰኞ አድርገን ካለበቂ እረፍት አንጎላን መፋለማችን ተሰላፊዎቻችን በጉልበትና በትንፋሽ እንዲበለጡ አድርጓቸዋል በዚህም ምክንያት የሰፊ ግብ ሽንፈቱ ተከስቷል።</p>

<p>ትናንት የመጀመሪያው ጎል በኢትዮጵያ ላይ የተቆጠረው ጨዋታው በተጀመረ በ3ኛ ደቂቃ ላይ በተሰጠ ፍፁም ቅጣት ምት ሲሆን በ12ኛው ደቂቃ የአንጎላው 10 ቁጥር በጥሩ ሁኔታ በግራ በኩል አልፎ ሴንተር ያደረጋትን 15 ቁጥሩ 2ኛዋን ጎል አስቆጥሯል። ከዚህ በኋላ በ13ኛው ደቂቃ ላይ ዮርዳኖስ አባይ በግምት ከ28 ሜትር ላይ በቅጣት ምት ግሩም ጎል አግብቷል። ይሁንና በ33ኛው ደቂቃ ላይ 3ኛዋ የአንጎላ ጎል ተመዝግባ በዚሁ ውጤት የመጀመሪያው አጋማሽ ተጠናቋል።</p>

<p>የሁለተኛው አጋማሽ ከተጀመረ ከ2 ደቂቃ በኋላ የአንጎላው ኤማኑኤል ፔድሮ 4ኛ ጎል በማግባት ሀት ትሪክ ሰርቷል። ከዚያ በኋላ በ68ኛው ደቂቃ ላይ ለኢትዮጵያ የተሰጠውን ቅጣት ምት አሸናፊ መትቶ ዮርዳኖስ አባይ በግንባሩ ገጭቶ ለኢትዮጵያ ሁለተኛዋን ጎል አስመዝግቧል። ጨዋታው በዚህ ውጤት ቀጥሎ እያለ በ89ኛው ደቂቃ ላይ አንጎላዎች በጥሩ ቅብብል አልፈው 14 ቁጥሩ ሜንዶንካ 5ኛዋን ጎል ከመረብ አሳረፏል። ጨዋታውም በዚሁ ውጤት ተጠናቋል።</p>

<p>ከኢትዮጵያና ከአንጎላ ጨዋታ በኋላ ጨዋታቸውን ያከናወኑት ግብፅና ጋና ሲሆኑ 120 ደቂቃ 1ለ1 በሆነ ውጤት አጠናቀው በተሰጠው መለያ ምት ግብፅ ጋናን 7ለ6 በሆነ አጠቃላይ ውጤት አሸንፋለች። በዚህም መሰረት ኢትዮጵያና ግብፅ በመጪው ቅዳሜ ለ3ተኝነት ሲጋጠሙ በቀጣዩ እሁድ ለዋንጫ አንጎላና ጋና በአዲስ አበባ ስታዲየም ይጋጠማሉ።</p>


<p class="align-center"><a href="/Gazettas/Kantona/info/Kantona.sera.html">ከካንቶና መጋቢት 20 ቀን 1993</a></p>

</body>
</html>	
