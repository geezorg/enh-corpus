<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሴካፋ ሽልማት ለተጫዋቶች ተሰጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የሴካፋ ሽልማት ለተጫዋቶች ተሰጠ</h2>


<p>የኢትዮጵያ ብሄራዊ ቡድን በምስራቅና መካከለኛው አፍሪካ ዋንጫ ሻምፒዮን በመሆኑ በሼህ መሐመድ አልአሙዲን ቃል ተገብቶ የነበረው ገንዘብ ትናንት ለተጫዋቾችና አሰልጣኞች ተሰጥቷል። በቅ/ጊዮርጊስ ክለብ አዳራሽ በተዘጋጀው ሥነ-ሥርዓት ላይ ሼህ መሐመድ አላሙዲን የተገኙ ሲሆን የቡድኑ እያንዳንዱ ተጫዋች 3 አሰልጣኞች እና የቡድኑ ወጌሻ ሀምሳ ሀምሳ ሺህ ብር ተሸልመዋል። በስነ ስርዓቱ ላይ የኢትዮጵያ እግር ኳስ ፌዴሬሽን ፕሬዝዳንት ዶ/ር አሸብር ወ/ጊዮርጊስ እንዲገኙ አልተደረገም። ለሽልማቱ ከዚህ ቀደም ፌዴሬሽኑ የስም ዝርዝር አስተላልፎ የነበረ ሲሆን በዚህ ዝርዝር ውስጥ የቡድን መሪና ሌሎች የአላስፈላጊ ተሸላሚዎች ዝርዝር መኖር ሲገለፅ ቆይቷል። በእርግጥ ሽልማቱ ላይ የቡድኑ መሪ አልተሸለሙም።</p>

<p>የተጫዋቾችን ዝርዝር ለቅ/ጊዮርጊስ ሰዎች የሰጡት የብሄራዊ ቡድኑ አሰልጣኝ አስራት ሀይሌ እንደሆኑ በስነ-ስርዓቱ ላይ ተገልጿል።</p>

<p>የቅ/ጊዮርጊስ ሰዎች ከፌዴሬሽኑ ፕሬዝዳንት ዶ/ር አሸብር ጋር ያላቸው ግንኙነት በመሻከሩና ነገሮች ወደ አላስፈላጊ አቅጣጫ በማምራታቸው ሽልማቱን የፌዴሬሽን ሀላፊዎች ባልተገኙበት አድርገዋል። በተለይ ሽልማቱን በቅ/ጊዮርጊስ ክለብ ጽ/ቤት ጊዜ ውስጥ ማድረጋቸው ከፌዴሬሽኑ ጋር ያላቸውን ቅራኔ ለማሳየት ሆነ ብለው የተጠቀሙበት ነው። እንደሚወጡ ዘገባዎች በሁለቱ መካከል ያለው ግንኙነት ከመላላት ይልቅ ጭራሽ እየባሰበት እንደመጣ ነው። የቅ/ጊዮርጊስ ክለብ ከፊፋ የደረሰውን ውሳኔም ሆነ ከፌዴሬሽኑ የተላለፈውን መመሪያ ለመቀበል ፍቃደኛ አይደለም።</p>

<p>ከዚህ ይልቅ በፍርድ ቤት የመጨረሻ ውሳኔ ለማግኘት ቆርጦ ተነስቷል። ጊዮርጊሶች በፍ/ቤት ባይሳካላቸው እንኳን ጉዳዩን የሚመለከተው ፊፋ ድረስ ለማድረስ ቆርጠዋል ነው የሚባለው።ዶ/ር አሸብር ከፊፋ ጋር ጥሩ ግንኙነት ባይኖራቸውም በጊዮርጊሶች ጉዳይ ግራ እንደተጋቡ መረጃዎች ይጠቁማሉ። የቅ/ጊዮርጊሶች ለፌዴሬሽኑ ውሳኔ አለመገዛት የአመራር ቆይታቸውን እንዳያሳጥረው እየተፈራ ነው። በእግር ኳሱ ችግር ሲፈጠር በቅድሚያ ጉዳዩን ፌዴሬሽኑ ያያል። ይህ ካልሆነ ዳግም የስፖርት ም/ቤቱ ለጉዳዩ መፍትሄ እንዲሰጥ ይደረጋል።</p>

<p>ቅ/ጊዮርጊስ በተለይም እልኸኛ ሀላፊዎቹ የመረጡት ሁሉንም ትተው ጉዳዩ ወደ ፍ/ቤት ማድረስ ነው። 1ኛ ደረጃ ፈዴራል ፍ/ቤት የመጨረሻ ውሳኔ ለመስጠት ለሚያዝያ 14 ቀጠሮ ሰጥቷል። የኢትዮጵያ እግር ኳስ ደግሞ የቅ/ጊዮርጊስ ክለብ እስከ መጪው አርብ ክሱን ማንሳቱን ካላሳወቀ ከዘንድሮ ውድድር እንደሚሰርዘው አስታውቋል። በቅ/ጊዮርጊስና ፌዴሬሽኑ ውዝግብ ጣጣ የሊጉ ጨዋታ በተወሰነ መልኩ ለጊዜው ተቋርጧል። ክለቦች ለአላስፈላጊ ወጪ እየተዳረጉ ነው።የሚፈራው ክረምትም ለጨዋታው እንቅፋት ይሆናል።የስፖርቱ የበላይ የሆነው የወጣቶች ስፖርትና ባህል ሚኒስቴር ለዚህ ሁሉ ውዝግብ ጆሮ ዳባ ልበስ ማለቱ ሁሉንም አስገርሟል። ከኢትዮጵያ እግር ኳስ ፌዴሬሽን ሀላፊዎች ጋር ያለው ግንኙነት የሻከረ ቢሆንም ስፖርት በተለያዩ ምክንያቶች ሲቆም የዳር ተመልካች መሆን አልነበረበትም።</p>


<p class="align-center"><a href="/Gazettas/Yuzsiti/info/Yuzsiti.sera.html">ከዩዝሲቲ ሚያዝያ 04 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ዩዝሲቲ/ማውጫ/1997/ሚያዝያ/04/ዩዝሲቲ2.040897.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
