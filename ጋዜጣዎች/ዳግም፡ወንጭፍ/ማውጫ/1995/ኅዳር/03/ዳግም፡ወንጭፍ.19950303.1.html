<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአፋር ክልል ዋና ፀሐፊ ከሥልጣናቸው ተባረሩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የአፋር ክልል ዋና ፀሐፊ ከሥልጣናቸው ተባረሩ</h1>


<p>የአፋር ክልል መስተዳድር ከፍተኛ ባለሥልጣናት በአዲስ አበባ ከተማ ግምገማ እያካሄዱ መሆኑ ታወቀ። እስከ አሁን በተደረገው ግምገማ የአፋር ክልል ዋና ጸሐፊ ከሥልጣናቸው መባረራቸውን ለማወቅ ተችሏል።</p>

<p>በአቶ መለስ ዜናዊ "ማንበብና መጻፍ ባይችሉም ይደግፈናል" የተባለላቸው የአፋር ክልል ፕ/ት የሆኑት አሊ ሴሮ በሪስ ቢጠረቡም እስከ አሁን ድረስ የከፈና ለ"መወገድ" የሚያበቃ "ግምገማ" አላጋጠማቸውም። ከግምገማው መድረክ በስተጀርባ የሱልጣን አሊሚራህ ልጅ ካሊብ እና የኢሕአዴግ ተቃዋሚ "ነኝ"ሲል ቆይቶ ዛሬ "ወዳጅ" ለመሆን የበቃው የቀድሞ ኢሰፓ አባልና የአሰብ ራስ ገዥ ተጠሪ የነበረው መሀሙድ አጋዝ ተሰልፈው ስልጣን ለመቆናጠጥ እየተጠባበቁ ናቸው ተብሏል።</p>

<p>አቶ መሐሙድ አጋዝ በተሰጠው ተልዕኮ መሠረት በረሐ የቀሩትን የኡጉጉሙ ታጣቂዎችን ለኢሕአዴግ ለማስገበር የማግባባት "ስራውን" የቀጠለ ሲሆን፤ አቶ መሀሙድ እና ካሊብ አሊሚራህ ደግሞ "ክልሉን ይሰጠን" የሚል የይገባኛል አቤቱታ ለአቶ መለስ ዜናዊ ማቅረባቸው ታውቋል።</p>

<p>"አሰብን ለማስመለስ" በሚል "ተቋቋመ" የተባለው የቀይ ባህር አፋሮች ነፃ አውጪ ግንባር ደግሞ ከኤርትራ ተቃዋሚ ኃይሎች ሕብረት ጋር በመደባለቁ ሳቢያ የአቶ መለስ ቡድን አሰብን በተመለከተ ያለውን ያልተለወጠ አቋም ዳግም ለማሳየት ችሏል። የአፋር ሕዝብ በተከሰተው ድርቅ ሳቢያ ህፃናት ሳይቀሩ እያለቁ ባሉበት በአሁኑ ሰዓት በጅቡቲ መንግስት በትጥቅ እየተደገፉ ጥቃት የሚያደርሱት በተመለከተ ኢሕአዴግ ለክልሉ ሕዝብ "ድጋፍ" ለማድረግ አለመሞከሩ ብዙዎችን አስቆጥቷል። በተለያዩ ክልሎች ውስጥ በተከሰተው ከፍተኛ የረሃብ አደጋ ምክንያት በርካታዎች እየተሰደዱ፣ እየሞቱ፣ ረሀቡም እየተጠናከረ መሆኑ ሰሞኑን በአገር ውስጥና በውጭ ሚዲያዎች በተከታታይ እየተዘገበ ሲሆን፣ የአቶ መለስ መንግስት ረሃቡን ችላ በማለት ሕዝቡን ለከፋ አደጋ ከማጋለጡም በተጨማሪ "ጫካ" በነበረበት ወቅት በትግራይ ሕዝብ ላይ የደረሰውን ረሃብ ለፖለቲካ ንግድ እንደተጠቀመበት ሁሉ ዛሬም ደግሞ የምግብ እርዳታውን ከፖለቲካ ግብና አላማው ጋር በማቆራኘት "ኢሕአዴግን ለማይደግፉ ተረጂዎች" እርዳታ እየከለከለ ነው ተብሏል።</p>

<p>ኢሕአዴግ ለረሃቡ ከፍተኛ ትኩረት ሊሰጥ ባለመቻሉ በአሁኑ ወቅት ከአሩሲ፣ ከባሌ፣ ከምስራቅና ምዕራብ ሀረርጌ ተሰደው ባሌ ብሔራዊ ፓርክ የሰፈሩት ከ20 ሺህ በላይ የሚጠጉ ዜጐች የምግብ እርዳታ ተነፍገው በየቀኑ እየሞቱ ያሉት ሕፃናት ጉዳይ የአቶ መለስን መንግሥት ያሳሰበው አይመስልም። አብዛኛው አርሶ አደር ለረሃብ የተጋለጠው በወያኔ የተዛባ የመሬት ፖሊሲ ሳቢያ ነው በማለት የፖለቲካ ታዛቢዎች ገልጸው ገበሬው በውድ ዋጋ ማዳበሪያ ግዛ፣ ግብር ክፈል እየተባለ ከመታሰሩም ባሻገር የተበላሸው ማዳበሪያ አስፈላጊውን ምርት ሊሰጥ ባለመቻሉ ለረሃብና ለስደት መዳረጉን አጋልጠው ስርአቱን ኮንነዋል። በአፋር ክልል በተከሰተው ረሃብ ለአብዛኞቹ ዞኖች በተለይም በክልሉ 5 ዞኖች "ተላከ" የተባለው የእርዳታ እህል አለመድረሱን የደረሰን ዜና አመልክቷል። የእርዳታውን እህል አንዳንድ የመንግስት ሹመኞች ከነጋዴዎች ጋር በመመሳጠር እየቸበቸበ ኪሳቸውን በማደለብ ላይ እንደሚገኙ ዘገባዎች አጋልጠዋል። በአጠቃላይ ስርአቱ ድርቁን ተከትሎ ለተከሰተው ረሃብ በወቅቱ ትኩረት ሊሰጠው ባለመፍቀዱና ባለሥልጣናቱም "ግዜያቸውን ፋይዳ በሌለው ስብሰባ እያሳለፉ በመሆናቸው ....." በአሁኑ ወቅት የረሃብተኛው ቁጥር ወደ 20 ሚሊዮን መጠጋቱን አለም አቀፍ የረድኤት ድርጅቶች ጭምር በመናገር ላይ ይገኛሉ።</p>



<p class="align-center"><a href="/Gazettas/DagemWenchef/info/DagemWenchef.sera.html">ከዳግም ወንጭፍ ኅዳር 3 ቀን 1995</a></p>

</body>
</html>	














