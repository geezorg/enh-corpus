<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አባይ ፀሐዬ የግል ፕሬሱን ዘለፉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">አባይ ፀሐዬ የግል ፕሬሱን ዘለፉ</h1>


<p>የፌዴራል ጉዳዮች ሚኒስትር የሆኑት አባይ ፀሐዬ "በአዲስ አበባ መስተዳድር የሥልጣን ሹም ሽር አልተደረገም" ሲሉ ዜናውን የዘገቡትን የግል ፕሬሶችን በመዝለፍ ማስተባበያ የሰጡ ሲሆን ሁኔታው እስከአሁን መደናገርን ፈጥሮ ይገኛል።</p>

<p>በአዲስ አበባ ምክር ቤት መፍረስ እና በተደረገው የሥልጣን ሹም ሽር ዙሪያ ጋዜጣዊ መግለጫ የሰጡት አባይ ፀሐዬ መስተዳድሩ በጠ/ሚ መለስ አጋዥነት ከሥልጣናቸው ተነስተው በሌላ ተተክተዋል ተብሎ የተዘገበው መሠረተ ቢስ ነው ሲሉ ካጣጣሉ በኋላ በምክር ቤት እና ለሚኒስትሮች ም/ቤት ቀርቦ ከፀደቀ በኋላ ነው ብለዋል።</p>

<p>ሚኒስትሩ ኢሕአዴግ የአዲስ አበባን አስተዳደር ለብቻው ሊይዘው ነው በሚለው ነጥብም ትክክል እና አግባብ መሆኑን ገልፀው ተቃዋሚዎች የተሻለ ሐሳብ ይዘው መቅረብ ይችላሉ ብለዋል።</p>

<p>አባይ ፀሀዬ የግሉን ፕሬስ በዘለፉበትና እርስ በእርስ የሚቃረን ባቀረቡበት በዚህ ጋዜጣዊ መግለጫ ለርዕሰ መስተዳድርነት የሚመረጠው አካል ኢሕአዴግ ይሠራል ብሎ ያመነበት እንጂ በሕዝብ ምርጫ እንዳልሆነ ገልፀዋል። ከየክልሉ የተውጣጡ ታማኝ ሰዎችም በአስተዳደሩ ውስጥ እንደሚካተቱ አልደበቁም።</p>

<p>ምንም እንኳ ሚኒስትሩ በአዲስ አበባ አስተዳደር ሰዎችን ከኃላፊነት የማንሳት እርምጃ እስከ አሁን አልተሞከረም ይባል እንጂ ለርዕሰ መስተዳድርነት ለተለያዩ የሥራ ዘርፎች የተመረጡት ሰዎች በመዲናዋ ተሰብስበው ርክክብ አድርገው መመለሳቸውን ውስጥ አዋቂ ምንጮች ይጠቁማሉ።</p>

<p>የአዲስ አበባ መስተዳድርን ማን እያስተዳደራት ይገኛል የሚለው በአሁኑ ሰዓት ሕዝቡን እያነጋገረ ሲሆን የቀድሞው ርዕሰ ብሔር አሊ አብዶ ከስልጣን መነሳት እየታመነ መጥቷል።</p>

<p>አንድ ውስጥ አዋቂ ምንጭ እንደጠቆመው ከሆነ ደግሞ የብአዴኑ ሂላዊ የሱፍ የማህበራዊ ዘርፍ ኃላፊ የኦህዴድ ሱሌማን ደደፎ የአስተዳደር ዘርፍ ሐላፊ አማኑኤል የተባለው የደቡብ ግንባር አባል ደግሞ የኢኮኖሚ ዘርፍ ኃላፊ ሆነው መሾማቸውን ገልጿል።</p>


<p class="align-center"><a href="/Gazettas/DagemWenchef/info/DagemWenchef.sera.html">ከዳግም ወንጭፍ ጥቅምት 8 ቀን 1995</a></p>

</body>
</html>	














