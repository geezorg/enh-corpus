<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ዶ/ር ታዬ ሐሙስ በጽ/ቤታቸው ለጋዜጠኞች መግለጫ ይሰጣሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">>ዶ/ር ታዬ ሐሙስ በጽ/ቤታቸው ለጋዜጠኞች መግለጫ ይሰጣሉ</h1>


<p>የአንጋፋው ኢመማ ፕሬዝዳንት የሆኑት ዶ/ር ታዬ ወ/ሰማያት ከግንቦት 22 ቀን 1989ዓ.ም ጀምሮ ለአምስት አመታት በእስር ሲንገላቱ ቆይተው ግንቦት 2 ቀን 1994 የዋለው የጠቅላይ ፍ/ቤት ችሎት ከእስር እንዲፈቱ ውሣኔ አሳልፏል።</p>

<p>የሙያ ነፃነት ታጋዩ ዶ/ር ታዬ ወ/ሰማያት ግንቦት 22 ቀን 1989 ዓ.ም በኢሕአዴግ የፀጥታ ኃይሎች ከቦሌ አለም አቀፍ አውሮፕላን ጣቢያ ተይዘው በቁጥጥር ስር እንዲውሉ ከተደረገ በኋላ፤ በማዕከላዊ ምርመራ እና ማስተባበሪያ ቢሮ በኋላም በአዲስ አበባ ወህኒ ቤት በእስር ላይ ቆይተዋል። ዶ/ር ታዬ የ"ሕሊና እስረኛ" ሆነው በቆዩባቸው አመታት ውስጥ በተለያየ ቀጠሮ ፍ/ቤት ተመላልሰው 15 ዓመት የተፈረደባቸው ሲሆን፤ ጠበቃቸውም ይግባኝ በመጠየቅ ታህሳስ 17 ቀን 1992 ዓ.ም ለጠቅላይ ፍ/ቤት በማቅረብ ጉዳያቸው በቀጠሮ ሲታይ ከቆየ በኋላ ግንቦት 2 ቀን 1994 ዓ.ም የዋለውየጠቅላይ ፍ/ቤት ችሎት ዶ/ር ታዬ ወ/ሰማያትና በአባሪነት የተከሰሱትን ከእስር እንዲፈቱ መወሰኑን በተመለከተ የዶክተር ታዬ ጠበቃ አቶ አበበ ወቄ ለአሜሪካ ድምፅ ሬዲዮ አጠር ያለ ማብራሪያ ሰጥተዋል።</p>

<p>በቅድሚያ ለአቶ አበበ ወርቄ የቀረበው ጥያቄ ..... ዶ/ር ታዬ እንዲፈቱ ፍ/ቤቱ የሰጠው ብይን እውነት ነው? ለሚለው ጠበቃው ሲመልሱ " አዎ እውነት ነው" ብለዋል። ዶ/ር ታዬ በምን ሁኔታ ነው እንዲፈቱ የተደረገው? "...ዶ/ር ታዬ የተከሰሱበት ወንጀል ከአምስት አመት እስከ ሞት ፍርድ የሚያሰጥ ነበር። የጦር መሣሪያ ይዞ ሽብር በማድረስና በአገር ውስጥ ጦርነት በማነሳሳት... ያ ማለት ደግሞ አሁን የተጠቀሰውን ቅጣት የሚያስከትል ነው። ፍ/ቤቱ እውነታውን ካጣራ በኋላ ከፍተኛው ፍ/ቤት "ጥፋተኛ ናቸው" ብሎ በዚህ አንቀጽ የወሰነው አላግባብ ነው። ተደረገ የተባለውምነገር አልተደረገም። ጥፋተኛም አይደሉም። ጥፋተኛ ናቸው እንኳ ቢባል በዚህ አንቀጽ ሊቀጡ አይገባም። ...በመሆኑም ከፍተኛ ፍ/ቤቱ የወሰነውንውሣኔ ጠቅላይ ፍ/ቤቱ ዛሬ (ግንቦት 2 ቀን 1994) ሽሮታል። የጥፋተኝነት ውሣኔውን በጣም ዝቅ ባለ አንቀፅ......በወንጀለኛ መቅጫ ሕግ ቁጥር 269/ሐ/ስር ነው....ሊሆን የሚችለው። ስለ ማነሳሳትና ስለማዘጋጀት የሚለው በዚህ አንቀጽስ ነው ካሉ በኋላ ውስጥ ሲገባ "ተሳትፈዋል" የሚባለው ነገር በመስክሮች መቅረቢያ አንቀፅ አድርጐ ነው አምስት አመት የወሰነባቸው" በማለት አስረድተዋል።</p>

<p>ዶ/ር ታዬ በአሁኑ ሰዓት የት ነው የሚገኙት? ተፈተዋል? ለሚለው ጥያቄ ደግሞ "በፍ/ቤት የሂደት ነገር አለ። የጠቅላይ ፍ/ቤቱ ውሣኔ ለማረሚያ ቤቱ ደርሶ...ማረሚያ ቤቱ እጃቸው ከተያዘበት ጊዜ አንስቶ ለምን ያህል ጊዜ ታስረዋል.... የታሰሩት ከተወሰነባቸው ጊዜ በላይ ሆኖ ካገኘው ወዲያውኑ ይፈታቸዋል። ነገር ግን በዕለቱ እስከ 11:00 ሰዓት ድረስ አልተፈቱም። በመሆኑም እንደሚታወቀው ወህኒ ቤት ተፈቺ እስረኞችን አንድ ላይ አጠራቅሞ በ11:00 ሰአት ነው ሁልጊዜ የሚፈታው። ስለዚህ በዕለቱ አልተፈቱም... እናም ቅዳሜና እሁድን ውለው ሰኞ ይፈታሉ ብለን ነው የምንጠብቀው" ብለዋል።</p>

<p>ይህ በእንዲህ እንዳለ የ"ነፃነት አርበኛው" ዶ/ር ታዬ ወ/ሰማያት የአምስት አመቱን የእስር ሰንሰለት በጥሰው ከእስር ከተፈቱ በኋላ በፕሬዝዳንትነት በሚመሩት ኢመማ አማካይነት ፕሮግራም የተያዘላቸው መሆኑን ከማህበሩ የደረሰን ዜና ገልጿል።</p>

<p>የማህበሩ ተጠባባቂ ፕሬዚዳንት አቶ አባተ አንጐሬ ለሪፖርተራችን በስልክ እንዳስታወቁት ከሆነ... ዶ/ር ታዬ ወ/ሰማያት የፊታችን ሐሙስ በኢመማ ጽ/ቤት ለሀገር ውስጥና ለውጭ የዜና አውታር ወኪል ለሆኑ ጋዜጠኞች መግለጫ የሚሰጡ መሆኑን ጠቁመው፤ ቅዳሜ ግንቦት 10 ቀን 1994 ዓ.ም ደግሞ ኢመማ ለአባላቱ፣ ለደጋፊዎቹ እና ለመላው የኢትዮጵያ ሕዝብ እንድሁም ለአለም ማኅበረሰብ አባላት የ"እንኳን ደስ ያለን" መልዕክት እንደሚያስተላልፍ፤ በዚሁ እለትም ዶ/ር ታዬ ከሚወዳቸውና ከሚወዱት ሕዝብ ጋር በአካል እንደሚገናኙና የምስጋና መልዕክታቸውንም እንደሚያስተላልፉ ገልፀዋል።</p>

<p>ዶ/ር ታዬ በጠቅላይ ፍ/ቤቱ ውሳኔ መሠረት እስከትናንት ረፋዱ ድረስ ለምን እንዳልተፈቱ ጥያቄ የቀረበላቸው አቶ አባተ ሲመልሱ "....ከግንቦት 2 ቀን 1994 ዓ.ም ጀምሮ እስካሁን (ትናንት 8:00 ሰዓት) ድረስ አልተፈቱም። ነገር ግን የፍርድ ግልባጩ ከእነ መፈቻቸው ተፅፎ ለማረሚያ ቤቱ ተልኳል። በዚህ መሠረትም ማምሻውን ይፈታሉ ብለን በመጠባበቅ ላይ እንገኛለን። ይፈታሉም ብለን ተስፋ እናደጋለን።" ብለዋል።</p>


<p class="align-center"><a href="/Gazettas/DagemWenchef/info/DagemWenchef.sera.html">ከዳግም ወንጭፍ ግንቦት 6 ቀን 1994</a></p>

</body>
</html>	














