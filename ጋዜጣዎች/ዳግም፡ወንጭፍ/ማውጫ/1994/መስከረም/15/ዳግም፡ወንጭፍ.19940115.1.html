<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«እነአባዱላ ገመዳ ራሳቸውን እየጠቀሙ ነው»- ያሲን ሁሴን</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«እነአባዱላ ገመዳ ራሳቸውን እየጠቀሙ ነው»- ያሲን ሁሴን</h1>


<p>የቀድሞው የኦህዴድ ባለሥልጣን የነበሩትና ከኢህአዴግ አምልጠው ኦነግን የተቀላቀሉት አቶ ያሲን ሁሴን ባለፈው ሳምንት በሻዕቢያ ሬዲዮ በሰጡት መግለጫ እንዳብራሩት ከሆነ አባዱላ ገመዳ ወይም ምናሴ ወ/ጊዮርጊስ የኦሮሞን ህዝብ መብት ሊያስጠብቅ የሚችል ሳይሆን የወያኔ አሽከር በመሆን የኦሮሞን አንጡራ ሀብት ለማስጋጥና የኦሮሞን ህዝብ ለባርነት ሊዳርግ እየተዘጋጀ ነው ሲሉ ገለጡ።</p>

<p>እንደአቶ ሁሴን አባባል ከሆነ «መለስ በኦሮሞ ህዝብ ውስጥ ያለውን ትግልና በኦህዴድ ውስጥ የተፈጠረውን ፖለቲካዊ እንቅስቃሰና ጥንካሬ ለማኮላሸት አምሳያዎቹን ለመቅረፅና ለመፈለግ ባደረገው እንቅስቃሴ ብቻ እንደምናሴ ወ/ጊዮርጊስ ወይም አባዱላ ገመዳን የመሳሰሉን ከድርጅቱ አባልነት ውጭ የሆኑ ሰዎች ከመከላከያ ውስጥ ያለአግባብና ያለድርጅት ህገደንብ በማምጣት እንዲሁም ደግሞ የድርጅቱ አባል ያልነበሩና ከዚህም ባሻገር ስለድርጅቱ ህገ ደንብና ፕሮግራም የማያውቁትን ግለሰቦች በማቀፍና በማስመረጥ በአሁኑ ሰዓት ኦህዴድ ተመልሶ ተቋቋመ በማለት የኦሮሞን ህዝብ ሊያጅጁሉት ይከጅላቸዋል» ሲሉ የሰላ ሂስ ሰንዝረውባቸዋል።</p>

<p>አቶ ያሲን ስለአባድላና በአሁኑ ሰዓት የኦህዴድ ማዕከላዊ ኮሚቴና አመራር ሆነው በማገልገል ላይ ያሉትን ገመናም ለህዝብ ይፋ አድርገውታል። ይህንንም አቶ ያሲን ሲገልፁት «እነምናሴ በኦሮሚያ ውስጥ በኦሮሞ የእርዳታ ድርጅት ስም ኩባንያ ከ1984 ዓ.ም ጀምሮ በሚስቱ ስም አቋቁሞ እስካሁን ድረስ ከውጭና ከሀገር ውስጥ የሚገኘውን እርዳታ ለራሱ ጥቅም እያዋለ ነው» ብለዋል። በማያያዝም «አቶ ግርማ ብሩ ከብሔራዊ ባንክ ወይም ንግድ ባንክ እስከ 136 ሚሊዮን ብር አውጥተው በዘመዶቻቸው ስም ፎቅ እያስገነቡ ነው። አቶ ሽፈራው ጃርሶም በኦሮሚያ ክልል የውሃ ልማት ቢሮ ኃላፊ በሆኑበት ወቅት እስከ 150 ሚሊዮን ብር በተጨባጭ የተረጋገጠ ብር አጉድሎ በመልስ ትዕዛዝ እስካሁን ድረስ አልተወራረደለትም። ዶ/ር ሙላቱ ተሾመም ቢሆን ህንፃ ሠርቶ እያንዳንዱን ቤት 35 ሺህ ብር እያከራየ የሚኖር ነው» ካሉ በኋላ እነዚህንና መሰሎቻቸውን ብንመለከት ለኦሮሞ ህዝብ ሊሰሩለት ሳይሆን እየበዘበዙትና እያንገላቱት ነው ሲሉም አዲሶቹን ተመራጮች አብጠልጥለዋቸዋል።</p>


<p class="align-center"><a href="/Gazettas/DagemWenchef/info/DagemWenchef.sera.html">ከዳግም ወንጭፍ መስከረም 15 ቀን 1994</a></p>

</body>
</html>	
