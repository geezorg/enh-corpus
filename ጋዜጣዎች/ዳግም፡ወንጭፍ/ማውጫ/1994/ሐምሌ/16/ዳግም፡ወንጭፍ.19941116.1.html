<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ጣሊያን የአክሱምን ሐውልት ለመመለስ ወሰነች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ጣሊያን የአክሱምን ሐውልት ለመመለስ ወሰነች</h1>


<p>ፋሽስት ኢጣሊያ ከ65 አመት በፊት ከኢትዮጵያ ዘርፎ የወሰደውን የአክሱም ሐውልት ለመመለስ የሮማ ካቢኔ ባለፈው አርብ ውሳኔ ማስተላለፉን ከስፍራው የተላለፈው ዜና አመልክቷል። ከኢትዮጵያ መንግሥት በኩል በተደጋጋሚ ሲሰነዘሩ የቆዩ ጥያቄዎችና ከኢጣልያን ጋር የተደረጉ ሦስት ውሎች ፍሬ ሳይሰጡ መቆየታቸው ይታወሳል። ባለፈው አርብ በሮም ከተማ ላይ የተሰየመው የኢጣሊያ ካቢኔ የአክሱምን ሐውልት ለኢትዮጵያ እንዲመለስ ውሳኔ ቢያስተላልፍም ሐውልቱን ለ"ባለቤቱ" የሚያስረክብበትን ቀን ግን ይፋ አላደረገም። ነገር ግን የኢጣሊያ ካቢኔ "በሮማ ከተማ የሚገኘው የአክሱም ሐውልት የሚመለሰው ሙሉ ለሙሉ ጥገና ከተደረገለት በኋላ ብቻ መሆኑን..." አንድ ኢጣልያ ጠ/ሚ/ር ሲራዩ ቦርልስ ኮኒ ቃል አቀባይ ገልፀዋል። ሀውልቱ ባለፈው ግንቦት ወር በመብረቅ "ተመታ" መባሉን "ተጠራጥሬያለሁ" ካለ በኋላ ኢጣሊያ በአስቸኳይ የአክሱም ሀውልት ትመልስ አለበለዚያ ግንኙነታችን ይቋረጣል" ሲል አስጠንቅቋታል። ወያኔ በቅርቡ ሐውልቱን የማስመለስ አቅም የለኝም በማለት የአለም አቀፉን ማኅበረሰብ ተማፅኗል።</p>

<p>2ሺህ ዓመት ያህል እድሜ እንዳለው የሚነገርለት ሐውልት ከአክሱም ተዘርፎ የተወሰደው ቢኔቶ ሙሶሎኒ -ፋሽስት ኢጣሊያ በ1928 ዓ.ም ኢትዮጵያን እንድትወር የክተት ዘመቻ ባወጀበት ወቅት ነው። ሮማ ውስጥ የሚገኘውየኢትዮጵያ ኤምባሲ በውሳኔው እንደተደሰተ አርብ እለት ምሽት ለውጭ ጉዳይ ሚ/ር በፋክስ በላከው መልዕክት ላይ አስታውቋል።</p>


<p class="align-center"><a href="/Gazettas/DagemWenchef/info/DagemWenchef.sera.html">ከዳግም ወንጭፍ ሐምሌ 16 ቀን 1994</a></p>

</body>
</html>	














