<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኦሮሞና የአማራን ብሔሮች አጋጭተዋል የተባሉት ታሰሩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የኦሮሞና የአማራን ብሔሮች አጋጭተዋል የተባሉት ታሰሩ</h1>


<p>በምዕራብ ወለጋ የኦሮሞና የአማራን ብሔር አባላት በማጋጨት ተግባር ላይ ተሰማርተው ነበር የተባሉት አንድ ከፍተኛ የንግድ ሥራ የሚያንቀሳቅሱ ግለሰብ ተይዘው መታሠራቸው ተገለጠ። ከቅርብ ወራት ወደህ ሕዝቡን ከመንግሥትና እርስ በርሱ ለማጋጨት ከፍተኛ ደባ ፈጽመዋል የተባሉት ነጋዴ አቶ ምትኩ ወልደማርያም የተባሉ መሆናቸውን የገለፀው ዜና፣ ለብዙ ዘመናት አብረው የኖሩት ሁለቱ ብሔሮች ከቅርብ ጊዜ ወዲህ በፈጠሩት አለመግባባት ከፍተኛ ንብረት ወድሞ፣ቤቶች ተቃጥለው የሰው ሕይወት መጥፋቱ ይታወቃል።</p>

<p>በምዕራብ ወለጋ በነጆ፣ በመንዲና በአካባቢው ወረዳዎችም ተመሳሳይ ከፍተኛ አለመግባባቶች የተፈጠሩ መሆናቸው የሚታወቅ ሲሆን፣ እስካሁን ሆነ ብሎ ጠብ የሚፈጥረው ወገን ሳይታወቅ የቆየ ቢሆንም ጉዳዩ እስከ ተወካዮች ም/ቤት ደርሶ በቅርቡ የተወካዮች ም/ቤት አባል የሆኑት ክቡር ሻለቃ አድማሴ ዘለቀ ጉዳዩን ማንሳታቸው ይታወቃል።</p>

<p>ከቅርብ ጊዜ በፊት በኦሮሚያ የጅማ ኮሌጆች ተማሪዎችም ጉዳዩ እጅግ እንዳሳሰባቸው በመግለጽ ለኦሮሚያ ዞኖች በተለያየ አኳሃን በሽብር ተግባር ላይ የተሰማሩ ምንነታቸው ያልታወቁ ሃይሎች ኦሮሞውን በመሃሉ ከሚኖሩት አናሳ ብሔሮች ጋር እያጋጩ፣ ሰላም በማደፍረስ፣ ንብረት በማውደም ሠላም እያጠፋ ስለሚገኝ በግምቦ፣በነጆ፣ መንዲ፣ ጌዶ ጭሮ...ወዘተ የኦሮሚያ ከተሞች የሚገኘውን የዚህን ድርጅት ሁኔታ መንግሥት አጥንቶ አስፈላጊውን እርምጃ እንዲወስድና ጥፋተኞች ፍ/ቤት እንዲቀርቡ የሕዝብ ፀጥታና ደህንነት ተጠብቆ በኦሮሞና በአናሳ ሕዝቦች ብሔሮች መካከል ሠላም እንዲኖር» መጠየቃቸው ይታወቃል።</p>


<p class="align-center"><a href="/Gazettas/DagemWenchef/info/DagemWenchef.sera.html">ከዳግም ወንጭፍ የካቲት 5 ቀን 1994</a></p>

</body>
</html>	














