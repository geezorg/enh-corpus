<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሦስተኛው የአፍሪካ የንግድና የልማት ፎረም በአዲስ አበባ እየተካሄደ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ሦስተኛው የአፍሪካ የንግድና የልማት ፎረም በአዲስ አበባ እየተካሄደ ነው</h1>


<p>በመጪው ሀምሌ ወር በደቡብ አፍሪካ የሚካሄደው የአፍሪካ ህብረት ጉባኤ ላይ ለመነጋገር ከትላንት ጀምሮ ለ5 ቀናት በአዲስ አበባ የአፍሪካ ሶስተኛው የንግድና የልማት ፎረም በመካሄድ ላይ ይገኛል።</p>

<p>የስብሰባው ዋዜማ በንግድ ሲምፖዝየም የተከፈተ ሲሆን፣ በዚሁ ሲምፖዝየም ላይ በአፍሪካ የክፍለ አህጉራዊ ንግድ ዞኖች (ቀጣናዎች) የመቋቋም አስፈላጊነት ተነስቶ ተወስቶአል።</p>

<p>በአፍሪካ የአፍሪካ ህብረት ለመቋቋም ንግድ ቅድሚያ የሚሰጠው ተደርጐ የተወሰደ ሲሆን፣ ለንግዱ መስፋፋት ደግሞ በአህጉሩ ሰላምና መረጋጋት ቅድሚያ የሚሰጠው ጉዳይ ተደርጐ መወሰዱ ታውቋል።</p>

<p>በጉዳዩ ላይ የአፍሪካ አንድነት ዋና ፀሀፊ አማራ ኢሴ፣ የአፍሪካ የተባበሩት መንግሥታት የኢኮኖሚክ ኮሚሽን አሞዋቆ የተገኙ መሆናቸው የታወቀ ሲሆን ለፕሪቶሪያው የደቡብ አፍሪካ የመሪዎች የአፍሪካ ህብረት ጉባኤ አስፈላጊው ዝግጅት እየተደረገ መሆኑ ተገልጿል።</p>

<p>ለጉባኤው አጀንዳዎች ለመቅረጽ የአፍሪካ የውጭ ጉዳይና የንግድ ሚኒስትሮች ዝግጅት የሚያደርጉ መሆናቸው የተገለፀ ሲሆን፣ አሁን በተያዘው ትልቁ እቅድ መሠረት አፍሪካ ከዓለም ጋር ሰፊ የንግድ ልውውጥ እንዲኖራት የሚያስችል የአፍሪካውያን ተነሳሽነት የተባለው የደቡብ አፍሪካና የናይጄሪያ መሪዎች ያንቀሳቀሱት የንግድ፣ የዴሞክራሲና የአስተዳደር ጉድዮችን የሚያንቀሳቅሰውና የአፍሪካ መነሻ ሆኖ ሕዝቡን ከድህነት አውጥቶ የክፍለ አህጉሩን ህዝብ ከረሀብ፣ ከኤድስ፣ ከተለያዩ በሽታዎች ይታደጋል የተባለው የድህነት መቀነሻ ፕሮግራም መንቀሳቀሱ ይታወቃል። በቅድሚያ የአህጉሩን ጦርነቶች ለማስቆም በተለይም ከቅርብ ወራት በፊት አዲስ አበባ ተደርጐ የከሸፈው የኮንጐ ጦርነት የማስቆም ጉባኤ ወደ ደቡብ አፍሪካ ተዛውሮ ሳንሲቲ በተባለው ከተማ 300 የሚሆኑ የየፓርቲው፣ የተቃዋሚ የጦር ግንባራት፣ የሲቪክ ህብረተሰብ አባላት በሥፍራው ተገኝተው ኡጋንዳ የሚትደግፈው የሰሜኑ የፒዬር ቤምቦባ አንጃ በጉባኤው ላይ ለመገኘት ቅድመ ሁኔታ ያቀረበ በመሆኑ ስብሰባው ይህን ያህል ተሳታፊዎች ሰብስቦም ሆነ በደቡብ አፍሪካ ተገኝቶ እየተጠባበቀ ቢሆንም በአፍሪካ ግጭት በኩል አሁን የራሱን ጦር ሠራዊት መላክ የጀመረው የደቡብ አፍሪካ መንግሥት ብሩንዲ ላይ 7 ሺህ ጦር አስፍሮ የሚገኝ ቢሆንም ብሩንዲ ያለውም ሁኔታ የሽግግር መንግሥት ለማቋቋም ከመቻሉ ውጭ ወዲያው በወሰደው አቋም ይህን ያህል የተሳካለት አይመስልም። በደቡብ አፍሪካ የሚገኘው ሳዴክ የተባለው የሀገሮች ህብረት፣ በምዕራብ አፍሪካ የሚገኘው ኢኮዋስ የተባለው የምዕራብ አፍሪካ የጋራ አገሮች ኢኮኖሚ፣ በምሥራቃዊ ደቡብ አፍሪካ የሚገኘው የፒ.ት.ኤ የንግድ አገሮች ሲሆኑ፣ ምናልባት የሱዳን፣ የኢትዮጵያና የኤርትራ ችግር ከተገታ የኢጋድ አገሮች የሚከተሉበት መንገድ ሳይቀየስ አይቀርም የሚለው መላምት እያጐለበት መጥቶአል።</p>

<p>ሰላም ወርዶ፣ አገር ተረጋግቶ፣ ንግድ ተስፋፍቶ፣ ብድር ከዓለም ባንክና ከዓለም ገንዘብ ድርጅት በተጨማሪ ተሰጥቶ ተነሣሽነት ቢኖር አፍሪካ ከድህነት፣ ከጦርነት፣ ከረሃብ፣ ወዘተ....ትወጣለች የሚለውን አስተሳሰብ አዲስ አድርጐ በማራመድ ላይ የሚገኙ መሪዎች ብዙ ናቸው።</p>


<p class="align-center"><a href="/Gazettas/DagemWenchef/info/DagemWenchef.sera.html">ከዳግም ወንጭፍ የካቲት 26 ቀን 1994</a></p>

</body>
</html>	














