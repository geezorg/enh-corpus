<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኤርትራ የአሰብ ወደብን በኃይል ለመያዝ ዝግጅት አለ ትላለች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኤርትራ የአሰብ ወደብን በኃይል ለመያዝ ዝግጅት አለ ትላለች</h1>


<p>በኢትዮጵያና በኤርትራ መካከል በሚቀጥለው ሚያዝያ ወር የመጀመሪያው ሳምንት ውሳኔ ይሰጥበታል የተባለው የሁለቱ አገሮች የድንበር መከለል ጉዳይ በአገር ውስጥና በውጭ አገር ተቃውሞው መቀጠሉ ታወቀ። በድንበር መካለል ጉዳይ እንዲሁም በአሰብ ጉዳይ ላይ የሄጉን ውሳኔ በመቃወም በሎንዶን የተቃውሞ ሰልፍ መጋቢት 15 ቀን 1994 ዓ.ም መካሄዱንና የተቃውሞ ሰልፉ "የኢትዮጵያ ዳር ድንበር ቀይ ባሕር ነው" "አሰብ የአፋር መሬት ሲሆን፣ የአፋር አንድነት ይጠበቅ" የሚሉ መፈክሮችን ይዞ መውጣቱንና ይህንንም ተቃውሞ የሚመለከት አቤቱታ ለእንግሊዝ መንግስት የውጭ ጉዳይ ሚኒስቴር ማቅረቡን ድልነሣህ ጌታነህ የተባለው የጀርመር ድምፅ ዘጋቢ ከሎንዶን ባስተላለፈው ዜና ለማወቅ ተችሏል። በተመሳሳይ ሁኔታ በአሜሪካ ኒውዮርክ ከተማ በተባበሩት መንግስታት ድርጅት ጽ/ቤት ፊት ለፊት ተመሳሳይ የድንበር መካለሉ ውሳኔ ተቃውሞ ሰልፍ ትናንት መጋቢት 16 ቀን 1994 ዓ.ም እንደተደረገ ተገልጿል።</p>

<p>ይህ በእንዲህ እንዳለ የኤርትራው ሕዝባዊ ግንባር በደፈጣ ውጊያ ላይ ተሰማርቶ ለነፃነት በሚፋለምበት ወቅት ናቅፋ ተራራን የተቆጣጠረበትን 25ኛ ዓመት የብር ኢዮቤልዩ አክብሮ መዋሉን የኤርትራ ሰፊው ሕዝብ ድምፅ ገለፀ።</p>

<p>መጋቢት 14 ቀን 1994 ዓ.ም አቶ ኢሳያስ አፈወርጊ በናቅፋ ከተማ ተገኝተው በነፃነት ውጊያው የተሰው የሰማዕታትን ሐውልት መመረቃቸው የተገለፀ ሲሆን፣ ሐውልቱን የኤርትራ መከላከያ ሠራዊት ያሰራው ነው ተብሏል።</p>

<p>በዚሁ የሐውልት ምረቃ ወቅት የውጭ ሀገር ዜጐች ዲፕሎማቶች እንዲሁም በውጭ አገር የሚኖሩ ኤርትራውያን መገኘታቸው የተገለፀ ሲሆን፣ ከ25 ዓመታት በፊት የኤርትራ የነፃነት ሠራዊት በኢትዮጵያ ጦር ላይ የወሰደውን እርምጃና አካባቢውን የተቆጣጠረበት ሁኔታ በድራማ መልክ ያቀረበ ሲሆን፣ በፕሮግራሙ ላይ አሁን በኢትዮጵያ ውስጥ ያሉ የተቃዋሚ ድርጅቶች አሰብ ወደብን ለመቆጣጠር የሚያስችሉ ዝግጅቶች በማድረግ ላይ መሆናቸውን ገልጾ፣ የየዘመኑን የኢትዮጵያ የገዥ መደቦች ያላቸውን ወገኖች አውግዟል። በዚህም ፕሮግራም በአሰብ ጉዳይ ላይ የ"አሰብ ጉዳይ የኤርትራ ዋናው ትኩረት ነው" ካለ በኋላ መሬቱን እንጂ ሕዝቡን የማይፈልጉት ወገኖች "ወደቡን እንጅ ሕዝቡን አይፈልጉም" የሚል አንድምታ ያለው ፕሮፖጋንዳ አሰራጭቷል።</p>

<p>ኤርትራ በግምባሩ መሪነት መንግሥት ካቋቋመች በኋላ በሬፈረንደም (በውሳነ ሕዝብ) ነፃነቷን ካረጋገጠች በኋላ ለዚሁ ናቅፋ ለተባለው ተራራ ዘላለማዊ ማስታወሻ እንዲሆን የመገበያያ ገንዘቧ ናቅፋ ተብሎ እንዲሰየም ማድረጓ ይታወሳል።</p>

<p>ይህ በእንዲህ እንዳለ የኤርትራው ሕዝባዊ ግንባር በደፈጣ ውጊያ ላይ ተሰማርቶ ለነፃነት በሚፋለምበት ወቅት ናቅፋ ተራራን የተቆጣጠረበትን 25ኛ ዓመት የብር ኢዮቤልዩ አክብሮ መዋሉን የኤርትራ ሰፊው ህዝብ ድምፅ ገለፀ።</p>

<p>መጋቢት 14 ቀን 1994 ዓ.ም አቶ ኢሳያስ አፈወርቂ በናቅፋ ከተማ ተገኝተው በነፃነት ውጊያው የተሰው የሰማዕታትን ሐውልት መመረቃቸው የተገለፀ ሲሆን፣ ሐውልቱን የኤርትራ መከላከያ ሠራዊት ያሰራው ነው ተብሏል።</p>

<p>በዚሁ የሐውልት ምረቃ ወቅት የውጭ ሀገር ዜጐች ዲፕሎማቶች እንዲሁም በውጭ አገር የሚኖሩ ኤርትራውያን መገኘታቸው የተገለፀ ሲሆን፣ ከ25 ዓመታት በፊት የኤርትራ የነፃነት ሠራዊት በኢትዮጵያ ጦ ላይ የወሰደውን እርምጃና አከባቢውን የተቆጣጠረበት ሁኔታ በድራማ መልክ ያቀረበ ሲሆን፣ በፕሮግራሙ ላይ አሁን በኢትዮጵያ ውስጥ ያሉ የተቃዋሚ ድርጅቶች አሰብ ወደብን ለመቆጣጠር የሚያስችሉ ዝግጅቶች በማድረግ ላይ መሆናቸውን ገልጾ፣ የየዘመኑን የኢትዮጵያ የገዥ መደቦች ያላቸውን ወገኖች አውግዟል። በዚህም ፕሮግራም በአሰብ ጉዳይ ላይ የ"አሰብ ጉዳይ የኤርትራ ዋናው ትኩረት ነው" ካለ በኋላ መሬቱን እንጂ ሕዝቡን የማይፈልጉት ወገኖች "ወደቡን እንጅ ሕዝቡን አይፈልጉም" የሚል አንድምታ ያለው ፕርፖጋንዳ አሰራጭቷል።</p>


<p class="align-center"><a href="/Gazettas/DagemWenchef/info/DagemWenchef.sera.html">ከዳግም ወንጭፍ መጋቢት 17 ቀን 1994</a></p>

</body>
</html>	














