<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የዮኒቨርስቲ ተማሪዎች አበሳ በኬንያ! እስካሁን ዘጠኝ ተማሪዎች ሞተዋል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የዮኒቨርስቲ ተማሪዎች አበሳ በኬንያ! እስካሁን ዘጠኝ ተማሪዎች ሞተዋል</h1>


<p>ባለፈው ሚያዚያ 1993 ዓ.ም በአዲስ አበባ ዩኒቨርስቲ ተማሪውች ያነሱትን የመብትና የአካዳሚክ ነፃነት ጥያቄ ተከትሎ በተቀሰቀሰው ሁከት ሳቢያና ከዚህም በኋላ የተከተለውን አፈናና እሥራት በመሸሽ ሕይወታቸውን ለማቆየት በስደት ወደ ኬንያ የገቡት የከፍተኛ ትምህርት ተቋማት ተማሪዎች አሁንም በከፍተኛ ችግር ላይ ወድቀው እንደሚገኙ ከኬንያ ናይሮቢ በተለይ ለዝግጅት ክፍላችን የደረሰው አንድ የዜና ዘገባ አረጋገጠ።</p>

<p>አሁን እንደሚሰማው ከሆነ የፕሬዚዳንት ዳንኤል አራፕሞይ መንግሥት «ወደ አገሬ የገባችሁት በሕገ-ወጥ መንገድ ነው» የሚል ምክንያት አቅርቦ በበርካታ ኢትዮጵያውያን ላይ የእሥራት ፍርድ መስጠቱ ታውቋል። አብዛኛዎቹ የዩኒቨርስቲ ተማሪዎች ናቸው የተባሉት እነዚህ ኢትዮጵያውያን እያንዳንዳቸው ከሶስት ወር ያላነሰ የእራት ፍርድ ተበይኖባቸዋል ተብሏል።</p>

<p>ከኢትዮጵያኑ ዜጎች በተጨማሪ ሌሎች የተለያየ ሀገር ዜግነት ያላቸው ሰዎች እዚያው ኬንያ ውስጥ የእሥራቱ ሰለባ መሆናቸው ተመልክቷል። ከናይሮቢ የደረሰን የዜና ዘገባ እንደሚያረጋግጠው የአሁኑ የእሥራት ፍርድ ከተወሰነባቸው አራት ኢትዮጵያውያን በተጨማሪ የፍልስጤም፣ የሶማሊያ፣ የባንግላዴሽ፣ የፈረንሳይ፣ የመካከለኛው ምሥራቅና የመካከለኛው አፍሪካ አገሮች ዜጎች እንፈሚገኙበት ተዘግቧል። የኬንያ መንግሥት ለእርምጃው ያቀረበው ምክንያት «ሕገ-ወጥ ነዋሪዎች ናቸው» የሚል ነው።</p>

<p>አስቸጋሪውን የአየር ፀባይ፣አድካሚውን መንገድና ጥብቅ የፍተሻ ቁጥጥሩን አቋርጠው ድንበር ተሻግረው ወደ ኬንያ ያቀኑት ታሳሪ ኢትዮጵያውያን ሌላ አማራጭ ስለሌላቸው የኬንያው ፕሬዚዳንት ዳንኤል አራፕሞይ አገዛዝ የበየነባቸውን ፍርድ ገምድላዊ ውሳኔ ተቀብለው ወህኒ ቤት ወርደዋል።</p>

<p>የአዲስ አበባ ዩኒቨርስቲን ጨምሮ የሌሎች ከፍተኛ ተቋማት ተማሪዎችያነሷቸው የአስተዳደራዊና የአካዳሚክ የመበት ጥያቄዎች መላሽ ዘውዴን ጨምሮ ለሌሎች የመንግሥት ባለሥልጣናት ያቀረቡት ጥያቄ የፓለስ የኃይል እርምጃ ምላሽ ከተሰጠው በኃላ ትምህርታቸውን አቋርጠውና ቤተሰቦቻቸውን ጥለው ብዙዎቹ ለስደት ሕይወት መዳረጋቸው አይዘነጋም። </p>

<p>ተማሪዎች በስደት ኬንያ ከገቡ በኃላም ቢሆን «ከእሳቱ ወደ ረመጡ» እንዲሉ በኬንያ መንግሥት ማስፈራራትና የእሥር እርምጃ የተወሰደባቸው ከመሆኑም ባሻገር፣ብዙዎች በበሽታ እየተሰቃዩ ለችግር ሲጋለጡ አንዳንቾች ደግሞ የረሀብ አድማ እያደረጉ ራሳቸውን ጐድተዋል። ይህ ሁሉ ተደርጐ አንዳችም የመፍትሔ ዓርማ ሊያገኙ እንዳልቻሉና ችግሩን መቋቋም ያልቻሉ ከ9 ያላነሱ ተማሪዎች እዚያው ኬንያ ውስጥ መሞታቸው ታውቋል። ዛሬም ድረስ ተማሪዎቹ ድምፃቸውን ከፍ አድርገው ለዓለም መንግሥታትና ለሰላም ወዳድ ህብረተሰብ ጩኸታቸውን እያሰሙ ነው።</p>

<p>አንድ የዜና ዘገባ ጨምሮ እንደሚያብራራው ከሆነ ደግሞ የኢትዮጵያው ጠቅላይ ሚኒስትር አቶ መለስ ዜናዊ ተማሪዎቹ ወደኢትዮጵያ እንዲመለሱ እንዲደረግ ለኬንያው መሪ ዳንኤል አራፕሞይ ግፊት በማድረግ ይወተውቱ ነበር ተብሏል። አራፕሞይም ፖሊሶቻቸው ወደኬንያ የገቡትን የውጭ አገር ዜጐች ለየኤምባሲዎቻቸው እያስታወቁ በቁጥጥር ሥር እንዲያውሉ አድርገዋል ተብሏል። ይሁን እንጂ ዘመቻው እስከየትና እስከመቼ ድረስ እንደሚቀጥል ዜናው አላብራራም።</p>


<p class="align-center"><a href="/Gazettas/DagemWenchef/info/DagemWenchef.sera.html">ከዳግም ወንጭፍ ጥቅምት 13 ቀን 1994</a></p>

</body>
</html>	














