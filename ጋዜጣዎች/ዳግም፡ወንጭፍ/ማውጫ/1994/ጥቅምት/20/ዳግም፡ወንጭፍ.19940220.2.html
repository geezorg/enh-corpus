<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የነአቶ ስዬ አካልን ነፃ የማውጣት አቤቱታ ውድቅ ተደረገ!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የነአቶ ስዬ አካልን ነፃ የማውጣት አቤቱታ ውድቅ ተደረገ!</h1>


<p>ትናንት ጥቅምት 19 ቀን 1994 ዓ.ም የዋለው የፌዴራሉ የመጀመሪያ ደረጃ ዘጠነኛ የፍትሐብሔር ችሎት እነ አቶ ስዬ አብረሃ ያቀረቡትን አካልን ነፃ የማውጣት (ሀቢየስ ኮርፐስ) አቤቱታ ውድቅ ማድረጉን በሥፍራው ከተገኘው ሪፖርተራችን የዜና ዘገባ ለማወቅ ተችሏል።</p>

<p>እነ አቶ ስዬ አብረሃ በሙስና ወንጀል ተጠርጥረው ከታሰሩ በኋላ በጠበቆቻቸው አማካይነት አካልን ነፃ ለማውጣት አቤቱታቸውን ለፍርድ ቤት ያቀረቡት ባለፈው ሳምንት ዓርብ መሆኑ ይታወሳል።</p>

<p>አሁን እንደተረጋገጠው ከሆነ ይኼው የነ አቶ ስዬ አብረሃ አቤቱታ ውድቅ ሆኗል። ለዚሁም የተሰጠው ምክንያት በቅርቡ የተቋቋመው የሙስና አጣሪ ኰሚሽን እስካሁን ድረስ በተጠረጠሩበት ወንጀል ክስ እንደልመሠሪተና መሪጃ እያሰባሰበ መሆኑን በመግለጽ ለፌዴራሉ ጠቅላይ ፍርድ ቤት በማመልከቱ ነው።</p>

<p>የነ አቶ ስዬ አብርሃ አካልን ነፃ የማውጣት አቤቱታ ውድቅ የተደረገ ቢሆንም፣ ጉዳያቸው ግን በዛሬው ዕለት ጥቅምት 20 ቀን 1994 ዓ.ም ጧት ከላይ በተጠቀሰው ችሎት ላይ እንዲቀርቡ መወሰኑን ሪፖርተራችን ጨምሮ ገልጧል።</p>

<p>እነ አቶ ስዬ አብርሃ አካልን ነፃ የማውጣት አቤቱታ ያቀረቡት ነሐሴ 24 ቀን 1994 ዓ.ም በ15 ቀን ውስጥ ክስ እንዲመሰረትባቸው በማዘዝ እስከዚያው በወሕኒ ቤት ውስጥ እንዲቆዩ የወሰነው ውሳኔ እስከ መስከርም 4 ቀን 1994 ተፈፃሚ መሆን ሲገባው በመዘግየቱ ነው ተብሏል። እነ አቶ ስዬ የሚሉት «መስከረም 4 ቀን ጀምሮ በእሥር ላይ የቆየነው በሕገ-ወጥ አካሄድ ነው» ባዮች ናቸው። ስለዚህም ያቀረቡት ጥያቄ «በነፃ መለቀቅ አለብን» የሚል ነው።</p>

<p>ይህ በእንዲህ እንዳለ ነገ በሚከፈተው አዲስ ክስ የቀድሞ መከላከያና ጠቅላይ ሚኒስትር ታምራት ላይኔ በእነስዬ አብርሃ መዝገብ አራተኛ አባሪ ተደርገው ችሎት እንደሚቀርቡ ታወቀ።</p>

<p>አቶ ታምራት በአቶ ስዬ ላይ እንዲመስክሩ ከፀረ-ሙስና ኮሚሽናንና ከማዕከላዊ መርማሪዎች በተደጋጋሚ እንደተላኩባቸው የሚናገሩት ውስጥ አዋቂ ምንጮች እንደሚያስረዱት ከሆነ ሐምሌ 12፣ ሐምሌ 17፣ ሐምሌ 24 እና ሐምሌ 28 መርማሪዎች እንደነገሯቸውና አቶ ታምራት ግን የሚያውቁት ነገር እንደሌለ ያላውቁ መሆኑን ገልፀው ነሐሴ 16 ቀን 1993 ዓ.ም እና መስከረም 23 ቀን 1994 ዓ.ም ተደጋጋሚ ሙከራ በመርማሪዎቹ መደረጉን ይጠቁማል። መርማሪዎቹ ተደጋጋሚ ጥያቄ ባቀረቡት ወቅጥ የአቶ ታምራት ላይኔ ምላሽ «50 ዓመት ይሰሩኝ እንጂ በማላወቀው ጉዳይ አልመሰክርም» የሚል እንደሆነ ተጠቅሷል።</p>


<p class="align-center"><a href="/Gazettas/DagemWenchef/info/DagemWenchef.sera.html"> ከዳግም ወንጭፍ ጥቅምት 20 ቀን 1994</a></p>

</body>
</html>	














