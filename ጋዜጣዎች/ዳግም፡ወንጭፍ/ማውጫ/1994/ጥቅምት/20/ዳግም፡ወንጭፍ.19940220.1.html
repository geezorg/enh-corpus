<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ጦር አደራጅተዋል» ተብለው 15 ዓመት የተፈረደባቸው ዶ/ር ታዬ ፍ/ቤት ቀረቡ!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«ጦር አደራጅተዋል» ተብለው 15 ዓመት የተፈረደባቸው ዶ/ር ታዬ ፍ/ቤት ቀረቡ!</h1>


<p>ታዋቂው ምሁር ዶ/ር ታዬ ወ/ሠማያት «የፖሊቲካ ድርጅት መስርተሀል» ተብለው በተመሠረተባቸው ክስ 15 ዓመት ፅኑ እስራት ተፈርዶባቸዋል። በዚህ ሁኔታ በርካት ምሁራኖችና ጉዳዩን ሲከታተሉ የነበሩ ፖለቲከኞች በእጅጉ እንዳዘኑ በተለይ በነፃው ፕሬስ ሲዘገብ ቆይቷል።</p>

<p>ዶ/ር ታዬ ወ/ሰማያት በወቅቱ 15 ዓመት ይፈረድባቸው እንጂ ፍርዱ አግባብና ትክክለኛ አይደለም በማለት የይግባኝ ጥያቄ ያቀረቡ ሲሆን፣ እስካሁን ድረስ ሣይታይ ቆይቶ ጥቅምት 13 ቀን 1994 ዓ.ም ፌዴራል ጠቅላይ ፍ/ቤት መዝገቡን ለመመልከት ችሏል። ይህንን በተመለከተ የመድህን ድምፅ ከትናንት በስቲያ ምሽት በዜና ዘገባው እንዲህ ብሎ ዘግቦታል።</p>

<p>«... እውቁ ኢትዮጵያዊ ምሁርና የአንጋፋው ኢትዮጵያ መምህራን ማህበር መሪ የሆኑት የዶ/ር ታዬ ወ/ሰማያት በወያኔ/ ኢሕአዴግ የፖለቲካ ሴራ 15 ዓመት ተፈርዶባቸው በእስር ላይ የሚገኙ ሲሆን፣ ዶ/ር ታዬ ወ/ሰማያት ይህንኑ ውሳኔ በመቃወም ለፌዴራል ጠቅላይ ፍ/ቤት ይግባኝ ማቅረባቸው ታውቋል።</p>

<p>የአንጋፋው የኢትዮጵያ መምህራን ማህበር ፕሬዚዳንት ዶ/ር ታዬ ወልደ ሰማያት ሕገ ወጥ የፖለቲካ ድርጅት አቋቁመዋል እንዲሁም የጦር መሳሪያ የታጠቁ ሠዎችን በማደራጀት በመንግሥት ላይ አነሳሥተዋል ተብሎ በቀረበባቸው ክስ የከፍተኛው ፍ/ቤት 2ኛ ወንጀል ችሎት 15 ዓመት ፅኑ እሥራት የፈረደባቸው መሆኑ የሚታወስ ነው።</p>

<p>ይህንኑ የከፍተኛው ፍ/ቤት ውሳኔ የሚቃውመው የዶ/ር ታዬ ይግባኝ በፌዴራል ጠቅላይ ፍ/ቤት የታየው ማክሰኞ ጥቅምት 13 ቀን 1994 ዓ.ም ሲሆን፣ሆኖም ለተሠየመው ችሎት ከቀረበው መዝገብ ጋር የአቃቤ ሕግ ማስረጃ አብሮ ተያይዞ ባለመቅረቡ ምክንያት በቀጠሮ ሲተላለፍ ችሏል።</p>

<p>ማስረጃው ከመዝገቡ ጋር ለምን ተያይዞ እንዳልቀረበ ከችሎቱ በቀረበው ጥያቄ መሠረት አቃቤ ሕጉ ማስረጃ ብዛት ያለው በመሆኑ ሊቀርብ አለመቻሉን ጠቅሰው አጭር ቀጠሮ እንዲሰጣቸው ጠይቀዋል። አቃቤ ህጉ ባቀረቡት ጥያቄ የዶ/ር ታዬ ወ/ሰማያት ጠበቃ አቶ አበበ ወርቄ በመስማማታቸው ፍ/ቤቱ ለጥቅምት 22 ቀን 1994 ዓ.ም ቀነ ቀጠሮ ሰጥቷል።</p>

<p></p>

<p></p>

<p></p>


<p class="align-center"><a href="/Gazettas/DagemWenchef/info/DagemWenchef.sera.html">ከዳግም ወንጭፍ ጥቅምት 20 1994</a></p>

</body>
</html>	














