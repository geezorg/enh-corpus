<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያ ባለፉት 10 ዓመታት ብቻ ከ10 ቢሊዮን ብር በላይ ተበድራለች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢትዮጵያ ባለፉት 10 ዓመታት ብቻ ከ10 ቢሊዮን ብር በላይ ተበድራለች</h1>


<p>በኢትዮጵያ ውስጥ ተደጋግሞ ለተከሰተውና እየተከሰተ ላለው ድርቅ ዋንኛው ችግር ሰው ሰራሽ ችግር መሆኑንና ይህም በዋነኛነት የአስተዳደር ችግር ነው ተብሎ ሊጠቀስ እንደሚችል በዩናይትድ ስቴትስ በዩኒቨርስቲ አፍ ሜሪላንድ የእርሻ ኢኮኖሚ ፕሮፌሰር የሆኑት ዶ/ር እጅጉ ደምሴ ገለጡ።</p>

<p>የቪኦኤ ራዲዮ የአማርኛው ክፍል አገልግሎት ባለፈው እሑድ ታህሳስ 21 ቀን 1994 ዓ.ም ምሽት ከሶስት ኢትዮጵያውያን ጋር ባደረገው ቃለ-ምልልስ ወቅት ዶ/ር እጅጉ እንደተናገሩት፣ ባለፉት 10 ዓመታትም ቢሆን በዘርፉ የታየ አንዳችም ለውጥ እንደሌለና የሕዝቡ ዓመታዊ የነፍስ ወከፍ ገቢ 100 ዶላር (ከ800 ብር ያልበለጠ) መሆኑ ዐቢይ ማስረጃ መሆኑን ጠቅሰዋል።</p>

<p>ኢትዮጵያ ከ174 የዓለም አገሮች በ171ኛ ደረጃ ላይ እንደምትገኝ በቅርቡ ይፋ የሆነው የዓለም ባንክ የኅብረተሰብ ዘገባ ጥናት እንደሚያስረዳ ዶ/ር እጅጉ ጠቁመው፣ በኢትዮጵያ ውስጥ የአንድ ሰው አማካይ ዕድሜ ባለፉት 10 ዓመታት ከ40 ዓመት በታች መሆኑንና በቀሳፊው የኤድስ በሽታ ምክንያት የዕድሜ ስሌቱ ከዚህም ሊያንስ እንዲሚችል አብራርተዋል። የሰው ልጅ አማካይ ዕድሜ በሌላው ዓለም ከ70-75 ዓመት መሆኑ ይታወቃል።</p>

<p>ዶ/ር እጅጉ ደምሴ አያይዘውም በከፍተኛ ዕዳ ውስጥ ከተዘፈቁት የዓለም አገሮች ኢትዮጵያ ግንባር ቀደም ዓመታት ብቻ ከ10 ቢሊዮን ዶላር በላይ መበደሯንና ይህም ሆኖ ገንዘቡ የት እንደደረሰ እንደማ ይታወቅ አስምረውበታል።</p>

<p>ለኢትዮጵያ የድርቅና የታየው የጐሳ ፖለቲካ የመሬት ይዞታ ፖሊሲ፣ የኢኮኖሚ ፖሊቲካ የግለሰብ መብት አለመኖር፣ የትምህርት ፖሊሲ ወዘተ.. በአገሪቷ ውስጥ ለተፈጠረው ችግር አስተዋጽኦ ማድረጋቸውንና ሕዝብን ማፈናቀለም ሌላው ችግር መሆኑን ገልጠዋል።</p>

<p>በተለይም አቶ ኢብራሂም የምርት አጥረቱ ተወግዶ ከዓመት ወደ ዓመት እየጨመረ መምጣቱንና 75 ሚሊዮን ኩንታል የነበረው እስከ 104 ሚሊዮን ኩንታል መድረሱን ዘንድሮ ደግሞ 106 ሚሊዮን ኩንታል ለማምረት መቻሉን መናገራቸውን ምን ያህል እውነት እንደሆነ ለማመን የሚያዳግት ነው። እኒሁ ሰው «የአገራችን ገበሬ ገበያ ላይ ምን ይፈለጋል? ምን ያህል ምርትና የትኛውን ምርት ማምረት አለብኝ? የሚል የአመራር ዕቅድ የለውም» ሲሉ ችግሩን በገበሬው ላይ አላክከዋል። በተለይም ሁለቱ ምሁራን ዶ/ር አበራ ደበሎና አቶ ኢብራሂም መሐመድ ለመንግሥት ታማኝነታቸውን ለመግለጽ ሲሉ ብቻ ከእውነታው ሲሸሹ ተስተውለዋል። ከሁሉም በላይ እጅግ አሳዝኝ ሆኖ የታየው ስለድርቅና ረሃብ እየተወራ ከአቅም በላይ በመንጠራራት በዓለም ገበያ ተወዳዳሪ መሆን ስለሚቻልበት ሁኔታ ትንታኔ ለመስጠት ሲሞክሩ መደመጣቸው ነው።</p>


<p class="align-center"><a href="/Gazettas/DagemWenchef/info/DagemWenchef.sera.html">ከዳግም ወንጭፍ ታህሣሥ 23 ቀን 1994</a></p>

</body>
</html>	














