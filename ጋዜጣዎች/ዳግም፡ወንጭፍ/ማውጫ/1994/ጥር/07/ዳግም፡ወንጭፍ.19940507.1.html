<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሰሎሜ ታደሰና አማረ አረጋዊ ከአገር እንዳይወጡ ታገዱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ሰሎሜ ታደሰና አማረ አረጋዊ ከአገር እንዳይወጡ ታገዱ</h1>


<p>በአሜሪካ የኢትዮጵያ ኤምባሲ ውስጥ ሲሠሩ የቆዩትና በኋላም በሻዕቢያ ወረራ ወቅት በመንግሥት ቃል አቀባይነት ሥራ ላይ ተመድበው ሲሠሩ የቆዩት ወ/ት ሰሎሜ ታደሠ በቁም እሥር ላይ እንደሚገኙ ተገለፀ።</p>

<p>በኢትዮጵያ ቴሌቭዥን እና የሬዲዮ ሥራ አስኪያጅና የመንግሥት ቃል አቀባይ የነበሩት ወ/ት ሰሎሜ ባለፈው 15 ቀን ማለትም አቶ በረከት ሥምኦን በማስታወቂያ ሚኒስትርነት እንደተሾሙ የሥራ መልቀቂያ ያቀረቡ ወ/ት ሰሎሜ በአሁኑ ወቅት በደንህንነቶች እየተጠበቁና የቁም እሥረኛ እንደሆኑ ውስጥ አዋቂ ምንጮቹ በተለይ ለዳግም ወንጭፍ ጋዜጣ ገለጡ።</p>

<p>ከምንጮቹ ለመረዳት እንደተቻለው ወ/ት ሰሎሜ ባስገቡት የሥራ መልቀቂያ ደብዳቤ እስከ አርብ ጥር 3 ቀን 1994 ዓ.ም ከሠዓት በኋላ ድረስ ምንም ዓይነት ምላሽ ያላገኙ ሲሆን፣ በአንፃሩ ግን አንዳንድ ከፍተኛ ባለሥልጣናት ወደ ስራቸው እንዲመለሱ በተደጋጋሚ ጊዜ እያግባቧቸው ቢሆንም እሣቸው ግን ፈቃደኛ ሣይሆኑ ቀርተዋል።</p>

<p>ወ/ት ሰሎሜ በአሁኑ ወቅት የቁም እስረኛ ሆነው በጥብቅ ክትትል እየተደረገባቸው ሲሆን፣ ከአገር እንዳይወጡም ጭምር ለሚመለከታቸው የመንግሥት መ/ቤቶች ትዕዛዝ መተላለፉንም እነዚሁ ምንጮች ገልፀዋል።</p>

<p>በመጨረሻም ይላሉ ምንጮቹ በመጨረሻም ወ/ት ሰሎሜ ከአገር እንዳይወጡ ትዕዛዙን ያስተላለፉት አቶ መለስ ዜናዊ ሲሆኑ፣ በሌላ በኩልም ደግሞ አቶ በረከት ስምኦን እንደሆኑ ይናገራሉ። ይህንን እርምጃ ለመውሠድ የተገደዱትም ወ/ት ሰሎሜ በመንግስት ቃል አቀባይ ቢሮ ኃላፊነትና በኢትዮጵያ ቴሌቭዥን ሥራ አስኪያጅነታቸው የተነሣ ከመንግሥት ባለሥላጣኖች ጋር የቀረበ ግንኙነት የነበራቸው ሲሆን፣ በዚህም አጋጣሚ በርካታ የመንግስት ሚስጢሮችን ስለሚያውቁና ይህንንም ምስጢር ከሀገር ከወጡ በኋላ ሊያጋልጡ ስለሚችሉ ከሚልና በዚህም ምክንያት መለስ አሁን ያገኙትን ታማኝነትም አጣለሁ ብለው ስጋት ሥላደረባቸው ነው በማለት ዘገባውን አጠቃልለዋል።</p>

<p>ይህ በእንዲህ እንዳለ ቀድሞ የህወሀት ዋና አቀንቃኝ መሆናቸው ሲነገርላቸው የነበሩት የሪፖርተሩ ጋዜጣ ዋና አዘጋጅ አቶ አማር አረጋዊ ከሀገር እንዳይወጡ መታገዳቸውን ውሥጥ አዋቂ ምንጮቹ በተለይ ለወንጭፍ ጋዜጣ ገለፁ።</p>

<p>እንደነዚሁ ወገኖች ገለፃ ከሆነ አቶ አማረ አረጋዊ ለዚህ የበቁት ዋናው በእነ-አቶ ታምራት ላይኔ የክስ ሒደት አስመልክቶ «ዳኞች እርስ በርስ ባልተለመድ ሁኔታ በችሎት ተዘላለፉ» በሚል በጋዜጣቸው ላይ በዘገቡት ዘገባ ክስ ተመስርቶባቸው ፍ/ቤት ቀርበው ቃላቸውን የሰጡ ሲሆን፣ በከፍተኛ ፍ/ቤት በኩል ደግሞ በስድስት የተለያዩ ጉዳዮች መከሠሣቸውንና እስከ መጋቢት ወር ባሉት ሁለት ወር ውስጥ ለስድስቱም ክሶች ቀጠሮ እንደተሠጣቸው ገልፀዋል።</p>

<p>በዚህም የተነሣ አቶ አማረ አረጋዊ ፍ/ቤት ቀርበው ውሣኔ እስካለተሠጣቸው ድረስ በጥብቅ ስለሚፈለጉ ለኢሚግሬሽንና ሥደተኞች ጉዳይ መ/ቤት ቪዛ እንዳይመታላቸው ከበላይ አካል ጥብቅ ትዕዛዝ መሠጠቱንም እነዚህ ውስጥ አዋቂ ምንጮች አስረድተዋል።</p>

<p>እንደምንጮቹ ዘገባ ከሆነ አቶ አማረ ከህወሀት ክፍፍል በኋላ በሪፖርተር ጋዜጣና መፅሔት «የአፈንጋጮች» ቡድን ሚስጢራዊ መግለጫዎችና ተደብቀው የነበሩትን ጉዳዮች በተከታታይ ለሕዝብ ይፋ በማውጣታቸው በነ-መለስ ቡድን ጥርስ እንደተነከሠባቸው የገለፁት ምንጮች «የአንጃው ደጋፊ» በሚል ከጋዜጣው ም/አዘጋጅ ከነበረው ግርማይ በርሄ ጋር የጠበቀ ሚስጢረኛ ናቸው ተብለው በድምፅ ወያኔ ሬዲዮ የጥላቻ ፕሮፖጋንዳ እንደሚነዛባቸው አስረድተዋል። ግርማይ በርሄ የተባለው ግለሠብ በኬንያ በኩል ወደ ስዊድን ጠፍቶ በነሐሴ ወር መሔዱንም እነዚሁ ምንጮች ገልጠዋል።</p>

<p>ከዚህ በፊትም በሪፖርተር ጋዜጣ ላይ «ለኤርትራ የተሠጠው 1. ቢሊዮን ብር ብድር መለስና ሥድሥት ሌሎች የሀገሪቱ ከፍተኛ ባለሥልጣናት በሙስና ሊጠየቁ ይገባል።» በሚል መፃፉን ያስታወሡት ምንጮቹ በዚህና በመሣሠሉት ጉዳዮች ዙሪያ በሥልጣን ላይ ያለውን የመለስን ቡድን በማስቆጣቱ ከዚህ በፊት በፈፀሟቸው ክስ ተመሥርቶባቸው ወደ ከርቸሌ (ማረሚያ ቤት) ለመወርወር እንደሆነም ገልፀዋል።</p>

<p>በማያያዝም አቶ አማረ ከተከሰሱበት በአንደኛው ክስ በፌዴራል ጠቅላይ ፍ/ቤት ስድስት ኪሎ በሚገኘው ችሎት ትላንት ከሠዓት በኋላ እንደሚቀርቡም ከውስጥ አዋቂ ምንጮቹ የተገኘው ዘገባ ያስረዳል።</p>


<p class="align-center"><a href="/Gazettas/DagemWenchef/info/DagemWenchef.sera.html">ከዳግም ወንጭፍ ጥር 7 ቀን 1994</a></p>

</body>
</html>	














