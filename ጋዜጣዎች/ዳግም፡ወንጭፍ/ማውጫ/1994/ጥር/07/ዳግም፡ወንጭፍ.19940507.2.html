<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ጋዜጠኛ ታምራት ዙማን ከእስር ለማስፈታት ጥረቱ ቀጥሏል!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ጋዜጠኛ ታምራት ዙማን ከእስር ለማስፈታት ጥረቱ ቀጥሏል!</h1>


<p>የኢትዮጵያ መንግሥት ማስታወቂያ ሚኒስትር የሆኑት አቶ በረከት ስምኦን ከቅርብ ቀናት በፊት ለኢፌዴሪ የሕዝብ ተወካዮች ምክር ቤት ባቀረቡት የሚኒስቴር መ/ቤታቸው የስራ ሪፖርት ነፃውን ፕሬስ በሚመለከት የሰጡት መግለጫ አወዛጋቢ ሆኗል።</p>

<p>አቶ በረከት በዚሁ መግለጫቸው «አንድ የሥነ-ምግባር ደንብ ለማውጣት ከኢትዮጵያ ነፃ ፕሬስ ጋዜጠኞች ማህበር /ኢነጋማ/ ጋር ከስምምነት ላይ ደርሰናል» ማለታቸውን በማስመልከት ኢነጋማ የተቃውሞ መግለጫ አውጥቷል። እንደ ኢነጋማ መግለጫ ከሆነ ያአስተሳሰብ የሚኒስትሩ እንጂ የማህበሩ አለመሆኑን አፅንኦት ሰጥቶበታል።</p>

<p>የኢነጋማ ፕ/ት አቶ ክፍሌ ሙላት በትናንትናው ዕለት ለጀርመን ድምፅ ሬዲዮ በሰጡት ማብራሪያም «ይሄ ትክክል አይደለም። በስነ-ምግባር ጉዳይ ላይ መንግሥት ሊያወጣው የሚገባው ነገር የለውም። ልንወያይና ልንነጋረር እንችላለን የሚል ነው። አንድ ጥሩ ሃሳብ የመጣው ምንድን ነው? ከዚህ ቀደም አንዳንድ ስብሰባዎች ሲደረጉ ጋዜጠኞች እንዲጠሩ ነው የሚደረገው። ይህ ሳይሆን የሚዘጋጅ ስብሰባ ካለ፣ ዎርክ ሾፕ ካለ ኢንጋማም እንደ ድርጅትነቱ፣ ማስታወቂያ ሚኒስቴርም እንደ ኢንስቲትዮትነቱ እንደመንግሥት ተቋምነቱ አብረን ቁጭ ብለን በዚህ በሚዘጋጀው ጉዳይ ላይ ....እናም ድርሻችን ይሁን በፊት ለፊት፣ በሕዝብ ፊት ልንወያይ እንችላለን፣ ልንከርራከር እንችላለን። ምክንያቱም በመሸሸግ-በመራራቅ የሚመጣ ነገር የለም። ሕዝባችን እንዲረዳ፣ ዓለማችንን እንዲያውቅ...... በመንግስት የሚደርስብንን ተፅዕኖ እንዲረዳ ለውይይት መቅረብ አለበት። መነጋገር አለብን። በዚህ ጉዳይ ላይ ነው የተነጋገርነውና..... አሁንም ቢሆን የስነ ምግባር ጉዳይን የእከሌ ስህተት ነው፣ የእከሌ ስህተት ነው የማለት ጉዳይ ሳይሆን እኛም ሕገ-ደንብ አለን። በማህበራት ደረጃ ላይ ግን መንግሥት ሊጭንብን አይገባም። ይህ የተሳሳተ አመለካከት ነው የሚል ነው የመግለጫችን ዋነኛ አበይት ትኩረት» በማለት ገልፀዋል።</p>

<p>በዓለም አቀፍ ደረጃ የሚገኙ አጋር የሙያ ማህበራት ምን ደረጃ ላይ እንደደረሱ ለቀረበላቸው ጥያቄ አቶ ክፍሌ ሲመልሱ «እንግዲህ የኢትዮጵያ ሕዝብ በትክክል እንደሚያውቀው እና እንደውም ያለፈውን ስምንት ዓመት ከፍተኛ እንቅስቃሴና ትግል ስናደርግ የቆየነው የራሱ ምክንያት አለው። ዛሬ በዓለም አቀፍ ደረጃ ተቀባይነታችን ምን ደረጃ እንደደረሰ መቼም ብዙዎች አባሎቻችን ያውቁታል ብለን ነው የምናስበው። ሌላውም ሕብረተሰብ ያውቀዋል። ከዚህ ቀደም የግምባር ቀደምትነት ሚዲያ ተሸላሚ ሆነን ከአፍሪካ የመጀመሪያው ሆነናል። አሁን ደግሞ በቅርቡ የዩኔስኮ ማለትም የተባበሩት መንግሥታት የትምህርት፣ የባህልና የሳይንስ ድርጅት በየዓመቱ የሚዘጋጀው ሽልማት አለው። ይሄ ከማህበራት መካከል ሰፊ እንቅስቃሴ ያደረጉ በአባሎቻቸው ጥረት ጠንካራ አቋም ላይ የደረሱ ማህበራትን እየመረጠ ይሸለማል። በአጋጣሚ የኢትዮጵያ ነፃ ፕሬስ ጋዜጠኞች ያደረጉት ትግል ከግምት ውስጥ ገብቶ በዘንድሮው የዩኔስኮ ሽልማት ላይ በእውነት ቀርበናል። ይኼ ትልቅ የኢትዮጵያ ነፃ ፕሬስ ጋዜጠኞች ማህበር የትግል ውጤት፣ የኢትዮጵያ ሕዝብ የትግል ውጤት፣ የፕሬስ ወዳጆች የትግል ውጤት ስለሆነ ወደ ፊት በዝርዝር እንዴት እንደሆነ መግለጫ እንሰጥበታለን። ከዚህ በተረፈ ደግሞ የትግላችንን ምሥክርነት ሲያሳይልን የሚችለው እንደሚታወቀው ላላፉት ስምንት ወራት አንድ አባላችንን ለማስፈታት አቅም የለንም። የተጠየቀው ገንዘብ 16ሺህ ብር ነው። ሰሞኑን ለስብሰባ ወደ ፈረንሳይ ሄጄ ነበር። እዚያ ባገኘኋቸው የሰብዓዊ መብት ተንከባከቢ ድርጅቶች አማካኝነት በዚህ ሳምንት ይኼን ጋዜጠኛችን በተጀመረው ከእሥር የማስለቀቅ ሂደት እናወጣዋለን ብለን እናስባለን። ይኼ የዓለም አቀፍ ትግላችን አንዱ ገጽታ ነው። .....ዞሮ ዞሮ ለፕሬስ ዕድገት የአንድ ድርጅት የተወሰነ ድርጅት ኃላፊነት ሳይሆን መብቱ የመላው የኢትዮጵያ ሕዝብ መብት ስለሆነ የኢትዮጵያን ሕዝብ መብት ለማስጠበቅ መስዋዕትነቱን እንከፍላለን። ለዚህም አባላቱ ከጐናችን እንዲቆሙ አደራ ነው የምለው» በማለት ማብራሪያቸውን አጠናቀዋል።</p>


<p class="align-center"><a href="/Gazettas/DagemWenchef/info/DagemWenchef.sera.html">ከዳግም ወንጭፍ ጥር 7 ቀን 1994</a></p>

</body>
</html>	














