<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ወርቅነህ ገበየሁ የፖሊስ ኮሚሽነር ሆነው ተሾሙ»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«ወርቅነህ ገበየሁ የፖሊስ ኮሚሽነር ሆነው ተሾሙ»</h1>


<p>በቅርቡ ለኦህዴድ ማእዕከላዊ ኮሚቴ አባላት ምርጫ የተመረጡት አቶ ወርቅነህ ገበየሁ ካለፈው ሐሙስ ዕለት ጀምሮ የፌዴራል ፖሊስ ኮሚሽን ሆነው መሾማቸው ውስጥ አዋቂ ምንጮች ጠቆሙ።</p>

<p>ሐሙስ ዕለት ለኦህዴድ አባላት አቶ ወርቅነሕ ገበየሁ የፌዴራል ፖሊስ ኮሚሽን ኮሚሽነት እንደሆኑ መነገሩን የገለፀው ይሄው የዜና ምንጭ ስለአቶ ወርቅነህ ገበየሁ የአሿሿም ሁኔታ ሲተነትን አርሲ ውስጥ ከትግሬ ተወላጁ አባታቸውና ከአማራው ተዋላጅ እናታቸው የተወለዱት እኚህ ሰው ኦሮምኛ አቀላጥፈው መናገር እንደሚችሉና የሻሸመኔ ወረዳ የደህንነት ሃላፊ ሆነ ሊሰሩ ለ8 ወራት ያህል «መሣሪያ ሸጠሃል» በሚል ታስረው የተገመገሙ እንደነበር ዜናው ጠቁሟል።</p>

<p>አቶ ወርቅነህ ኦህዴድ «አዲስ አደረጃጀት» አገኘ በተባለበት ማግሥት ለኦሮሚያ ም/ቤት ተመርጠው የምክር ቤቱ አስተዳደርና ፍትህ ሃላፊ እንዲሆኑ የሚሊሻያ ዘርፍ ሃላፊ ሆነው ተመድበው ሳለ በአንድ የግል ጋዜጣ ላይ ይሄው የትውልዳቸው ጉዳይ ተጠቅሶ በመዘገቡ ምክንያት በም/ቤቱ አባላት ጥያቄ አስነስቶ በመቆየቱ ወደ ፌዴራል ፖሊስ ኮሚሽነርነት እንዲሾሙ ምክንያት ሳይሆናቸው እንዳልቀረ ምንጮቹ አስረድተዋል።</p>

<p>ይህ በእንዲህ እንዳለ ዶ/ር ብርሃኑ ዲባባ ባካና በስደተኞች ጉዳይ ዋና መምሪያ የህክምና አገልግሎት ሃላፊ የነበሩትና ከኩባ በእንስሳት ህክምና ሳይንስ የዶክትሬት ዲግሪ ያገኙት ዶ/ር የኢጣሊያ አምባሳደር ሆነው መሾማቸውን ቅርበት ያላቸው ምንጮች ገለፁ።</p>

<p>ዶ/ር ብርሃኑ የአዲስ የኦህዴድ ማዕከላዊ ኮሚቴ አባል በመሆን በደህንነት መ/ቤቱ ውስጥ ከተመረጡ ሦስት ሰዎች አንዱ ናቸው። ሌላኛው የኦህዴድ አባል አቶ ወልደማርያም ዋቆ የኢምግሬሽና ሃላፊ ሲሆኑ፣ 3ተኛው አቶ ወርቅነህ ገበየሁ ናቸው።</p>

<p>በቅርቡ ለኦዴድ አባላት እንደተገለፀላቸው ከሆነ ዶ/ር ብርሃኑ ዲባባ የውጭ ጉዳይ መ/ቤት የኢጣሊያ አምባሳደር ሆነው የተሾሙት በወ/ሮ ሃሊማተተክተው እንደሆነና ይህም አስፈላጊ መሆኑን ታምኖበት ስለሆነ ነው በማለት አምባሳደርነታቸው ይፋ ሆኗል።</p>

<p>በሌላም በኩል በከፍተኛ ፍ/ቤት ዙሪያ ያሉ ታይፕ ቤቶችና የጠበቆች ቢሮ እስከ ጥር 21 ቀን 1994 ዓ.ም ማለትም ዛሬ ድረስ እንዲነሱና እንዲፈርሱ በአዲስ አበባ መስተዳድር ሊቀመንበር በአቶ አሊ አብዶ መታዘዙን የቅርብ ምንጮች አስታወቁ።</p>

<p>በኢትዮጵያ መንገዶች ባለስልጣንና በከፍተኛ ፍ/ቤት ጥያቄ እንዲነሳ የታዘዘው በፍ/ቤቱ ዙሪያ ያሉት ታይፕ ቤቶችና የጠበቆች ቢሮ ለባለቤቶቹ ቅድሚያ ማስጠንቀቂያ ተሰጥቷቸው እንደነበር ምንጮቹ አክለው ገልፀዋል።</p>


<p class="align-center"><a href="/Gazettas/DagemWenchef/info/DagemWenchef.sera.html">ከዳግም ወንጭፍ ጥር 21 ቀን 1994</a></p>

</body>
</html>	














