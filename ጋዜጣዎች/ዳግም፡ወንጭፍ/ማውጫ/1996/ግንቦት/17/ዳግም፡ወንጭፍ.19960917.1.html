<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አቶ መለስ የኦሮሞ ሽማግሌዎች እንዲያነጋግሯቸው መስማማታቸው ተሰማ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">አቶ መለስ የኦሮሞ ሽማግሌዎች እንዲያነጋግሯቸው መስማማታቸው ተሰማ</h2>


<p>በኦሮሚያ ያለውን ወቅታዊ ሁኔታ ለማርገብ ሲባል የኢፌዴሪ ጠቅላይ ሚ/ር መለስ ዜናዊ የኦሮም ሽማግሌዎችን እንዲያነጋግሯቸው ጥሪ ማድረጋቸው ከውስጥ አዋቂ ምንጮች የተገኘው ዘገባ ገለጠ።</p>

<p>እንደ ውስጥ አዋቂ ምንጮቹ ገለጻ፣ ከዚህ ቀደም ከሁሉም የኦሮሚያ ዞኖች የተውጣጡ የሀገር ሽማግሌዎችና ምሁራኖች ተሰባስበው የአዲስ አበባ ዩኒቨርስቲ ፕሬዝዳንት ፕ/ር እድሪያስ እሸቴን አነጋግረው ውጤት አልባ እንደሆነባቸው አሳውቀው፣ ለጠ/ሚ/ር መለስ ደብዳቤ ጽፈው እንዲያነጋግሯቸው ቢጠይቁም በወቅቱ ምላሽ ሳያገኙ መቅረታቸውን ጠቅሰው፣ ነገሮች በአሁኑ ወቅት እየተባባሰ ሲሄድና የወያኔ/ ኢህአዴግ መንግሥት ውጥረት ውስጥ ሲገባ ጠ/ሚ/ር መለስ የኦሮሚያ ሽማግሌዎች እንዲያነጋግሯቸው ጥሪ ማቅረባቸው የዘገየ ከመሆኑም ባሻገር ጉዳዮቹ ከቁጥጥር ውጭ ሆነው መመለሻ በማይገኝላቸው ደረጃ ከደረሱ በኋላ መሆኑ ነው። ምንጮቹ አክለውም በአቶ መለስ ጥሪ የተደረገላቸው የኦሮሚያ ሽማግሌዎች «የአካባቢውን የኦሮሞ ህዝብ አነጋግረን እንድንቀርብ ሁኔታው ይመቻችልን ከማለታቸውም ውጭ አሁን በኦሮሚያና በፊንፊኔ ያለው ውጥረት የነገሰበት ሁኔታ በተማሪዎች ጥያቄ ምላሽ ማጣት፣ የኦርሚያ ዋና ከተማ ወደ አዳማ መዛወርን ሌሎች ጥያቄዎችን ህዝቡ ያነሳ ቢሆንም አግባብ ያለው ምላሽ መስጠት ሳይችሉ ቀርቶ ውዝግቡ ተካርሮ የሚገኝ ሲሆን፣ ይህ ችግር ተወጣጥሮ ባለበት ወቅት ሽማግሌዎችን እናነጋግር ብለው መጠየቃቸው አስገራሚ እንደሆነ ምንጮቹ ይጠቅሳሉ።</p>


<p class="align-center"><a href="/Gazettas/DagemWenchef/info/DagemWenchef.sera.html">ከዳግም ወንጭፍ ግንቦት 17 ቀን 1996</a></p>

</body>
</html>	
