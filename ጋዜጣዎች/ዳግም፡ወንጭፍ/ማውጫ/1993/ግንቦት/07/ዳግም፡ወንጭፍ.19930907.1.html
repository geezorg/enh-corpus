<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአቶ ክንፈ ገ/መድህን የቀብር ሥነ ሥርዓት ተከናወነ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የአቶ ክንፈ ገ/መድህን የቀብር ሥነ ሥርዓት ተከናወነ</h1>


<p>የደህንነት የኢሚግሬሽንና ስደተኞች ጉዳይ ባለሥልጣን ዋና ሥራ አስኪያጅ የአቶ ክንፈ ገ/መድህን የቀብር ሥነ ሥርዓት ትናንት ፕሬዝዳንት ነጋሶ ጊዳዳና ጠቅላይ ሚኒስትር መለስን ጨምሮ ከፍተኛ የመንግሥት ባለሥልጣናት በተገኙበት ትናንት በመንበረ ፀባዖት ቅድስት ሥላሴ ካቴድራል ቤተክርስቲያን ተፈጸመ።</p>

<p>በዚህ ወቅት የአቶ ክንፈ ገ/መድህን የሕይወት ታሪክ ተነቧል። በ1947 ዓ/ም በአክሱም ከተማ ተወልደው በጐንደር የአንደኛና ሁለተኛ ደረጃ ትምርህታቸው የተከታተሉ ሲሆን በእድገት በሕብረት ዘመቻ ወቅትም በትግራይ ውስጥ ዘምተው ከፊውድላኦች ጋር በመጋጨታቸው ሕይወታቸው ለአደጋ በመጋለጡ ወደአዲስ አበባ በመምጣት በጆን ኤፍ ኬነዲ ት/ቤት በመምህርነት ሲያገለግሉ ቆይተው በ1968 ዓ.ም ክረምት ወደህወሓት ተቀላቅለዋል።</p>

<p>የሕይወት ታሪካቸው ከተነበበ በኋላ «ለመናገር በሚያሳፍር ድርጊት ከመባረር በስራ ላይ ተገኝቶ ለዓላማ በመስራት የሚገኝ ሞት ክቡር ነው» ያሉት አባ ጳውሎስ በመጀመሪያ ፀሎተ ፍትሐቱን በዩሐንስ ወንጌል ምዕራፍ አምስት ቁጥር 19 በመጥቀስ ከመሩ በኋላ ከሌሎች ጳጳሳትና የሟች ቤተሰቦች ጋር በመሆን ከመንበረ ተክሊላቸው ተነስተው እቀብሩ ቦታ ድረስ ሲሄዱ ሌሎች ሀዘንተኞች በአውደ ምህረቱ እንዲቆዩ ተደርገዋል። የቢቢሲዋ ዘጋቢ ኒታ ባላም እቀብሩ ቦታ እንዳትሄድ ተከልክላ በመጨረሻ ላይ በአንድ ወታደራዊ ባለሥልጣን አማካይነት ለመሄድ በቅታለች።</p>

<p>በወታደራዊ የቀብር ሥነ ሥርዓት የተከናወነው የአቶ ክንፈ የቀብር ሥነ ሥርዓት ላይ ከ5000 ሰው በላይ የተገኘ ሲሆን ከሐዘን የተነሳ ሩህአቸውን በለቅሶው የሳቱ ሰዎች እንደነበሩ ተስተውሏል።</p>

<p>ትናንት ከቤተክርስቲያኑ ቅፅር ግምብ ውጭ እንዲሁም በአራት ኪሎ ፒያሣና ቤተመንግሥት አካባቢ በተለያዩ ፓትሮል መኪና ይዘው የሚዘዋወሩና በመንገድ ላይ የተሰማሩ እግረኛ ወታደሮች በብዛት በጥበቃ ተግባር ላይ ታይተዋል። ከነዚህ አካባቢዎች ውጭም ቢሆን ከወትሮው የተለየ በከተማዋ ጥበቃ ሲደረግ እንደነበር ታውቋል።</p>

<p>በተያያዘ ዜና ስለአቶ ክንፈ መገደል ከዴንማርክ ለቢቢሲ አስተያየት የሰጡት ዶ/ር ማሞ ሙጬ ይህ ግድያ የአገዛዙ የመጨረሻቸው መጀመር ያመለክታል ካሉ በኋላ በተፈለገው መመዘኛ የደህንነት ኃላፊውን መግደል ከተቻለ ነገ ሌላ ከፍተኛ ባለሥልጣን ጠቅላይ ሚኒስትሩ ወይንም ፕሬዝዳንቱ የማይገደሉበት ሀገሪቷም ሌላ ቀውስ ውስጥ የማትገባበት ምክንያት የለም ብለዋል። ዶ/ር ማሞ ሙጬ አያይዘው ሥርዓቱ የሀገር ጉዳይ ትቶ በራሱ ጉዳይ የተጠመደ መሆኑ እጅግ አደገኛ ሁኔታ ተፈጥሯል በማለት አገዛዙ የሞት መንገድ ተያይዟል ብለዋል።</p>

<p>በቢቢሲ ዘገባ መሰረት የሟቹን ቦታ የሚይዙት ገብረ ጽዮን የአሁኑ የደህንነት ተጠባባቂ ኃላፊ ሊሆኑ እንደሚችል ተገልጿል።</p>


<p class="align-center"><a href="/Gazettas/DagemWenchef/info/DagemWenchef.sera.html">ከዳግም ወንጭፍ ግንቦት 7 ቀን 1993</a></p>

</body>
</html>	
