<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በመቀሌ አንድ የኦሮሞ ተማሪ ተገድሎ ተጣለ፤ አንድ አስተማሪ ተሰወረ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በመቀሌ አንድ የኦሮሞ ተማሪ ተገድሎ ተጣለ፤ አንድ አስተማሪ ተሰወረ</h1>


<p>የአዲስ አበባ ዩኒቨርስቲ ተማሪዎች ከአካዳሚክ ነፃነትና በአስተዳደሩ መበላሸት ምክንያት ከሚያዝያ 12 ቀን 1993 ጀምሮ በሰላማዊ መንገድ ጥያቄዎችን ሲያቀርቡ እንደነበር የሚታወስ ሆኖ ተቃውሞአቸውን አፋፍመው ቀጥለውበታል።</p>

<p>ከ6 ኪሎ ካምፓስ የተጀመረው የተማሪዎችን መብት ያነሳው ጥያቄ በሳይንስ ፋክሊቲ የሚገኙትን ተማሪዎችና በህንፃ ኮሌጅ፣ በደብረ ዘይት እንስሳት ህክምና በመቀሌ ዩኒቨርስቲና ሌሎችንም ፋክልቲዎችና ተቋማትንም እያሳተፈ ከረር ወዳለው ደረጃ እያሸጋገራቸው ይገኛል።</p>

<p>በመቀሌ ዩኒቨርስቲ የተማሪዎችን ጥያቄ በመደገፍ በመቀሌ ዩኒቨርስቲም ከፍተኛ ስብሰባ ተደርጐ እንደነበርና የዛው ዩኒቨርስቲ ተማሪ ስሜ ተረፈ የሚባል የወለጋ ልጅ ከከተማው 7-6 ኪሎ ሜትር ርቀት ላይ በሚገኘው ወንዝ ውስጥ ሞቶ ተጥሏል። የግድያው መንስዔም ሆነ በማን እንደተገደለ እስካሁን አልታወቀም። በተጨማሪም አንድ አስተማሪ የት እንዳለ የማይታወቅ ሲሆን የመቀሌው ዩኒቨርስቲ ተማሪዎች የተማሪው አሟሟት እንዲገለፅና የተሰወረው አስተማሪ ሁኔታ እንዲታወቅ ጠይቋል።</p>

<p>የዩኒቨርስቲው ተማሪዎች በዚሁ ምክንያት ትናንት ከትምህርት ሚኒስትሯ ጋር በነበራቸው ውይይት ላይ መግባባት አልደረሱም።</p>

<p>ከአዘጋጁ፦ በዛሬው ዕለት በ4 ኪሎ ዩኒቨርስቲ የተማሪዎቹ ተቃውሞ ቀጥሎ የዋለ ሲሆን መንገዶች ከመዘጋታቸውም በላይ ከባድ የተኩስ ድምፅ እስከማምሻው ድረስ ቀጥሏል።</p>

<p>ተማሪዎቹ የትምህርት ሚኒስቴርን ህንፃ፣ የኢትዮጵያ ንግድ ባንክን የኢትዮጵያ ቴሌቪዥንን መኪናና የኢትዮጵያ ፕሬስ ድርጅትን መኪና መስተዋት ሰባብረዋል። በተጨማሪም የትምህርት ሚኒስትሯ ሁኔታው ከቁጥጥር ውጭ ሆኗል በማለት የፖሊስ ኃይል በግቢው ገብተው ሁኔታውን እንዲቆጣጠሩ አዘዋል።</p>


<p class="align-center"><a href="/Gazettas/DagemWenchef/info/DagemWenchef.sera.html">ከዳግም ወንጭፍ ሚያዝያ 9 ቀን 1993</a></p>

</body>
</html>	
