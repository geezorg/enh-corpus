<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በሰንዳፋ የታሰሩት ተማሪዎች ድብደባ ተፈፀመባቸው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በሰንዳፋ የታሰሩት ተማሪዎች ድብደባ ተፈፀመባቸው</h1>


<p>ከታሰሩት የዩኒቨርስቲና የኮሌጅ ተማሪዎች መካከል 7000(?) ያህሉ እንደሚገኙበት የሚነገርለት የሰንዳፋ ኮሌጅ ጊዜያዊ እስር ቤት ውስጥ በሚገኙት ታራሚዎች ላይ ሚያዝያ 13 ቀን 1993 ዓ.ም ለሊት ድብደባ እንደተፈፀመባቸው የተማሪዎች ወላጆችና የሰንዳፋ ነዋሪዎች በስፍራው ለነበረው ሪፖርተራችን ገለፁ።</p>

<p>ድብደባው የተፈፀመው በሚያዝያ 13/93 ያለፈው ቅዳሜ ሌሊት ላይ የመንግሥት ታጣቂ ኃይሎች አውጥተው ሊወስዱ ሲሉ ከእኛ ተለይተው አይሄዱም በማለታቸው በተፈጠረ አለመግባባት እንደሆነ ምንጮቹ ይገልፃሉ። በተጠቀሰው ቀን በተቀሰቀሰው አለመግባባትና «ከእስር እናስወጣለን አታስወጡም» ግብግብ የመስኮቱ መስተዋት በመሰበሩ ከታጣቂ ኃይሎች አንዱ ለጊዜው ስሙ በውል ያልታወቀ ዓይኑ ላይ ጉዳት እንደደረሰበት ለማወቅ ተችሏል። ለተማሪዎቹ መደብደብ ዓይነተኛው ምክንያት የመስኮቱን መስተዋት የሰበረውን ተማሪ አጋልጣችሁ አውጡ አናጋጥልም የሚል የከረረ የቃላት መወራወርና መካረር ከተጀመረ በኋላ መሆኑን ምንጮቹ አክለው ይናገራሉ።</p>

<p>ይህ በዚህ እንዳለ ከተለያዩ የአገሪቱ ክልሎችና ከአዲስ አበባ ወደሰንዳፋ የሄዱ የታሳሪ ተማሪዎች ወላጆች ሚያዝያ 14 ቀን 1993 ዓ.ም እሁድ ጠዋት ላይ በግቢው ፖሊሶች ተከበው በባዶ እግራቸው እንደ እሾህ በሚዋጋ የታጨደ ሳር ላይ እንዲሮጡ ዱብ ዱብ እያሉ ስፖርት ሲሰሩ እንዳረፈዱ ቅጣቱ ከተፈፀመባቸው አዛውንትና አሮጊት ወላጆች የተደመጠው የሪፖርተራችን ጥንቅር ያስረዳል።</p>

<p>የልጆቻቸውን በሕይወት መኖር ለማረጋገጥ እዚያው ሰንዳፋ ውስጥ ሆቴል ይዘው በየዘመዱ ቤት ተጠግተው የሰነበቱ ወላጆች ከእሁድ በፊት ልጆቻቸውን በርቀት ያዩዋቸው እንደነበር ሲገልፁ የዚያን ቀንም እንደዚያው ለማየት በአጥሩ ዙሪያ ሲዞሩ በፖሊስ ተከበው ከዕድሜያቸው ጋር የማይሄድ ስፖርት እንዳሰሯቸው በመገረም ይናገራሉ።</p>

<p>ወላጆቹ ልጆቻቸው በሦስት ምድብ ተከፍለው ጠዋት ጠዋት ከባድ ስፖርት ሲያሰሯቸው ለማየት በአጥሩ ዙሪያ ይሰባሰቡ ነበር።</p>


<p class="align-center"><a href="/Gazettas/DagemWenchef/info/DagemWenchef.sera.html">ከዳግም ወንጭፍ ሚያዝያ 16 ቀን 1993</a></p>

</body>
</html>	
