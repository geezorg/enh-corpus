<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኤርትራው ዲፕሎማት አሁንም ክትትል እየተደረገብን ነው አሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የኤርትራው ዲፕሎማት አሁንም ክትትል እየተደረገብን ነው አሉ</h1>


<p>በአዲስ አበባ የኤርትራው ኤምባሲ ጉዳይ ፈፃሚ ዲፕሎማቱ ሳላህ ዑመር ሚያዝያ 1/1993 ዓ.ም ለቢቢሲ በሰጡ ቃለ ምልልስ በአዲስ አበባ ከተማ በሚዘዋወሩበት ጊዜ እስከ 4 የሚደርሱ የፀጥታ መ/ቤት መኪናዎች እንደሚከታተሏቸውና ኤምባሲው በር ላይና በተለይም በኤርትራውያን ላይ ከፍተኛ ችግር እንደሚደርስ አስታውቀዋል።</p>

<p>የቢቢሲ ጋዜጠኛ ኒታ ባላህ አሁን እኔ ወደዚህ ለመግባት ችግር አላጋጠመኝም። ሁልጊዜ በሚገቡ ሰዎች ላይ ችግር ይደርሳል ያላችሁት ነገር ትክክል አይደለም ብለዋቸው ዲፕሎማቱ ከሌሎች ሀገሮች በሚገቡ ዲፕሎማትና የአፍሪካ አንድነት ሠራተኞች ላይ ጫናው ቀላል ያለ ሆኖ በራሳቸውን በኤርትራውያን ዜጐች ላይ ይደርሳል ያሉትን ችግር አብራርተዋል።</p>

<p>ቀደም ሲል የኤርትራ መንግሥት የወያኔ ወታደሮች አዲስ አበባ የሚገኘውን የኤምባሲውን «ቻርድ ዴ አፌር» ለመጥለፍ በመሳሪያ አስገድደው ወደቤተመንግሥት ከወሰዱ በኋላ መልቀቃቸውን ለአፍሪካ አንድነት ድርጅት ማመልከቻ ማቅረቡ የሚታወቅ ሲሆን የኢትዮጵያ መንግሥት ይህን አስተባብሎ በውጭ ጉዳይ ሚኒስቴር በኩል መልስ ሰጥቷል።</p>

<p>በቢቢሲ ለቀረበው ጥያቄ አቶ ሳላህ ዑመር ሲመልሱ ምክንያቱ ምናልባት ከሦስት ጉዳዩች ተነስቶ ሊሆን ይችላል ብለዋል። ዋናው ነገር ምናልባት አሁን ወያኔ ውስጥ ከተከሰተው ችግር አንፃር የሰውን ሀሳብ ወደዚያ ለመሳብ ወይም በሁለቱ አገሮች መሀከል የተፈጠረውን የሰላም ጉዞ ለማደናቀፍ አሊያም እራሱን የቻለ ትንኮሳ አድርገው ያቀረቡት ሲሆን ዲፕሎማቱ አሁን ከአፍሪካ አንድነት ድርጅት ጋር እንዲሰሩ በመንግስታቸው መደባቸው ኤርትራ ከአፍሪካ አንድነት ድርጅት ጋር ለመስራት አዲስ መስመር መክፈቷን የሚያመለክት ይሆናል። አቶ ሳላህ የውክልና ደብዳቤያቸውን ለአፍሪካ አንድነት ድርጅት ዋና ፀሐፊ ለሳሊም አህመድ ሳሊም ማቅረባቸውን የኤርትራ ሬዲዮ አስታውቋል።</p>


<p class="align-center"><a href="/Gazettas/DagemWenchef/info/DagemWenchef.sera.html">ከዳግም ወንጭፍ ሚያዝያ 2 ቀን 1993</a></p>

</body>
</html>	
