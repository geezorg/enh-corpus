<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሚኮበልሉ የዩኒቨርስቲ ተማሪዋች ቁጥር እየጨመረ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">የሚኮበልሉ የዩኒቨርስቲ ተማሪዋች ቁጥር እየጨመረ ነው</h1>


<p>የአዲስ አበባ ዩኒቨርስቲ ተማሪዋች ያነሱት ጥያቄ ሳይመለስላቸው በመቅረቱና በተፈጠረው ሁከት ሳቢያ በየጊዜው በርካታ ተማሪዎች ወደ ኬንያ በመሰደድ ላይ መሆናቸውን ለዝግጅት ክፍላችን ከደረሰው ዘገባ ለማወቅ ተችሏል</p>

<p>እንደ ዜና ዘገባው ከሆነ እነዚሁ በስደት ወደ ኬንያ የገቡት ተማሪዋች የረሃብ አድማ ማድረጋቸውንም አክሎ ገልጧል። ይህንን የረሃብ አድማ ለምንእንዳደረጉ ተጠየቀው ሲመልሱ »ካኩማ ወደ ተባለ ስደተኞች ካምፕ እንድንገባ በዩ.ኤን.ኤች. ሲ .አር ጽ/ቤት በኩል ከፍተኛ ጫና ተደርጎብናል። እኛ ግን ወደ ካምፕ የማንገባበት በቂ ምክንያት አለን እሱንም ገልፀናል። ይህ ካኩማ የተባለው የስደተኞች ካምፕ የኢሓዴግ ሰላዮች ሰርገው የገቡበት በመሆኑ እነዚህ ሰላዮች ያስገድሉናል ወይም ያሳስሩናል ብለን በመስጋታችን ወደ ካምፑ መግባት እንዳልፈለግን ገልፀናል። ይሁንና የኮምሽኑ ረዳት ተጠሪ ሚ/ር ሰርጂዋ ላሊን ኖሪን ካኩማ የተባለው የስደተኞች ካምፕ በተቻለ መጠን ጥበቃ ይደረግለታል። ሆኖም ካምፑ ከዚህ በፊት ሰዋች የሞቱበት መሆኑን የምናውቅ መሆናችንን ልናስተባብላችሁ አንፈልግም ብለውናል።ተጠሪው ይህንን ይበሉን እንጂ ወደ ካምፑ እንድንገባ ተማፅኖ ከማቅረብ አልታቀቡም።ምክንያታቸውን ሲገልፁ ጉይያችንን ለማካሄድ ረጅም ጊዜ የሚወስድ ነው። አሁን ያለንበት የናይሮቢ ከተማ እንጂ የካኩማ ካምፕ አይደለም ብለውናል ብለዋል። ተወካዩ በዚሁ ሃሳባቸው የሚፀኑ ከሆነ ተማሪዋቹ ወደ ጎረቤት ሀገር ለመሰደድ እንደወሰኑ ታውቋል።</p>

<p>በመቀጠልም የረሃብ አድማው ጥያቄያችን አስከሚመለስ ድረስ አይቋረጥም ብለው የገፋበት ሲሆን በረሃብ አድማው ምክንያት እንዳንድ ተማሪዋች በመድከማቸው የስደተኞች ኮምሽን የመድሃኒት ኦገዛ ማድረጉንም ገልፀዋል። ካኩማ የተባለው ካምፕ በደርግ መንግስት ውድቀት ወቅት ከኢትዮጵያ የኮበለሉ የሲቪልና የጦሩ አባላት መቀመጫ እንደነበር ገልፀው በአሁኑ ጊዜ የተሻለ ይዞታ አለው መባሉ ተማሪውን ለማባበል የተደረገ አቀባበል ነው እንጂ ተማሪውን ሊጠቀም አይችልም። ስለዚህ ምላሹን እስኪሰጠን ድረስ የዓለም ህብረተሰብ ከጎናችን እንዲቆም ጥሪያችንን እናቀርባለን ካሉ በኋላ መፈክራችንም እኛ የኢኮኖሚ ስደተኞች አይደለንም የተሰደድነው የዜግነት ሰብ አዊ መብታችን ስለተገፈፈ ነው! የሚል ነው በማለት የመድህን ድምፅ ሬዲዮ ከትናንት በስቲያ ምሽት ላይ በዜና ዘገባው ገልጿል።</p>

<p>ይህ በእንዲህ እንዳለ በአሁኑ ወቅት በኬንያ 99 የአዲስ አበባ ዮኒቨርስቲ ተማሪዋች 7 ከልዩ ልዩ ሁለተኛ ደረጃ ከፍተኛ የትምህርት ተቋም የመጡ 3 የተቋዋሚ ድርጅቶች አባላትና ከወያኔ ከድተው የመ ጡ 5 ወታደራዊ መኮንኖች ከሞያሌ እስከ አርኮ ያለውን በረሃ አልፈው በመምጣት የተሻለ መጠለያና የትምህርት እድል ኦንዲያገኙ ተስፋ ከተሰጣቸው በኋላ አሰቃቂ በሆነ ሁኔታ ላይ እንዳሉ ታውቋል ሲል አንድ ሌላ የዜና ዘገባ አስታወቀ።</p>


<p class="align-center"><a href="/Gazettas/DagemWenchef/info/DagemWenchef.sera.html">ከዳግም ወንጭፍ ሰኔ 26 ቀን 1993</a></p>

</body>
</html>
