<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«የፕሬዝዳንቱ መወገድ የአገሪቷን የፖለቲካ ትኩሳት ያባብሰዋል» ቢቢሲ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«የፕሬዝዳንቱ መወገድ የአገሪቷን የፖለቲካ ትኩሳት ያባብሰዋል» ቢቢሲ</h1>


<p>ቢቢሲ የተባለው የእንግሊዝ የዜና ማሰራጫ ሰኝኦ ሰኔ 18/93 ባሰራጨው ዘገባ የፕሬዝዳንት ነጋሶ ከኢህአዴግና ከኦሮሞ ህዝብ ዴሞክራሲያዊ ድርጅት መወገድ የመሰነጣጠቁ ሂደት ክፉኛ የተባባሰ እንደሆነና በአገሪቷ የፖለቲካ አመራር ላይ ያንዣበበው አደገኛ መከፋፈል መሆኑን ያመለክታል ብሎታል። ሬዲዮው ፕሬዝዳንቱ የታገዱት የኢህአዴግን ስብሰባ ረግጠው ከወጡ በኋላ መሆኑን ገልጾ ዓርብ ዜናው እንደተሰራጨና የተከሰሱበት ጉዳይ ጥያቄ ለውጥ እናመጣለን የተባለውን በመቃወማቸው እንደሆነ ገልጿል። በሌላም በኩል ተቃውሞው የእነመለስ ቡድንን የተቃወሙትን አንጃ ይደግፋሉ ተብለዋል እንደሚባል ተገልጿል የፕሬዝዳንቱ መወገድ የአገሪቷን የፖለቲካ ትኩሳት ያባብሰዋል።</p>

<p>የአዲስ አበባዋ ዘጋቢ ኒታ ባላ ሁኔታውን ስትዘግብ «የፕሬዝዳንቱ መወገድ ለብዙዎች እንጂ የፖለቲካ ሁኔታውን ሲከታተሉ ለነበሩት አዲስ አይደለም። ሥልጣናቸውን ለማገባደድ ጥቂት ወራት የቀራቸው ፕሬዝዳንቱ የአፈንጋጩን ቡድን ይደግፋሉ ይባላል። አፈንጋጩ መለስ የኢትዮ ኤርትራ ጦርነት ያካሄዱበትን ሁኔታ ለምዕራባውያን ኃይሎች ማጐብደዳቸውን፣ የማክርሲስት ሌኒኒስት ርዕዮተ ዓለም መተወን ጥፋት አድርጐ ይከሳል። ይህ አስተሳሰብ ከ10 ዓመታት በፊት ወያኔ ለሥልጣን ያበቃው ጉዳይ ነው። ፕሬዝዳንቱ ለእምነታቸው ጽኑ መሆናቸውን የሚያመለክቱ የውስጥ ምንጮች ከጥቂት ጊዜ በኋላ ተገፍተው ይሄዳሉ ይላሉ። ለአሁኑ የኢትዮጵያ ፕሬዝዳንት ናቸው ግን ከጥቂት ቀናት እና ሳምንታት በኋላ የርዕሰ ብሔርነት ስልጣናቸውን እንደሚያጡ ይጠበቃል በማለት የፖለቲካ ተንታኞች በፊናቸው ይናገራሉ ግምቶች ግን ከዚህ በፊት በመጀመሪያ ከፓርቲ ከዚያም ከፓርላማ አባልነት የተባረሩት ሰዎች ዕጣ ይገጥማቸዋል ይላሉ።</p>


<p class="align-center"><a href="/Gazettas/DagemWenchef/info/DagemWenchef.sera.html">ከዳግም ወንጭፍ ሰኔ 19 ቀን 1993</a></p>

</body>
</html>	
