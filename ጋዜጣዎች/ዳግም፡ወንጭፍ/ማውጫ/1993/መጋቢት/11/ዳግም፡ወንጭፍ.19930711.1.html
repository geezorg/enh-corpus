<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሥራ ማቆም አድማ በየአቅጣጫው እየተስፋፋ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">የሥራ ማቆም አድማ በየአቅጣጫው እየተስፋፋ ነው</h1>


<p>በኢትዮጵያ ውስጥ «የሰራተኛው መብት ተከብሯል» ተብሎ በሚነገርበት ሁኔታ ውስጥ ድርጅቶቻቼው ተገቢውን መብቶቻቸውን ያልጠበቁላቸው በመሆኑ የአንዳንድ ድርጅት ሠራተኞች የሥራ ማቆም አድማ በመምታት ላይ መሆናቸው ተገለጠ።</p>

<p>በዚህ መልኩ ከአንድ ሳምንት በፊት ጀምሮ የሥራ ማቆም አድማ እርምጃ የወሰዱት የግልገል ጊቤ ኃይድሮ ኤሌትሪክ ማመንጫ ሠራተኞች የሚጠቀሱ ናቸው። ሠራተኞቹ ላቀረቧቸው ጥያቄዎች በቂ የሆነ ምላሽ አስኪሰጣቸው ድረስ በሥራ ማቆም አድማው እንደሚገፉበት አስታውቋል።</p>

<p>ከዚህ ሌላ ደግሞ የሚድሮክ ኮንስትራክሽን ሠራተኞች ከሥራ የተባረሩት ሠራተኞች ይመለሱ የሚል ጥያቄ አንስተው ከአንድ ወር ለበለጠ ጊዜ የሥራ ማቆም አድማ ማድረጋቸው የሚታወቅ ነው። ከሠራተኞቹ አካባቢ የተገኘው ዜና እንደሚያመለክተው ከድርጅቱ ወደ 940 የሚጠጉ ሰራተኞች በመባረራቸው ሠራተኞቹ በችግር ላይ መውደቃቸውን ነው። የሥራ ማቆም አድማው ያስከተለው በሠራተኛው ላይ ብቻ ሳይሆን ኩባንያውም ቢሆን ከ3.5 ሚሊዮን ብር በላይ ኪሳራ የደረሰበት መሆኑን ጨምረው ገልጠዋል።</p>

<p>በተመሳሳይ ዜና ንብረትነቱ የሼሕ መሐመድ አላሙዲ እንደሆነ የሚነገርለት የኢትዮ ቆዳ ፋብሪካ ሠራተኞች «ባልደረቦቻችን አለአግባብ ከሥራ ገበታቸው ላይ ተባረዋል።» የሚል ተቃውሞ ድምፅ ማሰማታቸው ተነግሯል። አንደሚሰማው ከሆነ የፋብሪካው ማኔጅመንትና ባለንብረቱ አስካሁን ለሠራተኞቹ ጥያቄ አፋጣኝ ምላሽ አልሰጡም። ይህ ካልሆነ ደግሞ መላው ሠራተኛ የሥራ ማቆም አድማ ሊመታ ይችላል ተብሎ ተሰግቷል።</p>

<p>በተጨማሪም የኢትዮጵያ አየር መንገድ ሠራተኞች ቀደም ሲል ለማኔጅመንቱ ላቀረቧቸው ጥያቄዎች መንግሥት በአንድ ወር ጊዜ ውስጥ መልስ ካልሰጣቸው የራሳቸውን እርምጃ አንደሚወስዱ አስጠንቅቀዋል።</p>

<p>ሠራተኞቹ ትናንት በአምባሳደር ቲያትር ቤት ባካሄዱት አስቸኳይ ስብሰባ እንደገለፁት ነሐሴ 17 ቀን 1991 ዓ.ም እና ግንቦት 28 ቀን 1992 ዓ.ም ባሳለፉት ውሳኔ መሰረት ላቀረቧቸው አስራ አምስት ጥያቄዎች የአየር መንገዱ ማኔጅመንት መልስ አልሰጠም።</p>

<p>ሠራተኞቹ ካቀረቧቸው ጥያቄዎች መካከል በማኅበሩ በኩል የቀረቡ ችግሮችን ጨምሮ መፍትሔ በሠራተኞች ላይ ያለአግባብ የሚወሰዱ እርምጃዎች እንዲቆሙ በድርጅቱ ጉዳዮች ላይ ማህበሩ እንዲሳተፍ እና የደመወዝ ጭማሪው ሁሉንም ሠራተኞች እንዲያጠቃልል የሚሉት ጥቂቶቹ ናቸው።</p>

<p>የኢትዮጵያ አየር መንገድ ሠራተኛ ማኅበር ሊቀመንበር አቶ ተስፋዬ ባላንጎ እንደገለፁት ማኅበሩ የሠራተኞቹን መብት ለማስከበር በተደጋጋሚ ጥረት ቢያደርግም ባለመሳካቱ አስቸኳይ ስብሰባ በመጥራት ለሠራተኞቹ ሁኔታውን ለማሳወቅ ተገዷል ብለዋል።</p>


<p class="align-center"><a href="/Gazettas/DagemWenchef/info/DagemWenchef.sera.html">ከዳግም ወንጭፍ መጋቢት 11 ቀን 1993</a></p>

</body>
</html>
