<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ከዝዋይ ህፃናት አምባ 641 ሠራተኞች ከሥራ ተባረሩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ከዝዋይ ህፃናት አምባ 641 ሠራተኞች ከሥራ ተባረሩ</h1>


<p>ዝዋይ በሚገኘው የቀድሞው ህፃናት አምባ ውስጥ ተቀጥረው ይሰሩ ከነበሩት ሠራተኞች መካከል 641 የሚሆኑት ሰዎች ከሥራ ገበታቸው መባረራቸውን አንድ የዜና አውታር ገለፀ።</p>

<p>ዘገባው እንደሚለው እነዚህ የተባረሩት የመንግስት ሰራተኞች ከ20-25 ዓመት አገልግሎት ያላቸው እንደነበሩ ሲታወቅ አሁን ከስራ ገበታቸው ላይ ተገፍተው ሲባረሩ ያለምንም ካሳና የአገልግሎት ክፍያ መሆኑ እጅግ አሳዛኝ ነው ብሎታል። ከተባረሩት ሰራተኞች መካከል መኖሪያቸውን በአምባው ቅጥር ግቢ ውስጥ አድርገው የነበሩ ሰራተኞች ሳይቀሩ ከነቤተሰቦቻቸው ግቢውን ለቀው እንዲወጡ ትዕዛዝ የተሰጣቸው መሆኑ ተብራርቷል። በተሰጠው ትዕዛዝና ባልተጠበቀ ግብታዊ እርምጃ የተነሳም ብዙዎች የአምባው ተሰናባች ሠራተኞች በመጠለያ እጦት በየሜዳው ላይ ተበታትነው መውደቃቸውን ከስፍራው የደረሰን ዜና ያስረዳል።</p>

<p>በአሁኑ ሰዓት ህፃናት አምባውን የተረከበው የአላጌ አካል ጉዳተኞች እንክብካቤ ማዕከል ሥራ አስኪያጅ አቶ አክሊሉ ኪዳነማርያም በፊናቸው በሰጡት መግለጫ ሠራተኞቹ የተባረሩት በመንግስት የመዋቅር ማሻሻያ መርህ መሰረት ነው ብለዋል። ስራ አስኪያጁ አክለውም በመዋቅር ማሻሻያው ለውጥ መሰርት ከስራ የተነሱ ሠራተኞች መንግስት መፍትሔ እስከሚሰጣቸው ድረስ ደሞዛቸውን እያገኙ ነው። ካምፑን እንዲለቁ የተደረጉት በመዋቅሩ ለውጥ ምክንያት በድርጅቱ ላይ ህገወጥ ድርጊት ለመፈፀም የሞክሩ ናቸው ቀሪዎቹ ግን አሁንም በካምፑ ውስጥ ይገኛሉ» ሲሉ የቅነሳው ሰለባ የሆኑ ሰራተኞች ያሰሙትን ክስ አስተባብለዋል።</p>

<p>በሰራተኛና ማህበራዊ ጉዳይ ሚ/ር የአስተዳደርና ፋይናንስ አገልግሎት ኃላፊ አቶ ጌታቸው ታረቀኝ ስለጉዳዩ ተጠይቀው በሰጡት መግለጫ «መንግስት ባወጣው አዲሱ የኢኮኖሚ ፖሊሲ መሰረት አምባው በአላጌ የአካል ጉዳተኞች ማዕከል በመተካሉ ለማዕከሉ የሚያስፈልገው የሰው ኃይል መመደቡን ገልፀው ሰራተኞቹ ከስራ አልተባረሩም» ሲሉ አስተባብለዋል። ኃላፊው አያይዘውም በአዲሱ የመዋቅር ማሻሻያ ፖሊሲ መሰረት ምድባውን ያላገኙ ሠራተኞች በተለያዩ የመንግስት መ/ቤቶች እንደሚደለደሉና ካሳ እንደሚከፈላቸው ገልፀዋል።</p>


<p class="align-center"><a href="/Gazettas/DagemWenchef/info/DagemWenchef.sera.html">ከዳግም ወንጭፍ ነሐሴ 2 ቀን 1992</a></p>

</body>
</html>	
