<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ኤርትራ አፋጣኝ ማብራሪያ ካልሰጠችን ውጥረቱ አይረግብም» ሱዳን</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«ኤርትራ አፋጣኝ ማብራሪያ ካልሰጠችን ውጥረቱ አይረግብም»- ሱዳን</h1>


<p>የሱዳኑ ውጭ ጉዳይ ሚኒስትር የኤርትራ መከላከያ ሚኒስትር ጄኔራል ስብሀት ኤፍሬም ካርቱምን ጐብኝተው ወደአስመራ ከተመለሱ ከአንድ ሳምንት በኋላ ለጋዜጠኞች በሰጡት መግለጫ ከኤርትራ ጋር ተፈጥሮ የነበረው አለመግባባት ለጊዜው የበረደ መስሎ ቢታይም ባቀረብናቸው መሰረታዊ ጥያቄዎች ላይ የኢሳያስ መንግስት ግልፅና አፋጣኝ ምላሽ ማብራሪያ ካልሰጠን የድንበር ውጥረቱ አስተማማኝ በሆነ መልኩ ይረግባል የሚል እምነት የለንም ሲሉ አስታወቁ።</p>

<p>ውጭ ጉዳይ ሚኒስትሩ አልአንባር ለተሰኘው የአገሪቱ ዕለታዊ ጋዜጣ የሰጡትን ጋዜጣዊ ማብራሪያ ተመርኩዞ የዜና ዘገባ ያቀረበው ሬዲዮ ቫቲካን እንዳብራራው ከሆነ ሁለት አገሮች በፕሬዝዳንቶቻቸው ደረጃ ተገናኝተው ለመወያየት በመከላከያ ሚኒስትሮቻቸው በኩል ከስምምነት ደረጃ ላይ መድረሳቸውን አስታውቋል።</p>

<p>የኤርትራው መከላከያ ሚኒስትር ጄ/ል ስብሃት ኤፍሬም ከሱዳን የመከላከያ ሚኒስትር ጋር ባደረጉት ውይይት በድንብር አካባቢ የተፈጠረውን ውጥረት ለመቅረፍ በጋራ የሚቋቋም የፀጥታ ኃይሎች ለማቋቋም ከስምምነት ደርሰዋል ሲሉ የኤርትራ የዘገባ ምንጮች አብራርተው ነበር።</p>

<p>ይሁንና የሱዳኑ ውጭ ጉዳይ ሚኒስትር ለጋዜጠኞች በሰጡት ማብራሪያ እኤርትራ በአስመራ ከተማ ውስጥ ያሉትን የተቃዋሚዎች ጽ/ቤት ለቀው እንዲወጡ እስካላደረገች ድረስ ምንም ዓይነት ስምምነት ሊመጣ እንደማይችል አብራርተው ኤርትራ አንዳንድ የተንኮል ተግባራት ማድረጓን አረጋግጠናል፤ ይህንንም ለኤርትራ መንግስት አቅርበናል ኤርትራ በዚህ ሁኔታ ላይ መልስ ካልሰጠችን የተጠበቀው ስምምነት ይሰፍናል የሚል እምነት እንደሌላቸው ተናግረዋል።</p>

<p>ሱዳን እና ኤርትራ እክዚህ ቀደም በመሃላቸው ተፈጥሮ የነበረውን መካረር ለመፍታት የኳታር መንግስት ብርቱ ጥረት አድርጐ በርዕሰ መዲናዋ ዶሃ ውስጥ የስምመንት ሰነድ ፈርመው ነበር። የዚህን ውል አፈፃፀምና የሰላሙ ሃሳብ መፅናቱን ለመከታተል የኳታሪ አሚር አስመራንና ካርቱምን ጎብኝተው የሁለቱን አገሮች ፕሬዝዳንቶች በቅርቡ ማነጋገራቸው ይታወሳል።</p>


<p class="align-center"><a href="/Gazettas/DagemWenchef/info/DagemWenchef.sera.html">ከዳግም ወንጭፍ ነሐሴ 9 ቀን 1992</a></p>

</body>
</html>	
