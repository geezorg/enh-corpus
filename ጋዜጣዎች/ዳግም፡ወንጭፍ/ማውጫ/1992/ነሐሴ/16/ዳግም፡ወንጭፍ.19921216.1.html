<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢነጋማ የህትመት መናርን አስመልክቶ የተቃውሞ መግለጫ አወጣ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢነጋማ የህትመት መናርን አስመልክቶ የተቃውሞ መግለጫ አወጣ</h1>


<p>የኢትዮጵያ ነፃ ጋዜጠኞች ማኅበር (ኢነጋማ) «ለኢትዮጵያ ነፃ ፕሬስ የሞት ሽረት ጥያቄ ቀረበለት» በሚል ርዕስ መግለጫ አወጣ። ማህበሩ ይህን መግለጫ ያወጣው ሰሞኑን በማተሚያ ቤቶች በተደረጉት የወረቀት መናርን በማስመልከት ሲሆን «ባለፉት 8 ዓመታት በሁሉም የኢትዮጵያ ሕዝብ ስነ ልቦና ያደረውንና የሚብሰለሰለውን ፍላጐት ስሜትና እምነት ሲወስድ የቆየውና ቅጣት እስራትና ስደት ያላንበረከኩት ነፃ ፕሬስ እነሆን ሕልውናውን ከሚፈታተንና ከአቅሙ በላይ ከሆነ ችግር ጋር ተጋፍጦ ይገኛል» ካለ በኋላ በማያያዝም «የአብዛኛዎቹ የመንግሥት ፓርቲዎችና የነፃ ፕሬስ የሕትመት ሥራ የሚያከናውነው በሁለት የመንግስት ማተሚያ ቤቶች ነው። ሌላ አማራጭ የለም። በወረቀትና በፐልፕ ዋጋ ንረት የተፈጠረን ልዩነት ለማስተካከል እንደሆነ በሚጠቀስ ምክንያት ማተሚያ ቤቶች በየጊዜው የሕትመት ዋጋ ቢጨምሩም ባለፈው ሳምንት የተደረገው የ30.5% ጭማሪ ግን በምንም መልኩ የነፃ ፕሬሱን አቅም የሚመጥን አልሆነም።</p>

<p>የነፃ ፕሬስ ውጤቶች መታተም በጀመሩበት የመጀመሪያ ወራት ለባለስምንት ገፅ አነስተኛ ጋዜጣ ይጠየቅ የነበረው ዋጋ በአሁኑ ወቅት ከ200% በላይ አድጓል። ድህነትና ኋላ ቀርነት ባቆራመዳት የሕዝቡም የኑሮ ደረጃ ፍፁም ባዘቀጠበት አገራችን በጥቂት ወራት ልዩነት ያላቋረጠ ተከታታይ የሕትመት ዋጋ ጭማሪ ማድረግ በእጅጉ ከባድ ነው።</p>

<p>ከሁሉም በላይ መገንዘብ የሚያስፈልገው ሥርጭቱ ውስን የሆነውና አስተማማኝ የማስታወቂያ ድጋፍ የሌላቸው የነፃ ፕሬስ ውጤቶች የሕትመትና ሌሎች ወጪዎቻቸውን በጋዜጣ ሽያጭ ብቻ መሸፈን ከማይችሉበት ደረጃ ላይ ደርሰዋል ብሏል።</p>

<p>በመጨረሻም መግለጫውን ነፃውን ፕሬስ ከተጋረጠበት አደጋ ለመታደግ መንግስት ሕዝቦችና በመላው ዓለም የሚገኙ የሙያ አጋሮቻችን እንዲሁም ዓለም አቀፍ ሕብረተሰብ አስፈላጊውን ሁሉ እንዲያደርጉ እንማፀናለን ብሏል።</p>


<p class="align-center"><a href="/Gazettas/DagemWenchef/info/DagemWenchef.sera.html">ከዳግም ወንጭፍ ነሐሴ 16 ቀን 1992</a></p>

</body>
</html>	
