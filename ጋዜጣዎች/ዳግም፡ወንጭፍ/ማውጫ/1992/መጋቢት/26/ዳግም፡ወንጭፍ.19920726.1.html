<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያ የአሰብን ወደብ መጠቀም እንደማትፈልግ ገለፀች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢትዮጵያ የአሰብን ወደብ መጠቀም እንደማትፈልግ ገለፀች</h1>


<p>የኤርትራ መንግሥት የእህል ርዳታ በአሰብ ወደብ በኩል እንዲገባ መፍቀዱን አስመልክቶ የሰጠውን መግለጫ የኢትዮጵያ መንግሥት እንደማይቀበለው ሰሞኑን አስታውቋል። የኤርትራው ኢሳያስ አፈወርቂ የኤርትራ መንግሥት የህሊና ግዴታ ስላለበት ለእርዳታ አገልግሎት ወደቡን ይፈቅዳል ማለታቸው ያለፈው ሳምንት የመነጋገሪያ ዜና ሆኖ ሰንብቷል።</p>

<p>የኤርትራ መንግሥት ባለስልጣናት ረሀቡ በብዙ ሚሊዮን የሚቆጠሩ ኢትዮጵያውያንን እየተፈታተነ ባለበት ወቅት የአሰብ ወደብን እፈቅዳለሁ ይበሉ እንጂ የእርዳታ ለጦርነት አገልግሎት እንደማይውል ማረጋገጫ ይሰጠን ሲሉ መጠየቃቸው የሚታወስ ነው። የኢትዮጵያ መንግሥት በበኩሉ ኤርትራ የአሰብ ወደብን ለረሃብ አገልግሎት እንዲውል ፈቅጃለሁ የሚለውን መግለጫ ውድቅ አድርጎታል። የኢህአዴግ ባለሥልጣናት አሁን የቀረበውን የወደብ ፍቃድ «የሻዕቢያ አዲስ የማወናበጃ ዘዴ ነው» ሲሉም አጣጥለውታል። ባለሥልጣናቱ የሻዕቢያ መንግሥት ባለፈው ጊዜ ከጦርነቱ በፊት የአሜሪካ የእርዳታ ድርጅት ለኢትዮጵያ የላከውን 5 መቶ ሺህ ኩንታል የእርዳታ እህል አሰብ ወደብ ላይ መዝረፉን አስታውሰዋል።</p>

<p>ይህ በእንዲህ እንዳለ በድርቅ ከተጠቁት የምሥራቅ አፍሪካ ሀገሮች በኢትዮጵያ የታየው ረሀብ የከፋ መሆኑ ይፋ በሆነበት እና ከ8 ሚሊዮን ሕዝብ በላይ እርዳታ ፈላጊ በሆነበት በአሁኑ ወቅት የመንግሥታቱ ድርጅት በሙሉ ኃይሉ ዘመቻ ለመጀመር መቻሉ በጎ እንቅስቃሴ ነው ተብሏል።</p>

<p>በተጨማሪም ሰሞኑን በተከታታይ ኢትዮጵያ ውስጥ መጣል የጀመረው የበልግ ዝናብ በሕዝቡ ስጋት ላይ መልካም ተስፋ አጭሯል። ይኸው የእርሻ ሥራ ለመጀመር እና እያለቁ ላሉት ከብቶች የግጦሽ ሳር ለማብቀል የሚያስችለውን የበልግ ዝናብ የመጨረሻውን ውጤት ሊያስገኝ ባይችልም ተስፋ ሰጭ ነው ተብሏል።</p>

<p>በሌላ በኩል ለድርቁ አደጋ መባባስ ዋነኛ ምክንያት ሊሆን ይችላል የተባለው እና የሀገሪቱን የተፈጥሮ ሀብቶች /ደኖች፣ የቡና ተክል፣ የቤትና የዱር እንስሳት ወዘተ/ እያወደመ የከረመው የሰደድ እሳት በዝናቡ መዝነብ ሙሉ በሙሉ ለመጥፋት መቻሉ ታላቅ ድል ነው ተብሏል። ይኸው ተስፋ አስቆራጭ የነበረው የቃጠሎ አደጋ ለመጥፋት መቻሉ አንድ ነገር ሆኖ የበልግ ዝናብ መጣል ደግሞ የደጋውን መጠን ለመቀነስ ታላቅ ድርሻ ማበርከቱ ተዘግቧል።</p>


<p class="align-center"><a href="/Gazettas/DagemWenchef/info/DagemWenchef.sera.html">ከዳግም ወንጭፍ መጋቢት 26 ቀን 1992</a></p>

</body>
</html>	
