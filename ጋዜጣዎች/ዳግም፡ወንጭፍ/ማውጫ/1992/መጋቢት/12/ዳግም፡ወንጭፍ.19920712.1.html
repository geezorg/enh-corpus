<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ጣሊያን የቀድሞ መንግሥት ባለሥልጣናትን አሳልፋ እንደማትሰጥ በድጋሚ አረጋገጠች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ጣሊያን የቀድሞ መንግሥት ባለሥልጣናትን አሳልፋ እንደማትሰጥ በድጋሚ አረጋገጠች</h2>


<p>የጣሊያን መንግስት አዲስ አበባ በሚገኘው ኤምባሲው ውስጥ ከግንቦት 1983 ዓ/ም ያስጠጋቸውን የቀድሞ መንግስት ከፍተኛ ባለስልጣናት ለኢህአዴግ አሳልፎ እንደማይሰጥ በድጋሚ አረጋገጠ።</p>

<p>ባለሥልጣናቱ የሞት ፍርድ እስከጠበቃቸው ጊዜ ድረስ አሳልፌ አልሰትም የሚለው የጣሊያን ኤምባሲ በጥገኝነት በአዲስ አበባ የጣሊያን ኤምባሲ ውስጥ የሚገኙትን የደርግ ሹማምንት በፍፁም አሳልፎ እንደማይሰጥ ያስታወቀው ባለፈው ረቡዕ ዕለት ነው። ኤምባሲው መጋቢት 6 ቀን 1992 ዓ/ም ባወጣው በዚሁ መግለጫው ይህንኑ ጉዳይ ከሁለት ዓመታት በፊት ለኢትዮጵያ መንግስት ማስታወቁን ጠቅሶ የው/ጉ/ሚኒስቴር ግን ጉዳዩን በመቃወም እንደማይቀበለው መግለፁን አብራርቷል።</p>

<p>በአዲስ አበባ የሚገኘው የጣሊያን ኤምባሲ ጉዳይ ፈፃሚ እንደሚሉት ከሆነ በጉዳዩ የጣሊያን መግንስት እንዳልገባበት በመግለፅ ለጥገኞቹ የቀድሞ መንግስት ባለሥልጣናት ላለፉት ዘጠኝ ዓመታት ያህል ጊዜ ያወጣውን የገንዘብ ወጪ ለመግለፅ እንደማይፈልጉ አብራርተዋል።</p>

<p>አሁን በጣሊያን ኤምባሲ የሚገኙትን ባለስልጣናት ጨምሮ ስልጣን ላይ ያለው ገዢ ፓርቲ በኮሎኔል መንግስት ኃይለማርያምና በሌሎች በቁጥጥር ስር በሚገኙና በስደት በውጭ አገር ባሉ የቀድሞ መንግስት ሹማምንት ላይ በአቃቤ ህግ አማካይነት የሰው ዘር የማጥፋት የወንጀል ክስ የመሰረተ መሆኑ ይታወቃል።</p>

<p>የኤምባሲው ጉዳይ ፈፃሚ ሚ/ር ሬኖ ቼና ፋሬጊ በዚሁ ወቅት ለጋዜጠኞች በሰጡት መግለጫ «በኤምባሲው የሚሰሩ ኢትዮጵያውያን ለምን የአድዋል ድል እንዲያከብሩ አልተደረገም?» ተብለው ለተጠየቁት ጥያቄእ የአዋ ድል ብሔራዊ በዓል አይደለም ይበሉ እንጂ ተቀማጭነታቸው በአዲስ አበባ የሆኑ ኤምባሲዎች የተባበሩት መንግሥታት ድርጅት ወኪሎችና ዓለም አቀፍ ድርጅቶች እንደሚያከብሩት ታውቋል።</p>

<p>የኤምባሲው ጉዳይ ፈፃሚ የኢትዮጵያ መንግስት በአድዋ ድል በዓል ላይ እንዲገኝ የጣሊያን ኤምባሲ ባለመጋበዙ ከፍ ያለ ቅሬታ ያደረባቸው መሆኑን አልሸሸጉም። እንደሚስተር ሬኖ ቼና ፋሬጊ አባባል ከሆነ ጣሊያን በውዳጅነት መጋበዝ ነበረባት።</p>

<p>ለደቡብ ኢትዮጵያ የሰደድ እሳት ቃጠሎም መንግስታቸው ለቀረበላቸው ጥያቄ የእርዳታ ምላሽ ለምን እንደነፈገ ተጠይቀውም አገራቸው ለዕሳት አደጋ ልዩ ብቃት ስለሌላት መልስ እንዳልተሰጠ ገልጠዋል።</p>

<p>የአውሮፓን ህብረት በመወከል በኢትዮ ኤርትራ የድንበር ውዝግብ የሽምግልና ጥረት የሚያደርጉት የጣሊያን ም/ው/ጉ/ሚ ሪኖ ሴሪ ለኢሳያስ አፈወርቂ የቅርብ ወዳጅና ጓደኛ ናቸው ለሚለው ጥያቄ ባለስልጣኑ የኢሳያስም ሆነ የመለስ ጥሩ ጓደኛ ስለሆኑ ለኤርትራ ያደላሉ የሚባለው ሙሉ ለሙሉ ስህተት ነው ሲሉ አስምረውበታል።</p>

<p>ጣሊያን ከአአድ የመፍትሔ ሃሳብ ውጭ ሌላ አዲስ ሃሳብ አታራምድም ያሉት የጣሊያን ኤምባሲ ጉዳይ ፈፃሚ ከሰጡት መግለጫ አንፃር የጣሊያን መንግስት ከኢህአዴግ ጋር ያለው ግንኙነት ጤናማ ስለመሆኑ አንዳንድ ወገኖች እንዲጠራጠሩ አደርጓቸዋል።</p>

<p>አሁን የጣሊያን ኤምባሲ ለኢትዮጵያ መንግስት አሳልፌ አልሰጥም ያላቸው የቀድሞ መንግስት ባለስልጣናት ሌ/ጄኔራል ተስፋዬ ገ/ኪዳን፣ ኮ/ል ብርሃኑ ባየህና ሌ/ጄነራል አዲስ ተድላ ሲሆኑ የቀድሞ መንግስት ሚ/ር አቶ ኃይሉ ይመኑ እዚያው ኤምባሲ ውስጥ ከተጠለሉ ከጥቂት ቀናት በኋላ ራሳቸውን በራሳቸው ማጥፋታቸው የሚታወስ ነው።</p>


<p class="align-center"><a href="/Gazettas/DagemWenchef/info/DagemWenchef.sera.html">ከዳግም ወንጭፍ መጋቢት 12 ቀን 1992</a></p>

</body>
</html>	
