<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«በሰንሰለትም ቢሆን እየታሰርን እንሰራለን»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«በሰንሰለትም ቢሆን እየታሰርን እንሰራለን»</h1>

<p class="align-right">የኢነጋማ ፕሬዝዳንት</p>


<p>የኢትዮጵያ ሰብዓዊ መብቶች ጉባዔ /ኢሰመጉ/ «በሀገራችን ዴሞክራሲያዊ ስርዓት እንዲጎለብት የሚደረገውን ጥረት ለማገዝ» በሚል በግንቦት ወር 1992 ዓ.ም ለሚደረገው ብሔራዊና ክልላዊ ምርጫ የሕዝቡን ግንዛቤ ይበልጥ ለማዳበርና በዚህም ረገድ ያለውን መብትና ግዴታ እንዲያውቅ ለማድረግ፦ መጋቢት 30 ቀን 1992 ዓ.ም ከቀኑ 8:30 በብሔራዊ ሎተሪ አዳራሽ በተደረገው ውይይት ላይ የኢነጋማው ፕሬዝዳንት አቶ ክፍሌ ሙላት በሰንሰለትም ቢሆን እየታሰርን እንሰራለን ሲሉ ገለፁ።</p>

<p>በግንቦቱ ምርጫ የብዙሃን መገናኛ ሚና በሚል ርዕስ በዶ/ር ባዬ ይማም በአዲስ አበባ ዩኒቨርስቲ በቋንቋዎች ጥናት ኢንስቲትዩት አባል አወያይነት የተካሄደ ሲሆን ከተወያዮቹ መሀል አቶ ክፍሌ ሙላት የኢነጋማ ፕሬዝዳንት፣ አቶ ዋጋዬ በቀለ ከኢትዮጵያ ሬዲዮ፣ አቶ ስለሺ ተሰማ ከኢዜአ፣ አቶ አማኑኤል አብርሃም ከዋልታ ነበሩ።</p>

<p>የኢነጋማ ፕሬዝዳንት አቶ ክፍሌ ሙላት የዓለም የፕሬስ ነፃነት ኢንስቲትዩት ከሚያዝያ 2 እስከ ሚያዝያ 4 ቀን 1992 ዓ/ም በሚካሄደው የምሥራቅ አፍሪካ ጋዜጠኞች ጉባዔና ሴሜናር ላይ ለመካፈል ወደ ናይሮቢ እንደሚሄዱ ገልፀው የመጀመሪያ ተናጋሪ የመሆን ዕድል ማግኘታቸውንም ገልፀዋል። አቶ ክፍሌ ሙላት ኢነጋማ ከ7 ዓመታት መራራ ትግልና የመስዋዕትነት ውጤት በኋላ ህጋዊ ሰውነት በማግኘቱ የተሰማቸውን ደስታ በአባላቱና በራሳቸው ስም ገልፀው ኢሰመጉ በህጋዊ መልኩ ኢነጋማን ጠርቶ ለመጀመሪያ ጊዜ ለህዝብ ዕይታ ወደ መድረክ መውጣታቸውን አልሸሸጉም። አያይዘውም ስለ ፕሬስ ነፃነት ስለኢነጋማ መሰረታዊ ዓላማ ሲገልፁም ለህዝብ ዘብ የቆሙ መሆኑን አስረድተዋል። ከሌሎች ፕሬሶች የሚለዩበትንና በምርጫው ወቅት ማድረግ ስለሚገባቸው ነገሮች አብራርተው «በሰንሰለትም እየታሰርንም ቢሆን ህዝብን እናገለግላለን» ብለዋል።</p>

<p>ከኢትዮጵያ ሬዲዮ አቶ ዋጋዬ በቀለ ሬዲዮ ህዝብ ጋር ለመድረስ የተሻለ መገናኛ መሆኑን ገልፀው የኢትዮጵያ ሬዲዮ «የፖለቲካ ድርጅቶች እንዲገናኙና ልዩነታቸውን አስወግደው እንዲጓዙ ለማድረግ በ7 ቅርንጫፍ ጣቢያዎቻቸው አማካኝኘት ከፍተኛ ተግባራዊ እንቅስቃሴ እያደረጉ መሆኑን ገልፀዋል።</p>

<p>ሌላው ተናጋሪ አቶ አማኑኤል አብርሃም ሲሆኑ የወከሉት ተቋም ዋልታ የተሰኘው የሕወሓት የኢንፎርሜሽን ማዕከል ሲሆን በዚሁ ንግግራቸው «ዋልታ የግል ነው» በማለት የገለፁት ሁኔታ ተሰብሳቢውን ከማስገረምም አልፎ ለደቂቃዎች ማነጋገሩ ታውቋል።</p>

<p>ከተሰብሳቢዎቹ ብዙ ጥያቄዎች ከመቅረባቸውም ሌላ የግል ተወዳዳሪ የሆኑት አቶ ታዴዎስ ታንቱ የኢህአዴን ተፅዕኖ አጋልጠው «በምርጫ ወቅት የግለሰቦች ሚና በታሪክ ውስጥ ትልቅ ቦታ እንዳለው ገልፀው የሻለቃ አድማሴን አርአያ አስታውሰዋል። ግለሰቦችን እንዲመርጡና የኢህአዴግን ብልጣብልጥ አካሄድም ኮንነዋል።</p>

<p>ኢሰመጉ የኢትይኦጵያ ቴሌቪዥን ድርጅትና የኢትዮጵያ የፕሬስ ድርጅትን አለመገኘት አሳፋሪ ብሎታል።</p>


<p class="align-center"><a href="/Gazettas/DagemWenchef/info/DagemWenchef.sera.html">ከዳግም ወንጭፍ ሚያዝያ 3 ቀን 1992</a></p>

</body>
</html>	
