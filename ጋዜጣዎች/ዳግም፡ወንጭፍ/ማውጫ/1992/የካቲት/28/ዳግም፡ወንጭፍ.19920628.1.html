<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ጦርነትን በተመለከተ የመጣውን ለማስተናገድ ዝግጁ ነን»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«ጦርነትን በተመለከተ የመጣውን ለማስተናገድ ዝግጁ ነን»</h1>

<p class="align-right">ኃይሌ ወ/ተንሳይ</p>


<p>የኤርትራን መንግስት የውጭ ጉዳይ ሚኒስትር የሆኑት አቶ ኃይሌ ወ/ተንሳይ ባለፈው ቅዳሜ የካቲት 25 ቀን 1992 ዓ/ም ከኤርትራ ቴሌቪዥን ጋር በትግሪኛ ቋንቋ ቃለ ምልልስ አድርገው ነበር። የውጭ ጉዳይ ሚኒስትሩ በኢትዮጵያና በኤርትራ መካከል በተነሳው የድንበር ውዝግብ ምክንያት ችግሩ ወደ አጠቃላይ ጦርነት እንዳያመራ በአፍሪካ አንድነት ድርጅት በአሜሪካ መንግስት የተደረገውን ጥረት ውጤት አለማስገኘቱን ይገልፃሉ።</p>

<p>በዚሁ መግለጫቸው ከዚህ በፊት የአአድ የማስማሚያ ሃሳብ መቀበሉን የወያኔ ጭፍራ ባስታወቀበት ወቅት መስከረም እና ጥቅምት ወሮች የሰላሙን ጥረት የአሜሪካን መንግስት ሲከታተለው ቆይቷል። የአሜሪካን መንግስት ወያኔን ለማግባባት ያለው ሃሳብ በጥቅምት ወር ለአአድ በማስታወቁ አአድ ጥረቱን ቀጥሎ ቆይቷል። ምናልባት ብዙ የሚሰማ ነገር ሊኖር ይችላል። የኤርትራ መንግስት ግን አንዳችም አልነበረም። ከድርጅቱ ያገኘው ምላሽ ቢኖር የወያኔው ጭፍራ ሰላሙን እንደማይቀበል ሆኖም ግን አስታራቂዎቹ የሰላሙን ጥረት እንደሚቀጥሉ ነው የገለፁልን። የኤርትራ መንግስት ለሰላም ካለው ቀና አመለካከት በመነጨ አሁንም ቢሆን ለሰላሙ ስኬት ከአአድ ጋር ተባብሮ እንደሚሰራ ነው የገለፅንላቸው ብለዋል።</p>

<p>አክለውም ወያኔ ሰላሙን እንደማይቀበለው መግለፁ ይታወሳል። በአአድ የቀረቡት የመስማሚያ ሰነዶች በሙሉ ሳይቀበለው ቀርቷል። ጠብ አጫሪነቱን የሰላሙን ሃሳብ አለመቀበል ምን ማለት ነው? ሰላምን እንደማይሻ ደግሞ ከዚህ የበለጠ ምን ማረጋገጫ አለ? የዓለም ማህበረሰብ በአጠቃላይ በተለይ ለሰላሙ ሂደት ስኬት ጥረት በማድረግ ላይ የሚገኙት ግልፅ ሆኖላቸዋል። ሸምጋዮች በመሆናቸው እነሱ የሰላሙን በር ለመዝጋት አልፈለጉም። እንሞክራለን ብቻ ነው የሚሉት። በአጠቃላይ የወያኔ ጭፍራ ተቀብያዋለሁ የሚላቸውን ነጥቦች ለመተግበር ዝግጁነት የለውም። የሰላሙ ሂደት ፍሬ የለሽ ነው። እስካሁን በተለያዩ ምክንያቶች አለምንም አስታራቂዎቹን እያታለለ ጊዜ ሲሸምት ቆይቷል። አሁን ግን ሁኔታው ሌላ ነው። የጭፍራውን ስራ አለምም አስታራቂዎቹም አውቀውታል። ከእንግዲህ የሰላም ሂደቱ ውጤት ያስገኛል ብሎ መጠበቅ አይቻልም። ምናልባት የዓለም ህብረተሰብ በማግባባት ወይም በማስገደድ ጭፍራው የሰላሙን ሂደት እንዲቀበለው ለማድረግ ይቻላል ወይ? የሚል ጥያቄ ሊቀርብ ይችል ይሆናል። ይህም ቢሆን እንደማይቻል የአሜሪካ መንግስት ለሁለት ወራት ካካሄደው ጥረትና ያለአንዳች ውጤት መና ከቀረው ጥረቱ ለመገንዘብ ይቻላል።</p>

<p>አሁንም ቢሆን ድንገት ይሆናል ብሎ ማሰብ በገዛ እራሱ ጊዜ ማባከንንና ራስን ማታለል ብቻ ነው የሚሆነው። ከዚህ ቀደም ጫናን በተመለከተ የዓለም ማህበረሰብ ብዙ ብዙ ተናግሮ ነበር። የወያኔ ጭፍራ በአየር ያለመጠቃቃቱን ስምምነት ጥሶ አያሌ የአየር ድብደባዎችን አካሂዷል። ... የአፈፃፀሙን ቴክኒካዊ ቅፁን ባልተቀበለ ወገን ላይ እንዲሁ ጫና ይደረጋል ተብሎም ነበር። እንዲያውም ጉዳዩ እስከ ፀጥታው ም/ቤት ድረስ በመጓዝ አስፈላጊው ርምጃ ሁሉ ይወሰዳልም ይባል ነበር። እስካሁን ድረስ ግን አንድም አልታየም፣ የተደረገ ነገርም የለም። ይህ ሁኔታ ሁኔታውን ካለመረዳት ወይንም በምን ምክንያት እንደሆነ ግልፅ አይደለም። እኛ ኤርትራ ተታለን ወይም ተሞኝተን አናውቅም። እንደዚያማ ቢሆን ኖሮ ባበቃልን ነበር። ወያኔም እንደፈለገው ባሽቃበጠ የዓለም ማህበረሰብን እርዳታ አንጠላም ችግሩ በሰላም እንዲያገኝ ብቻ። ይህም ባይሆን የእኛ ሰላም በአንድ ወገን ፍላጎት ተግባራዊ እንደማይሆን እናውቃለን። ወያኔ ካላመነበት በዓለም ማህበረሰብ ጫና የሚሆን ነገር ስለሌለ እራሳችንን አናሞኝም።</p>

<p>በመጨረሻም የውጭ ጉዳይ ኃይሌ ወ/ተንሳይ የኤርትራ ሕዝብና መንግስት ሰላም የሚለው ስጋት ስላደረበት ወይም ስላልቻለ አይደለም። የወያኔን ጭፍራ ከሚገባው በላይ እሽሩሩ ማለት ያበቃለት ይመስለናል። ጦርነት በተመለከተ የመጣውን ለማስተናገድ ዝግጁ ነን። የኤርትራ ሕዝብ ሉዓላዊነቱን ለማስከበርም ሆነ አገሩን ለመከላከል ካለፈው የበለጠ ዝግጁ ነን ብለዋል።</p>


<p class="align-center"><a href="/Gazettas/DagemWenchef/info/DagemWenchef.sera.html">ከዳግም ወንጭፍ የካቲት 28 ቀን 1992</a></p>

</body>
</html>	
