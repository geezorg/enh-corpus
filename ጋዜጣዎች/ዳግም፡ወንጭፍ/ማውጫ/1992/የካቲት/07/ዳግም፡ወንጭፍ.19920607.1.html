<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የጅቡቲ ወደብ ሊሸጥ ነው መባሉ ሀሰት ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የጅቡቲ ወደብ ሊሸጥ ነው መባሉ ሀሰት ነው</h1>


<p>የአዲስ አበባ ንግድ ምክር ቤት ባዘጋጀው 4ኛው ዓለም አቀፍ እንግድ ትርዒት ላይ ለመሳተፍ ወደአዲስ አበባ የመጡት የጅቡቲ መንግስት የወደብ ባለሥልጣናት በኢትዮጵያና በጅቡቲ መካከል ያለው የባህር ትራንስፖርት አገልግሎት እየተሻሻለ መምጣቱንና የጅቡቲ ወደብ ሊሸጥ ነው መባሉ ሀሰት እንደሆነ የጅቡቲ ወደብ ዋና ሥራ አስኪያጅ ገለፁ።</p>

<p>ባለሥልጣኑ በትናትናው ዕለት በሒልተን ሆቴል በተዘጋጀው ኮንፍረንስ ላይ እንዳስታወቁት ከሆነ በባህር ትራንዚት ስትራቴጂ ረገድ ከፍተኛ ለውጥ እየታየ ነው በማለት ኮንፍረንሱን በንግግር የከፈቱት የጅቡቲ ወደብ ሊቀመንበርና የጅቡቲ ንግድ ምክር ቤት ፕሬዝዳንት ሚስተር ሰይድ አልኩቢሽ እንደሚሉት ከሆነ በሚቀጥሉት ዓመታት የጅቡቲን ወደብ አገልግሎት ለማሻሻል የንግድ ባልደረቦቻችን ኳላቸው በተለይም ከኢትዮጵያ ጋር ለመስራት እቅድ መንደፉን ጠቁመዋል።</p>

<p>በአሁኑ ወቅት እያንዳንዳቸው 35 ቶን ክብደት ያለው ዕቃ ማንሳት የሚችሉ ሁለት ክሬኖችን ጨምሮ ሌሎች ልዩ ልዩ የወደብ መሳሪያዎች ተተክለው አገልግሎት መስጠት ጀምረዋል። ከነዚህም ውስጥ አራት ዘመናዊ ክሬኖችና ስድስት የማቆሚያ ክሬኖች ይገኙበታል ተብሏል።</p>

<p>የጅቡቲ ወደብ ዋና ሥራ አስኪያጅ የሆኑት ሚስተር ኤደን አህመድ ዱዋሌ በበኩላቸው ስለጅቡቲ ወደብ እንቅስቃሴ ግንዛቤ የሚሰጥ መግለጫ አቅርበዋል። ዋና ሥራ አስኪያጁ በዚህ ገለጻቸው «ሁላችሁም እንደምታምኑት ወደባችን የዓለምን የንግድ መስመር ላይ የሚገኝ ነው» በማለት የጅቡቲ ወደብ እ.ኤ.አ በ1998 ካስተናገደችው 3 ሚሊዮን ቶን ቁሳቁስ እንደነበር ገልጸው ባለፈው ዓመት የተስተናገደው ቁሳቁስ አራት ሚሊዮን እንደሆነ አስታውቀዋል።</p>

<p>«ካፒታል» የተሰኘው የግል እንግሊዘኛ ጋዜጣ «የጅቡቲ ወደብ ዱባይ ወደሚገኘው «ጀበል አሊ» ለተሰኘው የወደብ ባለሥልጣናት በባለቤትነት ሊተላለፍ ነው ተብሎ የተሰራጨው ዜና ፍጹም መሰረተ ቢስ ነው ሲሉ አጣጥለውታል። ይህ ጉዳይ የጅቡቲን ወደብና የአገሪቷን ባለስልጣናት አሳዝኗል ብለዋል። የጅቡቲ ወደብ ለኢትዮጵያ የወጪና ገቢ ንግድ በብቸኝነት አገልግሎት እየሰጠ የሚገኝ ወደብ ነው።</p>


<p class="align-center"><a href="/Gazettas/DagemWenchef/info/DagemWenchef.sera.html">ከዳግም ወንጭፍ የካቲት 7 ቀን 1992</a></p>

</body>
</html>	
