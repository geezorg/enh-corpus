<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የተመድ ስደተኞች ኮሚሽን ኬንያን ወቀሰ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የተመድ ስደተኞች ኮሚሽን ኬንያን ወቀሰ</h1>


<p>አምስት ሺህ ስደተኞች በደቡብ ኢትዮጵያ የስደተኞች ካምፕ ውስጥ እንደሚገኙ ይፋ ያወጥኣው የተባበሩት መንግስታት ስደተኞች ጉዳይ ኮሚሽን ጽ/ቤት ኬንያ ስደተኞቿን ለመረከብ ያሳየችው እምቢተኝነት የሰብዓዊ መብት ህግንና ዜጐቿን የመሰብሰብ ግዴታ የሚፃረር ነው ሲል በኬንያ ላይ አስቸኳይ እርምጃ እንዲወሰድባት ጠየቀ።</p>

<p>የዜና ዘገባውን ከናይሮቢ ያቀረበው የቪኦኤ ዘጋቢ እንዳብራራው ከሁለት ሳምንት በፊት የተባበሩት መንግስታት ስደተኞች ኮሚሽን ከኬንያ እና ከኢትዮጵያ መንግስታት ጋር በመነጋገር የመጀመሪያው ዙር ስደተኞች ወደ አገራቸው እንዲመለሱ ከስምምነት ላይ ከተደረሰ በኋላ የኬንያ መንግስት ስደተኞቹን አልቀበልም ማለቱን ጠቅሶ ተጠያቂ ሊሆንይገባዋል ብሏል።</p>

<p>ዓርብ ተጀምሮ ቅዳሜ ያለቀውና የደ/ሱዳን ህፃናትን አስመልክቶ ስለሚደርስባቸው የሰብዓዊ መብት ረገጣ የመከረው የተመድ ስብሰባ ማጠቃለያ ላይ እንዳብራራው ከኢትዮጵያ እንዲመለሱ የተደረጉት ስደተኞች በሞያሌ ጠረፍ አካባቢ ሜዳ ላይ ለብርድና ለፀሐይ ተጋልጠው የሚገኙ በመሆኑ የኬንያ መንግስት አስቸኳይ ሁኔታዎችን ሊያመቻች ይገባል ብሏል።</p>

<p>ቪኦኤ በትላንትና ማለዳ ዜናው ጨምሮ እንዳስታወቀው ከሆነ የኬንያ መንግሥት የደህንነት ችግር አለብኝ በማለት በሰሜን ኬንያ አካባቢ ከኢትዮጵያ ጋር የሚዋሰነውን ድንበር በከፍተኛ ወታደራዊ ኃይል ያጠረ ሲሆን አንድም የኬንያ ስደተኛ ወደ አገሩ ማለፍ የማይችል መሆኑን ግልፅ አድርጓል።</p>

<p>የተመድ ስደተኞች ጉዳይ ኮሚሽን ከኬንያ መንግስት ጋራ አለመግባባት መፍጠሩን በማስረዳት በኬንያ የመሠረተ ልማት አውታሮች ውስጥ ከፍተኛ ሚና የሚጫወቱት አሜሪካና ካናዳ በኬንያ መንግስት ላይ ተፅዕኖ ማድረግ የሚገባቸው መሆኑን ጠቅሶ ኢትዮጵያ በበኩሏ በሞያሌ አካባቢ ድንበር ላይ የፈሰሱት ስደተኞች አስመልክቶ አመርቂ የድጋፍ እርምጃ ለመውሰድ ባለመሞከሯ ስደተኞቹን ወደ ሶስተኛ አገር ለመውሰድ የተቻለው ሁሉ እንዲደረግ ጥያቄ መቅረቡ ታውቋል።</p>


<p class="align-center"><a href="/Gazettas/DagemWencehf/info/DagemWencehf.sera.html">ከዳግም ወንጭፍ ኅዳር 6 ቀን 1992</a></p>

</body>
</html>	
