<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በአስመራ ያለው ውጥረት አስፈሪ እየሆነ መጥቷል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በአስመራ ያለው ውጥረት አስፈሪ እየሆነ መጥቷል</h1>


<p>ባለፈው አርብ ምሽት የሮይተርስ ዘጋቢ አሌክስ ላስት ከአስመራ ከተማ ባሰራጨው ዘገባው ላይ እንዳስታወቀው በአስመራ ከተማ ያለው ውጥረት አስፈሪ እየሆነ መምጣቱንና ካለፉት ሣምንታት ጀምሮ የደንብ ልብስ የለበሱ ፖሊሶች በየመንገዱ እየተዘዋወሩ ወጣቶችን የማንነት መታወቂያ እየጠየቁ በማሰር ላይ የሚገኙ መሆናቸውን ገለፀ።</p>

<p>ዘጋቢው የተመለከተውን የአስመራን ከተማ ገፅታ ለቢቢሲ ሬዲዮ ቢያሳውቅም በሌሎች የኤርትራ አካባቢዎች የሚታየው ውጥረት እየጨመረ መምጣቱን አስታውቋል። ካለፈው ሳምንት ጀምሮ ከመቶዎች በላይ የሚሆኑ ሚሊቲሪ ፖሊሶች በየመንገዱ ወጣቱ ነዋሪዎችን እያስቆሙ መታወቂያ በመጠየቅ ጥብቅ ፍተሻዎችን እያደረጉ ናቸው ይኼው ሁኔታ እስካሁን ድረስ አልቆመም። መንግስት ይህንን የሚያደርገው በቅርቡ ከታወጀው ወታደራዊ አገልግሎት ያመለጡ ወጣቶችን አድኖ ለመያዝ ነው። መንግስት ያገኘው ወጣት ቁጥር አነስተኛ መሆኑ አፈሳውን እንዲያጠናክር አስገድዶታል የሚለው አሌክስ ላስት ሁኔታው በርካታ ኤርትራውያንን ከልብ ያበሳጨ መሆኑን አስረድቷል።</p>

<p>በርካታ ኤርትራውያን በሁኔታው ተበሳጭተው አፈሳውም በአስቸኳይ እንዲቆም አጠናክረው እየጠየቁ ናቸው። አንድ መታወቂያ ያላቸው ወጣቶች በአሁኑ ጊዜ እየተደበቁ ናቸው ቆመጥ የያዙና የታጠቁ ፖሊሶች የከተማዋን ወጣቶች እያንጠለጠሉ ወስደዋቸዋል። ወታደራዊ ስልጠና መሰልጠናቸውን የሚያረጋግጥ መታወቂያ ያልተሰጣቸው ሰዎች በአፈሳው እየተያዙ የሚገኙት።</p>

<p>ወታደራዊውን ሥልጠና የሰለጠኑ ወጣቶች ከግንባር አካባቢ ለምን እንደመጡ ለማረጋገጥ ሲባል በአፈሳው ከተያዙ በኋላ ከአንድ ሰዓት እስከ ሁለት ቀናት ያህል በእስር ላይ ይቆያሉ። በዚሁ ለሳምንታት ያህል በዘለቀው አፈሳ እና የማጣራት ተግባር ኢትዮጵያውያንም እየታፈሱ ተወስደዋል። በዚሁ የተነሣ በርካታ የሆኑ ኤርትራውያን በቤታቸው ውስጥ ለመደበቅ ተገደዋል። አንዳንድ እድሜያቸው ጠና ያሉ ሰዎች ሁኔታውን ለማጣራትና ቀጣዩ ወታደራዊ ዘመቻ መታወጁን ለማረጋገጥ ወደ የፖሊስ ጣቢያዎች እየተጓዙ በአካባቢው ሲዘዋወሩ ይታያሉ።</p>

<p>በፊት ይደምቁ የነበሩት መሸታ ቤቶች በአሁኑ ሰዓት ጭር ብለዋል፤ የከተማዋ አውራ መንገዶችም ወጣት አልባ በመሆናቸው ቀዝቅዘዋል። መንግስት የወጣቶችን መወሰድ ቤተሰቦቻቸው ከድንበር ግጭቱ ጋር እንዳያገናኙት በመግለፅ ወደ ማሰልጠኛ ጣቢያው በመሔድ ልዩ ልዩ ትምህርት ከቀሰሙ በኋላ ወደቤታቸው ተመልሰው በሥራ ላይ የሚሰማሩ መሆኑን ያስረዳል።</p>

<p>በአሁኑ ሰዓት 10 እጅ ያህሉ ኤርትራዊ መሣሪያ ታጣቂ ነው። ሌላው ቢቀር ከ40 እስከ 50 ዓመት የተጠጋቸው አዛውንቶች በወታደራዊ ስልጠና ላይ እንዲገኙ ጥብቅ መመሪያ በመተላለፉ አብላጫዎቹ እየሰለጠኑ ናቸው። ይህ ሁኔታ ከኢትዮጵያ ጋር ያለው የድንበር አካባቢ ከፍተኛ ውጥረት የነገሰበት መሆኑን የሚያረጋግጥ ነው በማለት አሌክስ ላስት ከአስመራ የላከውን ሪፖርት አጠቃሏል።</p>


<p class="align-center"><a href="/Gazettas/DagemWenchef/info/DagemWenchef.sera.html">ከዳግም ወንጭፍ ኅዳር 20 ቀን 1992</a></p>

</body>
</html>	
