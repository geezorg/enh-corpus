<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኤርትራ መንግሥት 79 ኢትዮጵያውያንን በግፍ አረደ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የኤርትራ መንግሥት 79 ኢትዮጵያውያንን በግፍ አረደ</h1>


<p>የኤርትራ መንግሥት በጦር ሜዳ የደረሰበትን ሽንፈት ለመበቀል በኤርትራ አሥመራ ነዋሪ በሆኑ ኢትዮጵያውያን ላይ ሰሞኑን የግፍ ግድያ መፈፀሙን አስመራ የሚገኘው የኢትዮጵያ ኤምባሲ አስታወቀ።</p>

<p>በአስመራ ከተማ ውስጥ ነዋሪ ከሆኑት ኢትዮጵያውያን መካከል የግፍ ግድያ የተፈፀመባቸው ኢትዮጵያውያን ቁጥር 79 ያህል መሆኑ ተገልጿል። ይሁን እንጂ ቁጥሩ ከዚህ በእጥፍ ሊጨምር እንደሚችል ስጋት አለ። የሻዕቢያ መንግሥት ባሰማራቸው ስውር ኃይሎች አማካኝነት በአሰቃቂ ሁኔታ ከተገደሉት ኢትዮጵያውያን መካከል 50 ያህል የሚሆኑት አንገታቸው ስለት ባለው መሣሪያ የተሰየፈ መሆኑን ለማወቅ ተችሏል። እነዚህ ምስኪን ዜጐች የጭካኔ ግድያ ከተፈፀመባቸው በኋላ አስክሬናቸው በየመንገዱ ተጥሎ መገኘቱን ኤምባሲው ገልጧል።</p>

<p>ሰሞኑን ኤርትራ ውስጥ ከተገደሉት 79 ያህል ኢትዮጵያውያን መካከል አብዛኛዎቹ በአነስተኛ የቀን ስራ ሞያ ላይ ተቀጥረው የሚሰሩ እንደሆኑና ምንም ዓይነት የፖለቲካ እንቅስቃሴ የማያደርጉ ሰሞኑን እየተካሄደ ያለውን ጦርነት አስመልክቶ እንኳ ድምፃቸውን ያላሰሙ ምስኪን ዜጐች እንደሆኑ ለማወቅ ተችሏል።</p>

<p>በተጨማሪም ከግንቦት 14/1992 ዓ/ም ጀምሮ በአሥመራን አካባቢዋ በመንግስት ስራ ላይ ተሰማርተው የነበሩ ኢትዮጵያውያን ለጊዜው ቤታቸው እንዲቆዩ በሻዕቢያ የተገለፀላቸው መሆኑን ኤምባሲ ጠቅሶ በግል ስራ ላይ ተሰማርተው የነበሩ ኢትዮጵያውያንም ባደረባቸው ስጋት ምክንያት ቤታቸው ለመዋል መገደዳቸውን አመልክቷል። ኤምባሲው አያይዞም በአሁኑ ጊዜ በኤርትራ ውስጥ የየብስ ትራንስፖርት ባለመኖሩ ወደ አሥመራ መጓዝ እንደማይቻልና በሌላ አካባቢ የሚኖሩ ዜጐችም ካሉበት አካባቢ እንዳይንቀሳቀሱ ሻዕቢያ ጥብቅ ትዕዛዝ ማስተላለፉን አስታውቋል። ስቃዩም እየከፋ መምጣቱን ኤምባሲው ጠቅሶ በአንዳንድ አካባቢም የኢትዮጵያውያኑ የስልክ መስመር እንዲቋረጥ መደረጉን ጠቁሟል።</p>


<p class="align-center"><a href="/Gazettas/DagemWenchef/info/DagemWenchef.sera.html">ከዳግም ወንጭፍ ግንቦት 22 ቀን 1992</a></p>

</body>
</html>	
