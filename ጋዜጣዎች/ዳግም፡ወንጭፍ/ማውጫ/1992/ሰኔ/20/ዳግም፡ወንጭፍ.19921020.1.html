<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያና የኤርትራ ልዑካን አሜሪካ ውስጥ ሊነጋገሩ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የኢትዮጵያና የኤርትራ ልዑካን አሜሪካ ውስጥ ሊነጋገሩ ነው</h1>


<p>ከሰኔ 29 ቀን 1992 ዓ.ም እስከ ሐምሌ 6 ቀን 1992 ዓ.ም ድረስ በኢትዮጵያና በኤርትራ መንግስታት መካከል በአሜሪካን አገር ዋሽንግተን ዲሲ ከተማ ውስጥ ቀጣይ ውይይት የሚካሄድ መሆኑን ለማወቅ ተችሏል።</p>

<p>እንደ ዜናው ዘገባ ከሆነ በሁለቱ አገሮች መካከል እየተከሰቱ ያሉትን ልዩነቶች በተለይም የድንበር ማመላከትና ማካለሉን እንደዚሁ የካሳ ጉዳይን በተመለከተ ውይይቱ እንዲቀጥል የታቀደ ስብሰባ ነው ተብሏል። በውይይቱ ላይ ሁለቱም ወገኖች የሕግ አማካሪዎቻቸውንና ከጉዳዩ ጋር ግንኙነት ያላቸውን ኤክስፐርቶች ይዘው ይቀርባሉ። በዚህ ውይይት ላይ ቀደም ባለው ጊዜ በተካሄደው የአልጀርስ የተናጠል ውይይት ላይ ያልተነሱ ጉዳዮች ይዳሰሳሉ።</p>

<p>ይኼው በርካታ አከራካሪ ጉዳዮች ይነሱበታል የተባለው ውይይት ጦርነቱ ያስከተለውን ጉዳት የሚረምር ጭምር በመሆኑ ውዝግብ ሊያስከትል ይችላል የሚል ስጋት አሳድሯል። ከሕግ አኳያ የሚታዩ ሌሎች በርካታ ነጥቦች ይኖራሉ ተብሎ ስለሚታሰብና 38 ያህል ምዕራፎችን የሚዳስስ በመሆኑ በተወጠነው ጊዜ ይጠናቀቃል ማለት እንደማይቻል ጉዳዮን በቅርብ የሚከታተሉ ወገኖች ይናገራሉ።</p>

<p>የውይይቱን መድረክ የአሜሪካ መንግስት ከአአድ ጋር በመተባበር ያዘጋጀው መሆኑ ሲታወቅ የአሜሪካ መንግሥት የውይይቱን ዓላማና የተሳታፊዎችን ደረጃ በተመለከተ በቅርብ ቀናት ውስጥ ለሁለቱም አገሮች ጥሪ ያቀርባል ተብሎ ይጠበቃል። ጦርነቱን ሙሉ በሙሉ ለማስቆም ሁለቱም ወገኖችየጦርነት ፍላጐታቸውን እንዲቀንሱ ለጦርነቱ የሚያወጡትን ወጪ እንዲቀንሱና ለአፍሪካ ቀንድ ሰላምና መረጋጋት የውጊያውን ሁኔታ ለማቀዝቀዝ ተግተው እንዲሰሩ ጥሪ መቅረቡን ዜናው አክሎ ያስረዳል።</p>


<p class="align-center"><a href="/Gazettas/DagemWenchef/info/DagemWenchef.sera.html">ከዳግም ወንጭፍ ሰኔ 20 ቀን 1992</a></p>

</body>
</html>	
