<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የተቃዋሚ የመንግሥትና የነፃው ፕሬስ በተገኙበት ስብሰባ ተካሔደ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የተቃዋሚ የመንግሥትና የነፃው ፕሬስ በተገኙበት ስብሰባ ተካሔደ</h1>


<p>የመገናኛ ብዙሃን ሚና በሚል ርዕስ አሙዴአስ ያዘጋጀው አንድ ቀን የፈጀ የፓናል ውይይት በጊዮን ሆቴል ተካሔደ።</p>

<p>የዚህ የፓናል ውይይት በሀገራችን ውስጥ የሚካሄደውን የብሔራዊ ምርጫን ያግዛል ተብሎ የተደረገ መሆኑን አቶ ጋሻው ዘለቀ የአሙዴአሥ ተጠባባቂ ሥራ አስኪያጅ ለተሰብሳቢዎቹ በመክፈቻ ንግግራቸው ላይ ገልፀዋል። ታሕሳስ 8 ቀን 1992 ዓ.ም ቅዳሜ ዕለት በተካሄደው በዚሁ ስብሰባ ላይ የግል ፕሬሶች የመንግስት መገናኛ ብዙሃኖች የፖለቲካ ፓርቲ ልሣኖች እንዲሁም ጥሪ የተደረገላቸው የክብር እንግዶች ተገኝተዋል።</p>

<p>በዚህ የፓናል ውይይት ላይ የአብዮታዊ ዲሞክራሲ ልሣን ተወካይ፣ የአንድነት ፓርቲ ልሣን ተወካይ፣ የደቡብ ሕዝቦች ልሣን ተወካይ ተገኝተው የበኩላቸውን ገለፃ አድርገዋል።</p>

<p>ምርጫውን በማስመልከት ወደፊት የመገናኛ ብዙሃን በኩል ብዙ ይጠበቃል በተለይም ደግሞ በነፃው ፕሬስ ላይ ከፍተኛ እምነት የጣልንባቸው በመሆኑ በዚህም አገር አቀፍ ምርጫ አብረን ልናካሂደው ሕዝቡን ልናስተምረው ይገባል። በማለት አቶ አሰፋ ብሩ የኢትዮጵያ የምርጫ ቦርድ ዋና ፀሐፊ ገለፃ አድርገዋል። አያይዘውም በአሁኑ ሰዓት ይህ ሃገር አቀፍ ምርጫ በሚካሄድበት ወቅት 12 የነፃው ፕሬስ ውጠቶች በመታገዳቸው አግባብ ነው ወይም በናንተስ በኩል የምትወስዱት እርምጃ ይኖራል ወይ ተብለው ለተጠየቁት አቶ አሰፋ ብሩ ሲመልሱ ድርጊቱ እጅግ አስደንጋጭ ነው። አግባብም አይመስለኝም። በኛ በኩል ከሚመለከተው ጋር እንነጋገራለን ብለዋል።</p>

<p>ከሳቸው በመቀጠል ዶክተር ሳሙኤል አሰፋ በተሰጣቸው ርዕስ ጥናታዊ ጹሑፍ እንዲያቀርቡ በተያዘላቸው ጊዜ ባይገኙም ተወካያቸው አቶ መሐሪ በዶክተር ሳሙኤል የተዘጋጀውን ጹሑፍ አቅርበዋል። በጹሑፋቸውም ላይ በነፃ ፕሬስ የመጋለጥ ወይም በምርጫ የመሸነፍ ስጋት የመንግሥት ባለሥልጣኖችን ከጥፋት እንዲቆጠቡ ከፍተኛ ጫና ይፈጥራል። የነዚሁ ሁለት ዲሞክራሲያዊ ተጠያቂነት መሣሪያዎች ውጤታማነት በጉልህ ሁኔታ በታዋቂው ኢኮኖሚስት እና ፈላስፋ ሴን ተገልጿል። የሴን ጥናት በአንድ በኩ የነፃ ፕሬስና ንቁ ተቃዋሚ መኖር በሌላ በኩል የረሃብ አለመከሰትን አስተውሎ ግንኙነት እንዳላቸው አሳይቷል። ተቃራኒ በሆኑ የህንድና የቻይና እንዲሁም የኢትዮጵያ ልምዶች ላይ የተመሠረተው የሴን ጥናት እንደሚያሳየው ምንም እንኳ ረሃብ ብዙውን ጊዜ የሚያይዘው ከድርቅ ጋር ቢሆንም ክስተቱ በመንግስት የመከላከል እርምጃዎች እንደሚገታ ነው። ጥናቱ እንደሚያሣየው ነፃ ፕሬስና ተወዳዳሪነት የሰፈነበት የምርጫ ስርዓት የሚያሳድሩት ጫና ከተጠቀሰው ጉዳይ ጋር ተያይዞ የሚከሰት ቸልተኝነትን ለመከላከል ውጤታማ ነው። የሴን ጥናት እንደሚያሳየው ምንም እንኳን ድሃና ለድርቅ የተጋለጠ ቢሆንም ነፃ ፕሬስና ንቁ ተቃዋሚ ያለበት ማንኛውም ሃገር ከፍተኛ ረሃብ አልተከሰተበትም።</p>

<p>በሌላም በኩል የኢትዮጵያ ነፃ ፕሬስ ጋዜጠኞች ማኅበር ፕሬዝዳንት አቶ ክፍሌ ሙላት በበኩላቸው ሲገልፁ የነፃው ፕሬስ በዚህ በአሁኑ ሰዓት በርካታ ሀገራዊ ሥራዎችን መስራት በሚችሉበት በተለይም ደግሞ ሀገር አቀፍ ምርጫ ሊደረግ በተዘጋጀንበት ሰሞን ተልካሻ ምክንያት እየተፈለገ ያለአግባብ 12 ጋዜጠኞችን መታገዳቸው አግባብ እንዳልሆነና የተጣለባቸውም እገዳ ሊነሣላቸው ይገባል በማለት አፅንዖት ሰጥተው ገልፀዋል። አያይዘውም በዚሁ ስብሰባ ላይ ለተገኙት ለተወካዮች ም/ቤት አባል ለአቶ በድሩ አደም፣ ለተወካዮች ም/ቤት የመገናኛ ብዙሃን ተወካይ እንዲሁም ለኢትዮጵያ የምርጫ ቦርድ ዋና ፀሐፊ ለአቶ አሠፋ ብሩ ይህንን ጉዳይ ከሚመለከታቸው ጋር እንዲነጋገሩ አስረድተዋል። በመጨረሻም አቶ ክፍሌ ሙላት ከሁሉም በላይ ግን የዚህን ምርጫ ሁኔታ ለማሳካት ጋዜጠኞች እንዲሳተፉ የነፃው ፕሬስ እንዲጎላ ምርጫ ቦርዱ ትልቅ ኃላፊነት አለበት ለእኛም ለሀገርና ለወገን የሚመለከተውን ጉዳይ ሁሉ እናደርጋለን። ያ ማለት ግን በሰብዓዊና በዲሞክራሲያዊ መብቶቻችን ላይ የሚመጡ ጉዳዮች ግን እንተዋለን /እንሸሻለን/ ማለት እንዳልሆነም መታወቅ አለበት በማለት አበክረው ገልፀዋል።</p>

<p>በዚህ ስብሰባ ላይ የአንድነት ልሣን ተወካይ «ዛሬ የመንግሥት መገናኛ ብዙሃን የሚክቡት ካብ እየተናደ ኢህአዴን ንፋስ ጆሮጆሮውን ሲለው ነው የምናየው» በማለት ገልፀዋል።</p>


<p class="align-center"><a href="/Gazettas/DagemWenchef/info/DagemWenchef.sera.html">ከዳግም ወንጭፍ ታሕሳስ 11 ቀን 1992</a></p>

</body>
</html>	
