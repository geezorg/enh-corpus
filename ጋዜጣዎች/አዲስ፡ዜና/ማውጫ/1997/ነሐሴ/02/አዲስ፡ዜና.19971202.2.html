<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«... ፓርላማ መግባት በምድርም በሰማይም የማይታሰብ ነው» ዶ/ር መረራ ጉዲና</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> «... ፓርላማ መግባት በምድርም በሰማይም የማይታሰብ ነው» ዶ/ር መረራ ጉዲና </h2>


<p>የተጭበረበረ የሕዝብ ድምጽ ይዞ ፓርላማ መግባት በምድርም በሰማይም የማይታሰብ ነው ሲሉ ዶ/ር መረራ ጉዲናን አረጋገጡ።</p>

<p>ዶ/ር መረራ ትላንት ለአዲስ ዜና እንደገለፁት «የተጭበረበረና በፍትሐዊ መንገድ ያልተጣራን ድምጽ ይዘን ፓርላማ መግባት ያስቸግረናል። ምክንያቱም የተጭበረበረ ነገር ተቀበሉ ብሎ ማስገደድ ማንንም አይጠቅምም» ብለዋል። «ይልቁንም ለሃገሪቱ የሚጠቅመው ህብረቱ ከሁለት አመት በፊት ጀምሮ ሲያርምድ የነበረው የብሔራዊ አንድነት መንግሥትን መመስረት እንደሚሻል ተናግረዋል።</p>

<p>ሰሞኑን ጠቅላይ ሚኒስትሩ ተቃዋሚ የፖለቲካ ድርጅቶች አቋማቸውን በአጭር ጊዜ እንዲያሳውቁ ካሉ በኋላ ሕብረቱ ምን እያደረገ ነው ተብለው የተጠየቁት ዶ/ር መረራ፣ «የኦሮሞ ብሔራዊ ኮንግረስ ሰሞኑን ባካሄደው ጠቅላላ ጉባኤ ላይ ምን አይነት መፍትሔ ይወሰድ በሚለው ላይ ተወያይቷል። በተጨማሪም ህብረቱ ለፓርላማ ያወዳደራቸውን አባላቱን ከመላዋ ሀገሪቱ ጠርቶ ለሁለት ቀን አወያይቶ ባለ 21 ነጥብ የአቋም መግለጫ አውጥተናል፡፡ ከአቋም መግለጫችን ውስጥ የብሔራዊ አንድነት መንግሥትን መቋቋም አስፈላጊነትን አስምሮበታል። ይሄ ባይሳካም ወደፊት ትግላችንን እንዴት እንቀጥላለን በሚለው ነጥብ ላይ ተወያይቷል። ከ10 ቀናት በኋላ በሰሜን አሜሪካ የህብረቱ ጠቅላላ ጉባኤ ተካሄዶ በሃገሪቱ ወቅታዊ ሁኔታ ላይ አቋም ይያዛል» ሲሉ አስረድተዋል። በኢህአዴግ በኩል በምርጫው ሳያሸንፍ «ጠመጃ ስላለን፤ አሸንፌአለሁ» ለማለት ተዘጋጅቷል ያሉቱ ዶ/ር መረራ፣ «ኢህአዴግ የጥምር መንግሥት ምስረታን ዓላማ ቢያንቋሽሽም፣ እኛ ዓላማውን ከዳር ለማድረስ እስከመጨረሻው እንታገላለን» ብለዋል።</p>

<p>እንደ ኢህአዴግ (መንግሥት) አቋም ተቃዋሚዎች ፓርላማ ባይገቡና የምርጫ ቦርዱን ውጤት ባይቀበሉ፤ ምን ሊፈጠር እንደሚችል ያስረዱት ዶ/ር መረራ፣ «ኢህአዴግ ተቃዋሚ የፖለቲካ ድርጅቶችን ቢያስፈራራም፣ የኢትዮጵያ ሕዝብ ፍላጎቱ እስካልተከበረ ድረስ ትግሉ አይሞትም። ምክንያቱም የኢትዮጵያ ሕዝብ የጠየቃቸው ጥያቄዎች በኢህአዴግ ማስፈራሪያ አይዳፈንም። በኢህአዴግ ማስፈራሪያ ፓርላማ ገብተን ከምንታገል፣ የኢትዮጵያ ሕዝብ ፍላጎት ይዘን ፓርላማ ሳንገባ ብንታገል ይሻለናል»ብለዋል።</p>

<p>በመጨረሻም ሰሞኑን የኦሮሞ ብሔራዊ ኮንግረስ ጠቅላላ ጉባኤ ባካሄደበት ወቅት ወ/ሮ አልማዝ ሰይፉን ለምን እንዳገለሏቸው ተጠይቀው ሲመልሱ፣ «ወ/ሮ አልማዝ ከፖለቲካው አመራር አባልነት ያልተመረጡት በራሳቸው ችግር የተነሳ ለጊዜው ዝም ብለው እንዲቆዩ ተደርጓል። ከፓርቲው አባልነት እንዲገለሉ ውሣኔ ላይ ገና አልደረስንም ብለዋል።ዝርዝር ምክንያቱንም ከመናገር ተቆጥበዋል።</p>

<p class="align-center"><a href="/Gazettas/AddisZena/info/AddisZena.html">ከአዲስ ዜና ነሐሴ 2 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/አዲስ፡ዜና/ማውጫ/1997/ነሐሴ/02/አዲስ፡ዜና2.021297.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>
