<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«በአስቸኳይ መልስ ይሰጠን» ዶ/ር በየነ ጴጥሮስ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> «በአስቸኳይ መልስ ይሰጠን» ዶ/ር በየነ ጴጥሮስ </h2>


<p>ቅንጅት እና ህብረት የብሔራዊ አንድነት መንግስት የመመስረትን ሀሳብ ለኢህአዴግ ካቀረቡ ከሁለት ሳምንታት በኋላ ግንባሩ ምንም ዓይነት መልስ አለመስጠቱን የቅንጅትና የህብረት ከፍተኛ የአመራር አባላት ገለፁ።</p>

<p>የኢትዮጵያ ምርጫ ቦርድ የመጨረሻ ውጤት ከገለፀ በኋላ ቅንጅትና ሕብረት፣ አገሪቱን ካለችበት ፖለቲካዊ ቀውስ የሚያወጣ ብለው ላቀረቡት ሰነድ ኢህአዴግ እስካሁን መልስ አለመስጠቱን ዶ/ር በየነ ጴጥሮስ ገልፀዋል። ኢህአዴግ የጉዳዩን ክብደት ተገንዝቦ በአስቸኳይ መልስ እንዲሰጥ ጠይቀዋል።</p>

<p>ዶ/ር በየነ እንደተናገሩት ሰነዱ ደረጃውን ጠብቆ በደብዳቤ ተልኮላቸዋል። «ደርሶአቸዋል የሚል ግምት አለን። ነገር ግን ኢህአዴግን ከዲፕሎማቲክ መንፈስ ተነስተን ስንመዝነው፣ ላቀረብነው ሰነድ መልስ ለመስጠት ፈቃደኛ የሆነ አይመስልም ብለዋል።</p>

<p>ሰነዱን ስታቀርቡ ኢህአዴግ መልስ የሚሰጥበትን ቀን ለምን አልወሰናችሁም? ተብለው ለተጠየቁት ዶ/ር ሲመልሱ፣ «ኢህአዴግ በሰነዱ ላይ መልስ እንዲሰጥ ቀን ያልቆረጥነው ለድርድር ተገቢ አካሄድ ስላልመሰለን ነው። ጉዳዩ የሕዝብ ስለሆነ፣ የጉዳዩን አስቸኳይነት ተገንዝቦ መልስ ይሰጣል ከሚል ነው» ሲሉ ተናግረዋል።</p>

<p>ሰሞኑን የሲቪል ማኅበራት ህብረት፣ ተቃዋሚዎች ፓርላማ እንዲገቡ ሲል ያወጣውን መግለጫ አላየሁትም ያሉት ዶ/ር በየነ፣ «የሲቪል ማህበራቱ ተቃዋሚዎች ፓርላማ እንዲገቡ ያቀረቡትን መከራከሪያ ነጥብ ብናውቀው ለመተቸት እንችል ነበር። ያም ሆኖ የሲቪል ማህበራቱ ተቃዋሚዎች ፓርላማ እንዲገቡ ያቀረቡትን መከራከሪያ ነጥብ ብናውቀው ለመተቸት እንችል ነበር። ያም ሆኖ የሲቪል ማኅበራቱም ሆነን የአፍሪካ ህብረት ያወጡትን መግለጫ ደርሶን አልተመለከትነውም» ብለዋል።</p>

<p>ሕዝቡ ነገሮች ሁሉ በሂደት ላይ መሆኑን ተገንዝቦ የሚሆነውን በትዕግስትና በሠላም እንዲጠብቅ ያሳሰቡት ዶ/ር በየነ «ህብረቱም ከቅንጅቱ የተለየ የሠላማዊ ትግል ስልት አይከተልም። ሠላማዊ ትግል በዓለም ደረጃ የታወቀ ነው። ልዩ የሚያደርገው የታክቲክ ጉዳይ ስለሆነ እኛ ከቅንጅት የተለየ የሠላማዊ ትግል ስልት አንፈጥርም» ሲሉ አስረድተዋል።</p>

<p>የምርጫው ነገር ያለቀለት ጉዳይ አልሆነም የሚሉት ዶ/ር በየነ፣ መንግሥት እስከሚመሰረት ያለው ጊዜ በቂ መሆኑን ገልፀው፤ ባለው ጊዜ ሁሉ ትግላችንን እንቀጥላለን ብለዋል። እንዲሁም «መንግሥት ተቃዋሚዎች የቦርዱን ውሳኔ ካልተቀበሉ ርምጃ እወስዳለሁ ማለቱ ተገቢ አይደለም። ምክንያቱም ሁሉንም የምርጫ ውጤት አንቀበልም አላልንም። አለመግባባት የተነሳባቸው የምርጫ ክልል ውጤቶች አሁንንም ለመቀበል ያስቸግረናል።፡በ1992 ዓ.ም በተካሄደው ምርጫ እኔ በተወዳደርኩበት የምርጫ ክልል ሰፊ የማጭበርበር ስራ ተሰርቶ፣ ምርጫ እንዲገም ተደርጎ ልናሸንፍ የቻልነው የምርጫውን ውጤት አንቀበልም ስላልን ነው» ሲሉ አስታውሰዋል።</p>

<p>የቅንጅት የአመራር አባል ዶ/ር ኃይሉ አርአያ በበኩላቸው ኢህአዴግ እስካሁን በጽሁፍ የሰጠው ምላሽ ባይኖርም በመገናኛ ብዙሀን ግን ሀሳቡን እንደማይቀበለው እየገለፀ ነው ካሉ በኋላ «የግዴታ በወረቀት የሚደረግ ምልልስ ላይጠበቅ ይችላል፤ በተለያዩ አጋጣሚዎች ጠ/ሚንስትሩ የመሰላቸውን ተናግረዋል። ይህ ግን የመጨረሻ ነው ብለን አናይም። ጉዳዩ አሳሳቢ ስለሆነ ጊዜ ተወስዶበት መልስ ሊሰጥበት የሚገባ ነው። ህዝቡ በአጠቃላይ ሀሳቡን እየተቀበለው መጥቷል። ኢህአዴግ ለጊዜው ያለመቀበል ስሜት ቢያሳይም ከጊዜ በኋላ የቀረበው አማራጭ ለአገር አንድነት አስፈላጊ መሆኑን፣ ወደሚገነዘብበት ደረጃ ይደርሳል ብለን ተስፋ እናደርጋለን» ብለዋል።</p>

<p>ለአቀረባችሁት አማራጭ ለምን የጊዜ ገደብ አላስቀመጣችሁም ኢህአዴግስ በዚያ የጊዜ ገደብ ውስጥ ለምን መልስ እንዲሰጥ አላደረጋችሁም ተብለው ለተጠየቁት ዶ/ር ኃይሉ ሲመልሱ «ጉዳዩ የጊዜ ገደብ የሚቀርብበት ጉዳይ አይደለም። ሊብላላ የሚገባው አብይ ጉዳይ ነው። ጉዳዩ ጊዜ ተሰጥቶት መብላላት ያለበት በመሆኑ የጊዜ ገደብ አላቀመጥንም» ብለዋል።</p>

<p>«የሲቪል ማህበረሰብ አባላት የምርጫውን ውጤት ተቀብላችሁ ወደ ፓርላማ እንድትገቡ ሀሳብ አቅርበዋል ይህንን እንዴት ይመለከቱታል?» ለተባለው ዶክተር ሲመልሱ «የሲቪል ማህበረሰብ አባላት አስተያየታቸውን ሰጥተዋል። ይህ አንድ አማራጭ ነው። የተለያዩ የህብረተሰብ ክፍሎች የሚያቀርቡልንን ሀሳቦች ተቀብለን እንወያይባቸዋለን። ያን ጊዜ አጠቃላይ አቋማችንን ግልፅ እናደርጋለን» ብለዋል።</p>

<p>ኢህአዴግ መንግንስት ለመመስረት እየተዘጋጀ ነው። ቅንጅት ጉዳዩን እንዴት ያየዋል ለተባሉት ደግሞ «ውሳኔው ለራሱ ነው። ጉዳዩ የመቀበልና ያለመቀበል ጉዳይ አይደለም። መንግስት የሚያቋቁመው አሸንፌአለሁ በሚልና ከምርጫ ቦርድ ባገኘው ውሣኔ ነው። እኛ ደግሞ የምርጫውን ውጤት አልተቀበልነውም» ሲሉ ገልፀዋል።</p>

<p>ቅንጅት በሶማሌ ክልል በሚደረገው ምርጫ የሚሳተፍ መሆኑን የገለፁት ዶክተሩ በድጋሚ ምርጫ ላይ ግን ይህ የምርጫ ቦርድ እስካለ ድረስ እንደማይሳተፉ ተናግረዋል።</p>

<p>አንዳንድ የሚዲያ ተቋማትና ግለሰቦች አቋማችሁ በየጊዜው ይለዋወጣል እያሉ መተቻቸታቸውን ቀጥለዋል፤ እውን አንድ አቋም የላችሁም ተብለው ለተጠየቁት ደግሞ «የፖለቲካ እንቅስቃሴ የተለያዩ መስመሮች አሉት የተለያዩ ስልቶችና ስትራቴጂዎች ይቀየሣሉ። በፖለቲካ ትግል አንድ መስመር ብቻ አይያያዝም። ምናልባትም ይህን አስተያየት የሚሰነዝሩት የፖለቲካ ትግልን ሂደት የማያውቁ ሊሆኑ ይችላሉ። እነዚህ አካሄዶች አደጋ የሚኖራቸው ከዋናው አላማችን ውጭ የሚሄዱ ከሆኑ ብቻ ነው። እኛ ደግሞ በዋናው አቋማችን ላይ የሚለወጥ ነገር የለም» ብለዋል።</p>

<p>በሌላ በኩል ዶ/ር መራራ «ፓርላማ መግባት በሠማይም በምድርም የማይታሰብ ነው ብዬ መግለጫ የሰጠሁት ሀረግ ይስተካከልልኝ ባሉቱ መሠረት «ዋናው አከራካሪ ጉዳይ ፓርላማ ውስጥ እንግባ ወይስ አንግባ አልን እንጂ፣ የተጭበረበረ የምርጫ ውጤት ተቀበሉ የሚል በምድርም በመንግሥተ ሰማያትም የተሰረቀ ነገር ተቀበሉ ማለት አስቸጋሪ ነው» በሚል መስተካከሉን እንገልፃለን።</p>

<p class="align-center"><a href="/Gazettas/AddisZena/info/AddisZena.html">ከአዲስ ዜና ነሐሴ 10 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/አዲስ፡ዜና/ማውጫ/1997/ነሐሴ/10/አዲስ፡ዜና1.101297.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
