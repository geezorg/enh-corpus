<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ሰኔ አንድ የምርጫ ውጤት ይፋ አይሆንም»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center">«ሰኔ አንድ የምርጫ ውጤት ይፋ አይሆንም»</h2>


<p>የኢትዮጵያ ምርጫ ቦርድ ሰኔ 1 ቀን 1997 ዓ.ም. ይፋ ሊያደርገው የነበረውን የምርጫ ውጤት ላልተወሰነ ጊዜ እንዲያራዝም ፓርቲዎች ከሞላ ጎደል ተስማምተዋል።</p>

<p>ትናንት ፈታኝ የሆነ ክርክር ያካሄዱት የፖለቲካ ፓርቲዎች የተለያዩ ተቃውሞዎችን በምርጫ ቦርድ ላይ ያቀረቡ ሲሆን ቦርዱም ለአንዳንዶቹ መልስ ለመስጠት ሞክሯል።</p>

<p>የመጀመሪያ አጨቃጫቂ ነጥብ የነበረው ጊዜያዊ ውጤት በሚል ስም ይፋ የሆኑ የምርጫ ውጤቶች የተመለከተ ሲሆን የቅንጅት ተወካዩ ኢንጂኒየር ግዛቸው ሺፈራው አቤቱታ ያቀረቡባቸው ቦታዎች ከ139 ወደ 156 መድረሳቸውን በመረጃ አያይዘው ያቀረቡ ቢሆንም ምርጫ ቦርድ ጉዳዩን በማጣጣል ውጤቱን በጊዜያዊ ስም መለጠፉ የችግሩን ስፋት በጥልቀት አለመረዳቱን ያመለክታል ብለዋል።</p>

<p>ዶክተር ብርሃኑ ነጋ በበኩላቸው አቤቱታ የቀረበባቸው ቦታዎች ቀጣዩ መንግሥት ማን መሆን እንዳለበት የሚወስኑ በመሆናቸው እነዚህ አቤቱታዎች መፍትሄ ከማግኘታቸው በፊት ምርጫ ቦርድ ስኔ 1 ቀን ውጤቱን</p>
<p>ይፋ እንዳያደርግ ጠይቀዋል።</p>

<p>ዶክተር በየነ ጴጥሮስም በበኩላቸው አቤቱታው የቀረቡባቸው ጉዳዮች እልባት ሳያገኙ ውጤቱ ይፋ መሆኑ ምርጫ ቦርድ አከናውናለሁ የሚለውን ማጣራት ጥያቄ ውስጥ አለመረጋጋትን የሚፈጥር ነው ብለዋል።</p>

<p>የኢህአዴግ ተወካይም በቀኑ መራዘም ችግር እንደሌለባቸው ገልፀዋል። በዚህም መሰረት የምርጫ ቦርድ ቀኑን እስከሚወስን ድረስ የምርጫው ውጤት ሰኔ 1 ቀን ይፋ አይሆንም።</p>

<p>የቅንጅት ተወካይ ኢንጂነየር ግዛቸው ጨምረው እንደገለፁት «ሁላችንም የተጣራ ሥራ ተሰርቶ ሀቁ መቅረብ አለበት። ያም ሆኖ ውጤቱ የሚገለፅበት ጊዜ ይራዘም ሲባል ይጓተት ማለታችን እንዳልሆነ ይታወቅልን ብለዋል።</p>

<p>የምርጫው ውጤት የሚያጣራው ከሦስት ኃይሎች በጋራ የተውጣጡ አካላት ሲሆኑ ሶስተኛው አካል ምርጫ ቦርድ ሆኖ በሰብሳቢነት ኮሚቴውን እንዲመራና የውጪ ሀገር ታዛቢዎች በማጣራቱ ሂደት እንዲገቡ እንዲሁም የፓርቲ ተወካዮች ያሉበት እንዲሆን ፓርቲዎቹ ተስማምተዋል። የሀገር ውስጥ ታዛቢዎች ግን በማጣራቱ ሂደት መካፈል ይገባቸዋል። በሚለው ጉዳይ ላይ ፓርቲዎቹ የተለያየ አቋም በማራመዳቸው በማጣራቱ ሂደት እንዳይሳተፉ ተደርጓል።</p>

<p>በርካታ አጀንዳዎች በቀረቡበት በዚህ የጋራ መድረክ ውይይት ላይ ምርጫ ቦርድ በፓርቲዎቹ ክፉኛ ተወግዟል። በገዢው ፓርቲ ቁጥጥር ስር ሆኖ እየሰራ መሆኑንም ያመለክታል ሲሉ ፓርቲዎቹ ተናግረዋል። የቅንጅት ተወካይ አቶ አባይነህ ስለዚህ ጉዳይ ሲያስረዱ እንዳሉት ሌሎች ፓርቲዎች ሚዲያ ተከልክለው ገዢው ፓርቲ እየሰጠ ያለውን መግለጫ ለማስተባበል ባለመቻላቸው ሕዝቡ በመሀል ግራ ሲጋባ ቦርዱ ዝም ብሎ መመልከቱ ተገቢ አይደለም ብለዋል።</p>

<p>በዚህ መሠረት አብዛኛዎቹ ተቀናቃኝ ፓርቲዎች አፅንኦት ሰጥተው በጠየቁት መሠረት ገዢው ፓርቲ አሸንፌአለሁ እያለ የሚሰጠውን መግለጫ የማያስተባብል መግለጫ ለህዝቡ በፍጥነት እንዲያወጣ በተጠየቀው መሠረት በቅርብ</p>
<p>ቀን ውስጥ ቦርዱ ጋዜጣዊ መግለጫ እሰጣለሁ ብሏል።</p>

<p class="align-center"><a href="/Gazettas/AddisZena/info/AddisZena.sera.html">ከአዲስ ዜና ግንቦት 23 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/አዲስ፡ዜና/ማውጫ/1997/ግንቦት/23/አዲስ፡ዜና1.230997.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>
