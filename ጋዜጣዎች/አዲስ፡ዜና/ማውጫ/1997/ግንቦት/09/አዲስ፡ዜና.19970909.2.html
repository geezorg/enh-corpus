<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የቅንጅት መሪዎች በሞት ጥላ ስር ናቸው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የቅንጅት መሪዎች በሞት ጥላ ስር ናቸው</h2>


<p>«የቅንጅት መሪዎች በሞት ጥላ ስር ናቸው» የቅንጅት መሪዎች በግንቦት 97 ምርጫ በብዙ ቦታዎች ከአሸነፉ በኋላ በአሸነፉበት ክልል እንኳ ስልጣን የመያዝ ህልማቸው ያከተመ ይመስላል። ስልጣን ብቻ ሳይሆን ህይወታቸውም አደጋ ላይ ወድቋል።</p>

<p>ቀጥሎ የሚያነቡት ሤራ የኢህአዴግ መሪዎች በቅንጅት አመራሮች ላይ የደገሱት የሞት ድግስ ላይ ነው። ምንጫችንን ከደህንነት አንጻር ለመግለፅ አንፈልግም። ሴራው አዲስ አበባ ውስጥ ሊፈፀም አስፈላጊው ዝግጅት ሁሉ እየተጠናቀቀ ባለበት ጊዜ ነው መረጃው እጃችን ላይ የደረሰው። የመረጃውን ዋና ዋና ነጥቦች ብቻ ለማሳየት እንሞክራለን።</p>

<p>ኢህአዴግ የቅንጅትን ዋና ዋና አባላት እስከ ሰኔ 30 ቀን 1997 ዓ.ም ድረስ ለማሰር በማቀድ ታጠቅ ካምፕ፣ እንጦጦ ካምፕ፣ ዝዋይ ልዩ ካምፕና ለገዳዲ ካምፓችን አዘጋጅቷል። ይህን ሥራ ለመሥራት በማሰብ ከመከላከያ ሰራዊት የተመለመሉ ወጣቶችን ወደ ፌዴራል ፖሊስ በማዛወር ልምምድ እንዲሰሩ በማድረግ ላይ ነው። ኢህአዴግ በጦር ሠራዊቱ በፈጥኖ ደራሾቹና በደህንነቶቹ ባለመተማመኑም ፓርቲው ከሚያውቀው ሚኒስጥር ውጭ ሆነዋል። ጠቅላይ ሚንስትሩም ተገልለዋል። በምትካቸውም ለዚህ ሥራ ተብሎ «ለየት ያለ የስለላ ሀይል» የሚባል ጽ/ቤት ከደህንነት መሥሪያ ቤት እውቅና ውጭ ተቋቁሟል።</p>

<p>ይህ ሀይል በዘጠኝ ኮሌኔሎች የሚመራ ሲሆን ታማኝና ልዩ ችሎታ አላቸው ተብሎ የሚታመኑ የፌዴራል ፖሊስ አባላት እንዲካተቱበት ተደርጓል። ኢህአዴግ ናይሮቢ በሚገኘው የተባበሩት መንግስታት የኢትዮ-ኤርትራ ተልዕኮ ጽ/ቤት የደህንነት ሰዎች የሚመለምልበት ሲሆን በተለይ ኤርትራውያን ወደ ኢትዮጵያ እንዲገቡ ልዩ ስራ የሚሰራበት ነው። በኢትዮጵያ ውስጥ ለስለሳ ሥራ ያሰማራቸውን ሦስት ኤርትራውያንን በቅርቡ ወደ አገር ውስጥ ያስገባውም ይህን ጽህፈት ቤት በመጠቀም ነው። ከነዚህ መካከል ኮ/ል እዮብ ገ/አብ፣ አቶ መረብ ገ/ክርስቶስ እና አቶ ተክላይ አምዶም የሚባሉት ኤርትራውያን በቅንጅት መሪዎች ላይ ያነጣጠረ ተልዕኮ ተሰጥቷቸው ግንቦት 2 ቀን 1997 ዓ.ም አዲስ አበባ ገብተዋል። እነዚህ ሰዎች በቅንጅት መሪዎች ላይ እርምጃ የሚወስዱት ከመብራት ሀይል ጋር በመገናኘት ሲሆን የቅንጅት መሪዎች ይገኙበታል ተብሎ በሚታሰብበት ቦታ ላይ መብራት በማጥፋት እርምጃ እንዲወስዱ ትዕዛዝ ተላልፎላቸዋል።</p>

<p>የእነዚህ ሰዎች ሴራ ባይሳካ በሚል ወደ 11 የሚጠጉ የትግራይ ተወላጅ ሴቶች በሆቴል ሙያ የተመረቁ ሲሆን የቅንጅት አመራሮች ብዙ ጊዜ ይገኙባቸዋል በሚባሉት ቦታዎች ላይ ገዳይ መርዝ በመበተን እንዲገድሏቸው እቅድ ተይዟል። ቅንጅት አመራሮች የሚውሉበትን ቦታ የሚያዘወትሩበትን ምግብ ቤት አጥንቶ እንዲያቀርብ ገብረመድህን እዮብ የተባለ በፊት በናይል ኢንሹራንስ ኩባንያ ይሰራ የነበረ ሰው ተመድቧል። ይህም ግለሰብ ሥራውን የሚሰራው የቅንጅት አመራሮች ሹፌሮችን ሲሆን ሹፌሮቹም መሪዎቹ የት ቦታ እንደሚውሉ ለገብረመድህን በመንገር እርምጃውን ለመውሰድ እቅድ ተይዟል። የአንዳንድ የፓርቲው የስለላ ሰራተኞችም መረጃ በማውጣት በሚል ሰበብ በአሁኑ ጊዜ በደብረዘይት አየር ሀይል ታስረው ይገኛሉ። ይህን እቅድ ተግባር ላይ የሚውልበት ቀን እየተጠበቀ እያለ መረጃው እጃችን ላይ በመግባቱ ከፊሉን ታሪክ አውጥተነዋል። የቅንጅት መሪዎች በጉዳዩ ላይ አስተያየት ከመስጠት ተቆጥበዋል።</p>

<p>በተያያዘ ዜናም የተንቤንና ሽሬ ተወካዮች ፀረ ወያኔ በሚል ሚስጢራዊ መረብ መዘርጋታቸው በመታወቁ ይህም መረብ እንዲበጣጥሱ ለአክሱምና ለአድዋ የደህንነት ሠራተኞች ትዕዛዝ መተላለፉን ምንጫችን ይገልፃል።</p>


<p class="align-center"><a href="/Gazettas/AddisZena/info/AddisZena.sera.html">ከአዲስ ዜና ግንቦት 09 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/አዲስ፡ዜና/ማውጫ/1997/ግንቦት/09/አዲስ፡ዜና2.090997.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	



