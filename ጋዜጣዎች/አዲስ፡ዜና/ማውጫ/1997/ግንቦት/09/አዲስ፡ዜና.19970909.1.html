<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አርከበ፣ ዳዊት ተፈራ፣ ገነት፤ ጌታቸው ተሸነፉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">አርከበ፣ ዳዊት ተፈራ፣ ገነት፤ ጌታቸው ተሸነፉ</h2>


<p>የግንቦት 7/1997 ዓ.ምን ምርጫ የአዲስ ዜና ጋዜጣ የታዛቢዎች ቡድን በአዲስ አበባ በሚገኙ የምርጫ ጣቢያዎች ተዘዋውሮ እንደተመለከተው በብዙ ጣቢያዎች ምርጫው ዘግይቶ ከመጀመሩ በተጨማሪ በሰልፉ ብዛትና አላስፈላጊ በሆኑ አታካራዎች ተጓትቷል። በወረዳ 21/22 ተገኝተን እንደተመለከትነው በድምፅ መስጫ ወረቀቱ በንብ ምልክት ላይ የጭረት ምልክት በመገኘቱ ንትርክ ተነስቷል። በዚህም የተነሳ ምርጫው ከ2 ሰዓት በላይ ተቋርጦ የተጀመረበት አጋጣሚ ነበር። በአብዛኛው የምርጫ ጣቢያዎች መራጮች ድምፅ የሰጡት ከ1 ሰዓት በላይ ዘግይተው ሲሆን በምርጫ አስፈፃሚዎች ብዛት ማነስ በሚስጥር ድምጽ መስጫ ቦታዎች ቁጥር ማነስ እና በተራ አስጠባቂዎች አሠራር በአንዳንድ ቦታዎች ችግሮች ተከስተዋል።በብዙ የምርጫ ጣቢያዎች እስከ ምሽቱ 3 ሰዓት ድረስ ድምጽ የተሰጠ ሲሆን ቆጠራ የተካሄደው ደግሞ ከእኩለ ሌሊት ጀምሮ ነው። በዚህም የተነሳ በብዙ የምርጫ ጣቢያዎች በማግስቱ እስከ ምሽቱ 12 ሰዓት ምርጫ ተቆጥሮ ተጠናቅቆ ያልታወቀበት ሁኔታ ነበር።</p>

<p>በዚህ በተጨናነቀና ውጥረት በበዛበት ምርጫ ቅንጅት ለአንድነትና ለዴሞክራሲ ተቀናቃኞቹን በሰፊ ልዩነት አሸንፏል።</p>

<p>በወረዳ 19 የተወካዮች ምክር ቤት አፈ ጉባኤ አቶ ዳዊት ዮሀንስ የተወዳደሩ ቢሆንም በቅንጅት ተቀናቃኞች በአቶ መስፍን መንግስቱ ተረትተዋል። ለ3ኛ ጊዜ አፈ ጉባኤ የመሆን እድላቸውን አጥተዋል።</p>

<p>የትምህርት ሚንስትር ገነት ዘውዴ ደግሞ በአቶ ልደቱ አያሌው በሰፊ የድምፅ ልዩነት መሸነፋቸው ተረጋግጧል። በዚህ የምርጫ ክልል ውጥረት የነበረ ሲሆን የአዲስ ዜና የጋዜጠኞች ቡድን ከምሽቱ 1 ሰዓት እስከ ጥዋቱ 2 ሰአት በቦታው ተገኝቶ ምርጫውንና የምርጫውን ቆጠራ ተከታትሏል።</p>

<p>በዚህ ወቅት የታዘብነው አንዳንድ የምርጫ ታዛቢዎች ቆጠራውን ረስተውት እንቅልፋቸውን የተኙበት አጋጣሚ ነበር። በተለይ በወረዳ 21/22 ቀበሌ 01 የምርጫ ጣቢያ 5 ላይ አስገራሚ ትዕይንት ተመልክተናል። በቅንጅትና በኢህአዴግ ታዛቢዎች መካከል ቀኑን ሙሉ አለመግባባት ተፈጥሮ ነበር። በቆጠራው ጊዜም በግምት 8 ሰዓት ይሆናል። የሁለቱ ታዛቢዎች ከሌሎች ታዛቢዎች ተለይተው እንዲቀመጡ ተደረገ። ቆጠራው ተጀመረና ጣት የሚለው ቁጥር እየበዛ ሲመጣ አቶ ልደቱ እየመራ መሆኑ ነው። ቁጥሩ 144 ለ10 ሲሆን የኢህአዴግ ታዛቢ ጥለው ወጡ። ከዚያ በኋላ ተመልሰው መቀመጥ አልፈለጉም። የቅንጅት ታዛቢ ግን እንቅልፍ የሚባል ነገር በአይናቸው ሳይዞር ቆጠራውን ተከታትለዋል።</p>

<p>በወረዳ 17 የቅንጅት ተወካዩ ኢንጂነር ግዛቸው ሽፈራው ከገቢዎች ሚንስትር ጌታቸው በላይ ጋር ተወዳድረው በከፍተኛ ድምፅ አሸንፈዋል። አቶ አርከበ ዕቁባይም ባልተጠበቀ ሁኔታ ተሸንፈዋል። ቅንጅት በአዲስ አበባ ብቻ ሳይሆን በክልሎችም እንዳሸነፈ ዘገባዎች እያመለከቱ ነው። አብዛኛው አማራ ደቡብ እና ድሬዳዋ ቅንጅት ክፉኛ ድምፅ ማግኘቱ ተገልፆልናል።</p>


<p class="align-center"><a href="/Gazettas/AddisZena/info/AddisZena.sera.html">ከአዲስ ዜና ግንቦት 09 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/አዲስ፡ዜና/ማውጫ/1997/ግንቦት/09/አዲስ፡ዜና1.090997.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	







