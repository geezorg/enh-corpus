<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አይ ጠቅላይ ሚኒስትራችን እንደ መንግስት ጀምረው እንደ ኢሕአዴግ ጨረሱት</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">አይ ጠቅላይ ሚኒስትራችን እንደ መንግስት ጀምረው እንደ ኢሕአዴግ ጨረሱት</h2>


<p>አይ የእርሳቸው ነገር በቃ መቼም መቼም አይፀዳቸው? መልካም ነበር እሁድ ምሽት የምርጫውን ሂደት በመግለጫ መጀመራችው - ስለ ሰላም ማወጃቸው። ይሁን እያልን ሰማናቸው። ከዚያ ቃለ መጠይቅ ይዘው መጡ መለስ ሲል ልባቸው። አሳመመን የጭቃ ጅራፋቸው ለምን ይሆን እንደ መንግስት ጀምረው እንደ ኢህአዴግ መጨረሳቸው? ባለቀ ምርጫ ላይ ቅስቀሳቸውን አመጡት።</p>

<p>ስሜታችንን በቅሬታ አደፈረሱት። መንግስትነታቸውን ለምን ይሆን የሚረሱት? ዲሞክራሲ በዚህ አገር እንዲሰፍን ዋነኛው ምክንያት እሳቸው መሆናቸው አጥንቴ- መቅኔዬ ድረስ ነው የሚሰማኝ። ግን ምን ይደርጋል - ሰው ያለ እንከን አይፈጠር አይደል? ልበ - ሙሉነታቸው እስከ ትዕቢት ድረስ ስለሚደርስ ሰው ያስቀይማሉ። የእውነት የእውነት መለስ ዜናዊ ዘመናዊ ሰው ናቸው እንጂ እኮ ንግግር አያውቁም። እንዲያውም ለወደፊት የመንግስት ወኪልነታቸውን ከኢህአዴግነታቸው ጋር ባያምታቱት ጥሩ ነው። ለእስካሁኑ ብራቮ ለእሳቸው ማለቱን እንደሆነ ብሞት አልተው - ከፋም ለማ ወግ አሳይተውናል።</p>

<p>በየቤታችን ለት ብለን ከርመን ጀግኖቹ ኢህአዴግና የተቀናቃኝ ፓርቲ መሪዎች ባጎናፀፉት የዲሞክራሲ መብት ካርድ ታጥቀን ልንዋጋ «ክተት» እያልን ወደ ምርጫ ጣቢያ የተመምን ዜጎች ሁሉ የአቶ መለስን ውለታ ባንረስ ጥሩ ነው። ጋዜጠኛው ካድሬው ባለሙያው ሁላ ውሸት በሚናገርበት አገር እዚህ መድረሳችንም ጥሩ ነገር ነው ባይ ነኝ። ገና ምን አይተን ምናልባትኮ ተቃዋሚዎች ቢያሸንፉ እኮ አቶ መለስ ስልጣን አስረክበው ቀብራራ ዜጋ ለመሆን ይወስኑና አገራችንን ከአፍሪካ አንደኛ ይሁን ሁለተኛ ወይም ሶስተኛ ያስደርጉ ይሆን ይሆናል - ይብላኝልኝ ሚኒስቲሪ ፕላስ ምላስ ብቻ ለሆኑ ካድሬዎች። አዶላ ወዩ።</p>


<p class="align-center"><a href="/Gazettas/AddisZena/info/AddisZena.sera.html">ከአዲስ ዜና ግንቦት 09 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/አዲስ፡ዜና/ማውጫ/1997/ግንቦት/09/አዲስ፡ዜና3.090997.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
