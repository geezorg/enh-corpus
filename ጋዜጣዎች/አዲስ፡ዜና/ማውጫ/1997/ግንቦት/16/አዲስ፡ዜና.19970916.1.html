<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ከዛሬ ጀምሮ ሕዝቡ የተነጠቀውን ድምፅ ለማስመለስ ዝግጁ መሆን አለበት» ቅንጅት</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center">«ከዛሬ ጀምሮ ሕዝቡ የተነጠቀውን ድምፅ ለማስመለስ ዝግጁ መሆን አለበት» ቅንጅት</h2>

<p>ቅንጅት ለአንድነትና ለዴሞክራሲ «ገዥው ፓርቲ ሕገ ወጥ እንቅስቃሴውን በአስቸኳይ አቁሞ ለሕዝቡ ትክክለኛ የድምፅ ውሳኔ እራሱን ማዘጋጀት ካልቻለ ሕዝቡ መብትና ጥቅሙን ለማስጠበቅ ከዛሬ ጀምሮ ዝግጁ መሆን አለበት» ሲል አሳሰበ።</p>

<p>የቅንጅት አመራር አካላት ትናንት በሰጡት ጋዜጣዊ መግለጫ ላይ እንደገለፁት «ገዢው ፓርቲ ሕገ ወጥ እንቅስቃሴውን በአስቸኳይ አቁሞ ለሕዝቡ ትክክለኛ የድምፅ ውሳኔ እራሱን ማዘጋጀት ካልቻለ ሕዝቡ ማንኛውንም በሠላማዊ ትግል ማዕቀብ ውስጥ የሚገኙ የትግል ስልቶችን ተጠቅሞ መብትና ጥቅሙን ለማስጠበቅ ከዛሬ ጀምሮ ዝግጁ መሆን አለበት ብለዋል።»</p>

<p>ቅንጅት የህዝቡን ስለማዊ ትግል በከፍተኛ የኃላፊነት ስሜት በጥንቃቄ ለመምራት እየተዘጋጀ መሆኑን ገልጾ ሕዝቡ ስለሚወሰደው የሠላማዊ ትግል እርምጃ ዝርዝር አፈፃፀም ከቅንጅቱ ወደ ፊት የሚሰጠውን ተከታታይ መመሪያ በንቃት እንዲጠባበቅ አሳስቧዋል።</p>

<p>አቶ ልደቱ አያሌው ከመግለጫው በኋላ ለአዲስ ዜና እንደገለፁት ሠላማዊ የትግል ማዕቀፍ የሚባለው ከፀሎት ጀምሮ እስከ ብሔራዊ የሥራ ማቆም አድማ እና ሠላማዊ በሆነ መንገድ አለመታዘዝን እንደሚጨምር ተናግረዋል። እነዚህ የትግል ስልቶች ሕጋዊ የሆኑና በአለም አቀፍ ሕብረተሰብ ዘንድ ተቀባይነት ያላቸው መሆናቸውንም ተናግረዋል። የትኛው ስልት እንደሚቀድም ለወደፊቱ መግለጫ እንደሚሰጥ የገለፁት አቶ ልደቱ ይሄን ለማድረግ የተገደዱት ምርጫ ቦርድ ይፋ ሳያደርግ ኢህአዴግ መንግሥት በመግለፁ ነው። «ይህን በማድረጉ ሕዝብን ንቆ የሕዝብን ድምፅ ለመቀማት እየተዘጋጀ መሆኑን ያሳያል» ያሉት አቶ ልደቱ የሕዝቡን ድምፅ ለማስመለስም አስፈላጊውን ሠላማዊ ትግል ለማድረግ ተዘጋጅተናል ብለዋል።</p>

<p>ምርጫ ቦርድ በ139 የምርጫ ክልሎች የተከሰቱትን ችግሮች አጣርቶ በአስቸኳይ መፍትሔ እንደሚሰጥም ቅንጅት በመግለጫው አሳስቧል።</p>

<p class="align-center"><a href="/Gazettas/AddisZena/info/AddisZena.sera.html">ከአዲስ ዜና ግንቦት 16 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/አዲስ፡ዜና/ማውጫ/1997/ግንቦት/16/አዲስ፡ዜና1.160997.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>
