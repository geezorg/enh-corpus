<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>እናቶች በእንባ ተራጩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>

<body>

<h2 class="align-center">እናቶች በእንባ ተራጩ</h2>

<p>በሁከት ተሳተፉ ተብለው ታፍነው ወዳልታወቀ ስፍራ የተወሰዱባቸው የአዲስ አበባ ዩኒቨርስቲ ተማሪዎች ወላጆች «ልጆችንን መልሱን» እያሉ የአካባቢው ፖሊሶችን ተማፀኑ። ቦታው ላይ በርካታ የተማሪ ቤተሰቦች ተገኝተው ልጆቻቸው እንዲመልሱላቸው ተማፅነዋል። አብዛኛዎቹም የልጆቻቸው ደህንነት ያሳሰባቸው እናቶች በእንባ ሲራጩ ታይተዋል። አንዳንዶቹም «በኢትዮጵያ አምላክ ሲሉ» ተማፅነዋቸዋል። በተጨማሪም ስሜታቸውን መቆጣጠር ያቃታቸው እናቶች ከፖሊሶቹ ጋር በመተናነቅ ለገላጋይ አስቸግረዋል።</p>

<p>«ልጄ አንድ ፍሬ ነው» ያሉት አንዲት እናት፤ «ልጄን ይገድሉብኛል። በአልበላ አንጀቱ ይደበድቡብኛል። ለማን አቤት ይባላል? ሲሉ እያነቡ ተናግረዋል። አክለውም፤ ልጆቹ ያለጥፋታቸው ከታፈኑበት ቶሎ እንዲለቀቁ የኢትዮጵያ ሕዝብ ተፅኖ ማድረግ አለበት» ሲሉ ጠይቀዋል። እስከ ማምሻው ድረስ በርካታ ወላጆችና የተማሪ ቤተሰቦች በፖሊስ ኃይል ሊበተኑ አልቻሉም። የተማሪዎቹን ወላጆች ለቅሶ ተከትሎ ሁከት ይነሳል በሚል በመከላከያ ሠራዊቱ አባላት የታገዘ ኃይል ዙሪያቸውን ከበባ በማድረግ ሁከቱን ለማብረድ ሲሞክሩ ታይተዋል።</p>

<p>የእናቶች ለቅሶ የተመለከቱ ሌሎች የህብረተሰብ ክፍሎች ሁኔታው ከታላቅ ሐዘንና ቁጭት ሲመለከቱ ታይተዋል። ከአፈሳ የተረፉ የዩኒቨርስቲው ተማሪዎች «ደብተራችንና እቃችንን ለማውጣት ፈርተናል» ሲሉ ተደምጠዋል። አንዳንዶቹም ተማሪው መብቱን ሕገ - መንግስቱ በሚፈቅደው መሠረት እያካሄደ ባለበት በዚህ ወቅት እንዲህ ዓይነት አሳዛኝ ድርጊት መፈፀሙ አሳዝኖናል። አስቆጥቶናል ሲሉ ተናግረዋል።</p>

<p>የተማሪዎቹ እንቅስቃሴ ተከትሎ በዩኒቨርስቲው የሚያልፉ መንገደኞች ሁሉ ከቀጥር በኋላ ዝግ የተደረጉ ሲሆን በዋናው ጊቢ አንደኛ በር በኩል ዝግ የተደረጉ ሲሆን በዋናው ጊቢ አንደኛ በር በኩል «አትነሳም ወይ አትነሳም ወይ... ይሄ ጥያቄ ያንተ አይደለም ወይ እንዲሁም ምርጫ ቦርድ ሌባ እያሉ ይጮሁ የነበሩ ተማሪዎችን መታወቂያቸውን በኩርቱ ፌስታል ውስጥ እያስቀመጡና እየተቆጠሩ ሴት ተማሪዎችን በአውቶቡስ ወንዶቹን ደግሞ ወታደራዊ በሆኑ ግልፅ ተሽከርካሪዎች ተጭነው መሄዳቸውን በአካባቢው የነበሩ የአይን ምስክሮች ተናግረዋል።»</p>

<p>ጥቁር አንበሳ ሆስፒታል አካባቢ የነበሩ የአይን ምስክሮች በበኩላቸው ጥቁር አንበሳ ሆስፒታል ብዙ ተማሪዎች ተጎድተው ወደ ሆስፒታሉ ሲገቡ ተመልክተዋል።</p>

<p>እንዲሁም ዝግጅት ክፍሉ ተዘዋውሮ እንደተመለከተው ተማሪዎቹ እያፈሱ ይወስዷቸው የነበረው አረንጓዴ የፖሊሲ አውቶቡሶችና በነጭ ትሬንታ ኳትሮል ተጭነው በፍጥነት ወዳልታወቀ ቦታ ይዘዋቸው ሄደዋል። ተማሪዎቹ በሚጓዙበት ተሽከርካሪ ላይ ሆነው ሲጮሁ ታይተዋል።</p>

<p>በተጨማሪም እየታፈሱ የሚሄዱ ተማሪዎች ስልክ ቁጥራቸውን ለሕዝቡ በመበተን ለቤተሰቦቻቸው ደውለው እንዲነግሩላቸው ሊያደርጉ ነበር። ህዝቡም ተማሪዎቹ ተጭነው የነበረውን መኪና እንዳያልፍ ያደረጉትን ጥረት ፖሊሲ ደርሶ አቋርጦታል።</p>

<p>በተያያዘ ዜና በዛሬው ዕለት በጅማ ዩኒቨርስቲ፣ በአዋሳ ዩኒቨርስቲ እና በተግባረ ዕድ ተቃውሞው ቀጥሎ ውሏል። ሁሉን ዩኒቨርስቲዎችና ኮሌጆች በፖሊስ ተከበው በቁጥጥር ሥር አውለዋቸዋል።</p>

<p class="align-center"><a href="/Gazettas/AddisZena/info/AddisZena.sera.html">ከአዲስ ዜና ግንቦት 30 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/አዲስ፡ዜና/ማውጫ/1997/ግንቦት/30/አዲስ፡ዜና3.300997.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>
