<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>3 ሚሊዮን ህዝብ መስቀል አደባባይን አጥለቀለቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">3 ሚሊዮን ህዝብ መስቀል አደባባይን አጥለቀለቀ</h2>


<p>በኢትዮጵያ ታሪክ ታይቶ የማይታወቅ የህዝብ ማዕበል በተሰብሳቢዎቹ አጠራር «ህዝባዊ ሱናሚ» መስቀል አደባባይን አጥለቀለቀ። መተንፈሻ ያጣው ማዕበል ወደ ሜክሲኮ፣ ፍልውሃ፣ አራት ኪሎ፣ ቦሌ፣ ኡራኤል፣ ጎተራ መንገዶች በመፍሰሱ አውራ ጎዳናዎች በሙሉ በህዝብ ማዕበል ተጥለቅልቀው ታይተዋል።</p>

<p>ከ3-3.5 ሚሊዮን ይደርሳል ተብሎ በአለማቀፍ የመገናኛ ብዙሀን ሳይቀር የተረጋገጠው የህዝብ ሱናሚ መስቀል አደባባይን ማጥለቅለቅ የጀመረው ገና ከጠዋቱ ነበር። አብዛኛው ህዝብ መርሀ-ግብሩ በ3 ሰዓት የሚጀመር ስለመሰለው ፀሀይና ዝናብ ሳይፈራ በአደባባዩ ተገኘ። 6 ሰዓት አደባባዩ ከአፍ እስከ ገደፉ በመሙላቱ የተወሰነው ህዝብ ወደ መሀል ሳይገባ በእየመንገዱ እንዲቆም ተገደደ።ጉልበት ያለው እየተጋፋ፣ ጉልበት የሌለው ከዳር ቆሞ ትዕይንቱን ለማየት ጓጉቷል። የመሪዎቹን ንግግር ሰምቶ፣ በሙዚቃ ለመዝናናት ቢያስብም እንደጠበቅው አልሆነም። መብራት በመጥፋቱ ምክንያት የተጠበቀው ንግግርና የሙዚቃ ዝግጅት አልቀረበም። የሙዚቃ ዝግጅት ይቅረብ ቢባል እንኳ ለመወዛወዝ የሚሆን ቦታ አልነበረም።</p>

<p>በሥፍራው ይነገሩ ከነበሩት መፈክሮች መካከል «መለስ እጅ ሰጠ፣ ሰራዊቱ የእኛ ነው፤ ፖሊስ የኛ ነው፤ 14 ዓመት ይበቃናል፣ ሲሸነፉ መብራት አጠፉ፣ የግለሰብ መብት ከቡድን መብት ይቀድማል፣ ቅንጅትን በመምረጥ የትውልድ አደራዎን ይወጡ!» የመሳሰሉት ይገኙበታል።</p>

<p>ደጋፊው በሰላም ወደየቤቱ ሲመለስ አንዳንድ አስገራሚ ትዕይንቶች ታይተዋል። የውጭ አገር ሰዎች የቅንጅት አርማ የሆነውን ጣታቸውን በማውጣት ያሳዩ ነበር። ወደ አራት ኪሎ የሚሄደው ደጋፊ ዋናው ቤተ መንግስት ላይ ሲደርስ «ግንቦት 7 የኛ ቤት ነው፣ መብራት ቢጠፋም ካርዳችን አልጠፋም» የሚሉ መፈክሮች ሲያሰሙ ቤተመንግሥቱ ይጠብቁ የነበሩ ወታደሮች የቅንጅትን ምልክት በማሳየት ደጋፊውን አስደስተዋል። ከደህንነት ቢሮና የውጭ ጉዳይ ሚንስትር መሥሪያ ቤት ሲደርሱ ደግሞ «ስዩም ውሸታም»፡እያሉ ይጮኹ ነበር። ህዝቡ ተከትለን ወደ ሚኒልክ ቤተመንግሥት አመራን። እዛ ሲደርስ አብዛኛው ህዝብ «መለስ ሌባ፣ መለስ ውሸታም፣ መለስ ህዝቡን ውጣና እየው፣ ግንቦት 7 ቤተ መንግስቱ የኛ ቤት ነው፣ በ50 ብርና በቲሸርት ነጻነት አይገኝም፣ » እያሉ ሲጮኹ ነበር።ቤተ መንግስቱ በሙሉ በወታደር ተከቦ ነበር። ወደ አካባቢው የተጠጋ ሰው ግን አልነበረም። ይህን ትዕይንት ያቋረጠው ድንገት የጣለው ዝናብ ነበር።ዝናቡ ከአቋረጠም በኋላ ተቃውሞው ቀጥሎ ነበር።</p>

<p>ምሽት አካባቢ ወደ ተለያዩ የአዲስ አበባ ቦታዎች ተዘዋውረን ነበር። በካዛንቺዝ ምግብ ቤቶች ሳይቀሩ በጭፈራ ደምቀው ታይተዋል። በቦታው የሚዝናኑት ሁለት ጣታቸውን ወደ ላይ እያወጡ ይጨፍራሉ።በተዘዋወርንባቸው ቦታዎች ሁሉ የህዝቡ ስሜት ይህ ነበር።</p>

<p>ህዝቡ እጁን እያወጣ ጣቱን እያሳየ ቢደንስም የሚተዋወቀውም የማይተዋወቀውም በጣቱ ሰላምታ እየተለዋወጠ ከመታቀቀፍ በስተቀር ለጠብ የሚጋበዝ ሁኔታዎችን አልተመለከትንም።</p>


<p class="align-center"><a href="/Gazettas/AddisZena/info/AddisZena.sera.html">ከአዲስ ዜና ግንቦት 02 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/አዲስ፡ዜና/ማውጫ/1997/ግንቦት/02/አዲስ፡ዜና1.020997.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
