<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የዶ/ር ብርሃኑና የአቶ ልደቱ ምስል በቴሌቪዥን እንዳይቀርብ ተከለከለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የዶ/ር ብርሃኑና የአቶ ልደቱ ምስል በቴሌቪዥን እንዳይቀርብ ተከለከለ</h2>


<p>ሚያዚያ 30 ቀን 1997 ዓ.ም በቅንጅት አዘጋጅነት በመስቀል አደባባይ የተካሄደውን ዝግጅት በተመለከተ የኢትዮጵያ ቴሌቪዝን ባሰራጨው ዜና ላይ የአቶ ልደቱ አያሌውና የዶ/ር ብርሃኑ ነጋ ምስል እንዳይታይ መከልከሉን የውስጥ ምንጮች ገለፁ። ምንጮቹ እንደገለፁት ከማስታወቂያ ሚንስትሩ አቶ በረከት ስምኦን በተላለፈ ትዕዛዝ የሁለቱ ግለሰቦች ምስል በቴሌቪዝን እንዳያቀርብና የቅንጅቱን ምስል ሊበርዙ የሚችሉ ነገሮች ብቻ እንዲቀርቡ አዝዘው እንደነበር እነዚህ ወገኖች ገልፀዋል።በዚህም መሠረት የአቶ ልደቱ ንግግር ሳይተላለፍ ቀርቷል።</p>

<p>በተያያዘ ዜናም የኢትዮጵያ ቴሌቪዥን ኢህአዴግና ቅንጅት በተለያዩ ቀናት የጠሯቸውን ህዝባዊ ስብሰባዎች በተመለከተ የሰጣቸው የአየር ሽፋን በከፍተኛ ደረጃ አድልኦ ያደረገ መሆኑን አንዳንድ ሰዎች ለአዲስ ዜና ገለፁ።</p>

<p>እንደ ሰዎቹ አገላለፅ ኢትዮጵያ ቴሌቪዥን የምርጫው ዕለት እየተቃረበ ከመጣበት ጊዜ አንስቶ የሚሰራቸው ፕሮግራሞች ሁሉ የፕሮፖጋንዳ ሥራዎች ሲሆኑ ይህም ገዢውን ፓርቲ ብቻ የሚደግፍ ነበር። ይህ አንሶት ደግሞ ሚያዚያ 29 ኢህአዴግ ጠርቶት በነበረው ህዝባዊ ሰልፍ ከምርጫ ዜና በተጨማሪ በተደጋጋሚ ሲያቀርብ የነበረ መሆኑን አውስተው በአንፃሩ ደግሞ ሚያዚያ 30 ቀን ቅንጅት ለአንድነትና ለዴሞክራሲ ስለጠራው ህዝባዊ ስብሰባ ግን በምርጫ ዜና ላይ ብቻ ማቅረቡና የተላለፈው ቀረፃም የዝግጅቱን አሉታዊ ጎን ብቻ ለማሳየት የታለመ መምሰሉ ቅር እንዳሰኛቸው ገልፀዋል።</p>

<p>የህዝብ ሀብት የአንድ የፖለቲካ ፓርቲ ንብረት ተደርጎ መቆጠር የለበትም ያሉት እነዚሁ ሰዎች በሀገራችን ባሉት የመገናኛ ብዙኃንም ላይ የማዘዝ መብቱ የህዝብ እንጂ የአንድ ፓርቲ ብቻ መሆን እንደሌለበት ተናግረዋል። ስለሁኔታው የኢቲቪ ምክትል ዋና ሥራ አስኪያጅ አቶ አሰፋ ብሩን ለማነጋገር ያደረግነው ሙከራ ወጣ ብለዋል እየተባልን ለማግኘት ሣይሣካልን ቀርቷል።</p>


<p class="align-center"><a href="/Gazettas/AddisZena/info/AddisZena.sera.html">ከአዲስ ዜና ግንቦት 02 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/አዲስ፡ዜና/ማውጫ/1997/ግንቦት/02/አዲስ፡ዜና3.020997.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
