<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ምርጫውን የማጣራቱ ሂደት አደጋ ላይ ወድቋል» ቅንጅት</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> «ምርጫውን የማጣራቱ ሂደት አደጋ ላይ ወድቋል» ቅንጅት </h2>


<p>ቅንጅት አቤቱታ ባቀረበባቸው የምርጫ ክልሎች እየተካሄደ ያለው የማጣራት ሂደት ከፍተኛ አደጋ ላይ መውደቁን የቅንጅቱ ከፍተኛ አመራር አካላት ገለፁ።</p>

<p>የቅንጅት ሕዝብ ግንኙነት ዶ/ር ኃይሉ አርአያ ለአዲስ ዜና እንደገለፁት የማጣራት ሂደቱ አደጋ ሊወድቅ የቻለው በሁለት መንገድ መሆኑን አስረድተዋል። የመጀመሪያውና ዋናው የምርጫ ቦርድ ወገናዊነት በጣም አሳሳቢ ሆኗል። በማጣራቱ ኮሚቴ ውስጥ ያሉ የቦርዱ ተወካዮች ከኢህአዴግ ተወካዮች ጋር በመሆን የቅንጅትን አቤቱታ በድምጽ ብልጫ እየተሻረ ነው። ለምሣሌ ባቱ ላይ ቅንጅት በከፍተኛ ድምፅ ያሸነፈበት ቦታ ቢሆንም ኢህአዴግ ቅሬታ በማቅረቡና እኛም ብቁ ምስክሮችን አቅርበን እያለን፣ የኢህአዴግ ተወካዮች ከምርጫ ቦርድ ወኪሎች ጋር በመሆን 2ለ1 ድምፅ በመወሰን ሰባቱ ምርጫ እንዲደገም ውሣኔ አስተላልፈዋል» ሲሉ በምሣሌነት ጠቅሰው በሌሎች አካባቢዎች ተመሳሳይ ድርጊት እየተፈፀመ እንደሚገኝና በዚህም ከማጣራቱ ሂደት ተስፋ ሰጪ ውጤት ሊገኝ እንደማያስችል ከወዲሁ አስረድተዋል፡፡ ሁለተኛው ምክንያት ምስክሮቻችን እንዳይመሰክሩ የሚደረግ ተፅዕኖ እየተደረገ ነው። ከመስከረም በኋላ የበቀል እርምጃ እየተወሰደባቸው ነው ብለዋል።</p>

<p>በጋራ መድረኩ የፓርቲዎች ስምምነት ወቅት በድምፅ ብልጫ እንዲወሰን ለምን ተስማማችሁ ተብሎ የተጠየቁ ሲሆን «ምርጫ ቦርድ ወገናዊ እንደማይሆን በግልፅ አሳውቋል። ያም ሆኖ ስጋት ላይ ሆነን ስምምነቱን ፈርመናል። ነገር ግን ቦርዱ ትክክለኛና ፍትሀዊ ሥራ ይሰራል ብለን ብንገምትም ፍራቻችን እውነት ሆኗል» ብለዋል።</p>

<p>በተጨማሪም ቦርዱ ቃለ ጉባዔችንና በምስክር ወቅት የሚደመጡ የተቀረፁ ድምጾችን ለመስጠት ፍቃደኛ አለመሆኑንም የገለፁት ዶ/ር አርአያ ይህም ለፍ/ቤቱ በቂ ማስረጃ እንዳናቀርብ የሚያደርጉት እንቅፋት ነው ብለውታል።</p>

<p>በማጣራቱ ሂደት የሚያጋጥሙ ችግሮች የኢትዮጵያ ሕዝብና የአለም አቀፍ ህብረተሰብ እንዲገነዘበው እያደረግን ነው ሲሉ አጠቃለዋል።</p>


<p class="align-center"><a href="/Gazettas/AddisZena/info/AddisZena.sera.html">ከአዲስ ዜና ሐምሌ 5 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/አዲስ፡ዜና/ማውጫ/1997/ሐምሌ/05/አዲስ፡ዜና1.051197.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
