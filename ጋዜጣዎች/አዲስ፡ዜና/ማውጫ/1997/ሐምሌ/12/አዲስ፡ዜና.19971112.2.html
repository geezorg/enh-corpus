<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የምርጫ ማጣራት ሂደት አደጋ ላይ ወድቋል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> የምርጫ ማጣራት ሂደት አደጋ ላይ ወድቋል </h2>


<p>እስካሁን ሲደረግ የነበረው የምርጫ ማጣሪያ ሂደት አደጋ ላይ መውደቁ ታወቀ። ከቅንጅትና ህብረት ጽ/ቤቶች ያገኘናቸው መረጃዎች እንደሚያመለክቱት ሂደቱ የኢትዮጵያን ሕዝብ ጥቅም እንደማያስከብርና ፓርቲዎቹም በቀጣዩ እርምጃ ላይ ውይይት እያደረጉ እንደሚገኙ ለመረዳት ተችሏል። በአጠቃላይ ችግሮች ዙሪያም ዛሬ ሁለቱ ፓርቲዎች መግለጫ ይሰጣሉ።</p>

<p>የቅንጅት የምርጫ ችግሮች አስወጋጅ ኮሚቴ ሰብሳቢ ኢንጂኒየር ግዛቸው ሽፈራው ለአዲስ ዜና እንደገለፁት የቅንጅት የምክር ቤት አባላትና የፓርቲው ሰዎች ውጤቱ ለኢትዮጵያ ህዝብ እንደማይጠቅምና አሁን ያለውም ሂደት የህዝቡን ድምፅ ለመዝረፍ የሚያመች መሆኑን አይተውታል ካሉ በኋላ የምርጫውን ሂደት ከማቋረጥ ጀምሮ ሌሎች እርምጃዎች ቢወሰዱ ምን ምን ሁኔታዎች ሊመጡ እንደሚችሉ ሰፊና ተከታታይ ውይይቶች እየተካሄዱ ነው ብለዋል። ፓርቲው የህዝብ ድምፅ ተዘርፎ መቀመጥ እንደሌለበት ያምናሉ ያሉት ኢንጂኒየሩ በአጠቃላዩ ሂደት ላይ ሰፊ ውይይት እየተካሄደ መሆኑንና በቅርቡም አንድ ነገር ሊፈጠር እንደሚችል መናገር ይቻላል ብለዋል።</p>

<p>በአለማቀፉ ማህበረሰብ ዘንድ በቂ የዲፕሎማሲ ሥራ በመሠራቱ ቅንጅት ከፍተኛ ድጋፍ አግኝቷል ያሉት ኢንጂነር ግዛቸው በተለይም የካርተር ማዕከልና የአውሮፓ ህብረት የቅንጅትን ሠላማዊ ሂደት መገንዘባቸውን ተናግረዋል (ከኢንጂኒየር ግዛቸውና ከሌሎች የቅንጅት አመራሮች ጋር ስለተደረገው ውይይት በገፅ 4፣ 5፣ እና 6 ይመልከቱ)</p>

<p>የህብረቱ ሊቀመንበር ዶ/ር መረራ ጉዲና በበኩላቸው ምርጫው ተጭበርብሮባቸዋል በተባሉ የምርጫ ክልሎች ውስጥ እየተካሄደ ያለው የምርጫ ማጣራት ሂደት ወደተራ ጨዋታ በመቀየሩ ሂደቱ እየተበላሸ ነው ሲሉ ገልፀዋል።</p>

<p>ምርጫ ቦርድ ከኢህአዴግ ጋር በመሆን ቴአትር እየሰራ ነው ያሉት ዶ/ር መረራ የምርጫ ቦርድ አባላት በግልፅ ጉዳዮች ላይ በማይሆን መረጃ ተመስርተው ለኢህአዴግ እየወሰኑ ነው ብለዋል።</p>

<p>ዶ/ር መረራ ጨምረው እንደገለፁት እኛ አቤቱታ ካቀረብንባቸው በርካታ የምርጫ ክልሎች ውስጥ ከአንዱ በቀር መልካም ምላሽ አላገኘንም። ኢህአዴግ በከሰሰበትም ሆነ በተከሰሰበት ቦታዎች በምርጫ ቦርድ አጋዥነት በድል እየተወጣ ይገኛል። ለምሳሌ ሻሸመኔ ላይ ያለው ምርጫ ቦርድ የኦሮሞ ብሔራዊ ኮንግረስ አባሎች መረጃዬን አስገድደው ወስደውብኛል ብሎ መረጃ የለንም በማለቱ የማጣራቱ ሂደት በአግባቡ ሳይካሄድ ቀርቷል።</p>

<p>የአብኮ አባላት ምርጫውን ካጭበርበሩ በኋላ፣ መረጃ ወስደዋል ብሎ ፖሊስ መስክሮብናል። በኢተያ ደግሞ የህብረቱ አባላት ምርጫ አስፈፃሚውን አረቄ እያጠጡ አስክረዋቸው ምርጫውን አጭበርብረዋል ተብለን ምርጫው እንዲደገም ለማዘዝ ተቃርበዋል። ይሁንና በኢተያ ምርጫ ክልል የነበረው የምርጫ አስፈፃሚው ከዚህ በፊት ከሦስት የምርጫ ክልሎች ውጪ በተቀሩት የምርጫ ክልሎች ምርጫው ያለ ችግር መካሄዱን ለአሜሪካ ድምፅ ገልጾ ነበር። ነገር ግን አሁን በ68ቱም የምርጫ ክልሎች ምርጫው በትክክል አልተካሄደም ብሎ መስክሯል ሲሉ የማጣራት ሒደቱ አደጋ ላይ መውደቁን አመልክተዋል።</p>

<p>በመጨረሻም የማጣራት ሂደቱ አደጋ ላይ በወደቀበት ሁኔታ፣ ወደፊት ምን ሊሆን ይችላል? የሚለውን ጥያቄ ለመመለስ ከሌሎች ፓርቲዎች በተለይም ከቅንጅት ጋር በመሆን አቋም ለመያዝ እየተነጋገርን ነው ብለዋል።</p>

<p>ባለፈው ሣምንት ተጀምሮ የነበረው ከገዢው ፓርቲ ጋር ሦስቱ ፓርቲዎች ሲያደርጉ የነበረው ውይይት መቋረጡንም ዶ/ር መረራ ጨምረው ገልፀዋል።</p>

<p>በተያያዘ ዜናም ቅንጅትና ህብረቱ በዛሬው ዕለት ከቀኑ በአራት ሰአት በእየሩሳሌም ሆቴል በአጠቃላይ በምርጫው የማጣራት ሂደት ስለአጋጠሙ ችግሮች ዝርዝር መግለጫ ይሰጣሉ። መግለጫው እስካሁን ድረስ ስላጋጠሙት ችግሮች ትኩረት አድርጎ ዝርዝር መረጃዎችን ለህዝብ ይፋ እንደሚያደርግ ይጠበቃል።</p>


<p class="align-center"><a href="/Gazettas/AddisZena/info/AddisZena.sera.html">ከአዲስ ዜና ሐምሌ 12 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/አዲስ፡ዜና/ማውጫ/1997/ሐምሌ/12/አዲስ፡ዜና2.121197.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
