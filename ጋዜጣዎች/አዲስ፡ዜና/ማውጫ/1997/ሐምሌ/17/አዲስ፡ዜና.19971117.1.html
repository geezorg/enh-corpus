<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«የአፈናና የእስራት ዘመቻ እቅድ ወጣ»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«የአፈናና የእስራት ዘመቻ እቅድ ወጣ» </h2>


<p>በአዲስ አበባ አዲስ የአፈናና የማሠር ዘመቻ ለማካሄድ ተግባራዊ እንቅስቃሴ ሊጀምር ነው ሲሉ ውስጥ አዋቂ ምንጮች ለዝግጅት ክፍላችን ገለፁ።</p>

<p>እንደምንጮቹ ገለፃ እስራቱና አፈናው የሚካሄደው በቅንጅት አባላት ደጋፊዎችና በምርጫ ወቅት ለቅንጅት ታዛቢ የነበሩት ላይ ሲሆን ይህም በየሠፈሩ ባሉ የኢህአዴግ አባላት በመታገዝ ህገ መንግስቱን ለመናድ፣ ሁከት በመፍጠርና የደርግን ሥርዓት ለመመለስ በሚል ምክንያት ሦስት የሀሰት ምስክሮችን በማስመስከር እንደሆነ ገልፀዋል።</p>

<p>ምንጮቹ እንደሚሉት መዋቅሩ አብዛኛውን የኢህአዴግ አባላትን ያካተተና በኮማንደሮች የሚመራ ሲሆን በስሩ ደግሞ በኢንስትፔክተሮች የሚንቀሳቀስ 12 አባላት ያሉቱ የፖሊስ ኃይል መኖሩንና ይህም ኃይል ከሀምሌ ጀምሮ የሲቪል ልብስ ብቻ በመልበስ በነፍስ ወከፉ ሽጉጥና የተሟላ ጥይት ታድሎት የሚንቀሳቀስ ነው ሲሉ ይገልፃሉ።</p>

<p>እነዚሁ ምንጮቻችን ስለመዋቅሩ በምሣሌ ሲገልፁ በንፋስ ስልክ ላፍቶ ክፍለ ከተማ ውስጥ ኮማንድ የሚባል ሲሆን በስሩም የተለያዩ ማዘዣዎች እንዳሉት እነዚህም በሣሪስና ቄራ፣ በላንቻና አካባቢዋ እና በአቃቂ ቃሊቲ በየአካባቢያቸው ማዘዣ ጣቢያ ባሉ ኢንስፔክተሮች እንደሚመራ ይናገራሉ (የኢንስፔክተሮቹ ስም ተገልጿል።) ይህም ለአብነት ጠቅስን እንጂ አዲስ አበባ ከተማ በሙሉ በዚህ ሁኔታ ተዋቅሯል ይላሉ ምንጮቹ።</p>

<p>ምንጮቹ አክለውም በሣሪስ አካባቢ የ6 ሰዎች ስም እንደተያዘ ገልፀው በተለይ በ2ቱ ላይ የሀሰት ምስክሮች ተመስክሮ መጠናቀቁን ይገልፃሉ።</p>

<p>ይህንንም ስራ ለመስራት የተደራጁት የፖሊስ አባላት አብዛኛዎቹ የኢህአዴግ አባላት መሆናቸውንና ሌሎቹ ያልሆኑት ደግሞ ሥራውን ለመስራት የተገደዱት ከሥራ ላለመፈናቀል ሲሉ እንደሆነ ይገልፃሉ።</p>

<p>ስለጉዳዩ ያነጋገርናቸው በአዲስ አበባ ፖሊስ ኮሚሽን የህዝብ ግንኙነትና የሲቪል ሰርቪስ ሪፎርም አገልግሎት ኃላፊ የሆኑት ምክትል ኮሚሽነር አለነህ ገብሩ እንዳሉት የአዲስ አበባ ፖሊስ ግልፅና ወጥ መዋቅር ያለው መሆኑንና በቅርብ ጊዜ የተደረገ የመዋቅር ለውጥ አለመኖሩን ገልጸው ይህ ያለው መዋቅር ደግሞ ወንጀለኛን ለመከላከልና ለመጠየቅ በቂ በመሆኑ የተባለው የእስራት መዋቅር አለማስፈለጉንና አለመኖሩንም ገልፀውልናል።</p>

<p>እንደ ምክትል ኮሚሽነሩ አገላለፅ ፖሊስ ከየትኛውም ፓርቲ ነፃና ገለልተኛ በመሆኑ ለየትኛውም ፓርቲ ወግኖ የትኛውንም ፓርቲ ለመጉዳት ህገመንግሥቱም የአሠራር መዋቅሩም አይፈቅድለትም ብለዋል። አክለውም በህገ መንግሥት በምትተዳደር ሀገር ውስጥ ያለ ህዝብ የሚፈልገውን በመምረጡ የሚደርስበት ነገር ሊኖር አይችልምና ህዝብ እንዳይሸበር ጥሪ አቅርበዋል። መሠረት ቢስ ያሉትንም ይህን መረጃ የሚነዙትን በህግ እንፋረዳቸዋለን ሲሉም አስጠንቅቀዋል።</p>

<p class="align-center"><a href="/Gazettas/AddisZena/info/AddisZena.html">ከአዲስ ዜና ሐምሌ 17 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/አዲስ፡ዜና/ማውጫ/1997/ሐምሌ/17/አዲስ፡ዜና1.171197.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
