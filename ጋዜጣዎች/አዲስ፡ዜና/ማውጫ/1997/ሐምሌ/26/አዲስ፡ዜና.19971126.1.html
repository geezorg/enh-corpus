<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢህአዴጎች ለመሬት ሽያጭ ሲሯሯጡ ዋሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> ኢህአዴጎች ለመሬት ሽያጭ ሲሯሯጡ ዋሉ </h2>


<p>በአቃቂ ቃሊቲ ክፍለ ከተማ ታማኝ የኢህአዴግ አባላት መሬት ለመሻማት ሲራወጡ መዋላቸውን ሪፖርተራችን በስፍራው ተገኝታ ዘግባለች። እጅግ አስገራሚ በነበረው በዚህ ድራማ ላይ ከመከላከያ የተውጣጡ መኰንኖች፣ የፌዴራል ፖሊስ አባላት፣ የቀበሌ እና ክፍለ ከተሞች አመራሮችና የወጋገን ባንክ ሰራተኞች ተሳትፈዋል። እስካሁንም ከ60 ያላነሱ እያንዳንዳቸው 12 አባላትን የያዙ ቡድኖች በተለያዩ ቦታዎች መሬት ለመውሰድ ተመዝግበዋል። አባላት ያልሞላቸው ቡድኖች በተለያዩ ቦታዎች የሚገኙ ዘመዶቻቸውን በስልክ እያነጋገሩ አስመዝግበዋል። በዚህ ድርጊት የተናደዱ አንዳንድ የክፍለ ከተማው ሠራተኞች ከሥፍራው ራሣቸውን አግልለዋል። የክፍለ ከተማው የቅንጅት አመራሮችም ድርጊቱ ተቀባይነት እንደሌለው አሳውቀዋል። የባልደረቦችን ሪፖርት የሚከተለውን ይመስላል።</p>

<p>የአቃቂ ቃሊቲ ክፍለ ከተማ አስተዳደር ፅህፈት ቤት በትናንትናው ዕለት በሠራዊት አባላት ተከቦ ውሏል። ሰኞ ጠዋት በሥፍራው በተገኘንበት ሰዓት ከውጭም፣ ከውስጥም የመከላከያና የፌዴራል ፖሊስ መለያ የለጠፉ መኪኖች በብዛት ሲታዩ ግቢው ውስጥ ደግሞ በርካታ የመከላከያና የፌዴራል ፖሊስ የደምብ ልብስ የለበሱ አባላት ግማሹ ወረቀት ይዞ፣ ግማሹ ደግሞ ሳይዝ ውር፣ ውር ሲል ይታይ ነበር። ከእነሱ ውጭ ሲቪል የለበሱ ወጣትና ጎልማሶች አብረዋቸው ሲንቀሳቀሱ ነበር።</p>

<p>ስለሁኔታው ያነጋገርናቸው ሰዎችና ሠራዊቱ በእጃቸው ይዘዋቸው ከነበሩት ወረቀቶች እንደተረዳነው የጋራ ህንጻ የህብረት ሥራ ማህበራት መተዳደሪያ ደንብ በሚል መሬት ለማግኘት የሚደረግ ወከባ እንደነበረ ለመረዳት ችለናል።፡በቦታውም ከተራ አባል እስከ ሠራዊቱ አመራር አባላት ነበሩ። አብዛኛዎቹ እንዳውም ስለፎርም አሞላሉና ስለ ህብረት ሥራ ማህበራት አደረጃጀት ቅንጣትም እውቀቱ እንዳልነበራቸው ለመታዘብ ችለናል። ከክፍለ ከተማው አመራር አባላት ውስጥ አንዳንዶቹ በረንዳ ላይ ቆመው ስለ ፎርሙ አሞላል ሊረዷቸው ሲሞክሩ ይታይ ነበር፡፡ በማህበሩ የሚደራጁ አባላት መሙላት የሚገባቸውን ቅፅ በአንድ ሰው ሲሞላም ነበር። ጠያቂም አራሚም አይታይም ነበር።</p>

<p>ለቃለ መጠይቅ የተባበሩን የክፍለ ከተማው ሠራተኞች ያወጉንን እንዳለ አቅርበነዋል። የጋራ ህንፃ የህብረት ሥራ አደረጃጀቱ ሙሉ በሙሉ ህገወጥና አላማውም መጥቀም የተፈለጉ ቡድኖችን ለመጥቀም የተደረገ ነው ይላሉ።</p>

<p>አደረጃጀቱ ከመነሻውም የመሥራች ቃለ ጉባኤ ላይ ጠቅላላ ጉባኤው መፈረም ሲኖርበት፣ አንድ ሰው የአባላትን ስም ዝርዝር መዝግቦ ሀገር ውስጥ ይኑሩ አይኑሩ፣ በህይወት ይኑሩ አይኑሩ ሣይጣራ እየሞላ ግለሰቡ ፈርሞ በማህበር ስም የሚመዘገበት ህገ ወጥ አሠራር መኖሩን ነው የገለፁልን። ይህም አንድ ሰው ከ12 ሰዎች መሰብሰብ የነበረበትን 96 ሺህ ብር ማስገባት ከቻለ ሙሉ መሬቱ ሊሰጠው እንደሚችል ነው የሚገልፁት፡፡ </p>

<p>ቅንጅት መሬት በሊዝ የመሸጡን ሁኔታ ህገወጥ ነው በማለቱ በቤቶች ሥራ ማህበራት ስም መሬት ለሽያጭ እየተዘጋጀ መሆኑ እነዚሁ ምንጮቻችን ገልፀዋል። በሠራዊቱ ውስጥ ሃያ አመታትና ከዚያ በላይ የቆየ በሚል ለመደራጀት እንደመጡ የገለፁልን ምንጮቻችን፦ አንዳንዶቹ እንዳውም «ለታጋዮች የተዘጋጀው መሬት ወዴት ነው» ብለው ሲጠይቁም ተሰምተዋል።</p>

<p>የአለም ባንክ በአቃቂ ቃሊቲ ክፍለ ከተማ ክልሎች በነበረው ቦታ የተረፈውን ለቤቶች ህብረት ሥራ ማህበራት የተዘጋጀ ሲሆን ከዚህ በፊት የተደራጁ ማህበራት ጉዳይም እንዳሳሰባቸው ገልፀውልናል። በአጠቃላይ አደረጃጀቱ የጋራ ህንፃ የህብረት ሥራ ማህበራት መተዳደሪያ ደንብና ህግን ያልተከተለ እንደሆነ ተናግረዋል። ስለሁኔታው በክፍለ ከተማው ቅንጅትን በመወከል ያሸነፉት አቶ አዱኛ ዘላለም እንደገለፁት ደግሞ «ቅንጅት ማሸነፉ ከታወቀበት ጊዜ ጀምሮ የተዳረጉና የሚደረጉ አካሄዶችን እየተከታተልን ነው መልሰንም እናጤነዋለን» ብለዋል።</p>

<p class="align-center"><a href="/Gazettas/AddisZena/info/AddisZena.html">ከአዲስ ዜና ሐምሌ 26 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/አዲስ፡ዜና/ማውጫ/1997/ሐምሌ/26/አዲስ፡ዜና.261197.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
