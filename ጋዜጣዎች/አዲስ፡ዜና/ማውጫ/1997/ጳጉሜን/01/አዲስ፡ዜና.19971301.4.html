<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኃይሌ ገ/ሥላሴ በታሪክ ፈጣኑን ሩጫ ሮጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኃይሌ ገ/ሥላሴ በታሪክ ፈጣኑን ሩጫ ሮጠ </h2>


<p>ኃይሌ ገብረሥላሴ በቲልበርግ ኔዘርላንድስ በተካሄደው የ10 ማይልስ የቲልበርግ የመንገድ ላይ ሩጫ 44 ደቂቃ ከ24 ሰከንድ በመግባት በዓለም ታሪክ የመጀመሪያና ፈጣን ሰዓት በማስመዝገብ ድል ተቀዳጅቷል።</p>

<p>የ32 ዓመቱ ኃይሌ የአየሩ ሁኔታ 26 ዲግሪ ሲልሺየስ በነበረው ፀሐያማ ቀን ሁለተኛ የወጣውን ተፎካካሪ እጅግ በጣም ሰፊ በሆነ የሰዓት ልዩነት ቀድሞ ገብቷል።ኃይሌን በመከተል የገባው ኬንያዊ ሉክ ከቤት ውድድሩን የፈፀመው 2፡29 ደቂቃ ሲሆን ኃይሌ ከዛሬ ስምንት አመት በፊት በኬንያዊ አትሌት፣ በፓውልኮች ተይዞ የነበረውን የ44 ደቂቃ ከ45 ሰከንድ በ21 ሰከንድ አሻሽሎታል።</p>

<p>ኃይሌ ከውድድሩ በኋላ በሰጠው አስተያየት «መሮጥ እንደምችል አውቃለሁ። ነገር ግን የዓለም ምርጥ ነኝ ማለት አልችልም። በውድድሩ ወቅት ከነበርኩበት ፍጥነት በተሻለ መሄድ እችል እንደነበር ተሰምቶኛል። ሆኖም የአየር ፀባዩ ጥሩ አልነበረም። 26 ዲግሪ ሴልሺየስ ሞቃት ነው።፡በየመንገዱ ላይ ጥላማ ስፍራዎች ያጋጥሙን ነበር ብሎም ሁልጊዜ አብረውኝ አልዘለቁም። በሩጫው ወቅት አብሮኝ የሚሮጥና የሚያበረታታኝ ብሎም ወደፊት እንድገፋ የሚረዳኝ ሰው አስፈልጎኝ ነበር። ውድድሩ ከተጀመረ በኋላ በጣም ቀድሜ ወደፊት ስለወጣሁ እመራ የነበረው ብቻዬን ነበር» ብሏል።</p>

<p>ውድድሩ ከተጀመረ ከ13 ደቂቃ 46 ሰከንድ ካለፈ በኋላ 5 ኪሎ ሜትሮቹን በመሸፈን ከፊት ይመሩ የነበሩት ሁለት አትሌቶች ብቻ ነበሩ። ከ6ተኛው ኪሎ ሜትር በኋላ ግን የኃይሌ የነበረው ኬንያዊው ሊክ ከቤት አብሮት ሊቀጥል አልቻለም። ኃይሌ በ10 ሺህ የሚቆጠሩትን ተመልካቶችና በመካከላቸው ያሉትን በደስታ የስከሩ ኢትዮጵያውያን አጀብ አልፎ ሲሄድ አብሮት 5 ኪሎ ሜትሮችን የዘለቀው ሊኩ ኪቤት ጋር የ56 ሰከንድ ልዩነት ነበረው።</p>

<p>«ንጉሡ» በሚል ተቀጽላ ስም የሚጠራው ኃይሌ በቅርቡ የሃገሩ ልጅ እና ጓደኛው በሆነው ቀነኒሣ በቀለ በብራሰልስ የተመዘገበው የ10000 ሜትር ሩጫ ድል እንዳነቃቃው ሲገልጽ «በፊት የቀነኒሳ ስሜት በእኔ እንደተነሳሳው ሁሉ አሁን ደግሞ እርሱ የእኔ ስሜት ማነሳሻ ሆኖኛል» ብሏል።</p>

<p>በ10 ማይል የወቅቱ የዓለማችን ፈጣን ሯጭ ኃይሌ በውድድሩ ወቅት 10 ኪሎ ሜትሮቹን ሲሸፍን እስከ ዛሬ በዓለማችን ከተመዘገቡት በሁለት ተፎካካሪዎች መሀከል የሚኖሩ የሰዓት ልዩነቶች ወደር ያልተገኘለት መሆኑ ታውቋል።</p>

<p>ኃይሌ የፊታችን ጥቅምት 8/1998 ለሁለተኛ ጊዜ ለአምስተዳርም ማራቶን ዝግጅት ያደረገ ሲሆን «ለውድድሩ በሚገባ ዝግጅት እያደረኩ ሲሆን ፉክክሩ ፈጣን ይሆናል ብዬ እገምታለሁ። እኔም በግሌ ጥሩ ውጤት እንደማስመዘግብ ተስፋ አደርጋለሁ» ብሏል።</p>

<p class="align-center"><a href="/Gazettas/AddisZena/info/AddisZena.html">ከአዲስ ዜና ጳጉሜን 1 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/አዲስ፡ዜና/ማውጫ/1997/ጳጉሜን/01/አዲስ፡ዜና4.011397.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
