<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«የኢህአዴግን ካድሬዎች እናግታለን» በአዋሳ ዩኒቨርስቲ ተማሪዎች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> «የኢህአዴግን ካድሬዎች እናግታለን» በአዋሳ ዩኒቨርስቲ ተማሪዎች </h2>


<p>በደቡብ ክልል ነዋሪ ሆነው በተለያዩ የሃገሪቱ ክፍሎች በሚገኙ ዩኒቨርሲቲ ተማሪዎች ሰሞኑን አዋሳ ውስጥ እያካሄዱ ባሉት ውይይት ላይ እስካሁን አበል ያልተከፈላቸው ተማሪዎች ሰሞኑን አዋሳ ውስጥ እያካሄዱ ባሉት ውይይት ላይ እስካሁን አበል ያልተከፈላቸው ተማሪዎች የኢህአዴግ ካድሬዎችን እናግታለን ሲሉ አስጠነቀቁ። </p>

<p>የዝግጅት ክፍላችን ባልደረባ በስፍራው ተገኝቶ ያነጋገራቸውን ተማሪዎችን ጠቅሶ እንደዘገበው፤ ለተማሪዎቹ አበል ባለመክፈሉ ቅዳሜ ዕለት በአንዳንድ የውይይት ክፍሎች ተማሪዎች «አበል ካልተከፈለን አንወያይም» ብለው የዝምታ አድማ አድርገዋል። ውይይቱ በሚካሄድበት አዳራሽ ውስጥ በመተኛት፣ የኢህአዴግ ካድሬዎች ላይ በማሽሟጠጥ፤ ቀልድና ቧልት በማብዛት ኢህአዴግ ካቀረበው የውይይት አጀንዳ ውጪ ስለ አበል ክፍያው መዘግየት ሲወያዩ እንደነበር በስፍራው የተገኘው ሪፖርተራችን ተመልክቷል። </p>

<p>ውይይቱ ከተጀመረ አንድ ሳምንት ቢሆነውም እስካሁን ይከፈላል የተባለው አባል አልተከፈለንም የሚሉት ተማሪዎቹ፣ «ኢህአዴግ በአበል ስም ተማሪውን አታሎ ወደዚህ ውይይት እንዲገባ ካደረገ ውጤቱ የከፋ ይሆናል» ሲሉ አስጠንቅቀዋል።</p>

<p>ነዋሪነቱ አዋሳ ከተማ የሆነ ነገር ግን ትምህርቱን በጎንደር ዩኒቨርሲቲ እየተከታተለ የሚገኘው ተማሪ እንደገለፀው፤ «ውይይቱን ለመካፈል ከጎንደር አዋሳ ድረስ የመጣሁት ውይይት አበል ስለሚከፈል ወንድሜ የትራንስፖርት ተበድሮልን ነው። ስለዚህ ብዙ ተማሪ ከሩቅ ቦታ የመጣ በመሆኑ በአስቸኳይ ሊከፈል ይገባል» ሲል ተናግሯል። </p>

<p>ከውይይቱ ይልቅ ለምን አበሉ ላይ አተኮራችሁ ተብሎ ለተጠየቁት ተማሪዎቹ ሲመልሱ፣ «ኢህአዴግ ለውይይት ካቀረበው አጀንዳ አበሉ ስለሚበልጥብን ነው» ብለዋል።</p>

<p>ኢህአዴግ እያካሄደ ባለው የዩኒቨርሲቲ ተማሪዎች ውይይት ላይ በቀን ለአንድ ተማሪ ምግብን ጨምሮ ብር 47 የሚታሰብ ሲሆን በሁሉም ውይይት ለተገኘ ተማሪ ከ700 ብር ያላነሰ የአበል ክፍያ ያገኛል። በተጨማሪም ቁጥሩ ከ6 ሺህ እስከ 7 ሺህ የሚገመተውን ተወያይ ተማሪ ከአዋሳ አዲስ ከተማ እና ከታቦር ከፍተኛ ሁለተኛ ደረጃ ት/ቤት ወደ ደቡብ ዩኒቨርሲቲ የሚያመላልሱ የህዝብ ማመላለሺያ አውቶቡሶች፣ በርካታ ፒካፕና ኮብራ መኪኖች ለዚህ ዓላማ ተመድበዋል። እንዲሁም ውይይቱን የሚመሩ በርካታ የኢህአዴግ ካድሬዎችን በቀን ብር 70 እየተከፈላቸው እንደሆነ ለማወቅ ተችሏል።</p>

<p>በሌላ በኩል በውይይቱ ወቅት አቶ ተፈራ ዋልዋ በብሄር፣ በሃይማኖትና በኢትዮጵያ ታሪክ ላይ የተናገሩት ንግግር አብዛኛውን ተማሪ አስቆጥቷል። ለውይይት ከቀረቡት የመወያያ አጀንዳዎች አንዱ የሆነው አንቀፅ 39 «እስከመገንጠል የሚለው ቃል ብቻ ሳይሆን «የራስን ዕድል በራስ መወሰን» የሚለው ሀረግ ከሕገ መንግሥቱ እንዲሰረዝ ጠይቀዋል። በተጨማሪም አሁን ያለው የመሬት ፖሊሲ የአርሶ አደሩን ጥቅም የሚያስከብር ስለሆነ «መሬት ይሸጥ ይለወጥ» በሚለው ሃሣብ ላይ ሰፊ ክርክር በማድረግ አርሶ አደሩ መሬቱን መሸጥ መለወጥ ይገባዋል የሚሉት በልጠው ታይተዋል።</p>

<p>አብዮታዊ ዴሞክራሲ የሚለው የኢህአዴግ ብቸኛው ርዕዮት ከግሎባላይዜሽንና ከኢትዮጵያ ነባራዊ ሁኔታ ጋር አብሮ የማይሄድ ነው ሲሉ የተቹት ተማሪዎች «በአብዮታዊ ዲሞክራሲ የብሄሮች መብት አይከበርም፡፡ መቅደም ያለበት የኢኮኖሚ ጥያቄ ነው። የኢኮኖሚ ጥያቄ ደግሞ በነፃ ገበያና በካፒታሊዝም ነው» ወይም በሊብራል ዲሞክራሲ ነው ሲሉ ሰፊ ክርክር በማድረግ የአብዮታዊ ዲሞክራሲ ርዕዮተ ዓለም የተደበላለቀና የማይገባ ሲሉ አጣጥለውታል፡፡</p>

<p>ውይይቱ ያስፈለገበት ምክንያት «ፀረ ዲሞክራሲያዊ ኃይሎች የማይናቅ ድምፅ ስላገኙ ደንግጠን ከተኛንበት ተነሳን» ሲሉ አቶ ተፈራ ነግረውናል ያሉት ተማሪዎቹ ከውይይቱ በኋላ ብዙ የዩኒቨርስቲ ተማሪዎችን ድጋፍ ለማግኘት አስበው እንደሆነ ያነጋገርናቸው ተማሪዎች ገልፀዋል።</p>

<p>ኢህአዴግ ከምርጫው በፊት ትልቅ ስህተት መስራቱን አቶ ተፈራ ነግረውናል ያሉት ተማሪዎቹ፣ «የኢህአዴግ ትልቅ ስህተት ወጣቱን በተለይም የዩኒቨርሲቲ ተማሪውን ሰብስበን ያለማነጋገራችን ነው» ብለዋል።</p>

<p>በቀጣዮቹ ቀናት በፕሬስ በወደብ በኢህአደግ ድክመትና ጥንካሬ ላይ ውይይት ተጠናክሮ ይካሄዳል ተብሏል።</p>

<p class="align-center"><a href="/Gazettas/AddisZena/info/AddisZena.html">ከአዲስ ዜና ጳጉሜን 1 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/አዲስ፡ዜና/ማውጫ/1997/ጳጉሜን/01/አዲስ፡ዜና1.011397.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
