<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ክልሎችም በአድማው ተሳተፉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ክልሎችም በአድማው ተሳተፉ</h2>


<p>በድሬዳዋ በጎንደር በደሌና በተለያዩ የሀገሪቱ ክፍሎች የሚገኙ ኢትዮጵያውያን የኢህአዴግን መንግስት በመቃወም የስራ ማቆም አድማ እያደረጉ ነው። በነዚህ ከተሞች ከባድ መሳሪያ የጫኑ መኪኖችና የሰራዊቱ አባላት በብዛት ይገኛሉ።</p>

<p>ከድሬዳዋ የደረሰን ዜና እንደምያመለክተው ትናንት ታክሲዎች የስራ ማቆም አድማ አድርገዋል።የትራንስፖርት ኤጀንሲውም በአምቡላንስ መኪና እየዞረ «ባልታወቀ ምክንያት ሥራ ያቋረጣችሁ ታስኪዎች ሥራ እንድትጀምሩ ብለዋል፤ ታክሲዎቹ ግን ሥራ አልጄመሩም። አብዛኛው ሱቆችም አልተከፈቱም። በተለይ ሳቢያን እና አዲስ ከተማ የተባሉ አካባቢዎች ዙሪያቸው በፌዴራል ፖሊስ ዓባላት ተከበዋል። በምርጫ ወቅት ቅስቀሳ ሲያደርጉ የነበሩት ወጣቶችም ታፍሰዋል።</p>

<p>በባህር ዳር ከተማ ከትናንት ወዲያ ጀምሮ ታክሲዎች ሥራ አቁመዋል፣ ሱቆች ተዘግተዋል። ከተማዋም መትረየስ በጠመዱ ፌዴራል ፖሊሶች እና የሰራዊት አባላት ተከባለች። ከሥፍራው የደረሰን ዜና እንደሚያመለክተው ሆቴሎች ሁሉ ሥራ በምቆማቸው ክተማዋ ጭር ብላለች።</p>

<p>በደሴ ከተማም ታክሲዎች ሥራ ካቆሙ ሱቆችም ከተዘጉ ሰነባብተዋል። በናዝሬት ከተማም እንዲሁ ሱቆቻቸውን ለመዝጋት በሞከሩት ላይ ፖሊሶች በሀይል ሲያስከፍቱ ነበር። አፈሳው አሁንም እንደቀጠለ ሲሆን በጎሮ፣ በገደል ግቡና በናድ የቴክኒክ ት/ቤት ተማሪዎች ታፍሰው ተወስደዋል። ከትናንት ወዲያ ፖሊሶቹ አንድ ግለሰብ በጥይት መተው በመኪናቸው መውሰዳቸውን የአይን እማኞች ገልፀዋል።</p>

<p>በደብረብርሃን ከተማ ደግሞ በርካታ ወጣቶች ከሚማሩበት ት/ቤት ታፍሰው ተወስደዋል። በግቢው በተነሳ አመፅ የት/ቤቱ መስታዎቶች ተሰባብረዋል። ወንበሮች ተቃጥለዋል። ህሊና ጌታነህ፣ ትርሲት ክፍሌ፣ ፋንታዬ ታዬ፣ ፍቅረስላሴ ፈቃደ፣ ያሬድ ለገሰ የተባሉ ተማሪዎች እና አረጋሽ ተፈሪ የተባሉ የክበብ ቤት ሰራተኛ ታስረዋል። ታሳሪውቹ ፍርድ ቤት ቀርበው በ700 ብር ዋስ እንዲለቀቁ ትዕዛዝ ቢሰጥም ፖሊስ የማጣራት ሥራ እሰራለሁ በማለቱ አልተፈቱም።</p>

<p>በደብረዘይት ከተማም ከትናንት በስቲያ ምሽት የተበተነውን የታሰሩ ወገኖቻችን እንዲፈቱ የሚያስገነዝብ በራሪ ወረቀትን ተከትሎ ጠዋት ላይ ታክሲዎች ሥራ አቁመው እንደነበር እና የከተማው ነዋሪዎች ተሸብረው እንደዋሉ ከከተማዋ የደረሰን ዜና ያመለክታል።</p>



<p class="align-center"><a href="/Gazettas/AddisZena/info/AddisZena.sera.html">ከአዲስ ዜና ሰኔ 7 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/አዲስ፡ዜና/ማውጫ/1997/ሰኔ/07/አዲስ፡ዜና6.071097.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
