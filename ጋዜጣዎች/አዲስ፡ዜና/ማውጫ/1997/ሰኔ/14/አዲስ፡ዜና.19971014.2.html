<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ቅንጅት የምርጫውን ማጣራት ሂደት ውድቅ አደረገ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> ቅንጅት የምርጫውን ማጣራት ሂደት ውድቅ አደረገ </h2>


<p>የግንቦት ምርጫ በተካሄደበት ወቅት የተጭበረበሩ ከ299 ያላነሱ የምርጫ ክልሎችን የማጣራቱ ሂደት ፍትሃዊና ሀቅን መሰረት ያላደረገ በመሆኑ ለመቀበል አስቸጋሪ መሆኑን በመግለፅ የምርጫ ማጣራቱን ሂደት ውድቅ ማድረጉን ቅንጅት ገለፀ።</p>

<p>ትላንት በቦርዱ አዳራሽ በተካሄደው የጋራ መድረክ የቅንጅት የምርጫ ኮሚቴ ኃላፊ ኢንጂነር ግዛቸው ሺፈራው እንደገለፁት «ረቂቅ ሰነዱ የተጭበረበረውን ምርጫ በማጣራቱ ሂደት ላይ ፈርቻለሁ። የቀረበው ሰነድ ግንቦት 22 ቀን ሶስቱ ፓርቲዎች ተግባብ ተን ከፈረምነው የተለየ ነው። ህጋዊ የማጣራትን ሂደትን ለመከተል አምስት ብዙ የህግ ባለሙያዎች ባሉበት እንዲጣራ ጠይቀናል። ነገር ግን አሁን የቀረበው ሰነድ የቦርዱን አስተዳደራዊ ሥራ ከማሳየት ውጪ የተለየ ነገር የለውም፡፡ የሶስተኛ ወገኖች ተሳትፎን (የዓለም አቀፍ ታዛቢዎችን ) ያላበረታታ በመሆኑና የማጣራቱን ሂደቱን በምርጫ ቦርድ ሰዎች ላይ መልሶ መጣሉ ያሳስበናል ያስጨንቀናል» ብለዋል።</p>

<p>አቤቱታ እንዲያጣራ የተቋቋመው አካል ሁለት ሲሆን የመጀመሪያው የአቤቱታ መርማሪ አካል ነው። ይህ አካል ሶስት አባላት ያሉት ሲሆን የቦርዱ ምክትል ኃላፊ አቶ ተስፋዬ መንገሻ፣ አቶ መኮንን ወንድሙና አንድ ጠበቃ ናቸው። እነዚህ ሶስት ሰዎች በሁሉም ፓርቲዎች የቀረቡትን 299 አቤቱታዎች መርምረው በቂ ማስረጃ ቀርቧል ብለው ካመኑ በኋላ የውሳኔ ሀሳባቸውን አራት አባላት ላሉት የአቤቱታ አጣሪ መድረክ ያቀርባሉ። ይህ አቤቱታ አጣሪ መድረክ ደግሞ አራት አባላት ያሉት ሲሆን ሁለቱ የቦርዱ ሰዎች ሲሆኑ፣ አቤቱታ ያቀረበበትና በጊዜአዊ ውጤት አሸናፊ ፓርቲ ይሆናል የሚል ነው።</p>

<p>የኢህአዴግ ተወካይ አቶ ታደሰ ካሳ ኤሪስ ባቀረበው የምርጫ ማጣራት ሂደት ላይ ቅሬታ እንደሌላቸው ሲገልፁ ሕብረቱ ባቀረበው ረቂቅ ሰነድ ላይ ጥቃቅን ጥያቄዎችን በማንሳት አልፎታል።</p>

<p>ሌሎች ከሦስቱ ፓርቲዎች ውጪ የሆኑ 31 ፓርቲዎች ትኩረት ሊሰጠን አልቻለም በሚል ኤሪስ ያቀረበውን ረቂቅ እነሱን እንደማይመለክት በመግለፅ ኩባንያውን አውግዘውታል።</p>


<p class="align-center"><a href="/Gazettas/AddisZena/info/AddisZena.sera.html">ከአዲስ ዜና ሰኔ 14 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/አዲስ፡ዜና/ማውጫ/1997/ሰኔ/14/አዲስ፡ዜና2.141097.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
