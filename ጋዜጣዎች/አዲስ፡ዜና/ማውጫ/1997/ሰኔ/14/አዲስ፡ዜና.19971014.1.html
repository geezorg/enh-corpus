<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አቶ ልደቱ አያሌው አሁንም በደህንነቶች ጥብቅ ክትትል ላይ ናቸው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">አቶ ልደቱ አያሌው አሁንም በደህንነቶች ጥብቅ ክትትል ላይ ናቸው </h2>


<p>የቅንጅት ለአንድነትና ለዴሞክራሲ ከፍተኛ የአመራር አባል የሆኑት አቶ ልደቱ አያሌው አሁንም በደህንነቶች ጥብቅ ክትትል እየተደረገባቸው ነው።</p>

<p>አቶ ልደቱ ለአዲስ ዜና እንደገለፁት ከቁም እስር ተለቀዋል ተብሎ በመገናኛ ብዙኃን ከተገለፀ ማግስት ጀምሮ እስከ አሁንም በደህንነቶች ጥብቅ ክትትል እየተደረገባቸው ሲሆን የፖለቲካና የማህበራዊ ህይወታቸውን በአግባቡ ለመምራት ተቸግረዋል።</p>

<p>አቶ ልደቱ እንደሚሉት የቤትና የንግድ ድርጅት ታርጋ ባላቸው ቶዮታ ኮሮላና ሀይውንዳይ መኪናዎች የተሳፈሩ ከ6 -7 የሚሆኑ የደህንነት አባሎች ከመኖሪያ ቤታቸው፣ ከቢሮአቸውና ለግል ጉዳያቸው በሄዱበት ቦታ ሁሉ መኪኖቻቸውን እያቆሙ ይከታተሉዋቸዋል።</p>

<p>የዲፕሎማቲክ ልዑካን ተብሎ ነፃ መሆኔ ቢነገርም አሁንም በተግባር ሲታይ ግን ነፃ አይደለሁም የሚሉት አቶ ልደቱ በድሀ አገር በጀት ይህን ያህል ቁጥር ያለው ሠራተኛና መኪና መድቦ መከታተል አሳዛኝ ነው ብለዋል። በቅርቡ ዘመዳቸው ከውጭ አገር ቢመጣም በደህንነቶች ክትትል የተነሳ መገናኘት እንዳልቻሉ የተናገሩት አቶ ልደቱ ማህበራዊ ህይወታቸው ቀውስ ውስጥ መግባቱን ተናግረዋል። የሚከታተሏቸው የደህንነት መኪኖች ታርጋ ቁጥር ቢነግሩንም ምናልባት ከአገር ደህንነት ጋር ሊያያዝ ይችላል በሚል አልጠቀስነውም። አቶ ልደቱ ከሳምንታት የቁም እስር በኋላ ተለቀዋል ተብሎ መገናኛ ብዙሀን መነገሩ ይታወሳል።</p>

<p>በተየያዘ ዜናም ዶ/ር ብርሃኑ ነጋ ከትናንት በስቲያ ወደ አውሮፓ ሔደዋል። ትላንት ዶ/ር መረራም ወደ አውሮፓ አቅንተዋል። የጉዞአቸው አላማ የአውሮፓ ኅብረት በጠራው ስብሰባ ላይ ለመገኘት ሲሆን ህብረቱ ስብሰባውን የጠራው የኢትዮጵያ ጉዳይ እጅግ ስላሳሰበው መሆኑ ተነግሯል። ሬዲዮ ፋና ዶ/ር ብርሃኑ ነጋ ከነቤተሰቦቻቸው ሊኮበልሉ ሲሉ ተያዙ ብሎ መዘገቡ የሚታወስ ነው።</p>

<p>እንዲሁም ዛሬ በሞስኮ ከተማ ታላቅ ሕዝባዊ ሰልፍ ይደረጋል። ከሞስኮ የደረሰን መረጃ እንደሚያመለክተው እስካሁን ድረስ ሰላማዊ ሰልፍ የዘገየው ከሞስኮ ከንቲባ ፈቃድ ባለመገኘቱ ነው። የሰላማዊ ሰልፉ አላማ የኢህአዴግን መንግስት በመቃወምና ቅንጅትን በመደገፍ መሆኑ ተገልጿል።</p>


<p class="align-center"><a href="/Gazettas/AddisZena/info/AddisZena.sera.html">ከአዲስ ዜና ሰኔ 14 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/አዲስ፡ዜና/ማውጫ/1997/ሰኔ/14/አዲስ፡ዜና1.141097.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
