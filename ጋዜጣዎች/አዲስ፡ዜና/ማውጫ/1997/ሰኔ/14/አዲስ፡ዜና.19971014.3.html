<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአቶ አርከበ አስገራሚ ንግግር «በመሸነፌ አዝናለሁ»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የአቶ አርከበ አስገራሚ ንግግር «በመሸነፌ አዝናለሁ» </h2>


<p>ከንቲባ አርከበ እቁባይ ሰኔ 10 አርብ ዕለት ጠዋት በአስተዳደሩ የትያትርና ባህል አዳራሽ ያደረጉትን ንግግር ተሰብሳቢውን ያሸማቀቀ እና ያሳዘነ እንደነበር ተሰብሳቢዎቹ ለአዲስ ዜና ገለፁ።</p>

<p>ከጠዋቱ 3፡00 እስከ 5፡30 ድረስ በቆየው የከንቲባው ንግግር ላይ ከስብሰባው አጀንዳ ውጭ የተነሱ ወቅታዊ ጉዳዮች ነበሩ። ከነዚህ ውስጥ ከሰኔ 1 ጀምሮ ተደርጎ የነበረው የሥራ ማቆም አድማ አንዱ ነበር። ከንቲባው እንዳሉት አዲስ አበባ ውስጥ ከሁለት መቶ ሺ በላይ የመንግሥት ሠራተኛና ቤተሰብ በመኖሩ ስራተኛው እስከቤተሰቡ በከተማው ውስጥ የሚፈጠረውን አመፅና ተቃውሞ ሊታገለው ይገባል ብለዋል። ካልሆነ ግን በሚፈጠረው ነገር የሚሰቃየው እና መከራ የሚያገኘው እራሱን የመንግስት ሰራተኛውን ነው ሲሉ አስጠንቅቀዋል።</p>

<p>የአዲሳ አበባ ህዝብ ስለ ደቡብ፣ ስለ ኦሮሞና ስለ አማራው ክልል ድምፅ ምን ያገባዋል ሲሉ ተደምጠዋል። ከንቲባው ስለ ታክሲ ሹፌሮች ባነሱበት ሰአት እንደተናገሩት የሥራ ማቆም አድማውን የቀሰቀሱት ከመቶ ጊዜ በላይ ክሶች ያሉባቸው የታክሲ ሹፌሮች መሆናቸውን ገልፀው ለዚህም የ5 መቶዎቹ ፈቃድ ተሰርዟል ብለዋል። አድማው ቢቀጥል ኖሮ ደግሞ የሌሎች ተጨማሪ ስምንት መቶ የታክሲ አሽከርካሪዎች ፈቃድ ለመሰረዝ ዝግጅቱ ተጠናቆ እንደነበር ተናግረዋል።</p>

<p>ከንቲባው ፊንፊኔ የሚለውን ቃል «ፍንፍኔ» በማለት ከጠሩ በኋላ ጉዳዩ ለረጅም ጊዜአት ሲጠና ቆይቶ ፍፃሜ ማግኘቱን አውስተዋል። </p>

<p>በስብሰባው ላይ ከአማካሪ ምክር ቤት የመጣሁ ነኝ ያሉ ግለሰብ በግል ተወዳድረው መሸነፋቸውን ተቀብለው እየኖሩ መሆናቸውን ገልፀው፤ ከንቲባውም ይህም መሸነፋቸውን እንዲቀበሉና ቢችሉ ካላቸው የከንቲባ ልምድ በመነሳት አሸናፊውን አካል በማማከር እንዲረዱ ጠይቀዋቸዋል። ከንቲባው ግን ሲመልሱ በመሸነፋቸው ማዘናቸውን ገልፀው የፓርቲያቸው ፖሊሲ ተሸንፎ በመውደቁ ሊያደርጉት የሚችሉት የማማከር ሥራ እንደሌለ ተናግረዋል።</p>

<p>ስብሰባው የተዘጋጀው በአስተዳደሩ ውስጥ ለሚገኙ የክፍል ኃላፊዎች እና ለየመሥሪያ ቤቶች ዋና ኃላፊዎች ነው። አጀንዳውም የቀዘቀዘውን የአስተዳደሩን ሥራ በተቀላጠፈ ሁኔታ መሥራት ስለሚቻልበት ለመወያየት የሚል ነበር።</p>
<p class="align-center"><a href="/Gazettas/AddisZena/info/AddisZena.sera.html">ከአዲስ ዜና ሰኔ 14 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/አዲስ፡ዜና/ማውጫ/1997/ሰኔ/14/አዲስ፡ዜና3.141097.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
