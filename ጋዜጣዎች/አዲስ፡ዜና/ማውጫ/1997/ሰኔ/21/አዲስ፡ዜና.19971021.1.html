<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«በቅንጅት ውስጥ ፈፅሞ መከፋፈል የለም» አቶ ልደቱ አያሌው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«በቅንጅት ውስጥ ፈፅሞ መከፋፈል የለም» አቶ ልደቱ አያሌው</h2>


<p>አቶ ልደቱ አያሌው ቅንጅት ለአንድነትና ለዴሞክራሲ ይዘውት በነበረው የህዝብ ግንኙነትና የማስታወቂያ ኮሚቴ ሰብሳቢነት ስልጣን ተነስተው በምትካቸው ዶ/ር ኃይሉ አርአያ መተካታቸው ታውቋል።</p>

<p>የኢዴአፓ መድህን ፕሬዚዳንት ዶ/ር አድማሱ ገበየሁ በ17/10/97 በቁጥር አመ815/97 ለቅንጅት በፃፉት ደብዳቤ ላይ እንደገለፁት ከሰኔ 17 ቀን 1997 ዓ.ም ጀምሮ አቶ ልደቱ አያሌው ከቅንጅት የህዝብ ግንኙነትና ማስታወቂያ ኮሚቴ ሰብሳቢነታቸውና ከሥራ አስፈፃሚ ኮሚቴ አባልነታቸው እንደተነሱና በምትካቸውም ዶ/ር ኃይሉ አርአያ እንደተተኩ ገልፀው አቶ ልደቱም አቶ ሙሼ ሰሙን ተክተው የቅንጅት ምክር ቤት አባል ሆነው እንዲሠሩ ፓርቲያቸው መወሰኑን ገልፀዋል።</p>

<p>በቅንጅት ውስጥ ኢዴአፓ መድህንን በመወከል እስካሁን ድረስ የም/ቤት አባላት ሆነው ያገለገሉ ዶ/ር አድማሱ ገበየሁ (የቅንጅት ም/ሊ/መንበር)፣ አቶ ክፍሌ ጥግነህ (የቅንጅቱ ም/ቤት አባል) በቅንጅቱ ያላቸውን የኃላፊነት ቦታ ይዘው የሚቀጥሉ ሲሆን ዶ/ር ኃይሉ አርአያ አቶ ልደቱን ተክተው የህዝብ ግንኙነትና የማስታወቂያ ኮሚቴ ሰብሳቢ እንዲሆኑ ሲደረግ በፊት የቅንጅት የምክር ቤት አባል የነበሩት አቶ መሸ ሰሙ በአቶ ልደቱ ተተክተዋል።</p>

<p>ጉዳዩን በተመለከተ ከአቶ ልደቱ አያሌው ጋር ቃል ምልልስ ያደረግን ሲሆን እሳቸው እንደሚሉት በቅንጅት መካከል መከፋፈል አለ ተብሎ የተወራው ፍፁም ሀሰት ነው። «ቅንጅት ውስጥ ክፍፍል የሚባል ነገር የለም።አራቱም ፓርቲዎች አንድ ላይ እየተጓዙ ነው። እኔ በፊት ከነበረኝ የኃላፊነት ቦታ እንድነሣ የጠየቅሁት በምርጫው የማጣራት ሂደት መሰረታዊ የአቋምና የአስተሳሰብ ልዩነት ስላለኝኛ በአሁኑ ወቅት በምርጫ ቦርድ እየተካሄደ ያለው ሒደት የድርጅቱንም ሆነ የኢትዮጵያን ህዝብ ጥቅም የማያስጠብቅ ነው ብዬ በማመኔና እንዲህ አይነት አቋም ይዜ የቅንጅቱ ህዝብ ግንኙነት ሆኜ ብቀጥል ለቅንጅቱም ሆነ ለእኔ የሚጠቅም ሆኖ ባለማግኘቴ ነው ይህም አቋም ይዤም የህዝብ ግንኙነት (ቃል አቀባይ ሆኜ) ለመቀጠል እችገራለሁ። እኔን ፓርቲዬ ነው ወስኖ ያነሳኝ እንጂ ከቅንጅት ፈፅሞ አልወጣሁም። አሁንም የምክር ቤት አባል ሆኜ እቀጥላለሁ። በምርጫ ቦርድ የማጣራት ሂደት ላይ ሰፊ ልዩነት በመያዜ ያን ልዩነት ይዤ የህዝብ ግንኙነት አባል ለመሆንና መግለጫ ለመስጠት ስለሚከብደኝ ነው ከኃላፊነቴ የተነሳሁት» ብለዋል።</p>

<p>«በቅንጅት አሠራር መሠረት በአብላጫ ድምጽ ያለፈው ሃሳብ ይቀጥላል። ያሉት አቶ ልደቱ የሳቸው ሃሳብ ለጊዜው በአብላጫ ድምጽ ባለማለፉ የአብዛኛውን ሃሳብ ይዘው ለመቀጠል ተስማምተዋል።</p>

<p>በኢንተርኔት ቅንጅት ተከፋፈለ ተብሎ የተሰራጨ ዘገባ ፍፁም ሃሰት መሆኑን የጠቆሙት አቶ ልደቱ እሳቸው ለማንም የመገናኛ ብዙሀንም ያልተናገሩትን እንደተናገሩት ተደርጎ ተዛብቶ መቅረቡ አሳዝኗቸዋል። የኢትዮጵያ ህዝብ 3 ነገሮች ግልጽ ሊሆኑለት ይገባል ያሉት አቶ ልደቱ «አንደኛው በቅንጅት ውስጥ መከፋፈል የሚባል ነገር አለመኖሩን ሁለተኛው አሁንም የቅንጅት አባል ብቻ ሳይሆኑ የቅንጅቱ የምክር ቤት አባልም መሆናቸውን ሦስተኛ ከኃላፊነታቸው የለቀቁበት ምክንያት በምርጫው ማጣሪያ ላይ የአቋም ልዩነት ስላላቸው ያንን ልዩነታቸውን ይዘው ቃል አቀባይ ሆኖ ለመቀጠል ስለሚያስቸግራቸው ነው»</p>

<p>በጉዳዩ ላይ አስተያየት የሰጡት አዲሱ የቅንጅቱ የህዝብ ግንኙነት ኃላፊ ዶ/ር ሀይሉ አርአያ የሚከተለውን ብለዋል።</p>

<p>በጉዳዩ ላይ አስተያየት የሰጡት አዲሱ የቅንጅቱ የህዝብ ግንኙነት ኃላፊ ዶ/ር ሀይሉ አርአያ የሚከተለውን ብለዋል።</p>

<p>«አቶ ልደቱ አያሌው ከሥራ አስፈፃሚ ስልጣናቸው የለቀቁት የህዝብ ግንኙነት ሰብሳቢ ስለሆኑ ሲሆን በሥራ አስፈፃሚው ውስጥ እያንዳንዱ ፓርቲ የሚወክለው አንዳንድ ወንበር አለው። በዚህም መሠረት አቶ ልደቱ ከሰብሳቢነቱ ልነሣ ብለው በጠየቁት መሠረት የውስጥ አሠራርን የማስተካከል ሥራ ተሰርቷል። በማንኛውም ድርጅት ውስጥ ያለ አሠራር ነው። በማንኛውም የድርጅት አሠራር በዲሞክራሲያዊ ውይይት የተለያዩ ሀሳቦች ይቀርባሉ በመጨረሻም አብላጫው ድምፅ በውሣኔነት ይፀድቃል። በተለይ የህዝብ ግንኙነት ሥራ የተለየ ድርብ ኃላፊነትን የሚይዝ ነው። የአንድ አባልና የድርጅቱን አቋም ማንፀባረቅ አለበት። አቶ ልደቱ የግል አቋማቸውን ይዘው የህዝብ ግንኙነት ሥራ ለመሥራት ይቸግረኛል ባሉት መሠረት እንግዲያውስ የሚያስቸግርዎት ከሆነ ከችግሩ የምትወጡበትን መንገድ እናስተካክል ብለን ተቀብለናቸዋል። ይህን ውሣኔ የወሰነው ማስተካከል ይደረግልኝ ብለው ስለጠየቁ ነው።»</p>

<p>ዶ/ር ሀይሉ አያይዘውም «አንድ የፖለቲካ ድርጅት ትግል ሲያደርግ የተለያዩ አመለካከት ይይዛል። ዞሮ ዞሮ የሚወስነው በአብላጫ ድምጽ ነው።ይህ አሠራር በአቶ ልደቱ ላይ ችግር የፈጠረው የህዝብ ግንኙነት ኃላፊ ስለሆኑ ነው። ሌላ የሀላፊነት ቦታ ቢኖረው ችግር አይፈጥርም ነበር። ለውሣኔው ተገዢ ነኝ ይህን ውሳኔ በግሌ ለማቅረብ ግን ይቸግረናል ስላሉ ለአሰራር ይመች ዘንድ የሰው ኃይል ማደላደል ነበረብን። ሰው ነውና ያልተስማማበትን ሀሳብ እንደተስማማበት አድርጎ ማቅረቡ ይቸግረዋል። ይህ የአላማ ሳይሆን የአካሄድ ልዩነት ነው። እንዲህ አይነት ነገር መኖር አለበት። ይህ አሠራር ቅንጅት ውስጥ መኖር አለበት። ሁሉም የቅንጅት አባል የሚያምንበት ሀሳብ ይዞ የመጓዝ መብት አለው። ዞሮ ዞሮ በጉዳዮች ላይ ስምምነት የሚደረሰው በአብላጫ ድምፅ ነው።» ብለዋል።</p>


<p class="align-center"><a href="/Gazettas/AddisZena/info/AddisZena.sera.html">ከአዲስ ዜና ሰኔ 21 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/አዲስ፡ዜና/ማውጫ/1997/ሰኔ/21/አዲስ፡ዜና1.211097.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
