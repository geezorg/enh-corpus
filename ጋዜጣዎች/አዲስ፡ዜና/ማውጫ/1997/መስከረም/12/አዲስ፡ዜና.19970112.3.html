<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ቀነኒሳ የ2004 የዓለም ምርጥ አትሌት ተባለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ቀነኒሳ የ2004 የዓለም ምርጥ አትሌት ተባለ</h2>


<p>«ከብዙ ታላቅ ውድድሮችና ከጥሩ ውጤቶች በኋላ ይህ ሽልማት ወደ እኔመምጣቱ በጣም ልዩ ነገር ነው። እኔ በጣም ወጣት ነኝ ለኔ በዚህ ዕድሜዬ ይህንን ማግኘት ልዩ ስሜትን ይፈጥራል። በቀጣዩ የውድድር ጊዜ ይህንን ለመድገም እመኛለሁ። በመጨረሻ ማሸነፍ በመቻሌ በጣም እጅግ በጣም ተደስቻለሁ» ነበር ያለው የ22 ዓመቱ ወጣት አትሌት ቀነኒሳ በቀለ እሁድ ምሽት በሞንቴ ካርሎ የምርጦች ምርጥ መባሉ ሲነገረው።</p>

<p>ቀነኒሳ በ2004 ያለውን ብቃት ያሳየበት አመት ሲሆን ከክረምት እስከ በጋ ያስመዘገበው ውጤት እጅግ ከፍተኛ ነው። ቀነኒሳ በአቴንስ በ10ሺህ ሜትር የወርቅ፣ በ5 ሺህ ሜትር ደግሞ የብር ሜዳሊያዎችን ያገኘ ሲሆን በ5 ሺህና በ10 ሺህ ሜትር አዲስ ሪከርድ አስመዝግቧል። በአለም የአገር አቋራጭ ውድድርም ለሦስተኛ ጊዜ ድርብ ድል አስመዝግቧል።</p>

<p>የ2004 በሴቶች የአመቱ ምርጥ ተብላ ከቀነኒሳ ጋር የተመረጠችው ሩሲያዊቷ የምርኩዝ ዝላቅ ሻምፒዮና ዩሌና ኢዚንቫይቫ ነች። የ22 አመቷ አትሌት ዘንድሮ ምርጥ ሊያሰናት የቻለ በርካታ ክበረወሰኖችን አስመዝግባለች፣ አትሌቷ በአንድ አመት ውስጥ የቤት ውስጥ ውድድሯን ጨምሮ ስምንት ጊዜ የአለም ሪከርድ ሰብራለች።</p>

<p>ቅዳሜና እሁድ በሞንቴ ካርሎ በተደረገው የአለም የአትሌቲክስ የፍፃሜ ውድድር ኢትዮጵያዊያን አትሌቶች ከፍተኛ ውጤት አስመዝግበዋል። በ3 ሺህ ሴቶች መሰረት ደፋር፣ በ5 ሺህ ወንዶች ስለሺ ስህን አንደኛ ሲወጡ፣ ደጀኔ ብርሃኑ ሁለተኛ ወጥቷል። በ3 ሺ ሜትር ወንዶች ሙሉጌታ ወንድሙ ሶስተኛ ሆኖ አጠናቋል። በ5 ሺህ ሜትር ሴቶችም እጅጋየሁ ዲባባ ሶስተኛ ሆና አጠናቃለች።</p>

<p>በሌላ ዜና የአለም አትሌቲክስ ማህበር በየውድድር አይነቶች ከፋፍሎ በአመቱ ከአንድ እስከ ሃምሳ ያሉ አትሌቶችን ስም ዝርዝር አውጥቷል። በዝርዝሩ መሰረት ከወንዶች ከ3 ሺህ እስከ አገር አቋራጭ ባለው ምድብ ቀነኒሳ በቀለ በ1460 ነጥብ አንደኛ ሲሆን፣ ገብረእግዚአብሐር ገብረ ማርያም፣ ስለሺ ስህን እና ኃይሌ ገብረስላሴ ከሦስት እስከ አምስት ያለውን ደረጃ አግኝተዋል። ብርሃኑ ደጀኔ አስረኛ፣ ሙሉጌታ ወንድሙ 13ኛ፣ አብዮት አባተ 17ኛ፣ ማርቆስ ገነቴ 29ኛ፣ ታሪኩ በቀለ 34ኛ ሲሆኑ አበበ ዲንቄሳ 40ኛ ደረጃን አግኝቷል። በዚህ ምድብ በሴቶች ጥሩነሽ ዲባባ፣ እጅጋየሁ ዲባባና መሰረት ደፋር ከ2-4 ያለውን ደረጃ ሲይዙ ወቅነሽ ኪዳኔ 6ኛ ደራርቱ ቱሉ 8ኛ፣ ስንታየሁ እጅጉ 17ኛ፣ ጠይባ ኢርቆሶ 18ኛ ኢየሩሳሌም ኩማ 28ኛ፣ መሰለች መልካሙ 34ኛ ደረጃን አግኝተዋል። ከ1500 ሜትር ምድብ በሴቶች ቁጥሬ ዱለቻ 19ኛ፣ ሙሉጌታ ወንድሙ 28ኛ ደረጃን አግኝቷል።</p>


<p class="align-center"><a href="/Gazettas/AddisZena/info/AddisZena.sera.html">ከአዲስ ዜና መስከረም 12 ቀን 1997</a></p>

</body>
</html>	
