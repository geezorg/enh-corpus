<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ትምህርትን በሳተላይት መስጠት መጀመሩ ተቃውሞ ገጠመው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ትምህርትን በሳተላይት መስጠት መጀመሩ ተቃውሞ ገጠመው</h2>


<p>በመንግሥት ከፍተኛ ሰጭ በፕላዝማ ቴሌቪዥን አማካኝነት ለዘጠነናኛ ለአስረኛ ክፍል ተማሪዎች እየተሰጠ ያለው ትምህርት ተቃውሞ ገጠመው። ትምህርት ቢሮ በበኩሉ ትምህርቱ በሲዲ ተቀድቶ ለየትምህርት ቤቶቹ ስለተሰጠ በወረቀት መባዛት እንደሚችል ገለፀ።</p>

<p>ሰሞኑን በአዲስ አበባ አስተዳደር ስር ባሉ ትምህርት ቤቶች በተካሄደው የተማሪዎች፣ የወላጆችን የመምህራን ስብሰባ ላይ የተገኙ ወላጆች ሲናገሩ «ልጆቻችን የትምህርት አወሳሰድ ችግር አለባቸው። ሁሉንም ትምህርት ከመምህሩ የሚፈልጉ ሆነው ሳለ በቴሌቪዥን አማካኝነት እየተሰጠ ያለው ትምህርት ለልጆቻችን እጅግ ከባድ ነው። በፍጥነት የእንግሊዝኛ ቃል ኪሚናገረው የቴሌቪዥኑ መምህር ጋር እንዲጓዙ መደረጉ አግባብ አይደለም» ብለዋል።</p>

<p>መምህራኑ በበኩላቸው «መደበኛ መምህሩ ዘበኛ ነው የተደረገው። ትምህርት ሳይሆን ድራማ ነው። መምህሩ ክፍል ውስጥ ገብቶ ቴሌቪዥኑን ሲከፍትና ሲዘጋ ነው የሚውለው» ሲሉ ገልፀዋል።</p>

<p>ተማሪዎችም፤ ቴክኖሎጂው የሚጠላ ባይሆንም ሊጠቅማቸው እንዳልቻለና በብሔራዊ መልቀቂያ ውጤታቸው ላይ ከፍተኛ ተፅኖ ሊያደርስባቸው እንደሚችል ከወዲሁ ስጋታቸውን ገልፀዋል።</p>

<p>በአዲስ አበባ አስተዳደር ትምህርት ቢሮ የሥርዓት ትምህርት ዝግጅት ጥናትና ትምህርት ድጋፍ ሰጪ መምሪያ ኃላፊ ወ/ሮ ጥሩ አለም አያሌው ስለጉዳዩ ተጠይቀው ሲመልሱ፣ «ፕላዝማ አዲስ ቴክኖሎጂ በመሆኑ ለተማሪዎች ሊከብድ ይችላል ተብሎ ትምህርቱ በሲዲ ተቀድቶ ለት/ቤቶች ተሰጥቷል። በመሆኑም ትምህርቱን ተማሪው፣ መምህሩና ወላጅ በጋራ በወረቀት የሚባዛበትን መንገድ ት/ቤቶቹ ማመቻቸት አለባቸው» ሲሉ ገልፀዋል።</p>

<p>በተጨማሪም መምህራኑ ቴሌቪዥኑ የኛን ሥራ ይተካል በሚል ሥራቸውን መዘንጋት የለባቸውም። በትምህርቱ መሀል ለ10 ደቂቃ ጣልቃ እየገቡ ስለትምህርቱ ተጨማሪ ማብራሪያ መስጠት ይገባቸዋል ሲሉ ኃላፊዋ አሳስበዋል።</p>


<p class="align-center"><a href="/Gazettas/AddisZena/info/AddisZena.sera.html">ከአዲስ ዜና መስከረም 26 ቀን 1997</a></p>

</body>
</html>	
