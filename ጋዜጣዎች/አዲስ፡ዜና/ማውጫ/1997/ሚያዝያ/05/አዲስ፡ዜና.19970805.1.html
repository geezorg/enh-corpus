<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ታላቅ ድል እየጨበጥን ነው ኢንተር ሀወይ ኢህአዴግ ነው» አቶ ልደቱ አያሌው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«ታላቅ ድል እየጨበጥን ነው ኢንተር ሀወይ ኢህአዴግ ነው» አቶ ልደቱ አያሌው</h2>


<p>በተላለፍንባቸው መድረኮች ሁሉ ታላቅ ድል እየጨበጥን በመሆኑ በፍርሀትና በዛቻ ከዚህ በኋላ ድላችንን አሳልፈን ለመስጠት ከምርጫው ራሳችንን አናገልም ሲሉ የቅንጅት ለአንድነትና ለዴሞክራሲ የአመራር አካል ገለፁ። ኢህአዴግ በበኩሉ ቅንጅት ከሩዋንዳው ኢንተር ሀወይ ጋር የሚመሳሰል የጥፋት ሃይል ነው ይላል። ከትናንት በስቲያ በፓርቲዎች መካከል የተደረገውን ክርክር አስመልክቶ አቶ ልደቱ አያሌው ለአዲስ ዜና እንደገለፁት ኢህአዴግ በአፈናና በጦር ሃይል ምርጫውን ለማፈን እየሞከረ ሲሆን «ለሥልጣኑ ቀናዒ በመሆኑ በመሪዎቹ ላይ እርምጃ ለመውሰድ ምናልባትም ፋይሎችን እየደረደረ ይሆናል» ብለዋል።</p>

<p>ኢህአዴግ ተቃዋሚዎች ከ10 በመቶ በላይ መቀመጫ አያገኙም ብሎ በምገመት በመጀመሪያ ምርጫውን ዲሞራሲያዊ ለማድረግ አስቦ የነበረ ቢሆንም ኋላ ግን የህዝቡ ስሜት ሲነሳሳና 85 በመቶ የሚሆነውን የአገሪቱን ክፍል መቆጣጠር ስንጀምር መጀመሪያ የተከተለውን ስልት በመቀየር ሽብር ፈጥሮ ምርጫውን በአፈና ለማሸነፍ እየተሯሯጠ ነው ብለዋል።</p>

<p>ኢህአዴግ በየቤተክርስቲያኑና በየትምህርት ቤቶች ወረቀቶችን በመለጠፍ እርምጃ ለመውሰድ ቅድመ ሁኔታዎችን እያመቻቸ ነው የሚሉት አቶ ልደቱ በቅርቡም አውቶቡስ ውስጥ ፈንጅ ተገኘ ተብሎ በተፎካካሪ ፓርቲዎች ላይ ለማሳበብ ሙከራ ማድረጉን ገልፀዋል።</p>

<p>አሁን በሚሰራው ሥራ ቅንጅት ሳይሆን ራሱ ኢህአዴግ ነው ከሩዋንዳው ኢንተር ሀወይ ጋር የሚመሳሰለው ያሉት አቶ ልደቱ በደጋፊና በአባሎቻቸው ላይ ሽጉጥ መምዘዙን ህይወታችሁን ታጣላችሁ አርፋችሁ ተቀመጡ መባላቸውን ገልፀዋል።</p>

<p>በፓርቲዎች ክርክር ላይ አቶ አዲሱ ለገሰ ተቃዋሚዎች የብሄረሰቦችን መብት በማፈን አገር ለመበተን ተነስተዋል፣ ቅንጅትም ከሩዋንዳው ኢንተር ሀወይ የሚለይ አይደለም ብለዋል። «በቅንጅትም ስም የተደራጀው ሀይል አገሪቱን ወደ ጥፋትና የደም ጎርፍ የሚቀይር ነው፤ ኢትዮጵያ በሃይማኖት ተተረማምሳ እንድትተላለቅ ለማድረግ ቅንጅት ወደ ሽብር እያመራ ነው» በማለት እስካሁን ድረስ ታግሶ መቆየቱን ተናግረዋል።</p>

<p>አቶ ልደቱ በበኩላቸው «ማን አሸነፈ» ማን ፈንጅ፣ ጠማጅ ማን ተኳሽ፣ ማን ዘጋቢ፣ እንደሆነ የኢትዮጵያ ህዝብ ያውቀዋል» ካሉ በኋላ አገሪቱም የአንድ ግለሰብ የጠቅላይ ሚኒስትር መለስ ዜናዊ የግል ሀብት መሆኗን ተናግረዋል።</p>


<p class="align-center"><a href="/Gazettas/AddisZena/info/AddisZena.sera.html">ከአዲስ ዜና ሚያዝያ 05 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/አዲስ፡ዜና/ማውጫ/1997/ሚያዝያ/05/አዲስ፡ዜና1.050897.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
