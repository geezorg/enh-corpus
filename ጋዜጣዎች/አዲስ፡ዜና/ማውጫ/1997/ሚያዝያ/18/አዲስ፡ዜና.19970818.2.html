<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በአዲስ አበባ በተሰበሰበ ድምጽ ቅንጅት በ74 በመቶ ይመራል፤ ኢህአዴግ ይከተላል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center">በአዲስ አበባ በተሰበሰበ ድምጽ ቅንጅት በ74 በመቶ ይመራል፤ ኢህአዴግ ይከተላል</h2>


<p>በአዲስ አበባ ከተማ በተደረገው የህዝብ አስተያየት ቅንጅት ለአንድነትና ለዴሞክራሲ 74 በመቶ ድምጽ ሲያገኝ ኢህአዴግና የኢትዮጵያ ዴሞክራሲያዊ ሀይሎች ህብረት 21 እና 5 በመቶ ድምፅ በተከታታይ አግኝተዋል።</p>

<p>አዲስ ዜና ጋዜጣ አንድ የጥናት ቡድን በማዋቀር 400 የአዲስ አበባ ነዋሪዎች ላይ ባካሄደው ጥናት ድምፅ ከሰጡት 349 ነዋሪዎች መካከል ቅንጅት 259 ድምፅ በማግኘት በአንደኝነት ሲመራ ኢህአዴግ 76 ህብረት ደግሞ 17 ድምጽ በማግኘት ይከተላሉ። ድምፅ በተሰጠባቸው ቦታዎች ካዛቺንዝ፣ ስድስት ኪሎ፣ አዲሱ ገበያ፣ ሜክሲኮ፣ ሀያ ሁለት ማዞሪያ፣ ኡራኤል፣ ቀጨኔ መድሃኔአለምና ሾላ ካባቢዎች ሲሆኑ ለእያንዳንዱ ተጠያቂ ሥራውንንና ፆታውን እንዲገልጽ ከመጠየቁ በተጨማሪ 3 አማራጮች ያሉት 3 ጥያቄዎችን እንዲመልስ ተደርጓል።</p>

<p>የመጀመሪያ ጥያቄ የትኛውን ፓርቲ ይመርጣሉ የሚል ሲሆን ኢህአዴግ ቅንጅትና ህብረት ለምርጫ ቀርበዋል።ሶስቱ ፓርቲዎች ለምርጫ የቀረቡበት ምክንያት የአገኙትን የመገናኛ ብዙሀን መድረክ ምክንያት በማድረግ ሲሆን ቦታዎቹ የተመረጡት ደግሞ የመጀመሪያውን የጥናት ሒደት በእነዚህ ቦታዎች ላይ ለማድረግ በመወሰኑ ነው።</p>

<p>ለመጀመሪያ ጥያቄ ድምፅ ከሰጡት መካከል ቅንጅት 74 በመቶ፣ ኢህአዴግ 21 በመቶና ህብረት 5 በመቶ ድምጾችን አግኝተዋል።</p>

<p>በሁለተኛነት የቀረበው ጥያቄ «ምርጫው በሰላም ይጠናቀቃል?» ብለው ያምናሉ የሚል ሲሆን ለጥያቄው የሚሆኑ «አዎ ይጠናቀቃል፣ አይጠናቀቅም እና መገመት አልችልም»የሚሉ መልሶች በአማራጭነት ቀርበዋል። በዚህ መሠረት ድምጽ ከሰጡት 349 ሰዎች መካከል 156 ሰዎች ወይም 45 በመቶ ምርጫው በሰላም ይጠናቀቃል የሚል መልስ ሲሰጡ 114 ሰዎች ማለትም 32 በመቶ በሰላም አይጠናቀቅም ሲሉ፤ ቀሪዎቹ 79 ሰዎች ወይም 22 በመቶ የሚሆኑት ደግሞ «መገመት አልችልም» የሚል መልስ ሰጠዋል። በሦስተኛነት የቀረበው ጥያቄ «ኢህአዴግ ቢሸነፍ ስልጣን በሰላም የሚለቅ ይመስልዎታል?» የሚል ሲሆን ለዚህ ጥያቄ 345 ሰዎች ድምጽ ሰጥተዋል። በዚህ መሠረት 79 ሰዎች ወይም 22 በመቶ ኢህአዴግ ቢሸነፍ ስልጣን በሰላም የሚለቅ ይመስለናል ሲሉ፤ 54 በመቶው ወይም 187 ሰዎች ስልጣን በሰላም የሚለቅ አይመስለንም ብለዋል። ቀሪው 79 ሰዎች ማለትም 23 በመቶው «አላውቅም» የሚል መልስ ሰጥተዋል።</p>

<p>ጥናቱን በ3 ምዕራፍ ለማካሄድ የታሰበ ሲሆን ይህ የመጀመሪያው ምዕራፍ ነው።ጥናቱ በወረቀት ተፅፎ በመዝናናት እና በሥራ ላይ ያሉ ሰዎች እንደሞሉት የተደረጉ ሲሆን ነጋዴዎች፣ የቤት እመቤቶች፣ ሾፌሮች፣ የጋራዥ ሰራተኞች፣ ሥራ አጥ ወጣቶች፣ ሸማ ሰሪዎች ግምበኞች፣ መካኒኮች፣ መሀንዲሶች፣ መምህራን፣ ልብስ ሰፊዎች ሀኪሞች እና ዘበኞች ድምፅ ሰጥተዋል።</p>


<p class="align-center"><a href="/Gazettas/AddisZena/info/AddisZena.sera.html">ከአዲስ ዜና ሚያዝያ 18 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/አዲስ፡ዜና/ማውጫ/1997/ሚያዝያ/18/አዲስ፡ዜና2.180897.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
