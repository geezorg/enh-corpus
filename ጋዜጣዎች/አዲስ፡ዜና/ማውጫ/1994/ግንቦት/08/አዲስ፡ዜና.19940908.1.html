<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያ ንግድ ባንክ የውጪ አማካሪዎችን ሊያስገባ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የኢትዮጵያ ንግድ ባንክ የውጪ አማካሪዎችን ሊያስገባ ነው</h1>


<p>የኢትዮጵያ ንግድ ባንክ አሠራሩን ቀልጣፋና ዘመናዊ ለማድረግ አማካሪዎችን /ማናገመንት ቾንሱልታንት/ ከውጪ ሊያስገባ መሆኑ ታወቀ።</p>

<p>አቶ ግርማ አሰፋ የኢትዮጵያ ንግድ ባንክ ኰርፖሬት ኰምዩኒኬሽንስ ሥራ አስኪያጅ ለአዲስ ዜና እንደገለፁት አማካሪዎቹ በባንኩ የተለያዩ የሥራ ክፍሎች ውስጥ ሙያዊ ድጋፍ ይሰጣሉ።</p>

<p>በተለይም እንደ የመረጃ ሥርዓት /ኢንፎርማቲኦን ስይስተም/ ባሉት እና በሌሎቹም የባንኩ የሥራ ክፍሎች የሚደረገው የውጪ ባለሙያዎች ድጋፍ ባንኩን ዘመናዊና በኮምፒዩተር መረጃ የታገዘ አሠራር እንዲኖረው ያደርገዋል ተብሏል።</p>

<p>አማካሪዎቹን ለመቅጠር በሁለት ወራት ጊዜ ውስጥ ዓለም አቀፍ ጨረታም እንደሚወጣ ለማወቅ ተችሏል።</p>

<p>ምንም እንኳ ባንኩ በቂ ልምድ ያለው የሰው ኃይል ቢኖረውም ከጊዜው ጋር ለመራመድና ዘመናዊ የባንክ ሥርዓትን ለመከተል ከውጪ ባለሙያዎች ማስመጣቱ እንዳስፈለገ ገልጠው አመራሩ ግን ለውጪ ባለሙያዎች እንደማይሰጥ አስታውቀዋል።</p>

<p>ባንኩ ከዚህ ቀደም አስተዳደሩን ለውጪ ባለሀብቶች ለማኮናተር ዓለም አቀፍ ጨረታ አውጥቶ አንድ የውጪ ባንክ ካሸነፈ በኋላ ሥራው መሠረዙ ይታወሳል። የባንኩ ኃላፊዎች እንደገለጡት ለዚህ ምክንያቱ ንግድ ባንክ ስምምነቱ በኢትዮጵያ ሕግ መሠረት መታየት አለበት ሲል የውጪው ባንክ ደግሞ በእንግሊዝ ሕግ እንዳኝ በማለቱ በተፈጠረው አለመግባባት ነው።</p>

<p>ታዛቢዎች እንደሚሉት ባንኩ አሁን የውጪ አማካሪዎችን የሚያስገባው ከዓለም ባንክና ከዓለም አቀፉ የገንዘብ ድርጅት በተሰጠ መመሪያ ነው። ይሁንና የባንኩ ኮርፖሬት ኰምዩኒኬሽንስ ሥራ አስኪያጅ እንደገለጡት እነዚህ ዓለም አቀፍ ተቋማት ልምድን ከማካፈል እና ምክር ከመስጠት ያፈለ ሚና ሊኖራቸው እንደማይችል ገልጠዋል።</p>

<p>በተጨማሪም የባንኩ የቀድሞ ኃላፊዎች በመታሠራቸው እና የረጅም ጊዜ ልምድ ያላቸው ሠራተኞች ከ11 ወራት ላላነሰ ጊዜ ከሥራ በመታገዳቸው ባንኩ የተፈጠረበትን ክፍተት ለመሙላት ነው ባንኩ የውጪ አማካሪዎችን የሚያስገባው በማለት ታዛቢዎች ትንታኔ የሚሰጡ ሲሆን ባንኩ ግን በሌላ በኩል ምንም እንኳ በቂና የሰለጠነ የሰው ኃይል ቢኖረንም በዓለም አቀፍ ደረጃ ጥራቱን የጠበቀ አገልግሎት ለመስጠት እና በቴክኖሎጂውም ለመራመድየውጪ ባለሙያዎች ማስገባት የግድ መሆኑን አውስተዋል።</p>

<p>በተያያዘ ዜና የኢትዮጵያ ንግድ ባንክ ከመንግሥት ጋር የሥራ አፈፃፀም ፊርማቸውን ያኖራሉ። አቶ ግርማ አሰፋ እንደገለፁት ከዚህ ቀደም ከነበረው አሠራር ጋር ያለው መሠረታዊ ልዩነት ፊርማው በሰነዱ ውስጥ መካተቱ ነው።</p>

<p>ይህም አሠራሩን ዘመናዊ ከማድረጉም በተጨማሪ ኃላፊነትን እንደሚጨምርና ይህም ምርታማነትን እንደሚያሳድግ ተገልጧል። ካሁን ቀደም ባንኩ እንደሌላ የመንግሥት ተቋም ዕቅዱን ለመንግሥት አቅርቦ ከፀደቀ በኋላ በየሩብ ዓመቱ በሚደረግ ግምገማ ላይ የተመሠረተ ግንኙነት ነው የነበረው። በአዲሱ አሠራር ግን ሁለቱ ወገኖች /መንግሥትና ባንኩ/ ዕቅዱን ለማስፈፀም በፊርማ ማረጋገጫ በመስጠታቸው ኃላፊነታቸውና ተጠያቂነታቸው እንዲጨምር ያደርገዋል። ይህም የባንኩን አስተዳደር እና ሠራተኞች ለበለጠ ሥራ እንዲነሳሱ እንደሚያደርግ አቶ ግርማ ገልጠዋል።</p>

<p>ከባንኩ በተገኘው መረጃ መሠረት ስምምነቱ ከመጪው የበጀት ዓመት (ሐምሌ 1994) ጀምሮ ተግባራዊ ይሆናል።</p>


<p class="align-center"><a href="/Gazettas/AddisZena/info/AddisZena.sera.html">ከአዲስ ዜና ግንቦት 8 ቀን 1994</a></p>

</body>
</html>	














