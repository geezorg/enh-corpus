<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አንሚ ኢትዮጵያ የፈረመችውን የኃይል ሁኔታ ስምምነት ጥሳለች አለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">አንሚ ኢትዮጵያ የፈረመችውን የኃይል ሁኔታ ስምምነት ጥሳለች አለ</h1>


<p>ኢትዮጵያ በሰላም አስከባሪዎቼ እንቅስቃሴ ላይ የጣለችው እገዳና ቁጥጥር አሁንም እልባት አልተሰጠውም ሲል የተባበሩት መንግስታት ድርጅት አስታወቀ።</p>

<p>የአንሚ ተጠባባቂ ቃል አቀባይ ጌል ሴይንት በሰጡት ጋዜጣዊ መግለጫ እንዳስታወቁት ኢትዮጵያ የፈረመችውን የኃይል ሁኔታ ስምምነት (ጽታቱስ ኦፍ ፎርቸስ ኣግረአመንት) በመጣስ የአንሚ አባላት እየተፈተሹ ነው።</p>

<p>ኢትዮጵያ ግንቦት 9 2002 ጀምሮ እገዳውንና ቁጥጥሩን ማድረግ የጀመረችው አንሚ ባድመን ለጋዜጠኞች ማስጐበኘቱን ተከትሎ ነበር።</p>

<p>በዚህም መሠረት የአንሚ አባላት በአካባቢው ሲንቀሳቀሱ ፓስፓርታቸውን እንዲያሳዩ ይጠየቃሉ፤ ፍተሻም ይከናወንባቸዋል።</p>

<p>ስለጉዳዩ የተጠየቁት የአንሚ ተጠባባቂ ቃል አቀባይ ጌል ሴይንት የቁጥጥር ኬላዎቹ መቼ እንደሚነሱ የታወቀ ነገር የለም ሲሉገልፀዋል።</p>

<p>እስከማውቀው ድረስ ሁኔታው እንደበፊቱ እንደቀጠለ ነው ያሉት ተጠባባቂ ቃል አቀባይዋ አሁንም በአንሚና በኢትዮጵያ ባለሥልጣናት መካከል ውይይት እየተካሄደ መሆኑን ገልፀዋል።</p>

<p>በድርጅቱ የኢትዮ ኤርትራ ሠላም አስከባሪ ተልዕኮ /አንሚ/ እንዳለው ጉዳዩን ለማስወገድ ውይይት ጀምሯል፤ የሕግ ሠዎችም ኢትዮጵያ የተስማማበትን ሕግ መጣሷንና አለመጣሷን ለማወቅ መረጃዎችን እየመረመሩ ነው።</p>

<p>ይህ የኢትዮጵያ እገዳ አገሪቱ ከተባበሩት መንግስታት ድርጅት ጋር የፈረመችውን የኃይል ሁኔታ ስምምነት (ጽታቱስ ኦፍ ፎርቸስ ኣግረአመንት) የሚጥስመሆኑን አንሚ እንደሚያምን ተገልጿል።</p>

<p>በውጭ ጉዳይ ሚኒስቴር የኢንፎርሜሽንና ዶክዩመንቴሽን ተጠባባቂ ዋናዳይሬክቶሬት አቶ መስፍን እንድሪያስ ለአዲስ ዜና እንዳሉት ግን ኢትዮጵያ በአልጀርስ ከፈረመችው ስምምነት ውጭ የምታደርገው ፍተሻ የለም።</p>

<p>ቀደም ሲል አንሚ ከስምምነት ውጭ በሆነ መልኩ ጋዜጠኞችን ወደ ባድመ ለማስገባት ሲሞክር የተወሰዱ እርምጃዎች ከመኖራቸው ውጭ በአሁኑ ወቅትበአንሚ አባላት ላይ የሚደረግ ምንም ዓይንት ፍተሻ መኖሩን አቶ መስፍንአስተባብለዋል።</p>

<p>የኃይል ሁኔታ ስምምነት የመንግስታቱ ድርጅት የሠላም አስከባሪ ኃይል ተግባሩን ያለአንዳች መሠናክል እንዲወጣ በአባል አገራት መካከል የሚደረግ ስምምነት ነው።</p>


<p class="align-center"><a href="/Gazettas/AddisZena/info/AddisZena.sera.html">ከአዲስ ዜና ግንቦት 28 ቀን 1994</a></p>

</body>
</html>	














