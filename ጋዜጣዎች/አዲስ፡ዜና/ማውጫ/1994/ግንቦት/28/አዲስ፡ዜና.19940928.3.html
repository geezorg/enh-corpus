<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በመንግሥት መ/ቤቶች ተለዋዋጭ የሥራ ሰዓት ተግባራዊ ሊሆን ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በመንግሥት መ/ቤቶች ተለዋዋጭ የሥራ ሰዓት ተግባራዊ ሊሆን ነው</h1>


<p>የሲቪል ሰርቪሱን የጊዜ አጠቃቀም ችግር ለመፍታት ተለዋዋጭ የሥራ ሰዓትን መጠቀም አማራጭ መፍትሔ መሆኑን በፌዴራል ሲቪል ሰርቪስ ኮሚሽን የህዝብ ግንኙነት ክፍል ተወካይ አስታወቁ።</p>

<p>ተወካዮ አቶ ይልማ ጥበቡ እንዳስታወቁት በሰው ኃይል አስተዳደር ማሻሻያ ንዑስ ፕሮግራም ሥር የተዋቀረው የሥራ አስፈፃፀም ምዘናና የጊዜ አጠቃቀም ፕሮጀክት በሲቪል ሰርቪሱ የተሻለ የጊዜ አጠቃቀም ሥርዓትን ለመዘርጋት ጥናት አካሂዶ ተለዋዋጭ የሥራ ሰዓትን መጠቀም ውጤታማ እንደሚያደርግ ውሳኔ ላይ ተደርሷል።</p>

<p>ተለዋዋጭ የሥራ ሰዓት ሠራተኞች በቀን፣ በሳምንትና በወር የሚሠሩባቸው የሥራ ሰዓቶች እንደተጠበቁ ሆኖ የሥራ መግቢያና መውጫ ሰዓትን በተመለከተ ልዩ ምክንያት ሲኖራቸው ከመደበኛው የሥራ ሰዓት አርፍደው እንዲገቡ፣ ቀድመው እንዲመጡ ወይም በመሀሉ የሚደረግበት የአሠራር ሂደት መሆኑን አቶ ይልማ አስረድተዋል።</p>

<p>መሥሪያ ቤቱ ለሠራተኞቹ ይህን ዕድል ሲሰጥ ለነሱ ያለውን አሳቢነትናተቆርቋሪነት በመገንዘብ ሥራቸው ላይ ትጋት ሊያሳዩ ይችላሉ የሚል እምነት መኖሩን አቶ ይልማ ገልፀው ህፃናት ልጆች፣ የታመመ ቤተሰብና መሰልችግር ያላቸው ሠራተኞች ተጠቃሚ ይሆናሉ ብለዋል።</p>

<p>አሠራሩን ተግባራዊ ለማድረግ ጥብቅ የመቆጣጠሪያ ዘዴን አብሮ ማዘጋጀት እንደሚያስፈልግ አቶ ይልማ አስረድተው እያንዳንዱ መሥሪያ ቤት ካለው የሥራ ባህሪ አኳያ ተለዋዋጭ የሥራ ሠዓት ሊተገበርባቸው የሚችሉ የሥራ መደቦችንና የሠራተኛ ችግሮችን አጥንቶ ተግባራዊ ያደርጋል ብለዋል።</p>

<p>ተለዋዋጭ የሥራ ሰዓት አጠቃቀምን በተመለከተ ከተለያዩ መሥሪያ ቤት የተሰበሰበ አብላጫው አስተያየት ጥብቅ ቁጥጥርና ክትትል ከተደረገበት ጥሩ ውጤት ያስገኛል የሚል መሆኑና ከሚቀጥለው ዓመት ጀምሮ እንደሚተገበር አቶ ይልማ ተናግረዋል።</p>


<p class="align-center"><a href="/Gazettas/AddisZena/info/AddisZena.sera.html">ከአዲስ ዜና ግንቦት 28 ቀን 1994</a></p>

</body>
</html>	














