<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሄጉ ውሳኔ ሰፊውን የኢሮብ መሬት ለኤርትራ የሚሰጥ ነው ተባለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የሄጉ ውሳኔ ሰፊውን የኢሮብ መሬት ለኤርትራ የሚሰጥ ነው ተባለ</h1>


<p>አዲስ አበባ ባለፈው ወር ዘ ሄግ ላይ የተሰየመው የኢትዮ-ኤርትራ የድንበር ኮሚሽን ያሳለፈው ውሳኔ ከባድመ የተጨማሪ የኢሮብን ከፊል መሬት ለኤርትራ የሚሰጥ በመሆኑ ውሳኔውን እንደሚቃወሙት በሰሜን አሜሪካ የሚኖሩ የኢሮብ ተወላጆች አስታወቁ።</p>

<p>ተወላጆቹ እንዳስታወቁት ኤርትራ ኢትዮጵያን ከመውረሯ በፊት ምንም ዓይነት የይገባኛል ጥያቄ በኢሮብ ላይ አላነሳችም።</p>

<p>የኢሮብ ነዋሪዎች ከ10 ዓመት በፊት በተደረገው የኤርትራ ሕዝብ ውሳኔምንም ዓይነት ድምፅ አለመስጠታቸው እየታወቀ ከፊሉ የኢሮብ መሬት በኤርትራ እንዲተዳደር መወሰኑ ተወላጆቹን አስቆጥቷል።</p>

<p>ኢሮብ በአድጋዲአረ፣ ቡክናይተአረ እና ሓሳባላ በመባል የምትከፈል ሲሆን ከእነዚህ ውስጥ ለሙና በጣም ጠቃሚው የአድጋዲአር እና ቡክናቲ አካባቢዎች በኤርትራ እንዲተዳደሩ ተወሰኗል።</p>

<p>ቀድሞ አያቶቻቸውን ያመሰገኑት የኢሮብ ተወላጆች በ1904 በኢትዮጵያናበጣሊያ የድንበር ኮሚሽን በተደረገው የይገባኛል ድርድር ላይ ጣሊያን ኢሮብን በአካለጉዛይ ውስጥ አካታ ለማስተዳደር የጠየቀችው ጥያቄ ውድቄእንደሆነባት አስታውሰዋል።</p>

<p>በሁለቱ አገሮች መካከል ያለው ግጭት የኢሮብ መሬት እንዳያሣጣና ከዚህ በፊት የነበሩ ውሎችን መጣስ እንደሌለበት ተወላጆች አሳስበዋል።</p>

<p>በመሆኑም የኢትዮጵያ መንግስት ኢሮብ የኢትዮጵያ ግዛት ሁና እንድትቀጥል እርምጃዎችን መውሰድ እንዳለባትና የድንበር ኮሚሽኑም ያሳለፈውን ውሳኔ በድጋሚ እንዲያጤነው ጠይቀዋል።</p>

<p>ተወላጆቹ እንዳሉት ለረጅም ዓመታት ከኢትዮጵያ ሕዝብ ጋር የተቆራኘ ባህልና ታሪክ ያላትን ኢሮብን ገንጥሎ ለኤርትራ ማድረግ ለአካባቢው ዘላቂ ሠላም እንዳይሰፍን ያደርገዋል።</p>

<p>የሁለቱ መንግሥታት የድንበር ኮሚሽኑ በአስር ሺዎች የሚቆጠሩ ሰዎችን ከግምት ውስጥ አላስገባም ያሉት ተወላጆቹ የሰዎችን ፍላጐትና መብት በመተው በመሬት ላይ ብቻ መደራደር የሰዎችን የሰብዓዊ መብት የጣሰ ወንጀል ነው ብለዋል።</p>

<p>ተወላጆቹ ከአራት የጦርነትና የስቃይ አመታት በኋላ ፍትህ እናገኛለን ብለው ቢጠብቁም የሰሙት ግን የሚያስደነግጥ ነው።</p>

<p>እነዚህ የኢሮብ ተወላጆች አግባብ ያልሆነውን የሄጉ ውሳኔ ከመፅናቱ በፊት ባለው አንድ ወር ጊዜ ውስጥ የኢትዮጵያ መንግስት የተቃውሞ ድምፁን እንዲያሰማ ጥሪ አቅርበዋል።</p>

<p>ከአንድ ወር በፊት በተደረገው የሄጉ ውሳኔ የኢትዮጵያ መንግሥት የጠየጠየቅሁትን አግኝቻለሁ ብትልም የኮሚሽኑ ካርታ ግን በርካታ የኢትዮጵያ ግዛቶች ለኤርትራ እንደተሰጠ ያመለክታል።</p>

<p>በሰሜን አሜሪካ የሚኖሩ የኢሮብ ተወላጆች የአነሱት ጥያቄ ላይ የውጭጉዳይ ሚኒስቴር ምላሽ ምን እንደሆነ ለማወቅ ያደረግነው ጥረት አልተሳካም።</p>


<p class="align-center"><a href="/Gazettas/AddiaZena/info/AddisZena.sera.html">ከአዲስ ዜና ግንቦት 21 ቀን 1994</a></p>

</body>
</html>	














