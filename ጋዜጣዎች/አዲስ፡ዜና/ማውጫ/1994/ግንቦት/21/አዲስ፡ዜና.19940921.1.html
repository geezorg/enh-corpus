<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ዶ/ር ነጋሶ አገራችን አሁንም በአደጋ ውስጥ ነች አሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ዶ/ር ነጋሶ አገራችን አሁንም በአደጋ ውስጥ ነች አሉ</h1>


<p>አዲስ አበባ በቅርብ ሁለት የመንግሥት ባልሥልጣናት በቴሌቪዥንና በጋዜጣ የተናገሩት እንዳስደነገጣቸውና አገሪቱም በአደጋ ሥጋት ውስጥ መሆኗ እንዳሳሰባቸው የቀድሞው ፕሬዝዳንት ዶ/ር ነጋሶ ጊዳዳ ገለጹ።</p>

<p>ዶ/ር ነጋሶ ግንቦት 8 ቀን 1994 ዓ.ም የሮያል ኮሌጅ የአዲስ አበባ ካምፓስ በዓሉ በሚያከብርበት ወቅት ተገኝተው ባደረጉት ንግግር ሥጋቱን ያመጣባቸው ባለስልጣናቱ ተማሪዎችን በተገቢው የሰላማዊ ሰልፍና ረብሻ መቋቋሚያና መቆጣጠሪያ መሣሪያ ከመጠቀም ይልቅ ለምን በጥይት እንዲገደሉ አደረጋችሁ ሲባሉ "እኛ ገንዘብ ያለንም፣ ያለችውንንም ሆነ በብድርናበልመና ያመጣናትን ገንዘብ ለልማት እንጠቀማለን" ማለታቸው የልማት ማዕከልና ዓላማ የሆነውን የሰው ልጅ በጥይት ቢቆላ ግድ የለንም እንደማለት እንደሚቆጥሩት ገልፀዋል።</p>

<p>ባለሥልጣናቱን የማሳጣት ፍላጐት የሌሎች መሆኑን የጠቀሱት ዶክተር ነጋሶ "ባለፉት 11 ዓመታት በቁጥር የደርግን ባያክልም በጠባብነት፣ በትምክህተኝነት፣ በፀረ አብዮተኛነትና በፀረ አንድነት ፈርጅን ስንቱን ነው የገደልነው? ያለፍትህ በእስር ቤት ያጐርነውና ካገር እንዲሰደድ ያደረግነው" ሲሉ ጠይቀዋል።</p>

<p>"የስብዓዊና ዴሞክራሲያዊ መብቶች ሲጣሱና ፍትህ ሲጓደል እያዩ 'እኔን ምን አገባኝ 'እንጀራ ይሻለኛል' የሚሉ አባባሎች በየዕለቱ እንደሚሰሙና 'ለእንጀራ'ለሆድ' ለዕለት ጉርስ ተብሎ ማጨብጨብ ወይም ዝም ማለት ድህነትና ኋላቀርነትን ያመጣብን መቅሰፍት ሆኖ ይሰማኛል" ብለዋል።</p>

<p>ዶክተር ነጋሶ በማያያዝም አንዳንድ ተቃዋሚዎች በሕገ-መንግስታዊ በሕጋዊና በሰላማዊ መንገድ ከመንቀሳቀስ፤ ወደ ትጥቅ ትግልነት ያመሩትህዝባችን ደኸየ ኋላቀር ሆነ፤ ከጨቋኝ ሥርዓት ነፃ አውጥተነው ወደ ልማት የምንመራው የትጥቅ ትግልን በማካሄድ ብቻ ነው እንደሚሉ ገልፀው በልማት ስም መሰዳደብና ያለመደማመጥ መኖሩን ተናግረዋል። "እነዚህ ጉዳዮችም አገራችን እጅግ ድሃና ኋላቀር በመሆኗ ስር በሰደደ ኢኮኖሚያዊና ማኅበራዊ ችግሮች ውስጥ መውደቋ ብቻ ሳይሆን በከፍተናኛ የፖለቲካ ሞራል ውድቀት አደጋ ውስጥ መሆኗን ይገልፃሉ ብዬ አምናለሁ" ብለዋል።</p>

<p>እነዚህን ችግሮች ለማስወገድ ትምህርት በተለይም የከፍተኛ ትምህርትተቋማት መስፋፋት ትልቅ አስተዋፅፆ ያደርጋሉ ብለው እንደሚያምኑ የገለፁት ዶክተር ነጋሶ የተማረ ሰው ሁኔታዎችን በትክክል ሊያጤን የሚችልና ችግሮችን ለይቶ መፍትሔ ለመጠየቀና ተግባራዊ ለማድረግ ብቃት እንዳለውተናግረዋል።</p>


<p class="align-center"><a href="/Gazettas/AddisZena/info/AddisZena.sera.html">ከአዲስ ዜና ግንቦት 21 ቀን 1994</a></p>

</body>
</html>	














