<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በበጀት ዓመቱ ማስረጃ ያልተገኝለት ከ200 ሚሊዮን ብር በላይ ወጪ ተገኘ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በበጀት ዓመቱ ማስረጃ ያልተገኝለት ከ200 ሚሊዮን ብር በላይ ወጪ ተገኘ</h1>


<p>በተለያዩ የአሰራር ጉድለቶች ባለፈው በጀት ዓመት ከ18.8 ሚሊዮን ብር በላይ ጉድለትና ማስረጃ ሳይቀርብ በወጪ የተመዘገበ ከ200 ሚሊዮን ብር በላይ መገኘቱን የፌዴራል ዋና ኦዲተር ገለፁ።</p>

<p>አቶ ለማ አርጋው የፌዴራል ጠቅላይ ኦዲተር ትናንት ለህዝብ ተወካዮች ም/ቤት ባቀረቡት "የፌዴራል ዋና ኦዲተር የ1993 በጀት ዓመት አጭር መግለጫ" ባለ 25 ገጽ ሪፖርት ላይ መ/ቤቶቹ ካለባቸው የበጀት ችግር የዋና ዋናዎቹን በቁጥር አስደግፈው አቅርበዋል።</p>

<p>በ1993 በጀት ዓመት ኦዲት በተደረጉ መ/ቤቶች ብር 3,86,77.6ከመመሪያ ውጭ ተከፍሎ መገኘቱ በኦዲት ሪፖርቱ ላይ ተጠቅሷል። ከእነዚህ መ/ቤቶች ውስጥ የኢትዮጵያ ቴሌቪዥን፣ የኢትዮጵያ ሬዲዮ ድርጅት፣ ብሔራዊ ፈተናዎች ድርጅት እንደሚገኙበት ተጠቅሷል።</p>

<p>ከመንግሥት ዕቃ ግዥ ደንብና መመሪያ ውጭ በ1993 ዓ.ም የብር 15 ሚሊዮን 660 ሺህ 958.0 ዋጋ ያላቸው ግዥዎች መፈጸማቸውን የዋናው ኦዲተር ሪፖርተር ጠቁሟል። ከእነዚህ ውስጥ የኢትዮጵያ ሬዲዮ ድርጅት፣ በፖሊስ ሠራዊት ማዕከላዊ ቢሮ፣ በድሬዳዋ ሥራና ከተማ ልማት መምሪያ፣ በሕዝብ ተወካዮች እና ፌዴሬሽን ም/ቤቶች ጽ/ቤት ደንብና መመሪያን ሳይከተሉ ግዥ መፈጸማቸውና እያንዳንዳቸው ምን ያህል ወጪ እንዳደረጉ በዝርዝር ተጠቅሷል። </p>

<p>የፌዴራል መንግሥቱ ለክልል መንግሥታት የሰጠውን የድጋፍና ልዩ ድጎማ ኦዲት በተመለከተም በሪፖርቱ ተጠቅሷል። በመሆኑም በ1993 ለበጀት ዓመት የፌዴራል መንግሥት ከመደበው በጀት 3. ቢሊዮን ብር ከፍተኛ ድርሻ በያዙት ከተማ ልማት፣ ማዕድን ኃይልና ኢነርጂ፣ ጤና እና ትምህርት ዘርፍ ትኩረት በመስጠት በአፋር፣ በአማራ፣ በሶማሌ፣ በቤንሻንጉል ጉምዝ፣ በደቡብ ሕዝቦች፣ በጋምቤላ እና በሐረሪ ብሔራዊ ክልል መንግስታት ኦዲት መከናወኑን ዋና ኦዲተሩ ገልጸዋል።</p>

<p>የአፋር ክልል ሂሳብ በታየበት ወቅት በአጎራባች ክልል መንግሥታት ለሚከናወነው የልማት ሥራ ተብሎ በባንክ ለተላከው 39 ሚሊዮን ብር ተገቢውየወጪ ማስረጃ አለማቅረቡ፣ በአማራ ክልል ውሃ ማዕድንና ኢነርጂ ቢሮ ብቻ ከ105 ሚሊዮን ብር በላይ የሰነድ ሂሳብ መገኘቱን፣ የተሟላ የወጪ ማስረጃ ሳይቀርብ 86. ሚሊዮን በወጪ ተመዝግቦ ተገኝቷል የሚሉት ለአብነት የሚጠቀሱ ናቸው።</p>

<p>ዋናው ኦዲተር በሪፖርቱ ላይ በልዩ ልዩ ክፍሎች ለቀረቡት ድክመቶችናለሌሎች በአፈጻጸም ውስጥ ለተመለከቱ ችግሮች ምክንያቶችን አቅርበዋል። ከእነዚህ ውስጥ የተጠናከረ ተጠያቂነት በየደረጃው አለመኖርና የሂሳብና የኦዲት ሙያ እድገት ኋላ መቅረት በዋናነት ተጠቅሰው ማብራሪያ ቀርቦባቸዋል።</p>

<p>በጠቅላይ ኦዲተሩ የተደረጉ ጥረቶችም በሪፖርቱ የቀረቡ ሲሆን የኦዲተሮችን የሙያ ብቃት አረጋግጦ ፈቃድ መስጠቱን፣ መቆጣጠሩንና በአንዳንዶቹ ላይ ደግሞ የዲሲፒሊን እርምጃ መውሰዱን እንዲሁም ለተለያዩ ድርጅቶች ኦዲትን በተመለከተ ሥልጠና መሰጠቱን ገልጸዋል።</p>

<p>መ/ቤቱ አጋጠሙኝ ባላቸው ችግሮች ውስጥ የሰው ኃይል እጥረት እንዳለበት ጠቅሷል። ላሉትም ሰራተኞች የደመወዝ ማሻሻያ ማድረግ የሚያስፈልግ መሆኑን አስታውሶ የዚህ ጥናት ለም/ቤቱ ቀርቦ እስካሁን ምላሽ እንዳላገኘ ጠቅሰዋል።</p>

<p>በማዕከልና በክልል መ/ቤቶች የደረሰውን የገንዘብ ጉድለት በተመለከተ ለሕዝብ ተወካዮች ም/ቤት ከዚህ ቀደም ሪፖርት ቢደረግም የተወሰደ እርምጃ አለመኖሩንም የጠቅላይ ኦዲተሩ ሪፖርት አመልክቷል።</p>

<p>ሪፖርቱን ተከትሎ የም/ቤቱ አባላት ለፌዴራል ጠቅላይ ኦዲተር ምስጋናቸውን ያቀረቡ ሲሆን የተለያዩ ጥያቄዎችንም አቅርበዋል።</p>

<p>"ም/ቤቱ ከዚህ ቀደም የቀረበለትን የኦዲተር ሪፖርት መሰረት አድርጎ ምን እርምጃ ወሰደ?" በማለት ለአፈ ጉባዔው ጥያቄ ቀርቧል። የኦዲት ሪፖርቱን ጠቅላይ ኦዲተር ለጠቅላይ ሚኒስትሩ እንደሚያቀርብም እንደሆነ ተጠይቆ እንደሚቀርብ ተገልጿል።</p>

<p>በትላንትናው ዕለት ም/ቤቱ በስምንት አጀንዳዎች ላይ ተወያይቷል። ከኦዲት ሪፖርቱ ሌላ የ1995 ዓ.ም የበጀት ሪፖርት፣ የኢንቨስትመንት ረቂቅአዋጅና የቴሌኮሙኒኬሽን አዋጅን ለማሻሻል የወጣውን ረቂቅ አዋጅ የመሳሰሉት ይገኙባቸዋል።</p>


<p class="align-center"><a href="/Gazettas/AddisZena/info/AddisZena.sera.html">ከአዲስ ዜና ሰኔ 26 ቀን 1994</a></p>

</body>
</html>	














