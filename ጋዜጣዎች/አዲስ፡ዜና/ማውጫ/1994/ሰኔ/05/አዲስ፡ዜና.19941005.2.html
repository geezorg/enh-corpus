<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያ ቴሌቪዥን ኦሮምኛ ክፍል ኃላፊ ተነሱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የኢትዮጵያ ቴሌቪዥን ኦሮምኛ ክፍል ኃላፊ ተነሱ</h1>


<p>በኦህዴድ ሊቀመንበር አባዱላ ገመዳና በኦሮሚያ ክልል ርዕሰ መስተዳድር ጁነዲን ሳዶ እንዲሁም በአንዳንድ ከፍተኛ የኦህዴድ ካድሬዎች አፍቃሪ ኦነግ ነው እየተባለ ሲወቀስ የነበረው የኢትዮጵያ ቴሌቪዥን የኦሮሚኛ ማስተባበሪያ ክፍል ኃላፊው ከቦታቸው ተነሱ።</p>

<p>የደረሱን መረጃዎች እንደሚጠቀሙት ኃላፊው አቶ ተስፋዬ ፍሪሳ የተነሱት ከአለፈው ዓርብ ጀምሮ ሲሆን በምትካቸው የተሾሙትም የተወካዮች ምክር ቤት አባል የሆኑት አቶ ጫልቺሳ ቶሎሳ ናቸው።</p>

<p>አቶ ጫልቺሳ በአዲስ ሥልጣን ወደ ኃላፊነት በመምጣት ዓርብ ዕለት ከመላው የኦሮምኛ ክፍል ሠራተኞች ጋር ትውውቅ ሲያደርጉ በተመሳሳዩም ከራዲዩ ፋና የተመረጡ ሦስት ጋዜጠኞች ኦሮምኛ ክፍሉን በመቀላቀል ትውውቁ ላይ ተገኝተዋል።</p>

<p>ይህ እርምጃ ከመወሰዱ በፊት የመከላከያ ሚኒስትሩ አቶ አባዱላ ገመዳና የኦሮሚያ ክልል ርዕሰ መስተዳድር አቶ ጁነዲን ሳዶ የክፍሉን ሠራተኞች በአፍቃሬ ኦነግነት ሲከሷቸው ይሰሙ እንደነበር ታውቋል።</p>

<p>ሠራተኛው እስከዛሬ ድረስ በከፍተኛ ውዥንብርና አለመረጋጋት ውስጥ የከረመ ቢሆንም ከዓርብ ዕለት ጀምሮ የታየው ሁኔታ ብዙም አስጊ እንዳልሆነ እየተነገረ ነው። የመጀመሪያው እርምጃ የተወሰደባቸው ኃላፊ የነበሩት አቶ ተስፋዬ ፍሪሳ በዓርቡ ስብሰባ ላይ ሌላ የሥራ ድርሻ በደብዳቤ እንደሚገለፅላቸው ተነግሯቸዋል። ለሠራተኛውም አሁን የተወሰደ የማባረር እርምጃ ባይኖርም በቅርብ ጊዜ ውስጥ የሁሉም ሠራተኛ ማንነት መጣራት እንደሚጀምር በግልፅ እንደተነገረው ምንጮቻችን ገልፀዋል።</p>

<p>አዲሱ ተሿሚ አቶ ጫልቺሳ ቶሎሳ የምክር ቤት አባል ከመሆናቸው ጋር ተያይዞ ደመወዝ የሚወስዱትም ከምክር ቤት እንደሆነ ሲታወቅ የተቀሩት ሦስቱ ጋዜጠኞች ደግሞ በራዲዮ ፋና ውስጥ በካድሬነት የሚታወቁ እንደሆኑ ተጠቁሟል።</p>


<p class="align-center"><a href="/Gazettas/AddisZena/info/AddisZena.sera.html">ከአዲስ ዜና ሰኔ 5 ቀን 1994</a></p>

</body>
</html>	














