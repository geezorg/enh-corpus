<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የትግራይ ክልል ም/ቤት አፈ-ጉባዔ በባድመ ጉዳይ ማብራሪያ ጠየቁ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የትግራይ ክልል ም/ቤት አፈ-ጉባዔ በባድመ ጉዳይ ማብራሪያ ጠየቁ</h1>


<p>ኢትዮጵያ የባድመን ዕጣ ፈንታ አስመልክቶ ከድንበር ኮሚሽኑ ማብራሪያ መጠየቅ እንደሚገባት የትግራይ ብሔራዊ ክልላዊ መንግሥት ምክር ቤት አፈ-ጉባዔ ዶ/ር ሰለሞን እንቋይ መናገራቸውን ኢሪን የተሰኘው የተባበሩት መንግስታት የዜና ወኪል ዘገበ።</p>

<p>የድንበር ኮሚሽኑ ውሳኔ በኤርትራ ድንበር አካባቢ የሚገኙ ነዋሪዎችን እያደናገረ እንደሚገኝ የገለጹት ዶ/ር ሰለሞን እንቋይ "የድንበር ኮሚሽኑ አስቀድሞ ሁሉን ግልፅ ማድረግ ነበረበት። ያ ቢሆን ኖሮ የነገሮች ቁርጥ ይታወቅ ነበር። ሕዝቡ በወረቀት ላይ የተሳለውን መስመር በእርግጠኝነት የት ቦታ እንዳረፈ ሊያውቅ አይችልም" ሲሉ መቀሌ ላይ ለጋዜጠኞች አስረድተዋል። ሆኖም ባድመ የት እንደምትገኝ "ምንም ዓይነት ጥርጥር" ሊኖር እንደማይችል ጨምረው ተናግረዋል።</p>

<p>"ከዚህ በፊት በአንዱ አገር አስተዳደር ስር የቆዩ ቦታዎች በሙሉ ለዚያው አገር እንዲመለሱ ተደርጐ የተወሰነ ከሆነ ባድመ የኢትዮጵያ ትሆናለች። ባድመ ከዚህ በፊት በኤርትራ ተስተዳድራ ስለማታውቅ ምንም ችግር አይኖርም" ሲሉ ገልፀዋል።</p>

<p>ሆኖም ይህን ሁሉ የሚናገሩት መንግስትን በመወከል ሳይሆን የራሳቸውን አመለካከት ብቻ በመግለፅ እንደሆነ ዶክተር ሰለሞን መናገራቸውን ኢሪን ጠቁሟል።</p>

<p>በተያያዘ ዜና በኬንያ የኤርትራ ምክትል አምባሳደር ተወልደ መድህን ተስፋ ማርያም "የድንበር ውሳኔውን ሁሉም ሰው ሊያየው የሚችል ጉዳይና ይግባኝም የማይጠየቅበት ነገር ነው። ቃሉ የሚታመን ከሆነም የኢትዮጵያ መንግስት ጭምር ይሄንኑ አረጋግጧል። ባድመን ማን ነበር ያስተዳድራት የነበረው ብሎ በአሁኑ ሰዓት ማሰብ የባለትናንሽ አዕምሮዎች ብቻ ነው። ዋናው ጉዳይ ባድመ በየትኛው መስመር በኩል ትወድቃለች ነው፤ በዚህ ጉዳይ ላይም ዶክተር ሰለሞን መጨነቅ አይገባቸውም የድንበር አካላዮች ይሠሩላቸዋልና" በማለት መናገራቸውን ኢሪን ጨምሮ ዘግቧል።</p>

<p>ሚያዚያ 5/1994 ዓ.ም የድንበር ኮሚሽኑ ውሳኔውን ካስተላለፈ በኋላ የባድመን ጉዳይ አስመልክቶ ቁርጥ ያለ ነገር ለማግኘት አልተቻለም። ውሳኔው በተላለፈበት ዕለት የውጭ ጉዳይ ሚኒስትር ስዩም መስፍን በሰጡት መግለጫ በስተ ምዕራብ ወገን ቀደም ሲል በነበሩበት አስተዳደር ስር ይዋሉ በሚለው መርህ መሠረት /አፍፈችቲቨ አድሚኒስትራቲኦን/ ለኤርትራ የተሰጡ የተወሰኑ ቦታዎች አሉ ብለው ቦታዎቹ በግልፅ ሳያስቀምጡ አልፈዋል።</p>

<p>ሚያዚያ 10/1994 ዓ.ም የግልግሉን ውሳኔ ከኢትዮጵያ ወገን ተገኝተው ያደመጡት ዲፕሎማቶች በውጭ ጉዳይ ሚኒስቴር በሰጡት መግለጫ ኢትዮጵያ የጠየቀችውን ሳይሆን የጠበቀችውንና የፈለገችውን ያህል ማግኘቷን በመግለፅ የድንበር ኮሚሽኑ ውሳኔውን ሲያስተላልፍ የባድመ ስም አለመጠቀሱን አስታውቀዋል። በተጨማሪም ኢትዮጵያ በቂ ማስረጃ ሳይኖራት ትርፍ መሬት መጠየቋንና የግልግል ውሳኔው መታየት ያለበት ከይገባኛል ጥያቄውአንፃር ሳይሆን ሻዕቢያ ወሮት ከነበረው ግዛት ስፋት አንፃር መሆኑን አስገንዝበዋል።</p>

<p>የአገር ውስጥና የውጭ መገናኛ ብዙሀንም ውሳኔውን ተከትለው ባድመን በተመለከተ የተለያዩ ዘገባዎችን ሲያቀርቡ መቆየታቸው ይታወሳል። ማርቲን የተባለ የቢቢሲ ጋዜጠኛ ባድመ የኤርትራ ናት ካለ በኋላ ውዝግብ ተፈጥሮ የነበረ ሲሆን ቢቢሲ ይቅርታ እንደጠየቀና ከእንግዲህ ሚዛናዊ ዘገባ እንደሚያቀርብ መግለፁን በመንግሥት መገናኛ ብዙሀን ተገልጿል።</p>

<p>ይሁንና የድንበር ኮሚሽኑ ውሳኔውን ይፋ ካደረገ በኋላ የተደመጠ ሌላ የቢቢሲ ዘገባ በአዲስ አበባ እና በአስመራ ያሉ የዓለም አቀፍ ተቋማት ኤክስፐርቶችን በመጥቀስ 6 ሺህ ህዝብ የሚኖርባት የባድመ መንደርና ከባድመ ሜዳማ አካባቢ 60 ከመቶ የሚጠጋው ለኤርትራ መሰጠቱን ዘግቦ ነበር።</p>

<p>ከካርታ ስራ ድርጅትም ሆነ ከሌሎች ባለሙያዎች /ቻርቶግራፕሀርስ/ አዲሱን ውሳኔ አስመልክቶ ግልፅ መረጃ ለማግኘት አልተቻለም። ዶ/ር በኩረ ወልደሰማያት በአዲስ አበባ ዪኒቨርሲቲ ጂኦግራፊ መምህር ባድመን ከጦርነቱበፊት ታዋቂ ሥፍራ እንዳልነበረች አስታውሰው ከድንበር ግጭቱ ወዲህ በመልካ ምድራዊ ትሥሥር /ገኦግራፕሂች ቾኦርዲናተስ/ በካርታ ላይ ቢፈልጓትም ሊያገኙአት እንዳልቻሉና በርግጥ ከየትኛው ወገን እንዳረፈች ለመረዳት አዳጋች መሆኑን ለአዲስ ዜና ዘጋቢዎች ገልፀዋል።</p>

<p>የኢትዮጵያ መንግሥት ባለሥልጣናት በድንበር ማካለሉ /ደማርቻቲኦን/ ወቅት አንዳንድ አካባቢዎች ወደ ኤርትራ ወገን ሊሄዱ እንደሚችሉ ከመጠቆምና በቅድሚያ አስተዳደር የተወሰኑ ቦታዎች መሔዳቸውን ከመግለጽ ያለፈ መረጃ ለመስጠት አልቻሉም።</p>

<p>የግልግል ውሳኔውን አስመልክቶ ግልፅ አይደለም የሚል የማብራሪያ ጥያቄ አይደለም የሚል የማብራሪያ ጥያቄ እስካሁን ከተለያዩ የህብረተሰብ ክፍሎች የቀረበ ሲሆን ከከፍተኛ የመንግሥት ባለሥልጣናት ወገን ሲጠየቅ ግን የዶ/ር ሰሎሞን እንቋይ የመጀመሪያ ሳይሆን አይቀርም።</p>

<p>ዶክተር ሰለሞን ጨምረው እንደተናገሩት በሁለቱ አገር ህዝቦች መካከል ያለው ግኙነት በፍጥነት የሚሻሻል ቢሆንም በመንግስታቱ መካከል ያለውን ግንኙነት በፍጥነት የሚሻሻል ቢሆንም በመንግስታቱ መካከል ያለው ግንኙነት ወደ ነበረበት ለመመለስ ግን ብዙ ጊዜ ይፈጃል።</p>

<p>ዶክተር ሰለሞን እንደተናገሩት በድንበር አካባቢ በሚኖሩ በሁለቱ አገር ነዋሪዎች ዘንድ የንግድ ልውውጥ እየተካሄደ ይገኛል። ኢትዮጵያውያን ስኳር ሲሸጡ ኤርትራውያን ደግሞ ፕላስቲክ ይሸጡላቸዋል። ሆኖም ማንኛውም ኤርትራዊ ሲመጣ ከድንበር ጦርነቱ በፊት ያገኘው የነበረውን ጥቅም አሁን እንደማያገኘው ዶክተር ሰለሞን መናገራቸው የዚሁ የኢሪን ዘገባ አመልክቷል።</p>

<p>"የድንበር ግጭቱ ከመነሳቱ አስቀድሞ የኢትዮጵያ መንግስት ኤርትራውያኑን ልክ ኢትዮጵያውያን ዜግነት እንዳላቸው አድርጐ ይመለከታቸው ነበር፣ አሁን ግን እንደ ውጭ ዜጋ ነው የምናያቸው። ኢትዮጵያ ውስጥ ለመኖርም ሆነ ለመስራት ፓስፖርት፣ ቪዛና የስራ ፈቃድ ያስፈልጋቸዋል። ከእንግዲህ ወዲህ ልዩ ተደርገው እንዲታዩ አይጠብቁ፣ ያ ዘመን አልፏልና" ሲሉ ዶክተር ሰለሞን መናገራቸውን የኢሪኑ ዘገባ አመልክቷል።</p>


<p class="align-center"><a href="/Gazettas/AddisZena/info/AddisZena.sera.html">ከአዲስ ዜና ሚያዚያ 16 ቀን 1994</a></p>

</body>
</html>	














