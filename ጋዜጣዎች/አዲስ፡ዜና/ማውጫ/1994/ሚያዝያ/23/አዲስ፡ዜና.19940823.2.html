<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በባድመ ሌላ ቀውስ እንዳይመጣ ተሰግቷል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በባድመ ሌላ ቀውስ እንዳይመጣ ተሰግቷል</h1>


<p>በሔግ የተሰየመው የኢትዮ-ኤርትራ ድንበር ግልግል ችሎት ውሳኔውን ካሳለፈ ወዲህ በሁለቱ መንግሥታት መካከል የተጀመረው የፕሮፖጋንዳ ጦርነት ሌላ ቀውስ እንዳያስከትል ተሰግቷል።</p>

<p>የግልግል ችሎቱ የመጨረሻውን ውሳኔ ቢያስተላልፍም በተለይ ባድመን አስመልክቶ ለማንኛው ወገን እንደተሰጠች የለየለት ጉዳይ አልተገኘም። ሁለቱም ወገኖች በውሳኔው መሰረት ባድመ እንደተሰጠቻቸው በየፊናቸው መግለጫ አውጥተዋል። ባድመን አስመልክቶ ሁለቱ መንግሥታት የገጠሙት የፕሮፖጋንዳ ጦርነት ቀጣይ ቀውስ እንዳይፈጥር ስጋት እንዳለም ውስጥ አዋቂ ምንጮች ይጠቁማሉ።</p>

<p>ኢትዮጵያ ካለፈው ቅዳሜ ጀምሮ የሰላም አስከባሪው ጦር ወደ ግዛቷ እንዳይገባ ድንበሯን መዝጋቷ የሁለቱ አገሮች የፕሮፖጋንዳ ጦርነት ያመጣው እንደሆነም ይነገራል። በእገዳው መሠረትም አንሚ በየብስም ሆነ በአየር የኢትዮጵያን ድንበር አቋርጦ ወደ ኤርትራ አይገባም እንዲሁም ከኤርትራ ተነስቶ ወደ ኢትዮጵያ ግዛት መሄድ አይችልም።</p>

<p>ቢቢሲ እንደዘገበው ኢትዮጵያ ድንበሯን ልትዘጋ የበቃችው የሰላም አስከባሪው ጦር (አንሚ) ዓለም አቀፍ ጋዜጠኞችን ከአስመራ ወደ ባድመ ወስዶ በማስጐብኘቱ ነው። "አንሚ ከአስመራ ጋዜጠኞችን በማምጣት ባድመን እንዲጐበኙ ማድረጉ ልክ ባድመ የኤርትራ የሆነች ያስመስላል፤ እውነቱ ግን ይህ አይደለም" ሲሉ አንድ የኢትዮጵያ መንግሥት ባለሥልጣን የተናገሩትን ቢቢሲ ጠቅሷል።</p>

<p>ይህ አንሚ በአካባቢው የሚያደርገውን እንቅስቃሴ ያደናቅፋል የተባለው የኢትዮጵያ ድንበር የመዝጋት እርምጃ በከፍተኛ የሥልጣን ደረጃ ተወስኖ እንደተከናወነ ተጠቁሟል።</p>

<p>ይህ አንሚ በአካባቢው የሚያደርገውን እንቅስቃሴ ያደናቅፋል የተባለው የኢትዮጵያ ድንበር የመዝጋት እርምጃ በከፍተኛ የሥልጣን ደረጃ ተወስኖ እንደተከናወነ ተጠቁሟል።</p>

<p>በአዲስ አበባ የሚገኙ የፖለቲካ ተንታኞች እንደሚሉት የኢትዮጵያ ውሳኔ አንሚን ከማስጠንቀቅ ያለፈ እና የሰሞኑ የሁለቱ አገሮች የፕሮፓጋንዳ ውጤት ነው። የፕሮፖጋንዳ ጦርነቱ በዚሁ ከቀጠለ ከድንበር መዘጋት ያለፈ ሌላ ቀውስ ሊያመጣ እንደሚችልም ተንታኞቹ ጠቁመዋል።</p>


<p class="align-center"><a href="/Gazettas/AddisZena/info/AddisZena.sera.html">ከአዲስ ዜና ሚያዝያ 23 ቀን 1994</a></p>

</body>
</html>	














