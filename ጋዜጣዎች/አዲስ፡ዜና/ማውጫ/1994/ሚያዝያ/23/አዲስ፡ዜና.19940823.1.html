<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢዴፓ በፍርድ ቤት ክስ ሊመሰርት ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢዴፓ በፍርድ ቤት ክስ ሊመሰርት ነው</h1>


<p>ኢዴፓ የአዲስ አበባ መስተዳድር ለሰላማዊ ሰልፍ፣ የስብሰባና የማሕበራት ፈቃድ ክፍልን ለግንቦት 11 ቀን 1994 ዓ.ም በመስቀል አደባባይ የተቃውሞ ስብሰባ ለማድረግ የጠየቀበትን ደብዳቤ አልቀበልም በማለቱ በፍርድ ቤት ክስ እንደሚመሰርት ገለጸ።</p>

<p>የፈቃድ ክፍሉ ለፓርቲው በጻፈው ደብዳቤ ሚያዝያ 20 ቀን 1994 መስቀል አደባባይ ለሌላ ተግባር እንደሚፈለግ መግለጹ የተጠቀሰ ሲሆን ኢዴፓ አደባባዩ የማይያዝበት ቀን ተጠቅሶ እንዲገለጽለት ቢጠይቅም ምላሽ አለማግኘቱን ትላንት ተቀባይነት ባጣው ደብዳቤው ላይ ገልጿል።</p>

<p>ፓርቲው የስብሰባ ፈቃድ ክፍሉ ሚያዝያ 20 ቀን 1994 ለሌላ ተግባር ተይዟል ብሎ ቢከለክልም በዚያው ዕለት አደባባዩ ያለምንም አገልግሎት ክፍት ሆኖ እንደዋለ ማረጋገጡን በደብዳቤው ጠቁሟል።</p>

<p>ለጠቅላይ ሚኒስትር ጽሕፈት ቤት፣ ለኢትዮጵያ የፌዴራል ጉዳዮች ሚኒስትር ጽ/ቤትና ለአዲስ አበባ ፖሊስ ኮሚሽን ግልባጭ የተደረገውና ለፈቃድ ክፍሉ ተልኮ ተቀባይነት ያጣው ደብዳቤ ላይ እንደተጠቀሰው የኢዴፓም ሆነ የሕዝቡ ሕገ-መንግሥታዊ መብት ያለ ህጋዊ ምክንያት ሊታፈን እንደማይችል ጠቅሶ ግንቦት 11 ቀን 1994 የሄጉን ውሳኔ በመቃወም በመስቀል አደባባይ ሰላማዊ የተቃውሞ ስብሰባ ለማካሄድ ማቀዱንና ከሚያዝያ 24 ቀን 1994 ዓ.ም ጀምሮ የቅስቀሳ ሥራ እንደሚጀምር ገልጿል።</p>

<p>በሌላ በኩል ፓርቲው ትላንት "ኮከብ ጋዜጣ የውሸት ዜና አሰራጭቷል" በሚል መግለጫ አውጥቷል።</p>

<p>መግለጫው እንደሚለው ሰኞ ሚያዝያ 21 ቀን 1994 ዓ.ም ለሕትመት የበቃው ኮከብ የተባለው የግል ጋዜጣ "ኢዴፓ በአቋም ለውጥ እየተናጠ ነው" በሚል ርዕስ ባወጣው ዜና በኢዴፓ ውስጥ የሰላማዊ ትግሉ ውጤት አላመጣም በማለት አንዳንድ የኢዴፓ አባላት ሌላ የትግል ስልት እንከተል የሚል አማራች እንዳቀረቡ አድርጎ ጽፏል ብሏል።</p>

<p>ፓርቲው "በኢዴፓ ውስጥ አንድም ከሰላማዊ የትግል መስመር ውጭ እምነት ያለው አባል የለም" ሲል ገልጾ ጋዜጣው ስለ ጉዳዩ ፓርቲውን አለመጠየቁን ጭምር ጠቅሷል።</p>

<p>ስለሁኔታው የኮከብ ጋዜጣ አዘጋጆችን በሰጡት ምላሻ ዜናውን በፓርቲው ውስጥ ውክልና ከወሰዱና በወረዳ ደረጃ ከሚንቀሳቀሱ ሰዎች እንዳገኙት ጠቅሰው በማስረጃ ላይ የተመሰረት ዘገባ ማውጣታቸውን ገልጸውልናል።አያይዘውም ለፓርቲው ኃላፊዎች ማስተባበያ ካላቸው እንደሚወጣላቸው ገልጸንላቸዋል ብለዋል።</p>


<p class="align-center"><a href="/Gazettas/AddisZena/info/AddisZena.sera.html">ከአዲስ ዜና ሚያዝያ 23 ቀን 1994</a></p>

</body>
</html>	














