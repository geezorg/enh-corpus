<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አሜሪካና እንግሊዝ በኢትዮጵያ ምድር ፈንጂ ሊያፈነዱ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">አሜሪካና እንግሊዝ በኢትዮጵያ ምድር ፈንጂ ሊያፈነዱ ነው</h1>


<p>የአሜሪካና የእንግሊዝ ሳይንቲስቶች በስምጥ ሸለቆና በተለያዩ የአገሪቱ ክፍሎች ፈንጅ ለማፈንዳት በዝግጅት ላይ እንደሚገኙ ታወቀ።</p>

<p>ፍንዳታው የሚከናወነው በኢትዮጵያ የስምጥ ሸለቆ ከርሰ ምድር የሚካሄዱት ሂደቶችና የሚታዩት ሥነ ምድራዊ መዋቅሮች ምን እንደሆኑና መንስዔያቸው ምን እንደሆነ ለማወቅ በሚል ምክንያት ነው።</p>

<p>በኢትዮጵያ ሳይንስና ቴክኖሎጂ የተዘጋጀ ጽሁፍ እንደሚያመለክተው "የኢትዮጵያ አፋር ሥነ ምድራዊ የምርምር ፕሮጀክት" በሚል ስያሜ የሚታወቀው ፕሮጀክት በአካባቢው የሚኖረውን የመሬት መራድ እና የእሳተ ገሞራ እንቅስቃሴ በሚመለከት ጠቃሚ መረጃዎች ይሰጣል። እነዚህ መረጃዎችም ለመሰረተ ልማት ግንባታዎች ዲዛይንና አሰራር አስፈላጊ መሆናቸውን አክሎ ገልጿል።</p>

<p>ከ80-90 በመቶ የሚሆነው ሥራ በኦሮሚያ ክልል የሚካሄድ ሲሆን በአማራዊ ክልል የሰሜን ሸዋ ዞን፣ በደቡብ ሕዝቦች ክልል የጉራጌ ዞን እንዲሁም የአፋር ደቡባዊ ክፍልን እንደሚሸፍን ታውቋል።</p>

<p>ይኸው ከዩናይትድ ኪንግደም፣ ከዩናይትድ ስቴትስና ከኢትዮጵያ በተውጣጡ ከሃያ በላይ ሳይንቲስቶች የሚካሄደው ጥናት 3 ክፍሎችን የያዘ ነው። የመጀመሪያው ክፍል ከጥቅምት-ጥር 1994 ዓ.ም የተደረገ ሲሆን በዚሁ ሂደት ወቅት የናዝሬት ከተማን አማካይ ባደረገ 250Ꮥ50 ካሬ ኪሎ ሜትር በሆነ ቦታ 30 አነስተኛ የርዕደ ምድር መመዝገቢያ ጣቢያዎች ተቋቁመዋል።</p>

<p>ሁለተኛው ክፍል ከጥቅምት 1995 እስከ ጥር 1995 የሚካሄድ ሲሆን የናዝሬት ከተማን አማካይ በማድረግ 100ሽ100ካሬ ኪሎ ሜትር በሆነ ክልል 50 የርዕደ ምድር ጣቢያዎች ይቋቋማሉ።</p>

<p>ዋናው የጥናቱ ክፍል ከጥር 1995 ጀምሮ የሚከናወነው ሦስተኛው ክፍል ሲሆን ከአዲስ አበባ በስተምሥራቅ ከሰሜን እስከ ሰሜን ምዕራብ ወደ ደቡብ - ደቡብ ምሥራቅ አቅጣጫ በናዝሬት በኩል ስምጥ ሸለቆውን አቋርጦ በሚዘልቅ 400 ኪሎ ሜትር ርዝመት 400 የርዕደ ምድር መመዝገቢያዎች ይተከላሉ። በዚሁ ጊዜም ከ12-14 በሚሆኑ ጥልቅ ጉዳጓዶች በእያንዳንዳቸው እስከ 1 ቶን(10 ቶን ኩንታል) የሚደርሱ ክብደት ያላቸው ፈንጂዎችን ለማፈንዳት ታቅዷል።</p>

<p>አቶ አበበ መኩሪያ በሳይንስና ቴክኖሎጂ ኮሚሽን የማዕድን ውሃና ኢነርጂ መምሪያ ኃላፊ እንደገለፁት ፍንዳታው በሆራ ሀይቅና በሌላ የስምጥ ሸለቆ ሀይቅ ውስጥ ያካሄዳል። በተጨማሪም ከቆቃ ግድብ በ10 ኪሎ ሜትር ርቀት ላይም እንደሚደረግ ታውቋል። በአጠቃላይ ፈንጂዎችን የማፈንዳቱ ሥራ ለአስር ቀናት ያህል እንደሚቆይ ሲታወቅ፤ በአካባቢ ላይ የሚያመጣውን ተጽኖ ለማወቅ የአካባቢ ባለሥልጣንን ለማናገር ባደረግነው ሙከራ በፍቃደኝነት ማነስ ሳይሳካ ቀርቷል።</p>

<p>ጠቅላላ ክብደታቸው ከ12-14 ቶን የሚደርሱ ፈንጂዎችን ከውጭ አገር ለማስገባት ከደህነትና ኢምግሬሽን የጥበቃ ዋና መምሪያ ፈቃድ ተሰጥቷል። ወጪውንም የዩናይትድ ኪንግደም መንግሥት እንደሚሸፍን ታውቋል።</p>


<p class="align-center"><a href="/Gazettas/AddisZena/info/AddisZena.sera.html">ከአዲስ ዜና ነሐሴ 15 ቀን 1994</a></p>

</body>
</html>	














