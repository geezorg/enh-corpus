<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ከቦሌ ይገቡ በነበሩ ባለሥልጣናት ላይ የመኪና አደጋ ደረሰባቸው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ከቦሌ ይገቡ በነበሩ ባለሥልጣናት ላይ የመኪና አደጋ ደረሰባቸው</h2>


<p>ከትላንት በስቲያ ሰኞ ከቦሌ አለም ዓቀፍ አውሮፕላን ማረፊያ እየገቡ በነበሩ ባለሥልጣናት በቦሌ መንገድ ኦሊምፒያ መብራት አካባቢ የመኪና አደጋ ደርሷል። ከቀኑ 10:45 ከቦሌ በሚያመጣው የቀኝ መንገድ በርካታ ቼቭሮሌት መኪኖች በከፍተኛ ፍጥነት ባለሥልጣኖቹን ይዘው ይከንፉ በነበረበት ቅፅበት ከኋላ የነበሩት አራት መኪኖች እርስ በርሳቸው በመላተማቸው መስታወቶቻቸው የደቀቁ ሲሆን ከተጎዱት መኪኖች ውስጥ የተጎዱ አንድ ኢትዮጵያዊ መልክ ያላቸው ግለሰብ ሲወርዱ ታይተዋል። መንገዱ በፌደራል የጥበቃ ኃይሎች ይጠበቅ የነበረ ሲሆን አደጋው በደረሰበት ሰዓት ከፍተኛ መረበሽና መርበትበት ታይቶባቸዋል። ከአጃቢ መኪኖች ጋር አብሮ የሚጓዘው ታርጋ ቁጥር 4-25890 ቶዮታ አምቡላንስም የአደጋው ሰለባ በመሆኑ ከአንድ ሰዓት በላይ እዚያው ቆሞ ታይቷል። አደጋው በደረሰበት ሰዓት በአንድ ከፍ ባለ ነጭ መለስተኛ አውቶቡስ ውስጥ በርካታ ሰዎች የነበሩ ቢሆንም አደጋው ይድረስባቸው አይድረስባቸው ማወቅ አልተቻለም። ከተፈጠረው አደጋ በኋላ መኪኖቹ እየከነፉ ቢሄዱም በደህንነት ሠራተኞቹና በፌዴራል ፖሊሶች ላይ ከፍተኛ መደናገጥ የተፈጠረ ሲሆን የፌዴራሉ ፖሊሶች ከትራፊክ ፖሊሶች ጋርም ውዝግብ የሚመስል አለመግባባት እንደነበራቸው ተስተውሏል።</p>

<p>በኦሊምፒያ መብራት አካባቢ የነበረው ሁኔታም ከአንድ ሰዓት በላይ አለመረጋጋትና ውጥረት ነግሶበት ቆይቷል። መኪኖቹ ይጓዙበት የነበረው ፍጥነት በስፍራው የነበረውን ተጓጓዥ ያስገረመ ሲሆን፤ አደጋው በደረሰ ሰዓት የነበረው የጥበቃ ኃይል የሣሣ እንደነበር ተመልክቷል።</p>

<p>ስለአደጋው ለማጣራት ወደ አዲስ አበባ ትራፊክ ፖሊስ ጽ/ቤት ደውለን ባገኘነው ምላሽ ስለአደጋው መነሾ ስለሰዎቹ ማንነትና ስለደረሰባቸው አደጋ ምንም መረጃ እንዳላገኙና በጉዳዩ ላይ አስተያየት መስጠት እንደማይችሉ የመ/አለቃ አስፋው ገልፀዋል።</p>

<p>በሌላ በኩል ባገኘነው መረጃ በአደጋው ስድስት ሰዎች ላይ ቀላል ጉዳት የደረሰ ቢሆንም ከተደረገላቸው የህክምና ዕርዳታ በኋላ መመለሳቸው ታውቋል፤ የተጎጂዎቹን ዜግነት ለማወቅ ግን አልተቻሉም።</p>


<p class="align-center"><a href="/Gazettas/AddisZena/info/AddisZena.sera.html">ከአዲስ ዜና ሐምሌ 16 ቀን 1995</a></p>

</body>
</html>	














