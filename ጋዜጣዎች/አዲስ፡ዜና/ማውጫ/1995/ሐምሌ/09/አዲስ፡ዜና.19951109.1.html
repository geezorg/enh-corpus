<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የድንበር ኮሚሽኑ ኢትዮጵያን አታሏታል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የድንበር ኮሚሽኑ ኢትዮጵያን አታሏታል</h2>


<p>የኢትዮ-ኤርትራ የድንበር ኮሚሽን ኢትዮጵያን አታሏታል ሲሉ አንድ አሜሪካዊ የታሪክ ተመራማሪና አማካሪ ገለጹ።</p>

<p>ሚ/ር ፖል ሄንዝ ከአዲስ ዜና ጋር ባደረጉት ቃለ ምልልስ ላይ እንደገለፁት የሁለቱን አገሮች የድንበር ንትርክ የሚመለከተው ኮሚሽን ደካማ ኢ-ፍትሀዊ የሆነ ውሳኔ ማስተላለፉ ኢትዮጵያን እንዳሣዘናት ጠቁመዋል። ሚ/ር ሄንዝ ኮሚሽኑ የቅኝ ግዛት ውሎቹን በዋና መስፈርትነት መጠቀሙ ትክክል እንዳልሆነ ጠቁመው በዋናነት መታየት የነበረበት የአካባቢው ነዋሪ መብትና ፍላጎት ነው ብለዋል። ኮሚሽኑ አካባቢውን ሣያይ፣ ድንበሩ ምን እንደሚመስል ሳይረዳና በአካባቢው ያሉትን ህዝቦች ሳይጠይቅ ውሣኔ ማስተላለፉ ውሳኔው ተቀባይነት እንዲያጣ አድርጎታል ካሉ በኋላ ኢትዮጵያ ውሳኔው ትክክል አይደለም በሚል እንደገና መጠየቋ ትክክለኛ አካሄድ ነው ብለዋል።</p>

<p>የቅኝ ግዛት ውሎች ለኢትዮ-ኤርትራ ድንበር ዋና መወሰኛ መስፈርት ሆነው ማገልገል የለባቸውም የሚሉት ሚ/ር ሄንዝ የቅኝ ግዛት ውሎች የሚያገለግሉት ቅኝ ገዢዎችን ማለትም እነጣሊያንን ነው ሲሉ አስረድተዋል።</p>

<p>ለ21ኛው ክ/ዘመን ወሳኙ ነገር ቅኝ ግዛት ሣይሆን በዓለም ላይ ተቀባይነት ያላቸው የሰብአዊ መብት ሁኔታዎች ናቸው ብለዋል።</p>

<p>ኢትዮጵያ በቅኝ ግዛት ውሎች አይደለም ነው የሚሉት? ተብሎ የቀረበላቸው ጥያቄ ሚ/ር ሔንዥ ሲመልሱ "ኢትዮጵያ ፍትሀዊና ትክክለኛ ውሣኔ ነበር የምትጠብቀው፤ ኮሚሽኑ ግን የኤርትራን ህዝብ መብት ጭምር የተጋፋ ውሣኔ ነው የሰጠው።</p>

<p>ከመጀመሪያውም እነዚህን ሰዎች ማማከር ነበረበት፤ ከሁሉም በላይ ግን የሰብአዊ መብት ጉዳዮችን ትኩረት መስጠት ነበረበት፣ የኢትዮጵያ መንግሥት ለምን ይህን ተቀበለ ብዬ መተቸት ግን አልፈልግም" ብለዋል። </p>

<p>ኤርትራ በኢትዮጵያ ዜጎች ላይ በት/ቤቶች፣ በቤተ ክርስቲያን ወዘተ ያደረሰችው ውድመት በውሣኔው ግምት ውስጥ አልገባም የሚሉት ሚ/ር ሐንዥ "ውሣኔዎቹ የመጨረሻ አይደለም፤ ኮሚሽኑ ከተባበሩት መንግሥታት ድርጅት የተለየ በመሆኑ ውሣኔዎቹ አሣሪ የሚሆኑበት ነገር የለም" ብለዋል። </p>

<p>በሁለቱ አገሮች መካከል ጦርነት የመነሣት ዕድል ይኖራል? ተብለው ለተጠየቁት ሲመልሱ "ጠ/ሚ/ር መለስ ጦርነት እንደማያደርግ ገልፀዋል፤ በኢትዮጵያ በኩል ጦርነት አይነሣም፣ ኤርትራም የተዳከመች በመሆኑ በኢትዮጵያ ላይ ጥቃት የመሠንዘር አቅም የላትም ኤርትራ ኢትዮጵያን እንጂ ኢትዮጵያ ኤርትራን መፍራት የለባትም" ሲሉ አስረድተዋል።</p>

<p>የአሜሪካ መንግሥት በጦርነቱ ወቅት የወሰደውን አቋም የነቀፉት ሚ/ር ሔንዝ የአሜሪካ መንግሥት ኢትዮጵያ ጦርነቱን ወደ አስመራና አሰብ እንዳትገፋ ተጽዕኖ አድርጓል የሚባለውን ጉዳይ እንደማያውቁ ገልፀዋል።</p>


<p class="align-center"><a href="/Gazettas/AddisZena/info/AddisZena.sera.html">ከአዲስ ዜና ሐምሌ 9 ቀን 1995</a></p>

</body>
</html>	














