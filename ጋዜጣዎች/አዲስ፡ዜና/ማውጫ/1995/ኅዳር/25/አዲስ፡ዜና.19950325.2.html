<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በጋምቤላ ስደተኞች ጣቢያ አርባ አንድ ሰዎች ተገደሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በጋምቤላ ስደተኞች ጣቢያ አርባ አንድ ሰዎች ተገደሉ</h2>


<p>በጋምቤላ ብሔራዊ ክልል በሚገኝ አንድ የስደተኞች መጠለያ ጣቢያ በተነሣ ብጥብጥ አርባ አንድ የደቡብ ሱዳን ስደተኞች መገደላቸው ተገለፀ። በተጨማሪም ዘጠኝ መቁሰላቸው ታውቋል።</p>

<p>የተባበሩት መንግሥታት ድርጅት የስደተኞች ከፍተኛ ኮሚሽንና ሌሎች የዕርዳታ ድርጅቶች ሰሞኑን እንደገለፁት ህዳር 18 ቀን 1995 ሳምንት ረቡዕ ዕለት ፉኝዶ ተብሎ በሚጠራውና በሱዳን ድንበር አቅራቢያ በሚገኘው የስደተኞች ጣቢያ በተከሰተው በዚህ ግጭት ከሞቱት አርባ አንድ ሰዎች መካከል አርባኞቹ ሴቶችና ሕፃናት ናቸው። አንዷ ሴት የ6 ወር ነፍሰ ጡር ነበረች።</p>

<p>ከስደተኛ ጣቢያ ውጭ ሰፍቶ የሚገኘው የኢትዮጵያ ሠራዊት ብጥብጡን ለማብረድ በሰዓቱ አልደረሰም ተብሏል። የስደተኛ ጣቢያው አጥር የሌልውና የጦር መሣሪያ ዘልቆ እንዳይገባም ሊያዳግት የሚችልበት ሁኔታም እንዳልነበር ታውቋል።</p>

<p>የግጭቱ መንስኤ የስደተኞች ካምፑን አሁን በማስተዳደር ላይ በሚገኙት የኑቄርና የዲንቃ ጐሣዎች መካከል የተከሰተው አለመግባባት መሆኑ ተገልጿል።በወቅቱም አንድ የአኙዋክ ጐሣ አባል የሆነ የካምፑ ባለሥልጣንበዲንካ ጐሣ ስደተኞች ላይ ተኩስ ከፍቶ ሰላላ ሦስት ያህሉን ገድሎ ዘጠኙን ደግሞ ማቁሰሉን በስፍራው የነበሩ ምንጮች ዘግበዋል።</p>

<p>በሌላ በኩል የኢትዮጵያ መንግሥትና የተባበሩት መንግሥታት ድርጅት የስደተኞች ድርጅት አደጋውን ያደረሱ ወንጀለኞችን ወደ ሕግ ለማምጣት በጋራ መንቀሳቀስ መጀመራቸው ተገልጿል።</p>

<p>የተባበሩት መንግሥታት ድርጅት የስደተኞች ተወካይ ከኢትዮጵያ መንግሥት ስደተኞች ከስደት ተመላሾች ጉዳይ ባለሥልጣን ጋር ተገናኝተው የተነጋገሩት ሲሆን ጉዳዩን የሚያጣራ አካል ለማቋቋም ተስማምተዋል።</p>

<p>ከመንግሥታቱ ድርጅት የወጣ መግለጫ እንዳመለከተው በስደተኞቹና በአካባቢው ነዋሪዎች መሀከል ስምምነት ለማምጣት መንግሥታዊ ያልሆኑ ድርጅቶቹን የመከላከያን የፖሊስ ሠራዊትን ያካተተ ጥረት መጀመሩን ጠቁሟል።</p>

<p>መግለጫው በመቀጠል ስደተኞቹ የካርቱምን መንግሥት ተቃዋሚ ከሆነው የሱዳን ህዝቦች ነፃነት ሠራዊት (ጽጵልኣ) ጋር ህብረት መፍጠራቸው ግጭቱን እንዳላባባሰው አመልክቷል።</p>

<p>የፋንዶ ስደተኞች ካምፕ ትልቁና ለሱዳን ስደተኞች መጠለያነት እያገለገለ የሚገኝ ሲሆን በካምፑም 28 ሺህ 700 ያህል የኒዌር የአኙዋከና የዲንካ ጐሣ አባላት እንደሚገኙ ተጠቁሟል።</p>


<p class="align-center"><a href="/Gazettas/AddisZema/info/AddisZena.sera.html">ከአዲስ ዜና ኅዳር 25 ቀን 1995</a></p>

</body>
</html>	














