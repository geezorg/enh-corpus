<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ጠቅላይ ሚኒስትር መለስ ነገ ክፕሬዚዳንት ቡሽ ጋራ ይገናኛሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ጠቅላይ ሚኒስትር መለስ ነገ ከፕሬዚዳንት ቡሽ ጋር ይገናኛሉ</h2>


<p>ሚኒስትር መለስ የአሜሪካ ጉዞም ሆነ ከፕሬዚዳንት ቡሽ ጋር ስለሚያደርጉት ውይይት በይፋ የገለፀው ነገር ባይኖርም (ማተሚያ ቤት እስከገባንበት ሰዓት ድረስ ውስጥ አዋቂ ምንጮች ግን ወደ አሜሪካ አቀፍ ሽብርተኝነትን ለመዋጋት በሚል አጀንዳ ላይ ሳይነጋገሩ እንደማይቀሩ ገልፀዋል።</p>

<p>የአዲስ ዜና ጋዜጣ በአዲስ አበባ የአሜሪካ ኢምባሲን ስለጉዳዩ ቢጠይቅም አቶ መለስ ወደ አሜርካ እንደሚሄዱና ከፕሬዚዳንት ቡሽ ጋርም እንደሚገናኙ ከመግለፁ በስተቀር ስለሚደረገው ውይይት ዝርዝር ጉዳይ ለመስጠት እንደማይችል ገልጿል። የአዲስ ዜና ጋዜጣ ከመንግሥት ወገን ይፋዊ መግለጫ ቢጠይቅም ሳይሳካ ቀርቷል።</p>

<p>በአሁኑ ወቅት ፔንታጐን(የአሜሪካ የመከላከያ መሥሪያ ቤት) በጠቅላይ ሚኒስትር መለስ የአሜሪካ ጉብኝት ላይ ከፍተኛ ፍላጐት ማሳየቱንና አሜሪካ በምስራቅ አፍሪካ ለምታደርገው የፀረ ሽብርተኝነት ዘመቻ ኢትዮጵያ ከፍተኛ ጠቀሜታ አላት ብሎ እንደሚያምን ውስጥ አዋቂ ምንጮች ገልፀዋል። </p>

<p>በተያያዘ ዜና የኬንያው ፕሬዚዳንት ዳንኤል አራፕ ሞይ ለተመሳሳይ ጉብኝት ወደ አሜርካ እንደሚሄዱ ይጠበቃል።ኦራፕ ሞይ በቅርቡ በኬን የወደብ ከተማ ሞምባሳ አንድ ሆቴል ላይ በደረሰው የቦንብ ፍንዳታ እና በእስራኤል የመንገደኞች አውሮፕላን ላይ ስለተሞከረው የሚሳይል ጥቃት እንዲሁም በአገሪቱ የሚካሄደውን አጠቃላይ ፕሬዚዳንታዊ ምርጫ አስመልክቶ ከፕሬዚዳንት ቡሽ ጋር ይነጋገራል ተብሎ ይጠበቃል።</p>

<p>በየመንና በምስራቅ አፍሪካ የሚገኙ አሸባሪዎችን ለማጥቃት በስትራቴጂካዊ ጠቀሜታዋ በአሜሪካ እንደምትፈለግ የሚነገርላት ጅቡቲ ፕሬዚዳንት ኢስማኤል ኦማር ጊሌ በፕሬዚዳንት ቡሽ ጥሪ ቢደረግላችውም በረመዳን የእስልምና ጾም ከአገር ለመውጣት ባለመፈለጋችው ግብዣውን ሳይቀበሉት ቀርተዋል ተብሏል።</p>

<p>ይህ በእንዲህ እንዳለ በቅርቡ ሌላ የአሸባሪዎች ጥቃት በምሥራቅ አፍሪካ ሊከሰት እንደሚችል አሜሪካ አስጠንቅቃለች። የአሜሪካ መንግሥት አካላት ሰሞኑን እንዳስታወቁት በቅርቡ በኬንያ ከተፈፀመው የሰብር ጥቃትበጅቡቲና በየመን ለመፈጸም ስለመታቀዱ መረጃ እንደደረሳችው አስታውቀዋል።</p>

<p>በሌላ በኩል የአሜሪካ ስቴት ዲፓርትመንት እንዳስታወቀው በኬንያ ከተፈፀመው ጥቃት ጋር ተመሣሣይነት ያለው የሽብር ጥቃት በአልቃይዳ ሊሠነዘር እንደሚችልና ምናልባትም የመንና ጅቡቲ የጥቃት ኢላማ ሊሆን እንደሚችሉ አስጠንቅቋል።</p>

<p>የጅቡቲ መንግሥት ግን የአሜሪካንን ሥጋት አስተባብሏል። የጅቢቲ የማስታወቂያ ሚኒስትር ሪፍኪ አብዱቃድር ባማከህራማ በአገራቸው ላይ ሊሰነዘር የታቀደ የአሸባሪዎች ጥቃት አለ ብለው እንደማያምኑ ገልፀዋል።</p>


<p class="align-center"><a href="/Gazettas/AddisZena/info/AddisZena.sera.html">ከአዲስ ዜና ኅዳር 25 ቀን 1995</a></p>

</body>
</html>	














