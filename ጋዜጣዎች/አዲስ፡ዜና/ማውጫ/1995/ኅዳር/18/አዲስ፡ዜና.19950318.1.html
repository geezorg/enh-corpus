<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አዲሱ የአንሚ አዛዥ ዛሬ ባድመን ይጐበኛሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">አዲሱ የአንሚ አዛዥ ዛሬ ባድመን ይጐበኛሉ</h1>


<p>አዲስ አበባ የኢትዮ ኤርትራ ሠላም አስከባሪ ኃይል አዛዥ ጄኔራል ሮበርት ጐርዶን ዛሬ አወዛጋቢዋን የባድማን መንደር ይጐበኛሉ ተብሎ ይጠበቃል። ባለፈው ዓመት በሄግ የድንበር ግልግል ፍርድ ቤት ውሳኔ ከተሰጠ ወዲህ አንድ ከፍተኛ የሠላም አስከባሪ ኃይል አካባቢውን ሊጐበኝ የመጀመሪያው ነው ተብሏል።</p>

<p>የተባበሩትን መንግሥታት ዜና ወኪል የሚገኙ አንዳንድ ምንጮችን ጠቅሶ እንደዘገባው የጄኔራሉ ጉብኝት 25 ኪሎ ሜትር የሚሸፍነውን የፀጥታ ቀጠና ለመመርመር የተያዘው "የዕውነት አፈላላጊ ተልዕኮ"ክፍል ነው።</p>

<p>ይህ በእንዲህ እንዳለ ኢትዮጵያ በቁጥጥሯ ስር የነበሩ 1568 ኤርትራውያን የጦር እስረኞችን በትላንትናው ዕለት እንደለቀቀች የኢትዮጵያ የውጭ ጉዳይ ሚኒስቴር ባወጣው መግለጫ አስታውቋል።</p>

<p>ሁለት የኮሎኔልነት ማዕረግ ያላቸው ኤርትራውያን የሚገኙበት ይህ የመጨረሻው ኤርትራውያን የጦር እስረኞችን የመልቀቅ ስነ ሥርዓት በተካሄደበት ወቅት እስረኞቹ ወደ አገራቸው ወይም ዘመዶቻቸው ወዳሉበት ሌላ አገር መሄድ እንደሚችሉ ተገልጾላቸዋል።</p>

<p>መግለጫው አያይዞ በኤርትራ በኩል በአገሯ የሚገኙ ኢትዮጵያውያንን ቁጥር በማሳወቅም ሆነ እስረኞችን በመልቀቅ በኩል ያሣየችው ቸልተኝነትበሁለቱ አገሮች መካከል የተደረገውን የሠላም ስምምነትና ዓለም አቀፋዊውን የሰባአዊ መብት ሕግ እንደሚፃረር ካስረዳ በኋላ ይኸው እውነታ በዓለም አቀፍ ቀይ መስቀል ዘንድም ሆነ በዓለም አቀፉ ኅብረተሰብ ዘንድ በግልፅ ይታወቃል ብሏል።</p>

<p>በመጨረሻም ኤርትራ ሁሉንም ኢትዮጵያውያን የጦር እስረኞች የመልቀቅና በእስር ወቅት ሰለተገደሉት እስረኞች መረጃ የመስጠት ግዴታ እዳለበት እንዲሁም በኢትዮጵያውያን ላይ በተፈፀመው ኢሰባዊ እርምጃ የኤርትራመንግሥት ተጠያቂ እንደሆነ ገልጿል።</p>


<p class="align-center"><a href="/Gazettas/AddisZana/info/AddisZana.sera.html">ከአዲስ ዜና ኅዳር 18 ቀን 1995</a></p>

</body>
</html>	














