<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአዋሽ ወንዝ ጉዳት አደረሰ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የአዋሽ ወንዝ ጉዳት አደረሰ</h2>


<p>የአዋሽ ወንዝ የመከላከያ ግድቡን ሊጥስና በነዋሪዎች ላይ ጉዳት ሊያስከትል ስለሚችል ቅድመ ጥንቃቄ እንዲደረግ ማስጠንቀቂያ ሰጥቶ እንደነበር በአደጋ መከላከልና ዝግጁነት ኮሚሽን የአፋር ቅርንጫፍ ቢሮ ገለፀ።</p>

<p>በቢሮው የምግብ ዋስትና ኃላፊ አቶ ሃሰን መሐመድና የአደጋ መከላከል ቡድን መሪ አቶ ታምራት መንግሥቴ ለአዲስ ዜና እንደገለፁት፤ በቅርቡ በአፋር ገዋኔ አካባቢ የአዋሽ ወንዝ መከላከያ ግድቡን ሰብሮ ከፍተኛ ጉዳት ከማድረሱ በፊት የመከላከል ስራ እንዲሰራና የዞኑ መስተዳድርም የአካባቢውን ነዋሪዎች ወደ ሌላ ስፍራ እንዲያዛውር ከክልሉ አደጋ መከላከልና ዝግጁነት ኮሚሽን ቢሮ ማሳሰቢያ ተሰጥቶ እንደነበር አመልክተዋል።</p>

<p>ከላይኛው ጀምሮ እስከታችኛው አዋሽ ግድብ የመሥራትና የደለል ጠረጋ በማከናወን ቅድመ ዝግጅት የማድረግ ኃላፊነት የተሰጠው የአዋሽ ውሃ ተፋሰስ መ/ቤት በላይኛውና በታችኛው አዋሽ አካባቢዎች የሰጠውን ትኩረት በመሃከለኛው አዋሽ አካባቢ ባለመስጠቱና ቅድመ ዝግጅት ባለማድረጉ አደጋው እንደተከሰተ የጠቀሱት ኃላፊዎች የአደጋ መከላከልና ዝግጁነት ኮሚሽን ቢሮ ቅድመ ማስጠንቀቂያ የመስጠትና ከአደጋው መከሰት በኋላም ለተጎጂዎች ድጋፍ የማድረግ ኃላፊነቱን እየተወጣ መሆኑን ተናግረዋል።</p>

<p>ላለፉት ተከታታይ ዓመታት ተመሣሣይ አደጋ እየተከሰተ መሆኑን ኃላፊዎቹ አስታውሰው በዘንድሮው ዓመት ህዝብ በብዛት በሠፈረባቸው አካባቢዎች ከባድ የሚባል አደጋ ያለመከሰቱን አስታውቀዋል።</p>

<p>ከቀናት በፊት በአፋር ክልል ገዋኔ አካባቢ የአዋሽ ወንዝ ገደቡን ጥሶ በመፍሰሱ በደረሰው የውሃ መጥለቅለቅ 16 ሺህ የአካባቢው ነዋሪዎች መፈናቀላቸውና በአካባቢው የግድብ ሥራዎችን ለማከናወን 12. ሚሊዮን ዶላር ድጋፍ ከዓለም ባንክ እንደተገኘ መዘገቡ ይታወሳል።</p>


<p class="align-center"><a href="/Gazettas/AddisZena/info/AddisZena.sera.html">ከአዲስ ዜና ነሐሴ 21 ቀን 1995</a></p>

</body>
</html>	














