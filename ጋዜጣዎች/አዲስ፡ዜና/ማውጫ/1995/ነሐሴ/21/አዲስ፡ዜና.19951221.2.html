<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኦነግ የኦሮሞ ሕዝብ ጥያቄ ካልተመለሰ የኢትዮጵያ ገጽታ አይለወጥም አለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኦነግ የኦሮሞ ሕዝብ ጥያቄ ካልተመለሰ የኢትዮጵያ ገጽታ አይለወጥም አለ</h2>


<p>የኦሮሞ ነፃነት ግንባር (ኦነግ) ከአንድ ወር በፊት በተመሠረተው የተቃዋሚ ድርጅቶች ህብረት ከአንዳንድ አባላት የተነሱ ሃሣቦችን እንደማይቀበላቸውና በተለይ የኦሮሞ ሕዝብ ጥያቄ ካልተመለሰና የብሔሮች የራስን ዕድል በራስ የመወሰን መብት ካልተከበረ የኢትዮጵያ ገፅታ ይለወጣል የሚል እምነት እንደሌላቸው ገለፀ።</p>

<p>የመንግሥት ለውጥ ብቻውን የኢትዮጵያን ችግር እንደማይፈታ በመግለጫው የጠቆመው ኦነግ አምባገነንነትን የሚያስወግድና በሕዝቦች ነፃ እምነት የተመሠረተ እርምጃ ብቻ ለአገሪቱ ችግር መፍትሔ ነው ብሎ እንደሚያምን አመልክቷል።</p>

<p>የኦሮሞ ነፃነት ግንባር (ኦነግ) የወቅቱን የኢትዮጵያን ሁኔታና ከአንድ ወር በፊት ከአገር ውጪ የተመሠረተውን የተቃዋሚዎች ህብረት በማስመልከት ባወጣው በዚሁ መግለጫ ኢህአዴግን ከሥልጣን ማውረድ ብቻውን የኢትዮጵያን ችግር አይፈታም ሲል አሳስቧል። </p>

<p>ድርጅቱ ከእለት ወደ እለት እየተባባሰ የመጣው የአገሪቱ ችግር እንደሚያሳስበውና ይህንን ችግር ለመፍታት ኢትዮጵያውያን መተባበር እንዳለባቸው ገልፆ መግለጫው በቅርቡ የተመሰረተው የተቃዋሚዎች ህብረት ጥሩ መነሻ ነው ብሎ እንደሚያምንም አመልክቷል።</p>

<p>"የኦሮሞ ሕዝብ ከህወሓት/ኢህአዴግ በፊት የነበሩትን መንግሥታት አይነቅፍም፤ ወደኋላ መመለስም አይፈልግም" ያለው ይህ የኦነግ መግለጫ በቅርቡ የተመሠረተው የተቃዋሚዎች ህብረት የኢትዮጵያን ወቅታዊ ሁኔታ ዳግም እንዲያጤነውና የተሻሉ አማራጮች እንዲያበጅ አሳስቧል።</p>

<p>ኦነግ የህወሃትን አምባገነን አገዛዝ ከሥልጣን ለማውረድ ከሚሠሩ ኃይላት ጋር ትብብር ቢያደርግም ህወሓትን ለመቃወምና ሥልጣን ለመያዝ ከሚያልሙ ነገር ግን ለኦሮሞ ህዝብ ጥያቄ ፖሊሲ ከሌላቸው ኃይላት ጋር እንደማይተባበር በመግለጫው ዘርዝሯል።</p>


<p class="align-center"><a href="/Gazettas/AddisZena/info/AddisZena.sera.html">ከአዲስ ዜና ነሐሴ 21 ቀን 1995</a></p>

</body>
</html>	














