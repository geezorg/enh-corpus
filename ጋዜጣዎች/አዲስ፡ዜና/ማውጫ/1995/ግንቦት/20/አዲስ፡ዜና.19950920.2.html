<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>27 ሳጥን አጽም ማረፊያ አላገኘም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">27 ሳጥን አጽም ማረፊያ አላገኘም</h2>


<p>በ1980ዎች መጀመሪያ ላይ ተቆፍሮ የወጣው የቀይ ሽብር ሰለባዎች አጽም እስካሁን ድረስ አለመቀበሩን ለጉዳዩ ቅርበት ያላቸው ግለሰቦች ገለፁ።</p>

<p>እንዲሁም ከ20 ሺህ በላይ አስክሬን ተቀብሮበታል በሚባለው ኮተቤ አካባቢ ሰዎች መኖሪያ ቤታቸውን ሰርተውበት እንደሚገኙ ሪፖርተሮቻችን ዘገቡ።</p>


<p>በ1984 ዓ.ም የሽግግር መንግሥቱ ከ27 ሣጥን በላይ የሆነ የቀይ ሽብር ሰለባዎችን አጽም አሰባስቦ ያወጣ ቢሆንም እስካሁን ግን የወጡትን አጽሞች በሰላም ማሳረፍ እንዳልተቻለ ሃጂ ዑመር ጄጁ የቀይ ሽብር ወንጀለኞች ተፋራጅ ኮሚቴ አባል ገልፀዋል። ሐጂ ዑመር እንደሚሉት ኮተቤና ቅዱስ ጴጥሮስ ቤተ ክርስትያን አካባቢ ከተቀበሩት ወጣቶች መካከል የተወሰነው አጽም ቢወጣም እነዚህን አጽሞች በሠላም ለማሳረፍና ቀሪዎቹንም ለማውጣት ያልተቻለው የገንዘብ ችግር በማጋጠሙና በቂ ቦታ ተዘጋጅቶ ሐውልት ማሠራት ባለመቻሉ ነው።</p>

<p>አጽሞቹ ስድስት ኪሎ በሚገኘው የልዩ ዓቃቤ ህግ ግቢ ውስጥ ይገኙ እንደነበርና ወደ ሌላ ቦታ መዛወራቸው ሲታወቅ መቼ ወደ ዘላለማዊ ማረፊያቸው እንደሚሄዱ የታወቀ ነገር የለም። በአዲስ አበባ ውስጥ ከ54 ሺ በላይ ወጣቶች መገደላቸውን የጠቆሙት ሀጂ ዑመር፣ አጽማቸውም በረጲ፣ መካኒሳ፣ ሰበታና ማዕከላዊ ምርመራ ውስጥ እንደሚገኝም ገልፀዋል።</p>

<p>በተያያዘ ዜናም ከ20 ሺ በላይ ወጣቶች ተቀብረውበታል በሚባለው የኮተቤ አካባቢ ከኤርትራ የተፈናቀሉ ዜጐች መስፈራቸውን የአዲስ ዜና የጋዜጠኞች ቡድን ተዘዋውሮ ተመልክቷል። አካባቢው በአዳዲስ አነስተኛ ቤቶ የተከበበ ሲሆን በ1980ዎቹ የተቆፈሩት ሦስት ጉድጓዶች በአሁኑ ጊዜ በሳር ተሸፍነዋል። እነዚህ ጉድጓዶች በሁለት የመኖሪያ ቤት ግቢዎች እንደሚገኙም ጋዜጠኞቹ ተገንዝበዋል። የቤቱ ባለቤት በጓሮዋቸው ላይ ምንም ዓይነት ሥራ እንደማይሠሩበት ገልፀው አማራጭ በማጣታቸው ብቻ በዚሁ ቦታ ላይ ቤት ሠርተው ለመኖር መገደዳቸውን አስረድተዋል።</p>

<p>በተያያዘ ዜናም ለቀይ ሽብር ሰማዕታት ሐውልት አሰሪ ኮሚቴ መቋቋሙን ትናንት የሰማዕታት ቀን በተከበረበት ወቅት ተገልጿል። ሐውልት አሠሪው ኮሚቴ ሐውልቱ ምን ዓይነት ቅርፅ እንደሚኖረው፣ የት ቦታ እንደሚሠራ፣ ሐውልቱ ምን ተብሎ እንደሚሠየም ገና ያልወሰነ መሆኑ ሲገልፅ በሚቀጥሉት ሁለት ዓመታት ውስጥ ሥራውን ለማጠናቀቅ ማሰባቸውን ለጉዳዩ ቅርበት ያላቸው ሰዎች ገልፀዋል።</p>

<p>ከዚህ በተጨማሪ በገንዘብ እጥረት ምክንያት ሐውልቱን ሰርቶ ለመጨረስ እንዳልተቻለ ተጠቁሟል።</p>

<p>የሐውልቱ ማሠሪያ ተብሎ የተመረጠው ቦታ በመስቀል አደባባይ የሚገኝ ሲሆን ይህ ቦታ ግን ሐውልቱን ለማሠራት አመቺ እንዳልሆነ ተገልጿል።</p>


<p class="align-center"><a href="/Gazettas/AddisZena/info/AddisZena.sera.html">ከአዲስ ዜና ግንቦት 20 ቀን 1995</a></p>

</body>
</html>	














