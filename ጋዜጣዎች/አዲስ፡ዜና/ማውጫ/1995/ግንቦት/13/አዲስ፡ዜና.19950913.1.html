<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያ ወደ ሶማሊያ ጦር ለመላክ ጠየቀች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢትዮጵያ ወደ ሶማሊያ ጦር ለመላክ ጠየቀች</h1>


<p>በሶማሊያ አዲስ መንግሥት ከመቋቋሙ በፊት በአገሪቱ ውስጥ ሰላም የማስከበር ኃላፊነት ይሰጠው ዘንድ የኢትዮጵያ መንግሥት ጠየቀ።</p>

<p>የኢትዮጵያ መንግሥት ለተባበሩት መንግሥታት ድርጅት በላከው ደብዳቤ ላይ እንደገለፀው በኬንያ እየተካሔደ ያለው የሶማሊያ የሠላም ድርድር አዲስ መንግሥት ከመሰየሙ በፊት በሶማሊያ ውስጥ ሰላም ለማስከበር ብቸኛ ኃላፊነት እንዲሰጠው ጠይቋል።</p>

<p>ኢትዮጵያ በሶማሊያ ፓለቲካ ውስጥ ለረጅም ጊዜ ትኩረት ሰጥታ መንቀሳቀሷንና ከሶማሊያ ጋር ረጅም ወሰን እንዳላት ገልፃ በአገሪቱ ውስጥ የጠፋውን ሠላም ለመመለስ 4 ሺህ ሠራዊት እንድትልክ እንዲፈቀድላት ጠይቃለች። የምሥራቅ አፍሪካ መንግሥታት የልማት ኮሚቴ ሰሞኑን "የተባበሩት መንግሥታት ድርጅት ከአፍሪካ የተውጣጣ ኃይል ወደ ሶማሊያ እንዲላክ መስማማቱን" ገልጾ ነበር። የሠላም አስከባሪው ኃይል አዲሱ የሶማሊያ መንግሥትና ፓርላማ ሥራውን ሲጀምር እንደሚላክ ታውቋል።</p>

<p>አንዳንድ ባለሥልጣኖች የአፍሪካ ኅብረት በተመድ አማካኝነት ከሶማሊያ ጋር ምንም ዓይነት ፍላጐት የሌላቸውን የአፍሪካ ሀገሮች ጥምር ጦር ለመላክ ማሰቡን ይገልፃሉ። ይህን እቅድ ደግሞ ኢትዮጵያ አጥብቃ እንደምትቃወመው ለጉዳዩ ቅርበት ያላቸው ሰዎች ገልፀዋል። </p>

<p>በተያያዘ ዜናም በኬንያ የሚደረገው የሶማሊያ የሠላም ስምምነት ወደ መጨረሻው የሠላም ምዕራፍ እየተሸጋገረ እንደሚገኝ የተባበሩት መንግሥታት ድርጅት የመረጃ መረብ ዘግቧል።</p>

<p>እንዲሁም ሰሞኑን በፑንትላንድ፣ በቀድሞዋ የሶማሊያ ግዛት ውስጥ፣ ሲካሔድ የነበረው የሰላም ድርድር እልባት በማግኘቱ ኢትዮጵያ መደሰቷንቢቢሲ ዘግቧል።</p>

<p>ስምምነቱ የተደረገው በጊዜያዊ የግዛቷ ፕሬዚዳንት በአብዱላሂ ዩሱፍና በአማፂያኑ አዛዥ በጄኔራል አደይ ሙሳ መካከል ሲሆን ስምምነቱም ለሁለት ዓመት የቆየውን ደም አፋሳሽ ጦርነት እንደሚያስቀር ተጠቁሟል። ኢትዮጵያ ከፕሬዚዳንት አብዱላሂ ዩሱፍ ጋር መልካም ወዳጅነት እንዳላቸው ተጠቁሟል።</p>


<p class="align-center"><a href="/Gazettas/AddisZena/info/AddisZena.sera.html">ከአዲስ ዜና ግንቦት 13 ቀን 1995</a></p>

</body>
</html>	














