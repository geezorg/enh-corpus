<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ዛሬም ምግብ እለምናለሁ አሁንም በሥልጣን ላይ ነኝ አፍራለሁ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ዛሬም ምግብ እለምናለሁ አሁንም በሥልጣን ላይ ነኝ አፍራለሁ</h2>


<p>ከአሥር ዓመት የሥልጣን ዕድሜዬ በኋላ አሁንም ምግብ እለምናለሁ በዚህም አፍራለሁ ሲሉ ጠቅላይ ሚኒስትር መለስ ዜናዊ ተናገሩ።</p>

<p>ጠቅላይ ሚኒስትሩ ከክርስቲያን ሳይንስ ሞኒተር መፅሔት ጋር ባደረጉት ቃለ ምልልስ ከ10 ዓመት የሥልጣን ዕድሜዬ በኋላ ምግብ መለመኔ ያሳፍረኛል።ነገር ግን ሁኔታውን መቀየር እንደሚቻልና እንደሚቀየርም አምናለሁ ይህ ካልሆነ እስካሁን የሠራሁት ሁሉ ትርጉም አይኖረውም ብለዋል።</p>

<p>ኢትዮጵያ ነፃና ክብሯን ጠብቃ የቆየች አገር ብትሆንም ይህ ኩራቷ ግን በአሳፋሪ ልመና እየተናደ መምጣቱንም አልሸሸጉም። </p>

<p>በበረሃ ሕይወታቸው አንዲት ወጣት ከብዙ ሳምንት በፊት የሞተች ላም አጥንት ስትግጥ ማየታቸውን የተናገሩት አቶ መለስ ከዚያን ጊዜ ጀምሮ ይህ አይነቱ ክስተት እንደማይደገም ለራሳቸው ቃል መግባታቸውን ገልፀዋል።</p>

<p>የዓለም አቀፉ ማህበረሰብ የኢትዮጵያን ረሃብ የተለመደ አድርጐ ማየት ማብቃት እንዳለበት አስረድተው ረሀብ የአለመረጋጋት፣ የወንጀልና፣ የአሸባሪነት፣ ምንጭ ሊሆን እንደሚችልም አስጠንቅቀዋል።</p>

<p>በርካታ ባለሙያዎች የረሀብ መንስኤ ከመሬት ሥርዓቱ መበላሸት የመነጨ ነው ቢሉም ጠቅላይ ሚኒስትሩ ግን ይህንን ፖሊስያቸውን የመቀየር ፍላጐት እንደሌላቸው በዚሁ ቃለ ምልልሳቸው ገልፀዋል።</p>

<p>በሌላ በኩል ከተለያዩ የዜና አውታሮች የሚወጡ ዘገባዎች እንደሚያመለክቱት ከሆነ በአገሪቱ በ1970ዎቹ አጋማሽ ከተከሰተው ረሀብ የበለጠ የረሀብ አደጋ አንዣቧል። የእንግሊዝ የክርስቲያን በጐ አድራጐት ድርጅት በኦሮሚያ ክልል በምትገኝ አንዲት ከተማ ላይ ያለውን ቀውስ የሚያያትንፅሁፍ አውጥቷል።</p>

<p>ብድሬ የመዳዋላቡ ዋና ከተማ ነች ድህነትን በአስከፊው ገፁ የሚያዩባት ከተማ መንገዶቹ በጣም መጥፎዎች ናቸው። የመኪና አገልግሎት የለም። እዚህ መጥቶ የሚሠራ አይገኝም የኢትዮጵያ አጠቃላይ ቀውስ እዚች ከተማ ላይ ማንበብ ይቻላል።</p>

<p>በዚህ አካባቢ የመጣው ረሃብ በዝናብ መብዛት ነው። ዝናቡ በተሣሣተ ጊዜ መጣና አዝመራውን አወደመው።</p>

<p>መንግሥቱ አለሙ የመዳ ወላቡ አስተዳዳሪ ናቸው። የኦሮሚያ ባንዲራ በትልቁ በተሰቀለበት ባዶ ቢሮ ውስጥ ቁጭ ብለዋል። 78 ሺህ ህዝብ በወረዳቸው ተርቧል። ችግሩም ሙሉ በሙሉ አሸንፏቸዋል።</p>

<p>አርባየ ሞሀመድና ባላ አደም ሁሴን ከዛፉ ስር ሆነው ምግብ ይለምናሉ። የ6 ዓመቱ እስራኤልና የ9 ዓመቱ ሳርዲና አብረዋቸው አሉ። በረሃብ ምክንያት 5 ልጆቻቸውን አጥተዋል። ሁለቱን ከ2 ዓመት በፊት ነው ያጧቸው አርባየ ከብት የለንም መሬት የለንም ሁሉም ንብረታችንን አጥተናል ትላለች።</p>

<p>የ50 ዓመቷ ሲኩሬ አሊ የ11 ልጆች እናት ናቸው። ነገሮች ከዓመት ዓመት እየባሱ መሄዳቸውን ይናገራሉ። ለገበሬዎች መንግሥት በሬዎችን መስጠት አለበት ለጤናችንም የሆነ ነገር መደረግ አለበት ይላሉ።</p>

<p>የእንግሊዝ የክርስቲያን በጐ አድራጐት ድርጅት ባለፉት ጥቂት ዓመታት ነገሮች እየከፋ መምጣታቸውንም ገልጿል።</p>


<p class="align-center"><a href="/Gazettas/AddisZena/info/AddisZena.sera.html">ከአዲስ ዜና የካቲት 5 ቀን 1995</a></p>

</body>
</html>	














