<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያ ጦር ኃይል ከአሜሪካን ጦር ጋር ይሰለፋል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኢትዮጵያ ጦር ኃይል ከአሜሪካን ጦር ጋር ይሰለፋል</h2>


<p>የኢትዮጵያ ጦር ሃይል በዩናይትድ ስቴትስ ጦር መሪነት በሶማሊያ ላይ በሚከፈተው ፀረ ሽብርተኝነት ተልዕኮ (ግዳጅ) ላይ እንደሚሳተፍ ታወቀ።</p>

<p>ሲ ኤን ኤስ ኒውስ የተባለው የዜና መረጃ መረብ ሰሞኑን ስሙን ለመግለፅ ያልፈለገ አንድ ከፍተኛ የኢትዮጵያ መከላከያ ሰራዊት ባለስልጣንን ዋቢ በማድረግ እንደዘገበው ከአልቃይዳ ጋር ተልዕኮ ግንኙነት እንዳለው በሚጠረጠረው የአል ኢትሀድ አል ኢስላሚያ ልምምድ ቦታዎች (Training Grounds) ላይ የሚያነጣጥር ይሆናል።</p>

<p>ሲ ኤን ኤስ ኒውስ እንደዘገበው ኢትዮጵያ የምትሳተፍበት ይህ ፀረ ሽብርተኝነት ዘመቻን አስመልክቶ የዪናይትድ ስቴትስ መራሽ ጦር ዋና አዛዥ ሜጀር ጄኔራል ጆን ኤፍ ሳትለር ባለፈው ሰሞን በኢትዮጵያ አዲስ አበባ የ3 ቀን ጉብኝት ባደረጉበት ወቅት ውይይት ተደርጐ ነበር። ጠቅላይ ሚኒስትር መለስ ዜናዊም ባለፈው ሰሞን እንግሊዝን በጐበኙበት ወቅት ለንደን ላይ ለጋዜጠኞች በሰጡት መግለጫ ከአካባቢው ሽብርተኝነት ፈፅሞ እስኪጠፋ ድረስ የኢትዮጵያ ጦር ኃይል ሶማሊያ ውስጥ ዘልቆ በመግባት አስፈላጊውን እርምጃ ይወስዳል።</p>

<p>ሜጀር ጄኔራል ሳትለር እንዳሉት በዚህ የፀረ ሽብርተኝነት ዘመቻ ኢትዮጵያ ከፍተኛ አጋርና ድጋፍ እንደምትሆናት ዩናይትድ ስቴትስ ታምናለች። በሶማሊያ የሚገኙ ሽብርተኞች ላይ በሚከፈተው ጦርነት ኬንያ ጅቡቲ የመን እና ኢትዮጵያ ከአሜሪካን ጦር ጋር ይሰለፋሉ መባሉ ይታወሳል።</p>

<p>የፈጀውን ያህል ጊዜ ይፍጅ እንጂ ከአጋሮቻችን ጋር በመሆን ይህን ጦርነት እንዋጋለን ሲሉም ሳትለር ተናግረዋል።</p>

<p>ሳትለር ጨምረው እንዳሉት የፀረ ሽብርተኝነቱን ዘመቻ በሚገባ ለመወጣት ይቻለው ዘንድ አሜሪካ የኢትዮጵያን መንግስት በስልጠና በወታደራዊ ስልት ትምህርቶች እና በተለያዩ አስፈላጊ ነገሮች ትረዳለች።</p>

<p>በተያያዘ ዜና ዩናይትድ ስቴትስ በበሽታ መቆጣጠሪያና መከላከያ ማዕከሏ አማካይነት በኤች አይ ቪ ዙሪያ የኢትዮጵያ መከላከያ ሠራዊትን ልትረዳ ነው።</p>

<p>በኢትዮጵያ የአሜሪካ ኤምባሲ ለአዲስ ዜና ጋዜጣ ሰሞኑን በላከው መግለጫ እንዳመለከተው የአሜሪካው የበሽታ መቆጣጠሪያና መከላከያ ማዕከል በፈቃደኝነት ላይ የተመሠረተ የኤች አይ ቪ ምርመራ፣ የምክር አገልግሎት እና የባህሪ ለውጥ ስልጠና ላይ የሚያተኩር ዕርዳታ ያደርጋል። </p>

<p>ዕርዳታው ለሚቀጥሉት 5 ዓመታት የሚቆይ ሲሆን በዓመት 2 ነጥብ 8 ሚሊዮን ብር ያወጣል። የዕርዳታው ስምምነትም በዩናይትድ ስቴትስ አምባሳደር አውሬሊያ ቢ ብራዚል፣ በዩናይትድ ስቴትስ በሽታ መቆጣጠሪያ መከላከያ ማዕከል የኢትዮጵያ ዋና ተጠሪ ዶክተር ታደሰ ወሂብ እና በመከላከያ ሚኒስቴር የአስተዳደርና ፋይናንስ መምሪያ ኃላፊ በሜጀር ጄኔራል ሀይሌ ጥላሁን ላለፈው ቅዳሜ ተፈርሟል።</p>


<p class="align-center"><a href="/Gazettas/AddisZena/info/AddisZena.sera.html">ከአዲስ ዜና የካቲት 26 ቀን 1995</a></p>

</body>
</html>	
