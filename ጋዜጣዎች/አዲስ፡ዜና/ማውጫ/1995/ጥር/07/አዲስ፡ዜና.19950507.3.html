<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ታዳጊ ቡድኑ ለ5ኛው የአፍሪካ ታዳጊዎች ሻምፒዮን ውድድር አለፈ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ታዳጊ ቡድኑ ለ5ኛው የአፍሪካ ታዳጊዎች ሻምፒዮን ውድድር አለፈ</h2>


<p>እሁድ ጥር 4 በአዲስ አበባ ስታድየም የኢትዮጵያ ታዳጊ ብሔራዊ ቡድን የታንዛኒያ ታዳጊ ቡድንን ገጥሞ 5 አሸንፏል።</p>

<p>ከሦስት ሳምንት በፊት በዳሬ ሰላም የመጀመሪያ ጨዋታቸውን ያደረጉ እነዚህ ቡድኖች 1ለ1 በሆነ ውጤት መለያየታቸው ይታወሳል። በዚህም የኢትዮጵያ ታዳጊ ቡድን 6 ለ2 በሆነ አጠቃላይ ውጤት በማሸነፍ በሰዋዚላንድ በሚካሄደው 5ኛው የአፍሪካ ታዳጊዎች ሻምፒዮና ላይ ለመካፈል አላፊ ለመሆን በቅቷል።</p>

<p>ህዝቡ የኢትዮጵያ ብሔራዊ ቡድን የምስራቅና መካከለኛው የአፊሪካ ሻምፒዮን ሎአይ ያስመዘገበው ውጤት ንዴት የለቀቀው አይመስልም። እሁድ የኢትዮጵያ ታዳጊ ብሔራዊ ቡድን ከታንዛኒያ አቻው ጋር ግጥሚያውን ሲያደርግ ስታድየሙ በግማሽ ባዶ ነበር።</p>

<p>አስር ሰአት ደርሶ ጨዋታው ተጀመሮ። ፍጥነት በተሞላበት ሁኔታ ወደባላጋራ በር የሚያፈተልከው የኢትዮጵያ ታዳጊ ቡድን ጨዋታው ተጀምሮ ሁለት ደቂቃ ሳይሞላው በጥሩ ቅብብል 10 ቁጥሩ ታፈሰ ተስፋዬ የደረሰችውን ኳስ ከመረብ አሳረፈ። ጐሏ ድንቅ በመሆኑዋ ተመልካችን አስፈነደቀች። ይኸው ተጫዋች ሁለት ተከላካዮችን አታሎ በማለፍ በአራተኛው ደቂቃ ሁለተኛውን ግብ አስቆጠረ። በተከላካዩ በኩል ክፍተት የሚታይበት የታንዛኒያ ታዳጊ ቡድን ሜዳ ገብተው መጫወት ከጀመሩ ስድስት ደቂቃ ሳይሞላ በ17 ቁጥር በአረዶም ገ/መድህን አማካኝነት ሦስተኛውን ጐል አስተናገዱ። ቀሪውን 40 ደቂቃ የኢትዮጵያ ታዳጊ ቡድን የታንዛኒያን ግብ ጠባቂ መከራውን ሲያሳየው ቢቆይም በሁለቱም ቡድኖች ተጨማሪ ጐል ሳይቆጠር የመጀመሪያው 45 ደቂቃ ተጠናቀቀ።</p>

<p>በሁለተኛው ግማሽ የታንዛኒያ ታዳጊ ቡድን ከመጀመሪያው ግማሽ የተሻለ ለመንቀሳቀስ ቢችልም ቀድሞ ለማግባት የቻለው የኢትዮጵያ ታዳጊ ቡድን ነበር በ8 ቁጥሩ በሚካኤል ተስፋዬ አማካኝነት። የነበረው የታንዛንያ ቡድን ከእረፍት መልስ በ34ኛው ደቂቃ በአቡበከር አብዱራህማን አማካኝነት ግብ ሊያስቆጥር በቅቷል። ከአስር ደቂቃ በኋላ ለኢትዮጵያ ቡድን ውጤታማ ሆኖ መውጣት ከፍተኛ አስተዋፅኦ ሲያደርግ የቆየው ታፈሰ ተስፋዬ ለራሱ ሦስተኛውን ለቡድኑ አምስተኛውን ጐል አስቆርሯል።</p>

<p>በአጠቃላይ ጨዋታው የኢትዮጵያ ቡድን አስራአንድ የመአዘን ምቶችን ሲአገኝ የታንዛኒያ ቡድን ሁለት አግኝቷል። የታንዛኒያ ቡድን አልፎ አፍልፎ በስራው ጥፋት ሁለት ተጫዋቾች የቢጫ ካርድ ማስጠንቀቂያ ተሰጥቷቸዋል። ጨዋታውን በዳኝነት የመሩት የሱማሊያ ዳኞች ሲሆኑ አልፎ አልፎ የተዛባ ውሳኔ ሲሰጡ ቢታይም ጨዋታውን ጥሪ መርተዋል ማለት ይቻላል።</p>

<p>በዚሁ በ5ኛው የአፍሪካ ታዳጊዎች ሻንፒዮና ላይ ለመካፈል ሁለተኛ ውድድራቸውን በተለያዩ አገራት ያደረጉ ሲሆን ማላዊ ዚንባብዌን 2ለ0 አንጐላ ሞዛንቢክን 1ለ0 ጋምቢያ ማሊን 1ለ0 ደቡድ አፍሪካ ሌሴንቶ 4ለ1 ጋና ኬንያን 2ለ1 አልጄሪያ ቱኒዚያን 2ለ1 ካሜሩን ጋቦንን 2ለ0 ሴኔጋል ሞሮኮን 3ለ0 አሸንፈዋል።</p>


<p class="align-center"><a href="/Gazettas/AddisZena/info/AddisZena.sera.html">ከአዲስ ዜና ጥር 7 ቀን 1995</a></p>

</body>
</html>	














