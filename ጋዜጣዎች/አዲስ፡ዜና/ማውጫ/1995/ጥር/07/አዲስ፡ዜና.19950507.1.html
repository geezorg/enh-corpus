<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"ኤርትራን ለማግለል አልሞከርንም ኤርትራ ግን ራሷን አግልላለች"</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">"ኤርትራን ለማግለል አልሞከርንም ኤርትራ ግን ራሷን አግልላለች"</h2>


<p>ካርቱም ከጥር 2 እስከ ጥር 4/1995 ከተካሄደው የሦስቱ አገሮች የውጭ ጉዳይ ሚኒስትሮች ስብሰባ በኋላ በአሜሪካ ዘንድ ሽብርተኝነትን በመደገፍ በግንባር ቀደም የምትጠቀሰዋ ሱዳን የውጭ ጉዳይ ሚኒስትር ሙስጠፋ ኢስማኤል "የዓለምን ሠላም የሚያናጉ የሽብር ድርጊቶችን ለመዋጋትና አካባቢያችንን ከሽብርተኝነት ነፃ ለማድረግ መተባበር ያስፈልገናል" ብለዋል።</p>

<p>የሦስቱን አገሮች የጋራ ውይይት አስመልክተውም የውጭ ጉዳይ ሚኒስትሩ "ይህ ለጋራ ዕድገት የሚደረግ የአረብ አፍሪካ ትብብር አስኳል ነው" በማለት ገልፀዋል።</p>

<p>የኢትዮጵያ የውጭ ጉዳይ ሚኒስትር ስዩም መስፍን ስለውይይቱ አገሮች ትብብር ከሦስቱም አገሮች ጋር የሻከረ ግንኙነት ያላት ኤርትራን በማግለል መንፈስ የተደረገ ያለመሆኑን ገልፀው "ኤርትራን ለማግለል አልሞከርንም ኤርትራ ግን ራሷን አግልላለች... በኢትዮጵያውያንና በኤርትራውያን መካከል ያለውን ተፈጥሯዊ ትብብር እናውቃለን" ብለዋል።</p>

<p>የመን ኢትዮጵያና ሱዳን መሪዎቻቸው እ.ኤ.አ በኦክቶበር 2000 በየመን ስናአ ካደረጉት ስብሰባ በኋላ ግንኙነታቸውን እያጠናከሩ እንደሆነና በአገራት የውስጥ ጉዳይ ጣልቃ ያለመግባት መርህን ተግባራዊ ለማድረግ ዝግጁነታቸውን አረጋግጠዋል።</p>

<p>በሌላ በኩል ለሱዳን የርስ በርስ ጦርነት ሠላማዊ መፍትሔ ሊፈለግለት እንደሚገባ የጠቆመው የሦስቱ አገራት የውጭ ጉዳይ ሚኒስትሮች ውይይት በተካሄደበት ወቅት የደቡብ ሱዳን አማፂያን በሱዳን መንግሥት ጦር ላይ ከፍተኛ ጥቃት መሠንዘራቸው የአገሪቱ መንግሥት ጦር አመራር አስታውቋል። </p>

<p>የሱዳን መንግሥት ጦር ቃል አቀባይ ሌ/ጄኔራል መሐመድ በሽር እንደገለፁት በመንግሥትና በአማፂያኑ መካከል የተኩስ አቁም የተደረሰ ቢሆንምአማፂያኑ በመንግሥት ጦር ላይ ጥቃት አድርሰዋል።</p>

<p>የሱዳን መንግሥት በቅርቡ በናይሮቢ ከአማፂያኑ ጋር የተደረሰው ተግባራዊነት ስምምነት ላይ ያለውን ቅሬታ እያሰማና ከአማፂያኑ ወገን ተደጋጋሚ ጥቃት እየተቃጣበት መሆኑን እየገለፀ ይገኛል።</p>


<p class="align-center"><a href="/Gazettas/AddisZena/info/AddisZena.sera.html">ከአዲስ ዜና ጥር 7 ቀን 1995</a></p>

</body>
</html>	














