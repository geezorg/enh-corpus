<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ለደህንነታቸው በመስጋት መምጣታቸውን ያልገለፁ መሪዎች አሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ለደህንነታቸው በመስጋት መምጣታቸውን ያልገለፁ መሪዎች አሉ</h2>


<p>የፊታችን ሰኞ በሚከፈተው የአፍሪካ ህብረት ልዩ የመሪዎች ጉባዔ ላይ የተወሰኑ መሪዎች ለደህነንታቸው በመስጋት መገኘታቸውና አለመገኘታቸው ተገለፀ። የኤርትራው መሪ ኢሳያስ አፈወርቂ መምጣታቸውን ባይገልፁም መምጣት ከፈለጉ ግን እንደማንኛውም መሪ እንደሚስተናገዱ ታውቋል። ጋዳፊም ይዘዋቸው የሚመጡትን በርካታ ልዑካን ለማስተናገድ ኢትዮጵያ ዝግጁ መሆኗ ተጠቁሟል። </p>

<p>የብሔራዊ ዝግጅት ኮሚቴ ሊ/መንበር አቶ ሐይሌ ኪሮስ በአለፈው ሰኞ ለጋዜጠኞች በሰጡት መግለጫ ላይ እስካሁን ድረስ ምን ያክል መሪዎች ወደ አዲስ አበባ እንደሚመጡ ማወቅ እንዳልተቻለ ተናግረዋል። ምክንያቱን ሲገልፁም የተወሰኑ መሪዎች ለደህንነታቸው በመሥጋት እስከ መጨረሻው ቀን ድረስ አለማሳወቅን በመምረጣቸው ይሁን እንጂ አብዛኞቹ መሪዎች ይመጣሉ ባለው ተስትፎ ያደርጋሉ።</p>

<p>መሪዎቹ በኢትዮጵያ የፀጥታ ጉዳይ ስለተጠራጠሩ አይደለም አስቀድመው መገኘታችውን መግለፅ ያልፈለጉት ያሉት አቶ ኃይሌ ኢትዮጵያ ከማንም አገር በተሻለ የፀጥታ ጥበቃዋ አስተማማኝ እንደሆነ መሪዎቹ እንደሚያውቁ አስረድተዋል። ነገር ግን ከአለው የሽብርተኝነት ሥጋት አንፃር መሪዎቹ የበለጠ ደህንነት ይፈልጋሉ ብለዋል። ፀጥታውን ለማስጠበቅ ታስቦም የመከላከያ ሠራዊት በመደበኛ ሥራ ላይ የተሠማሩና ህበርተሰቡ በተለይምበአዲሱ ክፍለ ከተማ የሚገኙ ቀበሌዎች በከፍተኛ ሁኔታ እየተንቀሳቀሱ መሆናቸውን ተናግረዋል።</p>

<p>የሠራዊት አዲስ አበባ መገኘት አሉታዊ ምስልና የሰነ ልቦና ቀውስ ለመፍስጠር ታስቦ የተደረገ እንዳልሆነ የተናገሩት ሊ/መንበሩ ነገር ግን የበለጠ ደህንነት እንዲሰማን ከመፈለግ ሠራዊቱን አሰማርተናል ብለዋል።</p>

<p>የሊቢያው መሪ ሙአመር ጋዳፊ በርካታ ልዑካንን ይዘው እንደሚመጡ ማሳወቃቸውን ገልፀው በልዑካን ስም የሚመጡት የደህንነት ሰዎች ሆኑም አልሆኑም በዓለም አቀፉ የመስተንግዶ ደረጃ ለማስተናገድ ኢትዮጵያ ዝግጅ ናት።</p>

<p>በአጠቃላይ ከ1000 በላይ መንግሥታዊ ልዑካን ይሳተፋሉ ተብሎ ይገመታል። 14 ሚሊዮን ህዝብ በረሃብ እየተሰቃየ ይህን ያክል ወጪ ማውጣት ትክክል ነውን ተብሎ ለቀረበው ጥያቄ መንግሥት ያወጣው ወጪ እዚህ ግባ የሚይባል እንዳልሆነና አስብዛኛው ወጪም በግል ባለሀብቶች መሸፈኑን ተናግረዋል።</p>

<p>በድንገት ይህን ጉባዔ እንድናዘጋጅ ብንጠየቅም የግል ባለሀብቶች በተለይም ሚድሮች ኢትዮጵያ ሸራተን አዲስ ሬይንቦውና የግል ኮንትራክተሮች በአደረጉልን ድጋፍ ያለምንም ሥጋት በተሣካ ሁኔታ ጉባኤውን ለማዘጋጀት ረድቶናል ብለዋል።</p>

<p>በአጠቃላይ 19 ሆቴሎች ለዚሁ ጉባኤ ተብለው መዘጋጀታቸውንና ከነዚህም ውስጥ 3ቱ ማለትም ሸራተን፣ ሒልተን፣ ጊዮን፣ ለመሪዎቹ ብቻ መያዘቸው ተገልጿል የፊታችን ቅዳሜ የውጭ ጉዳይ ሚንስትሮች ስብሰባ እንደሚደረግም ታውቋል።</p>


<p class="align-center"><a href="/Gazettas/AddisZena/info/AddisZena.sera.html">ከአዲስ ዜና ጥር 21 ቀን 1995</a></p>

</body>
</html>	














