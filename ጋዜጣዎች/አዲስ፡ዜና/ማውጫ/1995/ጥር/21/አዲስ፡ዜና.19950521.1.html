<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የመድን እና የሙገር የሥራ ኃላፊዎች በ53 ሚሊዮን ብር ሊጠየቁ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የመድን እና የሙገር የሥራ ኃላፊዎች በ53 ሚሊዮን ብር ሊጠየቁ ነው</h1>


<p>የሙስና ወንጀል ፈጽመዋል በሚል ተጠርጥረው ባለፈው ሳምንት በቁጥጥር ሥር የዋሉት የሙገር ሲሚንቶ ፋብሪካ የሥራ ኃላፊዎች በ28 ሚሊዮን ብር የመድን ድርጅት ኃላፊዎች ደግሞ በ25 ሚሊዮን ብር በሥልጣን አላግባብ በመጠቀም ወንጀል የሚጠየቁ መሆኑን የፌዴራል የሥነ ምግባርና ፀረ ሙስና ኮሚሽን ገለፀ።</p>

<p>የኮሚሽኑ ከፍተኛ አማካሪ አቶ አብርሃ ጐዝጉዜ ግዛው እንደገለፁት የቀድሞ የሙገር ሥራ አስኪያጅ ኢንጂነር ግዛው ተክለማሪያም በቅርቡ በሣቸው ቦታ የተሸኙት ኢንጂነር ባሶ አሰፋ የቴክኒክ ሥራ አስኪያጁ አቶ መስፍን አቢ የፋይናንስ ሥራ አስኪያጅ አቶ ኃይሉ ግዛው የሕዝብ ግንኙነት መምሪያ ኃላፊው ወ/ሮ አበባ የኋላ በቁጥጥር ሥር የዋሉት በውጭ አገር እና በአገር ውስጥ በተፈፀሙ ዕቃ ግዢዎች ከውል ውጭ ተጨማሪ ገንዘቦችን በመክፈል ለጊዜው በምርመራ የተረጋገጠ የ28 ሚሊዮን ብር የሙስና ወንጀል ፈፅመዋል ተብለው ነው።</p>

<p>ከኢትዮጵያ መድን ድርጅት አቶ ሺፈራው ባንቴ ስለሺ (አሁን በትልቅ ሥራ የሚተዳደሩ) የድርጅቱ ኦፕሬሽን መምሪያ የቴክኒካል ሰርቪስ ምክትል ሥራ አስኪያጅ እና የኦፕሬሽን መምሪያ ም/ ማኔጂንግ ዳይሬክተር ሆነው ሲሠሩ የነበሩ እንዲሁም አቶ ፀጋዬ አምዴ ወ/ጊዮርጊስ የሰሜን አብይ ቅርንጫፍ ሥራ አስኪያጅ ሆነው ሊሠሩ የነበሩ በጋራ የ25 ሚሊዮን ብር የፋይናንሻል ጋራንቲ ቦንድ ያለ በቂ ዋስትና ለግለሰቦች እንዲከፈል በማድረጋቸው ድርጅቱን በተጠቀሰው ብር የባንክ ባለ ዕዳ አድርገዋል ተብለዋል።</p>

<p>ከመድን ሌሎች ሁለት ግለሰቦች ለቀድሞ የድርጅቱ ሥራ አስኪያጅ ከደንብ ውጭ ሦስትስ መቶ ሺህ ብር ለመኪናቸው ካሳ ከፍለዋል የተባሉ ሲሆን በተጨማሪም አቶ ፀጋዬ አምዴ ወ/ጊዮርጊስ ከ66 ሺህ ብር ከሥልጣናችው በላይ እንዲከፈል ማድረጋቸውን አማካሪው ጠቅሰዋል።</p>

<p>ኮሚሽኑ ከእነ አቶ ሺፈራው ባንቴ በተጨማሪ ሰሞኑን በቁጥጥር ስር ያዋላቸው የመድን የሥራ ኃላፊዎች አቶ ደበበ ታመነ ካሣ የሞተር ኢንሹራንስ ኤክስፐርት፣ አቶ መንግሥቱ ወ/አብ ወ/ሩፋኤል የሰርቬይንግ ዋና ክፍል ኃላፊ፣ አቶ ዮናስ ቸርነት መገርሳ ሲኒየር ሰርሼየር፣ አቶ ይመር መኮንን ይመር የካሳ ክፍል ኃላፊ፣ አቶ ጌትነት ቴሌ ደራርሶ የውል ክፍል ኃላፊ፣ አቶ ብርሃኑ ደበላ በቼ የሰሜን ቅርንጫፍ የሒሣባ ክፍል ኃላፊ ፣እና አቶ ያፌድ ሞላ ወ/ስላሴ የዚህ ቅርንጫፍ የካሳ ክፍል ኃልፊ ናቸው።</p>

<p>የጉምሩክ ሠራተኞች ደግሞ ላይ በሙስና ተጠርጥረው የተያዙና ኮሚሽኑ አጣራሁት ያለው ታይቶ በማይታመን ሁኔታ የኮምፒዩተር ዳታ በመቀያየር የመንግሥት ቀረጥ ገቢ እንዳይደርግ አድርገው ራሳቸውንና ነጋዴዎችን ጠቅመዋል በሚል ሲሆን ለጊዜው ከ1.6 ሚሊዮን ብር በላይ ኮሚሽኑን በተጨባጭ ያጠራው እንደሚገኝበት አቶ አብርሃም ገልፀዋል።</p>

<p>የኮሚሽኑ አማካሪ እንደሚሉት ከግምሩክ ሰሞኑን የተያዙት አቶ ፈቃዱ ገዙ ዳዲ የናዝሬት ጉምሩክ ቅርንጫፍ ጽ/ቤት፣ ወ/ሮ ሐረገወይን እሸቱ ጉተማ የአዲስ አበባ ግምሩክ ሠራተኞች ሲሆኑ፣ ወ/ሮ አበባ ኪሮስ ፍቃዱ የአዲስ አበባ ላጋር ጉምሩክ ፋይናንስ ኃላፊ። አቶ ገነነ ታደሰ በአዲስ አበባ የድርጅቱ ሠራተኛ፣ እና አቶ ገ/ሥላሴ ተስፋየኤ አራያ በጅቡቲ ከኢትዮጵያ ጉምሩክ ማዕከላዊ ጽ/ቤት፣ ከጉምሩክ ጋር በተያያያዘ አቶ ፋሪስ አህመድ መሐመድ፣ አቶ ሰይፈዲን ሎሊማን ዮሴፍ፣ እና አቶ ጤና ካሣ አምዴ፣ የተባሉ ነጋዴዎችም በቁጥጥር ሰር ውለዋል።</p>

<p>በእነ ኢንጂነር ግዛው ጉዳይ ከሙገር ሠራተኞችና ከተለያዩ አካባቢዎች ከዚህ ቀደም ሙስና መፈፀማቸው እየተነገረ በቦርዱ ሊቀመንበር አቶ ስዩም መስፍን ክለላ ነው የቆዩት የሚባል ነገር አለ ኮሚሽኑ ለእርምጃ አልዘገየም ወይ ብለን ለአማካሪው ባቀረብነው ጥያቄ በሰጡን ምላሽ ኮሚሽኑ ጥቆማ በደረሰው ዕለት ሰው እንዳይታሰር መሆኑን ጠቅሰው የሙስና ወንጀል ብዙ ማጣራት የሚያስፈልገውና ውስብሰብ ነው ብለዋል።</p>

<p>አቶ ስዩም ከለላ አለመስጠታችውን ገልፀው ለኢንጂነሩ ክለላ መስጠት ቀርቶ በሙስና ተዘፍቀው ቢገኙ ከመጠየቅ አይደኑም ሊሱ ተናግረዋል።በተያያዘ ዜና በአፍሪካ ልማት ባንክ በአፍሪካ የፀረ ሕብረትና በግልፅነት ስብሰባ ላይ አለማገኘት አምስት አባላት ያሉት የጋምቢያ ልዑካን ቡድን ሰኞ ጥር 19 ቀን ከባንጁል አዲስ አበባ መግባቱ ታውቋል።</p>


<p class="align-center"><a href="/Gazettas/AddisZena/info/AddisZena.sera.html">ከአዲስ ዜና ጥር 21 ቀን 1995</a></p>

</body>
</html>	














