<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢዴፓና የሦስቱ ፓርቲዎች አለመግባባት እየሰፋ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኢዴፓና የሦስቱ ፓርቲዎች አለመግባባት እየሰፋ ነው</h2>


<p>የኢትዮጵያውያን ዲሞክራሲያዊ ፓርቲ (ኢዴፓ) የብሔራዊ እርቀ ሠላም ጥያቄን አስመልክቶ የሚያራምደውን አቋም የኦሮሞ ብሔራዊ ኮንግረስ የመላው ኢትዮጵያ አንድነት ድርጅትና የአማራጭ ኃይሎች ምክር ቤት ከቀናት በፊት ላወጡት በፃፈው ግልፅ ደብዳቤ መልስ ሰጥቷል።</p>

<p>ሦስቱ የፖለቲካ ድርጅቶች ባለፈው ሳምንት በአድራሻ ለኢትዮጽያውያን ዴሞክራሲያዊ ፓርቲ (ኢዴፓ) በፃፉት ደብዳቤ የእርቀ ሰላም ጥያቄ ጊዜው ያለፈበት ትግላቸውን ወደ ኋላ የሚጐትት የጊዜውን ፓርቲ ዕድሜ የሚያራዝምና በአቋራጭ ሥልጣን የማግኘት ጥያቄ በመሆን እንደማይቀበሉትና እርቀ ሠላሙን ስብሰባ እንደማይሣተፉ ገልፀው ነበር።</p>

<p>በአንፃሩ የወቅቱን የአገሪቱን ችግር በተመለከት የሦስቱ የፖለቲካ ድርጅቶች አቋም ብሔራዊ ዕርቅን መጠየቅ ሣይሆን ሕወሐት ኢህአዴግ ህዝቡን ይቅርታ በመጠየቅ ስልጣኑን በፈቃዱ እንዲለቅ መሆኑን ይህን ጥያቄ የማይቀበል ከሆነ ደግሞ ተከታታይ የሠላዊ ሠልፍና የሥራ ማቆም እርምጃዎች መውሰድ መሆኑን ድርጅቶቹ ገልፀው እንደነበር ይታወቃል።</p>

<p>በመሆኑም ኢዴፓ ድርጅቶቹ የእርቀ ሠላም ጥያቄን አስመልክተው ለሰጡት መልስ የሚሆን ባለ13 ነጥብ ግልፅ ደብዳቤ በአድራሻ ለሦስቱ ድርጅቶች ልኳል።</p>

<p>በዚህም መሠረት ኢዴፓ የእርቀ ሠላምን አስመልክቶ የጠራውን ስብሰባ ከሦስቱ ድርጅቶች ጋር በጋራ ለማካሄድ ጥያቄ ያቀረበው ቀደም ሲል ድርጅቶቹ በግንባር ቀደምትነት ሲያራምዱት የነበረውን የእርቀ ሠላም ጥያቄ የቀየሩ መሆናቸውን ባለማወቁ መሆኑን ገልፆ ይህን ሁኔታ ቀደም ብሎ ቢያውቅ ኖሮ ግን ጥያቄውን እንደማያቀርብ አስታውቋል።</p>

<p>"የእርቀ ሠላም ጥያቄ ጊዜው ያለፈበት ነው" ለተባለውም "ብሔራዊ እርቀ ሠላም በዚህች አገር ተግባራዊ እስከአልሆነ ድረስ ጊዜው ያለፈበት ሲባል የማይችልና እንዲያውም የሃይመኖት የጐሣ ግጭቶች በሠፊው እየታዩ ባለበት በአሁኑ ወቅት የብሔራዊ እርቅ ጥያቄ ከመቼውም ጊዜ በላይ የወቅቱ የስራችን አንገብጋቢ ጥያቄ መሆኑን በድጋሚ መግለፅ እንወዳለን" ብሏል።</p>

<p>"የብሔራዊ ዕርቀ ሠላም ጥያቄ በአቋራጭ ሥልጣን የመያዝ ፍላጐት ነው" ለሚሰውም በአገራችን ከእንግዲህ የፓለቲካ ሥልጣን ከምርጫ ሣጥን ውጭ መያዝ የለበትም ብለን ስለምናምን በዕርቀ ሠላም ጥያቄ ሊገኝ የሚችል ሥልጣን እስከአሁን አልታየንም። ሕወሐት ኢሃዴግ የብሔራዊ እርቀ ሠላም የተቃዋሚዎች አቋራጭ የሥልጣን ጥያቄ ነው በማለት ሲያራምደው የነበረው አቋም ዛሬ በእናንተ በመደገሙ እናዝናለን" ሲል በደብዳቤው ለድርጅቶቹ መልስ ሰጥቷል።</p>

<p>የእርቀ ሠላም ጥያቄም ሆን ማንኛውም የህዝብ ጥያቄ በትግልና በመስዋዕትናት እንጂ በልመና ይገኛል ብሎ እንደማያምን የገለፀው ኢዴፓ እናንተ ገዢውን ፓርቲ "ይቅርታ ጠይቀህ በፈቃድህ ስልጣንህን ልቀቅ ብላችሁ ስትጠይቁ ትክክል የሚሆንበት ኢዴፓ ደግምኖ በሀገራችን የብሔራዊ እርቀ ሠላም መድረክ ይፈጠር ብሎ ሲጠይቅ ስህተት የሚሆንበት ምክንያት አልታየንም ብሏል።</p>

<p>ብሔራዊ ዕርቅ በሀገራችን ለዘመናት ሲወርድ ሲዋረድ የመጣወን የእርስ በርስ ጦርነት የቂም በቀል በአጠቃላይ የጥላቻና የመገዳደል ፓለቲካን አንድ ቦታ ላይ አስቁሞ ኢትዮጵያውያን ከእንግዲህ የጋራ አገራችንን በጋራ ለመገንባት የሚያስችለንን ቃል ኪዳን ለመግባት የሚያስችለን መድረክ ነው" ሲልም ኢዴፓ አስገንዝቧል።</p>


<p class="align-center"><a href="/Gazettas/AddisZena/info/AddisZena.sera.html">ከአዲስ ዜና ጥር 14 ቀን 1995</a></p>

</body>
</html>	














