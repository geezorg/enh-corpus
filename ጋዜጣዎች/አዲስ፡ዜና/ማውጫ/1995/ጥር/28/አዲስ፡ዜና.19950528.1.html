<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አንድ ቋሚ የአፍሪካ ጦር የመመስረት አላማ አለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">አንድ ቋሚ የአፍሪካ ጦር የመመስረት አላማ አለ</h2>


<p>አፍሪካ የሕዝቦቿን ሠላም ለመጠበቅ የሚያስችላትን አንድ ቋሚ ጦር ለመመሰረት አላማው እንዳላት የቡሩንዲው መሪ ሻለቃ ፒየር ቡያያ ገለፁ።</p>

<p>መሪው ከትናንት በስቲያ በተደረገው የአፍሪካ ልዩ የመሪዎች ጉባዔ ላይ በተገኘበት ወቅት በሰጡት ቃለ ምልልስ የአፍሪካ የፀጥታው ምክር ቤት መመስረት ያስፈለገበት ዋና አላማ አንድ የአፍሪካን ጦር ለመመስረት በማስብ ነው።</p>

<p>የደቡብ አፍሪካው መሪ ታቦ ኢምቤኪ በበኩላቸው እንደተናገሩት ብዙ የአፍሪካ መሪዎች የአህጉሪቷን የፀጥታ ምክር ቤት መቋቋም የሚሰጠውን ጠቀሜታ ቢገነዘቡም ይህን ምክር ቤት ለመመስረት ግን አዳግቷቸዋል ምክር በቱን ለመመስረት የወጣውን ፕሮፖኮል መፈረም ካልቻልን የሕዝቦቻችንን ደህንነትና ሰላም በአስተማማኝ መጠበቅ አንችልም ያሉት ፕሬዚዳንቱ በመጪው ሐምሌ በማፑቶ ሞዛምቢክ በሚደረገው መደበኛ ስብሰባ ላይ የፀጥታው ምክር ቤት እንዲመሠረት አሳስበዋል።</p>

<p>የአፍሪካውያን አንድነት አሁንም ድረስ ደካማ እንደሆነም የደቡብ አፍሪካው ፕሬዚዳንት ምሳሌዎችን በመጠቃቀስ በዚሁ ጊዜ አስረድተዋል።አንድም አፍሪካዊ አገር የአፍሪካ ሕብረትን ለማቋቋም የወጣን የመመስረቻ ሰነድ አልፈረመም። በኢራቅና በሌሎች ዓለማቀፋዊ ጉዳዮች ላይ አፍርካውያን በሕብረታቸው አማካኝነት አንድ አቋም ይዘው ገና አልተጓዙም። የዓለም የጤና ድረጅት ዳይሬክተር ጄኔራልነት ቦታን የሞዛምቢክ ጠቅላይ ሚንስትር ዶክተር ፓስኮላ ሞክቢ ብቸኛው የአፍሪካ እጩ ሆነው ቢቀርቡም ሌሎች አፍሪካውያን ድጋፍ ስለከለከሏቸው ሊመረጡ አልቻሉም።</p>

<p>እነዚህ ምሳሌዎች አንድነታችን ደካማ መሆኑን ያሳያሉ ያሉት ፕሬዚዳንት ሕብረቱን አጠናክሮ የበለጠ አንድ ሆኖ ከመንቀሳቀስ ውጭ ሌላ አማረጭ የለም ብለዋል።</p>

<p>ከስብሰባው ማብቂያ በኋላ የሕብረቱ ማዕከላዊ ምክር ቤት በኢራቅ ስላለው የፀጥታ ችግር ተነጋግሯል። የምክር ቤቱ መግለጫ እንደሚያመለክተው በኢራቅ ላይ የሚሠነዘረው ወታደራዊ ዘመቻ ለአካባቢው አገሮች ከሚፈጥረው አለመረጋጋት በተጨማሪ በአፍሪካ ላይ የኢኮኖሚና የፀጥታ ችግር ያጣል።ምክር ቤቱ የኢራቅ ዳር ድንበር እንዲከበር አሳስቦ በአገሪቱ ላይ የሚወሰነው ውሳኔ ከተባበሩት መንግሥታት ከፀጥታው ም/ቤት ውጭ የማንም አገር ውሳኔ ተግባራዊ እንዳይሆን ጥሪ አቅርቧል። ኢራቅም በእጇ የሚገኙ ጅምላ ገዳይ መሣሪያዎችን እንድታወድምና ለፀጥታም ም/ቤት ውሳኔ ቁጥር 1441 እንድትገዛ አሳስቧል።</p>

<p>መግለጫው አሜሪካንና እንግሊዝን በስም ጠቅሶ ባያወግዝም እነዚህ አገሮች በኢራቅ ላይ የሚወሰዱትን ወታደራዊ እርምጃ እንደማይቀበልና የፀጥታው ም/ቤት የዓለምን ሠላም ለመጠበቅ የሚያደርገውን ተብብር ብቻ እንደሚደግፉ ገልፀዋል።</p>

<p>በ15 አገሮች የተወሰነውን ውሳኔ ሌሎች አገሮች እንዲቀበሉት የሚያደርግ ሕጋዊ አንቀፅ ይኑር አይኑር ባይታወቅም ከአሜሪካና ከእንግሊዝ ጋር ጥሩ ግንኙነት ያላቸው የአፍሪካ አገሮች ውሳኔውን ለመቀበል ሊከብዳቸው እንደሚችል ይገመታል። እነዚህ አስራ አምስት የማዕከላዊ መ/ቤት አገሮች ደቡብ አፍሪካ (ሊቀመንበር) አልጄሪያ፣ ናይዴሪያ፣ ሱዳን፣ ኢኳቶሪያልጊኒ፣ አንጐላ፣ ሳህራዊ ዐረብ፣ ኮትዲሽር፣ ኬኒያ፣ቻድ፣ ማላዊ፣ ሴኔጋል፣ ቡሩንዲ፣ ማሊ፣ ዑጋንዳ፣ ዛምቢያና፣ሞዛምቢክ ናቸው።</p>


<p class="align-center"><a href="/Gazettas/AddisZena/info/AddisZena.sera.html">ከአዲስ ዜና ጥር 28 ቀን 1995</a></p>

</body>
</html>	














