<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአዲስ አበባ ለውጥ እያነጋገረ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የአዲስ አበባ ለውጥ እያነጋገረ ነው</h1>


<p>የአዲስ አበባ መስተዳድር ሦስት የሥራ አስፈፃሚ አባላት ከኃላፊነታቸውና ከኢህአዴግ ድርጅት አባልነት ተወገዱ።</p>

<p>በመስተዳድሩ ካሉ 15 የሥራ አስፈፃሚ አባላት 13ቱ የተገመገሙ ሲሆን ከነዚህ ውስጥም አቶ ሀብቱ ገ/ሕይወት፣ አቶ ንጉሤ መንገሻ አቶ ቶፊክ መሐመድ ከኃላፊነትና ከፓርቲ አባልነታቸው ተነስተዋል። የመስተዳድሩ ምክትል ፕሬዚዳንት አቶ ደሳለኝ ሸሹ ለ25 ቀናት ፈቃድ ወስደው ከነባለቤታቸው ወደ አሜሪካ የሄዱ ባለመመለሳቸው በግምገማው ላይ ስማቸው እምብዛም ሳይነሳ ታልፏል። ሌላው የሥራ አስፈፃሚ ኮሚቴ አባል ወ/ሮ ሕይወት ከግምገማው አስቀድሞ በችሎታ ማነስ ከኃላፊነት በመነሳታቸው በግምገማው ላይ ስማቸው ሳይነሳ ታልፏል።</p>

<p>በአሁኑ ወቅት በአዲስ አበባ መስተዳድር እየተከናወነ ባለው ለውጥ ዙሪያ የተለያዩ የህብረተሰብ ክፍሎች የተለያዩ ሀሳቦች እየሠነዘሩ ናቸው።</p>

<p>መንግሥት ለከተማዋ ዕድገት ጠንካራ ምክር ቤት ከንቲባና ካቢኔ እንዲሁም ለውጥ ለማምጣት የሚያስችል መሆኑን ገልጿል። በመስተዳድሩ ውስጥ በኃላፊነት እያገለገሉ ያሉ ግለሰቦች ብቃት እየተፈተሸም እርምጃ በመውሰድ ላይ ነው።በከተማዋ መሪ ፕላንም ላይ ኅብረተሰቡ በየቀበሌው እንዲወያይም ተጠይቋል። ይህ የመንግሥት እንቅስቃሴ ኅብረተሰቡን እያወያየም ይገኛል።</p>

<p>አስተያየታቸውን እንዲሰጡን ከጠየቅናቸው መካከል የቀድሞው የከተማዋ ከንቲባ ኢንጂነር ዘውዴ ተክሉ አዲስ አበባ ተረስታ የቆየች ከተማ በመሆኗ አሁን ከመንግሥት በኩል ሊሰጣት የታሰበው ትኩረት የሚበረታታ መሆኑን ጠቁመዋል።ትኩረቱ ከ10 እና ከ7 ዓመታት በፊት ቢሆን ከፍተኛ ለውጥ ለማምጣት ይቻል እንደነበረም አያይዘው ገልፀዋል።</p>

<p>አሥር ዓመታት ሙሉ ፍተሻና ግምገማ ባለመደረጉ ከተማዋ አሁን ላለችበት ችግርእንድትዳረግ ምክንያት መሆኑን በመጠቆም ግምገማ ለማድረግ ነገሮች እስኪበላሹና እስከሚረሱ መጠበቅ እንደሌለበትም አሳስበዋል። "ፖሊሲ ካለ ከተማን የሚያሳድግ ሕዝብ ነው" ያሉት ኢንጂነር ዘውዴ፣ ከተማን ለማሳደግ የሚያበረታታ የልማት ፖሊሲና ስትራቴጂ እንዲሁም አስተማማኝ ዕውቀትና ሙሉ ሥልጣን ያለው አስተዳዳሪ እንደሚያስፈልግም አስገንዝበዋል።</p>

<p>"ቀደም ብሎ ተገምግሞ አሁን ውሳኔ ማግኘት የነበረበትና ለውጥ ላይ መደረስ ያለበት ጊዜ እንጂ እንደ አዲስ ግመገማ ማድረግ የምንጀምርበት አልነበረም" በማለት አስተያየቱን የሰነዘረው አርቲስት ስለሺ ደምሴ ደግሞ የለውጥ ሂደቱ ዘግይቶ የመጣ መሆኑን ገልጿል።</p>

<p>በከተማ አስተዳደር ዕውቀት ያለው እና በሕዝብ የተመረጠ ከንቲባ አዲስ አበባን ሊያስተዳድር ይገባል ብሏል። አርቲስት ስለሺህ በፖለቲካ ውስጥ ተሳትፎ ያላቸው ግለሰቦች በኃላፊነት መቀመጥ እንደሌለባቸውም ጠቁሟል። በመስተዳድሩ ሥር ባሉ ቢሮዎች የሚገኙትንና እውቀት ያላቸውን ሠራተኞች ማሠራትና መሥራት ከኃላፊዎች የሚጠበቅ እንደሆነም ተናግሯል።</p>

<p>የለውጡ እንቅስቃሴ በጣም የዘገየ መሆኑንና የገለፁት የሕዝብ ተወካዮች ምክር ቤት አባል የተከበሩ አቶ በድሩ አደም በበኩላቸው መስተዳድሩም የሚሰጠውን ዕድል እንኳን ሊጠቀም ያልቻለ መሆኑን ጠቁመዋል። ከንቲባ መሆን ያለበት ኢኮኖሚስት ወይም ኢንጂነር ነው የሚሉት አቶ በድሩ "ከትምህርት ቤት አንስቶ አንድ ተራ የአንደኛ ደረጃ መምህር መሾም ሥራ መሥራት አይደለም" በማለት ገልፀዋል።</p>


<p class="align-center"><a href="/Gazettas/AddisZena/info/AddisZena.sera.html">ከአዲስ ዜና ጥቅምት 13 ቀን 1995</a></p>

</body>
</html>	














