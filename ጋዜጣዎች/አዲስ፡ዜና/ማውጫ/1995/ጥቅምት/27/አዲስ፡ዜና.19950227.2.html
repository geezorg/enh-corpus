<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያ የመንና ሱዳን ኢሣያስን ለማውረድ ተስማምተዋል ተባለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢትዮጵያ የመንና ሱዳን ኢሣያስን ለማውረድ ተስማምተዋል ተባለ</h1>

 
<p>ኢትዮጵያ የመንና ሱዳን የኤርትራን መንግሥት ፕሬዚዳንት ኢሳያስ አፈወርቂን አስተዳደር ወታደራዊ አማራጭን ጨምሮ በተቻለው መንገድ ሁሉ ለማስወገድ መስማማታቸውን አረቢክ ኒውስ ዘገበ።</p>

<p>አረቢክ ኒውስ ታማኝ ናቸው የሚላቸው የሱዳን ምንጮች ዋቢ በማድረግ ሰሞኑን ባስተላለፈው ዘገባ በቅርቡ የሱዳን ፕሬዚዳንት ኦማር ሃሰን አልበሽር፣ የየመኑ ፕሬዚዳንት አሊ አብዱላ ሳላህ እና የኢትዮጵያ ጠቅላይ ሚኒስትር መለስ ዜናዊ በሰነዓ ባደረጉት ስብሰባ የኢሳያስን መንግሥት ለመገልበጥ ተስማምተዋል።</p>

<p>አረቢክ ኒውስ ምንጮች የሚላቸውን ዋቢ በማድረግ ጨምሮ እንደዘገበው የአገር መሪዎች ስብሰባ ተከትሎ ጥቅምት 20 ቀን 1995 ዓ.ም የሱዳን፣ የኢትዮጵያና የየመን የደህንነት ኃላፊዎች የኤርትራን አስተዳደር ለማስወገድ ተሰብስበዋል፤ ስብሰባው አሁንም ድረስ ቀጥሏል። ሆኖም ስብሰባው የትኛው አገር እየተካሄደ እንደሚገኝ የተጠቀሰ ነገር የለም።</p>

<p>የኤርትራ መንግሥት ሦስቱ አገሮች ኤርትራን ለማጥቃት መስማማታቸውን በማስታወቅ መክሰስዋ ይታወቃል።</p>

<p>ይህ በእንዲህ እንዳለ የኤርትራ መንግሥት በሦስቱ አገሮች ላይ የሚያቀርበውን ክስ በተመለከተ የኢትዮጵያው የውጭ ጉዳይ ሚኒስትር ስዩም መስፍን ሰሞኑን እንደተናገሩት የአፍሪካ ቀንድና የቀይ ባህር አካባቢ ደህንነት፣ ሠላምና መረጋጋት የኢትዮጵያን፣ የሱዳንና የየመንን ብሔራዊ የውስጥ ጉዳይ በቀጥታ የሚመለከት ነው። እናም የሦስቱ አገሮች ትብብር ከዚህ ተፈጥሯዊ ገፅታ የተነሳ እንጂ በየትኛውም አገር የውስጥ ጉዳይ ላት ተፅዕኖ ለመፍጠር የሚደረግ ትብብር አይደለም።</p>


<p class="align-center"><a href="/Gazettas/AddisZena/info/AddisZena.sera.html">ከአዲስ ዜና ጥቅምት 27 ቀን 1995</a></p>

</body>
</html>	














