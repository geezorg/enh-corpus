<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ለአቶ መለስ በአዲስ አበባ ላይ ሥልጣን የሰጣቸውን ቻርተር አንቀበለውም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ለአቶ መለስ በአዲስ አበባ ላይ ሥልጣን የሰጣቸውን ቻርተር አንቀበለውም</h1>


<p>አዲስ አበባ ለጠ/ሚ/ር መለስ ዜናዊ በአዲስ አበባ ከተማ ላይ ሰፊ ሥልጣን የሰጣቸውን ቻርተር የማይቀበሉት መሆኑን የአዲስ አበባ መስተዳድር ም/ቤት አባል የሆኑ ሁለት የተቃዋሚ ድርጅቶች አባላት ገለፁ።</p>

<p>የመላው ኢትዮጵያ አንድነት ድርጅት (መኢአድ) ተወካይ ወ/ሮ እሌኒ አሰፋ እና የኢትዮጵያውያን ዴሞክራሲያዊ ፓርቲ(ኢዴፓ) ተወካይ አቶ አብዱራህማን አህመዲና በተለይ ለአዲስ ዜና በሰጡት አስተያየት የከተማዋን ችግር የማያውቁት እና ከአንድ ወረዳ ተወክለው ለመጡት ለአቶ መለስ ዜናዊ ም/ቤቱን ለመበተን ሥልጣን የሰጣቸውን ቻርተር በተደጋጋሚ ሲቃወሙት እንደቆዩ ገልፀዋል።</p>

<p>የከተማዋ መስተዳድር በፓለቲካ ታማኝነት ሳይሆን በባለሙያ ሊመራ እንደሚገባ በተደጋጋሚ ሲገልፁ የነበረ መሆኑን የተናገሩት እነዚሁ የመስተዳድሩ የም/ቤት አባላት ሰሞኑን ኢሕአዴግ መስተዳድሩን ለማፍረስ እያደረገ ያለው እንቅስቃሴ ሥር ነቀል ለውጥ የማያመጣና የከተማዋን ችግርም የማይቀርፍ መሆኑን አመልክተዋል።</p>

<p>በከተማዋም ሆነ በአገሪቱ ሥር ነቀል ለውጥ ማምጣት ያስፈልጋል ያሉት አቶ አብዲራህማን ይህን ለማስፈፀምም መጀመሪያ በአገር ውስጥና በውጭ ካሉ ተቃዋሚዎች ጋር ኢሃአዴግ ብሄራዎ ዕርቅ ማድረግ ከብሔራዊ መግባባት ላይ መድረስ እንደሚገባ ገልፀዋል።</p>

<p>"ቻርተሩ የከተማዋን ችግር ለመፍታት ሳይሆን የኢህአዴግ የቁጥጥር ሥርዓትን በማጥበቅ ረገድ ጥቅም የሚሰጥ ነው " ያሉት የኢህዴፓ ተወካይ የከተማዋን አደረጃጀት በተመለከተ ፓርቲያቸው አማራጭ ሃሳብ ቢያዘጋጅም የጠየቀው አካል አለመኖሩን ገልፀዋል።</p>

<p>ወ/ሮ እሌኒ በበኩላቸው በቻርተሩ ላይ ፓርቲያቸው አስተያየት እንዲሰጥ አለመጠየቁን ኢሕአዴግ ለራሱ እንዲመቸው አድርጎ ብቻ የቀረፀው መሆኑን አስታውሰዋል።</p>

<p class="align-center"><a href="/Gazettas/AddisZena/info/AddisZena.sera.html">ከአዲስ ዜና ጥቅምት 20 ቀን 1995</a></p>

</body>
</html>	
