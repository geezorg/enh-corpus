<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የተገመገሙት እነ አቶ አሊ አብዶ የወረዳ አመራሮችን እየገመገሙ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የተገመገሙት እነ አቶ አሊ አብዶ የወረዳ አመራሮችን እየገመገሙ ነው</h1>


<p>ለአዲስ አበባ ውድቀት ተጠያቂዎች ነን ያሉት እነ አቶ አሊ አብዶ በተለያዩ ዞኖች ያካሄዱትን ግምገማ አጠናቀው 120 የሚደርሱ የ28 ወረዳዎች አመራር አባላትን መገምገም ጀምረዋል።</p>

<p>ትላንት በኦሮሚያ ም/ቤት አዳራሽ በተጀመረው በዚሁ ግምገማ ላይ አቶ አባይ ፀሐዬ አቶ አሊ አብዶና ሌሎች የአዲስ አበባ መስተዳድር የሥራ አስፈፃሚ ኮሚቴ አባላት የነበሩ ባለሥልጣናት ጭምር ግምገማውን በማካሄድ ላይ ይገኛሉ።</p>

<p>ይህ የወረዳ አመራር አባላት ግምገማ ሲጠናቀቅም በክልል እና በዞን ሥራ አስፈፃሚዎች ላይ እንደተደረገው ሁሉ የሚታገዱ ዝቅ ብለው የሚሠሩና ከድርጅት የሚባረሩ አባላት ይኖራሉ ተብሎ ይጠበቃል።</p>

<p>የፌዴራል ጉዳዮች ሚኒስትር ከዚህ ቀደም አቶ አሊን የሚተካ ሰው በም/ቤት ይመረጣል ይበሉ እንጂ ሰሞኑን አቶ አርከበ ዕቁባይ ውስጥ ለውስጥ ሥልጣን ተረክበው ሥራ ጀምረዋል የሚሉ ወገኖች አልጠፉም።</p>

<p>በአዲስ አበባ መስተዳድር የሥራ አስፈፃሚ ኮሚቴ አባላትና የመስተዳድሩ ሊቀመንበር የተሠጣቸውን ኃላፊነት በብቃት አልተወጡም በሚል የተወሰደው እርምጃ ለከተማዋ የወደፊት ዕድገትና ልማት መፍትሄ ነው ብሎ ከወዲሁ መደምደም እንደሚያስቸግር አንዳንድ የከተማው ነዋሪዎች ገልፀዋል። በወረዳ 7 ቀበሌ 30 ነዋሪና የህግ ባለሙያ የሆኑት አቶ መንግሥቱ አሠፋ ከተማውን ሊያስተዳድር የነበረው የመስተዳድሩ ሥራ አስፈፃሚ ኮሚቴ ለከተማዋ ችግር ከጊዜ ወደ ጊዜ መባባስ ብቸኛ ተጠያቂ ነው ለማለት እንደሚቸገሩ ገልፀው መንግሥት በርዕሰ ከተማዋ ለዘመናት ተንሰራፍተው ለቆዩት ችግሮች ባዕድ እንዳልነበረና ለመፍትሄው ግን በእጅጉ ዘግይቷል ብለው እንደሚያምኑ ተናግረዋል።</p>

<p>በስልጣን ላይ የነበሩት ግለሰቦችም የመንግሥትን ፖሊሲ ሊያስፈፀሙ የተቀመጡ የፖለቲካ ሹመኞች ብቻ እንጂ ኃላፊነት ተሰምቷቸው የሚሠሩ እንዳልነበሩ ገልፀው ወደፊትም ኅብረተሰቡን ሙሉ በሙሉ ያሣተፈ የአስተዳደር መዋቅር ካልተዘረጋና አዲስ አበባ ከመንግሥት ሹመኞቹ ይልቅ ብቃት ባላቸው ግለሰቦች ካልተመራች አሁን ከሚደረገው ሹም ሽር አዲስ ነገር መጠበቅ እንደሚያስቸግር ተናግረዋል።</p>

<p>ሌላው ሃሳባቸውን የገለፁት በወረዳ 12 ቀበሌ 12 ነዋሪ የሆኑትና በጡረታ የሚተዳደሩት አቶ ተፈራ መኩሪያ ያለፉት አሥር ዓመታት ከተማዋ ወደ ትልቅና ውስብስብ ችግሮች የገባችበት ወቅት ሲሆን አሁን በከተማዋ ለሚታየው የፅዳትና የህግ ወጥ ቤቶች ግንባታ ችግር አንዱ ምክንያት የከተማዋ ነዋሪ ያለመጠን መጨመሩ በመሆኑ መሰል ችግሮችን ለመፍታት የከተማዋ አስተዳደር በአግባቡ ኃላፊነቱ ሊወጣ ይገባው ነበር ብለዋል።</p>
 
<p>በንግድ ሥራ ላይ የተሰማሩትና በወረዳ 10 ቀበሌ 13 ነዋሪ የሆኑት አቶ ዘላለም ታደሰ በበኩላቸው ላለፉት አሥር ዓመታት ከተማዋን ሲያስተዳድር የቆየው አካል ለከተማዋ ችግሮች መባባስ የራሱ ድርሻ እንደነበረውና በስፋት የሚታየው የፅዳትና የሥራ አጥነት ችግር ከአስተዳደር ብልሹነት የመነጨ መሆኑን ጠቁመዋል። </p>

<p>ከኃላፊነት የተነሣውን የሥራ አስፈፃሚ ኮሚቴ የሚተካውና ከተማዋን የማስተዳደሩና ኃላፊነትና ተደማጭነት ባላቸው ግለሰቦች መዋቀር እንዳለበትና ይህም ፈርጀ ብዙ የሆኑትን የአዲስ አበባ ችግሮች ከኅብረተሰቡ ጋር ተቀራርቦ ለመቅረፍ ብቸኛው አማራጭ ነው ብለዋል። </p>


<p class="align-center"><a href="/Gazettas/AddisZena/info/AddisZena.sera.html">ከአዲስ ዜና ጥቅምት 20 ቀን 1995</a></p>

</body>
</html>	














