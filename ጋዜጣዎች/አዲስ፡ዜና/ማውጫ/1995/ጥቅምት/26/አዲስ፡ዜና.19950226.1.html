<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አብዛኛው ገበሬ መሬት የመንግሥት እንዲሆን ይፈልጋል ተባለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">አብዛኛው ገበሬ መሬት የመንግሥት እንዲሆን ይፈልጋል ተባለ</h1>


<p>በመላ አገሪቱ ከሚገኙ የገበሬ ቤተሰቦች መካከል 32 በመቶ የሚሆኑት ብቻ መሬት የግል ንብረት መሆን እንዳለበት እንደሚያምኑ ተገለፀ።</p>

<p>ይህ የተገለፀው በሣምንቱ መጀመሪያ ላይ የኢትዮጵያ የኢኮኖሚክስ ባለሙያዎች ማህበር /የኢትዮጵያ የኢኮኖሚክስ ፖሊሲ ምርምር ተቋም የመሬት ስሪትና የግብርና ልማት በኢትዮጵያ በሚል ርዕስ ያካሄደውን ጥናት መውጣት በማስመልከት በግሎባል ሆቴል በሰጠው ጋዜጣዊ መግለጫ ነው።</p>

<p>በመግለጫው ላይ ስለ አጠቃላይ ጥናቱ አጭር መግለጫ የሰጡት የማህበሩ ዳይሬክተር ዶ/ር ብርሃኑ ነጋ እንደገለፁት አማራጭ የመሬት ይዞታ ስርዓትን በሚመለከት 46 በመቶ የሚሆኑት ገበሬዎች ይዞታቸው የመንግሥትና የህዝብ መሆኑን ሲመርጡ 15 በመቶ የሚሆኑት ምንም ግልጽ የሆነ ምርጫ የላቸውም። በሁሉም ረገድ ግን፣ ዋናው ትኩረታቸውን የይዞታ ዋስትና አለማግኘታቸው ላይ ነው።</p>

<p>ዳይሬክተሩ አክለውም 84 በመቶ የሚሆኑት ገበሬዎች መሬት የመንግሥት መሆኑን እንደሚያምኑ እና 76 በመቶ የሚሆኑ ደግሞ የያዙት መሬት ከአምስት ዓመት በላይ በእጃችን ይቆያል ብለው እንደሚያምኑ ገልፀዋል።</p>

<p>እንደ ዳይሬክተሩ ገልፃ ማህበራቸው ያደረገው ጥናት ውጤት አሁን ያለውን የመሬት ይዞታ ሥርዓት ከተቃውሞ ለመከላከልና መሬት በግል ንብረትነት እንደሚያዝ ለማድረግ የሚቀርበው "መሬት የግል ንብረት ከሆነ አብዛኛው ገበሬ መሬቱን ሽጦ ሥራ ፈት ይሆናል" የሚለው ክርክር በመረጃ ላይ አልተመሠረተም። ምክንያቱም የጥናቱ ውጤት ከ90 በመቶ በላይ የሚሆኑት ገበሬዎች መሬትን የመሸጥ መብት ቢሰጣቸው እንኳን ይዞታቸውን በሙሉም ሆነ በከፊል እንደማይሸጡ ያሣያል።</p>

<p>ዶ/ር ብርሃኑ በመጨረሻም ጥናቱን ጉዳዩ ለሚመለከታቸው የተለያዩ የሚኒስቴር መሥሪያ ቤቶች (ጠቅላይ ሚኒስትሩን ጨምሮ) መላኩን ገልፀዋል።</p>


<p class="align-center"><a href="/Gazettas/AddisZena/info/AddisZena.sera.html">ከአዲስ ዜና ጥቅምት 27 ቀን 1995</a></p>

</body>
</html>	














