<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ፓርላማው በዝግ ስብሰባ የኤርትራውያንን ጉዳይ ተመለከተ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ፓርላማው በዝግ ስብሰባ የኤርትራውያንን ጉዳይ ተመለከተ</h2>


<p>በሕዝብ ተወካዮች ም/ቤት የውጭ መከላከያና ደህነት ጉዳዮች ቋሚ ኮሚቴ በጽ/ቤቱ የፌዴራል የኢሚግሬሽንና ደህንነት ጉዳይ መሥሪያ ቤትን ሪፖርት መጋቢት 10 ቀን 1995 ዓ.ም በዝግ አደመጠ። በሪፖርቱ የኤርትራውያን የዜግነት ጉዳይ ተነስቷል።</p>

<p>አንዳንድ የም/ቤት አባላት የሕዝብን ውክልና ይዘን የአስፈፃሚ አካላቱን ሪፖርት ሳንሰማ መደረግ አልነበረበትም ሲሉ ተቃውመው ቅሬታ አቅርበዋል። አቶ ናምሲ ኦሊቃ የውጭ መከላከያና ደህንነት ጉዳዮች ቋሚ ኮሚቴ ም/ሊቀመንበር ቅሬታውን አይቀበሉትም። ኮሚቴው በራሱ በግልም ሆነ በቡድን ኃላፊዎችን ጠርቶ የመጠየቅ መብት አለው ብለዋል።</p>

<p>ስብሰባው በዝግ ያደረጉበት ምክንያት የደህነት ጉዳይ ስለሆነና ብዙዎቹ የኮሚቴ አባላት አዲሶች ስለሆኑ ያለውን ነገር ቀድሞ አውቆ ግንዛቤ ለመጨበጥ ሲሉ መሰብሰባቸውን ጠቅሰዋል። አስፈላጊ ከሆነ ለም/ቤቱ በኮሚቴው ወይም ከመ/ቤቱ በሚመጡ ኃላፊዎች የሪፖርቱን ይዘት ማቅረብ እንደሚቻል ጠቁመዋል።</p>

<p>በተደረገው ዝግ ስብስባ ከተነሱት ጉዳዮች ዋናው በኢትዮጵያ የሚኖሩና ከተለያዩ መ/ቤቶች የወጡ ኤርትራውያንን የሚመለከት እንደነበር ም/ሊቀመንበሩ ጠቅሰው ከዜግነት ጋር በተያያዘ ከመብት አኳያ እየተሰራ ያለው ሥራ ምን ደረጃ ላይ እንደሚገኝ መነጋገራቸው ተጠቅሷል።</p>

<p>ከኤርትራ ዜግነት ጋር በተያያዘ የሚነሱት ጉዳዮች ነገሩን ውስብስብ እንዳደረጉት አቶ ናምሱ ጠቁመው በንጉሱ ትዕዛዝ ማንኛውም ኤርትራዊ የኢትዮጵያ ዜግነት አለው ከሚለው ውጭ ከዚያ በኋላ የወጣ ሕግ ባለመኖሩ ከጋብቻ እና ከንብረት ጋር በተያያዘ ከኤርትራውያን ለሚቀርቡ ጥያቄዎች ዘላቂ ምላሽ አለመሰጠቱን ተናግረዋል።</p>

<p>በኢትዮጵያ የሚኖሩ ኤርትራውያንን አስመልክቶ በኢሚግሬሽንና ዜግነት ዋና መምሪያ በኩል ስራዎች እየተሰሩ ሲሆን ችግሮቹን ለዘለቄታው የሚፈቱ ጥናቶች ተሰርተው አልቀው ለመንግሥት ስለቀረቡ በቅርቡ ህጋዊ ውሳኔ ለመስጠት በዝግጅት ላይ መሆናቸውን ከመ/ቤቱ ሪፖርት እንደተረዱ ገልፀዋል።</p>

<p>ኤርትራውያንን ያመለክታል የተባለው ሕግ ወጥቶ በሥራ ላይ ሲውል ችግሩን ለመፍታት አማራጭ እንደሚሆን አቶ ናምሲ ጠቁመው ከዚህ ውጭ የሚደረግ ነገር ሙሉ ለሙሉ ችግሩን እንደማይፈታ ተረድተናል ብለዋል።</p>

<p>ከኢትዮጵያና ከኤርትራ ዜግነት ጋር የተያያዙ ወገኖች በደብዳቤ አፋጣኝ መፍትሔ ለማግኘት ለም/ቤቱ ከዚህ ቀደም ማመልከቻ ማቅረባቸውን ም/ሊቀመንበሩ ገልፀዋል።</p>


<p class="align-center"><a href="/Gazettas/AddisZena/info/AddisZena.sera.html">ከአዲስ ዜና መጋቢት 17 ቀን 1995</a></p>

</body>
</html>	














