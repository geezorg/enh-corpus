<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>እነ ተወልደ በእነ መለስ ላይ አዲስ መግለጫ አወጡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">እነ ተወልደ በእነ መለስ ላይ አዲስ መግለጫ አወጡ</h2>


<p>እነ ተወልደ ወ/ማርያም እየተባሉ የሚጠሩት ከሕወሐት የተገለለው ቡድን አባላት "ሕገ መንግሥታዊ መብቶችን አንድ በአንድ ለማፈን እየተደረገ ያለውን ሙከራ መመከት ይገባል" ሲሉ አዲሱን ረቂቅ የፕሬስ ሕግ በመቃወም ሰፊ መግለጫ በእነ አቶ መለስ ቡድን ላይ አውጥተዋል።</p>

<p>ረቂቁን የፕሬስ ሕግ በዝርዝር ከሕገ መንግሥቱ ጋር በማነፃፀር የፈተሸው ይኸው የእነ አቶ ተወልደ መግለጫ ህገ መንግሥቱ ያስቀመጠውን ግልፅመርህ በመጣስ የፕሬስ ነፃነትን ለማፈንና ለመቅጣት የተነሳ መሆኑን አብራርቷል።</p>

<p>ረቂቁን ሕገ መንግሥቱ የሰጣቸውና ገደብ ያላበጀባቸውን ሁሉ የሚገድብና ፀረ መንግሥት ተቃውሞዎችን ሆን ብሎ ለማፈን እንዲቻል መደበቂያ ዋሻ መሆኑን መግለጫው ጠቁሞ ለባለሥልጣኖችም ከቀረው ዜጋ የተለየ መብት የሚሰጥና በእነሱ ላይ የሚያነጣጥር የፖለቲካ ተቃውሞን ለማፈን እና ማንነታቸውን እንዳይገለጥ የሚከላከል መሆኑን ይጠቅሳል።</p>

<p>መንግሥትን የሚቃወምና እነ መለስን በክህደት የሚከስ ፕሬስ የባለስልጣኖችን ስም አጥፍተሃል፣ ህገ መንግሥትን አጣጥለናል እየተባለ ሊከሰስና ሊቀጣ እንደሚችል ህጉ ዕድል መስጠቱን የእነ ተወልደ መግለጫ ጠቁሞ ይህም ዜጐች ነፃ ሆነው መንግሥትን የሚቃወም ሃሣብ እንዳያቀርቡ እና ባለሥልጣኖችን እንዳይቃወሙ በተዘዋዋሪ ጫና ያሳርፋል ብሏል።</p>

<p>የፕሬስ ሕጉ በቅድሚያ በእኛ ላይ ያነጣጠረ ነው ያለው የእነ አቶ ተወልደ ቡድን የሥርዓቱን ግፎችና ክህደት እንዳናጋልጥ በህግ ሽፋን በአስተዳደራዊ መንገድ ድምፃችንን ለማፈንና መድረክ ለማሳጣት የታለመ ነው በማለት ጠቁሞ ሥርዓቱ እየፈፀመ የቆየውን በደል ለመቀጠል ያለውን ጠንካራ ዕምነት የሚያሳይ ተጨማሪ ማረጋገጫ ነው በማለት ገልጿል።</p>

<p>"ከዳተኛውና ፀረ ዲሞክራቲክ የሆነው የመለስ መንግሥት ራሱ ህገ መንግሥትና የአገሪቱን ህጐች በኃይልና በጉልበት መጣሉ ዜጐች ህገ መንግሥታዊ መብታቸውን ተጠቅመው ሲቃወሙ መጨፍጨፍ፣ ስርዓቱን በኃይልና በዓመፅ የመቀየር ፍላጐት በህዝቦች ውስጥ በማድረግ ላይ ነው" ያለው የእነ ተወልደ ቡድን መግለጫ አያይዞም ይሄ እርምጃ ሰላማዊ ባልሆነ መንገድ ትግል የጀመሩትን ሰላማዊ መንግስት እንዲይዙ የማያበረታታ እና በሰላማዊ መንገድ በመታገል ላይ ያሉትን በኃይል የማመፅ መንገድ እንዲያዩ የሚገፋፉ መሆኑን ጠቅሶ ለህገ መንግሥት ተገዥ ያልሆነ መንግስት ሌሎችን በህገ ወጥነት የመክሰስ ሞራላዊ መሰረት የለውም ሲል ወቅሷል።</p>

<p>መግለጫው በማጠቃለያው በብዙ ትግልና መስዋዕትነት የተረጋገጡ ህገ መንግሥታዊ መብቶች አንድ በአንድ እየተመቱ መሆኑን እና ህዝቦችና ዜጐች ይህ እንዲሆን መፍቀድ እንደሌለባቸው ጠቅሶ ለመብቶቻቸው በጥንካሬ መታገል አለባቸው ሲል ጥሪውን አስተላልፏል።</p>


<p class="align-center"><a href="/Gazettas/AddisZena/info/AddisZena.sera.html">ከአዲስ ዜና መጋቢት 3 ቀን 1995</a></p>

</body>
</html>	
