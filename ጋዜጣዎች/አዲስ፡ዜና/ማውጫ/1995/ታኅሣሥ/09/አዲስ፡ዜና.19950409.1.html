<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የፕሮፌሰር እንድሪያስ ሹመት ተቃውሞ ገጥሞታል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የፕሮፌሰር እንድሪያስ ሹመት ተቃውሞ ገጥሞታል</h2>


<p>ፕሮፌሰር እንድሪያስ እሸቴ የአዲስ አበባ ዩኒቨርሲቲ ፕሬዚዳንት በመሆን ተሾሙ። አብዛኛው የዩኒቨርስቲው ማህበረሰብ ሹመቱን አልተቀበለውም።</p>

<p>በመንግሥትና በዩኒቨርስቲው የአመራር አካላት መካከል በተፈጠረው ልዩነት የዩኒቨርስቲው ፕሬዚዳንት ፕሮፌሰር እሸቱ ወንጨቆ የአካዳሚ ክስምክትል ፕሬዚዳንት ዶ/ር ተጠምቀ ምክትል ፕሬዚዳንት አቶ ተስፋዬ ብሩ ሥልጣናቸውን በራሳቸው ፈቃድ መልቀቃቸውን ተከትሎ መንግሥት ፕሮፌሰር እንድሪያስን በፕሬዚዳንትነት ሾሟል። ውስጥ አዋቂ ምንጮች እንደሚገልፁት ዶ/ር ሣሙኤል ሽፈራውና ዶ/ር ገመቹ መገርሳ ለተቀሩት ቦታዎች በዕጩነት በመንግሥት በኩል የተመረጡ ቢሆንም ዶ/ር ሣሙኤል ሥልጣኑን ላለመቀበል እያነጋገሩ ይገኛሉ።</p>

<p>ስለ ሁኔታው ያነጋገርናቸው የዩኒቨርስቲው ማህበረሰብ አባላት ፕሮፌሰር እንድርያስ ጠለቅ ያለ አካዳሚክ እውቀት እንዳላችው ቢያምኑም ዩኒቨርሲቲን የሚያክል ትልቅ ተቋም የማስተዳደርም ሆነ ዩኒቨርሲቲው ካሉበት ችግሮች የማውጣት አቅም እንደሌላቸው ይስማሙበታል። እንደ አስተያየት ሰጪዎች ራሣቸውን ከመደገፋቸውም በላይ በወቅቱ አካሄዱን የተቃወሙትን የዩኒቨርሲቲው አመራር "አዱአሪና ዕርቃናችሁን መሆናችሁን ያልተገነዘባችሁ" በማለት መዝለፋቸውን ለማወቅ ተችሏል።</p>

<p>አስተያየት ሰጪዎቹ መካከል አንዱ" እነሱ የመንግሥት ደጋፊዎች ናቸው። የመንግሥት አንጋች የዩኑኢቨርሲቲ መሪ ሊሆን አይገባውም። ይሄ የትምህርት ተቋም እንጂ የፖለቲካ ፓርቲ አይዲዮሎጂ ማስፋፊያ አይደለም። ሥልጣን በመያዛቸው ቢሮ ውስጥ ሊቀመጡ ቢችሉም አብረን ብንሆንም አብረን አንሆንም" ብለዋል።</p>

<p>ብዙ የዩኒቨርሲቲ ማህበረሰብ አባላት የፕሮፌሰሩን ሹመት ላለመቀበላቸው ከመንግሥት ደጋፊነታቸው በተጨማሪ እንደ ምክንያት የሚያቀርቡት የግል ባህሪያቸው በወደፊቱ ሥራቸው ላይ ሊያስከትል የሚችለውን ተፅዕኖ በመፍራት ጭምር ነው። ፕሮፌሰሩ በሥራ ገበታቸው ላይ በሰዓቱ የማይገኙና ሥራቸውን ቀጣነት ባለው መልኩ ማከናወን የማይችሉ መሆናቸው ይታወቃል። "ፕሮፌሰሩ በአሁኑ ሰዓት በዩኒቨርስቲው ምንም አይነት ትምህርት የማይሰጡ ቢሆንም በትምህርት ሚኒስቴር ጥያቄ መሠረት ከዩኒቨርስቲው ክፍያ ያገኛሉ" ሲሉ አስተያየት ሰጪዎች ተናግረዋል።</p>

<p>ፕሮፌሰር እንድርያስ የንጉሣዊያኑን ሥራአት ይቃወሙ ከነበሩ ተማሪዎች አንድ ነበሩ። በሰሜን አሜሪካ የመጀመሪያውን የኢትዮጵያ ተማሪዎች ማህበር መስራች የነበሩ ሲሆ በ 1970 ዎቹ መጀመሪያ ከአቶ ኃይሌ ፊዳ ጋርየፖለቲካ ፓርቲ ለመመስረት ጥረት ያደርጉ ነበር። ሥርዓቱንም በመቃወም ቻሌንጅ በተባለው ወርሃዊ መፅሔት ጠንካራ ፅሁፎችን ያቀርቡ ነበር። በ1970ዎቹ ተነስቶ በነበረው የብሔር ብሔረሰቦች ጥያቄ ልዩነት በመፈጠሩ ፕፌሰሩ እራሳቸውን ከፓለቲካ አገለሉ። በ1980ዎቹ በምስራቅ አፍሪካ በሚነሱ ጉዳዮች ላይ ከፍተኛ ተሳትፎ በማድረግ ዳግም ድምፃቸው ይሰማ ጀመር። የኢሕአዴግ መንግሥት በምፅዋ ወደብ እርዳታ አይገባም ባለበት ጊዜ ተቃውሞ ሰልፍ በመምራታቸው ይታወቃሉ። ሻዕቢያ ኤርትራን በተቆጣጠረበት ዓመት በኢትዮጵያዊያን ላይ ያስከተለውን ስደት የሚታወስ ነው። ፕሮፌሰሩ ከኤርትራ ጉብኝታቸው በኋላ በሀገሪቱ በሚገኙ ኢትዮጵያዊያን ላይምንም አይነት በደልና ጉዳት ሲፈፅም አልተመለከትኩም ማለታቸው ከሕዝብ ዘንድ ከፍተኛ ተቃውሞ አስነስቶባቸው እንደነበር አይዘነጋም።</p>


<p class="align-center"><a href="/Gazettas/AddisZena/info/AddisZena.sera.html">ከአዲስ ዜና ታህሳስ 9 ቀን 1995</a></p>

</body>
</html>	














