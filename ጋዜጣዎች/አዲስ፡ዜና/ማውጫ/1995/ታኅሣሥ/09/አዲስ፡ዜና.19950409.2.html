<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የገዢው ፓርቲ ድርጅቶች የባንክ ዕዳ ለመንግሥት እንዳይተላለፍ ጥያቄ ቀረበ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የገዢው ፓርቲ ድርጅቶች የባንክ ዕዳ ለመንግሥት እንዳይተላለፍ ጥያቄ ቀረበ</h2>


<p>የሕዝብ ተወካዮች ም/ቤት ትላንት የባንኮች ብድር ዕዳን ወደ መንግሥት ለማስተላለፍ በወጣው አዋጅ ማሻሻያ ላይ በተወያየበት ወቅት ይሄን ዕድል በከፍተኛ የፓርቲ ባለሥልጣናት የሚመሩ የፓርቲ ድርጅቶችን እንዳያካትትና የእነሱ የባንክ እዳ ለመንግሥት የሚተላለፍበት መንገድ እንዳይመቻች ተጠየቀ።</p>

<p>የም/ቤቱ አባል የተከበሩ ሻለቃ አድማሱ መላኩ ማሻሻያው የቀረበበት ወቅት ባቀረቡት ጥያቄ እንደገለፁት በአዋጁ ለማንኛውም ተበዳሪ " ተብሎ የተቀመጠው ግልጽ ባለመሆኑ ጥርጣሬ ላይ እንደሚጥል ገልፀው የፓርቲ ድርጅቶችም በዚህ አዋጅ እንዳይጠቀሙ ጠይቀዋል።</p>

<p>የተከበሩ አቶ በድሩ በበኩላቸው ለም/ቤቱ በቀረበው ረቂቅ አዋጅ ማንኛውንም የባንክ ዕዳ ሊክፍል ካልቻለ ወደ መንግሥት እንዲተላለፍ ማስቀመጡ ችግር እንደሚያመጣ በውይይቱ ወቅት ተናግረዋል።</p>

<p>የኢትዮጵያ ንግድ ባንክና የኢትዮጵያ የልማት ባንክ ሊሰበስቡት ያልቻሉት ከአንድ ቢሊዮን በላይ የብድር ገንዘብ ወደ መንግሥት ዕዳነት እንደሚዞር በውይይቱ ወቅት የተገለፀ ሲሆን በቀረበው የአዋጁ ማሻሻያ ማብራሪያ እንደተገለፀው ብድሮቹ ከባንኮች አስተዳደር ዘይቤ ውጭ ቀድሞ በነበረው የእዝብ ኢኮኖሚ ሥርዓት ውስጥ ለመንግሥት የልማት ድርጅቶችንናለህብረት ሥራ ማህበራት እንዲሁም በአሁኑ ሥርዓት መንግሥት የልማት ድርጅቶችን ወደ ግል ይዞታ ሲያዞር ወይም ባክሲዮን መልክ ሊያደራጅ የተሰጡ ብድሮችን እንጂ ባንኮች ለግለሰቦችም ሆነ ለግል ድርጅቶች ያበደሩትን ብድርና ሊሰበስብ ያልቻለውን ዕዳ የማይመለከት መሆኑ ተገልጿል። ሆኖም ይህ በአዋጁ ማሻሻያ ላይ በግልጽ አልተቀመጠም በሚል ሰፊ ክርክር አስነስቷል።</p>

<p>የደረቅ ቼክ ጉዳይ ተነስቶ በዕዳ ሰረዛው እንደማይካተት የተገለፀ ሊሆን ማሻሻያው በሦስት ድምፀ ተአቅቦና በአንድ ተቃውሞ አዋጅ ቁጥር 306/95 ሆኖ ፀድቋል።</p>


<p class="align-center"><a href="/Gazettas/AddisZena/info/AddisZena.sera.html">ካአዲስ ዜና ታህሳስ 9 ቀን 1995</a></p>

</body>
</html>	














