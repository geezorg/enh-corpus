<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያ ከ4 ቢሊዮን ብር በላይ በሆነ ዕዳ ተጠየቀች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢትዮጵያ ከ4 ቢሊዮን ብር በላይ በሆነ ዕዳ ተጠየቀች</h2>


<p>በቀድሞ የኢትዮጵያ አስተዳደር በ1967 ዓ.ም ንብረት የተወረሰባቸው የግል ባለሀብቶች ከፍተኛ ካሳ እየጠየቁ ነው። የካሳ ክፍያው ከ4 ቢሊዮን ብር (500 ሚሊዮን ዶላር) በላይ ይደርሳል ተብሎ ተገምቷል። ጥያቄው የኢትዮጵያን መንግሥት የዓለም ባንኩንም አስጨንቋል።</p>

<p>ዘጋርዲያን የተባለው የእንድሊዝ ጋዜጣ በትናንት ዕትሙ እንዳመለክተው የዓለም ባንክ በኢትዮጵያ ወገን ሆኖ እየተከራከረ ነው ካሳ የሚጠይቁት ወገኖች አገሪቱ መክፈል የምትችለውን አቅም ብቻ እንዲጠይቁም ተማፅኗል። "እነዚህ የካሳ ጥያቄዎችን እንግዳ ነገሮች ናቸው በተለይ በዕዳ የሚጠየቀው ማን እንደሆነ ሲጤን ነገሩን አስገራሚና አስቂኝ ያደርገዋል" ሲሉ አንድ ከፍተኛ የዓለም ባንክ ባለሥልጣን መናገራቸውን ጋዜጣው ዘግቧል።</p>

<p>ኔስል የተሰኘው ዓለም አቀፍ የቡና ኩባንያ ከ27 ዓመታት በፊት በደርግ አስተዳደር ወቅት ለተወረሰበት ንብረቱ የ6 ሚሊዮን ዶላር ካሣ እንዲሰጠው መጠየቁ ይታወሳል። ኩባንያው በጠየቀው ጥያቄ የተነሣ በተለያዩ ዓለም አቀፍ የዕርዳታ ድርጅቶች ከፍተኛ ተቃውሞ የገጠመው ሲሆን ካሳውን ተቀብሎ በዕርዳታ መልክ 1.6 ሚሊዮን ዶላር ለኢትዮጵያ መልሶ እንደሚሰጥ ገልጿል።</p>

<p>ኩባንያው ኢትዮጵያ በድርቅ እየተጠቃች ባለችበት በአሁኑ ወቅት ይሄንን ያህል ገንዘብ ካሳ መጠየቁ አግባብ እንዳልሆነ ነው የዕርዳታ ድርጅቶቹ የጠቀሱት። የኢትዮጵያ መንግሥት 1 ነጥብ 5 ሚሊዮን ዶላር ያህል ካሳ ለመክፈል ተስማምቶ የነበረ ቢሆንም ኩባንያው እንዳልተቀበለው ይታወቃል።</p>

<p>ጋርዲያን ጨምሮ እንደዘገበው ከቀረቡት የካሳ ጥያቄዎች ውስጥ ሁለቱ ትላልቅ ጥያቄዎች የተነሱት በፓፓሊኖስ ቤተሰብ እና በቢስ ቤተሰብ ነው። የሁለቱንም ቤተሰቦች ክስ የሚከታተለው አንድ የእንግሊዝ የህግ አገልግሎት ለፓፓሊሆስ ቤተሰቦች ለተወረሰባቸው ሪል ኢስቴት ቢዝነስ ከ40-50 ሚሊዮን ዶላር ካሣ ጠይቋል። የኢትዮጵያ መንግሥት 4 ሚሊዮን ዶላር ያህሉን ለመክፈል ቢስማማም ቤተሰቡ ፈቃደኛ አልሆነም።</p>

<p>በተመሣሣይ መልኩ የቢስ ቤተሰብ የ30 ሚ/ዮን ዶላር ካሳ ጠይቋል። ከዚሁ ካሣ ውስጥ መንግሥት 6 ሚሊዮን ዶላር ለመክፈል ፈቃደኛ ቢሆንም ቤተሰቡ ግን አልተስማማም ተብሏል።</p>

<p>የደርግ አስተዳደር ከ40 በላይ የሚሆኑ የውጭ አገር ዜጐች ንግድን መውረሱ ይታወቃል።</p>


<p class="align-center"><a href="/Gazettas/AddisZena/info/AddisZena.sera.html">ከአዲስ ዜና ታህሳስ 16 ቀን 1995</a></p>

</body>
</html>	














