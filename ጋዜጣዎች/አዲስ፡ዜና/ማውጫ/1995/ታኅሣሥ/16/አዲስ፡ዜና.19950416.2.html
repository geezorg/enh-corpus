<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ዛሬ በልደታ ቤተክርስቲያን የረሃብ አድማ ይደረጋል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ዛሬ በልደታ ቤተክርስቲያን የረሃብ አድማ ይደረጋል</h2>


<p>የልደታ ለማርያም መድሃኒዓለም ቤተ ክርትስቲያን ቅዳሴ "እንደተቋረጠ ነው ችግሩም አልተፈታም በሚል ካህናት ዲያቆናትና ከተለያዩ አጥቢያዎች ምዕመናን በተገኙበት የሙሉ ቀን የረሃብ አድማ እና ምህላ ዛሬ ያደርጋሉ። </p>

<p>ከአዲስ አበባ ሐገረ ስብከት እና በልደታ ቤተክርስቲያን መካከል ያለው ችግር ባለመፈታቱ ምክንያት ምዕመናን እየተገኙ የቤተክርስቲያኑዋ ካህናት እና ዲያቆናት ከቅዳሴ በስተቀር የፀሎት እና የወንጌል ስብከት ሲያካሄድ ቆይተዋል።</p>

<p>የአዲስ አበባ ሀገረ ስብከት ጽ/ቤትን ስለ ጉዳዩ ጠይቀን ከሥራ አስኬያጁ ቤት ባገኘነው መረጃ በልደታ በኩል አድባራትን የሚያስወጣ የመገንጠል ስሜት መያዙን ቤተ ክርስቲያኗ የማትቀበለው መጥፎ አቅጣጫ መሆኑን ገልፀዋል።</p>

<p>ሐገረ ስብከቱ ከእነዚህ ጥያቄዎች በስተቀር የሚፈልጉትን ለማስተናገድ መዘጋጀቱን የጽ/ቤቱ መረጃ ጠቅሶ "አግባብ ያልሆነ ያላቸውን ጥያቄዎች እንዳይነሱ ተቃውመዋል። አግባብ ናቸው የተባሉና ተስማምተንባቸው ነበር የሚሏቸው የጋራ ጥያቄዎችም ላይ የአጭርና የረዥም ጊዜ ተብለው መከፈላቸውን ገልፀዋል።</p>

<p>የልደታ ቤተ ክርስቲያን ቁልፍ በሐገረ ስብከቱ በተሾሙት አዲስ አለቃ እጅ እንደሚገኝ የሥራ አስኪያጁ ጽ/ቤት መረጃ ጠቅሶ በቤተ ክርስቲያኗ የሚገኙ ካህናትና ዲያቆናት ሥራቸውን እንዲቀጥሉ የቤተክርስቲያኗ ንዋየ ቅድሳትና ገንዘብ ኦዲት እንዲደረግ የነበረው ሰበካ ጉባኤ ፈርሶ ጥያቄ አቅርበው ተቀባይነት አግኝቶ ከልደታ ተወክለው የመጡት ከሁለት ቀን በኋላ ሃሣባቸውን ለውጠው አንቀበልም ብለዋል ይላል። </p>

<p>ህዳር 9 ቀን 1995 ዓ.ም በሐገረ ስብከትና በቀድሞው የቤተ ክርስቲያኗ አስተዳደር መካከል ርክክብ በተደረገበት ወቅት በቤተ ክርስቲያንዋ ቅጥር የተሰበሰቡና "አዲሱን ተሿሚ አንቀበልም የዕምነት ነፃነታቸውን ይከበር ሕዝቡ የቤተክርስቲያኗ ባለቤት ስለሆነ ሌላ ሰው ተሹሞ አይመጣብንም ያሉ በርካታ ምዕመናን ካህናትና ዲያቆናት በፌዴራል ፓሊስ ድብድብ እና እስራት እንደተፈፀመባቸው ይታወሳል። ለአንድ ሰው ሞት ምክንያትም ሆኗል።</p>

<p>የፌዴራል ጉዳዮች የአዲስ አበባ መስተዳድር የአዲስ አበባ ሐገረ ስብከት እና ከልደታ የተወከሉ ሰዎች በተገኙበት ከተደረገው ውይይት በኋላ በመገናኛ ብዙኃን መንግሥት በሰጠው መግለጫ አዲስ አለቃ መሾሙ እንደሚቀር ለጊዜው ሁኔታዎች ባሉበት እንደሚቀጥሉ መገለፁ ይታወሳል።</p>

<p>የነገው የረሀብ አድማና ምህላ ምዕመናኑ ችግሩ በሠላማዊ መንገድ እንዲፈታና ጥያቄያቸው ትኩረት እንዲሰጠው ለመጠየቅ መሆኑን ከስፍራው ያገኘው መረጃ ያመለክታል።</p>


<p class="align-center"><a href="/Gazettas/AddisZena/info/AddisZena.sera.html">ከአዲስ ዜና ታህሳስ 16 ቀን 1995</a></p>

</body>
</html>	














