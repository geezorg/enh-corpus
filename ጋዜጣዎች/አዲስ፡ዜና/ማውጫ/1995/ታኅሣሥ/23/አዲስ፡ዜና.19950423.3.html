<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሕብረት ባንክ የኢትዮጵያ ሲቭቢል አቪዮሽንን ሊከስ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ሕብረት ባንክ የኢትዮጵያ ሲቪቢል አቪዮሽንን ሊከስ ነው</h2>


<p>የኢትዮጵያ ሲቪል አቪዮሽን በቦሌ አለማቀፍ አየር ማረፊያ አዲስ ባሰራው የመንገደኞች ማስተናገጃ ህንፃ (ተርሚናል) ውስጥ በሚገኙ የባንክ ቢሮች ኪራይ ጨረታ ላይ አድሎ ተደርጐብናል በማለት የህብረት ባንክ የኢትዮጵያ ሲቪል አቪዮችን መስሪያ ቤትን ሊከስ መሆኑ ተገለፀ።</p>

<p>የሕብረት ባንክል የቦርድ ሊቀምንበር አቶ እየሱስ ወርቅ ዛፉ እንደገለጹት ለባንክ ስራ እጅግ አመቺ የሆነውን በመዳረሻው አዳራሽ(እንተርናቲኦናል አርሪቫል ሃልል)ውስጥ የሚገኘውን ቢሮ ለመከራየት የወጣውን ጨረታ የህብረት ባንክ ቢያሸንፍም የኢትዮጵያ ሲቪል አቪዮሽን መስሪያ ቤት ቢሮውን ለኢትዮጵያ ንግድ ባንክ ሰጥቶታል። "እኛ ለቢሮው በካሬ ሜትር 6050 ብር ስናቀርብ በካሬ ሜትር 600 ብር ያቀረበው የኢትዮጵያ ንግድ ባንክ አሸናፊ ነው ተብሎ ተሰጥቶታል። የሚገርመው ነገር መስሪያ ቤቱ ባንካችን እንዳሸነፈ ከነገረን እና ቢሮውን ሄደን ከጐበኘን ቦኃላ የአስያዛችሁትን ሲ.ፕ.ኦ መጥታችሁ ውሰዱ ንግድ ባንክ አሽንፏችኃል ብለው አሉን"ብለዋል።</p>

<p>አቶ ኢየሱስ ወራ አክለውም መስሪያ ቤቱን ማነጋገራቸውን ገልፀው ከዛ ያገኙት መልስም እናንተ ባቀረባችሁት ገንዘብ የኢትዮጵያ ንግድ ባንክ ብትበልጡም እነሱ ግን በልምድ ስለሚበልጧችሁ ነው ለነሱ ቢሮው የተሰጠው የሚል ነው። እንደ አቶ ኢየሱስወርቅ ገለፃም መጀመሪያ ለጨረታው ሲጋበዙ የተነገራቸው ምንም አይነት መስፈርት (ችሪተሪአ) ያልነበረ ቢሆንም መስሪያ ቤታቸው ለምን ቢሮውን ትወስዱብናላችሁ ብሎ ሲጠይቅ ግን የተሰጣቸው መልስ እናንተ ገና አስር ዓመት እንኳን ያልሞላችሁ ስለሆነ በልምድ ንግድ ባንክ ይበልጣችኋል የሚል ነበር።</p>

<p>የፕራይቬታይዜሽን ኤጀንሲ ጄኔራል ማኔጀር የነበሩት አቶ በሻህ አዝምቴ በሙስና ክስ የተመሰረተባቸው የጉለሌ ሳሙና ፋብሪካን ጨረታውን ያሸነፈውን ድርጅት ከልክለው ለሌላ ድርጅት በመስጠታቸው መሆኑን አቶ እየሱስ ወርቅ አስታውሰው በኢትዮጵያ ህግ ለሁሉም እኩል ነው ከተባለ ተመሳሳይ ስራ የሰሩት የኢትዮጵያ ሲቪል አቪዮሽን ባለስልጣንም ተመሳሳይ እርምጃ ሊወሰድባቸው ይገባል ብለዋል።</p>

<p>ስለሁኔታው ያነጋገርናቸው የአዲስ አበባ አለም አቀፍ ኤርፖርት ዲያሬክተር አቶ ሠለሞን ይመር መስሪያ ቤቱ ለመንገደኞች ጥሩ አገልግሎት መስጠት ይችላል የሚለውን ባንክ ለመለየት ይረዳው ዘንድ ባንኮቹን ያወዳደረው ባቀረቡት የገንዝብ መጠን ብቻ ሳይሆን በልምዳቸውም ጭምር እንደሆነ አረጋግጠዋል።</p>

<p>አቶ ሰለሞን አክለው እንደተናገሩት የህብረት ባንክ ጨረታውን አሽንፌያለሁ ያለው በገንዘብ ስለበለጠ ብቻ እንጂ በሌሎች ቴክኒካል መመዘኛዎች የኢትዮጵያ ንግድ ባንክ ስለበለጣቸው ቢሮው ለንግድ ባንክ ተሰጥቷል።</p>

<p>ጨረታው መጀመሪያ ሲወጣ በውስጡ ሌሎች መስፈርቶች እንደሚታዩ ተገልጾ ነበር ወይ ብለን ላቀረብንላቸው ጥያቄ አቶ ሰለሞን ስለሁኔታው ብዙ እንደማያውቁና ጨረታውን ያወጣው የመስሪያ ቤቱን የእቃ ማደራጃ ክፍል መሆኑን ገልፀዋል።</p>

<p>በሲቪል አቪዮሽን የእቃ ማደራጃ ክፍል ኃላፊ አቶ ሙሉጌታ በኩረንም ስለሁኔታው ብንጠይቃቸውም ለመመለስ ፈቃደኛ ሳይሁኑ ቀርተዋል።</p>


<p class="align-center"><a href="/Gazettas/AddisZena/info/AddisZena.sera.html">ከአዲስ ዜና ታህሳስ 23 ቀን 1995</a></p>

</body>
</html>	














