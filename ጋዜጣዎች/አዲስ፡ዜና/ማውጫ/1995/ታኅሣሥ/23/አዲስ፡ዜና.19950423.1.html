<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያ ኤምባሲዋን የዘጋችው በ3 ምክንያቶች ሊሆን እንደሚችል ተገለፀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢትዮጵያ ኤምባሲዋን የዘጋችው በ3 ምክንያቶች ሊሆን እንደሚችል ተገለፀ</h2>


<p>ኢትዮጵያ አስመራ የሚገኘውን ኤምባሲዋን የዘጋችው በቅርቡ ከሱዳንና የመን ጋር በደረሰችው ስምምነት በኤርትራ መንግሥት ተደጋጋሚ ትንኮሳና በእርቁ ሂደት በተከሰቱ ችግሮች እንዲሁም ኤምባሲው በኢትዮጵያ-ኤርትራ ጦርነት ወቅት የነበረውን ያህል ጠቀሜታ እየሰጠ ያለመሆኑ እንደምክንያት ሊጠቀሱ እንደሚችሉ የምስራቅ አፍሪካ በይነ መንግሥታት (ኢጋድ) አማካሪ በኢትዮጵያ የአለም አቀፍ የሰላምና ልማታ ኢኒስቲትዩት ኃላፊ እና በምስራቅ አፍሪካ የፀጥታ አማካሪ ዶ/ር ክንፈ አብርሃ ገለፀ።</p>

<p>ኢትዮጵያ ይህን እርምጃ በጦርነቱ ወቅት ሳትወስድ የድንበር ማካለሉ በቀረበበት ወቅት ኤምባሲዋን ለመዝጋት በመወሰኗ በተደጋጋሚ በኤርትራ መንግሥት የሚደረጉ ትንኮሳዎች የመንሱዳንና ኤርትራ በቅርቡ ያደረጉት ስምምነትና</p>

<p>ተመሳሳይ እርምጃ በኤርትራ በኩል ሊወስድ አይችልም ወይ ለሚለው ጥያቄ ዶ/ር ክንፈ ሲመልሱ"ኤርትራ በአዲስ አበባ ያላት ኤምባሲ የሚያገለግላት አገሪቱ በአፍሪካ ህብረት ላላት ውክልና ጭምር በመሆኑ ኤርትራ ተመሳሳይ እርምጃ ለመውሰድ ትቸገራለች" ብለዋል።</p>

<p>ኢትዮጵያ የወሰደችው ርምጃ በሁለቱ አገሮች መካከል ዘላቂ ሰላም ለማምጣት የተጀመረውን ጥረት አያደናቅፈውም ወይ? በሚል ለቀረበላቸው ጥያቄ "ሁኔታው ባይከሰት ጥሩ ነበር። ይሄ ሁኔታዎችን ለማርገብ አይበጅም። ቢሆንም ይህ እርምጃ የኤርትራ መንግሥት ትንኮሳውን እንዲያቆም መልዕክት ማስተላለፊያ ነው። ሁኔታዎች እንዲረግቡና ዘላቂ ሰላም እንዲገኝ ደግሞ የኤርትራ መንግሥት ትንኮሳውን ማቆም አለበት። በማለት መልሰዋል።</p>

<p>በኤርትራ የሚገኙ የኢትዮጵያውያን ደህንነት ምን ሊሆን ይችላል ለተባሉት ሲመልሱም ኤርትራ የሚገኙ ኢትዮጵያውያን ቁጥር በእጅጉ እንደቀነሰ ገልፀው ቀሪዎችም በቀይ መስቀል መመዝገባቸውንና በዚያ በኩል አስፈላጊው ሁሉ እንደሚደረግላቸው ተናግረዋል።</p>

<p>የመንግሥታቱ ድርጅት ዋና ፀሐፊ ኮፊ አናን የሁለቱን አገሮች ግንኙነት አስመልክተው ከቀናት በፊት ለፀጥታው ምክር ቤት ያቀረቡትን አዎንታዊ ሪፖርት በተመለከተም በሁተቱ አገሮች ድንበር አካባቢ አሳሳቢ ችግር ያለመከሰቱን ድርጅታቸው እንደ አንድ ስኬት ሊያቀርበው እንደሚችል ገልፀዋል።</p>

<p>በቅርቡ በአዲስ አበባ በሚካሄደው የአፍሪካ ህብረት ጉባዔ ላይ የኤርትራ መሪ ለመገኘት ቢያስቡ በኢትዮ-ኤርትራ መካከል የተከሰተው የሁለትዮሽ ችግር እንቅፋት ሊሆን እንደማይችል ዶ/ር ክንፈ ተናግረዋል።</p>

<p>በሌላ በኩል ኢትዮጵያ በኤርትራ የሚገኘውን ኤምባሲዋን ለመዝጋት መወስኗን አስመልክቶ አስተያየታቸውን የሰጡት የፖለቲካ ሳይንስና ዓለም ዓቀፍ ግንኙነት ምሁር "እኛ እየጠበቅን የነበረውን ሁኔታዎች ይረግባሉ(ወደ ኖርማሊዛቲኦን ይመጣሉ) የሚል ነበር። ይህ እርምጃ ድንገተኛ ነው። በጦርነቱ ወቅት ሳይዘጋ አሁን የተዘጋበት አንድ ምክንያት አለ ማለት ነው። ካሉ በኋላ ለአፍሪካ ህብረት ጉባዔ የኤርትራው መሪ ወደ አዲስ አበባ ስለመምጣት አለመምጣታቸው "የኤምባሲው መዘጋት የሁለትዮሽ ግንኙነት ጉዳይ እንጂ ከአፍሪካ ህብረት ጋር የሚያያይዝ ባለመሆኑ የኩባንያው መሪ ካስትሮ ለመንግሥታቱ ድርጅት ስብሰባ ወደ አሜሪካ እንደሚሄዱ ሁሉ ኢሳያስም ወደ አዲስ አበባ ሊመጡ ይችላሉ" ብለዋል።</p>


<p class="align-center"><a href="/Gazettas/AddisZena/info/AddisZena.sera.html">ከአዲስ ዜና ታህሳስ 23 ቀን 1995</a></p>

</body>
</html>	














