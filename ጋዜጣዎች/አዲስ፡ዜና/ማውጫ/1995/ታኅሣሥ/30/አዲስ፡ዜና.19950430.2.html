<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>እንግዝሊዝ የኢትዮጵያን መከላከያ ሠራዊት ለማጠናከር እርዳታ ልትሰጥ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">እንግዝሊዝ የኢትዮጵያን መከላከያ ሠራዊት ለማጠናከር እርዳታ ልትሰጥ ነው</h2>


<p>ኢንግሊዝ ለኢትዮጵያ የምትሰጠውን ወታደራዊ ድጋፍ በከፍተኛ ሁኔታ ልታሳድግ መሆኗን በኢትዮጵያ የእንግሊዝ አምባሳደር ማይልስ ዊክስቴድ ገለፀ።</p>

<p>አምባሳደር ዊክስቴድ ከተባበሩት መንግሥታት ድርጅት የዜና ወኪል ኢሪን ጋር ባደረጉት ቃለ ምልልስ እንግሊዝ የኢትዮጵያን የመከላከያ ሠራዊት ለማጠናከር ያላትን ፍላጐት ገልፀው በዲሞክራሲ ግንባታ ሠራዊቱ ያለውን ሚና እና ተግባሩን ማወቁን እንደ ምክንያት አቅርበዋል። አምባሳደሩ አያይዘውም ኢትዮጵያን የአካባቢው ብቸኛ ሃያል አገር ናት። በመሆኑም የኢትዮጵያ ሠራዊት ደግሞ በተባበሩትም መንግሥታት ድርጅት ጥላ ስር በሚካሄድ የሰላም ማሰከበር ተልእኮውም መሳተፍ ይኖርበታል ለዚህ ደግሞ ብቃትና ችሎታውን አሳይቷል። በማለት ተናግረዋል።</p>

<p>በኢትዮጵ ኤርትራ ጦርነት ወቅት ዓለም አቀፍ ህብረተሰብ ኢትዮጵያ ላይ ከጣለው የመሣሪያ ማዕቀብ አንፃር አገራቸው ለኢትዮጵያ ልታደርገው
ያለውን ወታደራዊ ድጋፍ አምባሳደር ዌክስቴድ ሲያብራሩ በጦርነቱ ወቅትየነበሩት ማዕቀቦች አሁን የሉም። መሣሪያዎች ራስን ለመከላከል ብቻ መዋላቸውን የአካባቢውን ፀጥታ መቆጣጠር ነበረብን። አሁን ዋናው ዓላማችየተረጋጋና ሰላማዊ የአፍሪካ ቀንድን ማየት ነው። ብለዋል።</p>

<p>ባለፈው ዓመት በቴፒና በአዋሣ ተከስቶ ስለነበረው ግጭት ያላቸው አስተያየት በተመለከተ ለቀረበላቸው ጥያቄ መንግሥት በሚከተለው ያልተማከለ አሠራር ሳቢያ በአዋሣና በቴፒ የተከሰተውን አይነት ግጭቶች ሊከሰቱ ይችላሉ። እንዲህ አይነት ሁኔታዎች ሲከሰቱ መንሴያቸው በአግባቡ ሊመረመር ይገባዋል። መንግሥትም በጉዳዩ ላይ ለዓለም አቀፉ ህብረተሰብ በጐ ምላሽ እየሰጠ እንደሆነ እናምናለን። ሲሉ ተናግረዋል</p>


<p class="align-center"><a href="/Gazettas/AddisZena/info/AddisZena.sera.html">ከአዲስ ዜና ታህሳስ 30 ቀን 1995</a></p>

</body>
</html>	














