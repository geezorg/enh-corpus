<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በአሸባሪነት ስም የትጥቅ ትግልን የሚቃወም ሕግ እንዳይወጣ ተጠየቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በአሸባሪነት ስም የትጥቅ ትግልን የሚቃወም ሕግ እንዳይወጣ ተጠየቀ</h2>


<p>የኢትዮጵያ ፌዴራላዊ ዲሞክራሲያዊ ሪፐብሊክ የሕዝብ ተወካዮች ም/ቤት ትላንት የተለያዩ ዓለም አቀፍ የፀረ አሸባሪነት ኮንቬንሽኖችን ለማጽደቅ በተወያየበት ወቅት ለነፃነት የሚደረጉ የትጥቅ ትግሎችንም የሚቃወም ሕግ እንዳይወጣ ተጠየቀ። </p>

<p>አንድ የምክር ቤት አባል የአሸባሪዎችን የፈንጂ ጥቃት ለመከላከል ዲፕሎማቶችን ጨምሮ በዓለም አቀፍ ደረጃ ጥበቃ ባላቸው ሰዎች ላይ የሚፈፀሙ ወንጀሎችን ለመከላከል የወጡትን ዓለመ አቀፍ ስምምነቶችና በአፍሪካአንድነት ድርጅት ሽብርተኝነትን ለመከላከልና ለመዋጋት የወጣው ኮንቪንሽን ከመጽደቁ በፊት ጥያቄ አቅርበዋል።</p>

<p>በአዋጁ ስለ አሸባሪነት ማብራሪያ ባለመሰጠቱ አንድ ጨቋኝ የሆነ ሥራአትን ለመገርሰስ የሚደረጉ የትጥቅ ትግል እንቅስቃሴዎች በአሸባሪነት ስም እንዳይቀጩ የምክር ቤቱ የሕግ ጉዳይ ቋሚ ኮሚቴ ከባለሞያዎች ጋር ተወያይቶ እንደሆነም ተጠይቋል።</p>

<p>ከም/ቤቱ የሕግና አስተዳደር ጉዳዮች ቋሚ ኮሜቴ ለጥያቄው በተሰጠው ምላሽ አሸባሪነትን የሚቃወሙ አዋጆች በአንዳንድ ድንጋጌዎች ላይ እንደተቀመጠው ራስን ከወረራ ለመከላከል ሆነ ሌሎች ዓለም አቀፍ ድንጋጌውች በሚደግፉት መሠረት የሚደረጉ ትግሎችን በአሸባሪነት የሚፈርጁ አይደሉም። ም/ቤቱ በኮንቬንሽኖቹ ላይ ተወያይቶ የአዋጆች መውጣት ለአገሪቱ ሠላምና ደህንነት ለሚደረገው እንቅስቃሴ የጐላ ጠቀሜታ አለው በማለት አጽድቋል።</p>

<p>ከዚህ በተጨማሪ ም/ቤቱ በትላንትናው ዕለት ለአልተማከለ አገልግሎት አሰጣጥ የአቅም ግንባታ ፕሮጀክት የሚውል በመንግሥትና በዓለም አቀፍ የልማት ማህበር መካከል የተደረገውን የ27 ሚሊዮን ዶላር የብድር ስምምነት አጽድቋል።</p>

<p>አያይዞም የፌዴራል ዳኛ አቶ መክብብ ሰለሞን በድሬዳዋ አስተዳደር ካውንስል በሥራ ላይ እያሉ ለኢትዮጵያ ጫት ላኪዎች ማህበር ከኃላፊነታቸው ውጭ 60 ሺህ ብር በመቀበል ክስ አዘጋጅተዋል በማለት ድርጊቱ የዲሲፒሊን ግድፈት በመሆኑ ከዳኝነታቸው እንዲነሱ ለም/ቤቱ ጉዳዩ ቀርቦለት ወስኗል።</p>

<p>የም/ቤቱ አባል የሆኑት ዶ/ር ኩርፋ ጋረኔንም አስመልክቶ በፌዴራል የሥነ ምግባርና የፀረ ሙስና ኮሚሽን መ/ቤት ያለመከሰስ መብታቸው እንዲነሳለት ጥያቄ ቀርቦ በም/ቤት አባል በቦታው አልተገኙም።</p>


<p class="align-center"><a href="/Gazettas/AddisZena/info/AddisZena.sera.html">ከአዲስ ዜና ታህሳስ 2 ቀን 1995</a></p>

</body>
</html>	














