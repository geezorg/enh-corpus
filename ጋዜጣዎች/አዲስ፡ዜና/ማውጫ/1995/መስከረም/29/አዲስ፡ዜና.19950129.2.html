<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በድርቁና በረሀቡ ዙሪያ የሚነሱ ውዝግቦች ቀጥለዋል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በድርቁና በረሀቡ ዙሪያ የሚነሱ ውዝግቦች ቀጥለዋል</h1>


<p>በኢትዮጵያ የተከሰተው ረሀብ አንድ አራተኛ የአገሪቱን ህዝቦች ለከፋ አደጋ እንዳጋለጠ በተነገረበት ማግስት በዚሁ ዙሪያ የሚነሱት ውዝግቦች እንደቀጠሉ መሆናቸው ታወቀ።</p>

<p>ባለፈው ሳምንት የአሜሪካ ተራድኦ ድርጅት (ዩኤስ ኤ አይዲ) ያወጣውን መግለጫ ተከትሎ በርካታ አስተያየት ሰጪ ወገኖች እንደገለፁት ምን ያክል ወገኖቻችን ለረሃብ እንደተጋለጡ ማሳወቅ የነበረበት የኢትዮጵያ መንግሥት እንጂ የውጭ የዕርዳታ ድርጅት አልነበረም፣ ይህም የመንግሥትን ግድየለሽነት ወይም በጉዳዩ ላይ በቂ መረጃ እንደሌለው ያሳያል ብለዋል።</p>

<p>የአደጋ መከላከልና ዝግጁነት ኮሚሽን በሰጠው ምላሽ መረጃውን ለማቅረብ አስቦ የነበረው የተባበሩት መንግሥታት ልዑክ ለጉብኝት በሚመጡበት ወቅት መሆኑን ገልጾ በአጋጣሚ ግን የተራድኦ ድርጅቱ ጉዳዩን አስቀድሞ ይፋ አድርጎታል ብሏል።</p>

<p>በተያያዘ ዜናም የተባበሩት መንግሥታት ድርጅት ወኪል የሆኑት ኬንዞ ኦሽማ ኢትዮጵያ በ"አረንጓዴ ድርቅ" ተጠቅታለች ሲሉ ገልፀዋል። ወኪሉ እንደገለፁት በኢትዮጵያ የደረሰው የረሀብ አደጋ በደቡባዊው አፍሪካ ከደረሰው ጋር በተረጅዎች ቁጥር ተመጣጣኝ ነው ካሉ በኋላ አፋጣኝ እርምጃ ካልተወሰደ የከፋ የሰው ዕልቂት ሊደርስ ይችላል።</p>

<p>ትናንት ዶ/ር በየነ ጴጥሮስ የጠቅላይ ሚኒስትሩን የሥራ ዕቅድ ሪፖርት ምክንያት በማድረግ እንደተናገሩት ደግሞ በሥልጣን ላይ ያለው ገዢ ፓቲ ከሁለትና ሦስት ወራት በፊት የጎተራ እጥረት አጋጠመን፣ የውጭ ገበያ ለገበሬው በማፈላለግ ላይ ነን ብሎ በመገናኛ ብዙኃን እንዳላቀረበ ወዲያው ደግሞ አገሪቱ በከፋ ረሃብ ላይ ነችና የዕርዳታ እጃችሁን ዘርጉልን ብሎ መጠየቁ አስገራሚ ነው። ዶክተሩ አያይዘውም ረሃቡ በድርቅ ምክንያት የመጣ ሳይሆን በአስተዳደር መበላሸት ምክንያት የተከሰተ ችግር ነው ብለዋል። በተለይ ደግሞ በርካታ ዜጐች ለረሃብ አደጋ በተጋለጡበት ወቅት አገሪቱ ሀብት ለስብሰባ ማካሄጃ ይውል እንደነበር ጠቁመው ለስብሰባ የወጣው ወጪ ከአገሪቱ በጀት ጋር ወይስ ከገዢው ፓርቲ በጀት የሚል ጥያቄ አቅርበዋል።</p>


<p class="align-center"><a href="/Gazettas/AddisZena/info/AddisZena.sera.html">ከአዲስ ዜና መስከረም 29 ቀን 1995</a></p>

</body>
</html>	














