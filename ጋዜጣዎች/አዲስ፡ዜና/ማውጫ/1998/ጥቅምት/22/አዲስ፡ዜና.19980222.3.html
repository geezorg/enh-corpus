<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በጋምቤላ ግጭት ፖሊስ ኮሚሽነሩን ጨምሮ 9 ፖሊሶች እና 3 ነዋሪዎች ተገደሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> በጋምቤላ ግጭት ፖሊስ ኮሚሽነሩን ጨምሮ 9 ፖሊሶች እና 3 ነዋሪዎች ተገደሉ </h2>


<p>ቅዳሜ ጥቅምት 19 ቀን 1998 ዓ.ም. ከሌሊቱ 7 ሰዓት በደረሰ ድንገተኛ ጥቃት የክልሉ ፖሊስ ኮሚሽነር ጨምሮ 9 ፖሊሶችና ሦስት ሠላማዊ ነዋሪዎች መገደላቸውን ከስፍራው የደረሰን ዜና አመለከተ።</p>

<p>ጥቃቱን የፈፀሙት የቀድሞ ርዕሰ መስተዳድር የነበሩት የአቶ ኦኬሎ አኳያ አንጃዎች ናቸው ሲሉ የክልሉ ምክትል ፖሊስ ኮሚሽነር ቼኮድ ዴቪድ ለአዲስ ዜና ጋዜጣ የጥቃት ፈፃሚዎች ማንነት ጠቁመዋል።</p>

<p>ግጭቱ በተቀሰቀሰበት ወቅት ለግማሽ ሰዓት ያህል ከተማዋ የጦር አውድማ መስላ እንደነበር የከተማዋ ነዋሪዎች ገልፀዋል። ተኩሱ የበረደው ጥቃት ፈፃሚዎቹ ከተማዋን ለቀው ከወጡ በኋላ እንደሆነ ለማወቅ ተችሏል።</p>

<p>የክልሉ ፖሊስ ኮሚሽነር ሆነው ከመንፈቅ በፊት የተሾሙት ሟቹ ጊዱሙ ኡመኒ ከሳቸው ጋር ከነበሩት የክልሉ ትራፊክ ፖሊስና መርማሪ ፖሊሶች ጋር በግዳጅ ላይ እንደነበሩ ለማወቅ ተችሏል።</p>

<p>የክልሉ ፖሊስ ኮሚሽነር ሆነው ከመንፈቅ በፊት የተሾሙት ሟቹ ጊዲሙ ኡመኒ ከሳቸው ጋር ከነበሩት የክልሉ ትራፊክ ፖሊስና መርማሪ ፖሊሶች ጋር በግዳጅ ላይ እንደነበሩ ለማወቅ ተችሏል።</p>

<p>ሦስት ሠላማዊ ሰዎች የተገደሉት ወደ መስጊድ ሲያመሩ እንደነበር የሟች ዘመዶች የገለፁ ሲሆን ግጭቱ ከብሔር ጋር ሊያያዝ እንደሚችል ተገምቷል። ገዳዮቹም፣ ጥቃቱን አድርሰው መሰወራቸውን ከአካባቢው የደረሰን ዜና ያስረዳል። ከጥቃቱ ለጥቂት እንዳመለጡ የተናገሩት የክልሉ ምክትል ፖሊስ ኮሚሽነር ቼኮድ ዴቪድ ጥቃት መድረሱን አምነው እሣቸውም ጥቃት ያደረሱት ኃይሎች መኖሪያ ቤታቸው ድረስ በመምጣት ከበባ በማድረግ ሊገድሏቸው ሲሞክሩ ለጥቂት ማምለጣቸውን ተናግረዋል።</p>

<p>የክልሉ ፕሬዚዳንት ለጥቂት አምልጠዋል መባሉን ያስተባበሉት ም/ል ኮሚሽነሩ፤ «ቢያገኙት ኖሮ አይለቁትም» ሲሉ ተናግረዋል።</p>

<p>ጥቃቱን ከፈፀሙት ኃይሎች መካከል አንድ ሰው የተገደለ ሲሆን፣ ሟቹም የአኝዋክ ብሔረሰብ አባል እንደሆነ ከፖሊስ መረጃ መረዳት ተችሏል። ጥቃት አድራሾቹ ፍቻላ ተብሎ ከሚጠራው በሱዳንና በኢትዮጵያ ድንበር መካከል ከሚገኝ አካባቢ የተነሱ እንደሆነም ም/ል ኮሚሽነሩ ተናግረዋል። ጥቃቱን የፈፀሙት ኃይሎች በክልሉ በትጥቅ ትግል ከሚንቀሳቀሰው የጋምቤላ ህዝቦች ነፃ አውጪ ግንባር እንደሆነ ከአካባቢ የተገኙ መረጃዎች ጠቁመዋል።</p>

<p>ጥቃት ፈፃሚዎቹ በማዕከላዊ መንግሥት ፊታውራሪነት የተቋቋመውን የጋምቤላ ክልላዊ መንግሥት ለማፍረስ ያቀዱ ሲሆን፣ በተጨማሪም የነርሱ ብሔረሰብ አባላት የሆኑትን ከእስር ቤት ለማስለቀቅ ተንቀሳቅሰው ለማወቅ ተችሏል። የትጥቅና ስንቅ ድጋፍ የሚያገኙት ከኤርትራ በኩል ሊሆን እንደሚችል የተጠቆመ ሲሆን በክልሉ የሚገኘው የመከላከያ ሠራዊት በጥንቃቄ እንዲጠብቅ መታዘዙን ም/ል ኮሚሽነሩ ተናግረዋል።</p>

<p>በክልሉ የቀድሞ የክልሉ ርዕሰ መስተዳድር ሸሽተው ኖርዌይ ከገቡ እንዲሁም ባለፉት ቅርብ አመታት ከደረሰው እልቂት ጋር በተያያዘ ክልሉ የመረጋጋት ችግር ያለበት ሲሆን በክልሉ የሚንቀሳቀሱ ተቃዋሚ ድርጅቶች አንዳንድ ገዢ መሬቶችን በመቆጣጠር የትጥቅ ትግል በማድረግና ድንገተኛ ጥቃት በማድረስ እየተንቀሳቀሱ እንደሆነ የሚታወቅ ነው።</p>

<p>መጋቢት 7/1995 የጋምቤላ ክልል ርዕስ መስተዳድር ሆነው የተመረጡት አቶ ኦኬሎ አኳይ ታህሳስ 30 ቀን 1996 ዓ.ም በአኝዋክና በኑዌር ጎሣዎች መካከል በተከሰተው አስከፊ ግጭት ነው። በግጭቱ ከ400 ሰዎች በላይ ሞተዋል። ከ60 -70 የሚሆኑ ሰዎች በሦስት ጉድጓዶች ውስጥ በጅምላ መቀበራቸውና አቶ ኦኬሎ አኳያ ታህሳስ 16 ቀን 1996 ለጀርመን ድምፅ መግለፃቸው ይታወሳል። ከዚህ በኋላ ታህሳስ 30፣ ከቢሮአቸው ተሠውረው ወደ ናይሮቢ ካቀኑ በኋላ ኖርዌይ ውስጥ የፖለቲካ ጥገኝነት ተሰጥቷቸው በዛው ሀገር ይገኛሉ።</p>

<p class="align-center"><a href="/Gazettas/AddisZena/info/AddisZena.html">ከአዲስ ዜና ጥቅምት 22 ቀን 1998</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/አዲስ፡ዜና/ማውጫ/1998/ጥቅምት/22/አዲስ፡ዜና3.220298.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
