<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በእነ አቶ አንዳርጋቸው ላይ ክስ ሊመሠረት ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በእነ አቶ አንዳርጋቸው ላይ ክስ ሊመሠረት ነው </h2>


<p>ሰኔ 1 ቀን 1997 ዓ.ም በአዲስ አበባ ከተማ በተለያዩ ክፍለ ከተሞች የተፈጠረውን ሁከትና ረብሻ በማስተባበርና በመምራት ተሳትፈዋል ተብለው በዝዋይ ማረሚያ ቤት ታስረው ከነበሩ 26 ግለሰቦች መካከል 8ቱ በቂ ማስረጃ ስለቀረበባቸው እንደገናን ክስ ሊመሠረትባቸው እንደሆነ አንድ ይፋ ያልሆነ የአቃቤ ሕግ ሰነድ አመለከተ። ከሳምንቱ ሰዎች መካከል አቶ አንዳርጋቸው ጽጌ ይገኙበታል።</p>

<p>አቃቤ ህግ ተጠርጣሪዎቹ ግምት ያልታወቀ ንብረት እንዲወድም፣ በህዝብ አውቶቡሶችና ተሽከርካሪዎች እንዲሁም ተቋማት ላይ ጉዳት እንዲደርስ በማድረጋቸውና በተቋማትና የባንክ ዘረፉ እንዲፈፀም በማስተባበር የሰው ሕይወት እንዲጠፋ አድርገዋል ሲል ክስ መስርቶባቸዋል።</p>

<p>ተጠርጣሪዎቹ በወ/መ/ሕ/ሥ/ቁ 27/2/ የቀረበባቸውን ክስ ቢከዱም ጉዳዩን ያስረዳሉ ተብለው የቀረቡት 16 የሰው ማስረጃዎች መሆኑንም አቃቤ ሕግ በክሱ ፋይል ላይ አመልክቷል።</p>

<p>ከ1ኛ እስከ 8ኛ ያሉት ተከሳሾች በመንግሥት ላይ አድማና ማነሳሳት እንዲያደርጉ ሲያግባቡ ነበር ያለው አቃቤ፤ የቀረቡትም ምስክሮች በቃላቸው አረጋግጠውልኛል ብሏል። </p>

<p>ከ1ኛ እስከ 8ኛ ያሉት ተከሳሾችን ቢያንስ በፍ/ቤት ክስ ለማቅረብ በቂ ሆኖ የተገኘ በመሆኑ ተከሳሾቹ አደገኛ ማህበር በማደራጀት አድማና ማነሳሳት እንዲፈጠር በማድረጋቸው በ1997 ዓ.ም በወጣው አዲሱ የወንጀለኛ መቅጫ ሕግ አንቀፅ 478(91) በፌዴራሉ መጀመሪያ ደረጃ ፍ/ቤት አራዳ ወንጀል ችሎት ክስ እንዲመሠረትባቸው ተወስኗል ብሏል።</p>

<p>ከዘጠነኛ እስከ 26ኛ በተዘረዘሩት ተጠርጣሪዎች ላይ ግን በፖሊስ በኩል አድማና ማነሳሳት አድርገዋል በሕዝብ ንብረት ላይ ጉዳት አድርሰዋል የተባሉት ደግሞ ድርጊቱን መፈፀማቸውን የሚያሳይ በቂ ማስረጃ ያልቀረበባቸው በመሆኑ ክስ ሊቀርብባቸው አለመቻሉን ገልጿል። አቃቤ ህግ ክስ ከመሠረተባቸው መካከል ተከሣሾች አንዳርጋቸው ጽጌ ኃ/ማርያም፣ ብዙአየሁ ወንድሙ፣ ዶ/ር ስለሺ መኮንን፣ ብርቃየሁ መቀጫ፣ ግርማ ደስታ፣ አደም አብድሽ፣ ተስፋዬ ጋንታ፣ መ/አ አለማየሁ የኔነህ ሲሆኑ፤ በነጻ ካሰናበታችው መካከል ደግሞ ጌትዬ ወዳጅ፣ መስፍን ጌታቸው፣ መስፍን ንጉሴ፣ ደምሰው ብራ፣ ወንደሰን የሻው፣ አብዬ ሰአሌ ኢዮብ ወርቁ፣ ብርሃኑ ጽጉ አድነው፣ ኢሳያስ ዘለቀ፣ ኢዮብ ታደሰ፣ አብርሃም ቦጋለ፣ ሞገስ ገ/እግዚአብሄር፣ ሰለሞን የብሩ፣ ያሬድ ኃ/ማርያም፣ ከበደ ወ/ማርያም፣ ክንፈ ጥላሁን፣ ቸርነት ታደሰ፣ አብይ አበራ ይገኙበታል።</p>

<p class="align-center"><a href="/Gazettas/AddisZena/info/AddisZena.html">ከአዲስ ዜና መስከረም 3 ቀን 1998</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/አዲስ፡ዜና/ማውጫ/1998/መስከረም/03/አዲስ፡ዜና4.030198.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
