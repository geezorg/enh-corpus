<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ተማሪዎች ከኢህአዴግ ያገኙትን ገንዘብ ለቅንጅት ሊለግሱ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> ተማሪዎች ከኢህአዴግ ያገኙትን ገንዘብ ለቅንጅት ሊለግሱ ነው </h2>


<p>«ውስጣችንን ለጌታችን ውጪያችንን ለንጉሳችን» በሚል መርህ በደቡብ ክልል አዋሳ ከተማ በኢህአደግ ፖሊሲና ስትራቴጂ ላይ ስልጠና እየወሰዱ የሚገኙት የዩኒቨርስቲ ተማሪዎች ከሚያገኙት አበል ላይ ቀንሰው ለቅንጅት ማጠናከሪያ የሚሆን ገንዘብ እያዋጡ መሆኑን ገለፁ።</p>

<p>በእያንዳንዱ የመወያያ ክፍል ውስጥ አስተባባሪ ተማሪዎችን አዋቅረን የገንዘብ ማሰባሰቡን ሥራ ጀምረናል ያሉት ተማሪዎቹ፤ «ገንዘብ ማሰባሰቡን የፈለግነው አሁንም ከቅንጅት ጎን መሆናችንንና በኢህአዴግ ፖሊሲ ተጠምቀን ያለመቅረታችንን ለማስገንዘብ ነው» ብለዋል።</p>

<p>በሌላ በኩል «በአሁኑ ወቅት የትግራይ የበላይነት አለ ወይ?» በሚል በተካሄደው ውይይት ላይ አቶ ተፈራ «የትግራይ የበላይነት የለም» ሲሉ በመከራከራቸው ከዩኒቨርሲቲው ተማሪዎች ውግዘት አጋጥሟቸዋል። ተማሪዎቹ እንደተናገሩት አቶ ተፈራ የትግራይ የበላይነት እንደሌለ መከላከያ ሚኒስትሩን አቶ አባዱላ ገመዳን፣ አቶ ተሾመ ቶጋንና አቶ ጴጥሮስ ኦላንጎን እንደማሳያ ቢጠቅሱም ተማሪው ሊቀበላቸው እንዳልቻለ ታውቋል። በምትኩ «የክልሉ ርዕሰ መስተዳድሮች አማካሪዎች የህወሀት አባሎች ናቸው። ከዚህ በተጨማሪ በምንማርበት ዩኒቨርሲቲ የኢህአዴግ ካድሬዎች እየመጡ የሚጎበኙት የትግራይ ተወላጅ ተማሪዎችን ነው» ሲሉ ተከራክረዋል።</p>

<p>አቶ ተፈራ ኢትዮጵያ የመቶ አመት ታሪክ ነው ያላት ብለው በመናገራቸው ተማሪዎቹ «ኢትዮጵያ የመቶ አመት ታሪክ አላት ብለው ካሉ የአክሱምን ሐውልት ለምን አመጣችሁ? ነጮች የ3 ሺህ አመት ታሪክ እየነገሩን ነው። ሪቻርድ ፓንክረስት የፃፉትን መፅሀፍ አንብቡ» ሲሉ ተማሪዎች አቶ ተፈራን መክረዋል።</p>

<p>በተጨማሪም የመናገር የመፃፍና የመቃወም መብት አለ ብላችሁ ሰኔ አንድ የገደላችሁዋቸው ንፁሃንን ቁማር ሲጫወቱ ነው ወይ/ ሲሉ ተማሪዎቹ አቶ ተፈራም ሰኔ አንድን የተገደሉት ሰዎች የፀረ-ዲሞክራሲ ኃይሎችን ተልዕኮ በህገ- ወጥ መንገድ ሲያስፈጽሙ የነበሩ ኃይሎች ናቸው ሲሉ መልሰዋል።</p>

<p>እኛ እንደ ደርግ በጠራራ ፀሐይ ሰው አንገድልም ብለው ሚኒስትሩ ላቀረቡት መከራከሪያ በርካታ ውግዘት የገጠማቸው ሲሆን፤ በጠራራ ፀሐይ ኢህአዴግ ሰው እየገደለ መሆኑን የሰኔ አንድ ሰላባዎችን በመጥቀስ ተማሪው ሊሞግታቸው ሲሞክር ሚኒስትሩ እየሳቁ «እባካችሁ ወደ ሌላ አጀንዳ እንለፍ» ሲሉ መናገራቸውን ተማሪዎቹ ጨምረው ገልፀዋል። </p>

<p>ከትላንት ከሰአት በኋላ ጀምሮ አቶ በረከት ስምኦን በግብርና መሪ የኢህአዴግ ፖሊሲ ላይ ማብራሪያ መስጠት መጀመራቸውን ተማሪዎቹ የገለፁ ሲሆን «ኢትዮጵያ እንደምትሞት ለማወቅ ዛሬ ግብርናውን መግደል በቂ ማሳያ ነው» ሲሉ ከተናገሩ በኋላ፤ ከተማሪዎቹ ደግሞ «31 ዓመት ሙሉ ግብርናውን በመከተል የአንድ ጎልማሳ ሰው ዕድሜ ቢፈጅም ለውጥ ሊመጣ አልቻለም» ሲሉ በመጠየቅ ለምን የኢንዱስትሪ ልማቱ ትኩረት አይሰጠውም ሲሉ ጠይቀዋቸዋል።</p>

<p>በመጨረሻም ተማሪዎቹ የኢህአዴግ አባል እንዲሆኑ ቅፅ እየተሰጣቸው መሆኑንም ታውቋል።</p>

<p class="align-center"><a href="/Gazettas/AddisZena/info/AddisZena.html">ከአዲስ ዜና መስከረም 3 ቀን 1998</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/አዲስ፡ዜና/ማውጫ/1998/መስከረም/03/አዲስ፡ዜና3.030198.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
