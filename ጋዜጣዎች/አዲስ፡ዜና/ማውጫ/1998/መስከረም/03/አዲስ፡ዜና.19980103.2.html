<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ስልጣን በቃኝ፤ ይህ የመጨረሻ የስልጣን ዘመኔ ነው» አቶ መለስ ዜናዊ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> «ስልጣን በቃኝ፤ ይህ የመጨረሻ የስልጣን ዘመኔ ነው» አቶ መለስ ዜናዊ </h2>


<p>ጠ/ሚኒስትር መለስ ዜናዊ ከመጪው አምስት አመት በኋላ ስልጣናቸውን እንደሚለቁ አስታወቁ።</p>

<p>ጠ/ሚኒስትሩ ያለፈው ቅዳሜ ከሲኤንኤን ጋር ባደረጉት ቃለ ምልልስ ላይ እንደገለፁት መጪዎቹን አምስት አመታት በስልጣን ላይ ከቆዩ በኋላ ስልጣን መልቀቅ እንዳለባቸው እንደሚያምኑ ተናግረዋል።</p>

<p>የሲኤንኤን ጋዜጠኛ ስልጣንዎን መች ይለቃሉ የሚል ጥያቄ ያቀረበላቸው ሲሆን ጠ/ሚኒስትር መለስ «ፓርቲዬ ይበቃሀል ሲለኝ ያን ጊዜ እለቃለሁ» ቢሉም ጋዜጠኛው ሪቻርድ ኮስተር ግን «እኔ እያወራሁ ያለሁት ስለ ፓርቲዎ ሳይሆን ስለራስዎ ስልጣን ነው እና መች ስልጣንዎን ይለቃሉ?» በሚል በድጋሚ ጥያቄ አቅርቦላቸዋል። ጠ/ሚኒስትሩም በጥያቄው የተበሳጩ በመምሰል «ፓርቲዬ ነው ይህን የሚወስነው» የሚል መልስ እንደገና ሰጥተዋል። ጋዜጠኛው በድጋሚ» አሁን የማወራው ስለ እርስዎ ነው፤ ስልጣንዎን መች መልቀቅ ያስባሉ?» በማለት በአቋሙ ሲፀናባቸው «እኔ ከመጪው የስልጣን ጊዜ በኋላ እንደሚበቃኝ ይሰማኛል፤ ይህንን የስልጣን ዘመን ጨርሼ ስልጣኔን እለቃለሁ» ብለዋል።</p>

<p>ከምርጫው በኋላ የተፈፀመው አመፅ አስፈላጊ ነበር ተብለው ለተጠየቁት ሲመልሱ ደግሞ «አመፁ አስፈላጊ አልነበረም፤» እስከምርጫው እለት በማንኛውም መስፈርት ቢለካ የምርጫው አካሄድ ምሣሌ የሚሆን ነው፤ በዚያን ጊዜ በምርጫው የታዩት ችግሮች በመርማሪዎች በግልፅ ይጣራል ብለን ተናግረን ነበር፣ እናም ለአመፅ የሚያነሣሣ ምክንያት አልነበረም» ብለዋል። አቶ መለስ ከመጠን በላይ ኃይል ስለመጠቀማቸው በገለልተኛ አካል ተጣርቶ የሚወሰን መሆኑን ተናግረዋል።</p>

<p>«ከሕዝቡ አገሪቱ ለዲሞክራሲ አዲስ መሆኗን፣ ገና በማደግ ላይ ያለ ዴሞክራሲ እንደሆነ መረዳት አለበት» ያሉት አቶ መለስ በተፈጠሩት ችግሮች መደነቅ እንደሌለበት እና ችግሮችን ማሸነፉ ቅድሚያ ሊሰጠው የሚገባ ነገር መሆኑን ገልፀዋል።</p>

<p>አንድ የቅንጅት ከፍተኛ የአመራር አካል አቶ መለስ ከአምስት ዓመት በኋላ ስላላቸው ስልጣን ያስባሉ፤ ጉዳዩ መጪውን አምስት አመት በስልጣን የሚያቆያቸውን ድምፅ መች አገኙና የሚለው መሆን አለበት ብለዋል።</p>

<p class="align-center"><a href="/Gazettas/AddisZena/info/AddisZena.html">ከአዲስ ዜና መስከረም 3 ቀን 1998</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/አዲስ፡ዜና/ማውጫ/1998/መስከረም/03/አዲስ፡ዜና2.030198.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
