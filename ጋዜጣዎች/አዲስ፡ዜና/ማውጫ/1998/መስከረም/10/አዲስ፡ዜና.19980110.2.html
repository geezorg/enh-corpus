<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«አቶ በረከት ስለ ከለከሉ ሠላማዊ ሰልፍ ከማድረግ ወደ ኋላ አንልም» ዶ/ር ብርሃኑ ነጋ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«አቶ በረከት ስለ ከለከሉ ሠላማዊ ሰልፍ ከማድረግ ወደ ኋላ አንልም» ዶ/ር ብርሃኑ ነጋ</h2>


<p>ቅንጅትና ህብረት አዲሱ ፓርላማ ሥራ ከመጀመሩ በፊት ሠላማዊ ሰልፍ ለማድረግ ከፍተኛ ዝግጅት እያደረጉ መሆናቸው ታወቀ። የቅንጅትና የህብረት ከፍተኛ አመራሮች ለአዲስ ዜና እንደገጹት ሁለቱ ፓርቲዎች በጋራ አንድ አገር አቀፍ ሠላማዊ ሰልፍ ለማድረግ እየተዘጋጁ ነው።</p>

<p>ምንም እንኳ ቀኑ በትክክል ባይወሰንም ዝግጅት እየተደረገ እንደሚገን ዶ/ር ብርሃኑ ነጋ ጠቁመው በቀኑ ላይ ስምምነት ለህዝብ ሲደርስ እንደሚገለፅ አመልክተዋል። አቶ በረከት ስምኦን ሠላማዊ ሰልፍ ማድረግ የማይታሰብ ነው በማለት የተናገሩትን ተከትሎ ዶ/ር ብርሃኑ በሰጡት አስተያየት «በሕገ መንግሥቱ የሠፈሩት መብቶች ማንም ሊከላከላቸው የማይችሉ መብቶች ናቸው። አለበለዚያማ አቶ በረከት ነገ አትናገሩ አትተንፍሱ ሲሉን መተንፈስ ልናቆም እኮ ነው። እኛ የህብረተሰብን ሠላም የሚያደፈርስ ነገር አንሠራም። ሕጋዊ የሆኑ እርምጃዎችን የመውሰድ መብታችንን ግን ማንም ሰው ስለተናገረ የሚቆም አይደለም። አቶ በረከት የሕገ መንግስታዊ መብቶች ሰጪን ነፋጊ ብሎ ያንን መብት የሰጣቸው ማን እንደሆነ አላውቅም። እና አቶ በረከት ስላሉት አይደለም። ከኛ በኩል የሚጠበቁ ነገሮች አሉ። ምንም አይነት ንብረት እንዳይወድም ማድረግ አለብን። በመንግሥት በኩልም ንብረት እንዳይወድም ፀጥታ የማስከበር ግዴታ አለበት። ሁላችንም መብቶቻችን ካወቅን ችግር አይፈጠርም።» ዶ/ር መረራ ጉዲና በበኩላቸው በመጪዎቹ ሣምንታት የሚካሄደው ህዝባዊ የታቃውሞ ሰልፍ የኢሕአዴግ ባለሥልጣናት እሺ ቢሉም እምቢ ለኛ ለውጥ የለውም። እኛም አንጎዳም ሲሉ ዶ/ር መረራ ጉዲና ገልጸዋል።</p>

<p>ዶ/ር መረራ ለዝግጅት ክፍሉ እንደተናገሩት፣ «እሺ ብለው ከፈቀዱ እግዚአብሔር ይስጣቸው። ቢከለክሉንም አንጎዳም፣ ምክንያቱም ለታፈነው ሕዝባችን አማራጭ የሚሆን ሠላማዊ የትግል ሥልት ስላለን። ለዛ የትግል ስልት ህዝባችን ተዘጋጅቶ እንዲጠብቅ እናደርጋለን» ብለዋል።</p>

<p>የኢህአዴግ ባለሥልጣናት ሠላማዊ ሰልፍ የማድረግ የዜጎች መሠረታዊ መብት መሆኑን በይፋ ለማካሄድ ከተንቀሳቀሱ የታፍነው ሕዝባችን እጁን አጣጥፎ አይመለከታቸውም ሲሉ ዶ/ር መረራ ተናግረዋል። «እኛ ከቅንጅቱ ጋር በመሆን ሠላማዊ ሰልፉ መሥካት አብረን እየሰራን ነው። የቅድመ ዝግጅት ሥራችንን በማጠናቀቅ ላይ ነው» ብለዋል።</p>

<p>በተያያዘ ዜናም ኢህአዴግ መስከረም 19 በሰላማዊ ሰልፍ ለማድረግ በመዘጋጀት ላይ መሆኑን ውስጥ አዋቂ ምንጮች ገልፀዋል። ግንባሩ በምርጫው አሸንፌአለሁ ብሎ የድጋፍ ሰልፍ ለማድረግ በማሰብ በርካታ ቲሸርቶችን እያሰራ እንደሚገኝ ተጠቁሟል።</p>



<p class="align-center"><a href="/Gazettas/AddisZena/info/AddisZena.sera.html">ከአዲስ ዜና መስከረም 10 ቀን 1998</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/አዲስ፡ዜና/ማውጫ/1998/መስከረም/10/አዲስ፡ዜና2.100198.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
