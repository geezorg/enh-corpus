<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አርቲስት ደበበ እሸቱ በሰደፍና በድንጋይ ተደበደቡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">አርቲስት ደበበ እሸቱ በሰደፍና በድንጋይ ተደበደቡ</h2>


<p>የቅንጅት ለአንድነትና ለዴሞክራሲ ከፍተኛ አመራር አባል የሆኑት አርቲስት ደበበ እሸቱ ባለፈው ሳምንት አርብ ማታ ድብደባ ተፈፀመባቸው።</p>

<p>አዲስ ዜና ጋዜጣ ድብደባው ከተፈፀመባቸው አርቲስ ደበበ እሸቱ ጋር ቃለ ምልልስ አድርጓል።</p>

<p>አዲስ ዜና፦ በቅርቡ ጥቃት ተፈጽሞብዎታል፣ ጥቃቱ መቼ፣ እንዴት የተ እንደተፈፀመብዎ ቢነግሩን?</p>

<p>አርቲስት ደበበ፦ አርብ ማታ መስከረም ስድስት ቀን ወደ አንድ ሰአት ከሩብ ላይ ነው። ወደ ቤቴ መግቢያ ላይ ስደርስ ሁለት ሰዎች አንደኛው የቀይ ዳማ ረጅም ጃኬት የለበሰ፣ ሁለተኛው ጠይም አጭር ጠቆር ያለ ካንቴር የለበሰ ሆነው ወደ ቤቴም መታጠፊያ ላይ ቀደም ብለው ገቡ። መግቢያው ላይ ሌሎች ቤቶች ስላሉ ወደዚያ የሚገቡ ናቸው ብዬ መኪናዬን ፍጥነት ቀንሼ ተከተልኩ። ገባ እንዳልኩ ነገሩ ተለወጠ። ከመንገድ ወጣ ያለ መሆኑን ሲያረጋግጡ ረጅሙ ባለጃኬት ሽጉጡን ወደኔ ደገነ፤ አሁን ተጠራጠርኩ ሌላው ጠይሙ ባለካናቴራ ደሞ በእጁ ድንጋይ ይዟል። ወዲያው ወደኔ በመጠጋት በሩን ወጥረው በመያዝ , ለምን አታርፍም?» በሚል ጥያቄ ተጀመረ «ወዲ ለማኒት፣ ወንድሜ የሞተበት ትግል ነው» አለ አጭሩ። ከዚያ በኋላ ዱላ። መነቃነቅ አልቻሉም መሳሪያ የለኝም። አጭሩ በያዘው ድንጋይ አናት አናቴን ይለኛል። ብቻ ደግነቱ ቁመቱ አጭር በመሆኑና የመኪናው በርም እንደልብ እጁን ሊያዘረጋው ባለመቻሉ በአጭር ርቀት ነበር የሚቀጠቅጠን።</p>

<p>«ልጆችህን ማሳደግ አትፈልግም? ለምን አታርፍም?» ሲለኝ «ከምኑ» አልኩ። «ቅንጅት ወላ ምን ከምትለው» «በሕግ የተፈቀደ ፓርቲ እኮ ነው? ለምን ካስፈለገ መንግስት አይዘጋውም? ደሞ እኔ ቅንጅት አይደለሁም። የቅንጅት አባል ነኝ» « በቃ ዝም በል እኛ ማንም አላከንም በራሳችን ነው» «እኔ መቼ ተላካችሁ አልኩ?» ብቻ መደማመጥ የለም።</p>

<p>ወዲያው ረጂሙ በሽጉጡ ሰደፍ ሠንዝሮ ዘወር ስል አሳረፈብኝ። ብዙ አልተጎዳሁም ወዲያው ጥለው ሄዱ። በሰደፉ ሲመታኝ ትንሽ እራሴን እንደ መሳት አድርጎኝ ስለነበር ተደናግጠው ይመስለኛል የሄዱት።</p>

<p>በእውነት ይህ ምን ማለት እንደሆነ ማወቅ ያስቸግራል ስም ሊሰጡትም አስቸጋሪ ነው። መንግሥት በፈቀደው ፓርቲ አባል ስለሆንኩ፤ ያ ፓርቲ ደሞ ቅንጅት ስለሆነ፤ ቅንጅት ደሞ ስላሸነፈ ለምንድን ነው እንዲህ ዓይነት ወከባ የሚደርስብን? ከፓርቲው ውጡ ነው? ስለፓርቲው አትተንፍሱ ነው? በጭራሽ ምን ማለት እንደሆነ ግራ የሚያጋባ ጉዳይ ነው። መንግሥት ባለበትና ሕገ ባለበት አገር ላይ የስልጣኑ አካላት የሆኑ በታጠቁት የሕዝብን የሃገር መጠበቂያ በህዝብ ገንዘብ በተገዛ መሣሪያ መልሰው ሊጠብቁት የሚገባ ሰውን ማዋከብ ምን ሊባል ይችላል?</p>

<p>ቅንጅት ለአንድነትን ለዴሞክራሲ ህጋዊ እውቅና የተሰጠውን በሕገ መንግሥታዊው ደንብና ስርዓት መሰረት አባላት አሰባስቦ፤ ፕሮግራሙን አሳውቆ፤ የተንቀሳቀሰና የሚንቀሳቀስ ነው። አባላቱም ሕጋዊነቱን አውቀን ህገመንግስታዊ መብታችንን ተገን አድርገን ነው የገባነው። ምን አድርጉ ነው የምንባለው?</p>

<p>እግዚአብሔርን ያመሰገንኩት በአካባቢው ሰው አለመኖሩና ሕዝብ አለማየቱ ነው እንጂ ያንን ኢሰብአዊ ድርጊት ሲፈጽሙ የአካባቢው ሰው ቢወጣ ረብሻ ቢፈጠር ተኩስ ቢከፈት ሌላ ሁኔታ ይሆን ነበር። መምሸቱ በአካባቢው ሰው አለመኖሩ መንገዱ ገባ ያለ በመሆኑ በኔ በማለፉ ነው።</p>


<p>በተያያዘ ዜና ዶ/ር ብርሃኑ ኢህአዴግ ከውንብድና ስራው እንዲታቀብ አስጠነቀቁ።</p>

<p>በአርቲስት ደበበ እሸቱ ላይ የደረሰውን ድብደባ፣ በሻለቃ አድማሱ መላኩ ላይ የተደረገውን የመኪና ግጭት ሙከራና በዶር/ መረራ ጉዲና መኪና ላይ የደረሰውን ጥፋትና በአሁኑ ጊዜ በተቃዋሚ ፓርቲዎች አመራሮች ህይወት ላይ ያንዣበበውን አደጋ አስመልክቶ ዶ/ር ብርሃኑ ነጋር ዶ/ር መረራ ጉዲናና ሻለቃ አድማሱ መልኩ ለአዲስ ዜና ሰፊ መግለጫ ሰጥተዋል።ዶ/ር ብርሃኑ በሰጡት መግለጫ ኢህአዴግ ከውንብድና ተግባሩ በአስቸኳይ እንዲታቀብ አስጠንቀዋል።</p>


<p class="align-center"><a href="/Gazettas/AddisZena/info/AddisZena.sera.html">ከአዲስ ዜና መስከረም 10 ቀን 1998</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/አዲስ፡ዜና/ማውጫ/1998/መስከረም/10/አዲስ፡ዜና1.100198.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	





