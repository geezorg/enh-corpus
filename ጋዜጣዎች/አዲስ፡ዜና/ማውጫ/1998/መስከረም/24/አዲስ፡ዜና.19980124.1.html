<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አቶ መለስ ቃላቸውን አጥፈው ሰዎች እየታሰሩ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> አቶ መለስ ቃላቸውን አጥፈው ሰዎች እየታሰሩ ነው </h2>


<p>ጠ/ሚንስትር መለስ ዜናዊ ከትናንት በስቲያ ከተቃዋሚዎች ጋር ያደረጉትን ውይይት ተከትሎ የተቃዋሚ ፓርቲ ደጋፊዎችን እንደሚፈቱ ቃል ቢገቡም እስከ ትናንትናው ዕለት ሰዎች እየታሰሩና እየተገደሉ መሆኑን ቅንጅት ትናንት በሰጠው መግለጫ ላይ ገልጿል።</p>

<p>በትናንትናው ዕለት ብቻ በአዲስ አበባ 28 በሰሜን ኢትዮጵያ 78፣ በደቡብ 29፣ በማዕከላዊ ኢትዮጵያ 5፣ በምሥራቅ ኢትዮጵያ 56 እንዲሁም በምዕራብ ኢትዮጵያ 5 በድምሩ 196 ሰዎች ታስረዋል። በመንግሥት የታሰሩትን የቅንጅት አባላትና ደጋፊዎች ቁጥር ከ1200 መብለጡም ታውቋል።</p>

<p>በተያያዘ ዜናም የቅንጅት ለአንድነትና ለዲሞክራሲ የድሬዳዋው ቅርንጫፍ ፅህፈት ቤት በፖሊሶች ተበረበረ። የአመራር አባላቱ ደጋፊዎቻቸውና የሚጠረጠሩ ወጣቶችም መታፈሣቸው ከስፍራው የደረሰን መረጃ ይጠቁማል።</p>

<p>አርብ መስከረም 20 ቀን ከሌሊቱ 11 ሰዓት አካባቢ በተለምዶ ኮካ እየተባለ በሚጠራው ሰፈር ውስጥ የሚገኘው የቅንጅቱ ጽህፈት ቤት በፌዴራል ፖሊስ ኃይል ተከቦ ቪዲኦ ካሜራ ሲቀረፅ የነበረ ሲሆን ከሰላሣ ደቂቃ በኋላ ግን የፅህፈት ቤቱ አከራይ ከተኙበት በመቀስቀስና ፅህፈት ቤቱን ሠብሮ በመግባት ፍተሻ ማድረጋቸው ታውቋል።</p>

<p>የቤቱን አከራይም የጦር መሣሪያ ተደብቋል ይህንንም ታውቂያለሽ በማለት ካንገላቷቸው በኋላ የቆሻሻ መጣያ ቅርጫት ውስጥ በላስቲክ የተጠቀለለ ቦምብ አገኘን በማለት አከራዩዋን ወ/ሮ አበራሽ ጎበዜን እና ሴት ልጃቸውን ወ/ት ፍፁም በላይን እንዲሁም ሁለት መንገደኞች በመያዝ ቃለ እንዲሰጡ መደረጋቸውን የአይን እማኞች ገልፀዋል።</p>

<p>ከቀኑ 4፡00 ሰዓት ጀምሮ የጽህፈቱ ቤቱ ዋና ሰብሳቢ የሆኑትን አቶ አይኩሩ ታፈሰን፣ ፀሐፊው አቶ ለገሰ አሰፋ አቶ ዜናና አቶ ጌጤነህን ጨምሮ የቤቱ አከራይ ወ/ሮ አበራሽ ጎበዜን ይህ ዘገባ እስከደረሰን ድረስ በቁጥጥር ስር እንዲዉሉ ተደርገዋል። ይህንን ተከትሎ በርካታ ወጣቶችና የከተማዋ ነዋሪዎች መታሰራቸውንም ምንጮቻችን ገልፀውልናል። ይህ ድርጊት ከመፈፀሙ በፊት በነበረው ሳምንት ውስጥ የቤቱ አከራይ ባልታወቁ ሰዎች ስልክ እየተደወለላቸው «ካላስወጣሻቸው በህይወትሽና በንብረትሽ ፍረጂ» የሚል ማስፈራሪያ ይደርሳቸው እንደነበር ለማወቅ ተችሏል፡፡ በተያያዘ ዜናም ነሀሴ 29 በድሬዳዋ ከተማ ቅንጅቱ ጠርቶት የነበረውን ህዝባዊ ስብሰባ በሜንጫና በገጀራ ሊያውኩ የነበሩ ግለሰቦችን በመቅጣታቸው ተከሰው በዋስ የተለቀቁት ሶስቱ ፖሊሶች በድጋሚ እንዲያዙ መወሰኑን የአካባቢው ምንጮቻችን ገልፀዋል። ፖሊሶቹ ከሥራቸው በመታገዳቸው በአዲስ አበባና በሀረር ቤተሰቦቻቸው ጋር ያሉ ሲሆን ዳግም እንዲያዙ በተባለው መሰረት አንደኛውን ሀረር ከተማ ቤተሰቦቹ ጋር እያለ ሲያዝ ሌሎች ሁለቱ ግን ገና በቁጥጥር ስር እንዳልዋሉ ለማወቅ ተችሏል።</p>

<p class="align-center"><a href="/Gazettas/AddisZena/info/AddisZena.html">ከአዲስ ዜና መስከረም 24 ቀን 1998</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/አዲስ፡ዜና/ማውጫ/1998/መስከረም/24/አዲስ፡ዜና1.240198.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
