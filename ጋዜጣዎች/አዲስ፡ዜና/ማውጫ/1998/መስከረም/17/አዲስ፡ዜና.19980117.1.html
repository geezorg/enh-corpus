<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የደመራ በዓል በተቃውሞና ጩኸት ታወከ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> የደመራ በዓል በተቃውሞና ጩኸት ታወከ</h2>


<p>በመስቀል አደባባይ የደመራ በዓል በሚከበርበት በትናንትናው ዕለት በሕዝቡ ጩኸት አቡነ ጳውሎስን፣ አቶ አርከበ እቁባይንና ፕሬዚዳንት ግርማ ወልደ ጊዮርጊስን አወገዘ። ፖሊስ የድንጋይ ውርወራ ተቃውሞው በዱላ፣ በአስለቃሽ ጭስ እንዲሁም ከህዝብ የተወረወረውን ድንጋይ መልሶ በመወርወር ለማብረድ ሞክሮአል።</p>

<p>በስፍራው የተገኘችው ባልደረባችን የሚከተለውን ሪፖርት አድርጋለች።</p>

<p>አስር ሺህ በሚጠጉ ፖሊሶች ተከቦ በነበረው የመስቀል አደባባይ ውስጥ ህዝቡ የገባው እየተፈተሸ ነበር። ደመራው ከመለኮሱ በፊት ንግግር ሊያደርጉ የተጋበዙት እንግዶች የስድብ ውርጅብኝ ወርዶባቸዋል።</p>

<p>ፕሬዚዳንት ግርማ ንግግር ለማድረግ ሲጀምሩ «ሌባ፣ ሌባ፣ አንሰማም የሚል ድምፅ ከህዝቡ ሲስተጋባ የህመም ስሜት ስለተሰማቸው አቋርጠው ለመቀመጥ ተገደዋል። ቀጣዩን ንግግር ለማድረግ የተነሱት አቶ አርከበ እቁባይ ሲሆኑ ከመቀመጫቸው ገና ሲነሱ አደባባዩ በተቃውሞ ጩኸት አስተጋባ። «ሌባ፣ ሌባ፣ ሌባ፣ አንፈራም፣ አንሰማም፣ ውጣ» በሚል ጩኸት። አቶ አርከበም ወደኋላ ከተመለሱ በኋላ ንግግር ማድረጋቸውን እንዳይተው በድጋሚ በተነገራቸው መሰረት ወደ ድምፅ ማጉያው ሲጠጉ በድጋሚ ጩኸት አጀባቸው። አቶ አርከበም ንግግር ለማድረግ ሳይጀምሩ ተመልሰው ተቀመጡ።</p>

<p>በመቀጠልም ዶ/ር ሳሙኤል የአለም የኦርቶዶክስ ቤተክርስቲያን ሊቀመንበር ንግግር አደረጉ። ህዝቡም በመረጋጋት ካደመጠ በኋላ ንግግሩ ስለረዘመ ጥቂት ለመበጥበጥ ተሞከረ።»</p>

<p>በመጨረሻ ንግግር ሊያደርጉ የቀረቡት የኢትዮጵያ ኦሮቶዶክስ ቤተክርስቲያን ፓትሪያሪክ አቡነ ጳውሎስ ከፍተኛ የተቃውሞ ድምፅ ገጥሞአቸዋል። ሆኖም ፓትሪያሪኩ ንግግራቸውን ጩኸትና ስድቡ ሳያግዳቸው አጠናቀዋል።</p>

<p>ደመራው በተለኮሰበት ሰአትም ህዝቡ የተቃውሞ ድምፅ በጩኸት እያሰማ፤ የቅንጅት አርማ በጣቱ ሲያሳይ ተስተውሎአል። የተለኮሰው ደመራም ገና ሳይቀጣጠል የተጋበዙት እንግዶች ቦታውን ለቀው በፍጥነት ወጡ። በዚህም ጊዜም ህዝቡ ተቃውሞውን የቅንጅትን አርማ በማሳየት ዋይ ዋይ ተለያየን፣ ሔዱ፣ ሔዱ በማለት ገልጾአል።</p>

<p>የደመራው ስነ ስርዓት ሲያበቃም ህዝቡ በመውጣት ላይ ሳለ በመሀከል ፖሊሶች ወደ ህዝቡ መሀል በመግባታቸው ድንጋይ ውርወራ ሊነሳ ችሎአል። ድንጋይ ውርወራው የተጀመረው ከህዝቡ ቢሆንም በኋላ ፖሊሶችም ህዝቡ ሲወረውር የነበረውን ድንጋይ በማንሳት ወደ ህዝቡ ሲወረውሩ ታይተዋል፤ በውርወራውም በርካታ ፖሊሶች ሲፈነከቱ ከህዝቡ መካከልም ተመሳሳይ ጉዳት የደረሰባቸው አሉ።</p>


<p>በተጨማሪም በዕለቱ በተከሰተው ግርግር የፀጥታ ኅይሎች ወጣቶቹን ሰብስበው ወደ 20ኛ ሜካናይዝ ክፍለ ጦር ግቢ ውስጥ እንደወሰዷቸው ታውቋል። በሌላ አቅጣጫ ደግሞ ሕዝቡ ከተሸሸገበት እያወጡ ሲደበድቡ ተስተውሏል። በፖሊሶች ሲደበደቡ የነበሩ ወጣቶች «ለመስከረም 22 ቀን ነው የምታስፈራሩን። መብታችን ነው። እንናገራለን» ሲሉ መሰማታቸውን የአይን እማኞቹ ገልፀዋል።</p>

<p>በተያያዘ ዜና በመስቀል አደባባይ «ታላቅ ጩኸት በመስቀል አደባባይ» የሚል ፅሁፍ የተበተነ ሲሆን «በጩኸታችን የኢያሪኮን ቅጥር እናፈርሳለን» የሚል ሀረግ ሰፍሮበት እንደነበር ለማወቅ ተችሏል። ፓትሪያሪኩንና ሌሎች ሊቃነጳጳሳት ሰኔ አንድ ቀን ግንባራቸው ላይ መስቀል ያረፈባቸውን ህፃናት በጥይት ሲፈርስ በዝምታ ማለፋቸውን በማውገዝ ተቃውሞ መደገሱን ለማወቅ ተችሏል። በተለይ ከመንፈሳዊ ኮሌጅ የተባረሩ ተማሪዎች በበኩላቸው በመጪው ዕረቡ ከፓትሪያሪኩ ጋር ለመነጋገር ቀጠሮ የያዙ ሲሆን ፓትሪያሪኩ የተባረሩትን ተማሪዎች ወደ ትምህርት ገበታቸው ተመልሰው እንዲመረቁ ካልፈቀዱ በሌሎች አብያተ ክርስቲያናትና ደብሮች የተጀመረው ተቃውሞ ተጠናክሮ እንደሚቀጥል የደረሰን ዜና ያመለክታል።</p>
<p class="align-center"><a href="/Gazettas/AddisZena/info/AddisZena.html">ከአዲስ ዜና መስከረም 17 ቀን 1998</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/አዲስ፡ዜና/ማውጫ/1998/መስከረም/17/አዲስ፡ዜና1.170198.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
