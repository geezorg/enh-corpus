<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በአዲስ አበባ አስትዳደር ሠራተኞች ዳግመኛ ሊባረሩ ይችላሉ፤</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በአዲስ አበባ አስትዳደር ሠራተኞች ዳግመኛ ሊባረሩ ይችላሉ፤</h2>


<p>በአዲስ አበባ ከተማ አስተዳደር፤ ለሁለተኛ ጊዜ የመዋቅር ማስተካከያ እንደሚካሄድና በዚህ እንቅስቃሴም ዳግመኛ ሠራትኞች ሊባረሩ እንደሚችሉ ለጉዳዩ ቅርበት ያላቸው ምንጮች አመለከቱ። በተለያዩ የመንግሥት መሥሪያ ቤቶች ሁኔታው ስጋት መፍጠሩን ሠራተኞች ገልፀዋል።</p>

<p>ምንጮቹ ለዝግጅት ክፍሉ እንደገለጹት ከዚህ ቀደም የተወሰደው የመዋቅር ማስተካከያ ተገቢ ጥናት ሳይደረግ በፍጥነት የተከናወነ በመሆኑ የሚጠበቅበትን ግብ ሳይመታ ቀርቷል። በዚህ ምክንያትም ለሁለተኛ ጊዜ የመዋቅር ማስተካከያ በማስፈለጉ አስተዳደሩ በያዝነው ወር ይህንኑ ሊተገብር ቅድመ ዝግጅት በማድረግ ላይ ይገኛል።</p>

<p>«ከዚህ ቀደም የተደረገው የመዋቅር ማስተካከያ ተመሳሳይ ሥራዎችን ከሁለትና ከዛ በላይ ለሆኑ ክፍሎች የሚሰጥ መሆኑ፣ የኃላፊነትና የተጠሪነት አሰራር ላይ ክፍተት ያስከተለ መሆኑ፤ እና መሰል ችግሮች የከተማው አስተዳደር ማከናወን የሚገባውን እንዳይፈጽም አድርጐታል» የሚሉት ምንጮች በአዲሱ ማስተካከያ የሚታጠፉ መሥሪያ ቤቶችና የሚፈርሱ መዋቅሮች በመኖራቸው ሠራተኞች ሊባረሩ እንደሚችሉ ተጠቁሟል። በተጨማሪም በየቀበሌውና ክፍለ ከተማው የሚገኙ ሥራ አስኪያጆችና ሥራ አስፈፃሚዎች መካከል የሃላፊነትና የተጠሪነት ክፍተት በመታየቱ ማሻሻያ ሊደረግ እንደሚችል ውስጥ አዋቂዎቹ አስረድተዋል።</p>

<p>ዝግጅት ክፍሉ በተለያየ ስፍራ ያነጋገራቸው የከተማው አስተዳደር ሠራተኞች ሁኔታው ድንጋጤ የፈጠረባቸው መሆኑን አመልክተው፤ በርካታ ሠራተኞች ከመደበኛ ሥራቸው ይልቅ ጊዜያቸውን በጭንቀት እያሳለፉ እንደሚገኙ አስታውቀዋል።</p>

<p>«መንግስት ይህንን መሰል እርምጃ ሲወሰድ ለሠራተኞቹና ለሚያስተዳድሯቸው ቤተሰቦች ትኩረት ሊያደርግ ይገባል» የሚሉት ሠራተኞቹ በጭፍን ያሻውን እርምጃ መውሰዱ የሥራ ጥራትን ከማምጣት ይልቅ ሌላ ውጥረት የሚያስከትል ሊሆን እንደሚችል ገልፀዋል። </p>

<p>ከዚህ ቀደም በመዋቅር ማስተካከያ ሰበብ በሺህ የሚቆጠሩ ሠራተኞች ሥራ አልባ ከመሆናቸው ባሻገር የሚያስተዳድሯቸው ቤተሰቦችም ለችግር መዳረግቸውን ያስታወሱት ሠራተኞች፣ መንግሥት ዜጐችን ሊጠቅም እንጂ ሊጐዳ የተቀመጠ ሊሆን ስለማይገባው ተገቢውን ትኩረት ሊያደርግልን ይገባል ሲሉ ጥሪ አቅርበዋል።</p>


<p class="align-center"><a href="/Gazettas/AddisZena/info/AddisZena.sera.html">ከአዲስ ዜና ሰኔ 09 ቀን 1996</a></p>

</body>
</html>	
