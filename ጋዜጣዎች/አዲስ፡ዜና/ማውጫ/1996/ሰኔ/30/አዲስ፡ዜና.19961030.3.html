<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>እንዲህ ለተረፈ መሬት ለዜጎችም ቢታሰብ መልካም ነበር</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">እንዲህ ለተረፈ መሬት ለዜጎችም ቢታሰብ መልካም ነበር</h2>


<p>ከሰሞኑ የአዲስ አበባ ከተማ አስተዳደር ለአፍሪካውያን ዲፕሎማቶች ግብዣ አድርጐ ነበር። በዚሁ የኮክቴል ግብዣ ላይ የአፍሪካ ኅብረት ኮሚሽነር አልፋ ኦማር ኮናሬን ጨምሮ የተለያዩ አገራት ዲፕሎማቶች ተገኝተዋል። በዕለቱ ግብዣውን አስመልክቶ በቦታው የተሰጠ የፕሬስ መግለጫ እንዳመለከተው፤ የከተማው አስተዳደር የአፍሪካ ኅብረት ከሚገኝበት ሥፍራ በታች የሚገኘውን ባዶ ቦታ ለኅብረቱ እንደሚያበረክት፣ ለአፍሪካ ህብረት አባል አገራት የአዲስ አበባ ጐዳናዎችና አደባባዮች በስማቸው እንዲሰየሙ እንደሚያደርግ፣ ለኅብረቱ ኮሚሽነር የአዲስ አበባ ቁልፍ እንደሚበረከትላቸውና ለ52 አገራት የአዲስ አበባ ጐዳናዎችና አደባባዮች በስማቸው እንዲሰየሙ እንደሚያደርግ፣ ለኅብረቱ ኮሚሽነር የአዲስ አበባ ቁልፍ እንደሚበረከትላቸውና ለ52 አገራት ለእያንዳንዳቸው 2 ሺህ ካሬ ሜትር ቦታ በነፃ እንደሚሰጣቸው ጠቁሟል።</p>

<p>እንግዶቹ ቦታው ላይ ከደረሱ በኋላም ንግግር ያደረጉት የከተማው ክነቲባ አቶ አርከበ እቁባይ ያረጋገጡት ይህንኑ ነበር። ከንቲባው በዚሁ ንግግራቸው ኢትዮጵያ ለአፍሪካውያን ነፃነት የተጫወተችው ሚናላቅ ያለ መሆኑን አስታውሰው በነዚህ ምክንያቶች የተነሳ የአዲስ አበባ የአፍሪካ አገራት ርዕሰ መዲና ለመሆን መብቃቷን አመላክተዋል። አሁንም ይኸው የአፍሪካ ተምሳሌትነቷና ከተማነትዋ ተጠናክሮ እንዲቀጥል በማሰብ አስተዳደሩ ስጦታውን ማበርከቱን ገልጸዋል።</p>

<p>በእርግጥ ኢትዮጵያ ለመላው አፍሪካ የነፃነት ተምሳሌት መሆኗና እያንዳንዱ የአፍሪካ አገር ከቅኝ ግዛት እንዲላቀቅ ባደረገው ትግል የትግል አጋር እንደነበረች በተለያዩ መድረኮች የሚወሳና የታሪክም እውነታ ነው። እነዚህና ሌሎች ምክንያቶችም ተደማምረው ከ40 ዓመት በፊት የአፍሪካ አንድነት ድርጅት ሲመሰረት ዋና መሥሪያ ቤቱ አዲስ አበባ ላይ እንዲሆን ተደርጓል። አሁን በቅርቡም ድርጅቱ ወደ አፍሪካ ኅብረት ሲቀየር እነዚህንኑ ምክንያቶች ከግምት በማስገባት አዲስ አበባ የህብረቱ መቀመጫ እንድትሆን ተወስኗል።</p>

<p>ይህንን ሁኔታ ይበልጥ ለማጠናከር መንግስት እየወሰደ ያለው እርምጃ በአንድ በኩል ይበል የሚያሰኝ ቢሆንም፣ አንዳንዶቹ አካሄዶች የአገሪቱን ችግር ከግምት ውስጥ ያስገቡ አለመሆናቸው እየተስተዋለ ይገኛል። የከተማው አስተዳደር በግብዣው ላይ ለአፍሪካውያን ያበረከተውን ስጦታ የዚህ መሰል አካሄድ ከተገለጠባቸው እንቅስቃሴዎች አንዱ ነው ቢባልም ይችላል። </p>

<p>ዛሬ በአዲስ አበባ ጐልተው ከሚታዩ ችግሮች አንዱ የመኖሪያ ቤት እጦት ነው። የከተማው አስተዳደርም ይህንን ችግር ለመቅረፍ ማህበራቱ እንዲደራጁ በማድረግና ከበጐ አድራጊ ድርጅቶች ጋር በመተባበር የመኖሪያ ቤት ግንባታ በማካሄድ እያሳየ ያለው እንቅስቃሴ መልካም ነበር። ከዚህ በተቃረነ መልኩ ደግሞ በልማት ሰበብ ከቤታቸው እንዲነሱ እየተደረጉ ያሉ ነዋሪዎች ቁጥር እየተበራከት መምጣቱ፣ ለመኖሪያ ቤት ግንባታ የቦታ ጥያቄ ያቀረቡ ነዋሪዎች በተፋጠነ መልኩ ጥያቄያቸው ምላሽ ባለማግኘቱ በነዋሪው ላይ የፈጠረው እንግልት ከጊዜ ወደ ጊዜ እየሰፋ መታየቱና ተያያዥነት ያላቸው ችግሮች እየጐላ መስተዋላቸው የከተማው አስተዳደር ላይ ጥቁር ነጥብ የሚጥሉ ሆነው እናገኛቸዋለን።</p>

<p>እንግዲህ ይህ ሁሉ እየታየ ባለበት በዚህ ወቅት ነው አስተዳድሩ በጠቅላላው 104 ሺህ ካሬ ሜትር ቦታ ለዲፕሎማቶች እንደሚሰጥ ቃል የገባው። ከተማዋ ይበልጥ እየተለጠጠችና ለነዋሪዎቿ ቦታ ማግኘት አስቸጋሪ በሆነበት በዚህ ወቅት ይህን ያህል ሰፊ ቦታ ለዲፕሎማቶች መስጠት ፍትሀዊ ነውን? ሲሉም በርካታ ታዛቢዎች ጥያቄ በማንሳት ላይ ይገኛሉ።</p>

<p>በእርግጥ ከተማዋ በአፍሪካ ያላትን ክብርና ዝና ጠብቃ እንድትቆይ ለማድረግ የሚደረጉ ጥረቶች ሊበረታቱ ይገባቸዋል። ያም ሆኖ እነዚህ ጥረቶች የነዋሪውን ችግር ያገናዘቡና ለዜጐቻቸው እውነታ አስተዋፅኦ የሚያበረክቱ ሊሆኑ ይገባቸዋል። 200 ካሬ ሜትር ስፍራ ለማግኘት ከሁለት ዓመት በላይ በአስተዳደሩ ቢሮዎች የሚንከራተት ዜጋ ባለበት አገር 2000 ካሬ ሜትር ስፍራ አዘጋጅቶ ለሌላ መስጠት በየትኛውም ጐኑ ቢታይ ተገቢ ነው ብሎ ለመፍረድ አስቸጋሪ ነው የሚሆነው።</p>


<p class="align-center"><a href="/Gazettas/AddisZena/info/AddisZena.sera.html">ከአዲስ ዜና ሰኔ 30 ቀን 1996</a></p>

</body>
</html>	
