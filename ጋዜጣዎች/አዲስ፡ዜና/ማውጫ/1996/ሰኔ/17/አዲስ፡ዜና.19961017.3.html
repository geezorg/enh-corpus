<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ጋዜጠኞች እየተወያዩ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ጋዜጠኞች እየተወያዩ ነው</h2>


<p>ከመንግስትና ከግል የመገናኛ ብዙሃን የተወከሉ ጋዜጠኞችና አንጋፋ የሙያ ባለቤቶች በተገኙበት ከትናት በስቲያ ጀምሮ በጀርመን የባህል ተቋም ለአምስት ቀናት የሚቆይ ውይይት እየተደረገ ነው።</p>

<p>ውይይቱ ያተኮረው መንግሥት ከፊታችን ነሐሴ ጀምሮ ለመጀመሪያ ጊዜ ለግል ሬዲዮ ጣቢያዎች የስርጭት ፈቃድ ይሰጣል ተብሎ ከመነገሩ ጋር በተያያዘ እና ባጠቃላይ ሀገሪቱ ከድህነት እንድትላቀቅ የጋዜጠኞች ሚና ምን መሆን እንዳለበት የሚለውን ቁም ነገር የሚዳስስ ነው። በዚህም መሰረት የልማት ጋዜጠኝነት የተሰኘው አንድ የሙያ ዘርፍ የዘለቄታ መፍትሔ እንደሚያመጣ ተጠቅሷል።</p>

<p>መድረኩን የሚመሩት የዶቼቬሌ ራዲዮ ጣቢያ የአፍሪካ ክፍል ኃላፊ ዶ/ር ፌንሆልድ ሚየር እና አቶ ግርማ ባሻህ ሲሆኑ፣ ሁለቱም በሰጡት ማብራሪያ የልማት ጋዜጠኝነት ሲል ሰፊ ትንታኔን የሚጠይቅ እንደሆነ ገልፀው ፣ ባጠቃላይ ግን ከድህነት ለመውጣት የሚያደርገውን ጥረት የሚያግዝ የጋዜጠኝነት ሙያ ድርሻ መሆኑን ጠቁመዋል። ዶ/ር ሜይር ሲናገሩ በድህነትን በኋላቀርነት የሚሰቃየውን በገጠር የሚኖረውን ህዝብ ከማጥ ውስጥ ለማውጣት በራሱ ቋንቋ እና ባህል በማቅረብ ስለ ልማት ማስተማር እንደሚቻል ጠቅሰው ለዚህም ትኩረት እንዲሰጥ ጠይቀዋል።</p>

<p>አቶ ግርማ በበኩላቸው ላለፉት አስር አመታት የግሉ ፕሬስ ብዙ መሥራቱን ጠቁመው፣ አሁን ደግሞ መንግስት የሬዲዮ ስርጭት ፈቃድ እንደሚሰጥበመናገሩ ጋዜጠኞች ህብረት ፈጥረው በተለይም በልማት ላይ በማተኮር ሀገሪቷ ከችግር የምትወጣበት መላ መፍለግ እንዳለበት በማመን የውይይቱን ጠቀሜታ አብራርተዋል።</p>

<p>በሁለቱ ቀናት በተደረገው ውይይት አያሌ ሀሣቦች የተነሱ ሲሆን አውደ ጥናቱ እስከ አርብ ድረስ እንደሚቆይ ተገልጿል። </p>


<p class="align-center"><a href="/Gazettas/AddisZena/info/AddisZena.sera.html">ከአዲስ ዜና ሰኔ 17 ቀን 1996</a></p>

</body>
</html>	
