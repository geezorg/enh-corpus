<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"በኤርትራዊያን ላይ መመሪያው የወጣው ለማስመሰል ነው" የኤርትራው ተጠባባቂ ማስታወቂያ ሚኒስትር</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">"በኤርትራዊያን ላይ መመሪያው የወጣው ለማስመሰል ነው" የኤርትራው ተጠባባቂ ማስታወቂያ ሚኒስትር</h2>


<p>ሰሞኑን በኢትዮጵያ የሚኖሩ ኤርትራውያንን ዜግነት የሚወስን መመሪያ መውጣቱን አስመልክቶ የዔርትራ ተጠባባቂ ማስታወቂያ ሚኒስትር ከአሜሪካ ድምፅ ረድዮ ጣቢያ ጋር ባደረጉት ቃለ ምልልስ መመሪያው የወጣው ለማስመሰል ነው ብለዋል።</p>

<p>ሚኒስትሩ አቶ አሊ አብዶ ሲናገሩ አሁን መብት እንጠብቃለን የሚሉት አስመሳዮች፣ ኢትዮጵያ ውስጥ ይኖሩ የነበሩ ኤርትራዊያን ላይ በርካታ በደል ከፈፀሙ በኋላ ለህዝብና ለህዝቦች ግንኙነት እንደሚቆረቆሩ መስለው ቢቀርቡ ቀበሮ ፃድቅ ለመምሰል መድገሚያ ታስራለች ብቻ ነው የሚባለው" ብለዋል።</p>

<p>በኤርትራ በሚኖሩ ኢትዮጵያዊያን ላይ ተመሳሳይ እርምጃ ለመውሰድ ታስቧል ተብለው ለተጠየቁት ጥያቄ ሚኒስትሩ ሲመልሱ፣ የኤርትራ ነዋሪ የሆኑ ኢትዮጵያውያንን መብት በሚመለከት ኤርትራ በጦርነቱ ምክንያት ያደረገቸው ለውጥ የለም። ከጦርነቱ በፊት፣ በጦርነቱ ወቅትም ሆነ፣ ከጦርነቱ በኋላ በኤርትራ የኢትዮጵያውያን መብት ሙሉ በሙሉ ተጠብቆ እና ተከብሮ ነው የቆየው። አሁንም የማይለወጥ ቋሚ የኤርትራ ፖሊሲ ነው ብለዋል።</p>

<p>የኢትዮጵያና የኤርትራ ህዝብ ቀጣይ ግንኙነትን በተመለከተ አቶ አሊ ሲናገሩ የኢትይጵያና የዔርትራ ህዝቦች የጠበቀ ግንኙነት እንዲሁም የጋራ የሆነ ታሪካዊ፣ ባህላዊና ኢኮኖሚያዊ መተሳሰር ያላቸው ህዝቦች ናቸው። ይህ ሁሉ ችግር የመጣው በወያኔው የውህዳን ሥርዓት ምክንያት ነው። ውሳኔእው ቀላል ነው። የድንበር ኮሚሽኑን ውሳኔ ማክበር ፤ ውሳኔውን በተግባር ላይ ማዋል፣ የየራስን መሬት መያዝ እነዚህ ሁሉ ከተደረጉ ሁሉም አይነት ግንኙነት ሊመጣ ይችላል በማለት አስረድተዋል።</p>


<p class="align-center"><a href="/Gazettas/AddisZena/info/AddisZena.sera.html">ከአዲስ ዜና የካቲት 3 ቀን 1996</a></p>

</body>
</html>	














