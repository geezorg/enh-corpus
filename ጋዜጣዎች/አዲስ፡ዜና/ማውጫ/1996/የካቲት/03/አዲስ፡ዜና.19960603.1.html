<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አ.አ.ዩ ተማሪዎቹን ማባረሩን እንደቀጠለ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">አ.አ.ዩ ተማሪዎቹን ማባረሩን እንደቀጠለ ነው</h2>


<p>በአዲስ አበባ ዩኒቨርስቲ በተማሪዎች መካከል ሰሞኑን በተፈጠረ የኢርስ በርስ ግጭት ዳግመኛ አንድ ተማሪ ማባረሩን ከዩኒቨርስቲው የተገኘው መረጃ አመለከተ።</p>

<p>መረጃው እንዳመለከተው ከትናንት በስቲያ የካቲት 1 ቀን 1996 ዓ.ም ጀምሮ ከትምህርት እንዲታገድ የተደረገው ተማሪ የኦሮሞ ተወላጅ መሆኑ ታውቋል።</p>

<p>ይህ ከትናንት ጀምሮ ከትምህርቱ የታገደው ተማሪ ሙሉጌታ ገብረ ፃድቅ የሚባል ሲሆን እርምጃውም የተወሰደበት ቀድሞ በተባበሩ ተማሪዎች በነበሩበት የመኝታ ክፍል ውስጥ መሬት ይተኛ የነበር ተማሪ በተባረሩት ተማሪዎች ምትክ አልጋ ላይ ተኝቶ ሲያገኘው ጐደኞቼ ተባረው አንተ አልጋ ላይ እንዴት ትተኛለህ?በሚል ተማሪውን ደብድቧል በማለት ነው።</p>

<p>ይህ በእንዲህ እንዳለ በአዲስ አበባ ዩኒቨርስቲ ከሃያ ቀናት በፊት በተቀሰቀሰው ሁከት ለአንድ አመት የታገዱ ከ300 በላይ የኦሮሞ ተወላጅ ተማሪዎች በፖሊስ መኝታ ክፍላቸው ድረስ ታጅበው በመግባት ዕቃቸውን ማውጣት መጀመራቸውን ከዩኒቨርስቲው የተገኙ መረጃዎች አመለከቱ።</p>

<p>መረጃዎች እንዳመለከቱት ተማሪዎች ከዩኒቨርስቲው ከወጡበት ጊዜ አንስቶ ለመጀመሪያ ጊዜ እቃዎቹን እንዲያወጡ የተደረገው ባለፈው ሣምንት መገባደጃ ላይ ነው።</p>

<p>ይሁንና ተማሪዎቹ እቃዎቹን ከዩኒቨርስቲው ይዘው ቢወጡም ከትምህርት ቤቱ የተዋሱዋቸውን መፅሀፎች ለመመለስም ሆነ ለማስረከብ የግድ የመታወቂያ ካርዳቸው እንደሚያስፈልጋቸው ገልስጸዋል።</p>

<p>ከዩኒቨርስቲው አስትዳደር ግን ለጥበቃዎቹ በሰጠው ትዕዛዝ ዕቃቸውን ብቻ እንዲያወጡ የተደረገ ሲሆን የሚያወጡትም ዕቃ አንድ ባንድ ፍተሻ ተካሂዶበታል ሲል መረጃው አመልክቷል።</p>

<p>በተጨማሪውም በዩኒቨርስቲው እስካሁን የተረጋጋ ነገር ባለመፈጠሩ በኬኔዲ እና በሌሎቹም ቤተመጻህፍቶች እንዲሁም በሁሉም መግቢያና መውጫ በሮች ላይ የፖሊስ ልብስ የለበሱና ያልበሱ የጥበቃ ኃይሎቹን በማሰማራት የተጠናከረ ፍተሻ እየተካሄደ መሆኑ ታውቋል።</p>


<p class="align-center"><a href="/Gazettas/AddisZena/info/AddisZena.sera.html">ከአዲስ ዜና የካቲት 3 ቀን 1996</a></p>

</body>
</html>	














