<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በአቶ ብርሃነ መዋ ጉዳይ "ተጨማሪ መረጃ አላሰባሰብኩም" ፖሊስ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በአቶ ብርሃነ መዋ ጉዳይ "ተጨማሪ መረጃ አላሰባሰብኩም" ፖሊስ</h2>


<p>ፖሊስ ከጉምሩክና ከኦዲተሮች ተጨማሪ የሰውና የፅሁፍ ማስረጃ ለማሰባሰብ የ14 ቀን የጊዜ ቀጠሮ ይሰጠኝ በማለቱ የእነ አቶ ብርሃነ መዋን ጨምሮ ሌሎች በታክስ ማጭበርበር ወንጀል የተጠረጠሩ ግለሰቦች ለመጋቢት 6/1996 ዓ.ም የጊዜ ቀጠሮ ሰጠ። </p>

<p>ሰኞ የካቲት 22 ቀን 1996 ዓ.ም በፌዴራል የመጀመሪያ ደረጃ ፍ/ቤት በዋለው ችሎት ፖሊስ ለፍ/ቤቱ እንደገለፀው በህገ ወጥ መንገድ መንግሥት ያጣውን ገንዘብ ለማጣራት የጊዜ ቀጠሮ ይሰጠኝ በማለቱ ፍ/ቤቱ ጥያቄውን ተቀብሎታል።</p>

<p>አቶ ብርሃነ መዋ በጠበቃቸው በአቶ ስለሺ ቀፀላ እንዳስረዱት ፖሊስ አስፈላጊውን ማስረጃ ከሰበሰበ በኋላ ተጠርጣሪውን በቁጥጥር ስር ማዋሉን በአዲስ ዘመን ጋዜጣ፣ በቴሌቪዥንና በሬዲዮ መግለጫ መስጠቱ እየታወቀ ተጨማሪ የፅሑፍና የሰው ማስረጃ መጠየቁ አግባብ ስላልሆነ የተጠረጠሪዎቹ የዋስ መብት ተጠብቆ ጉዳያቸውን ከማረሚያ ቤት ውጪ እንዲከታተሉ ሲሉ ጠይቀዋል።</p>

<p>ጠበቃው ጨምረው እንደገለፁት ተጠርጣሪው አቶ ብርሃነ መዋ ለ1 ሳምንት ያህል ውጪ ነበሩ። ቃላቸውን እንዲሰጡ አልተደረገም። ተጠርተው ማዕከላዊ እንዲመጡ ከመደረጉ በፊት ፖሊስ በድጋሚ የሰውም የፅሁፍም ማስረጃ አለኝ ብሎ ለሁለተኛ ጊዜ በመገናኛ ብዙኃን መግለጫ ሰጥቷል ካሉ በኋላ ተጠርጣሪው በገዛ ራሳቸው ለፖሊስ ጉዳያቸውን ቀርበው ያስረዱ እንደመሆኑ የምርመራውን ሂደት ስለማያደናቅፉ የዋስ መብት እንዲፈቀድላቸው ፍ/ቤቱን ጠይቀዋል።</p>

<p>ፖሊስ በበኩሉ ተጠርጣሪው በሕጋዊ መንገድ ተመዝግበዋል በህጋዊ ደረሰኝ መስራት ሲገባቸው በተራ የወፍጮ ቤት ደረሰኝ ስለመስራታቸው በቂ ማስረጃ አለኝ። መንግሥት ያጣውን ገንዘብ ለማወቅ ስላልቻልን ተጨማሪ ማስረጃ እንፈልጋለን። የገንዘብ መጠኑ ከታወቀም በኋላ ከተጠርጣሪው ጋር አብረን የምናጣራው ነገር አለ። ኦዲተሮች የመንግሥት ሰራተኞች ስለሆኑ ሊደለሉ ይችላሉ በማለት የ14 ቀን የጊዜ ቀጠሮ እንዲሰጠው ጠይቋል።</p>


<p class="align-center"><a href="/Gazettas/AddisZena/info/AddisZena.sera.html">ከአዲስ ዜና የካቲት 24 ቀን 1996</a></p>

</body>
</html>	














