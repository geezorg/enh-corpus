<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"አብዛኛዎቹ አኙዋኮች ጫካ ገብተው ጥቃት እየፈፀሙብን ነ ው" ደገኞች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">"አብዛኛዎቹ አኙዋኮች ጫካ ገብተው ጥቃት እየፈፀሙብን ነ ው" ደገኞች</h2>


<p>በጋምቤላ ክልል ብቸኛ ተጠቃዋሚዎች መሆን እንፈልጋለን የሚሉት የአኝዋክ ጐሳ አባላት ጫካ ገብተው ኢሰብአዊ ድርጊት ሲፈጽሙብን መንግስት በቸልታ እየተመለከተ ነው ሲሉ ከአካባቢው የመጡ ደገኞች ገለፁ።መንግስት በበኩሉ ሁኔታው የተባለውን ያህል የተጋነነ እንደሆነ ጠቁሞ በቅርቡም ከአገር ሽማግሌዎች ጋር ድርድር መደረጉን አመልክቷል።</p>

<p>ከስፍራው እንደመጡ የገለፁና በአካባቢው "ደገኞች" ተብለው እንደሚኖሩ ያስረዱት ግለሰቦች ሰሞኑን ለአዲስ ዜና በሰጡት መረጃ በአካባቢው የሚገኙት የአኝዋክ ጐሳ አባላት ተጠቃለው ጫካ በመግባት በሌላው ነዋሪ በተለይም በደገኞች ላይ ጥቃት እያደረሱ ይገኛሉ።</p>

<p>ከዚሁ መረጃ ለማወቅ እንደተቻለው አኝዋኮች "ሌላው የህብረተሰብ ክፍል የጋምቤላን ሀብት መቀራመት የለበትም። ክልሉ የኛና የኛ ብቻ ነው" በሚል አመለካከት ተሞልተው ባለፈው ታህሳስ ወር ጀምሮ በሌላው ወገን ላይ ያነጣጠረ የጥቃት እርምጃ በመወሰድ ላይ ይገኛሉ።</p>

<p>ከዚሁ መረጃ ለማወቅ እንደተቻለው አኝዋኮች "ሌላው የህብረተሰብ ክፍል የጋምቤላን ሀብት መቀራመት የለበትም። ክልሉ የኛና የኛ ብቻ ነው" በሚል አመለካከት ተሞልተው ባለፈው ታህሳስ ወር ጀምሮ በሌላው ወገን ላይ ይገኛሉ።</p>

<p>"በዚህ የጥቃት ዘመቻ በርካታ የመሀል አገር ሰው አንገቱን ተቆርጦ፣ ሰውነቱ ታርዶ እንዲሞት ከመደረጉም በላይ የብዙዎችን አስክሬን ብልቶቻቸውን በመቁረጥ አፋቸው ላይ በማድረግ ኢ-ሰብአዊ ጭፍጨፋ ተካሂዶብናል" የሚሉት እነዚህ አቤቱታ አቅራቢዎች ይህ ሁሉ ሲፈፀም በስፍራው የሚገኘው የመከላከያ ሰራዊት በዝምታ ይመለከት እንደነበር አመልክተዋል።</p>

<p>እንደ መረጃ ሰጪዎቻችን ገለጻ የመከላከያ ሰራዊት እርምጃ እንዲወሰድ በተጠየቀ ሰአት "አትተኩሱ ተብለናል" የሚል ምላሽ በመስጠት ከድርጊት ታቅቧል።</p>

<p>በአካባቢው የተነሳው ብጥብጥ ግጭት ይህን ያህል እንዲስፋፋ የመንግስት ቸልታ "ከፍተኛ ሚና ተጫውቷል።" የሚሉት ደገኞች በአካባቢው የሚንቀሳቀሱ አንዳንድ በጐ አድራጊ የሐይማኖት ድርጅቶች አኝዋኮችን በማደራጀቱ በኩል የእጅ አዙር እርዳታ ማድረጋቸውን ጠቁመዋል።</p>

<p>"ለመከላከያ ሰራዊት የተባለው አይነት ትዕዛዝ አልተሰጠም" በማለት ማብራሪያ የሰጡት በፌዴራል ጉዳዮች ሚኒስቴር የሕዝብ ግንኙነት ተጠባባቂ ኃላፊ የሆኑት አቶ ገብረ ዋህድ ወልደ ጊዮርጊስ መንግስት በአካባቢው የተፈጠረውን ችግር ለመቅረፍ ከፍተኛ ጥረት ማድረጉን ገልፀዋል።</p>

<p>እንደ ኃላፊው ገለፃ ለግጭቱ መንስኤ የሆኑት ደገኞች ናቸው። ከዛ በኋላ የተፈጠረውን አለመግባባት ለማብረድ በቅርቡ ም/ሚኒስትሩ በአካባቢው ከሚገኙ የአገር ሽማግሌዎች ጋር ምክክር አድርገዋል።</p>

<p>"ም/ሚኒስትሩ 150 የሚደርሱ የአገር ሽማግሌዎችን ሰብስበው አወያይተዋል። በስተመጨረሻም በተደረገው ስምምነት ወንጀለኞችን አሳልፈው እንደሚሰጡ ቃል ገብተዋል" የሚሉት ኃላፊው በአሁኑ ወቅት አካባቢው ሙሉ ለሙሉ ባይሆንም አንፃራዊ መረጋጋት እየታየ እንደሚገኝ አስታውቀዋል።</p>

<p>ኃላፊው አያይዘው እንዳስረዱት በአሁኑ ወቅት ከአገር ሽማግሌዎች ከመከላከያ ሰራዊትና ተያያዥነት ካላቸው አካላት የተውጣጣ ቡድን በአካባቢው ሰላም ለማስፈንና ጫካ የገቡትን አድኖ ለመያዝ እየተንቀሳቀሰ ይገኛል።</p>


<p class="align-center"><a href="/Gazettas/AddisZena/info/AddisZena.sera.html">ከአዲስ ዜና የካቲት 24 ቀን 1996</a></p>

</body>
</html>	














