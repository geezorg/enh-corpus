<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የድንበር ኮሚሽኑ የውዝግቡ ሌላ አካል ቀርቧል" የውጭ ጉዳይ ሚኒስትር</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የድንበር ኮሚሽኑ የውዝግቡ ሌላ አካል ቀርቧል" የውጭ ጉዳይ ሚኒስትር</h2>


<p>የድንበር ኮሚሽኑ በኢትዮ-ኤርትራ ድንበር ውዝግብ ውስጥ ራሱን በማስገባት የውዝግቡ አንድ አካል ሆኗል ሲል የኢትዮጵያ ውጭ ጉዳይ ሚኒስቴር ገለፀ።</p>

<p>የውጭ ጉዳይ ሚኒስቴር ሰሞኑን እንደገለፀው የድንበር ኮሚሽኑ መፍትሔ ሰጪ አካል መሆኑ ቀርቶ ራሱ ተመልሶ የውዝግቡ አንድ አካል ሆኗል። መግለጫው እንዳለው ኮሚሽኑ ሁለቱን አገሮች ይዳኛል በማለት ከወሰደው ፈጣን ውሳኔ የተነሣ የቀርቡለትን መረጃዎች በሚገባ አላጤነም። የመስክ ጉብኝት በማድረግ የመልክአ ምድሩን አቀማመጥም ሆነ የአካባቢውን ህዝብ ሁኔታ መመልከትም አስፈላጊ አድርጎ አላየውም። መግለጫው እንዳለው ለኮሚሽኑ የቀረበለት መረጃ እና የሰጠው ውሳኔ የሚቃረኑ ናቸው።</p>

<p>"በቅኝ ግዛቱ ስምምነት መሠረት የድንበሩ መስመር የሚወድቀው ከሴቲት እና ሴቶና ወንዞች መገናኛ እስከ መረብ እና ማይ አንበሳ ወንዞች መገናኛ ድረስ ነው። ይሄንን ተከትሎ ኮሚሽኑ ያሰመረው መስመርም በምስራቅ የሴቲት /ሲቶና መገናኛ ላይ ነው። ይህም ኮሚሽኑ በውሳኔው ላይ ያሰመረው ቁጥር 4 ነው። ነገር ግን በመስከረም 26 ቀን 1996 ዓ.ም በደብዳቤው ላይ ኮሚሽኑ ቁጥር 6ን በመጥቀስ አመልክቷል። ይህ ትልቅ ስህተትም ባድመ ፈፅሞ ከዚህ በፊት ላላስተዳደራት ወገን እንድትሰጥ አድርጓል። ይህንንም ስህተት የውጭ ጉዳይ ሚኒስቴር መስሪያ ቤት በቅርቡ ለተባበሩት መንግሥታት ዋና ፀሀፊ በሚገባ ግልፅ አድርጎ ያሳውቃል" ሲል መግለጫው አትቷል።</p>

<p>መግለጫው እንዳመለከተው የድንበር ኮሚሽኑ ራሱ የሰጠውን ውሳኔ ራሱ ተቃርኖታል።</p>

<p>መግለጫው እንዳለው ኮሚሽኑ ኢትዮጵያ ያቀረበችውን ተቃውሞ በሚገባ መመለስ አልቻለም፤ ይልቁንም ጭራሹኑ ኢትዮጵያ ለአጠቃላይ የሠላም ሂደቱ እንቅፋት እንደሆነች አድርጎ በመከሰስ ላይ ይገኛል። </p>

<p>የተባበሩት መንግሥታት፤ የአልጀርሱ ስምምነት አደራዳሪዎችና ሌሎችም የሚመለከታቸው አካላት የድንበር ኮሚሽኑ የፈጠረውን ችግር ለመፍታት ጣልቃ እንዲገቡም መግለጫው ጥሪ አቅርቧል።</p>


<p class="align-center"><a href="/Gazettas/AddisZemen/info/AddisZemen.sera.html">ከአዲስ ዘመን ጥቅምት 11 ቀን 1996</a></p>

</body>
</html>	














