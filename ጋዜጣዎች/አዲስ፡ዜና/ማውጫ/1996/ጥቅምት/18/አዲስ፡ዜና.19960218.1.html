<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያ ታሪክ እየተዘረፈች ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢትዮጵያ ታሪክ እየተዘረፈች ነው</h2>


<p>ኢትዮጵያ በስፖርቱ መስክ አፓርታድን በመዋጋት ያስመዘገበችው ፋና ወጊ ታሪክ ለሌሎች በታሪኩ ውስጥ ላልነበሩ ግለሰቦችና ተቋማት እየተሰጠ መሆኑን የታዋቂው ስፖርተኛ የአቶ ይደነቃቸው ተሰማ ልጅ የሆኑት አቶ ታደሰ ይድነቃቸው ጠቆሙ።</p>

<p>ግለሰቡ ሰሞኑን ለዝግጅት ክፍሉ እንደገለፁት ኢትዮጵያ በዘር መድሎ ሥርዓት ትመራ የነበረችው ደቡብ አፍሪካ ከስፖርቱ አለም እንድትሰናበት ከሁሉም አለማት ቀድማ መዋጋቷ ታሪክ የሚመሰክረው ሀቅ ሆኖ ሳለ ይህ ገደብ በውጭና በአገር ውስጥ በሚገኙ ግለሰቦችና ተቋማት አማካይነት ለሌሎች እየተለገሰ ነው።</p>

<p>"ዴቪድ ሚለር የተባለው እንግሊዛዊ ፀሐፊ ከጥቂት ዓመታት በፊት ባሳተመው መጽሐፍ ይህንን ታሪክ ለወቅቱ የአለም አቀፉ ኦሎምፒክ ኮሚቴ ፕሬዚዳንት አንቶኒዮ ላማራንሽ የሰጣቸው ሲሆን፤ የኢትዮጵያ ኦሊምፒክ ኮሚተም ባለፈው ዓመት ባሳተመው መጽሀፍ ይህንኑ ታሪክ ለእኝሁ ግለሰብ መለገሱ አሳዛኝ ነው" ያሉት አቶ ታደሰ በጥቂት ሰዎች ጥቅም ፍለጋ ሳቢያ የአገሪቱ አንጸባራቂ ታሪክ ለሌሎች እየተቸረ መሆኑን አመልክተዋል።</p>

<p>እንደ አቶ ታደሰ ገለፃ ይህ ታሪክ የማደብዘዝና የማጥፋት ሥራ ሲከናወን በዝምታ የሚመለከቱት የኢትዮጵያ ኦሊምፒክ ኮሚቴን ጨምሮ የወጣቶች ስፖርትና ባህል ሚኒስትር ቀጥተኛ ተጠያቂዎች ናቸው። </p>

<p>በዚህ ጉዳይ ላይ ያነጋገርናቸው የኢትዮጵያ ኦሊምፒክ ፕሬዚዳንት አቶ አሰፋ ማሞ እንዳስረዱት የፀረ አፓርታይድ ትግል አነሳሽ በመሆን ግንባር ቀደም ታሪክ ያላት ኢትዮጵያ ብትሆንም በአሁኑ ወቅት ይህ ታሪክ በተለያየ መልኩ እየተሸረሸረ መሆኑን ገልፀዋል።</p>

<p>"በአንድ እንግሊዛዊ ፀሐፊ በተባለው መልኩ ታሪካችን መውሰዱን በጥቆማ መልክ ሰምቻለሁ" የሚሉት ፕረዚዳንቱ በአገር ውስጥም በተሳሳተ መልኩ መጽሐፍ መዘጋጀቱን አምነዋል።</p>

<p>እንደ ፕሬዚዳንቱ ገለፃ መጽሐፍ ሲታተም በነበረው የወጪ ውስንነት ሳቢያ ስህተት ሊፈጠር ችሏል። ይህንንም ለማስተካከል እቅድ የተያዘ ሲሆን ለጊዜው መጽሐፉ ወደ እንግሊዝኛ እንዳይተረጐም መታገዱን ጠቁመዋል።</p>


<p class="align-center"><a href="/Gazettas/AddisZena/info/AddisZena.sera.html">ከአዲስ ዜና ጥቅምት 18 ቀን 1996</a></p>

</body>
</html>	














