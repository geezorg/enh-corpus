<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያ የዲሞክራሲ ጉዞና የለጋሽ አገሮች ድጋፍ ተገመገመ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኢትዮጵያ የዲሞክራሲ ጉዞና የለጋሽ አገሮች ድጋፍ ተገመገመ</h2>


<p>በአለፉት 10 አመታት የኢትዮጵያን የዴሞክራሲ ጉዞና የለጋሽ አገሮችን ሚና የሚገመግም የጥናት ውጤት ትናንት በሰሜን ሆቴል ይፋ ሆነ።</p>

<p>በማህበራዊ ጥናት መድረክ ከኔዘርላንድስ አለም አቀፍ ግንኙነትና የግጭቶች ምርምር ክፍል እርዳታ "የዲሞክራሲያዊ ሽግግር በድህረ ግጭት ሕብረተሰቦች" በሚል ርዕስ በተዘጋጀው በዚህ ጥናት ባለፉት አስር ዓመታት በኢትዮጵያ የሰብአዊ መብት ጥበቃ፣ በምርጫና በመገናኛ ብዙኃን የታየውን ጠንካራና ደካማ ጐን ይገመግማል። </p>

<p>በኔዘርላንድስ የክሊንጌንዳል ተቋም ተወካይ የሆኑት ሚ/ር ጀሮን ደ ዜው እንደተናገሩት የጥናቱ አላማ ባለፉት 10 ዓመታት አለም አቀፍ እርዳታ በኢትዮጵያ የዴሞክራሲ ሒደት ላይ ያመጣውን አሉታዊና አዎንታዊ ተጽዕኖ ለመገምገምና ለወደፊቱ እርዳታ አሰጣጡ ላይ ሃሣብ ለመስጠት ነው።</p>

<p>ጥናቱ 8 አገሮችን የሚያካትት ሲሆን 5ቱ በአፍሪካ ይገኛሉ። የኢትዮጵያን የጥናት ውጤት ያቀረቡት የማህበራዊ ጥናት መድረክ ዋና ሥራ አስኪያጅ አቶ ደሳለኝ ራህመቶና በአዲስ አበባ ዩኒቨርስቲ መምህር የሆኑት ዶ/ር ምህረት አየነው ሲሆኑ ተጨማሪ አስተያየት ደግሞ ከመንግሥት፣ መንግስታዊ ካልሆኑ ተቋማትና ጥሪ ከተደረገላቸው እንግዶች ተሠንዝሯል።</p>

<p>ባለፉት 10 ዓመታት የተከናወኑትን ምርጫዎችና በፍትህ ማሻሻያ ሥርዓቱ ላይ ያደረጉትን ጥናት ያቀረቡት ዶ/ር ምህረት ለምርጫ የተደረገው አለም አቀፍ እርዳታ ከ1985 ጀምሮ መጨመሩን አውስተው የምርጫው ውጤት ሲታይ ግን በአጼ ኃይለሥላሴና በደርግ ዘመን ከተካሄዱት የተሻሉ ሆነው አለማግኘታቸውን ገልፀዋል።</p>

<p>በአጼ ኃይሌሥላሴና በደርግ ዘመን 99 በመቶ የገዥው ፓርቲ አባላት ማሸነፋቸውንና የብዙኃን ፓርቲ አለ በሚባልበት በኢህአዴግ ዘመንም 95 በመቶውን መቀመጫ የገዥው ፓርቲ አባላት መቆጣጠራቸውን አውስተዋል።</p>

<p>የምርጫ ቦርድን ነፃነት በተመለከተ ከተቃዋሚ ፓርቲዎችና ከምርጫ ቦዱ የሚሰጡ አስተያየቶች የተለያዩ እንደሆኑ ያወሱት ዶ/ር ምህረት የምርጫ ቦርድ የመንግሥት ተቋማትን ተጠቅሞ ምርጫ ማድረጉ በወጪ አንፃር ጠቃሚ ቢሆንም በምርጫው ፍትሀዊነት ላይ አጠራጣሪ ሁኔታዎች እንደሚፈጥሩ አስረድተዋል።</p>

<p>የምርጫ መታዘብን በተመለከተ እንዳስረዱት ደግሞ የአገር ውስጥ ተቋማት ከውጮች በተሻለ ምርጫን መታዘብ እንደሚችሉ አውስተው በዚህ የሚደረገው ድጋፍ ተጠናክሮ መቀጠል እንዳለበት ተናግረዋል።</p>

<p>በሰብአዊ መብትና በመገናኛ ብዙኃን ዙሪያ ጥናት ያቀረቡት አቶ ደሳለኝ እንደተናገሩት ደግሞ በርካታ የሰብአዊ መብት ድርጅቶች ታላላቅ ለጋሽ አገሮች በተለይም አሜሪካ በዚች አገር የሰብአዊ መብት መጣስ ሲከሰት ተቃውሞ አለማሠማቱዓ ድርጅቶችን እንደሚያሳዝናቸው ገልፀዋል። ለዚህም ምክንያቱ ኢትዮጵያ በጸረ ሽብርተኝነት ትግሉ የአሜሪካ ዋነኛ ተባባሪ ሆና መቅረቧ ሊሆን ይችላል ብለዋል።</p>

<p>እስካሁን በታየው ልምድ የሰብአዊ መብት መጣስን በተመለከተ መንግሥት ከለጋሾች ያን ያክል ግፊት እንደማይደርስበት ያወሱት ምህሩ አደገኛ የመብት መጣስ ሲኖር ግን የራሳቸውን ልዑክ በመላክ እንደሚታዘቡ አስረድተዋል።</p>

<p>ላለፉት 10 ዓመታት ለ182 መጽሔቶች፣ 543 ጋዜጦች ፈቃድ መሰጠቱን ያወሱት ጥናት አቅራቢው ከእነዚህ ውስጥ 19 መጽሔቶችና 74 ጋዜጦች ከገበያ ውጭ መሆናቸውን ጠቁመዋል። ከ5 ያልበለጡ ጋዜጦች በሳምንት እንደሚያሰራጩ ተናግረው ብዙ ጋዜጦች ከውጭ በሚኖሩ የፖለቲካ ቡድኖች ድርጅቶች እንደሚደገፉ አውስተዋል።</p>

<p>ነፃው ፕሬስ ከመንግሥትና ከለጋሾች በሚደርስበት አድልዎ ምክንያት የመረጃ እጥረት እንደሚያጋጥመው ጠቁመው ይህም በአገሪቱ ውስጥ የጋዜጠኝነት ሙያ እንዳይስፋፋ አንዱ ምክንያት ሆኗል ብለዋል። የአለም አቀፉ ሕብረተሰብም ለመገናኛ ብዙኃን የሚያደርገው ድጋፍ ለመገናኛ ብዙኃን የሚያደርገው ድጋፍ አናሳ መሆኑን ጠቁመዋል። በተለይም ጠ/ሚኒስትሩ ሪፖርት ሲያቀርቡ በአለፉት 10 ዓመታት አንድም የግል ጋዜጣ አለመጋበዙን ያስታወሱት ምሁሩ በአንዳንድ መስሪያ ቤቶች ግን ከጥቂት ዓመታት ወዲህ ለግል ጋዜጦች መረጃ መስጠት መጀመራቸውን ጠቁመዋል።</p>

<p>የሁለቱ ምሁራን የጥናት መደምደሚያ እንደሚያሳየው በዲሞክራሲ ሂደቱ ላይ የለጋሾች ድጋፍ አናሳ ነው። በአገሪቱ ላይ በሰብአዊ መብት፣ በፕሬስ ነፃነትና በምርጫ ላይ የታየው ለውጥ በተለይ በአገሪቱ ውስጥ ባሉ ተቋማትና ግለሰቦች ግፊትና መንግሥት ለዚሁ ግፊት በሚሰጠው ምላሽ የተገኘ ነው እንጂ በውጭ ኃይሎች ድጋፍ የተገኘ አይደለም።</p>


<p class="align-center"><a href="/Gazettas/AddisZena/info/AddisZena.sera.html">ከአዲስ ዜና ጥቅምት 18 ቀን 1996</a></p>

</body>
</html>	














