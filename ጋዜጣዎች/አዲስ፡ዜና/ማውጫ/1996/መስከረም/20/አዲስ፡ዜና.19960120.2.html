<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በሶማሊያ የሰላም ድርድር ኢትዮጵያ እየተወቀሰች ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በሶማሊያ የሰላም ድርድር ኢትዮጵያ እየተወቀሰች ነው</h2>


<p>በኬንያ ናይሮቢ እየተካሄደ ባለው 14ኛው የሶማሊያ የሰላም ድርድር ጉባዔን በቴክኒካል ኮሚቴነት እየመሩት ያሉት አገራት "ገለልተኛ" አቋም የላቸውም በሚል እየተወቀሱ ነው፤ የቴክኒካል ኮሚቴ አባላቱ ኢትዮጵያ፣ ጅቡቲና ኬንያ ናቸው።</p>

<p>ጅቡቲ ራሷን ከአደራዳሪነት አግላለች፣ ምክያቷ ቴክኒካል ኮሚቴው የሚመለከታቸውን አካላት በድርድሩ አላሳተፈም፣ እንዲሁም ደግሞ ሶማሊያ እንድትከፋፈል የሚያደርግ ድርጊት እየፈፀመ ነው በሚል ነው። በሰላም ጉባዔው የጅቡቲ ልዩ መልዕክተኛ ኢስማኤል ጐላል ለሮይተርስ እንደተናገሩት ጅቡቲ በሰላም ድርድሩ ከእንግዲህ ወዲህ ለመቀጠል አትፈልግም፤ በጉባኤው ላይ እየተደረገ ያለው ነገር ጭራሽኑ ተቃራኒ የሆነ ጉዳይ ለመመስረት የሚያስችል የሽግግር ቻርተር ለማዘጋጀት መስከረም 4 ቀን 1996 ዓ.ም ተስማምተው እንደነበር ይታወቃል። ሆኖም የሶማሊያ ሽግግር መንግስት መሪ አብዲቃሲም ሳላድ ሀሰን ውሳኔው እሳቸውንና ሌሎችን አንጃዎች አላካተተም በሚል ተሳታፊዎችንና አደራዳሪዎችን በመውቀስ ስብሰባውን ረግጠው መውጣታቸውም የሚታወስ ነው። በአብዛኞቹ አረብ አገራት የሚደገፈው የአብዱቃሲም ጊዜያዊ ሽግግር መንግስት የተመሠረተው እ.ኤ.አ በ2000ዓ.ም ሲሆን ያለፈው ወር የተመደበለት ዓመት ተጠናቋል። በኬንያ በሰላም ጉባዔው ላይ እየተደራደሩ የሚገኙት አንጃዎች የሽግግር መንግሥቱን ስለሚተካው አስተዳደር ይነጋገራሉ ተብሎም ይጠበቃል።</p>

<p>ኢስማኤል ጐላል ለተባበሩት መንግሥታ ዜና ወኪል ኢሪን እንዳሉት ጉባዔው ሁሉንም ተቃዋሚ ወገኖች ያቀፈ አይደለም፤ ስለዚህም ስለሥልጣን ክፍፍል እና ስለሚመሠረተው ሁሉን አቀፍ መንግሥት ሊነጋገር አንዳች ስልጣን የለውም።</p>

<p>"የሰላም ድርድሩ ለሶማሊያ የሚያመጣው በጐ ውጤት የለም፤ በሶማሊያ የእርስ በርስ ጦርነትና ደም መፋሰስን ለማባባስ ተባባሪ አንሆንም" ሲሉ ጐላል ለኢሪን ተናግረዋል።</p>

<p>ጐላል እንዳሉት ሁኔታዎች ከተለወጡና ጥሩ መልክ ከያዙ ጅቡቲ ወደ ሰላም ድርድሩ ትመለሳለች። ከኬንያ ባለሥልጣናት እና ከዓለም አቀፍ ማኅበረሰብ በጉዳዩ ላይ መልስ እየጠበቁ እንደሚገኙም ተናግረዋል። ውስጥ አዋቂ ምንጮች እንደሚሉት የጅቡቲ ተቃውሞ ያነጣጠረው ኢትዮጵያ ላይ ነው። በድርድሩ ወቅት ኢትዮጵያ ገለልተኛነት አላሳየችም የሚል አቋም አላቸው።</p>

<p>ጅቡቲ ራሷን ከቴክኒካል ኮሚቴው ማግለሏን አስመልክቶ ኢትዮጵያ መልስ ሰጥታለች። በሰላም ጉባኤው የኢትዮጵያ ልዩ መልዕክተኛ አምባሳደር አብዱላዚዝ አህመድ ለኢሪን እንደተናገሩት የጅቡቲ ከቴክኒካል ጉባዔው ራሷን ማግለል በጉባዔው ላይ የሚያመጣው አንዳች ተፅዕኖ የለውም።</p>

<p>አምባሳደር አህመድ እንዳሉት ገለልተኝነት የለም የሚለው ክስ በጅቡቲ ሳይሆን በሶማሊያውያን በራሳቸው መቅረብ ነበረበት። አብዛኞቹ የጉባዔው ተሳታፊዎች በዚህ ጉዳይ የሰጡት አስተያየት እንደሌለም ተናግረዋል። የኬንያ ባለሥልጣናትም የጅቡቲን ክስ አጣጥለዋል፤ ቴክኒካል ኮሚቴው አደራዳሪ ብቻ እንጂ ሌላ ጣልቃ የሚያስገባ ሥልጣንም እንደሌለው ገልጸዋል። </p>

<p>ይህ በእንዲህ እንዳለ በአንድ ወቅት በተባበሩት መንግሥታት የሶማሊያ አምባሳደር የነበሩት አብዱላሂ አህመድ አዶ የምስራቅ አፍሪካ በይነ መንግሥት (ኢጋድ) በጅቡቲን ከቴክኒካል ኮሚቴው ማግለሏን እና ለሶማሊያ የተዘጋጀው የፌዴራል መንግሥት መዋቅር ቻርተር እንደገና እንዲያየው ጠይቀዋል።</p>


<p class="align-center"><a href="/Gazettas/AddisZena/info/AddisZena.sera.html">ከአዲስ ዜና መስከረም 20 ቀን 1996</a></p>

</body>
</html>	














