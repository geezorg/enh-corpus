<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«የኢዴአፓና መኢአድ ክስ መሰረተ ቢስ ነው» የተቃዋሚዎች ሕብረት</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«የኢዴአፓና መኢአድ ክስ መሰረተ ቢስ ነው» የተቃዋሚዎች ሕብረት</h2>


<p>ኢዴአፓና መኢህአድ የተቃዋሚዎች ሕብረት ሥራ አስፈጻሚ ኮሚቴና አመራር ከጠቅላላው ጉባኤ ውሳኔ ውጪ የሆኑ ተግባራትን አከናውኗል ሲሉ ያቀርቡት ክስና ወቀሳ መሰረት ቢስ ነው ሲል ሕብረቱ ባካሄደው ጠቅላላ ጉባዔ ማጠቃለያ ላይ ባወጣው መግለጫ አመለከተ።</p>

<p>መኢአድ የሕብረቱ አላማ ለመተግበር በተደረጉ እንቅስቃሴዎች አለመሳተፉ ከኃላፊነት መሸሽ ነው ያለው መግለጫ በጉባኤው ላይ ተገኝቶ ውይይት ባለማድረጉና ሥራ እየተሰራ ሊፈቱ በሚችሉ ጉዳዮች ምክንያት የሕብረቱ ሥራዎች በመደበላቸው ሕብረቱ ቅሬታ ተሰምቶታል ብሏል።</p>

<p>መግለጫው በኢዴአፓ ለተነሱት ጥያቄዎች ደብዳቤ እንዲፃፍ ጉባኤው ባስተላለፈው ውሳኔ መሰረት በቁጥር ኢደኅኅ/ ል/ሰአድቤ/0011/96 ነሐሴ 25/1996 ደብዳቤ መሰጠቱን ጠቁሞ የሕብረቱን አመራር ለማጠናክር መጠነኛ የመዋቅር ማሻሽያ ማድረጉን ገልጿል።</p>

<p>የኢትዮጵያ ዴሞክራሲያዊ አንድነት ፓርቲ (ኢዴአፓ) ከተቃዋሚዎች ኅብረት ጋር የሚኖረው ግንኙነት የፓርቲው አመራር ተነጋግሮ የሚወስነው ጉዳይ ይሆናል፣ ኅብረቱ ሲመሰረት የተስማማባቸውን ውሳኔዎች አላክበረም ሲሉ የኢዴአፓ ሊቀመንበር ዶ/ር አድማሱ ገበየሁ ገለጹ።</p>

<p>ዶ/ር አድማሱ ከሳምንታ በፊት በአሜሪካ ዋሽንግተን በተካሄደው የተቃዋሚ ፖለቲካ ፓርቲዎች ህብረት ጉባኤ ላይ የሕብረቱን አመራርና አወቃቀር በተመለከት ኢዴአፓ ጥያቄዎቹን ቢያቀርብም በጉባኤው በቂ ውይይት እንዲደረግባቸው መፍትሄ እንዲያገኙ አልተደረገም ብለዋል።</p>

<p>ኢዴፓ ጥያቄዎቹን ያቀረበው የተለየ ጥቅም ለማግኘት ሳይሆን ሕብረትቱን ውጤታም ለማድረግ ነው ያሉት ዶ/ር አድማሱ ህብረቱ ባወጣው መግለጫ የኢዴአፓን ጥያቄ መሰረት ቢስ ማለቱ ሕብረቱን ትዝብት ላይ የሚጥለው ነው ሲሉ ተናግረዋል።</p>

<p>የሕብረቱ ዋና ዓላማ ሊያስማሙን በሚችሉ ጉዳዮች ላይ በጋር ለመስራት ነበር የሚሉት ዶ/ር አድማሱ ጉባኤው የህብረቱ አባል ድርጅቶችን በሕብረቱ ስም በምርጫ ይወዳደራሉ የሚል ውሳኔ ማሳለፉ ከህብረቱ ዓላማ ውጪ ነው በማለት ገልጸዋል።</p>

<p>የሕብረቱ አባል ድርጅቶች የተለያየ የፖለቲካ ፕሮግራምና አደረጃጀት ያላቸው መሆናቸውን የጠቆሙት ዶ/ር አድማሱ ሕብረቱ የአባል ድርጅቶቹን ነፃነት የሚጋፋና ድርጅቶቹን የሚጨፈልቅ ውሳኔ አሳልፏል ብለዋል።</p>

<p>ኢዴአፓ ከሕብረቱ ጉባኤው ተሰጥቶታል የተባለውን ደብዳቤ ይዘት መገልፅ እንደማይቻል ዶ/ር አድማሱ ጠቁመው ኢዴአፓ ወደፊት ከህብረቱ ጋር የሚኖረውን ግንኙነት የፓርቲው አመራር አባላት ተነጋግረው የሚወስኑት ጉዳይ መሆኑን ገልፀዋል።</p>


<p class="align-center"><a href="/Gazettas/AddisZena/info/AddisZena.sera.html">ከአዲስ ዜና ጳጉሜን 03 ቀን 1996</a></p>

</body>
</html>	
