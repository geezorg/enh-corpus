<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ፓትርያርኩ የተማሪዎቹን ህብረት አሽመደመዱት</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ፓትርያርኩ የተማሪዎቹን ህብረት አሽመደመዱት</h2>


<p>የናዝሬት ቴክኒክ መምህራን ኮሌጅ ተማሪዎች የወጭ መጋራት ፖሊሲውን አፈፃፀም በመቃወም ያካሄዱት ትምህርት የማቋረጥ እርምጃ በፓትሪያርኩ ያልተተገበረ ቃል መቀልበሱን ገለፁ።</p>

<p>ተማሪዎቹ በስፍራው ለተገኘ የአዲስ ዜና ዘጋቢ እንዳስረዱት ካለፈው ህዳር 21 ጀምሮ አድርገውት የነበረው የትምህርት ማቋረጥ አድማ በማግስቱ ብፅዕ ወቅቱስ ርዕሰ ጳጳሳት ዘ ኢትዮጵያ አቡነ ጳውሎስ "አስማማችኋለሁ በማለታቸው ወደ ት/ቤታቸው ለመመለስ መፍቀዳቸውን አስታውቀዋል።</p>

<p>"አቡኑ እኔ አስማማችኋለሁ ብለው ሲያግባቡን ተጠልለንበት ከነበረው የማርያም ቤተክርስቲያን ግቢ ለቀን ወደ ት/ቤታችን ተመለስን" የሚሉት ተማሪዎች ወደ ኮሌጁ ከገቡ በኋላ ምንም አይነት መግባባት ላይ ሳይደርሱ አቡኑ ወደ መጡበት መመለሳቸውን አመልክተዋል።</p>

<p>እንደተማሪዎቹ ገለፃ ፓትርያርኩ ሊፈፅሙት በማይችሉት ቃል ተታለው ህብረታቸውን አፍርሰውታል። በዚህም ምክንያት አስቀድሞም የአቡኑ ቃል ጥርጣሬ ያሳደረባቸውና እዛው የቀሩ ከ30 በላይ ተማሪዎች ትምህርታቸውን እንዳይቀጥሉ ተደርጎ በእንግልት ላይ ይገኛሉ።</p>

<p>"እኛ ግን ወደ ግቢው ከተመለስን በኋላ በጠመንጃ አፈ ሙዝ ተገደን ስምምነቱ በምርጫ ያስቀመጣቸው ነጥቦች ላይ ምንም ሳንሞላ ፊርማችንን ብቻ እንዳናስቀምጥ ተደርገናል" ሲሉ አብራርተዋል። የኢትዮጵያ ህዝብ እየተፈፀመባቸው ያለውን ግፍ ተረድቶ ከጎናቸው እንዲቆምም ተማፅነዋል።</p>

<p>ይህ በእንዲህ እንዳለ የኮሌጁ ተማሪዎች መንግሥት ላወጣው ህግ ተገዢ እንዳይሆኑ አመፅ አነሳስታችኋል የተባሉ 40 ያህል ተማሪዎች ባለፈው ቅዳሜ ት/ቤቱን ለቀው እንዲወጡ ተደርገዋል።</p>

<p>ከስፍራው ያገኘነው መረጃ እንደጠቆመው ተማሪዎቹ ከየመኝታ ክፍላቸው በፖሊስ ኃይል በመታገዝ እንዲወጡ ተደርጓል።</p>


<p class="align-center"><a href="/Gazettas/AddisZena/info/AddisZena.sera.html">ከአዲስ ዜና ታህሳስ 7 ቀን 1996</a></p>

</body>
</html>	














