<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ጠ/ሚኒስትር መለስ ሠራዊቱ በተጠንቀቅ እንዲቆም አሳሰቡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ጠ/ሚኒስትር መለስ ሠራዊቱ በተጠንቀቅ እንዲቆም አሳሰቡ</h2>


<p>ኤርትራ ኢትዮጵያን ዳግም ለመውረር ዝግጅት በማጠናቀቋ በድንበር አካባቢ የሚገኘው የኢትዮጵያ መከላከያ ሠራዊት በተጠንቀቅ እንዲቆም ጠቅላይ ሚኒስትር መለስ ማስጠንቀቃቸውን አንድ ዘገባ አመለከተ።</p>

<p>ጠ/ሚኒስትር መለስ ባሳለፍነው ሣምንት ወደ ኢትዮ-ኤርትራ የድንበር አካባቢ ከአንዳንድ ባለሥልጣኖች ጋር ተጉዘው ለመከላከያ ሠራዊት አባላት ማስጠንቀቂያ መስጠታቸውን ያመለከተው ዘገባ አንዳንድ የሠራዊቱ አባላት ሁኔታው ያን ያህል አሳሳቢ ከሆነ ለኢትዮጵያ ሕዝብ በመገናኛ ብዙሃን ለምን አይገለጽም? የሚል ጥያቄ ማንሳታቸውን ገልጿል። ጠቅላይ ሚኒስትሩ "መንግሥት የህዝቡ ትኩረት ወደ ልማት ብቻ እንዲሆን በመፈለጉ ማስጠንቀቂያውን ይፋ ማድረግ አልፈለገም" ማለታቸውን ጠቅሶ የኤርትራ ዳግም ወረራ በመንግሥስት እስከሚረጋገጥ ድረስ ውጥረቱን ከሚያባብስ እርምጃ እንዲቆጠቡ ለመከላከያ ሠራዊት አባላቱ ማሳሰባቸውን ጠቁሟል።</p>

<p>ዘገባው ጠቅላይ ሚኒስትር መለስ "ሻዕቢያ ጆሮ ግንዳችን ደርሶ እስካልተኮሰ አንድ ጥይት አንተኩስም" ማለታቸውን ተከትሎ የመከላከያ ሠራዊት አባላቱ አፍንጫን ስር ያለው ጠላት ቀድሞ እስከሚተኩስብን ለምን እንጠብቃለን? የሚል ጥያቄ መሰንዘራቸውንም ጨምሮ ገልጿል።</p>

<p>መለስ የውጥረቱን አሳሳቢነት ለህዝቡ ይፋ ቢያደርጉ ከሕዝቡ ከፍተኛ ተቃውሞ ሊደርስባቸው እንደሚችል አንዳንድ ታዛቢዎችን በመጥቀስ ያመለከተው ዘገባ አንድ ሦስተኛው የጦር ኃይሏን ለቀነሠችው ኢትዮጵያ ሁኔታው አስቸጋሪ እንደሚሆንም አመልክቷል።</p>

<p>ኤርትራ የጦር ኃይሏን ወደ ድንበር በማስጠጋቷ በአካባቢው ያለውን ውጥረት እንዳባባሰውና የሁኔታውን አሳሳቢነት የተባበሩት መንግሥታት ድርጅት በቅርቡ መግለጹ ይታወሳል።</p>

<p>አዲስ ዜና፣ ጠቅላይ ሚኒስትር መለስ ባሳለፍነው ሣምንት በኢትዮ ኤርትራ ድንበር አካባቢ ጉብኝት ስለማድረጋቸው ለማረጋገጥ ባደረገው ሙከራ በትግራይ ምክር ቤት በኩል የሚታወቅ ነገር ያለመኖሩ ተገልጾለታል።</p>

<p>በተያያዘ ዜና ኢትዮጵያንና ኤርትራን የድንበር ውዝግብ የመፍታት ኃላፊነት የተጣለበትን ውሳኔው በኢትዮጵያ ወቅት የተደረገበት የኢትዮ ኤርትራ የድንበር ኮሚሽን በኤርትራ የሚገነባውን ዋና ጽ/ቤቱን በመጪው ሣምንት እንደሚለቅ ቢቢሲ ዘግቧል።</p>

<p>እንደ ቢቢሲ ዘገባ የኮሚሽኑ ጽ/ቤት ክፍት ሆኖ ቢታይም ኮሚሽኑ የአደራዳሪነት ተግባሩን ስለሚያከናውን የሰላም ሂደቱን በምን መልኩ ይቀጥላ? የሚል ጥያቄ አስነስቷል።</p>

<p>የሰላም ስምምነቱን ለድንበር ኮሚሽኑ ውሳኔ ተግባራዊነት ግፊት እንደሚያደርጉ ቃል የገቡት መንግሥታትና ዓለም አቀፉ ማህበረሰብ በኢትዮጵያ ላይ ጫና ባለማሳለፋቸው በኤርትራ ወገን ተስፋ በመቁረጥ መንገሱን የጠቆመው ቢቢሲ፣ ተቀማጭነታቸው አዲስ አበባ የሆነ ታዋቂ ዲፕሎማቶች ጭምር የኢትዮጵያን አቋም በግልፅ መደገፋቸውን አስታውሷል።</p>

<p>በሌላ በኩል ኢትዮጵያና ኤርትራ በድንበር አካባቢ የሚከሰቱ ግጭቶችን ለማስወገድ በመንግሥታቱ ድርጅት የቀረበውን እቅድ መቀበላቸውን ከመንግሥታቱ ድርጅት የተገኘ መግለጫ አመልክቷል።</p>

<p>የኢትዮጵያና ኤርትራ ወታደራዊ ባለሥልጣናት በናይሮቢ ባደረጉት ስብሰባ እቅዱን መቀበላቸውን እንዳረጋገጡ ያመለከተው መግለጫ ስብሰባው በተባበሩት መንግሥታት ድርጅት ተልዕኮ በኢትዮጵያና ኤርትራ (አንሚ) የሃይል አዛዥ ሜጀር ጄኔራል ሮበርት ጐርደን ሰብሳቢነት መካሄዱን ጠቁሟል።</p>

<p>ሁለቱም ወገኖች የጦርነትን ወሬ እንዲሰራጭ ማድረጋቸው በአካባቢው የደህንነት ስጋት እንደሚፈጥር የጠቆሙት የኃይል አዛዡ በተደጋጋሚ የዘገየው የድንበር መካለል የጦርነት ስጋት እንደሚያቆጠቁጥ ምክንያት እንደሆነ መጠቆማቸውን መግለጫው አመልክቷል።</p>

<p>የኢትዮጵያና ኤርትራ ወታደራዊ መረጋጋትን ለማስጠበቅ የድርሻቸውን እንደሚወጡ መጠቆማቸውን አመልክቷል።</p>

<p>የኢትዮጵያ ወታደራዊ ልዑካን በመምራት በውይይቱ የተካፈሉት ብርጋዲየር ጄኔራል ዩሀንስ ገብረ መስቀል ሲሆኑ ከኤርትራ በኩል ደግሞ ብርጋዲየር ጄኔራል አብርሃም ክፍሌ፣ የአፍሪካ ህብረትን በመወከል ደግሞ ብርጋዲየር ጄኔራል ኤሊዮት ካማቲ ተገኝተዋል።</p>


<p class="align-center"><a href="/Gazettas/AddisZena/info/AddisZena.sera.html">ከአዲስ ዜና ታህሳስ 7 ቀን 1996</a></p>

</body>
</html>	














