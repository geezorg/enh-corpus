<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ዛሬ ቅዱስ ጊዮርጊስና መብራት ኃይል የሚያደርጉት ጨዋታ ይጠበቃል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body bgColor="#fff8dd">

<h2 align="center">ዛሬ ቅዱስ ጊዮርጊስና መብራት ኃይል የሚያደርጉት ጨዋታ ይጠበቃል</h2>


<p>የ21ኛው ሣምንት የኢትዮጵያ ፕሪሚየር ሊግ ውድድር ዛሬ ቀጥሎ የሚውል ሲሆን ከምሽቱ አስራ ሁለት ሰዓት ቅዱስ ጊዮርጊስና መብራት ኃይል በአዲስ አበባ ስታዲየም የሚያደርጉት ጨዋታ ይጠበቃል።</p>

<p>በተከታታይ አራት ጨዋታዎችን በማሸነፍ ሙሉ ነጥብ ይዞ በመውጣት ደረጃውን አምስተኛ ያደረሰው የቅዱስ ጊዮርጊስ ቡድን ዛሬ ከመብራት ጋር የሚያደርገው ጨዋታ ከፍተኛ የደረጃ እድገት የሚያስገኝለትና ከመሪው ከኢትዮጵያ ቡና ጋር ያለውን የ7 ነጥብ ልዩነት ሊያጠብለት የሚችል በመሆኑ ከፍተኛ ትግል እንደሚያደርግ ይገመታል። ቅዱስ ጊዮርጊስና መብራት ከመግጠማቸው አስቀድሞ ኢትዮጵያ ቡና በደረጃ ሰንጠረዡ የመጨረሻ ደረጃ ላይ ካለው ከመድን ጋር የሚጫወት ሲሆን ቡና መሪነቱን ለማስጠበቅ ብሎም ልዩነቱን ለማስፋት ከፍተኛ ትግል ማድረጉ ስለማይቀር ለመድን እንደሚከብድ ከወዲሁ ተተንብዩዋል። መድን እስካሁን ካደረጋቸው 21 ጨዋታዎች ውስጥ ማሸነፍ የቻለው ሁለቱን ብቻ ሲሆን በሰባቱ አቻ ወቶ 20 ጎል አስቆጥሮና 36 ተቆጥሮበት 13 ነጥብ ይዞ የሚገኝ ቡድን ነው። እንደ አያይዙ ከቀጠለ ቀጣዩ የጨዋታ ጊዜ በብሔራዊ ሊግ እንደሚሆን ከወዲሁ ያመለክታል። በሳምንቱ መጨረሻ ከአዋሳ ከነማ ጋር 0ለ0 የተለያየው አርባ ምንጭ ዛሬ ሐረር ላይ ጨዋታውን ያደርጋል። አርባ ምንጭና ሐረር ባለፈው ሳምንት እኩል 27 ነጥብ ይዘው 10ኛና 9ኛ ደረጃ ላይ ይገኙ የነበረ ሲሆን ሐረር በአዳማ ከነማ 1ለ0 በመሸነፉ የደረጃ ልውውጥ ያደረጉ ቡድኖች ናቸው።</p>

<p>ሁለቱ የትግራይ ክልል ተሳታፊዎች ጉና ንግድና ትራንስ ኢትዮጵያ ዛሬ መቀሌ ላይ ይጋጠማሉ። ቅዳሜ ዕለት ጉና ወንጂን 1ለ0 ያሸነፈ ሲሆን ትራንስ በኢትዮጵያ ቡና 3ለ2 ተሸንፏል። በደረጃ ሰንጠረዡ ትራንስ በ30 ነጥብ ስድስተኛ ደረጃ ላይ የሚገኝ ሲሆን ጉና በ26 ነጥብ 12ኛ ነው።</p>

<p>ሌሎች የዛሬዎቹ ተጋጣሚዎች አዳማና ባንኮች ናዝሬት ላይ ነው። ቅዳሜ ባንኮች በመብራት ኃይል 4ለ1 የተሸነፈ ሲሆን አዳማ ሀረርን አሸንፏል። አዳማና ባንኮች 29 እና 28 ነጥብ ይዘው በደረጃ ሰንጠረዡ 7ኛና 8ኛ ናቸው።</p>

<p>ከመሪው ኢትዮጵያ ቡና በ2 ነጥብ ልዩነት ሁለተኛ ደረጃ ላይ የሚገኘው አዋሳ ከነማ የፕሪምየር ሊጉ መሪ ለመሆን ዛሬ ከወንጂ ጋር አዋሳ ላይ ከባድ ፉክክር እንደሚያደርግ ይጠበቃል። አዋሳ ባለፈው ሳምንት ከአርባ ምንጭ ጋር ነጥብ ተጋርቶ ባይወጣ ኖሮ ከቡና እኩል ነጥብ ይዞ መሪ ለመሆን ይችል ነበር።</p>

<p>ዘንድሮ ጥሩ ተፎካካሪ ሆኖ የቀረበው ሙገር ሲሚንቶ ዛሬ አምቦ ላይ የደረጃ ሰንጠረዡ አስራ አራተኛ ደረጃ ላይ ያለውን ኒያላን ይገጥማል። ቅዳሜ እለት ኒያላ መድንን 3ለ0 በሆነ ውጤት ያሸነፈ ቡድን ነው።</p>

<p>የፕሪሚየር ሊጉ ውድድር ሊጠናቀቅ የዛሬ ጨዋታዎችን ጨምሮ አምስት ጨዋታዎች የሚቀሩት ሲሆን ከ21 ጨዋታ በኋላ ኢትዮጵያ ቡና በ38፣ አዋሳ ከነማ በ36፣ መብራት ኃይል በ33፣ ሙገር ሲሚንቶ በ32፣ ቅዱስ ጊዮርጊስ በ31 ነጥብ በደረጃ ሰንጠረዡ ላይ ከ1-5 ያለውን ቦታ ይዘዋል።</p>


<p class="align-center"><a href="/Gazettas/AddisZena/info/AddisZena.sera.html">ከአዲስ ዜና ግንቦት 04 ቀን 1996</a></p>

</body>
</html>
