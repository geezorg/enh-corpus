<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኦሮሞ ተማሪዎች ዝግ ስብሰባ ሊያደርጉ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኦሮሞ ተማሪዎች ዝግ ስብሰባ ሊያደርጉ ነው</h2>


<p>አዲስ አበባ ዩኒቨስቲን ጨምሮ በተለያዩ ክልሎች ከሚገኙ ከፍተኛ የትምህርት ተቋማት የተውጣጡ የኦሮሞ ተወላጅ ተማሪዎች በኦሮሚያ ወቅታዊ ሁኔታዎች ለመወያየትና የኦህዴድ ፕሮግራምን ለማስተዋወቅ በናዝሬት ዳግም ሊሰበሰቡ መሆኑን ለጉዳዩ ቅርበት ያላቸው ምንጮች ገለፁ።</p>

<p>ከዚህ ቀደም የኦሮሞ ተወላጅ የዩኒቨርስቲ ተማሪዎች በመጋቢት ወር በናዝሬት ዝግ ስብሰባ ማካሄዳቸውን ምንጮች አስታውሰው፣ በዛን ጊዜ በዋናነት የኦህዴድን ፕሮግራም ማስተዋወቅ ትልቁ አጀንዳ ቢሆንም የኦሮሚያ ዋና ከተማ ወደ አዳማ መዛወርንና የተባረሩ የዩኒቨርስቲ ተማሪዎችን አስመልክቶም ተነስቶን ነበር።</p>

<p>በዚህ መሠረት አሁን የሚዘጋጀው ስብሰባም የመጀመሪያው ስብሰባ ተከታይ ክፍል መሆኑን ምንጮች ጠቁመው የዚህ ስብሰባ አጀንዳም በዋናነት የኦህዴድን ፕሮግራም በተማረው የህብረተሰብ ክፍል ማስረፅ ሲሆን በተጨማሪም በአሁኑ ወቅት በኦሮሚያ ክልል በሚገኙና በተለያዩ ትምህርት ቤቶች በቦምብ ጥቃት በደረሰባቸውና አድርሰዋል ተብለው በተጠረጠሩ የህብረተሰቡ ክፍሎች ላይ ውይይት ለማድረግ የተያዙ አጀንዳዎች ናቸው ብለዋል።</p>

<p>ስብሰባው የሚካሄደው በመጪው አርብ እንደሆነ ምንጮቹ ጠቁመው እንደመጀመሪያው ዙር ለሁለት ቀናት እንደሚካሄድና ሂደቱም በዝግ እንደሚከናወን ተናግረዋል።</p>

<p>በዚህ ስብሰባም በተለያዩ ክልሎች ከሚገኙ ከፍተኛ የትምህር ተቋማት 900 ያህል ተማሪዎች ይገኛሉ ተብሎ ይጠበቃል በማለት ምንጮቹ ገልፀዋል።</p>

<p>በመሆኑም ክልሉ እንደከዚህ ቀደሙ ለእያንዳንዱ ተማሪዎች ትራንስፖርቱን ችሎ ለሦስት ቀናት ማለትም ለእያንዳንዱ ቀን 40 ብር ውሎ አበል እንደመደበላቸው ምንጮቹ ተናግረዋል።</p>


<p class="align-center"><a href="/Gazettas/AddisZena/info/AddisZena.sera.html">ከአዲስ ዜና ግንቦት 11 ቀን 1996</a></p>

</body>
</html>	
