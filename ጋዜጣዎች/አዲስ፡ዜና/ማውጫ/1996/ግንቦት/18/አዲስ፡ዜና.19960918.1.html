<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ኦሮሞ ራሱን አጥብቦ በማየቱ ራሱንም፤ አገርንም ጐዳ» አቶ መድኃኔ ታደሰ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«ኦሮሞ ራሱን አጥብቦ በማየቱ ራሱንም፤ አገርንም ጐዳ» አቶ መድኃኔ ታደሰ</h2>


<p>የኦሮሞ ህዝብ እራሱን አጥብቦ በማየቱ ራሱንም አገርንም መጉዳቱን አቶ መድኃኔ ታደሰ ገለፁ። ክቡር ዶ/ር ነጋሶ ጊዳዳ በበኩላቸው በብሔር መደራጀትን ከሚቃወሙት መካከል ግንባር ቀደም መሆናቸውን ገልፀው ወደዚህ አይነቱ አደረጃጀት የሚመሩ ጉዳዮች መታየት አለባቸው ብለዋል።</p>

<p>የኢትዮጵያ ሰብአዊ መብቶች ጉባኤ (ኢሰመጉ) ባለፈው ቅዳሜ፣ ግንቦት 14 ቀን 1996 ዓ.ም፣ በግዮን ሆቴል ባዘጋጀው የውይይት መድረክ ላይ፣ የኮተቤ መምህራን ኮሌጅ መምህር አቶ መድኃኔ ታደሰ «የኦሮሞ ህዝብ እራሱን አጥብቦ በማየቱ ራሱንም አገርንም መጉዳቱን» ገልፀዋል። አቶ መድኃኔ አያይዘውም የኦሮሞ ህዝብ ካለው ቁጥር አንፃር የኢትዮጵያ የዴሞክራሲ ችግር ለመፍታት ጥረት ማድረግ ሲገባው ራሱን አጥብቦ በመመልከቱ አገርን እየጐዳ መሆኑን ተናግረዋል። ኦሮሞን ያልያዘ የፖለቲካ አካሄድ በኢትዮጵያ ደረጃ ለውጥ ያመጣል ብለው እንደማያምኑ የተናገሩት አቶ መድኃኔ ኦሮሞም ቢሆን ራሱን በኢትዮጵያ ደረጃ ካልቀረፀና ካልተመለከት ችግሮቹ የሚፈቱለት አይመስለኝም ሲሉ አስረድተዋል። </p>

<p>የቀድሞው የኢትዮጵያ ፕሬዚዳንት ክቡር ዶ/ር ነጋሶ ጊዳዳ በበኩላቸው በብሔር የመደራጀትን አስፈላጊነት ከሚቃወሙት መካከል ግንባር ቀደም መሆናቸውን ጠቁመው ይሁን እንጂ ኦሮሞዎች በኦሮሞነታቸው እንዲደራጁ ያደረጓቸው ምክንያቶች መኖራቸውን ጠቅሰዋል።</p>

<p>እነዚህ ምክንያቶች ከቋንቋ፣ ከፖለቲካና ከኢኮኖሚ ጭቆና ጋር እንደሚያያዙ የጠቆሙት ዶክተር ነጋሶ ከዚህ በፊት በሪዮኦተ ዓለም ተደራጅተን ችግሮችን እንፈታለን ሲሉ የነበሩት የፖለቲካ ፓርቲዎች ምንም ለውጥ እንዳለመጡ አስረድተዋል። ዶክተሩ እንደሚሉት ኢህአዴግም የብሔርን ጥያቄ መመለስ ሳይችል ቀርቷል።</p>


<p class="align-center"><a href="/Gazettas/AddisZena/info/AddisZena.sera.html">ከአዲስ ዜና ግንቦት 18 ቀን 1996</a></p>

</body>
</html>	
