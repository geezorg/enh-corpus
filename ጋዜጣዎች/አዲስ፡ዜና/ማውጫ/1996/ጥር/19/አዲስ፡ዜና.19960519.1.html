<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በጋምቤላ ግጭት የ424 ሟቾች ስም ይፋ ሆነ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በጋምቤላ ግጭት የ424 ሟቾች ስም ይፋ ሆነ</h2>


<p>በጋምቤላ ከሳምንታት በፊት ተቀስቅሶ በነበረ ግጭት 424 ሰዎች መሞታቸውን 203 ሰዎች መቁሰላቸውንና 85 ሰዎች የገቡበት እንዳልታወቀ እንዲሁም 41 ሰዎች ለእስር መዳረጋቸውን ጂኖሳይድ ዎች የተባለ ድርጅት አስታወቀ።</p>

<p>መቀመጫውን በኔዘርላንድ ያደረገው ይህ ድርጅት ትናንት ባወጣው መግለጫ እንደጠቆመው በግጭቱ ሳቢያ ከሞቱ ሰዎች በርካታዎቹ በጥይት ተደብድበው ነው ለህልፈት የተዳረጉት። ከዚህ በተጨማሪም በድብደባ ለምቶ የተዳረጉ ሰዎች መኖራቸውን መግለጫው ገልጿል።</p>

<p>በዚህ መልኩ ከሞቱ ሰዎች ሁለት መቶ አስር ያህሉ በጋምቤላ አደጋ መከላከልና ዝግጁነት ቢሮ ጀርባ እንዲቀበሩ የተደረገ ሲሆን ሌሎች ሁለት መቶ ያህሉ ደግሞ በቡልዶዘር በመታገዝ ጄቤ ተራራ አካባቢ መቀበራቸውን ይኸው መግለጫ ጠቁሟል። ከዚህ በተጨማሪም ጀዊ፣ ቦንጋ፣ አቦቦ፣ ፋኚዶ እና ቲያንግ በተባሉ መንደሮች ከ30 በላይ ሰዎች ለህልፈት መዳረጋቸውን አስረድቷል።</p>

<p>ከግጭቱ ጋር በተያያዘም 41 ያልህ ሰዎች በእስር ላይ እንደሚገኙ ያመለከተው የሰብአዊ ድርጅቱ መገልጫ አስራ ሰባቱ በክልሉ ፖሊስ እስር ቤት የታሰሩ ሲሆን 24ቱን ደግሞ ወደ አዲስ አበባ ፌዴራል ፖሊስ አስር ቤት መጓዛቸውን አስታውቋል። መገልጫው አጠቃላይ የሟቾቹንና የቆሰሉትን ብሎም በእስር ላይ የሚገኙትን ሰዎች ስምና አድራሻ አመልክቷል።</p>

<p>በዚህ መግለጫ ዙሪያ ማብራሪያ እንዲሰጡን የፌዴራል ፖሊስ ጽ/ቤትን የጠይቅን ሲሆን ከጽ/ቤቱ የህዝብ ግንኙነት ክፍል በተሰጠ ምላሽ መሥሪያ ቤቱ የተባለውን ዜና እንደማያውቅ አመልክቷል።</p>

<p>የጋምቤላ ፖሊስ መምሪያ ኮሚሽነር ኮም ሉል በበኩላቸ ው በግጭቱ የተጠረጠሩ ሰዎች በቁጥጥር ስር ውለው በክልሉ ምርመራ እየተደረገባቸው መሆኑን ገልፀዋል። እንደ ኮሚሽነሩ ገለፃ በዚህ ወንጀል ምክንያት ወደ አዲስ አበባ የተላከ ሰው የለም። ምርመራው ፖሊሶች አማካኝነት እየተካሄደ ይገኛል። </p>

<p>በጋምቤላ ግጭት ላይ እስካሁን ሦስት የተለያዩ መግለጫዎች ወጥተዋል። መንግስት የሟቾችን ቁጥር 57 አድርጎ ከ50 በላይ መቁሰላቸውን የገለፀ ሲሆን፤ ኢሰመጉ (የኢትዮጵያ ሰብአዊ መብቶች ጉባኤ) በበኩሉ የሟቾችን ቁጥር 93 አድርሶ የቆሰሉትን 42 አድርሷቸዋል።</p>

<p>በተያያዘ ዜና ቀድሞ የጋምቤላ ክልል ርዕሰ መስተዳድር የነበሩትና በሙስና ተጠርጥረው ለበርካታ ዓመታት በእስር የቆዩት አቶ ኪሎ አማን በክልሉ የፖሊስ ምክት ኮሚሽነር ሆነው መሾማቸው ታውቋል።</p>

<p>ግለሰቡ ከዚህ ቀደም ርዕሰ መስተዳደር በነበሩ ጊዜ በክልሉ ይንቀሳቀስ ከነበረ ሳትኮን ከተባለ ተቋራጭ ጨረታ ለማስፈፀም ጉቦ ተቀብለዋል ተብሎ በእስር መቆየታቸውን ከስፍራው ዬተገኘው መረጃ አመልክቷል።</p>

<p>በአሁኑ ወቅት እኚህ ሰው ከእስር ተለቀው ለሹመት የበቁት በጋምቤላ ህዝብ ዘንድ ተደማጭነት ያላቸው በመሆኑ የተፈጠረውን ግጭት ለማብረድ ይጠቅማሉ ተብሎ በመታሰቡ ሳይሆን እንደማይቀር የክልሉ ነዋሪዎች ለዝግጅት ክፍሉ አስረድተዋል።</p>


<p class="align-center"><a href="/Gazettas/AddisZena/info/AddisZena.sera.html">ከአዲስ ዜና ጥር 19 ቀን 1996</a></p>

</body>
</html>	














