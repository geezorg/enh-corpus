<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>መኢአድ የተቃዋሚ ፓርቲዎችን ህብረት ወቀሰ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">መኢአድ የተቃዋሚ ፓርቲዎችን ህብረት ወቀሰ</h2>


<p>የመላው ኢትዮጵያ አንድነት ድርጅት /መ.ኢ.አ.ድ/ የኢትዮጵያ ዴሞክራሲያዊ ኃይሎች ህብረት፣ የመስራች ጉባኤውን መንፈስ ያልተከተለ፣ ድርጅቶችን የሚያዳክም፤ ብሎም ህልውናቸውን የሚፈታተን እንቅስቃሴና የመበታተን ድርጊት እየፈፀመ ነው ሲል ባለፈው እሁድ በብሔራዊ ሎተሪ አዳራሽ በጠራው ስብሰባ ላይ ወቀሰ።</p>

<p>መ.ኢ.አ.ድ በአዲስ መልክ በአዲስ አበባ የጀመረውን የማደራጀት ሥራ ለማስተዋወቅ በሶስት ክፍለ ከተሞች በየካ፣ አራዳና ቂርቆስ ባሉት አባሎቹ አስተባባሪነት በተጠራው ስብሰባ ላይ አቶ አባይነህ ብርሃኑ የመ.ኢ.አ.ድ ምክትል ፕሬዚዳንት እንደተናገሩት መ.ኢ.አ.ድ የኢትዮጵያ ሕዝብ በትግሉ አሸናፊ ህኖ ይወጣ ዘንድ የተቃዋሚ ፓርቲዎች ህብረት እንዲኖር ሃሳብ ሲሰነዝር የቆየ መሆኑን ጠቅሰው የተመሰረተው ሕብረት ግን ከአላማው ውጪ በመንቀሳቀስ ላይ እንደሚገኝ ገልፀዋል።</p>

<p>ሕብረቱ የቆመለትን አላማ በመዘንጋት የሕብረቱን መተዳደሪያ ደንብም ሆነ የሕብረቱ መለስተኛ ፕሮግራም አባል ድርጅቶች የተስማሙበትን የሕብረቱን አጠላይ አላማና ግብ በግልፅ አላስቀመጠም በተጨማሪም መተዳደሪያ ደምቡም ሆነ መለስተኛ ፕሮግራሙ የድርጅቶች መተዳደሪያ መሆኑም የተዘነጋ አስመስሎታል በማለት ገልፀዋል።</p>

<p>እንደ አቶ አባይነህ ገለፃ ሕብረቱ ሥራውን ለማካሄድ የሚያስችለውን የጽ/ቤት የፋይናንስ ወጪ ከአባል ድርጅቶች ማግኘት ሲገባው ከህዝቡ መዋጮ በመሰብሰብ በግሉ አባላትን በመቀበል የፓርቲዎቹን ሥራ በመተካት የፖለቲካ ቅስቀሳ በማድረግ ላይ ይገኛል ሲሉ ተናግረዋል።</p>

<p>ህዝብና አገር ነፃ እንዲሆን ከተፍለገ ተደራጅቶ መታገል ዋነኛ አማራጭ እንደሆነ ምክትል ፕሬዚዳንቱ አስገንዝበዋል።</p>

<p>መ.ኢ.አ.ድ በአሁኑ ወቅት በመላው ኢትዮጵያ አባላትን የማደራጀት ሥራ እየሰራ እንደሚገኝ ጠቅሶ እስከአሁን በ250 ወረዳዎች ከሦስት መቶ ሃምሳ ሺ በላይ አባላት እንዳሉት ተገልጿል።</p>


<p class="align-center"><a href="/Gazettas/AddisZena/info/AddisZena.sera.html">ከአዲስ ዜና ጥር 12 ቀን 1996</a></p>

</body>
</html>	














