<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«በጋምቤላ መከላከያ ሰራዊቱ አሁንም የሚያጋልጡትን እየገደለና እያሰረ ነው»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«በጋምቤላ መከላከያ ሰራዊቱ አሁንም የሚያጋልጡትን እየገደለና እያሰረነው»</h2>


<p>ታህሳስ 3 ተነስቶ በነበረው የጋምቤላ ግጭት፣ መከላከያ ሰራዊቱ በግድያ ከመሰማራቱ ውጭ በአንድም የበጎ ምግባር ሥራ ላይ አልተሰማራም፤ አሁንም ድረስ የሚያጋልጧቸውን በስውር እየገደሉና እያሰሩ ነው ሲሉ የተወካዮች ምክር ቤት አባል የተከበሩ አቶ ደቦል ማልዋል ገለፁ።</p>

<p>አቶ ደቦል ማልዋል ለአዲስ ዜና እንደገለፁት በጋምቤላ ጉዳይ የተቋቋመው አጣሪ ኮሚቴም ይሁን ጠ/ሚኒስትር መለስ በሪፖርታቸው «ጥቂት የመከላከያ ሰራዊት በግድያ ተሳትፈዋል አብዛኞቹ ግን ችግሩን ለማስወገድ በበጎ ሥራ ላይ ላይ ተሰማርተው ነበር» ያሉት ፈፅሞ ሀሰት በተደረገ ነገር የሚሉት አቶ ደቦል በተቃራኒው ግን በቦታው የነበረው ሰራዊት በሙሉ ከዱርየው ጋር በመመሣጠር ግድያ ሲፈፀም ከመዋል በስተቀር አንድም ሥራ አልሠራም ብለዋል።</p>

<p>በታህሳሱ የጋምቤላ ከተማ ግጭት 65 ሰው ብቻ እንደሞተ ተደርጎ የቀረበው ሪፖርት የተሳሳተ ነው የሚሉት የምክር ቤት አባል፤ የአጣሪ ኮሚቴው አባላት ምርመራቸውን አራዝመው የበለጠ ለማጣራት ቢሞክሩ ከዚህ ቁጥር በብዙ እጥፍ የሚበልጥ አህዝ ማግኘት ይችሉ ነበር ብለዋል። በወቅቱ ከሆስፒታል የተገኘው መረጃ እንደሚጠቁመው ከ300 የማያንስ ሰው መሞቱን አስታውሰዋል።</p>

<p>በአጣሪ ኮሚቴው የቀረበው ሪፖርት በጋምቤላ ከተማ ብቻ የሞቱትን የሚያመላክት ነው የሚሉት አቶ ደቦል ምንም እንኳ ኮሚቴው በጋምቤላና በአካባቢው የተፈጸመውን ግድያ እንዲያጣራ በምክር ቤቱ ኃላፊነት ቢሰጠውም በጋምቤላ ጉዳይ ላይ ብቻ በማተኮር በዲሞ፣ በጎግና በአበቦ የተገደሉትን አኙዋኮች፣ ደገኞች ኑዌሮች ጉዳይ ወደጎን ብሎታል ብለዋል።</p>

<p>አቶ ደቦል የጋምቤላ ህዝብ መከላከያ በጎ ሥራ እንዲሠራ ተደርጎ በቴሌቪዥን ሲነገር ሲሰማ ማዘኑን ገልፀው፣ ይህ አይነቱ አቀራረብ መንግስትን ለትዝብት የሚጥልና ችግሩን ይበልጥ የሚያወሳስብ ነው ብለዋል።</p>

<p>እስከ ቅርብ ጊዜ ድረስ አለመቆሙን ያወሱት አቶ ደቦል ከሁለት ሳምንት በፊት መከላከያ በግድያው መሳተፉን በአደባባይ ያጋልጡ የነበር የጎግ ሊ/መንበር የነበረ ግለሰብ በመከላከያ አባላት ተገድሏል ብለዋል። በጋምቤላ ዙሪያ ሊ/መንበር የነበር አንድ ግለሰብም ከስብሰባ ሲመለስ በመከላከያ ሠራዊት መገደሉን ተናግረው የመከላከያ ሠራዊት ግን ሽፍታ ገደልን ብለው ሪፖርት ማቅረባቸውን አስረድተዋል።</p>

<p>የመከላከያ ሠራዊቱን ለማጋለጥ በሚሞክሩ ሰዎች በስውር ግድያና እሥራት እየተፈፀማባቸው መሆኑን አቶ ደቦል ተናግረው በዚህም የተነሣ ህዝቡ በፍርሃት መዋጡን ጠቁመዋል።</p>

<p>በተያያዘ ዜናም ወደ ጋምቤላ ክልል ደውለን ባገኘነው መረጃ፣ የመከላከያ ሠራዊቱ ወደ ጫካ የገቡ የአኝዋክ ታጣቂዎችን ገድሏል። መከላከያ ሰራዊቱና የፌዴራል ፖሊስ አለመስማማታቸውን የሚገልፁት እነዚህ ወገኖች በሁለቱ መካከል በተፈጠረው አለመግባባት ብዙ ሰዎች እንደተጎዱ ገልፀዋል።</p>

<p> ጠቅላይ ሚኒስትር መለስ ዜናዊ ባለፈው አርብ ለተወካዮች ምክር ቤት ባቀረቡት ሪፖርት ላይ «በመንግሥትና በመከላክያ ኃይላችን ላይ ሲደረግ የነበረ በአሉባልታ ላይ የተመሰረተ ወንጀል መሰረተ ቢስ ሆኖ መገኘቱ የምንኮራበት ጉዳይ ነው» ማለታቸው የሚታወስ ነው። </p>

<p>አዲስ ዜና በመጋቢት 1 ቀን 1996 ዓ.ም እትሟ ከጋምቤላ ከተማ ውጭ ስለደረሰው ጉዳት መዘርዘሯ የሚታውስ ሲሆን በዚህ መሰረት የካቲት 12 1996 ዓ.ም ከሌሊቱ 11 ሰዓት አቦቦ አካባቢ ባሉት መንደር 17 እና 13 ነዋሪዎች ላይ የአኙዋክ ታጣቂዎች ወደ መንደሩ ሲቃጠል ከቤት ለመውጣት በሞከሩት ላይ ተኩሰው ከ200 በላይ የሚሆኑ ህጻናትና ሴቶች መገደላቸውን፣ በዲማ አካባቢ ደግሞ ከ500 በላይ የሆኑ ሰዎች በቆንጨራና በመሣሪያ መገደላቸውን መዘገቧ የሚታወስ ነው።</p>


<p class="align-center"><a href="/Gazettas/AddisZena/info/AddisZena.sera.html">ከአዲስ ዜና ሐምሌ 07 ቀን 1996</a></p>

</body>
</html>	
