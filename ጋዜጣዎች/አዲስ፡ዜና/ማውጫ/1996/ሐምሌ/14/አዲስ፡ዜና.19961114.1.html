<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አማፂያኑ የኢትዮጵያን መንግሥት ነቀፉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">አማፂያኑ የኢትዮጵያን መንግሥት ነቀፉ</h2>


<p>የሱዳን ነፃ አውጭ አመራር ኢትዮጵያ በዳርፉር ጉዳይ ላይ የያዘችውን አቋም ነቀፉ። እንድታስተካክልም ጠየቁ።</p>

<p>ሰሞኑን የዳርፉርን ችግር ለመፍታት በአፍሪካ ኅብረት ግብዣ አዲስ አበባ የተገኙት የሱዳን ነፃ አውጭና ንቅናቄ አስተባባሪና ዋና ተደራዳሪ ሚ/ር አደም አሊ ሾገር ለአዲስ ዜና ጋዜጣ በሰጡት ሰፊ ቃለ ምልልስ እንደገለፁት የኢትዮጵያ የውጭ ጉዳይ ሚኒስቴር ስለ ንቅናቄው በቂ እውቀት ሳይኖረውና አካባቢውንም ሳይጐበኝ በዳርፉር ጉዳይ ላይ ያወጣው መግለጫ እጅግ እንዳሳዘናቸው ገልጸዋል። </p>

<p>ሚ/ር ሾገር፣ የውጭ ጉዳይ ሚኒስትር በቅርቡ በዳርፉር የዘር ማጥፋትና ጅምላ ጭፍጨፋ አልተካሄደም በሚል ያወጣው መግለጫ የዳርፉርንና የሱዳንን ህዝቦች በእጅጉ እንዳሳዘነ ገልፀዋል።</p>

<p>የአለማቀፉ ማህበረሰብ የተባበሩት መንግስታትንና የአሜሪካን መንግስት ጨምሮ በክልሉ የዘር ማጥፋት ወንጀል መፈፀሙን እየገለፁ ባሉበት ወቅት የቲዮጵያ መንግሥት ግን በማያውቀው ጉዳይ ከሱዳን መንግሥት ጋር ያለውን የዘር ማጥፋት ወንጀል አልተካሄደም ሲል መግለጫ አውጥቷል ብለዋል። የኢትዮጵያ መንግሥት ከእኛ ጋር ተቀራርቦ አላማችንን ሊረዳ ይገባል የሚሉት ሚ/ር ሸገር ይህ ካልሆነ ግን ገለልተኛ አቋም ሊይዝ ይገባል ብለዋል።</p>

<p>በሰሞኑን ድርድር ወቅት አዲስ አበባ ገለልተኛ አቋም አልያዘችም በሚል የድርድሩ ቦታ እንዲቀየር መጠየቃቸውን ያስታወሱት የአማፂያኑ መሪ ለወደፊቱም ወደ አዲስ አበባ መምጣት የሚችሉት የኢትዮጵያ መንግሥት ቀርቦ ሲያነጋግራቸውና ገለልተኛ አቋም ሲይዝ ብቻ መሆኑን ተናግረዋል።</p>

<p>የዳርፉር ችግር የአለማቀፉን ማኅብረሰብ ትኩረት የሳበና ከሩዋንዳው የዘር ማጥፋት ወንጀል በኋላ ሌላው ትልቁ የዘር ማጥፋት ወንጀል እየተካሄደበት ያለበት ቦታ መሆኑ በተለያዩ አለማቀፍ ድርጅቶች ሲነገር እንደቆየ ይታወሳል። እስካሁንም በአስር ሺዎች የሚቆጠሩ ሱዳናውያን ተገድለዋል።</p>


<p class="align-center"><a href="/Gazettas/AddisZena/info/AddisZena.sera.html">ከአዲስ ዜና ሐምሌ 14 ቀን 1996</a></p>

</body>
</html>	
