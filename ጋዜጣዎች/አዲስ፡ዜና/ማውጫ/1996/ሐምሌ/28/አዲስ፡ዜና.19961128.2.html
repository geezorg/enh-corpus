<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሕወሐት ከ8 ቢሊዮን ብር በላይ ያንቀሳቅሳል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ሕወሐት ከ8 ቢሊዮን ብር በላይ ያንቀሳቅሳል</h2>


<p>ሕወሐት ከ8 ቢሊዮን ብር በላይ ሲያንቀሳቅስ ሌሎች የኢህአዴግ አባል ፓርቲዎች ካፒታል ግን ከሩብ ቢሊዮን እንደማይበልጥ አንድ መፅሀፍ አመለከተ።</p>

<p>ሰሞኑን ታላቁ ሴራ፣ የህዝባዊ ወያኔ ሐርነት ትግራይ የንግድ ኢምፓየር በሚል ርዕስ በአቶ ቦጋለ አሰፋ ታትሞ የወጣው መፅሀፍ እንዳመለከተው ከሁለት ዓመታት ወዲህ ያለውን አሀዝ ሳይጨምር ሕወሀት ከ8 ቢሊዮን ብር በላይ ካፒታል ያንቀሳቅሳል። ሌሎች የኢህአዴግ አባል ፓርቲዎች የሚያንቀሳቅሱት ካፒታል ደግሞ በድምሩ ከሩብ ቢሊዮን አይበልጥም። በዚህ መሰረት የብሔረ አማራ ዴሞክራሲያዊ ንቃናቄ (ብአዴን) 391 ሚሊዮን ብር፣ የኦሮሞ ህዝቦች ዴሞክራሲያዊ ግንባር (ዲኢህዴግ) የንግድ ድርጅቶች ደግሞ 12 ሚሊዮን ብር ያንቀሳቅሳሉ።</p>

<p>መፅሀፉ እንዳመለከተው በተለይ የሕወሐት የንግድ ተቋማት በመላክ በማስመጣት በማምረትና በሌሎቹም ሥራዎች ከ5 ቢሊዮን ብር በላይ ሲያንቀሳቅሱ በግንባታ ላይ ደግሞ ከ3 ነጥብ 3 ቢሊየን ብር በላይ ወጪ አድርገዋል።</p>

<p>በሁሉም የንግድ ዘርፎች ከፍተኛ መዋዕለ ንዋይ ያፈሰሱት የንግድ ተቋማቱ ከ1 ቢሊዮን ብር በላይ የሚሆነውን ገንዘብ የወሰዱት ከኢትዮጵያ ንግድ ባንክ ነው።</p>

<p>የሕወሐት ፖሊት ቢሮ አባላት ከሆኑት መካከል አቶ ስብሀት ነጋ፣ አርከበ ዕቁባይ፣ ቴዎድሮስ ሀጎስ፣ አባዲዘሙ፣ በሕወሀት የንግድ ድርጅቶች ውስጥ የተለያየ መጠን ያለው የአክሲዎን ድርሻ እንዳላቸው መፅሐፉ አመልክቷል።</p>

<p>በካፒታል መጠናቸው ከፍተኛ ከሚባሉ የሕወሐት ድርጅቶች መካከል ትካል አግሪ ምትካል ትግራይ ከ750 ሚሊዮን ብር በላይ፣ አልመዳ ጨርቃ ጨርቅ ከ486 ሚሊዮን ብር በላይ፣ መሰቦ የሕንፃ መሣሪያዎች ማኅበር ከ103 ሚሊዮን በላይ ፣ አዲስ መድሀኒት ፋብሪካ ከ169 ቢሊዮን ብር በላይ፣ ዋልታ ኢንፎርሜሽን ማዕከል ከ100 ሚሊዮን ብር በላይ እንደሚያንቀሳቅሱ ተገልጿል።</p>

<p>ባንፃሩ የብአዴን የኦህዴድና የደኢህዴግ ካፒታል ከሕወሀት ጋር ሲነፃፀር እዚህ ግባ የሚባል እንዳልሆነ መፅሀፉ ይገልፃል።</p>

<p>በአሁኑ ጊዜ ከ50 በላይ የሕወሐት 5 የብአዴን፣ 7 የኦህዴድና 1 የደአህዴግ የንግድ ተቋማት እንዳሉም ያብራራል።</p>


<p class="align-center"><a href="/Gazettas/AddisZena/info/AddisZena.sera.html">ከአዲስ ዜና ሐምሌ 28 ቀን 1996</a></p>

</body>
</html>	
