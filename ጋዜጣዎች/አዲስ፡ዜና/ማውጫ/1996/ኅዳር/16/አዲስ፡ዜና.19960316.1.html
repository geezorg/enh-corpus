<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ድምጻዊና ኮሜዲያን ተስፋዬ ካሳ አረፈ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ድምጻዊና ኮሜዲያን ተስፋዬ ካሳ አረፈ</h2>


<p>በተወዳጅ ቀልዶቹ የሚታወቀው ኮሜድያን ተስፋዬ ካሳ ሰኞ ማለዳ ከዚህ አለም በሞት ተለይቷል። ተስፋዬ ከቅርብ ጊዜ ወዲህ በህክምና ክትትል ውስጥ እንዳለ ሲነገር ቢቆይም በህዝብ ህሊና ውስጥ የተከላቸውን ስራዎችና በሁለት ካሴት ያስቀረፃቸውን ሥራዎቹን ለአድናቂዎቹ በመተው ለዘለዓለሙ አሸልቧል።</p>

<p>ተስፋዬ ካሳ በቅርብ ዓመታት ወጥተው ከታዩ ኮሚድያን አንዱና ዋነኛው ሲሆን "ፈጠራ የማይልቅበት" በመባል በብዙ ህዝብ ዘንድ ተወዳጅነት ያተረፈ እና ቀልዶቹም በአብዛኛው የላይኛውና የታችኛው የህብረተሰቡ ክፍሎች አኗኗርን የሚዳስሱ በመሆናቸው ይታወቃሉ። ከዚህ በተጨማሪም ተስፋዬ ካሳ በክራር አጨዋወቱ በጣም የሚደነቅ ከመሆኑ ጋር ተያይዞ ከታመነ መኮንን ጋር በጋራ ባወጡት የሙዚቃ አልበማቸው ውስጥ የአንጋፋውን ክራር ተጫዋች ካሳ ተሰማን ሥራዎች በመጫወት ጥልቅ የሙዚቃ ተሰጥኦ እንዳለው ያሳየ ባለሙያ ነበር። ሁለት የሙዚቃ አልበሞችና ሁለት የጭውውት አልበሞቹን ለህዝብ ያበረከተው ተስፋዬ በተለያዩ መድረኮች በመገኘት በርካታ ሥራዎችን የሠራ ሲሆን በተለይም በሜጋ አምፊ ቴአትር በሚቀርቡ ዝግጅቶች ላይ ዋነኛው ኮሜድያን እንደነበር ይታወቃል። በቅርቡም "ዛሚ ፕሮሞሽን" ባዘጋጀው ልዩ የአዲስ ዓመት ዝግጅት ላይ የተመረጡ ሥራዎቹን ማቅረቡ የሚታወስ ነው።</p>

<p>ተስፋዬ ካሳ የሚያነሳቸው ቀልዶች ከማህበረሰቡ የዕለት ተዕለት የህይወት ገጠመኝ የሚመዘዙ በመሆናቸው የአብዛኛውን ህዝብ ቀልብና ጆሮ ለማግኘት እንዳልከበደው ይነገርለታል። የሁለት ልጆች አባት የሆነው ተስፋዬ ካሳ "ብዙ መሥራት እየቻለ ባጭሩ የተቀጨ" ሲሉ ጓደኞቹ ለዝግጅት ክፍላችን ገልፀውልናል። </p>


<p class="align-center"><a href="/Gazettas/AddisZena/info/AddisZena.sera.html">ከአዲስ ዜና ህዳር 16 ቀን 1996</a></p>

</body>
</html>	














