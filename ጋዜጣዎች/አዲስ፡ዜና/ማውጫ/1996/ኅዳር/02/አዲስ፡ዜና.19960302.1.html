<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የዩኒቨርሲቲ ተማሪዎች ጥያቄዎችን ለጠ/ሚኒስትር ጽ/ቤት አቀረቡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የዩኒቨርሲቲ ተማሪዎች ጥያቄዎችን ለጠ/ሚኒስትር ጽ/ቤት አቀረቡ</h2>


<p>የአዲስ አበባ ዩኒቨርሲቲ ተማሪዎች ከውጪ መጋራት ጋር በተያያዘ ያነሷቸውን የተቃውሞ ጥያቄዎች ለፓርላማ፣ ለጠቅላይ ሚኒስትር ጽ/ቤት እና ለትምህርት ሚኒስቴር በደብዳቤ ማቅረባቸውን የዩኒቨርስቲው የተማሪዎች ህብረት ፕሬዚዳንት ገለፀ።</p>

<p>ፕሬዚዳንቱ ተማሪ መንግሥቱ ዓለማየሁ ትናንት ለአዲስ ዜና ጋዜጣ እንደገለፀው የአዲስ አበባ ዩኒቨርሲቲ ተማሪዎች ወጪ መጋራትን አስመልክቶ በመቃወም ያነሷቸውን ጥያቄዎች በአራት ነጥብ በማጠቃለል አቅርበዋል።</p>

<p>እንደ ተማሪ መንግሥቱ ገለፃ ያነሷቸው ጥያቄዎች "እኛ ከ1995 ዓ.ም በፊት ወደ ዩኒቨርሲቲው ስንገባ የፈረምነው ውል ስላልነበረን አሁን ወጪን እንድንጋራ መመሪያ መተላለፉ አግባብነት የሌለው ስለሆነ መመሪያውም ህገ መንግሥቱን ጥሷል፤ የፈረምነው ኮንትራት የለም፣ ህግ ወደ ኋላ ተመልሶ አይሠራምና አይመለከተንም፣ እንዲሁም በ1993 ዓ.ም የሌላ ዩኒቨርሲቲና ኮሌጆችን ያልተመለከተ የአንድ ዓመት ቅጣት ተማሪዎቹን በመቅጣቱ ከዚህ ወጪን መጋራት ማምለጥ የሚችሉ ተማሪዎችንም እንዲነካ ያደረገ በመሆኑ ከዚህ አንፃር እንደገና መታየት አለበት የሚሉ ናቸው።"</p>

<p>ባለፈው ጥቅምት 21/1996 ዓ.ም የተዘጋጀውንም ስብሰባ ያዘጋጀው የተማሪዎች ህብረት ነው የሚለው ተማሪ መንግሥቱ ይህንን ስብሰባ ያዘጋጀነው የተማሪውን አቋም ለማወቅ ነው ብሏል።</p>

<p>በመሆኑም የተማሪውን አቋም ለማወቅ ባደረግነው ጥረት የተማሪው አቋም አዲስ ሳይሆን ህብረቱ ከአስተዳደሩ ጋር ባደረጋቸው ውይይቶች ያነሳቸው ጥያቄዎች ናቸው በማለት ተናግሯል።</p>

<p>ይሁንና የዩኒቨርስቲው አስተዳደር ያነሳናቸውን ጥያቄዎች መመለስ አልቻለም የሚለው ተማሪ መንግሥቱ፣ ፕሮፈሰር እንድርያስ ወጪን መጋራት አስመልክቶ ለመገናኛ ብዙኃን የሰጡት አስተያየት ትክክል አይደለም በማለት ተናግሯል። ወደፊትም ጉዳዩን አስመልክቶ ከተማሪዎች ጋር ተከታታይ የሆነ ውይይት እንደርጋለን ብለን እንጠብቃለን በማለት የህብረቱ ፕሬዚዳንት ገልጿል።</p>


<p class="align-center"><a href="/Gazettas/AddisZena/info/AddisZena.sera.html">ከአዲስ ዜና ህዳር 2 ቀን 1996</a></p>

</body>
</html>	














