<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"ከኤርትራ ጋር እንደራደር ማለት የፖሊሲን ለውጥ አያመለክትም" ፕ/ር ክንፈ አብርሃ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">"ከኤርትራ ጋር እንደራደር ማለት የፖሊሲን ለውጥ አያመለክትም" ፕ/ር ክንፈ አብርሃ</h2>


<p>ኢትዮጵያ ከኤርትራ ጋር ሁሉን አቀፍ ውይይት እናድርግ ማለቷ በቅርቡ ያወጣችውን የውጭ ጉዳይ ፖሊሲ መርሆዎችና ሰነድ የሚፃረር እንዳልሆነ ፕ/ር ክንፈ አብርሃ ገለፁ።</p>

<p>የኢትዮጵያ ዓለም አቀፍ የሠላምና ልማት ተቋም ፕሬዚዳንት ፕ/ር ክንፈ አብርሃ ለአዲስ ዜና እንደገለፁት ከኤርትራ ጋር ተቀራርቦ መነጋገር ችግሩን ለመፍታት ጥሩ አማራጭ መሆኑን ጠቁመው በማንኛውም አገር የውጭ ፖሊሲ እንደየሁኔታው የሚስማማ ፖሊሲ መንደፍ አስፈላጊ በመሆኑ ኢትዮጵያም ከኤርትራ ጋር ተቀራርባ ለመነጋገር ብትፈልግ የተለየ ነገር እንዳልሆነ ተናግረዋል። የወጣውም ሰነድ ቢሆን አቅጣጫ አመላካች እንጂ የዓለም አቀፍና የአካባቢያዊ ሁኔታዎች ሲቀየሩ የማይቀየር አይደለም ብለዋል። ኤርትራን ወደ ድርድር ማምጣት የሚቻለው በምን መንገድ ነው ተብለው ለተጠየቁት ሲመልሱ ጥሩ አማራጭ የሚሆነው የተናጠል ዲፕሎማሲ በቅድሚያ ማድረግና አስፈላጊ ከሆነም ሁለቱን መንግሥታት በተለያየ ደረጃ በማቀራረብ መፈፀም ይችላል ብለዋል። </p>

<p>ኢትዮጵያ የድንበር ኮሚሽኑን ውሳኔ ለመቀበሏ የዓለም አቀፉን ሕግ መፃረሯን አያመለክትም? ተብሎ ለተጠየቁትም ስህተት የሠራው የድንበር ኮሚሽኑ እንጂ የኢትዮጵይ መንግሥት አይደለም በማለት መልሰው ኮሚሽኑ ፈፅሟቸዋል ያሏቸውን ስህተቶች በዝርዝር አስረድተዋል። እንደ ፕሮፌሰሩ ገለፃ በአልጀርሱ ስምምነት መሠረት ኮሚሽኑ የቅኝ ግዛት ውሎችን ዓለም አቀፍ ሕጎችን ከቅኝ ቅዛት በፊት ቦታውን ማን ያስተዳድር ነበር የሚሉትን እንዲያይና ዘላቂ ሰላም እንዲያመጣ ኃላፊነት ቢሰጠውም የቅኝ ግዛትና አለም አቀፍ ሕጎችን ከሞላ ጐደል ብቻ አይቶ ውሳኔ መስጠቱ ትክክል አይደለም።</p>

<p>ኮሚሽኑ በአልጀርሱ ስምምነት መሠረት ዘላቂ ሠላምን የማምጣትና የማረጋገጥ ኃላፊነት ቢሰጠውም ይህን ሳይፈፅም መቅረቱንና ፕ/ር ክንፈ ጠቁመዋል።</p>

<p>ሁለቱ አገሮች ወደ ጦርነት የሚሄዱበት ሁኔታ አይታየም ያሉት ፕሬዚዳንቱ እንኳንስ ከ3 ዓመት ማገገም በኋላ ቀርቶ የዛሬ 100 ዓመትም መዋጋት አይገባቸው ብለዋል።</p>

<p>ጦርነት ቢጀመር በሁለቱም አገሮች ላይ ውስጣዊና ውጫዊ ችግሮች ሊነሱ እንደሚችሉ ያልሸሸጉት ፕሬዚዳንቱ ሁለቱ አገሮች ወደ ጦርነት እንዳያመሩ አስፈላጊውን ጥረት መደረግ እንዳለበት ጠቁመዋል።</p>

<p>በተያያዘ ዜናም በሶማሊያ እየተደረገ ባለው የሠላም ድርድር አንዳንድ የሶማሊያ አንጃዎች ኢትዮጵያ የሚከሷት በህብረት ማዕከላዊ መንግሥት ለመመስረት ስለማይፈልጉና ማዕከላዊ መንግሥት ከተመሠረተ አሁን የሚያገኙት ጥቅም እንደሚቋረጥባቸው በመስጋት ነው ሲሉ አጠቃልለዋል።</p>


<p class="align-center"><a href="/Gazettas/AddisZena/info/AddisZena.sera.html">ከአዲስ ዜና ህዳር 2 ቀን 1996</a></p>

</body>
</html>	














