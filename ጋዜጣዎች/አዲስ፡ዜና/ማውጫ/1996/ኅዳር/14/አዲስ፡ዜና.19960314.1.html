<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያ መግለጫና አቋም ጦርነት እንደማወጅ እንቆጥረዋለን</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኢትዮጵያ መግለጫና አቋም ጦርነት እንደማወጅ እንቆጥረዋለን</h2>


<p>ኢትዮጵያ በየጊዜው የምታወጣውን መግለጫና አቋም ጦርነት እንደማወጅ እንቆጥረዋለን ሲሉ የኤርትራ የውጭ ጉዳይ ሚ/ር አሊ ሰይድ አብደላ ለንደን ለሚገኘው አልሻርክ አል አውሳት ጋዜጣ ገለፁ።</p>

<p>"ጠ/ሚ/ር መለስ ዜናዊ የድንበር ኮሚሽን ውሳኔ አስገዳጅ ያልሆነና ኃላፊነት የጎደለው ነው" ያሉትን ኤርትራ እንደ ጦርነት አዋጅ አድርጋ ትተረጉመዋለች የሚሉት የውጭ ጉዳይ ሚኒስትር በቅርቡ አቶ መለስ "ባድመ በእጃችን ናት እናም የመጀመሪያውን ጥይት አንተኩስም" ማለታቸው ጠብ አጫሪነታቸውንና የዓለም አቀፉን ሕግ ማጣጣላቸውን ያመለክታል ብለዋል።</p>

<p>የጦርነቱ መጀመርና አለመጀመር የሚወሰነው በዓለም አቀፉ ህብረተሰብ አያያዝ ነው የሚሉት ሚኒስትር አብደላ፣ የዓለም አቀፉ ህብረተሰብ ጦርነት ከመፈንዳቱ በፊት ጣልቃ ካልገባ በሁለቱም ወገኖች ላይ የሚደርሰው እልቂት እጅግ የከፋ ይሆናል ሲሉ አስጠንቅቀዋል።</p>

<p>ኢትዮጵያ የዓለም አቀፉን ህግ መጣሷን ለማስረዳት በተለያዩ አገሮች በመዞር ቅስቀሳ ሲያደርጉ መሰናበታቸውን የጠቀሱት ሚኒስትሩ በጉዞአቸውም የዓለም አቀፉን ህብረተሰብ ድጋፍ ማግኘታቸውን በእርግጠኝነት ተናግረዋል።</p>

<p>የብሪታኒያን አቋም ሲገልፁ "ብሪታኒያ በኢትዮጵያ ላይ ማዕቀብ እንደማትጥል ስትገልፅ ብትቆይም ከኤርትራ ልዑካን ጋር ከተገናኙ በኋላ ግን አቋማቸውን እየቀየሩ መምጣታቸውን ተረድተናል። የብሪታኒያ ባለስልጣኖች የተናጠል እርምጃ እንዳማይወሰዱ ቢገልፁም ኢትዮጵያ በዚህ አቋሟ ከቀጠለች ግን በተባበሩት መንግሥታት ስር በመሆን ማዕቀብ እስከመጣል የሚያደርስ እርምጃ እንደሚወስድ አረጋግጠውልናል ብለዋል።</p>

<p>ማዕቅብ መጣል መሬታችሁን መልሳችሁ እንድታገኙ ያደጋችኋል? ተብለው ሲጠየቁ "ማዕቀብ መጣል በሌሎች አካባቢዎች ላይሰራ ይችላል በኢትዮጵያ ግን በጣም ይሰራል ምክንያቱም ኢትዮጵያ የቆመችው በምዕራባዊያን በተለይም በአውሮፓ እርዳታ ነው ለዚህም ነው አውሮፓውያንን ግፊት እንዲያደርጉ እየጠየቅን ያለነው" የሚል መልስ ሰጥተዋል።</p>

<p>በቅርቡ የድንበር ኮሚሽኑ ኤርትራንና ኢትዮጵያን ጠርቶ የኢትዮጵያን ወገን ብቻ የተለያዩ ጥያቄዎችን መጠየቁን ያስታወሱት ሚስተር አብደላ ኮሚሽኑም ለዓለም አቀፉ የድንበር ውሳኔ ኢትዮጵያ መገዛት እንዳለባት የመጨረሻ ማስጠንቀቂያ ሰጥቷታል ብለዋል። ኮሚሽኑም ኢትዮጵያን ማስገደድ ካልቻለ ለተባበሩት መንግሥታት ድርጅት ሪፖርት ያቀርባል ይህም ማዕቀብ ከመጣሉ በፊት የሚታይ አንድ አዎንታዊ እርምጃ ነው ማለታቸውን ጋዜጣው ዘግቧል።</p>

<p>ሚስተር አብደላ የኤርትራ ጦር ወደ ኢትዮጵያ ድንበር አለመጠጋቱን ገልጸው የኢትዮጵያ ሚሊሺያና ሰራዊቱ በአካባቢው ትንኮሳ እያካሄደና የንግድ መኪናዎችን እየዘረፈ እንደሚገኝ አብራርተዋል። ለምን ኤርትራ አምባሳደሯን ከአፍሪካ ህብረት እንዳስወጣች ሲናገሩም "የአፍሪካ ህብረት የአልጀርሱ የሰላም ስምምነት አካል ቢሆንም ምንም አይነት አቋም ባለመወሰዱ ተቃውሞአችንን ለማሰማት ያደረግነው ነው የሚገርመው የአውሮፓ ህብረት, ተመድና የፀጥታው ም/ቤት ኢትዮጵያ የኮሚሽኑን ውሳኔ እንድታከብር ሲጠይቁ የአፍሪካ ህብረት ግን ቆሞ መመልከትን መርጧል ብለዋል።</p>

<p>ከተወሰኑ ወራት በፊቲ የታሰሩት የኤርትራ ከፍተኛ መንግሥት ባለሥልጣናት በጦርነቱ ወቅት ለኢትዮጵያ መረጃ ያቀበሉ ከሀዲዎች ናቸው የሚሉት ሚኒስትሩ የታሰሩት ቡድኖች የኢትዮጵያን ጥቃት ለመመከት በሚስጢር የተያዘውን መረጃ ለኢትዮጵያ በመስጠት አስውግተውናል ማለታቸው ተዘግቧል።</p>

<p>ከአሜሪካ ጋር ስላላቸው ግንኙነት አምባሳደሩ ሲገልፁ "አሜሪካኖች በመጀመሪያ ሽብርተኝነትን በሚዋጋው የጥምረት ኃይል ውስጥ እንዳለንበት ገልፀውልን ከዚያም ከጥምረቱ እንደሌለንበት ዳግም ገለፁልን። ከአሜሪካ ጋር ያለን ግንኙነት ጥሩ ቢሆንም አንዳንድ ባለስልጣናት ከጥምረቱ እንዳለን ሌሎች ደግሞ እንደሌለንበት ይገልፁልናል እና ከህብረቱ ገባን አልገባን ችግራችን አይደለ" ብለዋል።</p>

<p>ኢትዮጵያ, ሱዳንና የመን የኤርትራን መንግሥት ለመገልበጥ እያሴሩ እንደሚገኙ የሱዳንን የውጭ ጉዳይ ሚኒስትር በአንድ ወቅት ተናገሩ ያሉትን በመጥቀስ ገልፀዋል።</p>


<p class="align-center"><a href="/Gazettas/AddisZena/info/AddisZena.sera.html">ከአዲስ ዜና ታህሳስ 14 ቀን 1996</a></p>

</body>
</html>	














