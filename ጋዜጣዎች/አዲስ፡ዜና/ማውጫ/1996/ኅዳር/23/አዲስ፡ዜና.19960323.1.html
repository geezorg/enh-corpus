<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ፍትህ ሚኒስቴር የኢነጋማን አመራር አገደ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ፍትህ ሚኒስቴር የኢነጋማን አመራር አገደ</h2>


<p>የኢትዮጵያ ነፃ ፕሬስ ጋዜጠኞች ማህበር (ኢነጋማ) አመራር ህዳር 1 ቀን 1996 ዓ.ም ባደረገው አስቸኳይ ጉባኤ የተገኙት የአመራር አባላት የፍትህ ሚኒስትር ስልጣንን በመጋፋት በተከታታይ የተሰጡ ትዕዛዞችን ለመፈፀም ፈቃደኛ ባለመሆናቸው ከአመራር አባልነታቸው መታገዳቸውን መ/ቤቱ ትናንት ለኢነጋማ በላከው ደብዳቤ አስታወቀ።</p>

<p>ፍትህ ሚኒስቴር በቁጥር 11/2155 ሠ 49 ለኢነጋማ በላከው ደብዳቤ ቀደም ሲል ማህበሩ የተጣለበትን ግዴታ ባለመወጣቱ ከጥቅምት 30 ቀን 1996 ዓ.ም ጀምሮ መታገዱን አስታውሶ ጠቅላላ ጉባኤው ኦዲተሩን እንዲሰይምና በማህበሩ አመራር እና በአባላቱ መካከል በሚታዩ ችግሮች ዙሪያ ህዳር 5 ቀን 1996 ዓ.ም እንዲነጋገር ትዕዛዝ መሰጠቱን ጠቅሷል።</p>

<p>አራት አባላት የሚገኙበት የማህበሩ የሥራ አስፈፃሚ ኮሚቴ ህዳር 1 ቀን 1996 ባካሄደው ስብሰባ በትዕዛዝ በመጣ አጀንዳ ላይ ባካሄደው ስብሰአ በትዕዛዝ በመጣ አጀንዳ ላይ መነጋገር ስለማይገባው ስብሰባው እንደተሰረዘ የጠቀሰው ፍትህ ሚኒስቴር ህዳር 19 ቀን 1996 ዓ.ም በተጠራው የማህበሩ ጠቅላላ ጉባኤ ላይ የፍትህ ሚኒስቴር የማህበራት ጽ/ቤት ኅላፊ ወደ ስብሰባው እንዲገቡ ያቀረቡት ጥያቄ በማህብሩ አመራር አባላት ተቀባይነት አላገኘም ብሏል።</p>

<p>ፍትህ ሚኒስቴር የኢነጋማ ሥራ አመራር አባላት ህዳር 5 ቀን ፍ1996 ዓ.ም ሊካሄድ የነበረውን ጠቅላላ ጉባኤ በትኗል፤ ከተቆጣጣሪው መ/ቤት የሚሰጠውን ትዕዛዝ አልፈፀመም፣ በጠቅላላ ጉባኤ ሊስየም የሚገባውን ኦዲተር ራሱ መርጦ ሥራ አስጅምሯል፤ካለ በሁዋላ የማህበሩ ሰራ አመራር፤ህዳር 1 ቀን 1996 ባካሄደው ስብሰባ ባደረገው አስቸኳይ ስብሰባ የተገኙት አቶ ታዬ በላቸው፣ አቶ ታምሩ ገዳ አቶ ሲሳይ አጌና አቶ ሀብታሙ አሰፋና አቶ ክፍሌ ሙላት ከህዳር 22 ቀን 1996 ዓ.ም ጀምሮ ከአመራር አባልነታቸው መታገዳቸውን አስታውቋል።</p>

<p>በመጨረሻም ስማቸው የተዘረዘረው ግለሰቦች የማህበሩ ውክልና የሌላቸው በመሆኑ ከማህበሩ ጉዳይ ጋር በተያያዘ እንቅስቃሴ ሲያደርጉ ቢገኙ በሚመለከታቸው መንግሥታዊ አካላት ተገቢውን እርምጃ እንዲወስዱ የደብዳቤው ግልባጭ መተላለፉን ገልጿል።</p>


<p class="align-center"><a href="/Gazettas/AddisZena/info/AddisZena.sera.html">ከአዲስ ዜና ህዳር 23 ቀን 1996</a></p>

</body>
</html>	














