<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አይ ኤም ኤፍ ኢትዮጵያ ተጨማሪ ብድር እንዳትበደር ጠየቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">አይ ኤም ኤፍ ኢትዮጵያ ተጨማሪ ብድር እንዳትበደር ጠየቀ</h2>


<p>ኢትዮጵያ ለምግብ ዋስትናም ሆነ ለድህነት ቅነሣ ፕሮግራም ማስፈፀሚያ ተጨማሪ ብድር እንዳትበደር የአለማቀፉ የገንዘብ ድርጅት (አይ.ኤም.ኤፍ) ጠየቀ።</p>

<p>ከትናንት በስቲያና ትናንትና በአፍሪካ ህብረት አዳራሽ አዲሱን የምግብ ዋስትና መርሀ ግብር ዓመታዊ ትግበራ ለመገምገም በተጠራ ስብሰባ ላይ የአይ ኤም ኤፍ ተወካይ እንደገለፁት ኢትዮጵያ ለምግብ ዋስትናም ይሁን ለድህነት ቀነሳ የሚያሰልጋትን 26 ቢሊዮን ብር ለማሟላት ከውጭ አገርም ይሁን ከአገር ውስጥ መበደር የለባትም። ምክንያቱን ሲገልፁም ኢትዮጵያ አሁን የተበደረችው ገንዘብ እጅግ ብዙ በመሆኑ ተጨማሪ ብድር ተበድራ ለመክፈል አትችልም፤ ከአገር ውስጥ የተበደረችውም ከዓመታዊ ገቢዋ 35 በመቶውን የሚሸፍን በመሆኑ ተጨማሪ ብድር መጠየቅ አይገባትም የሚል ነው። ይህን መርሀ ግብር ለማሟላት በአገር ውስጥና በውጭ እርዳታ ላይ ብቻ መተማመን እንደሚኖርባት ድርጅቱ አሳስቧል። ከአገር ውስጥ ገንዘብ ማሰባሰእብ ባለሥልጣኖቹ ተጨማሪ ገቢ ለማግኘት ለሚያደርጉት ጥረት ያግዛል፣ የአገር ውስጥ የገንዘብ ተቋማትን ያሳትፋል፣ የግሉን ኢኮኖሚም ያሳትፋል የሚለው ሪፖርት ይህ አካሄድ በራስ መተማመንንም እንደሚፈጥር ገልጿል። </p>

<p>በመጀመሪያዎቹ 5 ዓመታት የገንዘብ እርዳታ አስፈላጊ መሆኑን የጠቆመው ድርጅት ቃል የሚገቡት እርዳታዎችም ተጨባጭና የወደፊቱን የሚያዩ እንዲሆኑ መክሯል።</p>

<p>በተያያዘ ዜናም የአሜሪካ መንግሥት እንደገለፀው የኢኮኖሚ እድገት በግብርና ላይ ብቻ ተመስርቶ የሚመጣ ባለመሆኑ የግል ባለሀብቶች የሚመሩት የኢንዱስትሪ ልማት ለኢትዮጵያ አስፈላጊ ነው።</p>

<p>የአሜሪካ መንግሥት በሰፈራ ቦታዎች ለሚገኙ ሰፋሪዎች የምግብ እርዳታ መስጠቱን እንደሚያቆም ጠቁሞ በጤና፣ በንጽህና፣ በትምህርትና በእርሻ ላይ ያሉ ችግሮችን ለመቅረፍ ተሳትፎ ለማድረግ እያሰበ መሆኑም ገልጿል።</p>

<p>በተያያዘ ዜና ሰሞኑን አዲስ አበባ በፍተሻ ስትታመስ ሰንብታለች። ለምግብ ዋስትናው ውይይት ለመጡት የተለያዩ ድርጅቶች ተወካዮች ጥበቃ ይሁን በሌላ ጉዳይ የከተማዋ የፀጥታ ቁጥጥር ከመቼውም ጊዜ በበለጠ ተጠናክሮ ቀጥሏል።</p>


<p class="align-center"><a href="/Gazettas/AddisZena/info/AddisZena.sera.html">ከአዲስ ዜና ህዳር 23 ቀን 1996</a></p>

</body>
</html>	














