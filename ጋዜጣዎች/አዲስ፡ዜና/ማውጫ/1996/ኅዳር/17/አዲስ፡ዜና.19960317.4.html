<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ጋዳፊ የኢትዮ-ኤርትራን የሰላም ድርድር እንዲያስጀምሩ ተጠየቁ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ጋዳፊ የኢትዮ-ኤርትራን የሰላም ድርድር እንዲያስጀምሩ ተጠየቁ</h2>


<p>የሊቢያው መሪ ኮሎኔል ሙአመር ጋዳፊ ኢትዮ-ኤርትራ የሰላም ድርድርን እንዲያስጀምሩ ጥሪ ቀረበላቸው።</p>

<p>የሁለቱን አገሮች የሰላም ውይይት ለማስጀመር ታላቅ ሚና መጫወት ይችላሉ የተባሉት ኮሎኔል ጋዳፊ ከኤርትራው ፕሬዚዳንት ኢሳያስ አፈወርቂና ከጠ/ሚኒስትር መለስ ዜናዊ ጋር ጥሩ የሆነ ግንኙነት እንዳላቸው ከሰላም ድርድሩ ጋር በተያያዘ ቅርበት ያላቸው ዲፕሎማቶች ለተባበሩት መንግሥታት የዜና ወኪል (ኢሪን) ገልፀዋል።</p>

<p>ጋዳፊ ባለፈው ዓመት ከአቶ መለስና ከአቶ ኢሳያስ ጋር መነጋገራቸውን ያስታወሰው የዜና ወኪሉ ባለፈው ሳምንት ደግሞ የሞዛቢኩ ፕሬዚዳንትና የወቅቱ የአፍሪካ ህብረት ሊ/መንበር ከኮሎኔል ጋዳፊ ጋር መገናኘታቸውን ገልጿል። በትሪፖሊ በተደረገው ውይይትም ኢሳያስ እንደነበሩበት ተገልጿል።</p>

<p>እንዲሁም የድንበር ኮሚሽኑ ባለፈው ሳምንት የኢትዮጵያንና የኤርትራን ተወካዮች በሔግ አግኝቶ በሰላም ድርድሩ መቆም ላይ አወያይቷቸዋል። የውይይቱን ይዘትም ለተባበሩት መንግሥታት ዋና ፀሐፊ፣ ሚ/ር ኮፊ አናን ሪፖርት እንደሚያቀርብ ተገልጿል። ቅርበት ያላቸው ወገኖች እንዳሉት ግን ውይይቱ ያን ያክል ተስፋ አላገኘም።</p>

<p>የተባበሩት መንግሥታት የሰላም ልዑክና የአፍሪካ ህብረት ባለሥልጣናት ኤርትራ አምባሳደሯን ከአፍሪካ ህብረት በማስወጧቷ ላይ ተነጋግረዋል። በውይይቱም ወቅት የተመድ ልዑክ ሌጉዌላ ጆሴፍ ሌግዌላ፣ የአፍሪካ ህብረት ዋና ፀሐፊ አልፋ ዑመር ኮናሬና ፕሬዚዳንት ቺሳኖ ተገኝተዋል። </p>

<p>ኢሪን ኮሎኔል ጋዳፊ ሁለቱንም አገሮች ለማደራደር ፈቃዳቸውን ይግለፅ አይግለፁ ያለው ነገር የለም</p>


<p class="align-center"><a href="/Gazettas/AddisZena/info/AddisZena.sera.html">ከአዲስ ዜና ህዳር 17 ቀን 1996</a></p>

</body>
</html>	














