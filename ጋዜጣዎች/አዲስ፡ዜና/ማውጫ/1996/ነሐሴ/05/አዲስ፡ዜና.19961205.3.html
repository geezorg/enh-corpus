<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የትግራይ ም/ቤት መሬት ለሱዳን መሰጠቱን እንደማያውቅ ገለፀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የትግራይ ም/ቤት መሬት ለሱዳን መሰጠቱን እንደማያውቅ ገለፀ</h2>


<p>በሁመራ አካባቢ የሚገኙ ቦታዎች ለሱዳን ተሰጥተዋል መባሉን እንደማያውቅ የትግራይ ክልላዊ መንግስት ምክር ቤት ገለፀ።</p>

<p>ምክር ቤቱ ለአዲስ ዜና እንደገለፀው ምንም እንኳ አካባቢው በትግራይ ክልል ውስጥ ቢገኝም የድንበርን ጉዳይ አስመልክቶ ውሳኔ መስጠት የሚገባው የፌዴራል መንግሥቱ መሆኑን ጠቅሶ እስካሁን ድረስ ግን የክልሉ መሬት ተቆርሶ ለሱዳን መንግሥት መሰጠቱ እንደማያውቅ አስታውቋል።</p>

<p>«እንዲህ ዓይነት ሁኔታዎች ሲፈጠሩ በአገር አቀፍ ደረጃ ኮሚሽን ተቋቁሞ ውሳኔ ላይ ይሰጣል እንጂ ዝም ብሎ መሬት እየተቆረሰ የሚሰጥበት ሁኔታ የለም» የሚለው ምክር ቤቱ ሰሞኑን ለሱዳን መንግሥት መሬት ተሰጥቷል እየተባለ የሚወራው ወሬ ሀሰት ነው ብሏል።</p>

<p>በመሬቱ ዙሪያ የፌዴራሉ መንግሥት የያዘውን ጉዳይ እንደማያውቅ ጠቁሟል።</p>

<p>ከሱዳን መንግሥትና ከአዋሳኝ ክልሎች የተውጣጣ የጋር የድንበር ኮሚሽን መኖሩን ያወሳው ምክር ቤት፣ የኮሚሽኑ ሥራም ከፀጥታና ከንግድ እንቅስቃሴ ጋር የተያያዙ ጉዳዮችን ብቻ እንደሚያጠን ጠቁሟል።</p>

<p>በተያያዘ ዜናም የአማራ ክልላዊ መንግስት ለሱዳን የተባለው መሬት በአዲሱ አከላለል ወደ ትግራይ መሰጠቱን ጠቁሞ በጉዳዩ ላይ ምንም የሚያውቀው ነገር እንደሌለ አስረድቷል።</p>

<p>በሌላ ዜና ደግሞ ባለፈው ሳምንት በአዲስ አድማስ ጋዜጣ «መሬት ቆርሶ ለሱዳን ሊሰጥ ነው ሲባል በጣም ያሳስበኛል» በሚል ርዕስ ፕ/ር መስፍን ወልደማርያም መሬት ለሱዳን በእርግጠኝነት እንደተሰጠን እንደተናገሩ አድርገው ማቅረቡ ስህተት እንደሆነ ፕ/ር መስፍን ወልደማርያም ለአዲስ ዜና ገለፁ።</p>

<p>ፕ/ር መስፍን ለአዲስ አድማስ ጋዜጣ ምንም ዓይነት አስተያየት አለመሰጠታቸውን ገልጸው በጋዜጣው ውስጥ የማስተባበያ መልስ ለሰጠው የውጭ ጉዳይ ሚኒስቴር ከፍተኛ ባለሥልጣን ፕሮፌሰሩ እንደተናገሩ አድርጐ ጥያቄ ማቅረቡ ስህተት ነው ብለዋል። ቃለ ምልልስ የሰጡት ለተወሰኑ ጋዜጦች ብቻ መሆኑን የጠቆሙት ፕሮፌሰሩ የአዲስ አድማስ ጋዜጣ ግን እሳቸውን እንዳናገሩ አድርጐ ዜናው ማቅረቡ ትክክል አለመሆኑን ተናግረዋል።</p>




<p class="align-center"><a href="/Gazettas/AddisZena/info/AddisZena.sera.html">ከአዲስ ዜና ነሐሴ 05 ቀን 1996</a></p>

</body>
</html>	
