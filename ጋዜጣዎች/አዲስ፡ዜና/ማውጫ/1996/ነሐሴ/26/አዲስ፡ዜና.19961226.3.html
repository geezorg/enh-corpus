<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የታክሲ አሽከርካሪዎች የሥራ ማቆም አድማ እናደርጋለን ሲሉ አስጠነቀቁ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የታክሲ አሽከርካሪዎች የሥራ ማቆም አድማ እናደርጋለን ሲሉ አስጠነቀቁ</h2>


<p>በደንብ ቁጥር 5/1990 ዓ.ም መሰረት በላያችን ላይ የተቆለለው 40 ሚሊዮን ብር የፍሬ ቅጣት እንዲሰረዝ፣ ደንቡም እንዲሻሻል ስንል ለ6 ዓመት ያቀረብነው አቤቱታ ሰሚ ባለማግኘቱ ወደፊት የሥራ ማቆም አድማ እናደርጋለን ሲሉ የአዲስ አበባ ታክሲ አሽከርካሪዎች አስጠነቀቁ።</p>

<p>ዕሁድ ነሐሴ 23 ቀን 1996 ዓ.ም በአዲስ ከተማ ከፍተኛ ሁለተኛ ደረጃ ት/ቤት ቅጥር ግቢ ውስጥ የአዲስ አበባ ታክሲ አሽከርካሪዎች ማህበር በጠራው ስብሰባ ላይ እንደገለጸው፣በደንብ ቁጥር 5/1990 በደቡብ አፍሪካ የታክሲ አስተዳደር ላይ ተመስርቶ የተቀረጸ በመሆኑ ከሀገራችን ተጨባጭ ሁኔታ ጋር የማይጣጣም ነው። ስለሆነም መቀጫውም ደንቡም መሰረዝ አለበት። ይህንንም ደንቡ ተግባራዊ ከሆነበት ወቅት ጀምሮ አቤት ስንል ቆይትናል። በቅርቡም 22 ገፅ አቤቱታ ለጠቅላይ ሚኒስትር መለስ ዜናዊ አቅርበን 200 ሚሊዮን ብር የሚሆነውን የቅጣቱን ወለድ አስረዝናል። አሁንም ፍሬ ቅጣቱ እንዲሰረዝ እንጠይቃለን ብለዋል።</p>

<p>በተጨማሪም አዲስ በወጣው ደንብ ቁጥር 4/1996 መሰረት በትራፊክ ፖሊሶች በዘፈቀደ መንጃ ፍቃዳቸውን የተነጠቁ የታክሲ አሽከርካሪዎች እንዲመልስላቸው ሲሉ ባውጡት ባለ ዘጠኝ ነጥብ የአቋም መግለጫው ላይ ገልጸዋል።</p>

<p>በሹፌሮቹ ቅሬታ ላይ የአዲስ አበባ አስተዳደር የትራንስፖርትና መገናኛ ቢሮ የህዝብ ግንኙነት ኤክስፐርት አቶ አሰማ ክፍሌ ለዝግጅት ክፍሉ እንደገለጹት የወለድ ምህረቱ ከተደረገበት ነሐሴ አንድ ቀን እስከ ነሐሴ 25 ቀን 1996 ዓ.ም ድረስ 12 ሺህ አሽከርካሪዎች ዕዳቸው ከፍለዋል ብለዋል።</p>

<p>አቶ አሰማ ጨምረው እንደገለፁት ቢሮው አሰራሩን በኮምፒውተር እየታገዘ በመስራቱ በቀን ከ1 ሺህ እስከ 2 ሺ ከፋዮችን እያስተናገድን ነው ብለዋል።</p>

<p>85 በመቶ የሚሆኑት የታክሲ አሽከርካሪዎች ከ10 ጊዜ በላይ ክስ የላቸውም የሚሉት ኤክስፐርቱ፣ የከተማው አስተዳደር የወሰደው የምህረት እርምጃ አብዛኛውን የታክሲ አሽከርካሪ መሰረት ያደረገ ነው። ስለዚህ ዕዳው ሙሉ በሙሉ አይሰረዝም። ተደጋጋሚ አጥፊዎች ጥፋታቸውን እንደመብት እየቆጥሩ ነው አንከፍልም የሚሉት ብለዋል።</p>

<p>ደንብ ቁጥር 5/1990 ዓ.ም ተግባራዊ ከሆነ በኋላ ሰባት መቶ ሺህ የደንብ መተላለፍ ቅጣቶች ተመዝግበዋል። በከተማዋ ከ12 ሺህ ያላነሱ ታክሲዎችም አገልግሎት እየሰጡ መሆኑንም ለማወቅ ተችሏል።</p>


<p class="align-center"><a href="/Gazettas/AddisZena/info/AddisZena.sera.html">ከአዲስ ዜና ነሐሴ 26 ቀን 1996</a></p>

</body>
</html>	
