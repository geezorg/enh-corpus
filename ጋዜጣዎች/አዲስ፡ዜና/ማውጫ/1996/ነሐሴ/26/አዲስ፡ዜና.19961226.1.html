<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢህአዴግ ብዙ ባለሥልጣኖችን ሊያራግፍ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢህአዴግ ብዙ ባለሥልጣኞችን ሊያራግፍ ነው</h2>


<p>አሁን በመንግሥት ሥልጣን ላይ ያሉ ከፍተኛ ባለሥልጣኖች ከመጪው ምርጫ በኋላ በሚመሰረተው የኢህአዴግ መንግስት ውስጥ ቦታ እንደማይኖራቸው አንድ የትግራይ ከፍተኛ ባለሥልጣን ገለፁ።</p>

<p>ባለሥልጣኑ በቅርቡ የተደረገውን የኢህአዴግን የአባል ድርጅቶቹን ግምገማ ውጤት አስመልክተው ለአዲስ ዜና እንደገለፁት በአንዳንድ የሚኒስቴርና የክልል የስልጣን ቦታዎች ላይ የሚገኙ ከፍተኛ ባለሥልጣኖች ከሚቀጥለው ምርጫ በኋላ ከሥልጣናቸው ይነሳሉ። ለውጥ ከሚደረግባቸው ሚኒስቴሮች መከካል የጤና ጥበቃና የፌዴራል ጉዳዮች እንደሚገኙበት እኝሁ ባለሥልጣን ገልፀዋል።</p>

<p>አሁን በጤና ጥበቃ ሚኒስቴር ውስጥ በከፍተኛ የአመራር ስፍራ ላይ የሚገኙ ባለሥልጣን ከብአዴን ማዕከላዊ ኮሚቴ አባልነታቸው እንደሚነሱና በምትካቸውም በጊዜያዊነት ከትግራይ ክልል የጤና ቢሮ ኃላፊ መካከል አንዱ የህወሀት አባል እንደሚተኩ ይጠበቃል ብለዋል።</p>

<p>እንዲሁም በቅርቡ በጋምቤላና በሌሎች ክልሎች ለደረሱት ግጭቶች ተጠያቂ ናቸው የሚባሉት የፌዴራል ጉዳዮች ከፍተኛ ባለሥልጣን ከኃላፊነታቸው እንደሚነሱ ታውቋል።</p>

<p>እነዚህ ባለስልጣኖች አሁን ባላቸው ስልጣን ላይ እንዲቆዩና ለሚቀጥለው ምርጫ በኋላ ግን እንደማይቀጥሉ ከፓርቲው የውስጥ አባልት የተገኘ መረጃ ያመለክታል። ኢህአዴግ ይህን ማድረጉ ከምርጫው በፊት በእነዚህ ሰዎች የተነሳ ትችት እንዳይቀርብበት በመስጋት ነው ሲሉ አስተያየትቸው ሰጥተዋል።</p>

<p>ኢህአዴግ ከነሐሴ 1 እስከ 2/1996 ዓ.ም አጠቃላይ ግምገማ ማድረጉ የሚታወስ ሲሆን የስብሰባውን ውጤት በተመለከተ የግንባሩ የሕዝብ ግንኙነት ኃላፊ የሆኑት አቶ በረከት ስምኦን «ድርጅቱ የያዛቸውን እቅዶች ለማሳካት የሚችልና ውጤት የሚያመጣው ሰው ከሌላው ተለይቶ መታየት እንዳለበት፣ ለሕዝቡ የበላይነት የቆሙ፣ ህዝቡን በስፋት የሚያሳትፉ፣ የሕዝቡን ችግሮች አዳምጠው ለመፍትሔው ቁርጠኛ የሆኑ ሰዎች እየተበራከቱ ከዚህ ውጭ የሆኑት ደግሞ እየተለዩ የሚሄዱበት አሰራር ተግባራዊ መሆን መጀመሩን» በአብዮታዊ ዴሞክራሲ የነሐሴ 5/1996 እትም ላይ መግለፃቸው የሚታወስ ነው።</p>


<p class="align-center"><a href="/Gazettas/AddisZena/info/AddisZena.sera.html">ከአዲስ ዜና ነሐሴ 26 ቀን 1996</a></p>

</body>
</html>	
