<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«መለስ አይ ኤም ኤፍን ተጠቀሙበት እንጂ አልተጠቀመባቸውም» የኖቤል አሸናፊው ኢኮኖሚስት</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«መለስ አይ ኤም ኤፍን ተጠቀሙበት እንጂ አልተጠቀመባቸውም» የኖቤል አሸናፊው ኢኮኖሚስት</h2>


<p>ጠቅላይ ሚኒስትር መለስ ዜናዊ የአለማቀፉን የገንዘብ ድርጅትን (አይ ኤም ኤፍ) የአገራቸውን ጥቅም ለማስጠበቅ ተጠቀሙበት እንጂ አይ ኤም ኤፍ እየተጠቀመባቸው አይደለም ሲል የአለም ኖቤል ተሸላሚው ኢኮኒሚስት ገለፁ።</p>

<p>የኢትዮጵያ ውስብስብ ፖለቲካ በኢኮኖሚው ላይ ተጽእኖ እንዲያደርግ እፈራለሁ ሲሉ ሌላው ኢኮኖሚስት አክበር ሮማን ተናገሩ።</p>

<p>የእ.ኤ.አ 2001 የአለም ሎውሬት ጆሴፍ ስቲግሊትዝ ለአዲስ ዜና እንደገፁት ጠ/ሚኒስትሩ የአይ ኤም ኤፍን አንዳንድ ፖሊሲዎች እንዲያስፈፅሙ ጫና ቢደረግባቸውም እሳቸው ግን ለአገሪቱ የሚጠቅመውን ፖሊሲ ብቻ በመውሰድ በሌሎች ጉዳዮች ላይ ግን ያላቸውን ተቃውሞ ከመግለጽ ወደ ኋላ አላሉም ብለዋል።</p>

<p>በኢህአዴግ መካከል የተፈጠረ አለመግባባትና ህወሀት ለሁለት የተከፈለው ጠ/ሚኒስትሩ የአገሪቱን ሉአላዊነት በመጣስ ለውጪ ኃይሎች ተገዢ ሆነዋል በሚል ነው። እርስዎ ግን በመጽሐፍዎ ውስጥ ጠ/ሚኒስትሩ አይ ኤም ኤፍን ተቃውመው የወሰዱትን እርምጃ አድንቀው ጽፈዋል የጠ/ሚኒስትሩ የድሮ አቋም ዛሬም አለ ብለው ያስባሉ? ተብለው ለተጠየቁት ሲመልሱ «ዋናነጥብ የአይ ኤም ኤፍ ተቃዋሚና ደጋፊ መሆን አለመሆን ሳይሆን ጥሩ ጥሩ ፖሊሲዎችን መውሰድና የማይጠቅሙትን መቃወም ነው» ብለዋል። </p>

<p>በዚህ መሰረት ይላሉ ፕሮፌሰር «ጠ/ሚኒስትሩ የሚጠቅሙ ምክሮችን ወስደዋል፣ የማይጠቅሙትን ደግሞ ድርጅቱን ለማሳመን ጥረት አድርገው የተሳካላቸው ነገሮች አሉ። ለምሳሌ ብዙውን አቋማቸውን ጠብቀው የእዳ ስረዛ ለማስግኘት ችለዋል»ብለዋል።</p>

<p>አይ ኤም ኤፍ ኢትዮጵያ ከግብርና መር ፖሊሲ ይልቅ የኢንዱስትሪ ፖሊሲ እንድታራምድ ቢጠይቅም ጠ/ሚኒስትሩ ግን የኢትዮጵያን ሁኔታ ማሳየት ለአገሪቱ የሚጠቅመው ትክክለኛ ፖሊስ የግብርና ፖሊሲ መሆኑን ለማሳመን ሞክረው ውጤት አግኝተዋል የሚሉት ፕ/ር ስቲግሊትዝ አይ ኤም ኤፍም ከዚህ በፊት ይዟቸው የነበሩ አቋሞችን በሁሉም አገሮች ላይ እየለወጠ መምጣቱ እንደጠቀማቸው ገልፀዋል።</p>

<p>በኢትዮጵያ ውስጥ ያለው የፖለቲካ ሁኔታ ለኢኮኖሚ እድገቱ ምን ያክል አመቺ ነው ተብለው ለተጠየቁት ደግሞ ስለኢትዮጵያ የፖለቲካ ሁኔታ እንደማያውቁ ገልፀው በተለይ ፕሬሱ በነፃነት ከተንቀሳቀሰ ትልቅ የኢኮኖሚ ለውጥ ለማምጣት እንደሚረዳ ጠቁመዋል።</p>

<p>በዚሁ ጥያቄ ላይ ሌላው ታዋቂ ኢኮኖሚስት አክበር ኖማን እንደገለፁት ደግሞ የኢትዮጵያ ፖለቲካ እጅግ የተወሳሰበ መሆኑን ገልጠው አሁን የሚታየው የፖለቲካ ሁኔታ በአገሪቱ ኢኮኖሚ ላይ ተጽዕኖ እንዲያሳድር እፈራለሁ ብለዋል።</p>

<p>በኢትዮጵያ በኩል መታየት የሚገባቸው ነገሮች እንዳሉ የጠቆሙት ፕ/ር ስቲግሊትዝ ዋና ዋናዎቹም የፋይናንሻል (የገንዘብ ) ተቋምን፣ የግብርና ምርቶች ገበያ ማፈላለግን የህዝብ ቁጥር መጨመርን ፣ የአነስተኛ ብድር አሰጣት እና የመረጃ መረቦችን የተመለከቱ እንዲሆን ጠቁመዋል።</p>

<p>በዚሁ ጥያቄ ላይ ሌላው ታውቂ ኢኮኖሚስት አክበር ኖማን እንደገለፁት ደግሞ የኢትዮጵያ ፖለቲካ እጅግ የተወሳሰበ መሆኑን ገልጸው አሁን የሚታየው የፖለቲካ ሁኔታ በአገሪቱ ኢኮኖሚ ላይ ተጽዕኖ እንዲያሳድር እፈራለሁ ብለዋል።</p>

<p>በኢትዮጵያ በኩል መታየት የሚገባቸው ነገሮች እንዳሉ የጠቆሙት ፕ/ር ስቲግሊትዝ ዋና ዋናዎቹም የፋይናንሻል የገንዘብ እቋምን፣ የግብርና ምርት ገበያ ማፈላለግን የህዝብ ቁጥር መጨመርን የአነስተኛ ብድር አሰጣጥ ቁጥር መጨመርን የአነስተኛ ብድር አሰጣጥ እና የመረጃ መረቦችን የተመለከቱ እንዲሆኑ ጠቁመዋል።</p>

<p>ኢትዮጵያ በመስኖ ለመጠቀም ትልቅ እምቅ ሀብት ያላት በመሆኑ ልትጠቀምበት ይገባል ሲሉም አስረድተዋል።</p>

<p>ፕ/ር ስቲግሊትዝ በ3 ቀን የኢትዮጵያ ቆይታቸው ከጠ/ሚኒስትርም መለስ ዜናዊ ከምሁራን፣ ከሲቪል ተቋም መሪዎች፣ ከፖለቲካ ፓርቲዎችና ከህዝቡ ጋር ተወያይተዋል።</p>


<p class="align-center"><a href="/Gazettas/AddisZena/info/AddisZena.sera.html">ከአዲስ ዜና ነሐሴ 26 ቀን 1996</a></p>

</body>
</html>	
