<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አሜሪካና ጀርመን ለኢትዮጵያ የገቡትን ቃል አጠፉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">አሜሪካና ጀርመን ለኢትዮጵያ የገቡትን ቃል አጠፉ</h2>


<p>አዲሱ ኢኮኖሚ ፋውንዴሽን የተባለው ድርጅት ትናንት ባወጣው መግለጫ እንዳስታወቀው በአለም ላይ በከፍተኛ አበዳሪነታቸው የታወቁት ዩ ኤስ አሜሪካና እና ጀርመን ለኢትዮጵያ ሊያደርጉ ቃል የገቡትን የብድር ቅነሳ ለማገድና ለማዘግየት ወስነዋል።</p>

<p>የአለም ባንክ እና የአለም አቀፍ ገንዘብ ተቋም (አይ ኤም ኤፍ) ባለሥልጣናት እንደገለፁት ኢትዮጵያ የተረጋጋ ኢኮኖሚ እንዲኖራት ከተፈለገ ተጨማሪ የ700 ሚሊዮን ዶላር የዕዳ ስረዛ ሊደረግላት ይገባል። የዕዳ ቅነሳውን ያገዱት ጀርመን እና ዩኤስ አሜሪካ በአለም ባንክ እና በአለም አቀፍ ገንዘብ ተቋም (አይ ኤም ኤፍ) ከፍተኛ ድርሻ እንዳላቸው ይታወቃል። ይህ በእንዲህ እንዳለ ኢራቅ ከእዳ ስረዛው እንድትጠቀም አሜሪካ ከፍተኛ አለም አቀፋዊ ግፊት እያደረገች ነው። ኢራቅ ወደፊት የምታገኘው ዓመታዊ ገቢ ሲሰላ ከኢትዮጵያ ዓመታዊ ገቢ በ35 እጥፍ ይበልጣል የሚል ግምት አለ። ዩ ኤስ አሜሪካ እና ጀርመን በከፍተኛ ዕዳ ውስጥ ያሉትን እጅግ ድሀ አገሮች እዳ ለመሰረዝ በተደረገው ስምምነት ውስጥ አባል መሆናቸው ይታወቃል።</p>

<p>"በአሁኑ ወቅት የምዕራብ አገር አበዳሪዎች ያዝ ለቀቅ በማድረግ በገቡት ቃል እና በራሳቸው አለም አቀፍ መርሆዎችና ኃላፊነቶች ላይ እየቀለዱ ናቸው። የኢራቅን ብድር ለመሰረዝ ከመጠን በላይ እየጣሩ ነገር ግን ለኢትዮጵያ ሊያደርጉ የሚገባቸውን ኃላፊነት እያወቁ እየተውት ነው" ሲሉ አንፔቲፎር፤ የተባሉ ተመራማሪ ገልፀዋል።</p>

<p>"ዩ ኤስ ኤ እና ጀርመን ለኢትዮጵያ የገቡትን ቃል እንዲያከብሩ እና በአለም ባንክ እና በአይ ኤም ኤፍ ባለሥልጣናት የተሰላውን አስፈላጊውን የዕዳ ስረዛ እንዲያደርጉ እንጠይቃለን" ሲሉ ፔቲፎር ገልፀዋል።</p>


<p class="align-center"><a href="/Gazettas/AddisZena/info/AddisZena.sera.html">ከአዲስ ዜና መጋቢት 22 ቀን 1996</a></p>

</body>
</html>	














