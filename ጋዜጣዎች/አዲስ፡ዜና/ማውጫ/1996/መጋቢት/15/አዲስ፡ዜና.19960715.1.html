<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮ-ኤርትራ ግጭት ከህንድ ጋር ያለውን ንግድ እያስተጓጐለ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኢትዮ-ኤርትራ ግጭት ከህንድ ጋር ያለውን ንግድ እያስተጓጐለ ነው</h2>


<p>በኢትዮጵያና በኤርትራ መካከል ያለው ግጭት በህንድና በኢትዮጵያ መካከል ያለውን የንግድ ግንኙነት እያበላሸው እንደሚገኝ ተጠቆመ።</p>

<p>ጸሃይ ኤርትራ የተባለ ድረ ገጽ ባለፈው አርብ ባወጣው ዜና እንደገለፀው የኢትዮጵያ ባለሥልጣናት ወደ ኢትዮጵያ የሚገቡ ሸቀጦች በኢትዮጵያ መርከብ ድርጅትና በኢትዮጵያ አየር መንገድ ብቻ እንዲገቡ ትዕዛዝ ማስተላለፋቸው የሁለቱን አገሮች የንግድ ግንኙነት እየጎዳው ነው።</p>

<p>ስለጉዳዩ የተጠየቁት በኢትዮጵያ የህንድ አምባሳደር ዶ/ር ተከተል ፎርሲዶ፣ መንግሥት ችግሩን ለመቅረፍ ጥረት እያደረገ እንደሚገኝ እና በሁለቱ አገሮች መካከል ያለውን የሁለትዮሽ ግንኙነትም እንደማይጐዳው ገልፀዋል።</p>

<p>ኢትዮጵያ ከህንድ የአለቀና በከፊል ያለቁ ሸቀጦችን እንደብረትና የብረት ውጤቶችን መድሃኒቶች ወረቀትና የወረቀት ምርቶች የፕላስቲክ ምርቶች ማሽኖች መዋቢያ ቅባቶች ብርጭቆዎችና የምግብ ውጤቶችን ታስገባለች።</p>

<p>ይህ በእንዲህ እንዳለ ኤርትራ አሁንም የተባበሩት መንግሥታት ዋና ፀሀፊ ኮፊ አናንን ልዩ መልክተኛ ሎይድ አክስዎርዚ ተቀብላ ማነጋገር እንዳማትፈልግ ገለፀች።</p>

<p>የተባበሩት መንግሥታ ድርጅት ትላንት እንዳስታወቀው ብርጌደር ጄኔራል አብራሃሌ ክፍሌ የኤርትራ ልዩ መልክተኛውን እንድትቀበል የቀረበላትን ዓለም አቀፍ ጥሪ እንደማትቀበል ገልፀዋል። የተባበሩት መንግሥታት ፀጥታው ምክር በኤርትራ ልዩ መልክተኛውን ተቀብላ እንድታነጋግር ሰሞኑን ጠይቆ እንደነበር ይታወሳል።</p>

<p>በኢትዮ ኤርትራ ሠላም አስከባሪ ኃይል ልዑክ ይፋ የሆነው ይህ መግለጫ እንዳለው አሁን የድንበር መካለል መካሄድ ያለበት ወቅት እንጂ አዲስ መልዕክተኛ ተሹሞ የሚመጣበት ወቅት ስላልሆነ ኤርትራ አትቀበለውም በማለት አብርሃሌ ተናግረዋል። መግለጫው ይፋ የሆነው የሁለቱ አገሮች ከፍተኛ ወታደራዊ ባለሥልጣናት በኬንያ ከሳምንት በፊት ከተሰበሰቡ በኋላ ነው። አብርሃይሌ ይሄንን የተናገሩትም በስብሰባው ላይ እንደነበረ ታውቋል። የኢትዮጵያው ጄኔራል ብርጌደይ ጄኔራል ዮሐንስ ገብረመስቀል በበበኩላቸው ዓለም አቀፉ ህብረተሰብ በችግሩ ላይ እልባት እንዲፈልግ ተማፅነዋል።</p>


<p class="align-center"><a href="/Gazettas/AddisZena/info/AddisZena.sera.html">ከአዲስ ዜና መጋቢት 15 ቀን 1996</a></p>

</body>
</html>	
