<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አንሚ የኤርትራን ጦር እንቅስቃሴ ለመቆጣጠር እንዳልቻለ ገለፀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">አንሚ የኤርትራን ጦር እንቅስቃሴ ለመቆጣጠር እንዳልቻለ ገለፀ</h2>


<p>በተባበሩት መንግሥታት ድርጅት የኢትዮ ኤርትራ ድንበር ሰላም አስከባሪ ሀይል (አንሚ) የኤርትራን ጦር እንቅስቃሴ ለመቃኘት እንዳልቻለ ገለፀ።</p>

<p>አንሚ ሰሞኑን ለጋዜጠኞች በሰጠው መግለጫ ላይ እንደጠቆመው ካለፈው ወር ጀምሮ የኤርትራ ባለሥልጣኖች በአስመራና ከረን በኩል ወደ ባሬንቱ ተሽከርካሪዎች ዝግ በማድረጋቸው በድንበሩ አካባቢ ያለውን የኤርትራ ጦር እንቅስቃሴ ለመቃኘት አልቻለም።</p>

<p>የኤርትራ ባለሥልጣኖች በምሥራቅና በመሃል አካባቢዎች የአንሚን እንቅስቃሴ አልፎ አልፎ እንደሚገድቡ መግለጫው ጠቁሞ የሰላም አስከባሪ ኃይሉ 779 የመሬትና 7 የአየር ላይ ቅኝት በሳምንቱ መጨረሻ ላይ አድርጐ አጠቅላይ ሁኔታው የተረጋጋ መሆኑን ጠቁሟል።</p>

<p>በተያያዘ ዜናም የኤርትራ የሰላም አስከባሪው ወኪል የሆኑት ብርጋደር ጄነራል አብርሀሌ ክፍሌ በአንሚ ላይ ያቀረቡትን ክስ በማስመልከት አንሚ ጠንከር ያለ የተቃውሞ መልስ ሰጥቷል። ጀነራሉ፣ ኤርትራ ፕሮፋይል በተባለ ጋዜጣ ላይ ያወጡትን ክስ በተመለከተ አንሚ የሚከተለውን ብሏል።</p>

<p>"ከማርች 5 ጀምሮ በአስመራና በከረን በኩል ወደ ባሬንቱ የሚወስደው መንገድ ለአንሚ ተሽከርካሪዎች ዝግ ሆኗል። ለአንሚ በምዕራብ በኩል 2 መንገዶች ቢሰጡትም ለኤርትራ ባለሥልጣን ግልፅ ያደረግነው ግን የአስመራ ከረን ባሬንቱ መንገድ ወደ ጦር ሰፈሩ በቀላሉ ለመሄድ አመቺ መሆኑን ነው። በኤርትራ የተሰጠው አማራጭ መንገድ ያልተጠረገ አስቸጋሪ መንገድ ሲሆን ለአንሚ እሽከርካሪዎች አደገኛና ለተጨማሪ ወጪም የሚዳርግ ነው። በተለይ የዝናብ ወራት እየቀረበ በመምጣቱ በአማራጩ መንገድ ለመጓዝ አስቸጋሪ ሲሆን በአካባቢው ከሰፈሩት 1400 የአንሚ ሰራዊት ጋር ያለው ግንኙነት ይቋረጣል።</p>

<p>የአንሚ ሠራዊት በምሽት ወደ ናቅፋ ይጓዛል ተብሎ ለቀረበው ክስም የአንሚ ሰራዊት በምሽት እንዳይንቀሳቀስ የሚከለክል ትዕዛዝ አለመኖሩን የሰላም ልዑኩ ገልጿል። የአንሚ ሰራዊት የኤርትራን ዜጐች ወደ ጐረቤት አገሮች ያሻግራል፣ የወሲብ ፊልሞችን ይሰራል፤ ከኤርትራ ሴቶችም ጋር ደግሞ ተቀባይነት የሌለው ድርጊት ይፈፅማል መባሉን በአትኩሮት እንደሚመለከተው ገልጿል።</p>

<p>በመጨረሻም አንሚ የኤርትራ መንግሥት የጀመረውን የጥላቻ ዘመቻ እንዲያቆም ጠይቋል።</p>

<p>በተያያዘ ዜና ደግሞ ጠቅላይ ሚኒስትር መለስ የሰላሙን ድርድር ለመጀመር የሚያስችለው ቁልፍ በኤርትራ መንግሥት እጅ መሆኑን ጠቁመው የኢትዮጵያ መንግሥት ማምሻውን ዘግይቶ በደረሰን ዜና መንግሥት ኦነግን በፍንዳታው በተጠርጣሪነት ያቀረበ ሲሆን፤ ከፍንዳታው ጋር በተያያዘ የተጠረጠሩት ግለሰቦች መያዛቸውንም ገልጿል።</p>

<p>በፍንዳታው አንድ ሰው ሲሞት ሦስት ሰዎች ቆስለዋል። ከነዚህም መካከል ሁለቱ ሕፃናት ናቸው። የሰላሙን ሂደት ለማስጀመር ያለው እድል አናሳ መሆኑን ተናግረዋል።</p>

<p>አቶ መለስ አያይዘውም ኤርትራ ጦርነቱን ብትጀምር "እንደ በፊቱ ድንበር አስመልሰን ብቻ አናቆምም የአሁኑ ጦርነት መቼና የት እንደሚቆም አይታወቅም" ብለዋል።</p>


<p class="align-center"><a href="/Gazettas/AddisZena/info/AddisZena.sera.html">ከአዲስ ዜና ሚያዝያ 27 ቀን 1996</a></p>

</body>
</html>	
