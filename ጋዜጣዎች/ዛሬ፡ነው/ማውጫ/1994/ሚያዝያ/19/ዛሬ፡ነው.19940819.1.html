<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የቴሌቪዥን ጋዜጠኞች በሬዲዮ ፋና ጋዜጠኞች ሊተኩ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የቴሌቪዥን ጋዜጠኞች በሬዲዮ ፋና ጋዜጠኞች ሊተኩ ነው</h1>


<p>በኢትዮጵያ ቴሌቪዥን ድርጅት ሥር የሚሰራጨው የአፋን ኦሮሞ ማስተባበሪያ ውስጥ የሚሰሩ ጋዜጠኞች ኦህዴድ እያካሄደ ያለውን የተሃድሶ ፕሮግራም አላራመዱም ተብለው፣ ከሌሎች የኢህአዴግ መገናኛ ብዙሃን አዳዲስሠራተኞች ለማስመጣትና በኃላፊነት ላይ አስቀምጦ፣ ሕዝቡን በፕሮፖጋንዳ ለማጃጃል እቅድ መኖሩ ተገለፀ።</p>

<p>በዚህም መሠረት ሚያዝያ 14 ቀን 1994 ዓ.ም ጀምሮ በአፋን ኦሮሞ ማስተባበሪያ ኃላፊነት ተሰጥቷቸው ፕሮፖጋንዳው ያራምዳሉ የተባሉት አቶ አዱኛ ከኦሮሚያ ም/ቤት በፕሬዝዳንቱ በአቶ ጂኔዲ ሶዶ እና በሕዝብ ግንኙነት በማስታወቂያ ጠቅላይ ቢሮ ኃላፊ በሆኑት በአቶ ሱሌይማን ደደፎ የተመደቡት ሠራተኛ የቴሌቪዥን ድርጅቱን ጉብኝት ማድረጋቸው ታውቋል።</p>

<p>ከኦሮሚያ ም/ቤት በአፋን ኦሮሞ የቴሌቪዥን ማሠራጫ ላይ እግድ ከተጣለ ወዲህ ነባር ጋዜጠኞችን ከሥራ ለማግለልና በቂ የሰለጠነ የሰው ኃይልየሌለው በመሆኑ የሰው ኃይል እንዲመደብ ተጠይቋል ተብሎ እስከ አሥር ሌሎች የፕሮፖጋንዳ ሠራተኞች ከሬዲዮ ፋና ለማምጣት እቅድ ተዘጋጅቶ ሰባት ሠዎች ሥራ ለመጀመር ዝግጅት በመደረግ ላይ መሆናቸውን የደረሰን ዜና ገልጧል።</p>

<p>ከሬዲዮ ፋና ወደ ኢትዮጵያ ቴሌቪዥን ይዛወራሉ የተባሉት "በፖለቲካ ሹመት" ብቻ መሆኑን የገለጹት ምንጮች ከሬዲዮ ፋና ከሕግ ውጭ የተመደቡት አቶ ሲሳይ ዳፋሩ፣ አቶ ተመስገን ገ/ሕይወት የተባሉት የአፋን ኦሮሞ ማስተባበሪያ የፕሮግራምና የዝግጅት ክፍል ባልደረባ ሆነው እንደሚመደቡ ገልፀዋል።</p>

<p>ከሌሎች የመገናኛ ብዙሀን ተመርጠው የሚመጡና በአፋን ኦሮሞ የቴሌቪዥን ማሠራጫ የተመደቡት ሌላኛው ሰው አቶ አህመድ የተባሉ ሲሆኑ፣የ"ሹመት ደብዳቤ" የማስታወቂያ ሚኒስትሩ ከውጭ አገር ጉብኝት ከተመለሱ በኋላለኢትዮጵያ ቴሌቪዥን የሚደርስ መሆኑን ምንጩ አስታውቋል።</p>

<p>12ኛ ዓመት የኦህዴድ የውልደት ክብረ በዓል አስመልክቶ ከፍተኛ ተሃድሶ ፕሮግራም ለማዘጋጀት በታቀደበት ወቅት የኦህዴድ ዋና ፀሐፊና የመከላከያ ሚኒስተሩ ጄኔራል አባዱላ ገመዳ እና የክልሉ ፕሬዚዳንት ላይ ቅረጣ አለን ካሉ በኋላ በኢትዮጵያ ቴሌቪዥን የአፋር ኦሮሞ ማስተባበሪያ ላለመጠቀም ም/ቤቱ በደብዳቤ ካስታወቀ በኋላ በቀድሞው የአፋን ኦሮሞ ማስተባበሪያ ኃላፊ በአቶ ተስፋዬ ፍሪሳና እሌሎች ነባር ጋዜጠኞች ላይ ፕሮፖጋንዳ እየተነዛ ይገኛል። የፕሮፓጋንዳው አቅጣጫ ኦህዴድ ይዞት የተነሳውን የተሃድሶ ፕሮግራም ለማራመድ ነባር ጋዜጠኞች እገዛ አላደረጉም፣ እንዲያውም ከሕዝብ የሚቀርቡትን የግብርና ፖሊሲ፣ የማዳበሪያ፣ ግብር ችግር፣ የትምህርት ፖሊሲ ቀውሶች ከሕዝብ ተቀብለው በማስተላለፍየተቃዋሚዎችን አቋም የሚያንፀባርቅ ሚን አተጫውተዋል የሚል ሲሆን፣ ጋዜጠኞቹ በበኩላቸው እኛ የፌዴራል የመንግሥት መ/ቤት ሠራተኛ በመሆናችን የመንግሥትንና የሕዝብን አቋም ከማንፀባረቅ ውጭ ምንም ጥፋት አልፈፀምንም ባዮች ናቸው።</p>

<p>የኦሮሚያ ፕሬዝዳንት አቶ ጁነዲ ሳዶ በቅርቡ በገለፁት መሰረት የኦሮሚያ ም/ቤት (በኢትዮጵያ ቴሌቪዥን የአፋን ኦሮሞ) በጋዜጠኞቹ ላይ እምነት ያጣ በመሆኑ ከኦሮሚያ መንግሥት አካል ከሆነው የኦሮሚያ ማስታወቂያና ባህል ቢሮ በኩል የክልሉ መንግሥት የራሱን ፕሮግራሞች ማሠራጨት ይዟል።</p>

<p>በመደበኛ አሠራሩ ፕሮግርሞች የሚሰራጩት እቅድ ተይዞ በማስተባበሪያውና በድርጅቱ ሥር ባሉት ባለሙያዎች ሲሆን፣ ዜናዎች ከቴሌቪዥን ድርጅትና ከሌሎች የመገናኛ ዘዴዎች እየመጣ ተከፋፍሎ ይሰራ እንደነበር ውስጥ አዋቂዎች ይናገራሉ።</p>

<p>ቀደም ሲል በመሪው ፓርቲ በሕወሓት ውስጥ መከፋፈል ከተፈጠረ በኋላ በተመሳሳይ ሁኔታ ኦህዴድ ለሁለት ተከፍሎ በኦሮሚያ ሹም ሽር ተደርጐ ቀሪዎቹ ተሃድሶ በሚባል 13 ዓመታት የዘለቀውን "አብዮታዊ ዴሞክራሲ" እንደገና ተሃድሶ ለማካሄድ በመገናኛ ብዙሃን ከፍተኛ ቅስቀሳ ለአንድ ዓመት ይህል ሲካሄድ ቆይቷል። በዚህም መሠረት ተሃድሶውን ከላይ እስከ ታች ከከፍተኛ የትምህርት ተቋማት እስከ ገጠር ትምህርት ቤቶች (ተማሪዎችንና መምህራኖችንም) በተሃድሶ ለማሳመንና በአገሪቱ ውስጥ የሚንቀሳቀሱትን የሃይማኖት ተቋማት ተጠቅሞ ለማሳካት የተደረገው ሙከራ ከሽፎ አሁን መገናኛ ብዙሃንና ት/ቤቶች ከፍተኛ የተቃውሞ ምንጮች የሆኑት ባለፈው አሥር ዓመት ይሰራበት የነበረው "ገጠርን ማዕከል ያደረገው አብዮታዊ ዴሞክራሲ" ከፍተኛ ውድቀት አስከትሎ፣ በትምህርት በኩል በ10ኛ ክፍልተማሪዎችን ገድቦ ፈተና ያለፉትን ብቻ በማስተማር ሌሎችን ሥራ ፈት በማድረጉ አሁን "ተሃድሶው ይዞት የተነሳውን የደህነት ቅነሳ" እስትራቴጂ ደግፎት ያለው የኦርቶዶክስ ሃይማኖቱ መሪ ዶ/ር አቡነ ፓትሪያቲክ ጳውሎስ ብቻ በመሆናቸው ትልሙን በቅስቀሳ አሳምኖ ሕዝቡን የፖሊሲዎቹ ደጋፊ ለማድረግ የተያዘው እቅድ አልሰራም ይባላል።</p>


<p class="align-center"><a href="/Gazettas/ZareNew/info/ZareNew.sera.html">ከዛሬ ነው ሚያዚያ 19 ቀን 1994</a></p>

</body>
</html>	














