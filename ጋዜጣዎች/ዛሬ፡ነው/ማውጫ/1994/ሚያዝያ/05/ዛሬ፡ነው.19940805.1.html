<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የድንበር ውሳኔው ሰኞ ይፋ ይሆናል!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የድንበር ውሳኔው ሰኞ ይፋ ይሆናል!</h1>


<p>የኢትዮ ኤርትራ የድንበር ጦርነት ሳቢያ ሙግት የገጠሙት ሁለቱ ሀገሮች በአለም አቀፉ ፍርድ ቤት ዛሬ በቅድመ ውሳኔው ለሁለቱ አገሮች ተገልጾ፣ ሰኞ ሚያዝያ 7 ቀን 1994 ዓ.ም ይፋ በሚደረግበት ወቅት ውጊያ ሊቀሰቀስ ይችላል ሲሉ የተመድ ኢትዮ-ኤርትራ የዩኒሚ ወታደራዊ የጋራ ኮሚሽን የኤርትራ ተወካይ ጄኔራል አብርሃሌ ክፍሌ አስታወቁ። ጄ/ል አብርሃሌ ክፍሌ እንዳሉት በኢትዮጵያ በኩል ወታደራዊ ዝግጅት ተጀምሮአል ብለዋል። ቢቢሲ ይህን ያስታወቀውና አቶ ኢሳያስ አፈወርቂን ያነጋገረው ዓርብ ሚያዝያ 4 ቀን 1994 ዓ.ም ሲሆን፣ ውሳኔው ቅዳሜ ተላልፎ ሰኞ ይፋ ይሆናል።</p>

<p>ኤርትራና ኢትዮጵያ ሊዋጉ እንደሚችሉ ከሁለቱ ወገኖች ፍንጭ መኖሩን ቢቢሲ አስታውቆ የትግራዩን ፓርላማ አፈ-ጉባኤም አነጋግሯል።</p>

<p>የኢትዮ-ኤርትራ ጦርነትን ለማብቃትና የድንበር ማካለልን በሚመለከት በሄግ የሚሰጠው ውሳኔ ይፋ ሊሆን በተቃረበበት በአሁኑ ወቅት በኢትዮጵያዊያኑ በኩል በሚሰጠው ውሳኔ ላይ ምን ዓይነት አመለካከት እንዳለ የቢቢሲ ጋዜጠኛ ኒታ ባላ ተጠይቃ የሚከተለውን ዘግባለች።</p>

<p>ጋዜጠኛዋ በሁለቱ አገሮች ድንበር አካባቢ የወታደር እንቅስቃሴ መኖሩንና ወታደራዊ ልምምድም እንደሚደረግ ምንጮች እየገለፁ መሆናቸውን በመጥቀስ በአዲስ አበባና በድንበር አካባቢ ነዋሪዎች ስሜት ምን ይመስላል ብላ ላቀረበችው ጥያቄ የአዲስ አበባ ዘጋቢ የሆነችው ኒታባላ የሄግ ውሳኔ ሊተላለፍ ጥቂት ቀናት በቀሩበት ባሁኑ ወቅት የአዲስ አበባ ነዋሪዎች በመንግሥት የቀረበውን የመከራከሪያ ነጥብ ላይ እምነት እንደሌላቸውና ውሳኔው ኢትዮጵያን እንደሚጐዳ ያዩታል ስትል ገልፃለች።</p>

<p>ውሳኔውንም በሚመለከት የመንግሥት ባለሥልጣናት ፍትሃዊ እንደሚሆን ቢያብራሩም አብዛኛው የድንበር አካባቢ ነዋሪዎች ግን ቅንጣት ያክል መሬት እንኳ ለመስጠት ፈቃደኛ እንዳልሆኑ ገልፃለች። በማከልም በድንበሩ አካባቢ የሚኖሩ ሕዝቦች መሬታቸውን አሳልፈው ለኤርትራ ከመስጠት ይልቅ በጦርነት ውስጥ መሞትን እንደሚመርጡ አንዳንድ ፍንጮች እንደሚታዩ በማብራራት እንዲያውም እንደ አንዳንድ ታዛቢዎች ከሆነ የአዲስ አበባ ፖለቲካ አካሄድ ላይ አሉታዎ ተጽዕኖ ሊያስከትል እንደሚችል ይገልፃሉ ስትል ዘግባለች።</p>

<p>በፀጥታው ቀጣናም የሁለቱ አገሮች የወታደራዊ እንቅስቃሴም ስጋቱን በይበልጥ እያጋለ መምጣቱንም አያይዛ ገልፃለች። በተመሳሳይ መንገድ ተቀማጭነቱ በአሥመራ ከተማ የሆነው የቢቢሲ ጋዜጠኛ አሌክስ ላስትም በአሥመራ በኩል ያለውን ሕዝብ ስሜት በሚመለከት የሚከተለውን ዘግቧል።የድንበር ጦርነቱ ከሃያ ሺ በላይ የኤርትራዊያንን ዜጐች የቀጠፈ በመሆኑ የድንበር ውሳኔውን እያንዳንዱ ቤተሰብ በአንክሮ የሚከታተለው ጉዳይከመሆኑም ባሻገር በተለይ በኢትዮጵያ በኩል የሚደረገውን ማንኛውንም እንቅስቃሴ ወጣቱ ትውልድ ትኩረት ሰጥቶት እየተጠባበቀ ይገኛል በማለትዘግቧል። በመንግሥት በኩልም ቢሆንም ውሳኔው እጅግ አሳሳቢ ጉዳይ ነው። ምክንያቱም የብዙ ኤርትራዊያን ሕይወት የቀጠፈ ጦርነት ያደረሰውን ችግር ውሳኔው አብቅቶ ወደ ልማት መመለሱ አገሪቱን ከውድቀት እንደሚታደግ የኤርትራ መንግሥት ያምናል። ስለዚህ ውሳኔው የኤርትራን ጥቅም እንደሚያስከብር ያምናል ካለ በኋላ ጦርነቱ አብቅቶ በሠላም ወደ ቀዬው ተመልሶ ለመኖር የሚፈልጉ ተፈናቃዮች ደግሞ የሄጉን ውሳኔ በጉጉት እየተጠባበቁ እንዳለ አብራርቷል።</p>

<p>ይህ በእንዲህ እያለ በሁለቱ አገሮች ድንበር ላይ የሠፈረው የተመድ ፀጥታ አስከባሪ ኃይል ሁለቱም አገሮች የቀበሯቸውን ፈንጂዎች በሚመለከት የተወሰነ ማስረጃዎች መስጠታቸውንና በዚያ ላይ ተመስርተው የተወሰኑፈንጂዎችን ያወጡ (ያመከኑ) ቢሆንም ገና ብዙ ያልወጡ (ያልመከኑ) ፈንጂዎች መኖራቸው በአንሚ የፈንጅ ጠረጋ ኃይል ተጠሪ የሆኑት ኮ/ል ሊዊስ አረጋግጠዋል።</p>

<p>የሄጉን ውሳኔ እንዴት ይመለከቱታል? ተብለው የተጠየቁት የኤርትራ ፕሬዝዳንት ኢሳያስም በኮሎኒያል ጊዜ በተደረጉ ስምምነቶች መሠረት ድንበሩን ለመካለል ሁለታችንም የተስማማን ስለሆነ ውሳኔውም ጭቅጭቅ ይፈጥራል የሚል ግምት እንደሌላቸው ገልፀዋል። በተጨማሪም ገዢው የኢትዮጵያመንግሥትም ለሄጉ ውሳኔ እንደሚገዙ አስታውቀዋል ሲል ተዘግቧል። በኢትዮጵያ የገዢው ፓርቲ የሚመራው ከድንበር ጭቅጭቁ አካባቢ የተገኙ ሰዎች ሲሆን፣ የትግራይ ፓርላማ አፈ-ጉባኤ የሆኑት ዶ/ር ሰለሞን እንቋይ በቅርቡ በተደረገላቸው ቃለ-መጠየቅ የትግራይ መሬት የድንበር ከተሞች ቆርሰን ለኤርትራ እንድንሰጥ የሚያደርግ አንዳችም ምክንያት የለም። ስለዚህ ከመሬታችን ቆርሶ ለኤርትራ እንድንሰጥ የሚያስገድድ ስምምነት በፍፁም ሊኖር አይችልም ሲሉ መግለፃቸው ይታወሳል።</p>

<p>በሌላ በኩልም በተመድ የኤርትራ ወታደራዊ ኮሚሽነር የኢትዮጵያ መንግሥት በአወዛጋቢው የድንበር አካባቢ እያደረገ ያለውን እንቅስቃሴ ማውገዙን ዜናው አክሎ ገልጾታል።</p>


<p class="align-center"><a href="/Gazettas/ZareNew/info/ZareNew.sera.html">ከዛሬ ነው ሚያዚያ 5 ቀን 1994</a></p>

</body>
</html>	














