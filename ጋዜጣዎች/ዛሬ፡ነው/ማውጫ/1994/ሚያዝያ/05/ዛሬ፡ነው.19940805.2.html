<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኦሮሞ ተማሪዎች ጉዳይ የኦሮሚያን ካቢኔ ከፋፈለ!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የኦሮሞ ተማሪዎች ጉዳይ የኦሮሚያን ካቢኔ ከፋፈለ!</h1>


<p>በኦሮሚያ ም/ቤት የአስፈፃሚ ካቢኔ የተባለው ከፍተኛ የሥልጣን አካልበኦሮሚያ የተማሪዎች ተቃውሞ ላይ ከተነጋገረ በኋላ ማክሰኞ ሚያዚያ 1 ቀን እና ሚያዚያ 2 ቀን 1994 ዓ.ም መግባባት ላይ ሳይደርስ ቀርቶ ካቢኔውበሁለት ተከፍሎ የኦሮሚያን ተማሪዎች ችግር እኛው በራሳችን እንፍታው የሚለውን አቋም የደገፉና በሕወሓት (ሕዝባዊ ወያኔ ሀርነት ትግራይን) አመራር አንቀበልም ያሉ የጠቅላይ ቢሮ ባለሥልጣናት ጨምሮ ኤክስፐርቶችና ሌሎች የሥራ ኃላፊዎች ታሥረዋል፣ ታግደዋል፣ ማስጠንቀቂያ ተሰጥቶአቸዋል ሲል ውስጥ አዋቂ ምንጭ ለዝግጅት ክፍላችን ገለፀ።</p>

<p>ከቅርብ ጊዜ በፊት በአዳማ አፋን ኦሮሞ ወደ ድግሪ ለማሳደግ በተደረገው ጉባኤ ላይ አፋን ኦሮሞ ወደ ዩኒቨርሲቲዎች ማሳደግ "ኦነግነት" ተደርጐ መወሰዱን በመቃወም ዶ/ር ገመጩ መገርሣ የተባሉት ምሁርና የመጫ ቱለማ ማህበር ፕሬዝዳንት በጉዳዩ ላይ ሃሣብ መስጠታቸውን ውዝግብ አስነሥቷል።</p>

<p>ቢሾፍቱ ላይ የአፋን ኦሮሞ ጉሚ በትምህርት ቤት እንዳይካሄድ የተደረገበትም ምክንያት ሌላው ከፍተኛ የውዝግቡ መነሻ ሆኗል።</p>

<p>ከዚያም ወዲህ በመላው ኦሮሚያ ክልል ውስጥ ተማሪዎች እያነሱት ያለውየኢኮኖሚ፣ የፖለቲካና የማህበራዊ ችግሮች ማቅለያ ችግር ሲሆን፣ በቅርቡ ፈጥኖ ደራሽ ኃይሎች በተማሪዎች ላይ የግድያ፣ የማቁሰልና የማሰር እርምጃ ከወሰዱ በኋላ ሁኔታው ተለውጦ ከፍተኛ ኃላፊዎች ችግሩን ይፈታል ብለው ያመኑትን የመፍትሔ ሃሣብ ለኦሕዴድና ለኦሮሚያ ከፍተኛ የካቢኔ አባላት ያስተላለፉት መመሪያ ለብዙዎቹ ሳይዋጥ በመቅረቱ ክፍፍል ተፈጥሮ ከፍተኛ ባለሥልጣን ከሆኑት ውስጥ ሰባቱን ከኤክስፐርቶች ደግሞ10ሩን ማባረራቸው ታውቋል።</p>

<p>በዚህም መሠረት የታገዱት አቶ መለስ ደሄሣ የአቅም ግንባታ ጠቅላይ ኃላፊና የካቢኔ አባል፣ አቶ መስፍን አበበ የትምህርት ቢሮ ሃላፊ፣ አቶጌታቸው ነጋሽ የኦሮሚያ ክልላዊ መንግሥት ሠራተኞች ቢሮ ኃላፊ፣ አቶ ማሞ ጃርሶ ቀድሞ የኢትዮጵያ ቴሌቪዥን ጋዜጠኛ አሁን ደግሞ የኦሮሚያ ፋይናስ ቢሮ ሠራተኛ የታገዱ ሲሆን፣ እንዲሁም አቶ በቀለ ጀራታ የኦሮሚያ የግብርና ቢሮ ኤክሰፐርትና ኃላፊና የመጫ ቱለማ ማህበር ም/ሊቀመን በር ታሥረዋል። አሁን የተከሰተው ችግር አቶ ጁኔዲ ሳዶን ቀውጢ ውስጥ ከትቷቸው ይገኛል።</p>

<p>ከአቶ በቀለ ሌላ የታሰሩ ሰዎች እስከአሁን ዝርዝሩ ባይደርሰንም ከፖሊስ ኮሚሽንና ከፈጥኖ ደራሽ ኃይል የታሰሩ መኖራቸው ታውቋል። በዚህ በኦሮሞ ተማሪዎች ላይ ይወሰድ የተባለው እርምጃ ባይታወቅም የሕወሓት አመራር በኦህዴድ በኩል ተቀባይነት ሲያጣ ከ"ተሃድሶ" ወዲህ ሁለተኛው ጊዜ ነው።</p>


<p class="align-center"><a href="/Gazettas/ZareNew/info/ZareNew.sera.html">ከዛሬ ነው ሚያዚያ 5 ቀን 1994</a></p>

</body>
</html>	














