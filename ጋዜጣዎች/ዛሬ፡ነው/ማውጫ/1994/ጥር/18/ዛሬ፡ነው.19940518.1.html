<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«559 የኦሮሞ እስረኞች ከሐረር ተፈቱ»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«559 የኦሮሞ እስረኞች ከሐረር ተፈቱ»</h1>


<p>በምሥራቅ ኦሮሚያ በሐረር በተለያዩ ሁኔታዎች ከኦሮሞ ነፃነት ግንባር ጋር ተባብራችኋል ተብለው ለብዙ ዓመታት ታሥረው በእስር ሲንገላቱ የቆዩ ኦሮሞች መፈታታቸውን የአሜሪካን ድምፅ ዘገበ።</p>

<p>በዘገባው መሠረት 559 እስረኞች ብዙ ዓመት ታሥረው የቆዩበት ምክንያት ያልታወቀ ቢሆንም ሰዎቹ አግባብ በሌለው አካል ከመታሠራቸውም በላይ በየትኛውም ፍ/ቤት ክስ ሳይቀርብባቸው የቆየ ሲሆን፣ አሁን በተንቀሳቀሰው ተሃድሶዋዊ እንቅስቃሴ እንዲፈቱ መደረጋቸውን ሁለት ከፍተኛ የኦሮሚያ ም/ቤትና የኦሮሚያ ጠቅላይ ፍርድ ቤት ሹመኞች በሰጡት ማረጋገጫ ለማወቅ ተችሏል። ሹመኞቹ የሰዎቹን መፈታት አስመክተው በሐረርጌ ታሥረው ለብዙ ዓመታት ያለ ፍርድ ውሳኔ የቆዩትን እነዚህን 666 በመባል ከሚታወቁት እስረኞች ውስጥ 559 የተፈቱ ሲሆን፣ ቀሪዎቹ 107 የት እንደደረሱ ለማወቅ አልተቻለም።</p>

<p>ቀደም ሲል በኦሮሚያ አቃቤ ህግ በኩል በጄ/ል ባጫ ደበሌ የጅምላ ክስ እንዲቀርብባቸው መዝገባቸው ብቻ ቀርቦ የነበረ ሲሆን፣ ጉዳዩ እያንዳንዱ እስረኛ ከመዝገቡ ጋር መቅረብ እንዳለበት የሚጠይቅ በመሆኑ የጅምላ ክሱ ሳይካሄድ ቀርቷል።</p>

<p>አሁን የቪኦኤው ጋዜጠኛ ስለጉዳዩ በኦሮሚያ ምክር ቤት የማስታወቂያና የሕዝብ ግንኙነት ሚኒስትር አቶ ሱሌይማን ደደፎን አነጋግሮ ጉዳዩን የያዘው አካል በከሳሽነት ሳይቀርብ የቆየበትና በእስረኞቹ ላይ ምንም ክስ ሳይቀርብ እስር ቤት የሚቆዩበት ሁኔታ ከሰብአዊ መብት አኳያ አስጠያቂ በመሆኑ የተለቀቁ መሆናቸው ተመልክቷል።</p>

<p>የኦሮሚያ ጠቅላይ ፍ/ቤት ፕሬዝዳንት አቶ ተሻለ አበራ ደግሞ በበኩላቸው የሰዎቹ ታሥሮ መቆየት ከሕግ አኳያ ተቀባይነት የሌለው መሆኑን ገልጸዋል።</p>

<p>በሐረርጌ የተለያዩ ሥፍራዎች ሌሎች ከፍተኛ ቁጥር ያላቸው እስረኞች በሐማሬሳ፣ በጅጅጋ፣ በሁርሶና በድሬደዋ ፍ/ቤት ሳይቀርቡ ታሥረው ይገኛሉ።</p>


<p class="align-center"><a href="/Gazettas/Goh/info/Goh.sera.html">ከጎሕ ጥር 18 ቀን 1994</a></p>

</body>
</html>	














