<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያው አምባሳደር ሶማሊያ ከኢትዮጵያ ጋር እንድትቀላቀል በይፋ ጠየቁ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የኢትዮጵያው አምባሳደር ሶማሊያ ከኢትዮጵያ ጋር እንድትቀላቀል በይፋ ጠየቁ</h1>


<p>የኢትዮጵያ የተባበሩት መንግሥታት ባለሙሉ ሥልጣን አምባሳደር የሶማሊያ ሕዝብ ወደ ኢትዮጵያ ከተቀላቀለ ችግሩ ሁሉ እንደሚፈታ አስታወቁ።</p>

<p>አምባሳደሩ ሊቪኦ.ኤ ድምፅ በሠጡት ቃል ሁሴን አይዲድ የክልል አምስት የሶማሌ ሕዝብ ወደ ሶማሊያ ለመቀላቀል የኢትዮጵያ ሕገ-መንግሥት ይፈቅድለታል ማለታቸውን በመተቸት በሰጡት ቃል የሶማሊያ ሕዝብ ከኢትዮጵያ ጋር ይቀላቀል ማለታቸው ኢትዮጵያ በሶማሊያ ጉዳይ ላይ ያላትን ፖሊሲ ያመለከታል የሚሉ ታዛቢዎች ይናገራሉ።</p>

<p>በተመሳሳይ ዜና የኢትዮጵያው የውጭ ጉዳይ ሚኒስትር ስዩም መስፍን በናይሮቢ በሶማሊያ ጉዳይ ላይ ከየካቲት 8 ቀን 1994 ዓ.ም ጀምሮ ለሁለት ቀናት በሚነጋገረው የኢጋድ ጉባኤ ላይ ከኤርትራ፣ ከሱዳን፣ ከዩጋንዳ፣ ከኬንያ፣ ከጅቡቲ የውጭ ጉዳይ ሚኒስትሮች ጋር በመመካከር ላይ እንደሚገኙ ይታወቃል። ከቅርብ ጊዜ በፊት በካርቱም ጉባኤ የኢትዮጵያ መንግሥት ሶማሊያ በሽብርተኝነት ተፈርጃ ወዲያው እንድትደበደብ ያቀርቡት ሃሣብ ተቀባይነት በማጣቱ ውዝግብ መነሣቱ ይታወቃል።</p>

<p>ይህ በእንዲህ እንዳለ የሱዳን የአገር ግዛት ሚ/ር ጄ/ል አብደል መሃመድ ሁሴን የሚመራው የሱዳን መንግሥት የልዑካን ቡድን ኢትዮጵያ ውስጥ የሥራ ጉብኝት እያካሔደ መሆኑ ተዘገበ። ማክሰኞ እለት አዲስ አበባ የገባው የልዑካን ቡድኑ ከጠቅላይ ሚ/ር መለስ ዜናዊና ከሌሎችም ከፍተኛ መንግሥት ባለሥልጣናት ጋር በመገናኘት በሁለቱ ሀገሮች መካከል የተደረገውን የፀጥታና የመከላከያ ሥምምነት ተግባራዊ ለማድረግ ትኩረት የሰጠ የሃሣብ ልውውጥ እንዳደረጉ ከቦታው የተሰራጨ ዜና ያመለክታል።</p>

<p>በኢትዮጵያና በሱዳን መንግሥታት መሀከል እየተደረገ ያለው ሁለገባዊ ለማለት የሚያስደፍር ስምምነት ከሀገራቱ ባሻገር ለአፍሪካ ቀንድ ሀገራት አወንታዊ መሆኑ ተገልጿል።</p>

<p>የኢትዮጵያ የሱዳን ስምምነት በክልሉ ሠላምና መረጋጋትን ለማስፈን አብይ አስተዋፅኦ እንደሚኖረው በኢትዮጵያ መንግሥት የፌዴራል ጉዳዮች ሚ/ር አቶ አባይ ፀሐይ የሱዳን የልዑካን ቡድኑ መግለጫ መሥጠቱን ገልፀዋል።</p>


<p class="align-center"><a href="/Gazettas/ZareNew/info/ZareNew.sera.html">ከዛሬ ነው የካቲት 9 ቀን 1994</a></p>

</body>
</html>	














