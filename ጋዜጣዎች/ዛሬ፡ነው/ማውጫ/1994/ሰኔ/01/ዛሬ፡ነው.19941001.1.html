<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአውሮፓ ኅብረት ለኢትዮጵያ የሚሰጠውን ገንዘብ ከለከለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የአውሮፓ ኅብረት ለኢትዮጵያ የሚሰጠውን ገንዘብ ከለከለ</h1>


<p>የኢትዮጵያ ጠቅላይ ሚኒስትር አቶ መለስ ዜናዊ እስከ ሰኔ 6 ቀን 1994 ዓ.ም አውሮፓ እንደሚቆዩ ተገለፀ። በጉብኝታቸው ወቅት አቶ መለስ ብራስልስና ሮምን እንደሚጐበኙም ይታወቃል።</p>

<p>አቶ መለስ ወደ ብራሰልስ ቤልጂግ የተጓዙት የአውሮፓ ፓርላማ ለኢትዮጵያ የሚሰጠውን ገንዘብ እንዲለቅ ለመነጋገር እንደሆነም ተመልክቷል።</p>

<p>ከቅርብ ጊዜ ወዲህ የአውሮጳው ሕብረትና የኢትዮጵያው የኢሕአዴግ መራሽ መንግሥት በኢትዮጵያ እየተካሄደ ያለው አብዮታዊ ዲሞክራሲያዊ፣ የነፃ ገበያ ፖሊሲ በተመለከተ ውዝግብ ውስጥ መግባታቸው ይታወቃል።</p>

<p>ጠቅላይ ሚኒስትር መለስ ግንቦት 28 ቀን 1994 ዓ.ም እኩለ ሌሊት ላይ ወደ አውሮጳ መሄዳቸውን የገለፀው የኢትዮጵያ ዜና አገልግሎት ዋቢ አድርጐ የተሰራጨው የአዲስ ዘመን ዜና ሲሆን፣ የጠቅላይ ሚኒስትሩ ጉብኝት "ተጨማሪ የገንዘብ ምንጭ የሚገኝበትን መንገድ ለማመቻቸት መሆኑን" ከመግለፅ አልፎ "የጠቅላይ ሚኒስትሩ ጉብኝት አገሪቱ ለተያያዘችው የልማትና የግንባታ ፕሮግራሞች ከአውሮጳ ሕብረት የተገኘው ዕርዳታ በወቅቱ እየተለቀቀ ሥራ ላይ በሚውልበት መንገድ ላይ ለመነጋገር ነው" ብሎታል።</p>

<p>ጠቅላይ ሚኒስትሩ ከአውሮጳው ሕብረት ፕሬዝዳንት ከሚስተር ሮማኖ ፕሮዱ ጋር መነጋገራቸው የተገለፀ ሲሆን፣ የአውሮፓ አገሮች የልማት ዕርዳታ ሳይሆን የሰብአዊ ዕርዳታ እንደሚሰጡና በሚሰጠውም ዕርዳታ ላይ ከፍተኛ ቁጥጥር እንደሚያካሄዱና ከዚህም በተጨማሪ አገሮች የሚያገኙት ዕርዳታ በመልካም አስተዳደር መኖርና መተባበር ላይ እንደሚወሰን ከተገለፀ ቆይቷል።</p>

<p>ከነዚም ሌላ ኢትዮጵያ ገንዘቡ የሚለቀቅላት በኢትዮጵያና ኤርትራ መካከል የተካለለው ድንበር በመሬት ላይ በፍጥነት የሚመለከትበት እንደዚሁም በጐረቤት ሶማሊያ ኢትዮጵያ ጣልቃ ገብነት እንድታቆም ...ወዘተ ጋር ተያይዞ የሚገኝ መሆኑን የጠቆሙ ወገኖች ጠቅላይ ሚኒስትሩ ለአንድ ሳምንት አውሮፓ የሚቆዩበት ሁኔታ ግልጽ አይደለም ካሉ በኋላ ምናልባት እየተወራ የሚገኘውንና ከተቃዋሚዎች ጋር ድርድር ያደርጉ ይሆናል የሚል መላምት አንስተዋል።</p>

<p>በሌላ በኩል ጠቅላይ ሚኒስትሩ በሮም ኢጣሊያ በዓለም የምግብ ድርጅት ጉባኤ ላይ ተገኝተው በአፍሪካ ረሃብ ላይ በሚነጋገረው ጉባኤ ላይ ይሳተፋሉ ተብሎአል።</p>

<p>ከቅርብ ጊዜ ወዲህ ጠቅላይ ሚኒስትሩ ከአውሮጳ ህብረት ጋር የተነታረኩበት የራሳቸው ሥራ በሆነው የአብዮታዊ ዲሞክራሲ ጥናት ላይ አገሪቷ ትከተላለች የተባለው የነፃ ገበያ ኢኮኖሚ በአብዮታዊ ዲሞክራሲ ሶሻሊስትነት የተነሳ በአውሮፓና አሜሪካ ተቀባይነት ማጣቱ ነው ይባላል።</p>

<p>ከኢህአዴግ ምስጢራዊ ጉባኤ ወዲህ የቤተ መንግሥቱ አንጃ ከአፈንጋጩ ጋር ከተነጋገረና ከተግባባ በኋላ ከአገር ውስጥ ከውጭ የተቃዋሚ ኃይሎች ጋር ተመሳጥሮ አዲስ የሽግግር መንግሥት እንዲመሠረት እየተገለፀ ይገኛል።</p>

<p>ከጥቂት ሳምንታት በፊት አቶ መለስ አብዮታዊ ዲሞክራሲ ፍልስፍና ተከትሎ የተዘጋጁ የፖለቲካ የኢኮኖሚና ማህበራዊ ጉዳዮች ላይ የቀረበው ለካድሬዎች የተከፋፈሉ መጽሐፍት በምስጢር እየተሰበሰቡ መሆናቸው ይታወቃል።</p>


<p class="align-center"><a href="/Gazettas/ZareNew/info/ZareNew.sera.html">ከዛሬ ነው ሰኔ 1 ቀን 1994</a></p>

</body>
</html>	














