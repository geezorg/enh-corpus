<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ከ23 ሺህ በላይ ቤተ-እስራኤላውያን ኢትዮጵያ ውስጥ ቀርተዋል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ከ23 ሺህ በላይ ቤተ-እስራኤላውያን ኢትዮጵያ ውስጥ ቀርተዋል</h1>


<p>በአርጀንቲና ውስጥ የፖለተካና የኢኮኖሚ ውድቀት ከተከሰቱ ወዲህ እስራኤል አርጀንቲና ውስጥ የሚገኙትን ጁሾች (ቤተ-እስራኤላዊያን) ወደ ሀገራቸው ለመመለስ የኢምግሬሽን በማፋጠን ላይ ትገኛለች። ይህ ደግሞ ወደ እስሬኤል ለመመለስ በመጠባበቅ ላይ ያሉት ኢትዮጵያዊያን ቤተ እስራኤሎችና እስራኤል ሆነው ከኢትዮጵያ የሚመጡትን ቤተሰቦቻቸውን በመጠባበቅ ላይ ያሉት ላይ ሥጋት ፈጥሯል።</p>

<p>የቪኦኤ የእንግሊዝኛ ዘጋቢ ሎሪ ክርስመን እየሩሳሌም ውስጥ የሚኖሩ ኢትዮጵያዊያን ቤተ-እስራኤሎችን አነጋግሯቸዋል። እንደሚከተለው ተተርጉሟል።</p>

<p>የ74 ዓመቱ አዛውንት የሆኑት አቶ ታደግ ረታ ፈንታ ወደ እስራኤል ለመምጣት ረዥም ጊዜ ቆይቼአለሁ። እኔና ቤተሰቦቼ ወደ ሀገራችን እስራኤል ለመመለስ ሁሌ ስናልም ነበር። ወደ እስራኤል ለመምጣት አዲስ አበባ ውስጥ ወደ አራት አመት ቆይተናል።</p>

<p>አቶ ታደግ ከአንድ ዓመት በፊት የ60 ዓመት ዕድሜ ባለቤታቸውንና የ25 ዓመት ዕድሜ ካለው ልጃቸው ጋር እስራኤል ገቡ። ሌሎች የአቶ ታደግ አምስት ልጆች ከነቤተሰቦቻቸው እስራኤል ውስጥ ይገኛሉ። ሶስት ሌሎች ልጆቻቸው ግን ኢትዮጵያ ቀርተዋል።</p>

<p>ታደግና ቤተሰቦቻቸው ከሌሎች 80 ሺህ ባለፉት 20 ዓመታት ከመጡ ቤተ-እስራኤሎች ጋር ተቀላቅለዋል። የአቶ ታደግ ባለቤት ሲናገሩም የሂብሩን ቋንቋ መማር ጋራ ከመውጣት ይከብዳል ነገር ግን ውስን የሆኑ ጥሩ ነገሮች መኖራቸውንም ገልፀዋል።</p>

<p>ኢትዮጵያ ውስጥ የሚበላ ነገር ለማግኘት አድካሚ የሆነ የእርሻ ሥራ መስራት ይኖርብናል፣ እዚህ ግን ሱቅ ሄደን የሚበላ ነገር መግዛት ብቻ ነው ብለዋል።</p>

<p>አስማማው የተባለው ደግም በጊዜ ት/ቤት አለመሄዴ ለአዲሱ ኑሮ እንዳልዘጋጅ አድርጐኛል ይላል። አስተማሪ ብሆን እወድ ነበር። ነገር ግን ትምህርት ለመጀመር እድሜዬ ትልቅ ነው ያለው አስማማው የንግድ ትምህርት ተምሮ ኑሮውን ለመግፋት ወስኗል።</p>

<p>ኢትዮጵያዊ ለሆኑ ቤተ-እስራኤሎች ተሟጋች ድርጅት የሚመሩት አቶ አብርሃም ንጉሴ ወደ እስራኤል የሚመጡትን ቤተ-እስራኤላዊያንን ያለውን ሁኔታ ለማስተማር ችግር እንዳለው ጠቁመው፣ ግን ሲያስቡት ልዩ ወደሆነውችው እስራእል ሲመጡ ደስታ ይሰማቸዋል ብለዋል።</p>

<p>ኢትዮጵያዊ ጆሾች ብዙውን ጊዜ ቃል ወደተገባለት አገር ተመልሰው ከሌላ ጁሽ ሕብረተሰብ ጋር ለመኖር ሲያልሙ ነበር። የሕልም ሀገር ወደሆነችው፣ የጁሾች ሀገር ወደ ሆነችው የዝርያቸው ሀገር እስራኤል ውስጥ ለመኖር ሲመኙ ነበር።</p>

<p>አቶ አብርሃም አክለው ሲገልፁም ኢትዮጵያ ውስጥ የቀሩና እስራኤል ውስጥ ካሉ ቤተሰቦቻቸው ጋር ለመቀላቀል እየተጠባበቁ ያሉት ብዙ ሺህ ቤተ-እስራኤሎች ናቸው። የሚያስጨንቀኝ ይላሉ ወደ እስራኤሎች በአጭር ጊዜ ውስጥ የሚሄዱ እየመሰላቸው የሚኖሩበትን አካባቢ ለቀው እንደወጡ አቶ አብርሃም ተናግረዋል።</p>

<p>በአሁኑ ጊዜ ይላሉ አቶ አብርሃም በአሁኑ ጊዜ ከ23 ሺህ በላይ ሰዎቻችን ኢትዮጵያ ውስጥ ቀርተዋል።</p>

<p>ከነዚህ ውስጥ 19 ሺህ የሚሆኑ የመኖሪያ ቀያቸውን ለቅቀው ወጠተው አዲስ አበባና ጐንደር ውስጥ ይገኛሉ። በሀገራቸው ውስጥ እንደስደተኛ ወይም ተፈናቃይ በመኖር ላይ ይገኛሉ። እስራኤል ከሚገኙ ቤተሰቦቻቸው ጋር ለመቀላቀል ብለው ቤታቸውን ለቅቀው ወጥተዋል።</p>

<p>ከአንድ ዓመት በፊት ከኢትዮጵያ ወደ እስራኤል ሀገር የመጣው ቃሲም መኮንን ወደ እስራኤል ተመላሽ ስለሆኑ ቤተ-እስራኤላዊያን ኮሜቴ ውስጥ ይሰራል። የቤተሰብ መበታተን ትልቅ ችግር ነው ይላል። «አሁን እኛ እስራኤል ሀገር ብንገባም እንዳልገባን ነው የምንቆጥረው። እንዴት ብትሉ የተወሰኑ ቤተሰቦችን ኢትዮጵያ ውስጥ ቀርቷልና። የምናገኘውም ኢትዮጵያ ከቀሩት ጋር ተጋርተን ነው የምንኖረው፣ ስለነሱም በጣም ያሳስበናል።»</p>

<p>የእስራኤል ፓርላማ በህዳር ወር ውስጥ ወደ እስራኤል የገቡ የቤተ-እስራኤላዊያን ብዛት በአንድ ወር ወደ አንድ ሺህ ከፍ እንዲል አሳሰቡ። ይህ ስራ ላይ ከዋለ በሁለት አመት ውስጥ ተጠቃለው እስራኤል ይገባሉ። ይህ ደግሞ በእስራኤል መንግስት እንዲፀድቅ ጊዜ ይወስዳል። </p>


<p class="align-center"><a href="/Gazettas/ZareNew/info/ZareNew.sera.html">ከዛሬነው ታህሳስ 27 ቀን 1994</a></p>

</body>
</html>	














