<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«የግሉ ፕሬስ የጥላቻ ፖለቲካ የሚያራመድ ነው» አቶ በረከት ስምኦን</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«የግሉ ፕሬስ የጥላቻ ፖለቲካ የሚያራመድ ነው» አቶ በረከት ስምኦን</h1>


<p>የኢፌዴሪ የማስታወቂያ ሚኒስቴር ከኢትዮጵያ ነፃ ፕሬስ ጋዜጠኞች ማኅበር (ኢነጋማ) ጋር በመነጋገር የፕሬስ ነፃነት አደጋ ላይ የሚጥሉ ሁኔታዎችን ለማስተካከል የሚያስችል አውደ ጥናት ለማካሄድ ዝግጅት በመደረግ ላይ መሆኑን የማስታወቂያ ሚኒስትሩ አቶ በረከት ስምዖን ገለጡ።</p>

<p>ሚኒስትሩ ይህንን የተናገሩት ከትናንት በስቲያ የሚኒስቴር መሥሪያ ቤታቸውን የ1994 የበጀት ዓመት ዕቅድ ሪፖርት ለሕዝብ ተወካዮች ምክር ቤት ባቀረቡበት ወቅት ነው። ሚኒስትሩ እንዳሉት ከሆነ ከኢነጋማ መሪዎች ጋር ችግሩን ለማስተካከል መድረክ መፈጠር እንዳለበት ከስምምነት ላይ መደረሱናን በዐውደ ጥናቱ ችግሮች ላይ የሚያተኩር ውይይት እንደሚካሄድና በሚዘጋጀው የሥነ-ምግባር ደንብ ለሚንቀሳቀሱ የግል ፕሬስ ውጤቶች ሥራ የሚያግዙ ሁኔታዎች እንደሚመቻቹ ተናግረዋል።</p>

<p>በዚህ ጉዳይ ላይ የተወያየው የተወካዮች ምክር ቤት 10ኛ መደበኛ ስብሰባ ሠፊ ውይይት ያደረገ መሆኑ ሲታወቅ፣ የግል ፕሬሱን ሚና በተመለከተ የተወካዮች ምክር ቤት አባላት ለሁለት መከፈላቸው ታውቋል። እንደ ዜናው ማብራሪያ ከፊል አባላቱ የኢትዮጵያ ነፃ ፕሬስ ገንቢ ሚና እየተጫወተ ነው የሚል አቋም ሲይዙ ሌሎች ደግሞ የግሉ ፕሬስ ከሚጫወተው ገንቢ ሚና ይልቅ አሉባልታና መሠረተ ቢስ ዘገባዎችን በማቅረብ ሕዝቡን እያደናገሩ ነው ሲሉ አቶ በረከትን ለመደገፍ ሲሞክሩ ተስተውለዋል።</p>

<p>አቶ በረከት ስምዖን ቀደም ካሉት ዓመታት ጀምሮ ከነፃው ፕሬስ ራስ ላይ ባለመውረድ የግሉ ፕሬስ አፍራሽ ሚና እንደሚጫወት አድርገው ባገኙት አጋጣሚ ሁሉ ጥረቶቹን ሲያጣጥሉ መቆየታቸው አይዘነጋም። ሚኒስትሩ ከአቶ መለስ ዜናዊ በባሰ በነፃው ፕሬስ ላይ ጥላቻቸውን የሚያንፀባርቁ መሆኑን ብዙዎች ይናገራሉ። በየጊዜው የሚያንፀባርቁ መሆኑን ብዙዎች ይናገራሉ። በየጊዜው በሚያሰሟቸው ንግግሮችና የሚስጧቸው መግለጫዎችም የፕሬሱን ጠንካራ ጐን ወደ ጐን በመተው በፕሬሱ ውስጥ ይሠራሉ በሚሏቸው ስህተቶች ላይ በማተኮር ፕሬሱን ማብጠልጠሉንየመረጡ ይመስላሉ። ይሁን እንጂ ሚኒስትሩ ከኢትዮጵያ ነፃ ፕሬስ ጋዜጠኞች ጋር መንግሥታቸው ተቀራርቦ ለመሥራት ለመጀመሪያ ጊዜ ፍላጐት ማሳየቱ አንድ ደረጃ ነው። በተለይም በራቸውን ለነፃ ፕሬስ ጋዜጠኞች ዝግ ያደረጉ ወገኖች አሠራራቸውን እንዲያስተካክሉ እምርጃ የሚወሰድ መሆኑ በተግባር የሚረጋገጥ ከሆነ አበረታች ነው።</p>

<p>የኢትዮጵያን የፕሬስ ነፃነት ጉዳይ በቅርበት የሚከታተሉ ወገኖች እንዳሉት ደግሞ የፕሬስ ሕጉ በራሱ እንገና መመርመርና መሻሻል እንዳለበት ነው። አቶ በረከት ይወጣል ያሉት የሥነ-ምግባር መመሪያም በፕሬስ ነፃነቱ ላይ አደጋ ይዞ የሚመጣ መሆን እንደሌለበት በመግለጽ ፕሬሱን ለማፈኛ የሚያገለግል አሣሪ ደንብ እንዳይሆንም ሥጋታቸውን ገልጠዋል።</p>


<p class="align-center"><a href="/Gazettas/Goh/info/Goh.sera.html">ከዛሬ ነው ታህታሳስ 27 ቀን 1994</a></p>

</body>
</html>	














