<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በድንበር ኮሚሽኑ የኢትዮ-ኤርትራ ሙግት ቀጥሏል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በድንበር ኮሚሽኑ የኢትዮ-ኤርትራ ሙግት ቀጥሏል</h1>


<p>በቅርቡ እንደሚጀመር የተሰጋለትን የኢትዮ-ኤርትራ ጦርነት በተመለከተ በተባበሩት መንግሥታት የኢትዮጵያ ልዩ መልዕክተኛ አምባሳደር አብዱል መጂድ ሁሴን ለኢትዮጵያ ሠራዊት ትዕዛዝ ተላልፎ ሠራዊቱ በተጠንቀቅ ላይ እንዲገኝ መግለፃቸውን በድምፅ የተደገፈ መረጃ ማግኘቱን የኤርትራ ራዲዮ ገለፀ። አምባሳደሩ የኢትዮጵያ ሠራዊት በአጠቃላይ ተጠንቀቅ ላይ መኖሩን አብራርተዋል።</p>

<p>ከታህሳስ 1 ቀን 1994 ዓ.ም ጀምሮ ለሁለት ቀናት የኤርትራ መንግሥት በውጭ ጉዳይ ሚኒስትሩ በኩል በሄግ በሚደረገው የድንበር ሙግት ላይ የኤርትራው የውጭ ጉዳይ ሚኒስትር አቶ አሊ ሰይድ አብደላ ተገኝተው ማብራሪያ መስጠታቸው ታውቋል።</p>

<p>ሙግቱ ትላንት አርብ ታህሣሥ 5 ቀን 1994 ዓ.ም መቀጠሉ የታወቀ ሲሆን፣ በኢትዮጵያ በኩል የተወከሉት ማን እንደሆነ እስከአሁን በመንግሥት የተሰጠ መግለጫ ባይኖርም በአንዳንድ የዜና ዘገባዎች ዶ/ር አብዱል መጅድ በሄግ ተገኝተው መግለጫ መስጠታቸው ተዘግቧል።</p>

<p>የኤርትራ ድምፅ አቶ አሊ ሰይድ አብደላ ከሙግቱ ተመልሰው በአሥመራ አውሮፕላን ማረፊያ እንደደረሱ ለጋዜጠኞች የሰጡትን መግለጫ በሚከተለው አኳኋን ገልጾታል።</p>

<p>«....በዚህ ሳምንት መጀመሪይ ሰኞና ማክሰኞ ኤርትራ ለኮሚሽኑ ቃሏን ማሰማቷን ገልፀው፣ የጠበቃዎቹ ሙግት ግን በሚመጣው ሣምንት ዓርብ የሚቀጥል መሆኑን ገልጿል። ሙግቱም በዚህ ሁኔታ ከቀጠለም በኋላ በመጪው 2002 ዓ.ም ሁለተኛውና የመጨረሻው ማለትም የካቲት መጨረሻ ላይ ፍ/ቤቱ ብይን የሚሰጥ መሆኑንም አቶ አሊ ገልፀው ቀጣዩ ሥራ ደግሞ የካርቶ ግራፊ ሥራ መሆኑን አብራርተዋል።» ካለ በኋላ ዶ/ር አብዱል መጂድ አሜሪካ ተቀምጠው የጦርነት ዜማ ያዜማሉ ካላቸው በኋላ ንግግራቸውን አስደምጧል።</p>

<p>«....ማረጋገጥ የምንፈልገው የኢትዮጵያ ሠራዊት በዚያ አካባቢ ያለው በተጠንቀቅ ላይ ነው ብዙ ጊዜ። ያለነው አጠቃላይ የተጠንቀቅ ሁኔታ እና እራሳችን ተዘጋጅተን መቆየት አለብን ወይስ የለብንም? የሚለው፣ አለብን በዝግጅትም ላይ ነበርን አሁንም ነን፣ ለተባበሩት መንግሥታት ድርጅት ውጭ ጉዳይ ሚ/ሩም በጠቅላላው ጉባዔ እንዲሁም ደግሞ ለፀጥታው ም/ቤትና ለዋና ፀሐፊውም በግምባር፣ እንዲሁም ለፀጥታው ም/ቤት ፕሬዝዳንት በግንባር ያስቀመጡላቸው ነጥቦች አሉ። የተባበሩት መንግሥታት ድርጅት ከዚያ ቦታ ከወጣ በቀጥታ በማያውላውል መንገድ ለጠላታችን የተሰጠው መመሪያ አለ። በዚያ በሰሜን በኩል ለሚገኘው ጦር በጠቅላላ ለኮማንደሮቹ የተሰጣቸው የመንግሥት ትዕዛዝ አለ። እና እሱን ወደ አዲስ አበባ ተመልሰው የሚጠይቁበት ሁኔታ መመሪይ አለ። ....&#87፤ በማለት አያይዘው ደግሞ የሚከተለውን መናገራቸውን ገልጿል።</p>

<p>«.....በአጠቃላይ ሚዛናዊ በሆነ መንገድ የአየሩም፣ የምድሩም የሌላውም የጦራችን ብቃትና ኃይል በሚዛናዊ መንገድ ተገንብቷል። ይህ ስለሆነ የሀገራችንን ልዑላዊነት ለመጠበቅ የሚያስፈልገን ሠራዊት ታይቶ ለመቀነስ የሚያስፈልገውን ያህል ቀንሰናል፣ ግን አት ትሀ ሳመ ቲመ ይህንን በምናደርግበት ጊዜ መረሳት የሌለበት፣ የሀገሪቷን ደህንነትና ሉዓላዊነት በሚጠበቅበት ሁኔታና ሊጠብቅ የሚችል ጦር ወይም የመከላከያ ሠራዊት መጠን ታይቶ ነው። ስለዚህ በሚያሰጋ ሁኔታ ኢትዮጵያን ለመከላከል የሚችል የመከላከያ ሠራዊት እስከነትጥቁ በደንብ አለን ባይ ነኝ።» አብዱል መጂድ</p>

<p>«....ወያኔ የዓለም ሕብረተሰብን ያታለለበትን ድርጊት ሳይታሰባቸው ያጋለጡት አምባሳደር አብዱል መጂድ ሁሴን፣ ጦርነት ለማካሄድ ብቃቱም ኃይሉም አለን በማለት በሎሌነት የሚያገለግሉት ሥርዓት ዛሬም ከጦረኛ አቋሙ አለመታቀቡን ይፋ አድርገዋል።» በማለት የሻዕቢያ ራዲዮ የአምባሳደሩን አቋም ተችቷል።</p>


<p class="align-center"><a href="/Gazettas/ZareNew/info/ZareNew.sera.html">ከዛሬ ነው ታኅሣሥ 6 ቀን 1994</a></p>

</body>
</html>	














