<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢነጋማ መግለጫ አወጣ "የኢነጋማ ዓለም አቀፍ ኮሚቴ" ብሎ ራሱን የሚጠራው ቡድን ሕገ ወጥና እውቅና የሌለው መሆኑ ተገለጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢነጋማ መግለጫ አወጣ "የኢነጋማ ዓለም አቀፍ ኮሚቴ" ብሎ ራሱን የሚጠራው ቡድን ሕገ ወጥና እውቅና የሌለው መሆኑ ተገለጠ</h2>


<p>የኢትዮጵያ ነፃ ፕሬስ ጋዜጠኞች ማኅበር (ኢነጋማ) በማንኛውም ወቅትና ሁኔታ፣ ሃሳብን በነፃነት የመግለጽ መብቶችን የሚሽሩ፣ የሚሸራርፉ ዓለም አቀፋዊ ድንጋጌንም የሚፃረሩና የዜግነት መብቶችን እየተጋፉ ለቀጣይ ጥቃቶች በር የሚከፍቱ አፍራሽና ተፃራሪ የሆኑ ድርጊትና ሙከራዎችን ሁሉ በጥብቅ እንደሚቃወሙ እና በፅናትም እንደሚታገላቸው አስታወቀ።</p>

<p>ኢነጋማ የዋስትና መብት ተንፍጐ በቀጠሮ እስር ላይ የሚገኘውን የኢትዮጵ ጋዜጣና መጽሔት ዋና አዘጋጅ የመለሰ ሼኔ ትዕዛዙን ሁኔታ የሚያብራራርው የመጋቢት 12 ቀን 1994 የፕሬስ መግለጫው እንዳስታወቀው፣ ሕዝባችን፣ የሠላምና የዲሞክራሲ ኃይሎች እንዲሁም ዓለም አቀፋ ኅብረተሰብና የሙያ አጋሮቻችንም ይህንኑ ጽኑ አቋማችንንና እመንታችንን በመጋራት እንደከዚህ ቀደሙ የትግል አጋርነታቸውን በተግባር እንደሚያረጋግጡ እንተማመናለን ብሏል።</p>

<p>ጋዜጠኛ መለስ ሽኔ "የፕሬስ ደንብን በመተላለፍ" ወንጀል ተከሶ መጋቢት 11 ቀን 1994 ፌዴራል ከፍተኛ ፍርድ ቤት 5ኛ ወንጀል ችሎት ከቀረበ በኋላ የዋስ መብቱ ስላልተጠበቀለት ወደ 24 ፖሊስ ጣቢያ በእስር ቆይቶ መጋቢት 17 ቀን 1994 እንዲቀርብ ትዕዛዝ መሰጠቱን ከኢነጋማ መግለጫ ለማወቅ ተችሏል።</p>

<p>ማኅበሩ ጋዜጠኛው የዋስትና መብቱ ያልተጠበቀለት "መለስ ዜናዊ ማንናቸው?" (ኢትዮጵ መጽሔት ቅጽ 2 ቁጥር 017/93 የጥቅምት ወር ዕትም> እንዲሁም በዚሁ መጽሔት ዕትም "የጠመንጃው ሹም ሽር ይቀጥላል" በሚል ርዕስ ከአንድ የተቃዊሚ ፓርቲ መሪ ጋር የተደረገውን ቃለ ምልልስ በማቅረቡ መሆኑ ይፋ አድርጓል።</p>

<p>ይህ በእንዲህ እንዳለ "ኢነጋማ የሚያውቀው "ዓለም አቀፍ ኮሚቴ" የለም" በሚል መጋቢት 13 ቀን 1994 ዓ.ም ትናንት በበተነው የጽሑፍ መግለጫው ኢነጋማ ሕጋዊ ሰውነቱን ካገኘ በኋላም ሆነ ከዚያ በፊት በውክልና ሊሰራለትና ሊናገርለት የሚችል "የኢነጋማ ዓለም አቀፍ ኮሚቴ" የተባለ ተቀጥላ የሆነ ከኢነጋማ እውቅና የተሰጠው ኮሚቴ አለመኖሩን በአጽንኦት ገልጧል።</p>

<p>በአንዳንድ የመገናኛ ብዙሀን አማካኝነት ሰሞኑን "የኢነጋማ ዓለም አቀፍ ኮሚቴ 10ኛ ዓመቱን አከበረ" የሚል የተዛባና መላ አባላቱን የሚያደናግጥ ዜና መሠራጨቱን ኢነጋማ አውግዞ፣ "የኢነጋማ ዓለም አቀፍ ኮሚቴ" ስያሜ ሕገ-ወጥና እውቅና የሌላው መሆኑን ለኢትዮጵያ ሕዝብና ለዓለም አቀፍ የሙያ አጋሮቹ ገልጿል። በኢነጋማ ስም የሚንቀሳቀሱ ወገኖች ሁሉ ከድርጊታቸው እንዲቆጠቡም አስጠንቅቋል።</p>


<p class="align-center"><a href="/Gazettas/ZareNew/info/ZareNew.sera.html">ከዛሬ ነው መጋቢት 13 ቀን 1994</a></p>

</body>
</html>	














