<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ፕ/ት ግርማ የልብ ቀዶ ጥገና አድርገው አስጊ ሁኔታ ላይ ናቸው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ፕ/ት ግርማ የልብ ቀዶ ጥገና አድርገው አስጊ ሁኔታ ላይ ናቸው</h1>


<p>አዲሱ ፕ/ት መ/አ ግርማ ወ/ጊዮርጊስ በሳኡዲ አረቢያ በአል ሙስጠፋ አልማሌክ ሆስፒታል ከባድ የልብ ቀዶ ሕክምና ተደርጎላቸው እስከ ትላንት ከሰዓት ድረስ ሕይወታቸው በአስጊ ሁኔታ ላይ እንዳለ ተረጋግጧል።</p>

<p>መስከረም 28 ቀን 1994 ዓ.ም በተደረገው የሕዝብ ተውካዮች ም/ቤትና የፌዴሬሽን ም/ቤት የጋራ ስብሰባ ላይ የኤፌዴሪ ፕሬዝዳንት ሆነው የተሾሙት የመቶ አለቃ ግርማ ወ/ጊዮርጊስ ዳውኢ ሉጫ በብሔራዊ ቤተ-መንግሥት ውውስት ከ24 ሰዓት ላልበለጠ ጊዜ ቆይተው በሕመም ምክንያት ጦር ኃይሎች ጠቅላይ ሆስፒታል መግባታቸውን በዛሬነው ጋዜጣ ቁጥር 001/94 መዘገባችን የሚታወስ ነው።</p>

<p>አዲስ ፕ/ት በጦር ኃይሎች ሆስፒታል ይደረግላቸው የነበረው ሕክምና በቂ ባለመሆኑ ወደ ሳኡዲ ዓረቢያ ለከፍተኛ ሕከምና ተልከው የነበረ በሆንም፣ አሁን በደረሰን ዜና የመቶ አለቃ ግርማ ወ/ጊዮርጊስ ሉጫ ከሕመማቸው ሊያገግሙ ባለመቻላቸውና ከባድ የልብ ቀዶ ጥገና ተደርጎላቸው አስጊ ሁኔታ ላይ መሆናቸው ታውቋል።</p>

<p>የመቶ አለቃ ግርማ ወ/ጊዮርጊስ በሕክምና ምክንያት ወደ ሳኡዲ ዓረቢያ ያመሩት በልብ ድካም የተነሳ የመተንፈሰ ችግር አጋጥሟቸውና የሳንባ ውሃ መቋጠር ችግር ያለባቸው መሆኑ ሲታወቅ፣ የደም ግፊት፣ የስኳርና የሪህ በሽተኛ እንደነበሩና ግማሽ አካላቸው ከደነዘዘ በኋላ መሆኑ ይታወሳል።</p>

<p>በ77 ዓመታቸው ወደ ርዕሰ ብሔርነት ሥልጣን የወጡትና የኤፌዴሪ መንግሥት በተመለክተ ለአንድ ጊዜ እንኳን የክብር ፊርማቻውን ሳያኖሩ ሳኡዲ አረቢያ ሪያድ በሚገፕው ከፍተኛ የሮያል ሆስፒታል ውስጥ መቶ አለቃ ግርማ ወ/ጊዮርጊስ ለፕሬዝዳንታዊው ስልጣን በመብቃታቸው ከውጭ አገር መንግሥታት ርዕሳነ-ብሔሮችና የአገር መሪዎች የጎረፉላቸውን የመላካም ምኞት መግለጫቸውን ሳያጣጥሙ መሆኑ አሳዛኝ ክስተት ሆኖ እየተዘገበ ይገኛል።</p>

<p>ብዙዎች የአዲሱን ፕሬዝዳንት መመረጥ አስመልክቶ በሰጧቸው አስተያየቶች፣ መ/አ ግርማ ወ/ጊዮርጊስ ዕድሜ የተጫናቸው፣ በሽታ ያደቀቃቸውና የደከሙ ሽማግሌ በመሆናቸው በሥልጣን ላይ ለብዙ ጊዜ ሊቆዩ እንደማይችሉ አስቀድመው መተንበያቸውን አይዘንጋም። </p>

<p>የቀድሞውን ፕሬዝዳንት ዶ/ር ነጋሶ ጊዳዳን በመተካት ለሚቀጥሉት 6 ዓመታት በብሔራዊ ቤተ-መንግሥት ውስጥ የርዕሰ ብሔርነት ኃላፊነታቸውን እንደሚወጡ ተጠብቀው የነበሩት መቶ አለቃ ግርማ ወ/ጊዮርጊስ በ1917 ዓ.ም የተወለዱ መሆኑ ሲታወቅ የትውልድ አካባቢያቸውና የብሔራቸው ጉዳይ ግን አከራካሪ ሆኖ ቀርቷል።</p>

<p>አሁን ፕቴዝዳንቱ ሳኡዲ አረቢያ ውስጥ በጠና መታመማቸው ከመገለፁ በስተቀር የጤንነታቸው ሁኔታ ለሕዝብ ሳይገለፅ የሚቆይበት ሁኔታ ሕዝቡን ለወሬ አጋልቦታል። በአዲስ አባበ ከተማ የሚሰራጨው ወሬ ፕሬዚዳንቱ በመልካም ሁኔታ እንደማይገኙ ነው የሚያመለክተው።</p>


<p class="align-center"><a href="/Gazettas/ZareNew/info/ZareNew.sera.html">ከዛሬ ነው ጥቅምት 10 ቀን 1994</a></p>

</body>
</html>	














