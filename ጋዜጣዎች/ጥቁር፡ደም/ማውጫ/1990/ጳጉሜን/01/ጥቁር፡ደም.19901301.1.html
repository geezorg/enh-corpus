<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ዜግነቱን በፈቃዱ የለወጠ ኢትዮጵያዊ ሊሆን አይችልም...!!&ራቁኦ፤</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«ዜግነቱን በፈቃዱ የለወጠ ኢትዮጵያዊ ሊሆን አይችልም...!!&ራቁኦ፤</h2>
<p class="align-center">ሻለቃ አለምሰገድ ገ/ዮሐንስ</p>


<p>የአሜሪካን ድምፅ ራዲዮ ሐምሌ 30/1990 ምሽት ፕሮግራሙ ከኢትዮጵያ የፖሊስ ሠራዊት ም/ኮሚሽነር ከሻለቃ ዓለምሰገድ ገ/ዮሐንስ ጋር ከኢትዮጵያ ስለሚባረሩት ኤርትራውያን ጉዳይ ባደረገው ቃለ ምልልስ «ማንኛውም ኢትዮጵያዊ ዜግነቱን ትቶ ሌላ ዜግነት የወሰደ እንደሆነ ወዲያውኑ ዜግነቱን ያጣል» በማለት ለኤርትራ ሪፈረንደም የፈረሙት ኤርትራውያን የኢትዮጵያውነት ዜግነታቸውን እንዳጡ አስታውቀዋል።</p>

<p>ኮሚሽነሩ ከጋዜጠኛው ጋር ባደረጉት ሰፊ ቃለ ምልልስ ከኢትዮጵያ የሚባረሩት ኤርትራውያን በበቂ ሰነድ እስከሚታወቀው ድረስ በሻዕቢያ ፕሮፓጋንዳ እንደተጋነነው ሳይሆን 5,74 መሆናቸውን ተናግረው፣ ከሀገሪቱ የሚባረሩትም ለሀገሪቱ ደህንነትና ፀጥታ በተጨባጭ ሁኔታ አስጊ መሆናቸው የተረጋገጠባቸው እንደሆኑ ተናግረው ለኤርትራ ሪፈረንደም ድምፅ መስጠት የሚችሉት ኤርትራዊ ብቻ ሆነው ሳለና እነዚህም ኤርትራዊነታቸውን ካረጋገጡ በኋላ አሁን ባለው ሁኔታ ተመልሰው ኢትዮጵያዊ ነኝ ሊሉ እንደማይቻላቸው ተናግረዋል።</p>

<p>ኮሚሽነሩ በዚህ ረገድ በሰጡት ምላሽ «...ኤርትራ ከኢትዮጵያ መገንጠል አለባት የሚለውን ድምፅ ለመስጠት ቢያንስ የኤርትራ ዜግነታቸው የተረጋገጠ ብቻ ናቸው። የኤርትራዊነት መታወቂያ ወረቀት የተሰጣቸው ብቻ ናቸው በሪፈረንደሙ ድምፅ መስጠት የተፈቀደላቸው ስለዚህ እነዚህ ሰዎች ድምፅ ብትሰጡ የኢትዮጵያዊነት ዜግነታችሁ ይነጠቅባችኋል ተብሎ ሊነገራቸውም አያስፈልግም። ማንም ሰው በራሱ ፈቃድ መረጠ። ኢትዮጵያዊነቱን ጥሎ ሌላ ዓይነት ዜጋ ከሆነ ኢትዮጵያዊነት ዜግነቱን ወዲያውኑ ነው የሚያጣው። ይህ ሕጋችን ላይ ያለ ነገር ነው» በማለት በዚህ ዓይነት ዜግነታቸውን በመለዋወጥ ኢትዮጵያዊ እንደሆኑ የተነገረላቸውን የአንዲት የውጭ ዜጋ ሴት ምሳሌ አቅርበው ይህንን የመሳሰሉት መሠረተ ቢስ ዜናዎች ከሻዕቢያ ፕሮፓጋንዳ የመነጨ መሆኑን ተናግረዋል።</p>


<p class="align-center"><a href="/Gazettas/TikurDem/info/TikurDem.sera.html">ከጥቁር ደም ጳጉሜ 2 ቀን 1990</a></p>

</body>
</html>	





