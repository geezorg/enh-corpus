<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኤርትራ ተቃዋሚ ድርጅቶች ብሔራዊ ምርጫ ለማድረግ ተዘጋጁ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የኤርትራ ተቃዋሚ ድርጅቶች ብሔራዊ ምርጫ ለማድረግ ተዘጋጁ</h1>


<p>የኤርትራውን ፕሬዝዳንት የኢሳያስ አፈወርቂን አምባገነን መንግሥት በመገርሰስ የተለያዩ የፖለቲካ አንጃዎች የሚካፈሉበት ብሔራዊ ምርጫ ለማካሄድ በመጣደፍ ላይ የሚገኙት የኤርትራ ተቃዋሚ የፖለቲካ ድርጅቶች የሻዕቢያ ፓርቲ የማይካፈልበት ሁሉንም ተቃዋሚ አንጃዎች የሚያሳትፍ ብሔራዊ ምርጫ ለማካሄድ መዘጋጀታቸውን ይፋ አደረጉ።</p>

<p>አንጃዎቹ ሰሞኑን «ነፃ ኤርትራ» በተሰኘው ሬድዮ በዓረብኛ ባስተላለፉት ዘገባ የኢሳያስ አፈወርቂ መንግሥትን ለመገርሰስ የሚያስችሉ ሁኔታ እየተመቻቹ መሆናቸውን አብራርተው በኤርትራ የሚቋቋመው የሽግግር መንግሥት በኤርትራ እንዲረቀቅ ወስነዋል።</p>

<p>ይህ በዚህ እንዳለ ከእስልምና ርዕዮተ ጋር የቅርብ ትስስር እንዳላቸው የሚነገርላቸውና በተለይ ከሱዳን ሙሉ ወታደራዊ ድጋፍ እንደሚያገኙ የተረጋገጠላቸው በኤርትራ ሰሜናዊ ግዛት የሚንቀሳቀሱት ተቃዋሚዎች ሰሞኑን ለ3 ተከታታይ ቀናት ባካሄዱት ጦርነት ከከረን የተንቀሳቀሰውን የሻዕቢያ ጦር ክፉኛ በመምታት እንደበታተኑት ከሱዳን በዓረብኛ የተላለፈው የተቃዋሚዎች ድምፅ ይፋ አድርጓል።</p>

<p>ይኸው የዜና ዘገባ በቀይ ባህር የግንባር ጦርነት የከፈቱት የኤርትራ አፋሮችም አንድ ሻለቃ የሻዕቢያን ጦር ከሙሉ ወታደራዊ ትጥቁ ጋር እንደደመሰሱት ገልፆ በከረን በምፅዋ በአቆርዳትና በተሰናይ ተቃዋሚዎቹ በመንግሥት ተቋማት ላይ እያደረሱ ያሉት አደጋ አሁንም እንደቀጠለ ነው ብሏል።</p>


<p class="align-center"><a href="/Gazettas/TikurDem/info/TikurDem.sera.html">ከጥቁር ደም መጋቢት 13 ቀን 1991</a></p>

</body>
</html>	
