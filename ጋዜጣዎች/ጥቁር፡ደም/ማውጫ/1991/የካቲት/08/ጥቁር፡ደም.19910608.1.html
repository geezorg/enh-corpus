<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የመአሕድ ስብሰባ በመተላለፉ ድርጅቱ ከፍተኛ የገንዘብ ኪሣራ ደረሰበት</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የመአሕድ ስብሰባ በመተላለፉ ድርጅቱ ከፍተኛ የገንዘብ ኪሣራ ደረሰበት</h2>


<p>የመላው አማራ ሕዝብ ድርጅት የተመሰረተበትን 7ኛ ዓመት በናዝሬት ለማክበር የጠራው ሕዝባዊ ስብሰባ ለሌላ ጊዜ በመተላለፉ በድርጅቱ ላይ ከፍ ያለ የገንዘብ ኪሣራ ደረሰበት።</p>

<p>መአሕድ ቀደም ሲል የተመሰረተበትን ዕለት ከየክፍላተ ሃገሩ የሚሰበሰቡ አባላቱ በሚገኙበት ሲያከብር የቆየ መሆኑንና የዘንድሮውን ሰባተኛውም ዓመት ክብረበዓልም ጥር 30 ቀን በናዝሬት ከተማ ለማክበር ቅድመ ዝግጅቱን አጠናቆ እንደነበር ገልጾ ስብሰባ እንደሚያካሂድ ታውቆ መመሪያ በደብዳቤ መጠየቁንና በዚሁም መሠረት የክልላዊው መንግሥት የምስራቅ ሸዋ መስተዳድር ጽ/ቤት የናዝሬት ከተማ የፖለቲካውን ድርጅት የምስረታውን በዓል ማክበር እንደሚችል በጹሁፍ ፈቅዶለት እንደነበር ገልጿል።</p>

<p>ፈቃዱ የተገኘ ቢሆንም በዋዜማው ማምሻ እንደአጋጣሚ ዕለቱ ከኤርትራ ጋር ከፍተኛ ውጊያ የሚካሄድበት ቀን በመሆኑ ክብረበዓሉ ለሌላ ጊዜ እንዲተላለፍ የተደረገ መሆኑን ለመአሕድ ተጠሪዎች የተገለፀላቸው መሆኑንና የጥሪውን መተላለፍ በምን መልኩ ለሕዝብ ማሳወቅ እንደሚችሉ ተጠሪዎቹ ችግር ተፈጥሮባቸው እንደነበር ዘግቧል።</p>

<p>የዋልታ ኢንፎርሜሽን ማዕከል ከናዝሬት ከተማ በዓሉ ላልተወሰነ ጊዜ መተላለፉን ማምሻውን በኢትዮጵያ ቴሌቪዥንና ሬድዮ ቢያስተላልፍም የመአሕድ ጽ/ቤት ግን ከፍተኛ የገንዘብ ኪሣራ የደረሰበት መሆኑን አብራርቶ በሌላ በኩል ግን በዚያው ሰሞን በናዝሬት ከተማ ሀገር አቀፍ የሰርከስ ትርዒት ለሕዝብ መታየቱ ታውቋል።</p>


<p class="align-center"><a href="/Gazettas/TikurDem/info/TikurDem.sera.html">ከጥቁር ደም የካቲት 8 ቀን 1991</a></p>

</body>
</html>	
