<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ዩጋንዳና ሩዋንዳ የድንበር ግጭቱ እልባት ያለማግኘት በእጅጉ አሳስቦናል አሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ዩጋንዳና ሩዋንዳ የድንበር ግጭቱ እልባት ያለማግኘት በእጅጉ አሳስቦናል አሉ</h2>


<p>የዩጋንዳው ፕሬዝዳንት ዩዌሪ ሙሴቪኒ የኢትዮ-ኤርትራ የድንበር ግጭት በሰላማዊ መንገድ እንዲፈታ ለሚደረገው ጥረት ዩጋንዳ የበኩሏን አስተዋፅኦ ለማድረግ መዘጋጀቷን ለኤርትራ ፕሬዝዳንት ኢሳያስ አፈወርቂ ባለፈው ሳምንት ባለፈው ሳምንት አጋማሽ ላይ በላኩት ልዩ መልዕክት ማስታወቃቸውን የጀርመን ድምፅ ሬድዮ ዘገበ።</p>

<p>የዩጋንዳው ልዩ ልዑክ ሚስተር ስቲቨን ማስታንኩማ ለኤርትራው መሪ እንደገለፁት በኤርትራና በኢትዮጵያ መካከል የተፈጠረው የድንበር ግጭት እስካሁን ድረስ እልባት ያለማግኘቱ ፕሬዝዳንት ዩዌሪ ሙሴቪኒን እንዳሳሰባቸውና ዩጋንዳና ሩዋንዳ በአካባቢው ክልል የሚገኙ ሀገሮች እንደመሆናቸው በሁለቱ ሀገሮች መካከል የተከሰተውን ችግር ለመፍታት የሚካሄዱ ጥረቶችን በማጠናከር በኩል የበኩላቸውን ድርሻ ለመወጣት ዝግጁ መሆናቸውን አመልክተው የዩጋንዳና የሩዋንዳን ቅንና በጐ የአስታራቂነት ሐሳብ የኢትዮጵያ መንግሥት እንደተቀበለው ለፕሬዝዳንት ኢሣያስ አፈወርቂ ገልፀውላቸዋል።</p>

<p>የዩጋንዳው ርዕሰ ብሔር ዩዌሪ ሙሴቪኒና የኮንጐ ኪንሻሳው መሪ ሎራን ካቢላ ፊት ለፊት ተገናኝተው ለመወያየት የበቁት በሊቢያው መሪ በፕሬዝድናት ሙዓመር ጋዳፋ አማካኝነት መሆኑን የሬድዮ ዘገባው ጠቅሶ በውይይቱ ላይ የኤርትራው ኢሣያስ አፈወርቂና የቻዱ መሪ ኢድሪስ ቢባን በሊቢያው ፕሬዚዳንት ተጋብዘው የተገኙ መሆኑን ገልጿል።</p>

<p>የሩዋንዳ መንግሥት ቀደም ሲል በኢትዮጵያና በኤርትራ መካከል የተከሰተውን የድንበር ግጭት በሰላማዊ መግነድ ለመፍታት ሙከራ ማደረጉ አይንዘነጋም። አሁንም የሁለቱን ሀገሮች ውዝግብ ለመፍታት ሌላ ጥረት ለመጀመር ዝግጁነቱን በዩጋንዳው ልዩ መልዕክተኛ አማካይነት መግለፁ ታውቋል።</p>


<p class="align-center"><a href="/Gazettas/TikurDem/info/TikurDem.sera.html">ከጥቁር ደም ሚያዝያ 25 ቀን 1991</a></p>

</body>
</html>	
