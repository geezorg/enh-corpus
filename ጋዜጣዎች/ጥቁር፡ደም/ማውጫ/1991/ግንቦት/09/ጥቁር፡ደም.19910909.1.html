<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በመፈንቅለ መንግስት የተወነጀሉ ኤርትራውያን መኮንኖች ተረሸኑ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በመፈንቅለ መንግስት የተወነጀሉ ኤርትራውያን መኮንኖች ተረሸኑ</h1>


<p>የኤርትራው ፕሬዝዳንት ኢሳያስ አፈወርቂ በመፈንቅለ መንግሥት ሙከራ በከፍተኛ የሃገር ክህደትና ለኢትዮጵያ ምስጢር ሸጠዋል በሚል የወነጀሏቸውን በርካታ የሃገሪቱ መኮንኖች መረሸናቸውንና ግማሾቹን ደግሞ ወደ ወህኒ ያወረዷቸው መሆኑን የኤርትራ ድምፅ የተባለው የተቃዋሚ ሬድዮ ጣቢያ ሰሞኑን በዓረብኛ ባስተላለፈው ስርጭቱ ገለፀ።</p>

<p>ክስ የቀረበባቸው መኮንኖችና ወታደሮች ሕጋዊ ሰውነት በሌለውና ከወታደሮች በተወጣጣ ወታደራዊ ፍርድ ቤት የቀረቡ ሲሆን የቀረበባቸውን ክስ እንዲያምኑ ከፍተኛ ተፅዕኖ የተደረገባቸው መሆኑን ሬዲዮው ዘግቧል።</p>

<p>እንደሬድዮ ዘገባው የተወሰደው እርምጃ በኤርትራ መከላከያ ሠራዊት ውስጥ ከፍተኛ ጥርጣሬና የውስጥ ቅራኔ በየዕለቱ እየፈጠረ መሄዱን ጠቅሷል። ክስ የቀረበባቸው ውስጥ የቀድሞው የመከላከያ ሚኒስትር የነበሩት ስብሐት ኤፍሬም የሚገኙበት ሲሆን ሚኒስትሩ ከባድመ ሽንፈት በኋላ ስልጣናቸውን የተነጠቁና አሁን በመጨረሻው እንደተገለፀው ግለሰቡ ከኤርትራና ከኢትዮጵያዊ ወላጆች የተገኙ መሆናቸው ታውቋል።</p>

<p>ምስጢር ሸጣችኋል በሚል ሰበብ ወታደሮችን በእስር ቤት የማጐሩ ጉዳይ እየባሰበት በመሄዱ ብዙዎች ወደ ኢትዮጵያ ሱዳንና ኤርትራ እንዲሰደዱ አስገድዷቸዋል።</p>

<p>በተዛማጅ ዜና የኤርትራ መንግሥት በዘላኑ ኅብረተሰብ ላይ አዲስ የግብር አዋጅ የደነገገ ሲሆን አንድ ግለሰብ አምስት ግመሎች፣ ወይም ፍልየልና በጐች በግብር መልክ ለመንግሥት እንዲያቀርብ የሚያስገድድ ሲሆን ይህ የማይሆንበት ደግሞ ተመጣጣኝ ክፍያ በጥሬ ገንዘብ እንዲከፍል የሚጠይቅ ነው። አዲሱን ሕግ በተግባር የማይፈጽም ቢገኝ ሀብትና ንብረቱ በመንግሥት እንደሚወረስበት ታውቋል።</p>


<p class="align-center"><a href="/Gazettas/TikurDem/info/TikurDem.sera.html">ከጥቁር ደም ግንቦት 9 ቀን 1991</a></p>

</body>
</html>	
