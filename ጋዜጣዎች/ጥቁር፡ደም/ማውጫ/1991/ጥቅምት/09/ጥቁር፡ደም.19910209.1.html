<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በታምራት ላይኔ ልጅና በወ/ሮ ሻዲያ ናዲያ ስም ስዊዝ ባንክ የተቀመጠው ገንዘብ የእገዳ ሰነድ ፍ/ቤት ቀረበ!!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በታምራት ላይኔ ልጅና በወ/ሮ ሻዲያ ናዲያ ስም ስዊዝ ባንክ የተቀመጠው ገንዘብ የእገዳ ሰነድ ፍ/ቤት ቀረበ!!</h2>


<p>በቀድሞው ጠቅላይ ሚኒስትር ታምራት ላይኔ ልጅ በብሌን ጌታቸውና በወ/ሮ ሻዲና ናዲያ ስም ስዊዝ ባንክ የተቀመጠውና በስዊዝ ፌዴራል ፍ/ቤት ሂሣቡ እንዳይንቀሳቀስ የታገደበት ሰነድ ዓቃቤ ሕግ ጉዳዩ ለሚመለከተው ፌዴራል ፍ/ቤት ዓርብ ዕለት ለችሎት አቅርቧል።</p>

<p>በኢትዮጵያ መንሥት ስም ከሼክ መሐመድ አላሙዲን የተወሰደው ገንዘብ በተለያየ ደረጃ ላሉ ግለሰቦች ክፍፍል የተደረገበት ሲሆን አብዛኛውን ገንዘብ የወሰዱት ግን ወ/ሮ ሻዲያ ናዲያ መሆናቸውን ገንዘቡ ስዊዘርላንድ ውስጥ ኢንዶስዊዝ በተባለ ባንክ ውስጥ መቀመጡ ታውቋል።</p>

<p>ይኼው ገንዘብ እንዳይንቀሳቀስ በዓለም አቀፍ ሕግ መሠረት የኢትዮጵያ መንግሥት የስዊዝን መንግሥት በመጠየቁ የስዊዝ ፌዴራል ፍ/ቤት ሂሣቡ እንዳይንቀሳቀስ እገዳ ማድረጉ ተረጋግጧል።</p>
 
<p>ተቀመጠ የተባለውን ገንዘብ ለማስመለስ ሲባል ፍ/ቤቱ እነ ታምራት ላይኔን የጥፋተኛነት ውሳኔ ሳይጥልባችው አይቀርም የሚል አስተያየት መሰንዘሩን አንዳንድ ታዛቢዎች ይናገራሉ።</p>

<p>ዓርብ ዕለት ያስቻለው የፌዴራል ጠቅላይ ፍ/ቤት የተከሳሾችን የመከላከያ ምስክሮች ለመስማት የተሰየመ ቢሆንም ምስክሮች ተሟልተው እንዲቀርቡ ከጥቅምት 24 ቀን 1991 ጀምሮ ቀጠሮ የያዘ ሲሆን በዕለቱ ስድስት የመከላከያ ምስክሮች ቀርበው እንደነበር ለማወቅ ተችሏል።</p>

<p>ከዓለም ባንክ በተጠቀሱት ሶስት ምስክሮች ውስጥ አንደኛው ባላቸው ልዩ የሕግ ከለላ መብት (ዺፖሎማቲች ኢምሙኒትይ) በመጠቀም ለመመስከር የማይገደዱ መሆናቸውን ሲያስታውቁ የባንኩ ስነድ ለችሎቱ የቀረበ ሲሆን ሌሎቹ ሁለቱ ሠራተኞች ለመመስከር ፈቃደኛ ሆነው የሚገኙ ከሆነ በውጭ ጉዳይ ሚኒስቴር በኩል መጥሪያ እንዲላክላቸው ፍ/ቤቱ ትዕዛዝ መስጠቱ ታውቋል።</p>


<p class="align-center"><a href="/Gazettas/TikurDem/info/TikurDem.sera.html">ከጥቁር ደም ጥቅምት 9 ቀን 1991</a></p>

</body>
</html>	
