<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የጅቡቲንና የኤርትራ ግጭት ሻዕቢያ አስተባበለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የጅቡቲንና የኤርትራ ግጭት ሻዕቢያ አስተባበለ</h1>


<p>የኤርትራና የጅቡቲ ወታደሮች ባለፈው ሳምንት ውስጥ በሁለቱ ሀገሮች ድንበር አካባቢ ውጊያ አካሄዱ በማለት የተሰራጨውን ዜና መሰረተ ቢስ ነው ሲል የኤርትራ መንግሥት የውጭ ጉዳይ ሚኒስቴር አስተባበለ።</p>

<p>የውጭ ጉዳይ ሚኒስቴር መስሪያ ቤት ባወጣው በዚሁ መግለጫ ሊቢያና የመን ኤርትራ ጅቡቲን ለማስታረቅ በጥረት ላይ እንደነበሩና በተፈጠረው ግጭት ሳቢያ ግን የማስታረቁ ሂደት መጨናገፉን በተመለከተ የተሰራጨው ዜና ከሐቅ የራቀ መሠረተ- ቢስ ነው በማለት ያስተባበለ ሲሆን ጅቡቲንና ኤርትራን ለመሸምገል በማንኛውም ሀገርም ሆነ በሦስተኛ ወገን ሙከራ ያለመደረጉን ገልጿል ሲል ሬዲዮው ዘግቧል።</p>

<p>የውጭ ጉዳይ ሚኒስቴር መግለጫ አያይዞም በኤርትራ በጅቡቲ መካከል የነበረው ማለፊያ ግንኙነት ደንቃራ ሰበብ የሆነው ጅቡቲ ራሷ ግንኙነቷን ማቋረጧን ይፋ ካደረገች በኋላ መሆኑንናየኤርትራ መንግሥት ከጅቡቲ ጋር የተቋረጠውን ግንኙነት እንደገና ለማደስ ዝግጁ መሆኑን መግለፁን አስታውቋል።</p>

<p>በአንድ ወቅት ጅቡቲና ኤርትራ ድንበራቸው አካባቢ ያለመግባባት ተፈጥሯል ተብሎ በመንገሩ ሁለቱም ሀገሮች ተረባርበው ግጭት ያለመፈጠሩን በወቅቱ አሳውቀው ነበር ያለው የሬድዮ መግለጫ ጅቡቲና ኤርትራ በአሁኑወቅት የሻከረ ግንኙነት ሊኖራቸው የቻለው ጅቡቲ ከኢትዮጵያ ጋር በመወገንዋ ነው በማለት ዘግቧል።</p>

<p>ሻዕቢያ ባለፈው ሰሞን ውስጥ የጅቡቲን ግዛት በኃይል ለመያዝ ባደረገው ሙከራ ሁለቱ ሀገሮች በድንበራቸው አካባቢ ግጭት ማካሄዳቸውናን ጅቡቲ በኤርትራ ወታደሮች ላይ ከባድ ጥቃት በማድረስ ከሻዕቢያ የተሰነዘረባትን ጥቃት በማክሸፍ ግጭቱን ማስቆሟን በዜና አውታሮች በሰፊው ሲዘገብ መቆየቱ የሚታወስ ነው።</p>


<p class="align-center"><a href="/Gazettas/TikurDem/info/TikurDem.sera.html">ከጥቁር ደም ነሐሴ 3 ቀን 1991</a></p>

</body>
</html>	
