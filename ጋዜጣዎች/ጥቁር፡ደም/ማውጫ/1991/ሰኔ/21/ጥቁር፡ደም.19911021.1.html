<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኬንያ በ4 የኦነግ አሸባሪዎች ላይ በድጋሚ እስራት በየነች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኬንያ በ4 የኦነግ አሸባሪዎች ላይ በድጋሚ እስራት በየነች</h1>


<p>ናይሮቢ፦ በሰሜናዊ ኬንያ ያስቻለው አንድ የኬንያ ፍርድ ቤት አሸባሪዎች ባላችው 4 የኦሮሞ ነፃነት ግንባር (ኦነግ) ታጣቂዎችን በእያንዳንዳቸው ላይ የአንድ ዓመት እስራት መበየኑን የፈረንሳይ ዜና ወኪል አዣንስ ፍራንስ ፕሬስ ከናይሮቢ ባስተላለፈው ዜና ዘገበ።</p>

<p>የዜና ወኪሉ እንደዘገበው ጂታኑ ሁቃ ገልገሎ፣ ዋቋ ውቀዬ፣ ደዬ ውቀና አብዲ ደርጌ የተባሉ ሲሆኑ ይህ ፍርድ የተበየነባቸው የኬንያ የፀጥታ ኃይሎች ከነመሳሪያቸው በቁጥጥር ስር ካደረጉዋቸው በኋላ ነው።</p>

<p>ኬንያ ከኢትዮጵያ ጋር በድንበር አካባቢ በጋራ የፀጥታ ጥበቃ ጉዳይ ከስምምነት ከደረሰች በኋላ በኦነግ አባላት ላይ ያለፍቃድ የጦር መሳሪያ መያዝና ድንበር ጥሶ በመግባት በሚል ክስ ወንጀለኞች ያለቻቸውን ሰዎች በእስር ስትቀጣ ይህ ለሁለተኛ ጊዜ ሲሆን ቀደም ሲል በአስር የኦነግ አባላት በእያንዳንዳቸው ላይ የ10 ዓመት እስራትና እስራቸውን ሲጨርሱም ለኢትዮጵያ መንግሥት እንዲሰጡ በፍርድ ውሳኔ መስጠቷ አይዘነጋም።</p>

<p>ኦነግ ከሌላው የኦሮሞ ድርጅት ከኦብነግ ጋር በመሆን በደቡብና በምስራቅ ኢትዮጵያ የሽምቅ ውጊያ የሚካሄድ መሆኑ ሲታወቅ ከቅርብ ጊዜ ወዲህ በተለይም ከኢትዮ ኤርትራ ጦርነት በኋላ ከሻዕቢያ ጋር በመወገንና የሻዕቢያ ተልዕኮ አስፈፃሚ በመሆን ከኤርትራ በሚደረግላት የጦር መሳሪያ እርዳታ ከሶማሊያ የጦር አበጋዝ ሁሴን አይዲድ ሰራዊት ጋር በመሆን በምስራቁ ግንባር መጠነኛ የሆነ ተንኮል እየፈጠሩ ወደ ጐረቤት ሃገሮች ኬንያና ሶማሊያ እንደሚሸሹ ይታወቃል።</p>


<p class="align-center"><a href="/Gazettas/TikurDem/info/TikurDem.sera.html">ከጥቁር ደም ሰኔ 21 ቀን 1991</a></p>

</body>
</html>	
