<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሱዳንና የኤርትራ ግንኙነት ለአካባቢው አሳሳቢ ነው ተባለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የሱዳንና የኤርትራ ግንኙነት ለአካባቢው አሳሳቢ ነው ተባለ</h1>


<p>ለጥቂት ዓመታት በመካከላቸው የነበረውን ያለመግባባት አስወግደው የሀገሮቻቸውን ግንኙነት በአዲስ መልክ ለማጠናከር ሱዳንና ኤርትራ የጀመሩት ጥረት በምሥራቅ አፍሪካ ወደፊት ለሚኖረው ዘላቂ ሰላም እጅግ አደገኛ ነው ሲል ቢቢሲ ሬዲዮ የኤርትራው የውጭ ጉዳይ ሚኒስትር ኃይሌ ወ/ተንሳይ በካርቱም የሚያደርጉትን ጉብኝት አስመልክቶ ትናንት ማምሻውን ዘገበ።</p>

<p>የዲፕሎማቲክ ግንኙነታቸውን እስከማቋረጥና ኤምባሲዎቻቸውን እስከመዝጋት ደርሰው የነበሩት ሁለቱ ሀገሮች ባለፈው ዓመት ላይ በዱሐና በትሪፖሊ ከተሞች ላይ ባደረጓቸው ስምምነቶችና በተፈራረሟቸው ውሎች አማካይነት ሻክሮ የቆየውን የቀድሞ ወዳጅነታቸውን ወደነበረበት ሥፍራ ለመመለስ ያደረጉት ጥረት በድህነት በበሽታና በጦርነት በሚታመሰው የአካባቢው ሕዝብ ላይ ሱዳን አክራሪ እስልምናን ኤርትራ ደግሞ ጀብደኛ የጦረኝነትና የፀብ አጫሪነት ዓላማቸውን በጋራ ለማራመድ እንዲያስችላቸው በመሆኑ ለአካባቢው ሰላም ጠንቅ ነው ሲል ባስተላለፈው ዜና ሐተታ ገልጿል።</p>

<p>የኤርትራ የውጭ ጉዳይ ሚኒስትር ኃይሌ ወ/ተንሳይ ከፍተኛ የልዑካን ቡድን በመምራት ወደካርቱም የተጓዙት ባለፈው ሐሙስ ሲሆን የጉብኝቱ ዓላማም የሁለቱ ሀገሮች ግንኙነት ወደቀድሞ ቦታው የሚመለስበትና የኢኮኖሚ እንቅስቃሴ የሚጀመርበትን ሁኔታ ለመወያየት እንደሆነ ተጠቅሷል።</p>

<p>ውጭ ጉዳይ ሚኒስትሩ ከሱዳን የውጭ ጉዳይ ሚኒስቴርና እንዲሁም ከሀገሪቱ ፕሬዝዳንት ከዑመር አልበሽር ጋር ተገናኝንተው የተወያዩ ቢሆንም ስለውይይታቸው የተሰጠ ዝርዝር ዘገባ የለም። ሁለቱ ሀገሮች አቁመውት የነበረውን የዲፕሎማቲክ ግንኙነት ባለፈው ወር መጀመራቸው የሚታወስ ነው።</p>


<p class="align-center"><a href="/Gazettas/TikurDem/info/TikurDem.sera.html">ከጥቁር ደም ጥር 8 ቀን 1992</a></p>

</body>
</html>	
