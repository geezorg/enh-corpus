<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«የአማራ ጐሰኞች ከማክረራቸው የተነሳ ፋሺስትነት ደረጃ ደርሰዋል»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«የአማራ ጐሰኞች ከማክረራቸው የተነሳ ፋሺስትነት ደረጃ ደርሰዋል»</h1>


<p>ክስምንት ዓመታት በፊት ከኢትዮጵያ ጠ/ሚኒስትር መለስ ዜናዊ ጋር በአንድ ውይይት ቀርበው «አማራ የሚባል ነገር የለም ምናልባት ወደፊት ሊፈጠር ይችል ይሆናል» በማለት የተናገሩት ፕሮፌሰር መስፍን ወ/ማርያም ባሳለፍነው ሳምንት ለንባብ ከበቃው የእንግሊዘኛው ሪፖርተር ጋዜጣ ጋር ባደረጉት ቃለ መጠይቅ የአማራ ጐሰኞች ከማክረራቸው የተነሳ ፋሺስትነት ደረጃ ላይ ደርሰዋል አሉ።</p>

<p>ፕሮፌሰር ከእንግሊዘኛው ሪፖርተር ጋዜጣ በቀረበላቸው ቃለምልልስ በሰጡት ምላሽ «በአሁኑ ወቅት በተለይ በውጭ ሀገራት የሚገኙ አንዳንድ የአማራ ጐሰኞች ከማክረራቸው የተነሳ ፋሺስትነት ደረጃ ላይ ደርሰዋል። የትግርኛ ተናጋሪዎችን በፍፁም የማይቀበሉ ወጣቶችን ብቻ ያሰባሰበ ድርጅትም ተፈጥሮ ተመልክቻለሁ» ብለዋል።</p>

<p>ቀጥለውም «አሁንም ቢሆን አብዛኛው የገጠር ነዋሪ በሬዲዮ ወይም በቴሌቪዥን ሲናገር ብትሰሙ አማራ ማለት ክርስቲያን መሆኑን ትረዳላችሁ። ለምሳሌ አንዱ ገበሬ «አማራውንና እስላሙን በአንድ ላይ ቀበሩት» ብሎ ሲናገር ሰምቻለሁ። ለእሱ አማራ ማለት ክርስቲያን ማለት ነው። እራሱ ግን አማርኛ ተናጋሪ ነው» ሲሉ አብራርተዋል።</p>

<p>«አማራ አይደለሁም ማለት ክርስቲያን አይደለሁም ማለት ከሆነ እንዴት አማራ የሚባል ብሔር የለም ማለት አንችልም? ጐሳ ከቋንቋ በላይ ነው። ለምሳሌ ኩኩዮችን መመልከት ይቻላል። ከቋንቋ በተጨማሪ በሃይማኖት፣ በማኅበራዊ፣ በባህል በመሳሰሉት የተሳሰሩ ናቸው። እነዚህ ማኅበረሰቡን የሚያስተሳስሩ ድርጅቶች ናቸው። አንድን ኅብረተሰብ ራሱን ከዜጐች ነጥሎ እንዲህ ነኝ እንዲል የሚያደርጉት። አማራ ተብዬውን ከተመለከትነው ግን እንዲህ ዓይነት ነገር የለም። ወሎዬው ራሱን ወሎዬ ብሎ ነው የሚጠራው፣ የጁው የጁዬ ነኝ ነው የሚለው ሌሎችም እንዲሁ» በማለት አቋማቸውን አብራርተዋል።</p>

<p>በዚህ የፕሮፈሰር መስፍን አስተያየት ላይ ሰሞኑን በርካታ የግል ጋዜጦች በመቃወምና በድጋፍ አስተያየት እየሰጡበት ይገኛሉ።</p>


<p class="align-center"><a href="/Gazettas/TikurDem/info/TikurDem.sera.html">ከጥቁር ደም ጥር 22 ቀን 1992</a></p>

</body>
</html>	
