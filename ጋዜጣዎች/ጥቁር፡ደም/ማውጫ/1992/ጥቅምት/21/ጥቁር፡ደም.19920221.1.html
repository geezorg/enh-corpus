<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ፈዋሽነታቸው የተረጋገጠ አምስት ባህላዊ መድኃኒቶች በሳይንሳዊ ዘዴ ጥቅም ላይ ሊውሉ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ፈዋሽነታቸው የተረጋገጠ አምስት ባህላዊ መድኃኒቶች በሳይንሳዊ ዘዴ ጥቅም ላይ ሊውሉ ነው</h2>


<p>በሰዎች ላይ የሚከሰቱ የቆዳ፣ የደምና የመተንፈሻ አካል በሽታዎችን በመፈወስ ረገድ አስተማማኝ ናቸው የተባሉ አምስት መሠረታዊ ባህላዊ መድኃኒቶችን በሳይንሳዊ ዘዴ አዘጋጅቶ ከጥቅም ላይ ሊያውል መሆኑን የኢትዮጵያ ጤናና ምርምር ኢንስትቲዮት ሰሞኑን ገለፀ።</p>

<p>ሀገር በቀል የሆኑት እነዚህ መድኃኒቶች መሠረታቸው ባሕላዊ የሕክምና ዘዴዎች ሲሆኑ የመድኃኒቶቹ ደህንነት ፍቱንነትና ጥራት በሳይንሳዊ የምርምር ዘዴ መረጋገጡን ኢንስቲቲዮቱ ገልፆ ከመድኃኒቶቹ መካከል ሦስቱ ለሁሉም የቆዳ በሽታዎች ለምሳሌ እንደ እከክ፣ ችፌ፣ ጭርትና ቋቁቻ የመሳሰሉና ሌሎች የቆዳ ችግሮችን ለማከም እንደሚረዱ ገልጿል።</p>

<p>ትሮፒካል ቅባቶች የሚል ስያሜ የተሰጣቸው እኚህ መድኃኒቶች የተቀመሙባቸው ዕጽዋቶች ኢትዮጵያውያን ከየአካባቢያቸው በመሰብሰብ በተለያዩ መልክ የሚጠቀሙባቸው ስለነበሩ አዲስ ያለመሆናቸውን በውጭ ተመርተው ወደ ሀገር ውስጥ ከሚገቡት ጋር ሲወዳደሩ እንደ አንዳንድ መድኃኒቶች የአለርጂክ ችግር እንደሌላቸውና የተሻለ ደረጃ እንዳላቸው ኢንስቲትዮቱ አብራርቷል።</p>

<p>በተጨማሪም በብርድ ሳቢያ ለሚከሰት ኒሞኒያ፣ ለሳልና አስም በሽታን ለመፈወስ የሚያስችል አንድ ዘመናዊ የባህል መድኃኒት በምርምር መገኘቱንና የደም ግፊትን ለመቀነስ የሚረዳ ፀረ-ደም ግፊት ባህርይ ያለው መድኃኒት ጥቅም ላይ ሊውል የሚችልበት ዝግጅት መጠናቀቁ ታውቋል።</p>

<p>የመድኃኒቶቹ የምርምር ሥራና አዘገጃጀት ዘዴ የተጠናቀቀ በመሆኑ ለተጠቃሚው ኅብረተሰብ ለማዳረስ እንዲቻል የግልም ሆነ መንግሥታዊ ተቋማት መምረት እንደሚችሉ ገልጿል።</p>


<p class="align-center"><a href="/Gazettas/TikurDem/info/TikurDem.sera.html">ከጥቁር ደም ጥቅምት 21 ቀን 1992</a></p>

</body>
</html>	
