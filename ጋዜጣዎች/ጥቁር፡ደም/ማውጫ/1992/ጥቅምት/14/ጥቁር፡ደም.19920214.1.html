<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ያለወቅቱ በመጣል ላይ ያለው ዝናብ ደቡብ ወሎን ለከፋ ረሀብ ሊያጋልጥ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ያለወቅቱ በመጣል ላይ ያለው ዝናብ ደቡብ ወሎን ለከፋ ረሀብ ሊያጋልጥ ነው</h2>


<p>በአሁን ወቅት ፍፁም ባልተለመደ ሁኔታ በመጣል ላይ ያለው ከባድ ዝናብ በደቡብ ወሎ ውስጥ በሚገኙ በርካታ ወረዳዎች ውስጥ በደረሱ የመኸር ሰብሎች ላይ ከፍተኛ ጉዳይ በማድረስ ላይ መገኘቱንና ይህም ደቡብ ወሎን ለአደገኛ ችግር (ረሃብ) ሊያጋልጥ እንደሚችል ተባባሪ ሪፖርተራችን የሚመለከታቸውን በግንባር በማነጋገር ችግሩ የተከሰተበት አካባቢ ድረስ በመሔድ ዘግባለች።</p>

<p>እንደዘገባው በደቡብ ወሎ በሚገኙ በርካታ ወረዳዎች እጅግ በይበልጥም በደሴ ዙሪያ፣ በኩታበር፣ በትሁለደሬ፣ በቃሉ፣ በገራዶና በበርካታ ቆላማ አካባቢዎች በአሁኑ ግዚዕ ያለወቅቱ በሚጥለው ዝናብ ሳቢያ በደረሱ የመኸር ሰብሎች (ጤፍ፣ ባቄላ፣ አተር፣ ምስር) ላይ ከፍተኛ ጉዳይ እያደረሰ ሲሆን በዚህም መሠረት የሰብሎቹ ፍሬ እየረገፍና በማበብ ላይ የሚገኙትም ሰብሎች እየተቀጩ ነው።</p>

<p>ይኸው ያለወቅቱ በመጣል ላይ የሚገኘው ዝናብ በተዘሩት ሰብሎች ላይ ውሃ እንዲተኛ በማድረጉም የሰብሎቹ እድገት እየተገታና ወደ ቢጫነት እየተለወጠ በመበላሸት ላይ በመገኘቱ የአርሶ አደሩን ተስፋ እንዳጨለመው ዘጋቢያችን ገልፃ በርካታ ወገኖች ለችግር ከአሁኑ እንደተጋለጡ ታውቋል።።</p>

<p>በሌላ በኩል የዞኑ ግብርና መምሪያ ይፋ እንዳወጣው ይህ ችግር መከሰቱ እንደተረጋገጠ ከዞኑ ግብርና፣ ከአደጋ መከላከልና ዝግጁነት ኮሚሽን መምሪያዎች እንዲሁም ከእንግሊዝ ሕፃናት አድን ድርጅት የተወጣጡ ባለሙያዎች አደጋው ወደተከሰተባቸው ወረዳዎች ተሰማርተዋል።</p>

<p>በተመሳሳይ ዘገባ በሳይንት ወረዳ ሰሞኑን በረዶ ቀላቅሎ በጣለው ዝናብ ከ1100 ሔክታር መሬት ላይ የደረሱ የተለያዩ ሰብሎች የወደሙ ሲሆን በዚሁ ዝናብ ሳቢያ ወደ4400 የሚጠጉ አባወራዎች ለተረጂነት ተጋልጠዋል።</p>

<p>ባለፈው ዓመት በደረሰው ድርቅ ሳቢያ ከአካባቢያቸው ተሰደው እንደገና በመመለስ ላይ የሚገኙ አርሶ አደሮች ወቅቱን ባልጠበቀ ዝናብ ሳቢያ በዚህ ሁኔታ መቸገራቸው ከቀጠለ የከፋ ችግር ሊደርስ እንደሚችልና የሚመለከተው ሁሉ ችግሩ ከመባባሱ በፊት የተቻለውን ርብርቦሽ ማድረግ እንደሚገባ ነዋሪዎች ይናገራሉ።</p>


<p class="align-center"><a href="/Gazettas/TikurDem/info/TikurDem.sera.html">ከጥቁር ደም ጥቅምት 14 ቀን 1992</a></p>

</body>
</html>	
