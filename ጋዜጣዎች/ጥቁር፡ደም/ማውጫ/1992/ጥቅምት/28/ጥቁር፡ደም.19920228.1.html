<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአ/አበባ መንገዶች ወደሸለቆነት እየተቀየሩ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የአ/አበባ መንገዶች ወደሸለቆነት እየተቀየሩ ነው</h1>


<p>በኢትዮጵያ ዋና ከተማነቷ የምትታወቀው የዓለም አቀፍና የአህጉራዊ ድርጅቶች ዋና መ/ጽቤቶች የሚገኙባት የአዲስ አበባ ከተማ አውራጐዳናዎች ከጊዜ ወደ ጊዜ እየፈራረሱ ወደሸለቆነትና ተሽከርካሪዎች ሊንቀሳቀሱ ወደማይችልበት ደረጃ ለመድረስ በመጣደፍ ላይ መሆኗን ዘጋቢያችን ገለፀ።</p>

<p>እንደዘጋቢው ሰፊ ትንታኔ አብዛኛዎቹ አውራጐዳናዎች የተሰሩት ባልተጠናና በቂ ክትትል ባልተደረገበት ሁኔታ በመሆን ለረዥም ዓመታት ማገልገል ሲገባቸው ብዙ መዋዕለ ንዋይ ፈሶባቸው በተሰሩ አንድ ዓመት ባልሞላ ጊዜ ውስጥ ከጥቅም ውጪ እስከመሆን መድረሳቸውን በዚህም ምክንያት ባለአሽከርካሪዎች የእግረኛ መንገድ ላይ በመውጣት ለትራፊክ አደጋ መፈጠር ምክንያት እንደሚሆኑ ጠቅሰዋል።</p>

<p>የቀለበት መንገድ ተብሎ ከ4 ዓመታት በፊት ጀምሮ የተደረማመሱትና የታረሱት መንገዶች የየአካባቢውን ነዋሪ በማስመረር ላይ እንደሚገኙ የተገለፀ ሲሆን በተለይ በገርጂ አካባቢ በቅርቡ ተሰሩ የተባሉት አስፋልት መንገዶች መኪና ቀርቶ የጋማ ከብት እንኳን ሊሄድባቸው በማይችል ሁኔታ ወደ ሸለቆነት በመቀየራቸው ተሽከርካሪዎች እየተጐዱ በመገኘታቸው የታክሲዎቹ ከአቅም በላይ እስስከመሆን መድረሱን ገልፀዋል።</p>

<p>በአሁኑ ጊዜ ጥገና እየተባለ የሚደረገው የሬንጅ ድረታ ተግባር ይህን ያህል ባልተበላሹት የመሀል ከተማ አስፋልቶቹ ላይ እየተካሄደ ቢሆንም ከአሰራሩ ለመረዳት እንደሚቻለው ይህም ጥገና ዘላቂነት የለውም። ዝናብ በሚዘንብበት ጊዜ ሙሉ በሙሉ ጐርፍ ዋና አስፋልቱ ላይ በመሄዱ ምክንያት ለአውራጐዳናዎች ወደሸለቆነት መለወጥ ምክንያት ሆኗል ያሉት ዘጋቢ የፍሳሽ ቱቦ በጥራት በመንገዶች ዳር ያለመሰራት፣ በመንገድ ሥራ ተቋራጮች ላይ ክትትል ያለማድረግና ሙስና ለዚህ ችግር ዓቢይ ምክንያቶች መሆናቸውን ተገልፆ የሚመለከተው የመንግሥት አካል የትራፊክ ደንብንና ቁጥጥርን በማጥበቅ በሚሊዮን የሚቆጠር ገንዘብ በአጭር ጊዜ ውስጥ አስገባሁ ከሚለው አኳያ ለትራፊክ አደጋ ዋና መንስዔ በሆነው በመንገድ አለመስተካከል ላይ ዘመቻ ሊያደርግ ይገባዋል ብለዋል።</p>

<p>በሌላ በኩል ደግሞ በአዲስ አበባ መንገድ ሥራ ምክንያት ከልክ ያለፈ ገንዘብ ወጭ እንደሚሆን የሚነገር ሲሆን ዘንድሮም ለአዲስ አበባ መንገዶች ከፍተኛ ወጪ መመደቡም ታውቋል።</p>


<p class="align-center"><a href="/Gazettas/TikurDem/info/TikurDem.sera.html">ከጥቁር ደም ጥቅምት 28 ቀን 1992</a></p>

</body>
</html>	
