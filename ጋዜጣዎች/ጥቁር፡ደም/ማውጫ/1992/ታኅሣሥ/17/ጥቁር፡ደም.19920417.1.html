<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በሱዳን የሚገኙ ኢትዮጵያውያን ስደተኞች ሕጋዊ መብት ተጣሰ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በሱዳን የሚገኙ ኢትዮጵያውያን ስደተኞች ሕጋዊ መብት ተጣሰ</h1>


<p>የአሜሪካን ድምፅ ራዲዮ ካለፈው ረቡዕ ጀምሮ በተከታታይ ባቀረበው ዘገባ በተለይ ሱዳን ውስጥ የሚገኙ ኢትዮጵያውያን ስደተኞች በስደት የመኖር ዓለምአቀፋዊ መብታቸው ተገፎ ከሀገር እንዲባረሩ ማስጠንቀቂያ እንደተሰጣቸው ገልጿል።</p>

<p>ከደርግ ዘመነ መንግሥት ጀምሮ ለበርካታ ዓመታ የፖለቲካ ስደተኛ የሆኑትንና የቀድሞ የጐንደር ክፍለሀገር አስተዳዳሪ የነበሩትን ኮ/ል እምሩ ወንዴን ዋቢ በማድረግ ራዲዮው እንደዘገበው ኢትዮጵያውያኑ ስደተኞች ከሱዳን እንዲወጡ የተደረገው ሱዳን ከተመድ የስደተኞች ኮሚሽን ጋር በመነጋገር የተወሰነ ውሳኔ መሆኑን ገልጿል።</p>

<p>እንደዘገባው እነኮሎኔል እምሩ ጉዳዩን በጥልቀት ለመመርመር ባደረጉት ጥረት ከሱዳን መንግስት ያገኙት መልስ ኢትዮጵያውያንን ከአገር የማባረሩ እርምጃ የሚወሰደው በሱዳን ውስጥ ባሉ ኢትዮጵያውያን ላይ ብቻ ሳይሆን በመላ ዓለም በሚገኙ ኢትዮጵያውያን ላይ እንደሚሆን የተገለፀላቸው መሆኑንም አብራርተዋል።</p>

<p>እንደኮሎኔል እምሩ አስተያየት ከ250 ሺህ በላይ የሚበልጡ ኢትዮጵያውያን ስደተኞች በሱዳን የሚገኙ ሲሆን ስደተኞቹ የመታወቂያ ካርዳቸው 2 ጊዜ አልፎባቸው ለማሳደስ ወደሱዳን ባለሥልጣናት ሲሄዱ እ.ኤ.አ እስከ መጋቢት 1 ቀን ብቻ እንደሚያድሱላቸው ገልፀውላቸዋል።</p>

<p>በጄኔቫ የተባበሩት መንግሥታት ስደተኞች መ/ቤት አፈቀላጤ የሆኑት ጃክ ፍራክዌን እ.ኤ.አ 1991 ዓ.ም ብዙ ስደተኞች ወደ ሱዳን የገቡ መሆናቸውን ገልፀው ከዚያን በኋላ ባለው ዓመታት ብዙዎቹ ወደሀገራቸው ተመልሰዋል ብለዋል።</p>

<p>በአሁኑ ጊዜ በሱዳን 30ሺህ የሚሆኑ ስደተኞች የሚገኙ ሲሆን 12ሺህ የሚሆኑ ብቻ በተባበሩት መንግሥታት ስደተኞች መ/ቤት እየተረዱ በየካምፖቹ ይገኛሉ። 20 ሺህ የሚሆኑ ደግሞ ከተማዎቹ ውስጥ ይኖራሉ። እንደዘገባው ትንታኔ የተባበሩት መንግሥታት ከሱዳን ባለሥልጣናት ጋር በመስማማት ከመጪው መጋቢት ወር ጀምሮ ስደተኝነታቸውን ይሰርዛል።</p>

<p>በሚስተር ዣክ አገላለፅ ይወጣሉ የሚባሉት ስደተኞች በኮ/ል መንግሥቱ አስተዳደር ዘመን ሀገራቸውን የለቀቁ ናቸው። ለዚህም ምክንያታቸውን ሲገልፁ አሁን ጊዜው ስለተሻሻለ ስደተኞቹ ያለአንዳች ስጋትና ችግር ሀገራቸው ውስጥ መኖር ይቻላቸዋል።</p>


<p class="align-center"><a href="/Gazettas/TikurDem/info/TikurDem.sera.html">ከጥቁር ደም ታሕሳስ 17 ቀን 1992</a></p>

</body>
</html>	
