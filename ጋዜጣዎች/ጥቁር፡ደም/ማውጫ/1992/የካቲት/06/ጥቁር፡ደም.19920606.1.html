<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በሀዲያ ዞን በመንግሥት ታጣቂዎች 2 ሰዎች በጥይት ሲገደሉ 152 ለእሥር ተዳረጉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በሀዲያ ዞን በመንግሥት ታጣቂዎች 2 ሰዎች በጥይት ሲገደሉ 152 ለእሥር ተዳረጉ</h2>


<p>የሀዲያ ዞን መስተዳድር ም/ቤት ጥር 11 ቀን 1992 ዓ.ም የሀዲያ ብሔረሰብ ዴሞክራሲያዊ ድርጅት (ሀብዴድ) በሀዲያ ወንጀል ፈጽመዋል በማለት ድርጅቱ የፈጠራ አሉባልታ የሚለውን ለምርጫ ቦርድ በማስተላለፉ በ4ቱም ወረዳዎች በአንድ ጊዜ በተፈጠረ ችግር ምክንያት ከጥር 28/92 ወዲህ ለክልልና ለተወካዮች ም/ቤት የምሚወዳደሩ 8 የሀብዴድ እጩዎችን ጨምሮ 152 ደጋፊዎቹ ለእሥር ሲዳረጉ 2 ደግሞ እሥር ቤት ውስጥ በጥይት ተደብድበው መሞታቸው የሀብዴድ ዋና ፀሐፊ አቶ ጫፊ ፎቂ ገለፁ።</p>

<p>አቶ አጫሞ ስለሁኔታው ሲያብራሩ በሆሳዕና የተከሰተው ችግር መንስዔ በመጪው ግንቦት ወር በሚደረገው ምርጫ ሀብዴድ በምርጫው በመሳተፉና ዝግጅት በማድረጉ ገዥው ድርጅት የሚያደርገው የወከባና የአፈና ክስተት መሆኑን ገልፀው በዚህ ሳቢያ የ2 ሰዎች ሕይወት መጥፋቱንና 152 ደግሞ ለእስር መዳረጋቸውን ገልፀዋል።</p>

<p>ሁለቱ ሰዎች እስር ቤት ውስጥ እንዳሉ በጥይት ተደብድበው መሞታቸውን በረብሻው ውስጥ ጉዳት ደርሶባቸውና ጥይት አልቆባቸው አምልጠው ሆስፒታል ውስጥ በሕክምና ላይ የሚገኙ ሶስት የፌዴራል ፖሊስ አባላት እንደነገሯቸው የገለፁት አቶ አጫሞ ሁለቱ ሰዎች በጥይት ተደብድበው የሞቱት ከሆሳዕና ከተማ 35 ኪ.ሜ ወጣ ብሎ ሰሬ ወረዳ በሚገኝ እስር ቤት ውስጥ መሆኑን ገልፀዋል።</p>

<p>አያይዘውም ሕዝቡ የሟቾችን አስክሬን ለምርመራ ወደሆሳዕና ለማምጣት ፍላጐት የነበረው ቢሆንም የክልሉ ፀሐፊ በነበሩት በአቶ ጣሰው ገብሬና በጠ/ሚኒስትር ቢሮ አካባቢ የክልሎች ዘርፍ ኃላፊ በአቶ ቢተው በላይ መከልከሉን ገልጸው አስክሬኑን ፎቶግራፍ አንስተው ለሰብዓዊ መብት ለማሳወቅ የነበራቸው ሙከራ የፌዴራሉ ፖሊስ አባላት መንገድ በመከልከላቸው ያለመሳካቱን ጨምረው ተናግረዋል።</p>

<p>አቶ አጫሞ አስተዳደሩ በጊዜያዊ ስለመተካቱ ተጠይቀው በሰጡት መልስ «በሞግዚት ስር እየተዳደርን ነው» በማለት የአካባቢው ሕዝብ በስፋት እንደሚያወራና በጠ/ሚኒስትር ቢሮ የክልል ጉዳዮች ኃላፊ አቶ ቢተው በላይ በተገኙበት ሦስት ቀናት የፈጀ ውይይት ተደርጐ በአራተኛው ቀን ሶስት ሰዎች የሚገኙበት ጊዜያዊ አስተዳደር መዋቅሩን መስማታቸውንና ስማቸውን ለጊዜው ባያውቁም መኖሪያቸውን ም/ቤት ውስጥ ያደረጉ ሶስት ሰዎች በአካል መኖራቸውን ማረጋገጣቸውን ገልፀዋል።</p>

<p>ጉዳዩን ከመንግሥት በኩል ለማጣራት ጥረት ያደረገው የአሜሪካ ሬዲዮ ከመንግሥት ቃል አቀባይ ከወ/ት ሰሎሜ ታደሰ በስልክ የተሰጠው መልስ የአካባቢውን ሰላም ለማደፍረስ አንዳንድ ቡድኖች የፈጠሩት መለስተኛ ችግር እንደነበርና በአሁኑ ሰዓት ግን መፈታቱን ገልፀው ጉዳዩን ለማጣራት ወደስፍራው የሄዱት የመንግሥት አካልት እንደተመለሱና መረጃዎች እንደተጠናቀቀ በነገው ዕለት ሰኞ ሰፊ ማብራሪያ እንደሚሰጡ መግለፃቸውን የሬዲዮው ዘገባውን ጨምሮ ገልጿል።</p>


<p class="align-center"><a href="/Gazettas/TikurDem/info/TikurDem.sera.html">ከጥቁር ደም የካቲት 6 ቀን 1992</a></p>

</body>
</html>	
