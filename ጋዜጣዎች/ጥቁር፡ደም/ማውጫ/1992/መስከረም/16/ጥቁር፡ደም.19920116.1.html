<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በአዲስ አበባ የመኪናና የቤት ሽያጭ እያሽቆለቆለ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በአዲስ አበባ የመኪናና የቤት ሽያጭ እያሽቆለቆለ ነው</h1>


<p>በአሁኑ ጊዜ በተለይ በአዲስ አበባ ከተማ ኑሮ በከፍተኛ ደረጃ እያሻቀበ ሲሆን በሌላ በኩል ደግሞ የቤትና የመኪና እንዲሁም የአንዳንድ እቃዎች ዋጋ በሚያስገርም ሁኔታ እያሽቆለቆለና ጠያቂ እያጣ መሆኑን በተለያዩ አደባባዮች የሚገኙ የከተማ ደላሎች በተለይ ለጥቁር ደም ጋዜጣ ተዘዋዋሪ ሪፖርተር አሳውቋል።</p>

<p>በኃብተጊዮርጊስ ድልድይ አካባቢ ከሚገኙት እውቅ ደላሎች መካከል አንጋፋና በቀድሞው ጊዜ በመምህርነት ለረጅም ጊዜ ያገለገሉት ተስፋዬ አቢ ምንም እንኳን በቅርብ ሳምንታት የመኪናዎች ዋጋ በመጠኑ ቢሻሻልም የሚሸጥ ቤትን ጠያቂም እንደሌለና በእጅጉም እንዳሽቆለቆለ ተናግረዋል።</p>

<p>በሰሜን ሆቴል አካባቢ ከሚገኙት አንጋፋ ደላሎች መካከል ልጅ አያሌው ሙሳ በሰሜን ማዛጋጃ ቤት አካባቢ ከ3 ዓመታት በፊት ግማሽ ቢሊዮን ብር የተጠየቀ መኖሪያ ቤት በአሁኑ ጊዜ 200 ሺ ብር ገዥ እንዳጣና ከ2 ዓመታት በፊት በወረዳ 10 አንድ 400 ካሬ ሜትር የሆነ ባዶ ቦታ በ200 ሺህ ብር ተከልክሎ በአሁኑ ጊዜ እስከ 150 ሺ ለመሸጥ እንኳን እንዳልቻለ ተናግረው ቤትና መሬት ለመግዛት ከሚጠይቋቸው ይልቅ ለመሸጥ የሚጠይቁት እንደበዙና የገዥና የሻጭ ጥያቄና ብዛት ተመጣጣኝ ያለመሆኑን አስረድተዋል።</p>

<p>በጊዮርጊስ ቤተክርስቲያን በተለይም ደሃብ ሆቴል በመባል ከሚገኙት ደላሎች መካከል አቶ ሰለሞን ሽብሩ የተባሉት የመኪና ደላላ በአሁኑ ጊዜ የመኪና ማስገቢያ ቀረጥ እየናረ የሚገኝ ቢሆንም አዲስ ያልሆኑ መኪናዎች ከተጠበቀው በታች እያሽቆለቆሉ መሄዳቸውን ተናግረዋል። የራሺያ ላዳ ከ50 ሺህ ብር ወደ 35 ሺህ ብር የ1982 ቶዮታ የቤት ተሽከርካሪዎች ከ60ሺህ ወደ 40 ሺህ ብር እንዳሽቆለቆለ ሌሎችም ተሽከርካሪዎች ከመውረዳቸው የተነሳ በሚገባ ሊንቀሳቀስ የሚችል እንደ ቤቢ ፊያት የመሳሰሉትን 3 ሺህ ብር መግዛት እንደሚቻል ተናግረዋል።</p>

<p>ካዛንቺስ አድዋ ቡና ቤት መደዳ ከሚገኙት የቤት ዕቃዎች ደላሎች መካከል አቶ ስዩም ገ/እግዕዚና ሻምበል ወርቁ ቢሆኝ የኤሌክትሪክ ቡና ማፍሪያ ማሽን፣ የፀጉር ቤት እቃዎች ሌሎች የቤት መገልገያዎች በከፍተኛ ደረጃ በጣም አሽቆልቁለው መሄዳቸውን ሻጮች በአነስተኛ ዋጋ መሸጣቸውን ተናግረው «ዲቪ ደርሶን ወደ አሜሪካን ልንሔድ ነው፣ ሌላ እቃ ልንቀይር ነው፣ ስለተፋታን እቃ ልንከፋፈል ነው» በሚሉና በሌሎች አስባቦች የቤት እቃ የሚሸጡ ሰዎች በብዛት መከሰታቸውን ተናግረዋል።</p>

<p>በልደታ አካባቢ ከሚገኙት ወጣት ደላሎች መካከል አንድ ስሙን መናገር ያልፈለገ ወጣት የመኪናዎች፣ የቤቶች፣ የእቃዎች ዋጋ ማሽቆልቆል የኤርትራውያን ባለሃብቶች ከኢትዮጵያ መባረር ጋር የተያያዘ መሆኑን ገልፆ ኤርትራውያን ባለሀብቶች በተለይ ከኢሕአደግ ስልጣን መቆናጠጥ ጀምሮ ምክንያቱን በውል በማይታወቅ ሁኔታ በርካታ ቤቶች ተሽከርካሪዎችንና ሌሎች ነገሮችን በራሳቸው በዘመዶቻቸውና በሌሎች ሰዎች ስም ለመግዛት ይዋከቡ እንደነበረ ይህም በተለይ ቤቶችንና መኪናዎች እንዲወደድ አድርገው እንደነበር ተናግሯል።</p>


<p class="align-center"><a href="/Gazettas/TikurDem/info/TikurDem.sera.html">ከጥቁር ደም መስከረም 16 ቀን 1992</a></p>

</body>
</html>	
