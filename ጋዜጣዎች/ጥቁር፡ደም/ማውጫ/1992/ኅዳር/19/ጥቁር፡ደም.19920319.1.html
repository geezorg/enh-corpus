<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢጋድ ስብሰባ ተጠናቀቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የኢጋድ ስብሰባ ተጠናቀቀ</h1>


<p>የአስተናጋጇን አገር የጅቡቲን መሪ ጨምሮ የአራት አገሮች መሪዎች የተካፈሉበት የምሥራቅ አፍሪካ የልማት በይነ መንግሥታት እጝኣዽ ሰባተኛ መደበኛ ጉባዔ በሱዳንና በሶማሊያ ችግሮች ላይ ተወያይቶ ባለፈው ዓርብ መጠናቀቁን ኤ ኤፍ ፒ የፈረንሳይ የዜና ወኪል ከስፍራው ዘገበ።</p>

<p>የመሪዎቹ ስብሰባ ትኩረት ሰጥቶ የተነጋገረው በቀጠናው የሰላም መታጣት ላይ ሲሆን በተለይ በሱዳንና በሶማሊያ የርስ በርስ ጦርነት ላይ በሰፊው መነጋገሩን የዜና ምንጮቹ ጠቅሰው የደቡብ ሱዳንን ችግር በሰላማዊ መንገድ ለመፍታት የሚደረገው ጥረት በራሱ በሱዳን መንግሥት አማካይነት ቅድሚያ ትኩረት እንዲሰጠው የተወሰነ መሆኑንና በመንግሥት አልባዋ ሶማሊያ እየተካሄደ ያእው ብጥብጥም ከሶማሊያ አልፎ መዘዙ ለቀጠናው አባል አገሮች መትረፉም በውይይቱ ላይ መነሳቱ ተገልጿል።</p>

<p>ስድስት አገሮችን በአባልነት ያካተተው ኢጋድ ከኤርትራና ከዑጋንዳ መሪዎች በስተቀር አራቱ በስብሰባው ላይ ተካፋይ የሆኑ ሲሆን የኢትዮጵያና የኤርትራ ጉዳይ በስብሰባው ላይ ዋነኛ አጀንዳ ሆኖ ይቀርባል ተብሎ የተጠበቀ ቢሆንም ጉዳዩ በመሪዎቹ ስብሰባ ላይ ሳይነሳ መቅረቱ ታውቋል።</p>

<p>መሪዎቹ የኢጋድን ያለፈ የሥራ ሂደት በማንሳት የተወያዩበት ሲሆን ያደረገው እንቅስቃሴ ከተመሰረተበት ዓላማ ጋር ሲነፃፀር አጥጋቢ ያለመሆኑን የመሪዎቹ ጉባዔ በአንድ ድምፅ ተስማምቶበታል።</p>

<p>ሶማሊያ በስብሰባው ላይ የተወከለችው በከፍተኛ ባለሥልጣኖቿ ሲሆን ኤርትራ በጉባዔው ያልተካፈለችው ጅቡቲ በጦርነት ኢትዮጵያን ትረዳለች በሚል ቀደም ሲል ከጅቡቲ ጋር የነበራትን ዲፕሎማሲያዊ ግንኙነት በማቋረጧ ሲሆን በስብሰባው ላይ ላለመካፈል ቀደም ሲል መወሰንዋ ይታወሳል።</p>


<p>ይህ በዚህ እንዳለ በዚያው ጅቡቲ ከስብሰባው በኋላ ሱዳን ከተቃዋሚ መሪ ጋር ስትስማማ ከጅቡቲ ጋር የጋራ ትብብር ለማድረግ በስምምነት ላይ ደርሳለች።</p>


<p class="align-center"><a href="/Gazettas/TikurDem/info/TikurDem.sera.html">ከጥቁር ደም ኅዳር 19 ቀን 1992</a></p>

</body>
</html>	
