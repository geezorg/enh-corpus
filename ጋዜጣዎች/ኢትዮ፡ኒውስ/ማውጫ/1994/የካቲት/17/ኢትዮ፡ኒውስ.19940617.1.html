<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኤርትራና የኢትዮጵያ የጦር አዛዦች በጋራ መከሩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የኤርትራና የኢትዮጵያ የጦር አዛዦች በጋራ መከሩ</h1>


<p>በሄግ ላይ የዋለው ችሎት በኢትዮጵያና ኤርትራ የድንበር ይገባኛል ጥያቄ ውሳኔ ከሰጠ ወዲህ ለመጀመሪያ ጊዜ የሁለት አገራት ጦር መሪዎች ተገናኝተው በወቅታዊ ጉዳዮች ላይ መወያየታቸውን የመንግሥታቱ ማህበር የዜና አውታር ኢሪን አስታወቀ።</p>

<p>ኢሪን ትናንት በኢንተርኔት ባሰራጨው ዘገባ እንዳመለከተው ከኢትዮጵያ ወገን ብርጋዴር ጄኔራል ዮሐንስ ገ/መስቀል ከኤርትራ ወገን ደግሞ ብርጋዴር ጄኔራል አበርሃለይ ክፍሌ በመወከል ጂቡቲ ላይ በመገናኘት ቀደም ሲል በሄግ ላይ የተላለፈውን ውሳኔ ተከትሎ በድንበሩ ማካለል ያለአንዳች እንከን እንዲከናወን በኢትዮ-ኤርትራ ድንበር የሰፈረው አንሚ ጠይቋል።</p>

<p>በአንሚ ሰብሳቢነትና በኢትዮ-ኤርትራ ወታደራዊ አስተባባሪ ኮሚሽን አስተባባሪነት የሁለቱ አገራት የጦር መሪዎች ከዚህ በፊት በተለያዩ ወቅቶች ሁለት ዓመታት በፈጀው የድንበሩ ጦርነት ዙሪያ ላይ ተገናኝተው እንደተወያዩና ይህ የአሁኑ ለ13ኛ ጊዜ የተደረገ መደበኛ ስብሰባ መሆኑን ዘገባው ጠቁሟል።</p>

<p>የአሁኑ ስብሰባ የተመራው በአንሚ የጦር ኮማንደር ሜጀር ጄኔራል ፓትሪክ ካመርት ሲሆን ብርጋዴር ጄኔራል ፒተር አጎስቲን ብሌይ ደግሞ የአፍሪካ አንድነት ኅብረትን በመወከል በስብሰባው ላይ ተገኝተዋል።</p>

<p>እንደ ጄኔራል ካመርት ገለፃ ለሁለቱም አገሮች የተሰጠውን ውሳኔ አስመልክቶ ውሳኔው የእንኳን ደስ ያላችሁ የሚል መልዕክት ያስተላለፉ ሲሆን፣ ከውሳኔው በኋላ የድንበር ማካለሉ በቀጣይነት የሁለቱም አገር የጦር መሪዎች ሠራዊታቸው በሥርዓት እንዲይዙና ለሚደረገው ማንኛውም እንቅስቃሴ በቀናነት ከሚመለከተው አካል ጋር እንዲተባበሩ ጥሪ አቅርበዋል።</p>

<p>እስካሁን ድረስ ከሁለቱም አገር በተባበሩት መንግሥታት የተከለለው የደህንነት ቀጠና ምንም ዓይነት አስቸጋሪ ሁኔታ ያላጋጠመው መሆኑን የገለጸው የኢትዮ-ኤርትራ ወታደራዊ አስተባባሪ ኮሚሽን (አንሚ)፣ ከድንበር ማካለሉ አንድ አካል የሆነው የድንበር የአየር ላይ ፎቶግራፍ የማንሳት ሥራ ባለፈው ቅዳሜ ሚያዚያ 12/ 1994 መጀመሩን ገልጿል።</p>

<p>የሥራ ሂደቱም ከአራት እስከ ሰባት ቀን ሊፈጅ እንደሚችልና ከፎቶግራፍ ማንሳቱ ሂደት በኋላ የድንበር ማካለሉን ሥራ እንደሚከናወን ዘገባው አስታውቆ፣ የስብሰባው ሂደት ቀጣይነት ያለው መሆኑንና የኢትዮ-ኤርትራወታደራዊ አስተባባሪ ኮሚሽን፣ በቀጣይም ግንቦት 2/1994 ጂቡቲ ላይ የሁለቱ አገር የጦር መሪዎች 14ኛውን መደበኛ ስብሰባቸውን ያከናውናሉ ሲል ኢሪን ዘግቧል።</p>


<p class="align-center"><a href="/Gazettas/EthioNews/info/EthioNews.sera.html">ከኢትዮ ኒውስ ሚያዝያ 17 ቀን 1994</a></p>

</body>
</html>	














