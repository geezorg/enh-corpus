<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ቅ/ጊዮርጊስ ሻምፒዮናነቱን አወጀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ቅ/ጊዮርጊስ ሻምፒዮናነቱን አወጀ</h1>


<p>የፕሪምየር ሊጉ 23ኛ ሳምንት ውድድር ከትናንት በስቲያ በአዲስ አበባስታዲየምና በክልል ከተሞች ተካሂዷል። ኢትዮጵያ ቡና አዳማ ከነማን በሜዳው ሁለት ለአንድ በሆነ ውጤት ረቶታል። ለኢትዮጵያ ቡና ግቦቹን ያስቆጠሩት ዑመር አብደላና ሳምሶን ሚካኤል ናቸው። ለአዳማ ከነማ ደግሞ አለማየሁ ደስታ ግቧን አስቆጥሯል።</p>

<p>ኢትዮጵያ ቡና ከሜዳው ውጭ ነጥብ መሰብሰቡ ተቀናቃኙን ቅ/ጊዮርጊስንለመከተል የሚያደርገው መፍጨርጨር በመጠኑም ቢሆን አሳክቶለታል።</p>

<p>ሆኖም ግን ኢትዮጵያ ቡና አዳማ ከነማን በሜዳው 2ለ1 በሆነ ውጤት ቢረታም በፕሪምየር ሊጉ የደረጃ ሠንጠረዥ በሁለተኛነት መሰለፍ አልቻለም።በተመሳሳይ መልኩ መብራት ኃይል ከሜዳው ውጭ ጉና ንግድን ገጥሞ ሽንፈትን ቀምሷል።</p>

<p>መብራት ኃይል ለሻምፒዮናው የሚያደርገው ግስጋሴ ሳይታሰብ እየተሰናከለ ባለበት በሁለተኝነት ደረጃ ላይ ይገኛል። ጉና ንግድ ላለመሸነፍ ከፍተኛ ጥንቃቄ አድርጎ በሜዳው በመብራት ላይ ድልን ተቀዳጅቷል። ጉና ንግድ መብራት ኃይልን ያሸንፈው 1ለ0 በሆነ ውጤት ነው። ይሁንና በ1 ነጥብልጫ ኢትዮጵያ ቡናን ይመራል።</p>

<p>በተመሳሳይ በአዲስ አበባ ስታዲየም የተከናወነው ከፍተኛ ግምት ተሰጥቶት የነበረው የቅ/ጊዮርጊስንና የትራንስ ጨዋታ በማራኪ እንቅስቃሴ ታጅቦ በቅ/ጊዮርጊስ የበላይነት ተጠናቋል። ሁለቱ ክለቦች ከእረፍት መልስ ድንቅ ጨዋታ ያሳዩ ሲሆን የአዲስ አበባ ስታዲየም ተመልካች እርካታን ተጎናጽፏል።</p>

<p>ለቅ/ጊዮርጊስ አንተነህ ፈለቀ ከሚገባው በላይ ጥሩ ነበር። በትናንቱ ጨዋታ የሚጠበቅበትን ሁሉ በማድረግ ቡድኑን ለውጤት አብቅቷል። ቅ/ጊዮርጊሶች በርካታ ሙከራዎችን አድርገው የትራንስ ግብ ጠባቂ ግን ሊሆኑ የሚችሉ ግሩም ሙከራዎችን አክሽፎባቸዋል። የትራንሱ ግብ ጠባቂ ከተመልካች አድናቆትን ተችሮታል።</p>

<p>የቅ/ጊዮርጊስ ስንታየሁ ጌታቸው (ቆጩ) ተቀይሮ ገብቶ ውጤት ተጠምቶ የነበረውን ቡድኑን ለውጤት አብቅቷል። ስንታየሁ ጌታቸው በተከታታይ ሁለት ግቦችን ከመረብ በመዶል በትራንስ ላይ ድል ተቀዳጅቷል። ስንታየሁ ከኢንተርናሽናል ውድድሩ ወዲህ በማሳየት ላይ የሚገኘው ድንቅ ችሎታ በተመልካች ዘንድ አድናቆት እንዲቸረው አድርጎታል። በዕለቱ የአዲስ አበባ ስታዲየም ተመልካች ከፍተኛ እርካታን ተጎናጽፎ ወደየቤቱ ተመልሷል። ቅ/ጊዮርጊስም ሻምፒዮንነቱን በጊዜው ያወጀ ይመስላል። የቅ/ጊዮርጊስ በአንደኝነት መዝለቅና የነጥብ ልዩነት ማሳየት ከታች በመከተል ላይ ላሉት መብራት ኃይልና ኢትዮጵያ ቡና ሕመም ሆኖባቸዋል። ኢትዮጵያ ቡናና መብራት ኃይል የሁለትኝነትን ደረጃ ለማግኘት ከፍተኛ ፉክክር ያደርጋሉ ተብሎ ቢጠበቅም የቅ/ጊዮርጊስ ውጤት ከሌሎቹ ጋር ልዩነት ማሳየት ፉክክሩን ሳያደበዝዘው እንደማይቀር ተሰግቷል።</p>


<p class="align-center"><a href="/Gazettas/EthioNews/info/EthioNews.sera.html">ከኢትዮ ኒውስ ሚያዝያ 11 ቀን 1994</a></p>

</body>
</html>	














