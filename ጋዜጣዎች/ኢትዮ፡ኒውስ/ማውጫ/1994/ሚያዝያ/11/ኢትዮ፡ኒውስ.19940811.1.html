<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"ብዙ መሬት ለኢትዮጵያ ይመጣል የሚል ተስፋ ነበረኝ፤ ውሳኔው ከጠበቅኩት በታች ሆኖብኛል" ዶ/ር ነጋሶ ጊዳዳ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">"ብዙ መሬት ለኢትዮጵያ ይመጣል የሚል ተስፋ ነበረኝ፤ ውሳኔው ከጠበቅኩት በታች ሆኖብኛል" ዶ/ር ነጋሶ ጊዳዳ </h2>


<p>"ከባድመ በስተምዕራብ ወይም በሰሜን ምዕራብ ለእኛ ይገቡ የነበሩ በደርግ ጊዜ ጦርነት ይካሄድ በነበረበት ወቅት ጀብሃ የያዛቸው ትንንሽ መሬቶች ነበሩ። እነኚያ ግልጽ አልሆኑም። የበለጠ መግለጫ ያስፈልጋቸዋል። ባዳ ለኢትዮጵያ ተወስኗል። በምሥራቁ እስከ ጂቡቲ ድንበር ድረስ ተወስኖልናል። ሆኖም የሙሳ ዓሊ አካባቢ ጉዳይ መግለጫ ያስፈልገዋል። ብዙ መሬት ለኢትዮጵያ ይመጣል የሚል ተስፋ ነበረኝ። እነ ሸሸቢት፣ ሽላሎ፣ ሆዲስ፣ ጎጐማ መቱቲና ቢያጌላ ለኢትዮጵያ ይሰጣሉ የሚል ተስፋ ነበረኝ። በውሉ መሠረት ይገባን የነበረ መሬት የሄደብን ይመስለኛል። በአጠቃላይ ውሳኔው ከጠበቅኩት በታች ሆኖብኛል" ሲሉ የቀድሞው የኢፌዲሪ ፕሬዚዳንት ገለጹ።</p>

<p>"ድንበሩ ሄዶ ሄዶ ወደ ምሥራቅ ገብቶ ከቶምሳ ወንዝና ማይአምበሳ መስመር ላይ ገብቷል። ይህ እስከ ጦርነቱ ድረስ የነበረ ድንበር ነው። ይህኛው ወደ ድሮ ውል የሚመለስ መስሎኝ ነበር። አሁን አልተመለሰም" ያሉት ዶ/ር ነጋሶ ጊዳዳ "የፀናው ማይጨብና ማይአንበሳ መስመር ሳይሆን ቶምሳና ማይአምበሳ በሚለው ላይ ነው። ስለሆነም በእኔ በኩል ከጠበቅኩት በታች ሆኖብኛል። በምዕራቡ በኩል ያለው የድንበር ማካለል ጉዳይ ማብራሪያ የሚጠይቅ ነው" ብለዋል።</p>

<p>ዶ/ር ነጋሶ የኢትዮጵያ የባህር በር የማግኘት ጉዳይን በተመለከተም "የባህር በር ጉዳይ (ጥያቄ) ቀላል ነገር አይደለም። የባህር በር ቢኖረንይጠቅመናል። የድንበሩ ጉዳይ ካጠናቀቅን በኋላ የአሰብን ጉዳይ እንዴትእናደርጋለን በሚለው መነጋገር ይቻላል። ስንጠቀምበት ብዙ ወጪ ያወጣንበት ስለሆነ እንድንጠቀምበት ጥያቄዎችን ማንሳትና ማቅረብ እንችላለን"ሲሉ ተናግረዋል። "የባህር በር አይጠቅመንም" የሚል ድምዳሜ ላይ መድረስ እንደማያስፈልግም አስገንዝበዋል።</p>

<p>የኦሮሞ ተማሪዎች በሚያነሷቸው ጥያቄዎች ዙሪያም "ተማሪዎቹ የሚያስነሷቸው ጥያቄዎች አሉ። ኦነግ የሚያነሳቸውን ጥያቄዎች አሉ። ኦነግ የሚያነሳቸውን ጥያቄዎች የሚያነሱ ሰዎችን ኦነግን ትደግፋለህ ብሎ መፈረጅና ማሰር ወይም መግደል ካለ ሁኔታው እንዲባባስ ያደርጋል። ሕዝቡም ሳይፈልግ ወደ ኦነግ እንዲገባ ግፊት ሊያደርግ ይችላል። እየተባባሰ ሄዶ ሳይፈልግ የኤርትራ ዓይነት ሁኔታ እንዲፈጠር ምክንያት ይሆናል" ብለዋል።</p>


<p class="align-center"><a href="/Gazettas/EthioNews/info/EthioNews.sera.html">ከኢትዮ ኒውስ ሚያዚያ 11 1994</a></p>

</body>
</html>	














