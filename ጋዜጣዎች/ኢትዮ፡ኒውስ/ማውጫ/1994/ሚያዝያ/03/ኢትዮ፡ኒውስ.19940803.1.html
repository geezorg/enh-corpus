<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በለንደኑ ማራቶን እነኃይሌ ይጠበቃሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በለንደኑ ማራቶን እነኃይሌ ይጠበቃሉ</h1>


<p>አፍሪካዊያን ስመጥር አትሌቶችን ያካተተው የእሁዱ የለንደን ማራቶን ውድድር ከወዲሁ ከፍተኛ ግምት እየተሰጠው ነው። ኢትዮጵያውያኑ አትሌቶችም ይቀናቸዋል የሚሉ ወሬዎች ከተለያዩ የዓለም የመገናኛ ብዙኃን እየተናፈሱ ነው።</p>

<p>በለንደኑ ማራቶን ውድድር ለመካፈል ኢትዮጵያውያኑ አትሌቶች ለንደን ገብተዋል።የልዑካን ቡድኑን ይዘው የሄዱት አሠልጣኝ ሻምበል ቶሎሳ ቆቱ ናቸው። በዓለም ሻምፒዮና የማራቶን ውድድሮች በተከታታይ በማሸነፍዓለም ዓቀፍ ዕውቅና ያለው ገዛኸኝ አበራ በውድድሩ ላይ እንደማይካፈል መረጃዎች ያመለክታሉ።</p>

<p>የኃይሌ ገ/ሥላሴ ብርቱ ተፎካካሪ የሆነውና በተደጋጋሚ በኃይሌ እየተሸነፈ ራሱን ለማራቶን ውድድር ያዘጋጀው ኬንያዊው ፖል ቴርጋት በለንደኑ ማራቶን ይካፈላል። ኃይሌን ለመቅደምና የቀድሞ እልሁን ለመወጣትም ከፍተኛ ዝግጅት ማድረጉ እየተሰማ ነው። በዚህ ውድድር በታላላቅ ዓለም አቀፍ ውድድሮች በመሳተፍ ዕውቅናን ያተረፉ እንደ ካሊድ ካኑቺ፣ ሞሮኮአዊው አብዱል ቃድር ዓዚዝ፣ ፖርቱጋላዊው አንቶኒያ ፒንቶ፣ ፖልቴርጋት፣ ተስፋዬ ጅፋርና ተስፋዬ ቶላ ያሉ ስመጥር አትሌቶች ይሳተፋሉ።</p>

<p>በውድድሩ አሸናፊ ለሚሆኑ ስመጥር አትሌቶች ከ350 ሺህ ፓውንድ በላይ ሽልማት መዘጋጀቱንም ከእንግሊዝ የወጡ መረጃዎች ይጠቁማሉ። ኢትዮጵያውያኑ አትሌቶች ድልን በመቀዳጀት ሪከርድ መስበር ከቻሉ 140 ሺህ ፓውንድ ያገኛሉ። ውድድራቸውን ቀዳሚ በመሆን ካጠናቀቁ ደግሞ 70ሺህ ፓውንድ ይሸለማሉ።</p>

<p>ፉክክሩ አጓጊ እንደሚሆን የተለያዩ የመገናኛ ብዙሃን ከወዲሁ እየዘገቡ ነው። ፖልቴርጋት ውድድሩን አስመልክቶ በሰጠው መግለጫ የለንደኑን የማራቶን ውድድር በቀላሉ እንደማያየውና ከፍተኛ ትኩረት እንደሰጠው ተናግሯል። በተጨማሪም ቴርጋት አትሌት ሀይሌ ገ/ስላሴ በዓለማችን ካሉት አትሌቶች የላቀና ምርት መሆኑን ገልጿል። በዚሁ እሁድ በሚደረገው የለንደኑ ማራቶን ከተለያዩ አገራት የተውጣጡ ከ45 ሺህ በላይ አትሌቶች ይሳተፉበታል ተብሎ ተገምቷል።</p>


<p class="align-center"><a href="/Gazettas/EthioNews/info/EthioNews.sera.html">ከኢትዮ ኒውስ ሚያዚያ 3 ቀን 1994</a></p>

</body>
</html>	














