<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"የኅብረታችን ጅማሬ የዓላማችን ዘላቂ ውጤት ይሆናል" ኢዲዩ/ኢዴኅፓ/</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">"የኅብረታችን ጅማሬ የዓላማችን ዘላቂ ውጤት ይሆናል" ኢዲዩ/ኢዴኅፓ/</h1>


<p>የኢትዮጵያ ዴሞክራቲክ ኅብረት ፓርቲ ኢዲዩ /ኢዲኅፓ/ በኢትዮጵያ ሕዝብ የበላይነት እንዲከበር፣ የዴሞክራሲ ሥርዓት በተግባር እንዲውል ኢትዮጵያ ጠንካራ ኢኮኖሚ መሠረት ለመጣል፣ በሥልጣን ላይ ያለውን የኢህአዴግ መንግሥት ለመገርሰስና ትግሉን በማጠናከር ከኢትዮጵያዊያን ዴሞክራሲያዊ ፓርቲ /ኢዴፓ/ ጋር የኅብረት ስምምነት ማድረጉን ፓርቲው ባወጣው መግለጫ ገለፀ።</p>

<p>ኢዲዩ /ኢዲኅፓ/ ባወጣው ባለ 4 ገጽ መግለጫ ላይ ሰላም፣ ፍትህ፣ እኩልነት የተረጋገጠባት፣ በዴሞክራሲያዊ ሥርዓት የተገነባች አገር ማየት የሕዝባችን የዘመናት ትግልና ጥያቄ መሆኑን ገልፆ ይህ የተሟላ ፍላጎት እውን ለማድረግ በግንባር ቀደም የኅብረተሰቡ ፖለቲካዊ ተሳትፎና አጋርነት በዴሞክራሲያዊ ባህል ግንባታ የላቀ ጉልህ ሚና ይጫወታል ካለ በኋላ በዚህም መሠረት የኢትዮጵያ ዴሞክራቲክ ኅብረት ፓርቲ ኢዲዩ /ኢህኅፓ/ የሕዝቡን ጥያቄ በማንገቡ ከ1967 ዓ.ም ጀምሮ ትግሉን በታጋይ ሠራዊት ኃይል አደራጅቶ ደርግን በመደምሰስ አሁን ደግሞ በሥልጣን ላይ ያለውን አምባገነን የኢህአዴግ መንግሥት ለመጣል በሰላማዊ መንገድ ትግሉን እያደረገ ነው።</p>

<p>ቀደም ሲል በአገር ውስጥና በውጭ አገር የምንገኝ ተቃዋሚዎች ላለፉት አስር ዓመታት በመቻቻልና፣ በአንድነት ልዩነታችንን አቻችለን የተነሣንበትን ዓላማ ከዳር ለማድረስ ተጠናክረን በቅንጅት ያለመሥራታችን ትግላን ወደ ኋላ እንዲጓተት አድርጎታል ያለው መግለጫው በዚህም ለሰላምና ለዴሞክራሲ ሥርዓት ግንባታ ውድቀት ኢህአዴግ ብቻ ሳይሆን ተጠያቂው የተቃዋሚ ፓርቲዎችም ጭምር እንደሆነ በመግለጫው ላይ አስምሯል።</p>

<p>ገዢው ፓርቲ ኢህአዴግ ተቃዋሚ ፓርቲዎችን ለማዳከምና ለማክሰም የስለላና የአፈና መዋቅሮቹ እንዳለ ሆነው የሕዝቡን አስተሳሰብ ለማደናገር በተቃዋሚ ፓርቲ አባሎች የሚያሳድረውን ተፅዕኖ ቀላል እንዳልሆነ ባለፉት አስር ዓመታት ያልፈነቀለው ድንጋይ እንደሌለና በዚህ የዘረኛ ሥርዓቱ ውጤት አያሌ ወገኖቻችን ለሞት፣ ለእስር፣ ለስደት እንዲሁም ለተለያዩ ማኅበራዊ ችግሮች የተዳረጉ መሆናቸውንና የኢህአዴግ አገዛዥ ሰብዓዊ መብት ረገጣ በአፍሪካችን ይበልጥ እንደሆነ እንጂ ፍትሐዊ ሥርዓት ለማስፈን በጎ ራዕይ አሳውቋል ሲል የወጣው መግለጫ ያትታል።</p>

<p>ኢዲዩ /ኢዲኅፓ/ ባወጣው መግለጫ ማጠቃለያ ላይ እንደገለፀው የጋራ ዓላማችን የሆነው የሕዝብ እኩልነት፣ አንድነት፣ እንዲከበርና አገራችን ካለችበት ዘረኛ የወያኔ ሥርዓት መንግሥት ለማላቀቅ አሁንም መቻቻል፣ መግባባት፣ ልዩነቶችን በጠረጴዛ ዙሪያ የመፍታት ባህል በመርህ ደረጃ ተግባራዊ ማድረግ እና በኅብረት መታገል ፍሬያማ ውጤት እንዲያገኝ የጋራ ጥረት እንደሚጠይቅ ኢዲዩ ያምናል ያለው መግለጫ አሁን ከኢትዮጵያዊያን ዴሞክራሲያዊ ፓርቲ ጋር ኢዲዩ /ኢዲኅፓ/ ያደረገው የኅብረት ስምምነት አንዱ አካል መሆኑን ገልጿል።</p>


<p class="align-center"><a href="/Gazettas/EthioNews/info/EthioNews.sera.html">ከኢትዮ ኒውስ ሐምሌ 25 ቀን 1994</a></p>

</body>
</html>	














