<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያ የድንበር ማካለሉ ስህተት ስላለበት እንዲስተካከል ድጋሚ ጠየቀች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢትዮጵያ የድንበር ማካለሉ ስህተት ስላለበት እንዲስተካከል ድጋሚ ጠየቀች</h1>


<p>ነፃው የድንበር አካላይ ኮሚሽን ሚያዚያ 5 ቀን 1994 ዓ.ም የሰጠው ውሳኔ አጠራጣሪ፣ አደናጋሪና ስህተቶች ያሉበት በመሆኑ ውሳኔው እንዲታረምና እንደገና እንዲታይ ኢትዮጵያ መጠየቋን የመንግሥታቱ ማኅበር የዜና አውታር ኢሪን አመለከተ።</p>

<p>ኢትዮጵያ ኮሚሽኑን የጠየቀችበት ሰነድ የተሠራጨው ባለፈው ሳምንት ሲሆን የኢትዮጵያ የውጭ ጉዳይ ሚኒስትር ለኢሪን የዜና አውታር እንደገለፀው ሰነዱ የተሠራጨበት ምክንያት ለግልፅነት ሲባል ነው።</p>

<p>ዘሄግ የተሠየመው የኢትዮ-ኤርትራ የድንበር አካላይ ኮሚሽን በሰጠው ውሳኔ ላይ ዋነኞቹ ወንዞች የሚገናኙበትን ቦታ በመለየትና በማመልከት ስህተት መሥራቱን ይኸው ባለፈው ሳምንት የተሠራጨው ሰነድ ጠቁሟል።</p>

<p>ባለ 21 ገጽ ሰነድ እንዳመለከተው ኤርትራ ያልጠየቀችውን ግዛቶች አግኝታለች። ኮሚሽኑ በድንበሩ አካባቢ አመልካች ማብራሪያዎችን ሁለት አገሮች በጠየቁት መሠረት ካለማመልከቱም በላይ ኢትዮጵያ የጠየቀችውን አካባቢ ግልፅ ባልሆነ ሁኔታ እንዳመለከተው ሰነዱ ይገልፃል።</p>

<p>በኢትዮጵያ የቀረበው ሰነድ በድንበር አካላዩ ኮሚሽን እጅ ከገባ በ30ቀን ውስጥ ማብራሪያ ይሰጣል ተብሎ ይጠበቃል። ለኢትዮጵያ የተወሰነው ዛላምበሳ ከተማ ውጫዊ የድንበር መጨረሻ እንዲብራራለት የጠየቀው ሰነድበኢሮብ አዋሳኝ ድንበር የተሰጠው ውሳኔ አጠራጣሪ መሆኑንም አመልክቷል።</p>

<p>በአዋሳኝ ድንበሮቹ የማካለሉ ሥራ ሳይጠናቀቅ አሁን ያለው መንግሥታዊ አስተዳደር እንዳለ መቆየት እንዳለበት ሰንዱ ጠይቋል። ኢትዮጵያ አጨቃጫቂውን የባድሜ ክልል እንደምታስተዳድር ይታወቃል።</p>

<p>የኤርትራ መንግሥት ኢትዮጵያ ያቀረበችውን ሰነድ አስመልክቶ እንደገለፀው "ኢትዮጵያ የድንበር አካላይ ኮሚሽኑ የሰጠውን ውሳኔ ለማጣጣል ከመሞከሯም በላይ ያልተሰጡትን ቦታ እየጠየቀች ነው" ብሏል።</p>

<p>በኬንያ የኤርትራ ምክትል አምባሳደር ተወልደመድህን ተስፋማሪያም ለኢሪን እንደተናገሩት የድንበር ማካለልና ውሳኔው ለመጨረሻ ጊዜ መጠናቀቁ እየታወቅ ሌላ ማብራሪያ በኢትዮጵያ በኩል መጠየቁ የተሸፋፈነ ሙከራ ነው።</p>


<p class="align-center"><a href="/Gazettas/EthioNews/info/EthioNews.sera.html">ከኢትዮ ኒውስ ግንቦት 29 ቀን 1994</a></p>

</body>
</html>	














