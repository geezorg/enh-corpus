<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"የኢንቨስትመንት አዋጁ ፖስታንና ቴሌን ለባለሀቶች መልቀቅ አለበት"</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">"የኢንቨስትመንት አዋጁ ፖስታንና ቴሌን ለባለሀቶች መልቀቅ አለበት"</h1>


<p>የተወካዮች ምክር ቤት ከትናንት በስቲያ ባካሄደው መደበኛ ስብሰባው ተሻሽሎ በቀረበው የኢንቨስትመንት ረቂቅ አዋጅ ላይ መደበኛ የፖስታ አገልግሎትን ለመንግሥት ብቻ መተውና የቴሌኮሙኒኬሽን ዘርፍ ከመንግስት ጋር በመቀናጀት የሚሠራ መሆኑ አግባብ እንዳልሆነ ተገለፀ።</p>

<p>የሚሻሻለውን የኢንቨትመንት አዋጅ አስመልክቶ የጠየቅናቸው አንድ ኢኮኖሚስት እንዳሉት የኢንቨስትመንት ረቂቅ አዋጅ መሻሻሉ ተገቢና መልካም ቢሆንም የፈጣን ፖስታ ብቻ ሳይሆን መደበኛው የፖስታና የቴሌኮሙንኬሽን ቴክኖሎጂ ዘርፍ ለአገር ውስጥና ለውጭ ባለሃብቶች መለቀቅ አለበት።</p>

<p>የኤሌክትሪክ ኃይል የማሠራጨት፣ የፖስታና የቴሌ አገልግሎት ባለሃብቶች እንዲሠማሩበት መደረጉ የውጭ ኢንቨስትመንትን ለመሳብ ታላቅ ድርሻእንዳለው የገለፁት እኚሁ ኢኮኖሚስት፣ በዘርፉ የሚደረገው ውድድር ለኢንቨስተሮች መተማመኛና ለመሠረተ ልማት አውታር መስፋፋት ወሳኝነቱ ታምኖበት በአዋጅ መካተት እንደሚገባቸው አስገንዝበዋል።</p>

<p>ረቂቅ አዋጁ የሎተሪ ዕጣ ሥራዎችን ለግለሰብ ባለሃብቶች መለቀቅና አለመለቀቁ ባይገለጽም በዘርፉ ኢንቨስተሮች እንዲሠማሩ ማድረግ የውጭ ባለሀቶችን ቀልብ ለመሳብ አስተዋፅኦ እንዳለው አንድ ባለሀብት ገልፀዋል።</p>

<p>የተወካዮች ምክር ቤት በ24ኛ መደበኛ ስብሰባው ተሻሽሎ የቀረበውን የኢንቨስትመንት ረቂቅ አዋጅ መስተካከል ያለባቸው በርካታ ነገሮች ከባለሙያዎች ጋር በመተጋገዝ እንዲሠራ ለም/ቤቱ ንግድና ኢንዱስትሪ እንዲሁም ለሕግና አስተዳደር ኮሚቴዎች መርቶታል።</p>


<p class="align-center"><a href="/Gazettas/EthioNews/info/EthioNews.sera.html">ከኢትዮ ኒውስ ግንቦት 29 ቀን 1994</a></p>

</body>
</html>	














