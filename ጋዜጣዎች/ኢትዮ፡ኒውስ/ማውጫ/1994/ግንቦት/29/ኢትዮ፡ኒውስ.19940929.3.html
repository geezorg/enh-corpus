<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የቀዳማዊ ኃይለሥላሴ ልጅ የሚባሉት ከዚህ ዓለም በሞት ተለዩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የቀዳማዊ ኃይለሥላሴ ልጅ የሚባሉት ከዚህ ዓለም በሞት ተለዩ</h1>


<p>የቀዳማዊ ኃይለሥላሴ ልጅ እንደሆኑ ራሳቸውን ያስተዋወቁት አቶ ኪዳኔ ተፈሪ ከዚህ ዓለም በሞት ተለዩ።</p>

<p>ከትናንት በስቲያ ቀብራቸው የተከናወነው አቶ ኪዳኔ "የቤት ውልድ በመሆኔ ሳቢያ እንዳያጠፉኝ በሚል ስጋት ራሴን ደብቄ ቆይቻለሁ" ያሉት እኚሁ ግለሰብ የልዑል ሳህለሥላሴ ልጆች ከግርማዊ ቀዳማዊ ኃይለሥላሴ መወለዴን አምነው ተቀብለውኛል በማለት በእርግጠኝነት ይናገሩ ነበር።</p>

<p>የቤተ መንግስት አገልጋይና በወጥ ቤትነት ይሠሩ ከነበሩት ከወ/ሮ ይመኙሻል ክብረት እንደተወለዱ ይናገሩ የነበሩት አቶ ኪዳኔ ተፈሪ ለሰባት ዓመታት ያህል በቤተመንግስት እንዳደጉ ከዚያ በኋላ ራስ እምሩ ቤትእንደኖሩና በኋላም ከራስ እምሩ ቤተሰቦች ጋር ባለመስማማታቸው የተነሳየእናታቸው እህት ዘንድ ሄደው ማደጋቸውን ገልፀው እንደነበር ይታወሳል።</p>

<p>አቶ ኪዳኔ በግምበኝነት፣ በቀለም ቅብ ሥራና በአናጢነት ራሳቸውና ቤተሰባቸውን ሲያስተዳድሩ ቆይተው በእርጅና ዘመናቸው አቅም በማጣታቸውና በሽተኛ በመሆናቸው ሳቢያ ራሳቸውንና ቤተሰባቸውን ከሞት ለመታደርግ ሲሉ በልመና ሲተዳደሩ ቆይተዋል በተወለዱ በሰባ ዓመታቸው አርፈዋል።</p>

<p>አቶ ኪዳኔ ተፈሪ የጃንሆይ ልጅ ስለመሆናቸው የንጉሥ ኃይለሥላሴ የልጅ ልጅ የሆኑት ልዑል ባዕደማሪያም በወቅቱ ተጠይቀው ልጅ ስለነበሩ ማስታወስ እንዳልቻሉ መናገራቸው ይታወሳል።</p>

<p>የንጉሥ ኃይለሥላሴ ቤተሰብ በቅርቡ እናውቃለን የሚሉ ሰዎች አቶ ኪዳኔ የንጉሡ ልጅ መሆናቸውን እንደሚያምኑ ይገልጻሉ።</p>

<p>ሥርዓተ ቀብራቸውም ቤተሰቦቻቸውና ወዳጅ ዘመዶቻቸው በተገኙበት በቅዱስ ቂርቆስ ቤተክርስቲያን ከትናንት በስቲያ ተፈፅሟል።</p>


<p class="align-center"><a href="/Gazettas/EthioNews/info/EthioNews.sera.html">ከኢትዮ ኒውስ ግንቦት 29 ቀን 1994</a></p>

</body>
</html>	














