<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በአረብ አገራት የሚደርሰው ሰቆቃ አላበቃም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በአረብ አገራት የሚደርሰው ሰቆቃ አላበቃም</h1>


<p>በህጋዊ መንገድ ወደ አረብ አገራት የሚሄዱ ኢትዮጵያውያን ሴቶች በእነርሱ ላይ የሚደርሰው ስቃይና ሞት አሁንም ድረስ እንደቀጠለ መሆኑንና ሕጋዊ መሆኑ ውጤት አለማስገኘቱን ተጎጂዎች አመለከቱ።</p>

<p>ልጆቻቸውን በሕጋዊ መንገድ ወደ አረብ አገር የላኩ ቤተሰቦች ለዝግጅት ክፍላችን እንደገለፁት ቀድሞ ይደርስ የነበረው ስቃይና ሞት እንደቀጠለ ነው። በመስከረም ኤጀንሲ አማካኝነት የሄደች አንድ ወጣት ህይወቷ አልፎ አስክሬኗ ወደ አገር ቤት የመጣ ሲሆን መስከረም በተሰኘው ኤጀንሲአማካኝነት ወደ አረብ አገር የሄደች አስቴር ነጋሽ የተባለች እንስት በበኩላ በተደጋጋሚ ችግር ውስጥ መውደቋን የሚገልጽ ደብዳቤ ለቤተሰቦቿ በመፃፍ ላይ እንደምትገኝና እስካሁንም ድረስ መፍትሄ አለማግኘቷን ለማወቅ ተችሏል።</p>

<p>የእንስቷ ቤተሰቦች እንዳሉት ማኅበራዊ ጉዳይ ሚኒስቴር ድረስ በመሄድ "ፋክስ እናደርግላታለን" የሚል ምላሽ ከመስጠታቸው ውጭ የወጣቷን ህይወት ለመታደግ ፈቃደኝነታቸውን እንዳላሳዩ ተናግረዋል። እንስቷን የላካት መስከረም ኤጀንሲ በበኩሉ "ፋክስ አድርጌላታለሁ ደህና ናት" ከማለት በስተቀር ሌላ ምላሽ አለመስጠቱን ጠቁመዋል።</p>

<p>ኤጀንሲው ደህና መሆኗን ፋክስ አድርጋልኛለች ካለ በኋላ ግን ልጅቷ አሁንም ቢሆን "ከዚህ ችግር አላቁኝ" የሚል ደብዳቤ መላኳን ቤተሰቦቿ አስታውቀዋል።</p>

<p>በመስከረም ኤጀንሲ አማካኝነት በሕጋዊ መንገድ ተጉዛ አስክሬኗ የመጣው ወጣት ቤተሰቦች ግን "ልጃችንን መልሰን ስለማናገኛት ውጣ ውረድ አንፈልግም" የሚል የሰቆቃ መልስ ሰጥተዋል።</p>

<p>መስከረም ኤጀንሲ የተባለውን በሕጋዊ መንገድ ወደ አረብ አገር የሚልክ ድርጅት ጉዳዩን አስመልክቶ ምላሽ እንዲሰጠን ብንጠይቅም " ስለእያንዳንዱ ተጓዥ ለሚመለከተው አካል ሪፖርት ስለምናደርግ እነሱን አነጋግሩ እንጂ የምንነግራችሁ አንዳችም ነገር የለም" ብለዋል።</p>

<p>በማህበራዊ ጉዳይ ሚኒስቴር ጉዳዩ የሚመለከታቸው አቶ ተወልደ ሀጎስን ለማግኘት ያደረግነው ተደጋጋሚ ሙከራ ሳይሳካ ቀርቷል። አንዳንድ ወገኖች በበኩላቸው ሕጋዊ መሆኑና ኤጀንሲ ተቋቁሞ ሥራው መጀመሩ ያለፈውን ሰቆቃ ካላስቀረው መንግሥት በጉዳዩ ላይ ጥብቅ ቁጥጥር በማድረግ በመስክ ለመሰማራት ፈቃድ የወሰዱ ድርጅቶችን ተጠያቂ ሊያደርግ ይገባል ብለዋል።</p>


<p class="align-center"><a href="/Gazettas/EthioNews/info/EthioNews.sera.html"> ከኢትዮ ኒውስ መጋቢት 26 ቀን1994</a></p>

</body>
</html>	














