<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ደኢህዴህ እንደ አቋም አንድምታ ላይ አልደረሰም እየተባልን ነው» ዶ/ር በየነ ጴጥሮስ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«ደኢህዴህ እንደ አቋም አንድምታ ላይ አልደረሰም እየተባልን ነው» ዶ/ር በየነ ጴጥሮስ</h2>


<p>ለአራት ጊዜ ሲንከባለል ቆይቶ በመጨረሻ ታህሳስ 14/1994 ዓ.ም የተካሄደውን የደቡብ ክልል የዞንና የወረዳ ምክር ቤቶች ምርጫ የምርጫን ሕግና ደንብ ተከትሎ የተካሄደ ነው ቢባልም የደቡብ ኢትዮጵያ ሕዝቦች ዴሞክራሲ ኅብረት /ደኢህአዴህ/ ራሱን ባገለለ ማግስት ለቀበሌ የኅብረቱ አባል ድርጅት ተሣተፈ ተብሎ መገለፁ የደኢዴህ እንደ አቋም ምንም ተፅዕኖ አላደረገሰም ተብሎ ፕሮፓጋንዳ ለማናፈስ የተደረገ ጥረት ነው ሲሉ የኅበረቱ ሊቀመንበር ገለፁ።</p>

<p>ሊቀመንበሩ ዶ/ር በየነ ጴጥሮስ ለኢትዮኒውስ እንደገለፁት በህብረቱ ውስጥ የታቀፉ ድርጅቶች ባስተላለፉት ውሳኔ መሠረት ኅብረቱ በአጠቃላይ ድምፅ ከቀበሌ ምክር ቤት ምርጫ ራሱን ባገለለ ማግስት በመንግስት መገናኛ ብዙኃን «ከደኢህዴግ ጋር የተካፈሉት ተቃዋሚ ፓርቲዎች» ተብሎ የተገለፀው ደኢህዴህ እንደ አቋም አንድምታ ላይ አልደረሰም ለማለት ያህል ነው ብለዋል።</p>

<p>እንደ ዶ/ር በየነ አገላለፅ «በርግጥ በምርጫው ላይ ተሳትፏል የሚባለው የሲዳማ አርነት ንቅናቄ /ሲአን/ በምርጫው በተለይ በዞንና በወረዳ አለመሳተፍፉን እናውቀዋለን፤ ይሁንና በቀበሌ ምርጫ ተሳትፏል። አልተሳተፈም ለማለት ግን ማጣራት የምናደርግበት ይሆናል» በማለት ምክንያቱም በእርግጥ የአካባቢው ርቀትና ተፈጥሮው የመረጃ ልውውጥ ሳይደርስ ካልተወዳደሩ በስተቀር አሁንም የማረጋግጠው የሲዳማ አርነት ንቅናቄ /ሲአን/ የኅብረቱ አባል ድርጅት መሆኑን ነው በማለት ሊቀመንበሩ ተናግረዋል።</p>

<p>«ይሁንና የእኛ አባላትም ሆኑ ማንም እንደሚመሰክረው በክልሉ በነበረው የቀበሌው ምርጫ ሰውም ለመምረጥ አለማውጣቱን ነው» ሲሉ ዶ/ር በየነ ገልፀዋል።</p>

<p>ይህ የደቡብ ክልል የዞን የወረዳ እና የቀበሌ ምርጫ ከባለፈው ከየካቲት 1993 ወደ ሰኔ 1993 በመቀጠልም ወደ ኅዳር 30/1994 ዓ.ም መጨረሻም ወደ ታህሳስ 21/1994 ዓ.ም መካሄዱ የሚታወቅ ነው።</p>


<p class="align-center"><a href="/Gazettas/EthioNews/info/EthioNews.sera.html">ከኢትዮኒውስ ታህሳስ 26 ቀን 1994</a></p>

</body>
</html>	














