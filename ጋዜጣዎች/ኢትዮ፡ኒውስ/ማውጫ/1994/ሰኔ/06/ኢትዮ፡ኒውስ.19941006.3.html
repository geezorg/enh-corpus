<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በአንሚ አባላት ላይ በኤርፖርት የሚደረገው ጥብቅ ፍተሻ ተወገዘ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በአንሚ አባላት ላይ በኤርፖርት የሚደረገው ጥብቅ ፍተሻ ተወገዘ</h1>


<p>የኢትዮጵያ መንግስት በኢትዮ-ኤርትራ የሰላም አስጠባቂዎች ላይ የወሰደው የቁጥጥር እርምጃ በሁለቱ ወገኖች መካከል የተፈረመውን ስምምነት የሚጥስ መሆኑን የሰላም አስጠባቂው ጦር ተልዕኮ ቢገልጽም ኢትዮጵያ ማስተባበሏን የመንግሥታቱ ማኅበር የዜና አውታር ኢሪን አስታወቀ።</p>

<p>የኢትዮ-ኤርትራ የሰላም አስጠባቂ ተልዕኮ አባላት በአዲስ አበባ ኤርፖርት ፖስፖርታቸውን አሳይተው በመደበኛው አሠራር ለመግባት ቢሞክሩም የተለያየ ፍተሻ ይደረግብናል ሲሉ መግለፃቸውን ኢሪን አመልክቷል።</p>

<p>የሰላም አስጠባቂው ተልዕኮ አማራሮች እንደተናገሩት የኃይል ደረጃ አሰላለፍን አስመልክቶ ሰላም አስጠባቂው ኃይል ተልዕኮውን ለመፈፀም የሚያስችለውን ነፃነት ኢትዮጵያ ተስማምታበታለች።</p>

<p>የማስታወቂያ ሚኒስቴር ሚኒስትር ደኤታ ወ/ሮ ነፃነት አስፋው ባለፈው ሰኞ ለኢሪን የዜና አውታር እንደተናገሩት የተባበሩት መንግሥታት አስተማማኝ ሁኔታዎችን እስኪፈጥር ድረስ የተጣለው ቁጥጥር እንዳለ ይቀጥላል።</p>

<p>"ኢትዮጵያ ስምምነቱን ጥሳለች ብለው ለምን እንደሚናገሩ ሊገባኝ አልቻለም" ያሉት ወ/ሮ ነፃነት "እኛ ይህንን እርምጃ ለመውሰድ የተገደድነው ምክንያት የሰላም አስጠባቂው አዛዦች ጋዜጠኞችን ወደ ኢትዮጵያ ግዛት ለማስገባት በመሞከራቸው ነው" ሲሉ ገልፀዋል።</p>

<p>የኢትዮጵያ ውጭ ጉዳይ ሚ/ር ቃል አቀባይ ለኢሪን እንደተናገሩት በአየር መንገድ የሚደረገው ቁጥጥር የኃይል ደረጃ አሰላለፍ ስምምነቱን (ጽኦፍኣ) ይጥሳል ብላ ኢትዮጵያ እንደምታንና የኤርፖርት ፍተሻው የተለመደ አሠራር በመሆኑ ማስቀረቱ አስፈላጊ አይደለም።</p>

<p>ባለፈው ሣምንት መገባደጃ ላይ የአንሚ ቃል አቀባይ ጌይል ቢድልይና ቴይለር ሴይንት እንዳሉት አንሚ ከኢትዮጵያ መንግስት ጋር የኃይል ደረጃ አሠላለፍ (ጽኦፍኣ)ስምምነት አድርጓል። ስምምነቱ በነፃነት መንቀሳቀስ የሚያስችል ነው።</p>

<p>ቃል አቀባይዋ አክለውም "የኢትዮጵያ መንግስት ነፃ የመንቀሳቀስ መብታችንን ካገደው የሶፋ ስምምነትን እንደጣሰ ይቆጠራል" ብለዋል።</p>

<p>የተባበሩት መንግስታት ዋና ፀሐፊ ልዩ ወኪልና የአንሚ አዛዥ ሌግዌላ ጆሴፍ ሌግዌላ በበኩላቸው "ከኢትዮጵያ የውጭ ጉዳይ ሚ/ር ባለሥልጣናት ጋር በመወያየት መፍትሄ ለማግኘት እየሞከርን ነው" ሲሉ ገልፀዋል።</p>


<p class="align-center"><a href="/Gazettas/EthioNews/info/EthioNews.sera.html">ከኢትዮ ኒውስ ሰኔ 6 ቀን 1994</a></p>

</body>
</html>	














