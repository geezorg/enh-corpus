<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"አየር መንገዱ ከአሜሪካ በረራ ሊታገድ ይችላል"</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">"አየር መንገዱ ከአሜሪካ በረራ ሊታገድ ይችላል"</h1>


<p>በኢትዮጵያ አየር መንገድ የሚሠሩ የኢህአዴግ ደህንነቶች ተደብቀው አሜሪካ ከደረሱ በኋላ የአሜሪካ የፀጥታ ኃይሎች በመደናገጥ አይሮፕላኑ ተከቦ ነብሳችውን የሳቱ ሰው በማግኘታቸው አየር መንገዱን ከበረራ ሊያሳግደው እንደሚችል ያነጋረናቸው የአቪያሽን ባለሙያዎች ገለጹ።</p>

<p>እንደ ባለሙያዎቹ መስከረም አሥር አንድ በዓለም ንግድ ማዕከል ላይ አደጋ ከደረሰ ወዲህ በኢትዮጵያ አየር መንገድ የሚጠፉ የፀጥታ ሠራተኞች ደብቀው የገቡ አሸባሪዎች ሊሆኑ ይችላሉ በሚል የተለያየ ምርመራ ተደርጎባቸዋል። የአሜሪካ የአቪያን ባለሥልጣኖች ለደህንነታቸው በአየር መንገዱ ላይ እርምጃ ሊወሰድ ስለሚችሉ የኢትዮጵያ አየር መንገድ ቁጥጥሩን ማጥበቅ አለበት።</p>

<p>በአውሮፕላኑ ተደብቀው የሚሄዱ የደህንነት ሠራተኞች በኮንቴይነር ውስጥ ለሚገኙ አውሮፕላኑ ለእሣቱ አደጋ መኪና ተከቦ እንደነበርና በአሜሪካ ባለሥልጣናት ዘንድ ድንጋጤ በመፍጠሩ በአየር መንገዱ ሰዎች ተደብቀው መሄዱ የሚቀጥሉ ከሆነ ወደ አሜሪካ የሚደረገው በረራ ሊታገድ እንደሚችል እነዚሁ ባለሙያዎች ገልፀዋል።</p>

<p>"በዓለም ላይ የእሥራኤል አየር መንገድ በስተቀር በአውሮፕላን ውስጥ የፀጥታ ሠራተኛ (ኣንቲ ሒጃችከር) የሚመድብ አየር መንገድ እንደሌለ ይታወቃል" ያሉት እነዚሁ ምንጮች የኢትዮጵያ አየር መንገድ የፀጥታ ሠራተኛ እንደማይመደብ ቢገልጽም ከመንገደኞች ጋር የፀጥታ ሠራተኞች እንደሚጓዙ በባህር ዳሩ ፎከር አውሮፕላን ጠለፋ በይፋ መታወቁ በዓለም አቀፍ የበረራ አሠራር ላይ ሊያስወቅሰው ይችላል ይላሉ። </p>

<p>በመስከረም 11 ጥቃት ምክንያት በአሜሪካ አየር መንገድ ኢንዱስትሪዎች የፀጥታ ወኪል እንዲመደብ በኮንግረሱ ውስጥ ቢነሳም ኮንግረሱ ከመንገደኞች ነፃነትና መብት አኳያ ውድቅ አድርጎታል። እሥራኤል ከራሷ አስጊ ደህነት በግልጽ የሚታወቁ የፀጥታ ሠራተኞች በአውሮፕላኖቿ የምትመድብ ብቸኛ አገር ስትሆን የኢትዮጵያ አየር መንገድ በስውር የፀጥታ ሠራተኛ በመመደብ በዓለም ሁለተኛ አገር መሆኗ በብዙዎች ዘንድ ግርምትን ፈጥሯል።</p>

<p>ባለፈው አንድ ዓመት ያለ ቪዛ በድብቅ ገብተው በአሜሪካ ጥገኝነት የጠየቁ የአየር መንገዱ የፀጥታ ሠራተኞች ቁጥራቸው አምስት የደረሰ በመሆኑና የኢትዮጵያ አየር መንገድ ሊጠለፍ በተሞከረው ፎከር አውሮፕላን ጠላፊዎቹን ወጣቶች የገደሉት የፀጥታ ሠራተኞች መሆናቸውን በይፋ ማስታወቁ በዓለም አቀፍ የበረራ አሠራሩ ላይ እክል ሊያስከትል እንደሚችል የበረራ ኤክስፐርቶች ይገልፃሉ።</p>

<p>በኢትዮጵያ አየር መንገድ የሚጠፉት የደህነት ሠራተኞች ሁኔታ ስላሳሰበው አየር መንገድ የጥበቃና የፍተሻ ሠራተኞች በሙሉ ከሥራቸው እንዳገዳቸው አንዳንድ ዘገባዎች መግለፃቸው ይታወሳል።</p>


<p class="align-center"><a href="/Gazettas/EthioNews/info/EthioNews.sera.html">ከኢትዮ ኒውስ ሰኔ 6 ቀን 1994</a></p>

</body>
</html>	














