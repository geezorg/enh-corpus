<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ጣልያን በ2.6 ቢሊዮን ብር የዕዳ ስረዛ ኢትዮጵያን ሸነገለች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ጣልያን በ2. ቢሊዮን ብር የዕዳ ስረዛ ኢትዮጵያን ሸነገለች</h1>


<p>ሮም የሚገኘውን የአክሱም ሐውልት የጣልያን መንግሥት እመልሳለሁ ብሎ ቃል በገባው መሠረት እስካሁን ድረስ ቃሉን ተግባራዊ ባለማድረጉና ግንቦት 19፣ 1994 ዓ.ም በሐውልቱ ላይ የደረሰው የመብረቅ አደጋ የሀውልቱን ደህንነት አሳሳቢ ደረጃ ላይ ስለጣለው ከትናንት በስቲያ 26ኛ መደበኛ ስብሰባውን ያካሄደው የኢፌድሪ የሕዝብ ተወካዮች ም/ቤት አባላት ጣልያን ሐውልቱን በአስቸኳይ ካልመለሰች ያለንን ግንኙነት በአስቸኳይ ማቋረጥ አለብን ሲሉ ገለፁ።</p>

<p>የምክር ቤት አባላት እንደገለፁት የጣልያን ፓርላማ አባላት ሐውልቱ እንዲመለስ ድጋፍ ካልሰጡ ግንኙነቱን ማቋረጥ እንደሚገባ ጠንከር ያለ ሀሳብ አቅርበዋል። የምክር ቤቱ የውጭ ጉዳይ ደህንነትና መከላከያ ቋሚ ኮሚቴ ሊቀመንበር አቶ ኃይለ ኪሮስ ገሠሠ በሐውልቱ ዙሪያ በሰጡት አስተያየት "የጣልያን መንግሥት ሐውልቱን በማስመለሱ ሂደት ላይ ሦስት ጊዜ ከኢትዮጵያ ጋር የተፈራረመ ቢሆንም እስካሁን ድረስ ግን አንዱንም ቢሆን ተግባራዊ ሊያደርግ አልቻለም" ሲሉ በምሬት ገልፀዋል። በምክር ቤቱ ስብሰባ ላይ የሀውልት አስመላሽ ኮሚቴው ያለውን ሀሳብ የሰጠ ሲሆን በዚህም በሁለቱ አገራት መካከል ያለውን ግንኙነት በአንድ ጊዜ ከማቋረጥ ይልቅ የመጨረሻ አንድ ዕድል ቢሰጥ የተሻለ መሆኑን ከማሳሰቢያ ጭምር አስታውቋል።</p>

<p>ሁለት ሰዓት በፈጀው በዚህ ውይይት የሐውልት አስመላሽ ኮሚቴው ባለ 10 ነጥብ የውሳኔ ሀሳብ ያቀረበ ሲሆን በውሳኔ አንፃር የጣልያን መንግሥት ሐውልቱን ለመመለስ በገባው ዓለም አቀፋዊ ውል መሠረት ሐውልቱን ካልመለሰ የሁለቱን አገራት ሕዝቦች የሚጎዳ ሁኔታ እንደሚፈጠር፤ በግንቦት19 በሐውልቱ ላይ የደረሰው ጉዳት የጣልያን መንግሥት ሙሉ ኃላፊነቱን እንዲወስድና፣ የጣልያን ሕዝብ፣ ፓርላማውና፣ የዓለም አቀር ማኅበረሰብ ጣልያን ሐውልቱን እንድትመልስ ጫና እንዲያደርጉ በውሳኔ ሀሳቡ ላይ አስቀምጧል።</p>

<p>የውጭ ጉዳዩ ሚኒስትሩ በጣልያን ቆይታ አድርገው ከተመለሱ በኋላ በሰጡት መግለጫ የጣልያን መንግሥት ሐውልቱን ለመመለስ ያለው ፍላጎት የተሟጠጠ መሆኑንና ሐውልቱ ወደ እናት አገሩ የመመለሱ ነገር ጥያቄ ውስጥ እንደገባ ካሳወቁ በኋላ በሁለቱ አገራት መካከል የነበረውን ግንኙነት እያሻከረ መምጣቱ የሚታወቅ ነው።</p>

<p>የኢትዮጵያ መንግሥት ከሐውልቱ መመለስ ውጭ ጣልያን እሰጣለሁ ብላ የነበችውን የእርዳታ ቃል እስካሁን ድረስ ባለመስጠቷ ጣልያንን ወቅሰዋል። የኢትዮጵያ መንግስት ይህን ይበል እንጂ የውጭ ጉዳይ ሚኒስትሩን ሀሳብ ተከትሎ ከጣልያን ኤምባሲ የወጣው መግለጫ ስለሐውልቱ መመለስ ያመለከተው ነገር ባይኖርም ጣልያን ለኢትዮጵያ ቃል ገብታላት የነበረውን የ400 ሚሊዮን ብር እርዳታና የ2. ቢሊዮን ብር የዕዳ ስረዛ ለመፈፀም በዝግጅት ላይ መሆኑንና ውሳኔውም በያዝነው ሣምንት መጨረሻ ላይ እንደሚያሳውቅ ገልጿል። በማያያዝም ጣልያን የኢትዮጵያ የመጀመሪያ ረጂ መሆኗን መግለጫው ጠቅሷል።</p>

<p>በሁለቱ አገራት መካከል ግንኙነቱ እየሻከረ ባለበት በአሁኑ ወቅት የጣልያን መንግሥት ቃል የገባውን እርዳታ ለመስጠት በዝግጅት ላይ መሆኑን ቢገልጽም የምክር ቤቱ አባላት ግን በእርዳታ ሽፋን አንገብጋቢ የሆኑጉዳይ ማስረሳት ስለማይቻል የሚሰጠን እርዳታ ቀርቶብን ሀውልታችንን በአስቸኳይ ይመልስ የሚል ሀሳብ ሰንዝረዋል። አንዳንድ ታዛቢዎች በበኩላቸው የጣልያን መንግሥት የኢትዮጵያን ድህነት ተገንዝቦ በዕዳ ስረዛ መሸንገሉ የሚያስኬድ አይደለም ብለዋል።</p>


<p class="align-center"><a href="/Gazettas/EthioNews/info/EthioNews.sera.html">ከኢትዮ ኒውስ ሰኔ 13 ቀን 1994</a></p>

</body>
</html>	














