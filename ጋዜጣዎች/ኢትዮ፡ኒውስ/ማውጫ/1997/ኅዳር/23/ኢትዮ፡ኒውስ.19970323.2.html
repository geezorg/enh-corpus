<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>6 የኤርትራ ተቃዋሚ ሃይሎች ኢሳይያስን ለመጣል ህብረት መፍጠራቸው ታወቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">6 የኤርትራ ተቃዋሚ ሃይሎች ኢሳይያስን ለመጣል ህብረት መፍጠራቸው ታወቀ</h2>


<p>የኤርትራው ፕሬዝዳንት አቶ ኢሳይያስ አፈወርቂን ለመጣልና በኤርትራ የሽግግር መንግስት ለማቋቋም 6 የኤርትራ ተቃዋሚ ሃይሎች አንድ የጋራ ህብረት ለመፍጠር ካርቱም ውስጥ ከህዳር 18 እስከ 20 ባደረጉት የጋራ ስብሰባ ላይ መስማማታቸውን የህብረቱ ቃል አቀባይ አስታወቀ።</p>

<p>በሁሴን ከሊፋ የሚመራው ኢ.ኤል.ኤፍ፣ በስዩም እቁበ ሚካኤል የሚመራው ኢ.ኤል.ኤች - አርሲ በመሐሙድ ጣሂር የሚመራው ፒፕልስ ኮንግረስ ፓርቲ፣ በመስፍን ሃጎስ የሚመራው ኢ.ዲ.ፒ፣ በካሊል መሑመድ ኡመር የሚመራው ዘኢስላሚክ ፓርቲ ፎር ዴቨሎፕመንት እና በባሺር አይዛቅ የሚመራው ኢ.ኤፍ.ዲ.ኤም ፓርቲ በካርቱም ባደረጉት የጋራ የትግል ማጠናከሪያ ምሥረታ የፊርማ ሥነ ሥርዓት ላይ የጋራ መግለጫ አውጥተዋል።</p>

<p>በዚህም መሰረት ህብረቱ በኤርትራ ውስጥ ያለው የፖለቲካ፣ የኢኮኖሚና የሶሻል ገጽታዎችንና የጁንታ መንግስት ነው የሚሉትን የኢሳይያስን አገዛዝ በመፈተሽ የጋራ የትግል ስትራቴጂ ለመንደፍ ተስማምተዋል።</p>

<p>ህብረቱ ሌሎች ተቃዋሚ ሃይሎችም ትግላቸውን በጋራ የሚያስተባብሩበት መድረክ ለመፍጠርም ተስማምተዋል። ከዚህም በተጨማሪ በተቃዋሚ ሃይሎች መካከል ያሉትን አለመግባባቶች ለማስወገድ ተከታታይነት ያላቸው ያላቋረጡ ለማስወገድ በተከታታይነት ያላቸው ያላቋረጡ ውይይቶችን ለማካሄድ መግባባት ላይ መድረሳቸው ታውቋል።</p>

<p>ኢትዮጵያ ከኤርትራ መንግስት ጋር ያላትን ቅራኔ በሰላማዊ መንገድ ለመፍታት መንግስት ባቀረበው የ«ሰላም» ሃሳብ መሰረት «አንዱ በሌላው የውስጥ ጉዳይ ጣልቃ አለመግባት» የሚለው ነጥብ የኢሳይያስ ተቃዋሚዎች በኢትዮጵያ ውስጥ የመንቀሳቀስ ነፃነታቸው ይጠባል የሚል አስተያየት አለ።</p>


<p class="align-center"><a href="/Gazettas/EthioNews/info/EthioNews.sera.html">ከኢትዮ ኒውስ ኅዳር 23 ቀን 1997</a></p>

</body>
</html>	
