<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«መንግሥት ሁመራን ለሱዳን ለመስጠት የሚያደርገውን ዝግጅት የኢትዮጵያ ሕዝብ በፅኑ ሊታገለው ይገባል» ፕሮፌሰር መስፍን ወልደማርያም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«መንግሥት ሁመራን ለሱዳን ለመስጠት የሚያደርገውን ዝግጅት የኢትዮጵያ ሕዝብ በፅኑ ሊታገለው ይገባል» ፕሮፌሰር መስፍን ወልደማርያም</h2>


<p>ኢትዮጵያና ሱዳን በካርታ የተስማሙበትን 1600 ኪሎ ሜትር በመሬት ላይ ለማካለል ሁለቱ ሃገሮች መስማማታቸውንና በመሬት ላይ ለማካለል ወጪው ከፍተኛ በመሆኑ የዓለም አቀፍ ፋይናንስ እርዳታን እየጠበቁ መሆናቸውን ለሪፖርተር ጋዜጣ የገለፁት በኢትዮጵያ የሱዳን አምባሳደር የሆኑት ክቡር አምባሳደር ኡስማን ኤልሰኢድ ፋዳል «የኢህአደግ መንግሥት ሁመራን ለሱዳን ሰጠ የሚባለው ወሬ» ውሸት መሆኑን ገለጹ።</p>

<p>አምባሳደሩ የኢትዮጵያ እና የሱዳን የአዋሳኝ ድንበር ካርታዎች አንድ ዓይነት በመሆናቸው ምንም ችግር የለም ቢሉም በሁለቱ ሃገሮች የድንበር አዋሳኝ አካባቢ ያሉ ገበሬዎች ችግር መፍጠራቸውን አልካዱም።</p>

<p>በሌላ በኩል የጂኦግራፊ ባለሙያ የሆኑት ባለፈው ዓመት መጨረሻ ላይ «የኢህአዴግ መንግስት ሁመራን ለሱዳን ለመስጠት የሚያደርገውን ዝግጅት የኢትዮጵያ ህዝብ በጽኑ ሊታገለው ይገባል» ሲሉ ከኢትኦጵ ጋዜጣ ጋር ባደረጉት ቃለ መጠይቅ ላይ መግለፃቸው ይታወሳል።</p>

<p>በዚሁ ቃለ-መጠየቅ ላይ መሬቱ የኢትዮጵያ ስለመሆኑ የሚያሳዩ በቂ ማስረጃዎች መኖራቸውን ጠቅሰው ሱዳኖች በመሬቱ ላይ የይገባኛል ጥያቄ የሚያነሱት «ምክንያታቸው መሬቱ ለም ነው... ያ አካባቢ በአንድ ወቅት ለኢትዮጵያዊያን እንደ ወርቅ ማዕድን የሚቆጠር ነበር። ብዙ ሰዎች ናቸው በሁመራ ሰሊጥ ሚሊየነር የሆኑት» ብለዋል።</p>

<p>ይሁንና የኢህአዴግ መንግስት ሁመራን ለሱዳን መንግስት ሰጠ የሚል ጽሑፍ ማንበባቸውን የተናገሩት ክቡር አምባሳደር ኡስማን ኤልሰድ የሱዳን መንግስትም ሆነ ሕዝብ በሁመራ ጉዳይ የይገባኛል ጥያቄ የላቸውም በማለት ማስተባበላቸው ተገልጿል።</p>


<p class="align-center"><a href="/Gazettas/EthioNews/info/EthioNews.sera.html">ከኢትዮ ኒውስ ኅዳር 09 ቀን 1997</a></p>

</body>
</html>	
