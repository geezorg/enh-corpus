<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአዲስ አበባ ዩኒቨርስቲ በትምህርት ፖሊሲ ላይ ያዘጋጀው ክርክር ሁለተኛው ዙር ባለፈው ቅዳሜ ተካሄደ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የአዲስ አበባ ዩኒቨርስቲ በትምህርት ፖሊሲ ላይ ያዘጋጀው ክርክር ሁለተኛው ዙር ባለፈው ቅዳሜ ተካሄደ</h2>


<p>የአዲስ አበባ ዩኒቨርስቲ በትምህርት ፖሊሲ ላይ ያዘጋጀው የፖለቲካ ፓርቲዎች ክርክር ባለፈው ቅዳሜ ተካሄዷል። በዚህም ውይይት የኢትዮጵያ ህዝቦች አብዮታዊ ዴሞክራሲያዊ ግንባር (ኢህአዴግ) የኢትዮጵያ ዴሞክራሲያዊ ሃይሎች ህብረት (ኢዴሃህ) የኢትዮጵያ ዴሞክራሲያዊ አንድነት ፓርቲ (ኢዴአፓ - መድህን) መላው ኢትዮጵያ አንድነት ፖርቲ ተሳትፈዋል።</p>

<p>ሁለተኛው የክርክር መድረክ ያተኮረው በሁለተኛ ደረጃ ትምህርትና በቴክኒክና በሙያ ሥልጠና ላይ ነው። ፓርቲዎቹ በሥራ ላይ ባለው የትምህርት ፖሊሲ ያላቸውን አቋምና በሃገሪቱ ፈጣን ልማት ለማስመዝገብና ጠንካራ ትውልድ ለመፍጠር ያስችላሉ ያሏቸውን አማራጮቻቸውን አቅርበዋል።</p>

<p>የትምህርት ፖሊሲው ባለቤት የሆነውን ኢህአዴግን ወክለው የቀረቡት የአቅም ግንባታ ሚንስቴርና የትምህርት ሚንስትሯ ሲሆኑ ፖሊሲው ውጤታማ መሆኑን መስክረዋል።</p>

<p>የተቃዋሚ ኃይሎች የትምህርት ፖሊሲዎችን በመቃወም ኢህአዴግ 10ኛ ክፍል ላይ ያቆመውን የሁለተኛ ደረጃ ትምህርት ወደ ቀድሞው 12ኛ ክፍል ማራዘም እንደሚገባ የተናገሩት ዶ/ር መረራ ጉዲና የትምህርት አስተዳደር፣ የመምህራንና የተማሪዎች ማህበራት ከአንድ ፓርቲ ተጽዕኖ እንዲላቀቁ ያደርጋል። የተማሩ መምህራንን ቁጥር ያመጣጥናል፣ እንዲሁም መጽሐፍትና በቤተ ሙከራ ያለው አቅም ያጠናክራል ብለዋል።</p>

<p>ኢዲኤፓ/መድህን የሁለተኛ ደረጃ ትምህርትን እስከ አስራ ሁለተኛ ክፍል መቀጠል፣ ተማሪዎች የመድገም ከዛም በግላቸው በመደበኛውና በማታ የትምህርት ክፍሎች የመማር እድል እንዲኖራቸው የማድረግ የሙያና የቴክኒክ ትምህርት እንዲማሩ በከፍተኛ የትምህርት ተቋምነት የቀለም ትምህርት የትምህርት አማራጭነት ማስቀመጥ፣ ከ7ኛ ክፍል ጀምሮ መደበኛው ትምህርት መስጠት ያለበት በእንግሊዝኛ ቋንቋ መሆንን እንደ አማራጭ የትምህርት ፖሊሲ አቅርቧል። እንዲሁም የሁለተኛ ደረጃ ትምህርትን በነፃ የመስጠት ዕድል እንዲኖር ማስቻል በሚል በዝርዝር አቅርቧል።</p>


<p class="align-center"><a href="/Gazettas/EthioNews/info/EthioNews.sera.html">ከኢትዮ ኒውስ ኅዳር 16 ቀን 1997</a></p>

</body>
</html>	
