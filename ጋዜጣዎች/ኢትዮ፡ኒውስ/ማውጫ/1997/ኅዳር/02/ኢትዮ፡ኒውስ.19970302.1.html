<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«በኢትዮጵያ የዘር ማጥፋት ወንጀል አልተፈፀመም፤ ለደረሰው ሰብዓዊና ቁሳዊ ጥፋት ተጠያቂው ኢህአፓ ነው» ኮ/ል ፍስሃ ደስታ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«በኢትዮጵያ የዘር ማጥፋት ወንጀል አልተፈፀመም፤ ለደረሰው ሰብዓዊና ቁሳዊ ጥፋት ተጠያቂው ኢህአፓ ነው» ኮ/ል ፍስሃ ደስታ </h2>


<p>የቀድሞው የኢትዮጵያ ምክትል ፕሬዝዳንት ኮ/ሌ ፍስሃ ደስታ ቃላቸውን ሰጥተው የመከላከያ ምስክሮቻቸውን በማሰማት የተለያዩ የዓለም አቀፍ ክስተቶችን በማጣቀስ በኢትዮጵያ የዘር ማጥፋት ወንጀል አለመፈፀሙን ገልጸው በፖለቲካ ሽኩቻ ለደረሰው ሰብዓዊና ቁሳዊ ጥፋት ተጠያቂው ኢህአፓ ነው ብለዋል።</p>

<p>በእነ ኮ/ሌ መንግስቱ ሃይለማርያም የክስ መዝገብ በዘር ማጥፋት ወንጀል የልዩ አቃቤ በዘር ማጥፋት ወንጀል የልዩ አቃቤ ህግ ሶስተኛ ተከሳሽ የሆኑት ኮ/ሌ ፍስሃ ደስታ የተከሳሽነት ቃል በፌዴራሉ ከፍተኛ ፍርድ ቤት አንደኛ ወንጀል ችሎት የተጀመረው የዛሬ ሳምንት ነበር።</p>

<p>ችሎቱ በዕለቱ ያልተጠናቀቀውን የተከሳሹን ቃል ለመስማት ለትናንት በቀጠረው መሰረት በአቃቤ ህግ የቀረበባቸው ክስ በወቅቱ የነበረውን የሃገሪቱን ፖለቲካዊ ሁኔታና የአብዮቱን ባህሪይ ያላገናዘበ፣ ያልተፈፀመንና ስለመፈፀሙ በሌሎች አካላት በተለይም በዓለም አቀፍ ማህበረሰብ ማረጋገጫ ያልተሰጠው የዘር ማጥፋት ወንጀል በኢትዮጵያ የተፈፀመ ለማስመሰል የቀረበ ወንጀል ነው ሲሉ የተከሳሽነት ቃላቸውን ሰጥተዋል።</p>

<p>የተከሰሱባቸው ወንጀሎች ተፈፀሙ በተባሉበት ወቅት ኢትዮጵያ በሰሜን በኤርትራ የነጻነት ተዋጊዎችና በትግራይ ታጣቂዎች፣ በምዕራብ በሱዳን በሚደገፈው በኢዲዩ፣ በምስራቅ በሶማሊያ ወራሪ ጦር ጥቃት ውጥረት ውስጥ ገብታ እንደነበረ ያስታወሱት ኮ/ሌ ፍስሃ ኢህአፓ ለእነዚህ ሃይሎች ከሚሰጠው ድጋፍ በተጨማሪ በከተማና ገጠር በደርግ አባላትና ደጋፊዎች ላይ የግድያ ተግባር ይፈጽም እንደነበር ገልፀው፣ የዘር ማጥፋት ወንጀል ተፈፀመበት የተባለው ፓርቲው ከደርግ ለቀረበለት ሰላማዊ ጥሪ የሰጠው ምላሽ ጦረኝነት እንደነበረም ገልፀዋል።</p>

<p>ይህንኑ ተከታትሎ ደርግ የብሄራዊ አብዮታዊ ዘመቻ መምሪያን አቋቁሞ በህግ ላይ የተመሰረተ የመከላከል እርምጃ መውሰዱን ገልፀው በወቅቱ የተወሰዱት እርምጃዎች በሙሉ ህጋዊነት ስለነበራቸው በወንጀል ሊጠየቁ እንደማይገባ አስታውቀዋል። </p>

<p>አያይዘውም ቀይ ሽብር የደርግ ቋንቋና ዓላማ አልነበረም በማለት ታሪካዊ አመጣጡን በዝርዝር አብራርተዋል።</p>

<p>በልዩ አቃቤ ህግ የዘር ማጥፋት ወንጀል ነው የተባለውና በፖለቲካ ተሳስረው መንግስትን በትጥቅ ትግል ለማታለል ይታገሉ በነበሩ ሃይሎች ላይ የተወሠደው እርምጃ የዓለም አቀፉ የሰብዓዊና ኮንቬንሽን የዘር ማጥፋት ወንጀልነት የሚፈረጀውን ዓይነት አይደለም በሚል መረጃዎችና እያጣቀሱ የተናገሩት ኮ/ሌ ፍስሃ ደርግ የዘር ማጥፋት ወንጀል ላለመፈጸሙ ምስክር ይሆናል ያሉትን ክስተትም አስታውቀዋል።</p>


<p class="align-center"><a href="/Gazettas/EthioNews/info/EthioNews.sera.html">ከኢትዮ ኒውስ ኅዳር 02 ቀን 1997</a></p>

</body>
</html>	
