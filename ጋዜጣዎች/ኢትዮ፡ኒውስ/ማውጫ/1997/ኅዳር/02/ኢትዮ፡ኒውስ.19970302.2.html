<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሜጫና ቱለማ መረዳጃ ማህበር የአመራር አካላት የ10ሺህ ብር ዋስ ጠርተው በውጭ እንዲከራከሩ ተወሰነ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የሜጫና ቱለማ መረዳጃ ማህበር የአመራር አካላት የ10ሺህ ብር ዋስ ጠርተው በውጭ እንዲከራከሩ ተወሰነ</h2>


<p>የኢትዮጵያ ፌዴራላዊ ዴሞክራሲያዊ ሪፐብሊክ መንግስት ጠ/ፍርድ ቤት ከትላንት ወዲያ በዋለው ችሎት የሜጫና ቱለማ መረዳጃ ማህበር አራት የሥራ አስፈፃሚ ኮሚቴ አመራር አባላትንና አንድ የመንግስት ጋዜጠኛ እንዲለቀቁ ትዕዛዝ ማስተላለፉን የተከሳሾቹ ጠበቆች ማስታወቃቸውን አሜሪካ ድምፅ ሬዲዮ ዘገበ።</p>

<p>የፌዴራሉ ጠ/ፍርድ ቤት የሜጫና ቱለማ የመረዳጃ ማህበር የአመራር አካላት የሆኑት አቶ ደርቤ ደምሴ፣ አቶ ገመቹ ፈየራ፣ አቶ ስንታየሁ ወርቅነህ፣ ወይዘሮ አየለች ኢዲሳና የኢትዮጵያ ቴሌቪዥን የአፋርን ኦሮሞ ፕሮግራም ባልደረባ የሆነውን ጋዜጠኛ ሽፈራው የይግባኝ ጥያቄን ጥቅምት 30 ቀን ተመልክቶታል።</p>

<p>ተከሳሾቹ ሃምሌ 29/1996 የከፍተኛው ፍርድ ቤት 5ኛው የወንጀል ችሎት እያንዳንዳቸው አስር፣ አስር ሺህ ብር ዋስትና አስይዘው ከማረሚያ ቤቱ ውጭ ሆነው እንዲከራከሩ የዋስ መብት ተፈቅዶ የተጠየቀውን የገንዘብ ዋስትና በማሟላት በወቅቱ ተለቀው እንደነበረም የተከሳሾቹ ጠበቆች አስታውቀዋል።</p>

<p>በሰባተኛው ቀን የማዕከላዊ ወንጀል አቃቤ ህግ ለፌዴራል ጠቅላይ ፍርድ ቤት መለቀቅ የለባቸውም ብሎ ባቀረበው ጥያቄ መሰረት ከአንድ ሳምንት በኋላ በድጋሚ ተይዘው በማረሚያ ቤት ሆነው ጉዳያቸውን ሲከታተሉ መቆየታቸው የተከሳሾቹ ጠበቃ አቶ ደሳለኝ ቀኔ ገልፀዋል።</p>

<p>ጥቅምት 30 ቀን የዋለው የፌዴራሉ ጠቅላይ ፍርድ ቤት የአቃቤ ህጉን ይግባኝ ካደመጠ በኋላ፣ ተከሳሾቹ የተከሰሱበት ወንጀል የዋስ መብትን የሚያሳጣ ባለመሆኑ እያንዳቸው ተከሳሾች የአስር ሺህ ብር ዋስ ጠርተው ጉዳያቸውን ከማረሚያ ቤት ውጭ ሆነው እንዲከራከሩ ትዕዛዝ መስጠቱን የተከሳሾቹ ጠበቆች ተናግረዋል።</p>

<p>የኢትዮጵያ ቴሌቪዥን ባልደረባ የሆነው አንድነት አበራ ዋቅጅራ ግን ከግድያ ጋር በተያያዘ ምክንያት በቀረበበት ክስ የዋስትና መብት ማግኘት ባለመቻሉ በማረፊያ ቤት ሆኖ የክሱን ሂደት እንዲከታተል መደረጉንም ከጠበቃው ለመረዳት ተችሏል።</p>

<p>የዛሬዎቹ ተከሳሾች የክሳቸው ጭብጥም በሽብር ተግባር ላይ የተሰማሩ ግለሰቦች የተለያዩ ድጋፎችን አድርገዋል በትምህርት ቤቶች አካባቢ ተማሪዎችን ለሽብር አነሳስተዋል የሚል እንደሆነም የተከሳሾቹ ጠበቆች ገልፀዋል። ተከሳሾቹ ለህዳር 13 1997 ዓ.ም ተቀጥረዋል።</p>


<p class="align-center"><a href="/Gazettas/EthioNews/info/EthioNews.sera.html">ከኢትዮ ኒውስ ኅዳር 02 ቀን 1997</a></p>

</body>
</html>	
