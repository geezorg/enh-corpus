<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«የኢትኦጵ ዋጋ አዘጋጅ በአስቸኳይ ከእስር እንዲለቀቅና በፕሬስ ጥፋቶች ላይ የወንጀል ቅጣቶችን እንዲሰረዝ የኢትዮጵያ ባለሥልጣናትን እንጠይቃለን» የCPJ ዋና ዳይሬክተር</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«የኢትኦጵ ዋጋ አዘጋጅ በአስቸኳይ ከእስር እንዲለቀቅና በፕሬስ ጥፋቶች ላይ የወንጀል ቅጣቶችን እንዲሰርዝ የኢትዮጵያ ባለሥልጣናትን እንጠይቃለን» የCPJ ዋና ዳይሬክተር</h2>


<p>የኢትኦጵ ዋና አዘጋጅ ወሰንሰገድ ገብረኪዳን በአስቸኳይ ከእስር እንዲለቀቅና በፕሬስ ጥፋቶች ላይ የተደነገጉ የወንጀል ቅጣቶች እንዲሰረዙ የጋዜጠኞች መብት ተከራካሪ የሆነው ዓለም አቀፍ የጋዜጠኞች ድርጅት ሲፒጄ ዋና ዳይሬክተር አን ኩፐር ጠየቁ። ጋዜጠኞች ዜና በመዘገባቸው መታሰር እንደሌለባቸው «በጋዜጠኞች ላይ የሚመሠረቱት የወንጀል ክሶች በኢትዮጵያ ውስጥ የፕሬስ ነጻነትን አደጋ ላይ ይጥለዋል» ብለዋል።</p>

<p>የጋዜጠኞች መብት ተከራካሪ የሆነው ዓለም አቀፍ የጋዜጠኞች ማህበር ሲፒጄ በሥም ማጥፋት ክስ ተመሥርቶበት ፍርድ ቤት የጠየቀውን የገንዘብ ዋስትና ባለመክፈሉ በእስር ላይ የሚገኘው የኢትኦጵ ጋዜጣ ዋና አዘጋጅ ጉዳይ ያሳሰበው መሆኑን ገለፀ። የጋዜጣው ዋና አዘጋጅ የሆነው ወሰንሰገድ ገብረኪዳን ከታህሳስ 14 ቀን ጀምሮ እንደታሰረ ይገኛል።</p>

<p>ሲፒጄ በዚሁ ባወጣው መግለጫ ላይ የሃገር ውስጥ ምንጮችን ጠቅሶ እንደዘገበው ወሰንሰገድ ገብረኪዳን የተከሰሰው «በድሆችና አቅመ ደካሞች ላይ ገንዘብና ስልጣን ሲተባበሩ» በሚል ርዕስ መጋቢት 11 ቀን 1994 በታተመ ጽሑፍ መሆኑን ገልጿል። ፍርድ ቤቱ የ3000 ብር ዋስ እንዲያሲዝ ውሳኔ ቢያሳልፍም ተከሳሹ ገንዘቡን መክፈል አልቻለም።</p>

<p>ከሻሽ ወይዘሮ እቴነሽ አብርሃ አለአግባብ ስሜ ጐድፏል በሚል በመሠረቱት ክስ ጉዳዩ ከሁለት ዓመት በላይ ከታየ በኋላ ነው ፍርዱ የተሰጠው።</p>

<p>ሲፒጄ በዚሁ ባወጣው መግለጫ ላይ በጋዜጠኞች ላይ የሚመሰረቱት ክሶች ውሳኔ ሳያገኙ ለዓመታት እንደሚጓተቱ፣ ፍርድ ቤት የሚወስነውን የገንዘብ ቅጣት ባለመክፈላቸው በየግዜው ጋዜጠኞች እንደሚታሰሩ ገልጿል። በርካታ ጋዜጠኞች ብዙ ክሶች እንደሚጠብቃቸውም ሲፒጄ በመግለጫው ላይ አብራርቷል። በዚሁ መግለጫው ላይ የሳተናው ዋና አዘጋጅ የነበረው መርድ እስጢፋኖስ የተጣለበትን የገንዘብ ቅጣት ባለመክፈሉ ለአንድ ወር መታሰሩ ተገልጿል።</p>


<p class="align-center"><a href="/Gazettas/EthioNews/info/EthioNews.sera.html">ከኢትዮ ኒውስ ታኅሣሥ 21 ቀን 1997</a></p>

</body>
</html>	
