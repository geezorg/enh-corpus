<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ኤርትራ የሰላሙን ጥሪ ጥሳ ወደ ጦርነት ከገባች የሚሆነውን ምላሽ መስጠት ነው» ሌ/ጄኔራል ሳሞራ የኑስ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«ኤርትራ የሰላሙን ጥሪ ጥሳ ወደ ጦርነት ከገባች የሚሆነውን ምላሽ መስጠት ነው» ሌ/ጄኔራል ሳሞራ የኑስ</h2>


<p>በኢትዮጵያና በኤርትራ ድንበር መካከል የሰፈረው የሁለቱም ሃገሮች ወታደሮች በማናቸውም ሰዓት ሊቀሰቀስ ይችላል ተብሎ በተሰጋው ጦርነት ላይ በተጠንቀቅ እየተጠባበቁ መሆኑን ሮይተርስ አንድ ከፍተኛ የኤርትራ ባለሥልጣን ጠቅሶ ዘግቧል።</p>

<p>የኤርትራ ከፍተኛ ባለሥልጣን የሆኑት አቶ የማነ ገብረ መስቀል የድንበር ኮሚሽኑን ውሳኔ አለምንም መሸራረፍ ኢትዮጵያ ተግባራዊ ካላደረገች ጦርነቱ አይቀሬ መሆኑን አስምረውበታል።</p>

<p>በሌላ በኩል የኢትዮጵያ የሃገር መከላከያ ሚኒስቴር ጠቅላይ ኤታማዦር ሹም ሌ/ጄኔራል ሳሞራ የኑስ ከመንግሥት ሚዲያ የኤርትራ መንግስት የሰላም ሀሳብን ውድቅ አድርጐ ጦርነት ቢከፍት የመከላከያ ሠራዊቱ ዝግጅት አለው ወይ ተብሎ ተጠይቀው ሲመለሱ፦ ይህን ጥረት አድርገን የኤርትራ መንግሥት የሰላም ጥሪውን ጥሶ ወደ ጦርነት ከገባ፣ የሚሆነው ተገቢውን ምላሽ መስጠት ነው።ተገቢውን ምላሽ መስጠት የምንችለው ደግሞ በዚያን ግዜ በምንሰራው ነገር አይደለም። መጀመሪያ በምንሠራው ነገር እንዲረጋገጥ መደረግ አለበት። ይህ ማለት ዋናው ፍላጐታችንና ሥራችን ሻዕቢያ ጥረት ጦርነት እንዳይከፍት ወይም ወደ ጦርነት እንዳይገባ ማድረግ ነው። ይህም ማድረግ የቻለ ሃይል ጦርነት ከተከፈተም እንዲመክትና ሰላምን እንዲያረጋግጥ የሚከለክለው ምንም ነገር የለም። ጦርነት እንዳይከፈት መከላከል መቻል ጦርነቱ ካጋጠመም ለማሸነፍ ያስችላል ብለዋል።</p>

<p>በአንዳንድ የፖለቲካ ባለሙያዎችና ዲፕሎማቶች አስተያየት የድንበር ጭቅጭቁ ከወዲሁ አንድ ሰላማዊ ዕልባት ካልተደረገለት በኢትዮጵያና በኤርትራ መካከል ጦርነት ሊከፈት እንደሚችልና የሚያስከትለውም የንብረትና የሕይወት ውድመት ከባለፉት ጦርነቶች የባሰ እንደሚሆን ያሳስባሉ።</p>


<p class="align-center"><a href="/Gazettas/EthioNews/info/EthioNews.sera.html">ከኢትዮ ኒውስ ታኅሣሥ 14 ቀን 1997</a></p>

</body>
</html>	

