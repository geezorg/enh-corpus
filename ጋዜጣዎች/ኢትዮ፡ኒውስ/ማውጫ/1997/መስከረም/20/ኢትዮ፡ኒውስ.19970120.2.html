<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ከጠየቅናቸው ቅድመ ሁኔታዎች አብዛኞቹ ካልተሟሉ በምርጫው አንሳተፍም» አቶ ሃይሉ ሻውል የመኢአድ ሊቀመንበር</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«ከጠየቅናቸው ቅድመ ሁኔታዎች አብዛኞቹ ካልተሟሉ በምርጫው አንሳተፍም» አቶ ሃይሉ ሻውል የመኢአድ ሊቀመንበር</h2>


<p>የምርጫ ቦርድ እንደገና እንዲዋቀር እና የምርጫ ህጎቹ እንዲሻሻሉ ለመንግስት ያቀረባችሁት ጥያቄ ካልተሟሉ በምርጫው አትሳተፉም ወይ? በማለት ሳምንታዊው የእንግሊዝኛው ሪፖርተር ላቀረበው ጥያቄ የመላው ኢትዮጵያ አንድነት ድርጅት (መኢአድ) ሊቀመንበር አቶ ሃይሉ ሻውል ሲመልሱ «ከጠየቅናቸው ቅድመ ሁኔታዎች አብዛኞቹ ካልተመለሱ በምርጫው አንሳተፍም» በማለት ገለፁ። በማከልም ህገ ወጥ ለሆነው የኢህአዴግ ፖሊሲዎች አዳማቂ መሆን እንደማይፈልጉም ገልጸዋል።</p>

<p>ከተቃዋሚዎች ህብረት እራሱን ያገለለው የመኢአድ ሊቀመንበር በምርጫው ላይ ዋና ዋና እንቅፋቶች ናቸው የሚሏቸውንም ሊቀመንበሩ ለሪፖርተር ጋዜጣ ሲያስረዱ «ዋናው እንቅፋት የኢህአዴግ ጣልቃ ገብነት ነው። የኢህአዴግ ካድሬዎች ስብሰባዎችን እንዳናካሄድ ችግር እየፈጠሩብን ነው፣ በስብሰባዎች ላይ ለመካፈል የሚመጡ ደጋፊዎቻችንን ያስፈራራሉ ያዋክባሉ። ይህ ድርጊት በአስቸኳይ መቆም አለበት። ይሁንና ደጋፊዎቻችንን ማስፈራራትና ማዋከብ ስለደረሰባቸው ድጋፋቸውን ይነሱናል ማለት አይደለም። ሰብዓዊ አገልግሎት የሚሰጡ ድርጅቶች የገዢውን ፓርቲ ለማይደግፉ ሰዎች የእርዳታ እህል እንዳይሰጡ መንግስት ግፊት እስከማሳደር ርቀው ይሄዳሉ። ይሄ ችግር በአስቸኳይ እንዲቆም ደጋግመን አሳስበናል» ብለዋል።</p>

<p>መኢአድ የኢንተር አፍሪካ ግሩፕ ባዘጋጀው «የመልካም አስተዳደርና የሲቪል ማህበረሰብ» መድረክ ላይ ከኢህአዴግ ጋር ባደረገው ውይይት ላይ «ኢህአዴግ ከእሱ ውጭ ያሉ ወገኖችን በሙሉ በጠላትነት የሚፈርጅ፣ የሚጠራጠርና የሚፈራ ድርጅት መሆኑን» መናገሩ ይታወሳል።</p>


<p class="align-center"><a href="/Gazettas/EthioNews/info/EthioNews.sera.html">ከኢትዮ ኒውስ መስከረም 20 ቀን 1997</a></p>

</body>
</html>	
