<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በአፍሪካ የልማት ፎረም በመልካም አስተዳደር እጦት ከተፈረጁት መካከል ኢትዮጵያ አንዷ መሆኗ ተመለከተ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በአፍሪካ የልማት ፎረም በመልካም አስተዳደር እጦት ከተፈረጁት መካከል ኢትዮጵያ አንዷ መሆኗ ተመለከተ</h2>


<p>«መልካም አስተዳደር ለአፍሪካ ዕድገት» በሚል ርእስ በተዘጋጀው የአፍሪካ ልማት ፎረም አራተኛ ጉባኤ ላይ በቀረበው የአፍሪካ ኢኮኖሚክ ኮሚሽን ባደረገው ጥናት መሰረት ከአፍሪካ ሃገሮች ለዜጎቻቸው ከፍ ያለ አዎንታዊ አመለካከት ያላቸውና የአብዛኛውን ህዝባቸውን ፍላጎት አሟልተዋል ተብለው ከተጠቀሱት ሃገሮች መካከል ደቡብ አፍሪካ፣ ኡጋንዳ፣ ሞዛምቢክ፣ ጋና፣ ዛምቢያ እና ኬንያ ሲጠቀሱ፣ ኢትዮጵያ ግን ከአፍሪካ ሃገራት በመልካም አስተዳደር እጦት በመጨረሻም እረድፍ ከተመደቡት ከእነ ቻድና ስዋዚላንድ ጋር የተመደበች መሆኑ ተገለፀ።</p>

<p>ጥናቱን በተመለከተ የአሜሪካ ድምጽ ሬዲዮ ያቀረበው ዘገባ በሚከተለው መልኩ ቀርቧል።</p>

<p>ጥናቱ ካሰባሰባቸው መረጃዎች በመነሳት በአፍሪካ የመልካም አስተዳደር ይዞታ መሻሻል እየታየበት ነው ብለዋል። አያይዞም በአህጉሪቱ ብቃት ያላቸውን መንግስታት ለመመስረት መንገድ የሚጠርጉ ግኝቶች በማለት ዴሞክራሲያዊ የመንግስት ሽግግር፣ ሁሉን አቀፍ እንቅስቅሴ፣ ተጠያቂነትና የተሻሻሉ የኢኮኖሚ አስተዳደር ሁኔታ እያቆጠቆጡ መሆኑን አመልክቷል። በተጨማሪም በአብዛኞቹ ሃገሮች መንግስት የማሻሻል ወይንም በአዲስ የመተካት ሁኔታዎች የመወሰዳቸውን፣ ህግ አውጪውና ህግ አስከባሪው አካል ከህግ ፈፃሚው አካል ነጻ እየሆነ መሆኑን፣ የምርጫ ሂደቶች ተዓማኒነትና በመራጭነት የሚሳተፈው ህዝብ ቁጥር መጨመሩን፣ ሙስናን የመታገል እንቅስቃሴዎች መጀመራቸውን፣ ፖለቲካዊ ሥርዓቱ የአሳታፊነት ባህሪይ መያዙን የግሉ ክፍለ ኢኮኖሚ የሚበረታታበት ሁኔታ መፈጠሩ እንዲሁም የሰባዊ መብቶች ጥራት ያለው አገልግሎት መስጠት በቀዳሚነት መቀመጡን የጥናቱ ሪፖርት ያመለክታል። </p>

<p>በአፍሪካ ብቃት ያላቸውና ሃላፊነታቸውን የሚወጡ መንግስታትን ለመገንባት ቅድሚያ ማግኘት የሚገባቸው የተባሉ አስር ጉዳዮች በሪፖርቱ የተዘረዘሩ ሲሆን፣ ታማኝና ሃላፊነት የሚሰማቸው መገናኛ ብዙሃን እንዲያብቡ ሁኔታዎችን ማመቻቸት፣ ባህላዊ የአስተዳደር ሥርዓቶችን አስተዋጽኦ ማጎልበትና የኤች.አይ.ቪ ኤድስ ችግርን እንደ ቀንደኛ የልማትና አስተዳደር ጠላት ፈርጆ መታገል የሚሉት ይገኙበታል።</p>

<p>ጥናቱ በሃገሮች መካከል ንጽጽር የማድረግ ዓላማ እንደሌለው የጠቀሰው ሪፖርት በመልካም አስተዳደር መለኪያነት ከተቀመጡት መስፈርቶች አንፃር ለዜጎቻቸው ከፍ ያለ አዎንታዊ ያገኙትን ሃገሮች ዘርዝረዋል። በዚህም ደቡብ አፍሪካ፣ ኡጋንዳ ሞዛምቢክ ጋር ዛምቢያና ኬንያ የአብዛኛውን ህዝባቸውን ፍላጎት ያሟላ ህገ መንግስት ያላቸው ተብለዋል።</p>

<p>ደቡብ አፍሪካ፣ ሞሪሽየስና ናሚቢያ የምርጫ ቦርዶቻቸው ምርጫ የማስፈፀም ብቃታቸው የተወጣለት ሲባልም ዚምባቡዌ ኢትዮጵያና ቻድ በዝቅተኛ የማስፈጸም አቅም ተፈርጀዋል።</p>

<p>በሌላ በኩል ናይጄሪያና ኢትዮጵያ የፖለቲካ ሥርዓታቸው የየሃገሮቻቸው ጎሳዎች እንዲያማክል፣ ደቡብ አፍሪካ ደግሞ የዘር አስተዋጽኦን ያገናዘበ በማድረግ ሁሉን አቀፍ ፖለቲካ መዘርጋታቸው በገንቢነት ተገልጿል።</p>

<p>የአፍሪካ ኢኮኖሚክ ኮሚሽን ጅምሩን በማስፋት በቀጣዩ የአውሮፓውያን ዓመት የመላ አፍሪካ የአስተዳደር ሪፖርት እንደሚያወጣ ታውቋል።</p>



<p class="align-center"><a href="/Gazettas/EthioNews/info/EthioNews.sera.html">ከኢትዮ ኒውስ ጥቅምት 4 ቀን 1997</a></p>

</body>
</html>	
