<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የፕሮፌሰር መስፍን፣ የሃይሉ ሻውል፣ የዶ/ር አድማሱ ገበየሁና የዶ/ር አለማየሁ ረዳ ህብረት ያነጣጠረው በእነ ዶ/ር በየነና በዶ/ር መረራ ላይ ነው ተባለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የፕሮፌሰር መስፍን፣ የሃይሉ ሻውል፣ የዶ/ር አድማሱ ገበየሁና የዶ/ር አለማየሁ ረዳ ህብረት ያነጣጠረው በእነ ዶ/ር በየነና በዶ/ር መረራ ላይ ነው ተባለ</h2>


<p>ህብረ ብሄር ድርጅቶችን መስርተናል የሚሉት የእነ ፕሬፌሰር መስፍንናይ የዶ/ር ብርሃኑ ነጋ ቀስተ ደመና፣ የእነ አቶ ሃይሉ ሻውል መኢአድ፣ የእነ ዶ/ር አድማሱ ገበየሁ ኢደአፓ-መድህን፣ የእነ ዶ/ር አለማየሁ ረዳ የኢትዮጵያ ዴሞክራሲያዊ ሊግ ድርጅቶች ህብረት ኢህአዴግን በመቃወም እየተፈጠረ ህብረት ሳይሆን የህብረብሔርንና የብሔር ብሔረሰቦችን ተቃዋሚ ድርጅቶችን ያቀፈውን በዋሽንግተን የተቋቋመውንና በእነ ዶ/ር በየነ ጴጥሮስ እና በዶ/ር መረራ ጉዲና የሚመራውን የተቃዋሚዎች ህብረት ለመቃወም የተደራጀ ድርጅት ነው ሲሉ አንዳንድ ለጉዳዩ ቅርበት ያላቸው ወገኖች ለኢትዮ ኒውስ ገለጹ።</p>

<p>እነዚህ ስማቸው እንዲጠቀስ ያልፈለጉ ግለሰቦች አክለው እንደገለጹት አሁን ተቋቋመ የተባለው አዲሱ የተቃዋሚዎች ህብረት የብሔር ብሔረሰቦችን የተቃዋሚ ድርጅቶችን በህብረቱ ውስጥ የማይቀበል መሆኑን ነገር ግን በዚህ ህብረት ውስጥ የተቀላቀሉት ድርጅቶች ህብረ ብሔር ለመባል የሚጠይቀውን መስፈርት የማያሟላ መሆናቸውን ገልፀዋል።</p>

<p>ህብረቱ ዋና ዓላማው አድርጎ የተነሳው በእነ ዶ/ር በየነ ጴጥሮስ የሚመራውና በአሁኑ ግዜ በሃገር ውስጥም ሆነ በውጭ ሰፊ ተደማጭነት እያገኘና ከኢህአደግም አንፃር ጠንካራ ተፎካካሪ ሊሆን ይችላል ተብሎ የሚጠበቀውን የተቃዋሚዎች ህብረት ለማዳከም ነው ሲሉ እነዚሁ ታዛቢዎች ያስረዳሉ።</p>

<p>በዘንድሮው ዓመት የሚካሄደውን የህዝብ ተወካዮች ምርጫ አዲሱ የተቃዋሚዎች ህብረት ተቃዋሚዎች በአንድነት እንዳይሰባሰቡ እንቅፋት ሊሆን ይችላል የሚል ግምት እንዳላቸውም እነዚሁ ታዛቢዎች በአጽንኦት አሳስበዋል።</p>


<p class="align-center"><a href="/Gazettas/EthioNews/info/EthioNews.sera.html">ከኢትዮ ኒውስ ጥቅምት 11 ቀን 1997</a></p>

</body>
</html>	
