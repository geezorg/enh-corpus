<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«አዋጁ ህገመንግሥታዊ ጥሰት አለው» የተከበሩ አቶ ደረጀ በቀለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«አዋጁ ህገመንግሥታዊ ጥሰት አለው» የተከበሩ አቶ ደረጀ በቀለ</h2>


<p>የድሬዳዋ አስተዳደር ከተማ በቻርተር እንድትተዳደር ለተወካዮች ምክር ቤት የቀረበው አዋጅ በራሱ ህገ መንግስታዊ ጥሰት አለው ሲሉ አቶ ደረጀ ተቃወሙ።</p>

<p>አቶ ደረጀ በቀለ ከትናንት በስቲያ በተወካዮች ምክር ቤት ቀርቦ የነበረውንና የድሬዳዋ አስተዳደር ህጋዊ አቋምና ለወደፊት የሚኖሩት አማራጮችን በተመለከተ የቀረበውን የአዋጁን መነሻ ሀሳብ የተቃወሙበትን ምክንያት በተለይ ለኢትዮ ኒውስ እንደገለጹት የድሬዳዋ አስተዳደርን በቻርተር ለማስተዳደር አዋጅ ከመረቀቁ በፊት የህዝበ ውሳኔ መጠየቅ ነበረበት ብለዋል። አቶ ደረጀ አክለውም ቀደም ሲል የህዝብ ድምጽ ለማሰባሰብ ተጀምሮ ነበር ነገር ግን በህዝብ ድምፀ ውሳኔው ክተካሄደ በገጠር ቀበሌ ያለው ህዝበ ድምጽ በከተማ ካለው አብላጫውን እንደሚያዝ የታወቀ ስለሆነ አቋርጠውታል ብለዋል።</p>

<p>ከመነሻው ህገ መንግስታዊ ጥሰት ያለው አዋጅ በመሆኑ ነው የተቃወምኩት ያሉት አቶ ደረጀ የኢትዮጵያ ፌዴራላዊ ዲሞክራሲያዊ ሪፐብሊክ አባላት የሚባሉት ዘጠኝ ክልሎች ናቸው። ከእነዚህ ዘጠኝ ክልሎች በተጨማሪ የኢትዮጵያ ዋና ከተማ የሆነችው አዲስ አበባ የአገሪቷ የብሐር ብሐረሰቦች መቀመጫና የአፍሪካ መዲና እንደመሆኗ መተዳደር ያለባት በማእከላዊ መንግስት ነው ይላል። የዚህም ህጉ በህግ ይወሰናል በሚል በቻርተር እንድትተዳደር መደረጉ የሌሎቹን መብቶች እና ህጎች እስካልተላለፈ ድረስ ምንም ቅሬታ አያሳድርም ብለዋል።</p>

<p>ከዚህ አንፃር የድሬዳዋን አስተዳደር በምንመለከትበት ጊዜ ግን ህገመንግሥቱ ላይ ዘጠኝ ክልሎች በፌዴራሊዝም ሲተዳደሩ ከዚህ ውጪ ራሴን ችዬ እወጣለሁ፣ በክልል ደረጃ እንደራጃለሁ በቻርተርም እደራጃለሁ የሚል የተቀመጠ ነገር የለም ያሉት አቶ ደረጀ ራሴን ችዬ እደራጃለሁ ሲል በዚህ አንቀጽ 47 ንኡስ ቁጥር 3 የተቀመጡ መስፈርቶች አሉ በዚህም መሰራት ጉዳዩ መጀመሪያ በክልል መታየት ነበረበት። በክልል ደረጃ ማለቅ ያለባቸው ነገሮች ሳይልቁ ነው በቀጥታ ይህ ቦታ በቻርተር እንዲመራ ጥያቄው የቀረበው። ይህ ደግሞ ህገ መንግሥታዊ ጥሰት ነው ሲሉ አብራርተዋል።</p>


<p class="align-center"><a href="/Gazettas/EthioNews/info/EthioNews.sera.html">ከኢትዮ ኒውስ ሰኔ 10 ቀን 1996</a></p>

</body>
</html>	
