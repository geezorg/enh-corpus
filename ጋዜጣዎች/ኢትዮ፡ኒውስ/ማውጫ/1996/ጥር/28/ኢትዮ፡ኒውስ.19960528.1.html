<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮ ኤርትራ የድንበር ውዝግብ አለመረጋጋት አስከትሏል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኢትዮ ኤርትራ የድንበር ውዝግብ አለመረጋጋት አስከትሏል</h2>


<p>የኢትዮጵያ የኤርትራ የድንበር ውዝግብ ለማስወገድ የተጀመረው የሰላም ጥረት በነበረበት መቆሙ አለመረጋጋት ማስከተሉን በኢትዮ ኤርትራ የተባበሩት መንግሥታት ልዩ መልዕክተኛ አስታወቀ።</p>

<p>ልዩ መልዕክተኛው ሌግዌላ ጆሴፍ ሌግዌላ ባለፈው ማክሰኞ ለጋዜጠኖች በሰጡት ጋዜጣዊ መግለጫ አለመረጋጋቱ ቢኖርም ሁለቱ ሃገራት በቅርቡ ዳግም ጦርነት ለመጫር መዘጋጀታቸውን የሚገልፅ ፍንጭ እንደሌለና የተፈጠረው ውጥረት አገራቱ ከሦስት ዓመት በፊት ብዙ ደም ከፈሰሰበት ከ100 ሺህ በላይ ህይወት ከጠፋበት ካለፈው ጦርነት ልምድ አኳያ ስለሚታይ ውጥረቱ እጅግ አደገኛ መሆኑን ግን ገልፀዋል።</p>

<p>ኢትዮጵያና እርትራ ብዙ ሺህ ህዝብ ሞተውበት የድንበር ላይ ጦርነት አቁመው ውዝግቡን በሰላማዊ መንገድ ለመፍታት ከተስማሙ ሶስተኛ ዓመታቸውን ይዘዋል።</p>

<p>የሁለቱ አገራት መሪዎች በ1993 አልጀርስ ላይ በፈረሙት የሰላም ውል መሰረት የተሰየመው ዓለም አቀፍ የድንበር ኮሚሽን ሚያዝያ 1994 አወዛጋቢው ድንበር እንዲከለል ቢወስንም ኮሚሽኑ የጦርነቱ መነሻ የሆነችውን የባድመ ከተማን የኤርትራ ግዛት አካል አድርጎ መወሰኑን ኢትዮጵያ በመቃወሟ 1000 ኪ.ሜ የሚረዝመው የሁለቱ አገራት አዋሳኝ ድንበር የመከለሉ ስራ እስካሁን እንደተስተጓጎለ መሆኑ ይታወቃል። በተያያዘ ዜና በኤርትራ ለአገሪቱ ህዝብ ከሚያስፈልገው 6 ሚሊዮን ኩንታል እህል ምርት መገኘቱን የአገሪቱ የግብርና ሚኒስቴር አስታወቀ።</p>

<p>አምና በአገሪቱ የበልግ ዝናብ ዘግይቶ መጀመሩና የመኸር ዝናቡ ቶሎ በማቋረጡ ምክንያት ዘንድሮ ከተጠቀሰው የእህል ምርት የተፈለገውን ያህል አለመገኘቱን የገለጸው ሚኒስቴር መስሪያ ቤቱ መንግስት የአገሪቱን ህዝብ ለመመገብ የዓለም አቀፍ የእርዳታ ጥሪ ማድረጉን ገልጿል። ለህዝቡ የሚያስፈልገውን ተጨማሪ የምግብ እህል አምና መንግስት ለልማት በጀት የመደበውን ገንዝበ እህል በመግዛት ህዝቡን ኢንደረዳ ሁሉ ዘንድሮም ተመሳሳይ ርምጃ ይወስዳል ተብሎ የሚጠበቅ ሲሆን አብዛኛው የምግብ እርዳታ ግን ከዓለም አቀፍ ህብረተሰብ፣ ከለጋሽ ሃገሮች መንግስታዊ ካልሆኑ ግብረ ሰናይ ድርጅቶች ይቀርባል ተብሎ ይታመናል። ዘንድሮ በኤርትራ 2 ሚሊዮን ህዝብ ገደማ ለርሃብ የተጋለጠና እርዳታ የሚያስፈልገው ሲሆን በአገሪቱ በሚገኙት የተመድ ልዩ ልዩ ጽ/ቤቶች የእርዳታ ጥያቄ መቅረቡ ታውቋል።</p>

<p>በአገሪቱ የምግብ ዕጥረት እንደሚያጋጥም የገለጹት የአገሪቱ ግብርና ባለሙያዎች የምግብ እህል እጥረት ምክንያት የበልግና የመኸር ዝናብ መስተጓጎል፣ የዝናብ ስርጭት መጠን መወነካከር፣ የጢንዛዝ መንጋ ተምችና ጸረ ሰብል ተባዮች፣ በወቅቱ በቅሎ በነበረው የእህል ሰብል ላይ ከፍተኛ ጉዳት በማድረሳቸውና በረዶ ዬቀላቀለ የዶፍ ዝናብ በሰብል ላይ ጉዳት በማስከተሉ እንደሆነ ገልጸዋል። ኤርትራ የሳህልሰሃራ በረሃ እየተስፋፋባቸው ካሉት የአፍሪካ ቀንድ አገሮች ጋር ትመደባለች።</p>

<p>አገሪቱ የግብርና ሚኒስቴር "ዋርሳ ይስሃሉ" በመባል በሚታወቀው ሁለገብ የምርት ዘመቻ አማካይነት በአጭር ጊዜ የምትንጠባጠብ ውሃ ለማቆር በሚል መርህ ዕሳቤ ዙሪያ በስድስቱ የአገሪቱ መስተዳድር ዞኖች ከሚመለከታቸው የአመራር አባላት ጋር በመተባበር፣ አርሶ አደሩን በማደራጀት እርከንና ግድቦችን በመስራት ጥልቅ የውሃ ጉድጓዶችን በመቆፈር፣ ወንዞችን በመጥለፍ በመስኖ እርሻ አማካይነት ሜዳዎችን ለማልማት ከፍተኛ ጥረት ማድረግ መጀመሩ ታውቋል።</p>

<p>የኤርትራ መንግስት በዝናብ እጥረት ሳቢያ በየዓመቱ በተደጋጋሚ የሚጋጥመውን ድርቅ ተቋቁሞ የምግብ ዋስትና ለማረጋገጥ በመጪዎቹ 5 ዓመታት ገቢራዊ የሚሆኑ ዕቅዶችን መንደፉ ታውቋል። </p>


<p class="align-center"><a href="/Gazettas/EthioNews/info/EthioNews.sera.html">ከኢትዮ ኒውስ ጥር 28 ቀን 1996</a></p>

</body>
</html>	














