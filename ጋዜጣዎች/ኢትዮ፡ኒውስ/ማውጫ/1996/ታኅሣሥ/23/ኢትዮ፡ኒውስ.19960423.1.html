<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ዙምባቡዌ ኰ/መንግሥቱን ለኢህአዴግ አሳልፋ እንደማትሰጥ በድጋሚ አረጋገጠች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ዙምባቡዌ ኰ/መንግሥቱን ለኢህአዴግ አሳልፋ እንደማትሰጥ በድጋሚ አረጋገጠች</h2>


<p>ለኢትዮጵያ የቀድሞው ፕሬዝዳንት ኰ/ል መንግሥቱ ሀ/ማርያም የጥገኝነት መብት የሰጠቸው የዚባቡዌ የሙጋቤ መንግሥት ኰለኔል መንግሥቱ ሀይለማርያምን ለኢህአዴግ አሳልፎ እንደማይሰጥ የዚምባቡዌ የውጭ ጉዳይ ሚንስትር ለኰ/ሉ እንደገለጹላቸው ለጉዳዩ ቅርበት ያላቸው አንድ ስማቸው እንዲገለጽ ያልፈለጉ የቀድሞው መንግሥት ባለሥልጣን ለዝግጅት ክፍላችን ገለጹ።</p>

<p>ሰሞኑን የአሜሪካ መንግሥት ኰ/ል መንግሥቱ እንዲያዙና ወደ ሃገራቸው ተመልሰው ለፍርድ እንዲቀርቡ ለማድርግ ለሚተባበር ግለሰብ ወይንም ቡድን በሚሊዮን የሚቆጠር ዶላር ወረታ ለመክፈል ማስታወቋን አስመልክተው ከአካባቢው መረጃውን የላኩልን እኚሁ ስማቸው እንዲገለጽ ያልፈለጉ የቀድሞው ባለሥልጣን አክለው ሲናገሩ፦ "ኰ/ል መንግሥቱ ሀ/ማርያም ለኢትዮጵያ ብቻ ሳይሆን ለመላው አፍሪካ ነፃነት የታገሉ መሪ መሆናቸው ብቻ ሳይሆን በተለይ ዚምባቡዌ ከእንግሊዝ ቅኝ ግዛት ለመላቀቅ በጊዜው ከሮዴዢያ መሪ ከነበሩት ከኢያንስሚዝ ጋር በተደረገው እልህ አስጨራሽ ትግል የመንግሥቱ ሀይለማርያም መንግስት በጊዜው ያደረገው የገንዘብና የሥልጠና እገዛ ከዚምባቡዌ ሕዝብ ልብ መቼም ቢሆን የሚሻር አይደለም" በማለት የዚምባቤዌው መሪ ሚስተር ሙጋቤን የዚባቡው መሪ ሚስተር ሙጋቤን በመጠቀስ ማብራሪያ ሰጥተዋል።</p>

<p>በሌላ በኩል ኰ/ል መንግሥቱ ሀይለማርያም ወደ ሃገር ቤት የሚመለሱበትንና ለፍርድ የሚቀርቡበትን መንገዶች አሁንም ገዢው ፓርቲ ከማፈላለግ ያልቦዘነ መሆኑን አንዳንድ ምንጮች ይጠቁማሉ። በተለይ በቀይ ሽብር የተጎዱ የህብረተሰቡን ክፍሎች በማስተባበር ዚምባቡዌ መንግሥቱ ሀይለማርያምን ለኢትዮጵያ መንግሥት አሳልፋ እንድትሰጥ ጫናው እየበረከተ መምጣቱን አንዳንድ ለጉዳዩ ቅርበት ያላቸው ወገኖች ይናገራሉ።</p>


<p class="align-center"><a href="/Gazettas/EthioNews/info/EthioNews.sera.html">ከኢትዮ ኒውስ ታህሳስ 23 ቀን 1996</a></p>

</body>
</html>	














