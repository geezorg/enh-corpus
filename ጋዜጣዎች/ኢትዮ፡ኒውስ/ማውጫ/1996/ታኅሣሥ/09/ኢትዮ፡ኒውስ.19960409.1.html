<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኦሮሞ ተወላጆች ለተቃውሞ ሰልፍ ዝግጁ ሆነው እንዲጠብቁ ጥሪ ቀረበ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኦሮሞ ተወላጆች ለተቃውሞ ሰልፍ ዝግጁ ሆነው እንዲጠብቁ ጥሪ ቀረበ</h2>


<p>የሜጫና ቱለማ መረዳጃና ልማት ማህበር የኦሮሚያ ክልላዊ መንግስት ዋና ከተማ ከሆነችው ከአዲስ አበባ ለቆ እንዲወጣ የተወሰነውን ውሳኔ ህገ-ወጥ ነው በማለት ባወጣው መግለጫ ላይ በአዲስ አበባ የሚገኙ የኦሮሞ ተወላጆች ድርጅቱ በቅርቡ ለሚጠራው ሰላማዊ ሰልፍ ዝግጁ ሆነው እንዲጠባበቁ ጥሪ አቀረበ።</p>

<p>ድርጅቱ በዚሁ መግለጫው ላይ "የሚመለክታቸው የመንግስት አካላት ውሳኔውን በአስቸኳይ እንዲቀለብሱ፣ በህገ መንግሥቱ የተሰጠንን መብት እንዲያስከብሩ በድጋሚ እንጠይቃለን" ብለዋል።</p>

<p>ማህበሩ ለውጭ ሃገር መንግሥታት ኤምባሲዎች ና ሰላም ወዳድ ለሚሏቸው ተቋማት የፌደራል መንግሥት አዲስ አበባን ከኦሮሚያ ክልል ገንጥሎ ማውጣቱን በመቃወም በደብዳቤ ማሳወቁን ጠቅሷል።</p>

<p>ማህበሩ በዚሁ በቅርቡ ባወጣው መግለጫ ድርጅቱ ለመንግስት አቅርብያለሁ ለሚለው ሰላማዊ ተቃውሞ ከበላይ አካላት ምንም ምላሽ አለማግኘቱን ገልጿል።</p>

<p>የሜጫና ቱለማ መረዳጃና ልማት ማህበር ለኦሮሞ ህዝብ መብት ለ40 ዓመታት መታገሉን አስታውሶ በሃይለ ሥላሴ ዘመን እነማሞ መዘምር፣ ሃይለማርያም ገመዳ፣ ሰይፉ ተሰማና ሌሎች እንደሁም በደርግ ዘመን እነ ጄነራል ታደሰ ብሩ፣ ከበደ ብዙነሽ፣ አህመድ ቡና፣ ባሮ ቱምሳና ሌሎች ለኦሮሞ ህዝብ መብት መከበር ሲሉ የህይወት መስዋእትነት መክፈላቸውን ጠቅሷል።</p>

<p>በሌላ በኩል የአዲስ አበባ ዩኒቨርስቲ ተማሪዎች የሆኑ የኦሮሞ ተወላጆች በዩኒቨርስቲው የደህንነት እና የጥበቃ አባሎች ክፉኛ መማረራቸውንና ትምህርታቸውን ለማቆም የሚያስገዱ ሁኔታዎች እየተፈጠሩ መሆኑን አንዳንድ ስማቸውን መግለፅ ያልፈለጉ የሶስተኛ አመት የተፈጥሮ ሳይንስ ተማሪዎች ከዝግጅት ቢሮዎች መጥተው እሮሮዋቸውን ገልፀዋል።</p>

<p>በኦሮሞ ተወላጀነታቸው ብቻ የፌዴራል መንግሥቱ ተቃዋሚ ናቸው በሚል በግቢው ውስጥም ሆነ በውጭ ክትትል እየተዴገብን ነው የሚሉት እነዚህ ተማሪዎች ትምህርታቸውን በአንድ ልብ ለመከታተል አለመቻላቸውን በተለይ ለኢትዮ ኒውስ ገልስጸዋል።</p>

<p>ዝግጅት ክፍላችን ሁኔታውን ለማጣራት የአዲስ አበባ ዩኒቨርስቲ አስተዳደርን ለመጠየቅ በተደጋጋሚ ያደረገው ጥረት አልተሳካም።</p>


<p class="align-center"><a href="/Gazettas/EthioNews/info/EthioNews.sera.html">ከኢትዮ ኒውስ ታህሳስ 9 ቀን 1996</a></p>

</body>
</html>	














