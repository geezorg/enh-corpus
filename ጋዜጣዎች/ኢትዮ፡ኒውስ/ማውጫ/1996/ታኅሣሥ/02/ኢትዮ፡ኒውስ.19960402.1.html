<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"ከሃገሬ እንዴት እንደወጣሁ የኢትዮጵያ ሕዝብ ማወቅ ይኖርበታል" ኮ/ል መንግሥቱ ሃ/ማርያም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">"ከሃገሬ እንዴት እንደወጣሁ የኢትዮጵያ ሕዝብ ማወቅ ይኖርበታል" ኮ/ል መንግሥቱ ሃ/ማርያም</h2>


<p>በ1983 ዓ.ም ግንቦት ወር ከኢትዮጵያ እንዲወጡ የተደረጉበትን ምክንያት ለኢትዮጵያ ሕዝብ በዝርዝር እንደሚያስታውቁ የቀድሞው የኢትዮጵያ ፕሬዝዳንት የነበሩት ኮ/ሎ መንግስቱ ሃ/ማርያም በአንድ የድህረ ገጽ ላይ ባሰራጩት መልዕክት አስታወቁ።</p>

<p>ኮ/ሎ መንግስቱ በዚህ በቅርቡ ባሰራጩት መልዕክት ላይ ኢትዮጵያን ከመልቀቃቸው በፊት አጠገባቸው የነበሩ የቅርብ ወዳጆቻቸው እከሌ እከሌ ሳይባል በሙሉ እንደከዷቸው፣ የተማመኑበት ወታደር እንዳለ ሽሽት መጀመሩ፣ የአፍሪካ ሃገር ኤምባሲዎች በአሜሪካኖች እየተላኩ ሃገሩን ለቀው እንዲወጡ እንዳስጨነቋቸው፣ በአውሮፓ ህብረት አባል የሆኑ አንዳንድ ሃገሮች በግልጽ "ውጣና ሂድ" እንዳሏቸው፣ የመጨረሻዋ ሰዓት ምን ያህል አስጨናቂ እንደነበረች በዝርዝር በመልዕክቱ ላይ አስፍረዋል።</p>

<p>የእሳቸው በአዲስ አበባ መቆየት ከተማውን ለከፍተኛ የደም መፋሰስ ይዳርጋት እንደነበርና ይህንንም መታደግ የሚቻለው የእሳቸው ከሃገር ለቆ መውጣት መሆኑን ከዛ ውጭ ምንም አማራጭ እንደሌለ በዲፕሎማቶች እንደተነገራቸው በመልዕክታቸው ላይ ተገልጿል።</p>

<p>በተለይ በቤተ መንግሥት ውስጥ የኢህአዴግ የደህንነት ሰዎች ቀደም ብለው ገብተው ስለነበረ አማራጮች ሁሉ ጠበው እንደነበርና የግል ጠባቂዎቻቸውን እንኳን ለማመን የተቸገሩበት ሁኔታ ተፈጥሮ እንደነበር መልዕክታቸው ላይ በዝርዝር ሰፍሯል።</p>

<p>ኮ/ሎ መንግስቱ በዚሁ መልዕክታቸው ላይ ለምን ብላቴ እሄዳለሁ ብለው በዛው በናይሮቢ አድርገው ዙምባቡዌ እንደገቡ መልዕክቱ ላይ የተገለጸ ነገር የለውም።</p>

<p>ኮሎነል ከዚምባቡዌ ሌላም አገር መሄድ እንደሚችሉ ቀደም ብሎ በዲፕሎማቶች በተዘዋዋሪ መልኩ ተነግሯቸው እንደነበረ በመልዕክታቸው ላይ ተገልጿል።</p>

<p>መልዕክቱ በአብዛኛው የሚኮንነው የአሜሪካንን መንግስት ነው። "ለእኔ ወደ ዚምባቡዌ መሄድ ዋናዎቹ ተዋንያኖች የአሜሪካ የደህንነት ተቋም የሆነው ሲአይ ኤና ሂአዴግ ናቸው " ብለዋል።</p>

<p>በመልዕክታቸው መጨረሻ ላይ "ከሃገሬ እንዴት እንደወጣሁ የኢትዮጵያ ሕዝብ ማወቅ ይኖርበታል። እኔ ሃገሬንና ህዝቤን አልከዳሁም። ጊዜው ሲደርስ እውነታውን ይፋ አደርጋለሁ" ብለዋል - ኮ/ሎ መንግሥቱ ሃ/ማርያም</p>


<p class="align-center"><a href="/Gazettas/EthioNews/info/EthioNews.sera.html">ከኢትዮ ኒውስ ታህሳስ 2 ቀን 1996</a></p>

</body>
</html>	














