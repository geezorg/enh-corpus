<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በቦሌ መንገድ የሚገኘው የኦሮሚያ ጽ/ቤት የአቅም ግንባታ ሚኒስቴር ቢሮ ሊሆን ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በቦሌ መንገድ የሚገኘው የኦሮሚያ ጽ/ቤት የአቅም ግንባታ ሚኒስቴር ቢሮ ሊሆን ነው</h2>


<p>የኦሮሞ ተማሪዎችና በውጭ የሚገኙ የኦሮሞ ተወላጆች ከፍተኛ ተቃውሞ እያሰሙ ነው።</p>

<p>የኦሮሚያ ቢሮዎች ወደ አዳማ እንዲዛወሩ የተወሰነውን ውሳኔ ተከትሎ በቦሌ መንገድ የሚገኘው የኦሮሚያ ጽ/ቤት ህንፃ የአቅም ግንባታ ሚኒስቴር ቢሮ እንዲሆን መታሰቡን ዝግጅት ክፍላችን ያሰባሰበው መረጃ ያስረዳል። በሌላ በኩል የኦሮሚያ ክልላዊ መንግስት አስራ አምስት ቢሮውች ወደ አዳማ እንዲዛወሩ የተላለፈባቸውን ድንገተኛ ትዕዛዝ መቃወማቸውን የሚገልጹ የኦሮሞ ተወላጆች መልዕክቶች በድህረ ገጽ ላይ በስፋት እየተነበቡ ናቸው።</p>

<p>አዲስ አበባን ለቀው ወደ አዳማ እንዲዛወሩ የተደረጉ በርካታ የኦርሞ ተወላጆች ቅሬታቸውን የሚያሰሙበት ቦታ እንዳጡ፣ ለመዘጋጀት በቂ ጊዜ እንዳልተሰጣቸው፣ በተለይ የቤተሰብ ሃላፊዎች በአዲስ አበባ በትምህርት ላይ ያሉ ልጆቻቸውን ለማን ጥለው እንደሚሄዱ ግራ መጋባታቸውን ያሰባሰብናቸው መረጃዎች ይጠቁማሉ።</p>

<p>በህግ መንግሥቱ ላይ ፊንፊኔ የኦሮሞ ህዝብ መሆንዋ በግልጽ ተደንግጎ እያለ ከከተማው በግድ እንድንወጣ መደረጉ ሕገመንግስቱን ይጻረራል በማለት ከፍተኛ ቅሬታ ያደረባቸው አንዳንድ የኦሮሞ ተወላጆች ለዝግጅት ክፍላችን ስልክ በመደወል "ነፍጠኛ መንግስትን አስወግደናል የተባለው ሌላ የነፍጠኛ መንግስት ለመተካት ጊዜ ለማግኘት ተብሎ በድብቅ የታቀደ ሴራ ነበር" ብለዋል።</p>

<p>የኦሮሞ ተወላጆች ወደ አዳማ ከመንቀሳቀሳቸው በፊት ለክልሉ ፕሬዝዳንት ለአቶ ጁነዲን አቤቱታቸውን ለማቅረብ አደርገውት የነበረው ጥረት በታጠቁ ሃይሎች መከልከላቸው እጅግ እንዳሳዘናቸው እንዳስቆጣቸው በስልክ ለዝግጅት ክፍላችን በምሬት ገልፀዋል።</p>

<p>በአዲስ አበባ በኦሮሚያ ቢሮውች የሚሰሩ የኦሮሞ ተወላጆች በየቀኑ የዝውውር ደብዳቤ እየደረሳቸው መሆኑ ብዙዎቹ ምንም ሳንዘጋጅ እንዛወራለን በሚል ከፍተኛ ሥጋት ላይ መውደቃቸውን ለማወቅ ተችሏል።</p>


<p class="align-center"><a href="/Gazettas/EthioNews/info/EthioNews.sera.html">ከኢትዮ ኒውስ ታህሳስ 2 ቀን 1996</a></p>

</body>
</html>	














