<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አረንጓዴ ጎርፍና ክብረ ወሰን በሄንግሎ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">አረንጓዴ ጎርፍና ክብረ ወሰን በሄንግሎ</h2>


<p>በኔዘርላንዷ ሄንግሎ በተካሄደው የአትሌቲክስ ውድድር የሃይሌ ገ/ስላሴ ምትክ ተድርጎ በዓለም መገናኛ ብዙሃን እየተወሰደ ያለው ቀነኒሳ በቀለ በ5000 ሜትር ሪከርድ በማሻሻል ጭምር አሸነፈ።</p>

<p> ቀነኒሳ ባለፈው ሰኞ በተካሄደው የሄንግሎ የትራክ ውድድር ከዚህ ቀደም በሻለቃ ሃይሌ ገ/ስላሴ ተይዞ የነበረውን የ5000 ሜትር የ12 ደቂቃ 39 ነጥብ 36 ሰከንድ ክብረ ሰወን በ12 ደቂቃ 37 ነጥብ 35 ሰከንድ በማጠናቀቅ በ2 ሰከንድ አሻሽሎታል። በውድድሩ በቅርቡ ከመከላከያ ክለብ በኢትዮጵያ ሻምፒዮና ተካፍሎ ጥሩ ተፎካካሪነቱን ያስመሰከረው ሙሉጌታ ወንድሙ 13 ደቂቃ 01.8 ሰከንድ ሁለተኛ ሲወጣ የኬንያው ሂላሬ ቼኖንግ ሦስገኛ ወጥቷል።</p>

<p>ቀነኒሳ በቅርቡ በሻለቃ ሃይሌ ገ/ስላሴ የተያዘውን የ5000 ሜትር የቤት ውስጥ ሪከር ማሻሻሉ ይታወሳል። ይህ ደግሞ ቀነኒሳን የሃይሌ ምትክ ያሉትን ሁሉ አባባላቸው ትክክለኛነቱን ያመለከተ ሆኗል። ቀነኒሳ ከድሉ በኋላ በሰጠው አስተያየት «ከሃይሌ የተሻለ ውጤት በማግኘቴ ተደስቻለሁ። ውጤቱን ግን አስመዘግባለሁ ብዬ አልጠበኩም ነበር» ሲል ተናግሯል።</p>

<p>በ10 ሺህ ሜትር ርቀት የተካፈሉት ሶስቱ አትሌቶቻችን ስለሺ፣ ሃይሌና አበብ፣ ከ1. ተከታትለው በመግባት አረንጓዴ ጎርፉን በሄንግሎ ዳግም ከስተውታል። የኢትዮጵያ የ10 ሺህ ሜትር ባለ ክብረ ወሰን ስለሺ ስህን 26 ደቂቃ 39.9 ሰከንድ በመግባት 1ኛ ሲወጣ የ10 ሺህ ሜትር የሄንግሎና የዓለም ክብረወሰን ባለቤት የትራኩ ንጉስ ሃይሌ ገ/ስላሴ 26 ደቂቃ 41.8 ሰኮንድ በመግባት 2ኛ፣ ወጣቱ አትሌት አበበ ዲንቄሳ 27 ደቂቃ 23.0 ሰከንድ በመግባት 3ኛ ሆኗል። የስለሺ ሰዓት በ6 ዓመት ውስጥ ፈጣን ሰዓት ሆኖ ተመዝግቧል። በ1500 ሴቶች ኢትዮጵያዊቷ ገለተ ቡርቃ ለአቴንስ ኦሎምፒክ ለማለፍ 1 ሰከንድ ብቻ ቀርቷት በ4 ደቂቃ 6.0 ሰከንድ በካናዳዊቷ ካርሜል ዶግ በ2 ሰከንድ ተቀድማ 2ኛ ወጥታለች። የዩክሬኗ ዕሪና 3ኛ ደረጃን አግኝታለች። በወንዶች 1500 ኬንያውያኖቹ ሌሉድ ኪፕቾግ፣ ኢሳ ኬብሮንና በርናንድ ላጋት ከ1-3 በመውጣት አሸነፈዋል። በ800 ሜትር የሞዛምቢኳ ዝነኛ አትሌት ማርያ ሞቶላ የተለመዴውን አሸናፊነቷን ተቀዳጅታለች።</p>

<p>የወንዶቹ የ5 እና የ10 ሺህ ሜትር አሸናፊዎች የአቴንስ ኦሎምኢክ ሚኒማን ያሟሉ ሲሆን በ1500 የ1 ሰከንድ ጊዘ የቀራት ገላቴ ቡርቃና ሌሎች ሚኒማ ያላሟሉ አትሌቶቻችን የፊታችን እሁድ በቼክ ሪፖብሊክ ስትራብአ በሚደረገው የአትሌቲክስ ውድድር በመካፈል ሚኒማ የሟሟላት ሙከራቸውን ያደርጋሉ። አስቀድመን ወደ ህትመት በመግባታችን ውጤቱን አንግለጽ እንጂ ትላንት ምሽት በኢጣሊያ ሚላን በተደረገው የ5 ሺ ሜትር የሴቶች ውድድር ብርሃኔ አደሬና መስለች ወንድሙ የተካፈሉበት ዓለም አቀፍ ውድድር ተካሂዷል።</p>


<p class="align-center"><a href="/Gazettas/EthioNews/info/EthioNews.sera.html">ከኢትዮ ኒውስ ግንቦት 26 ቀን 1996</a></p>

</body>
</html>	
