<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በምርጫው ሂደት እንዳይሳተፉ ወከባው ከወዲሁ መጀመሩን ተቃዋሚዎች ገለጹ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በምርጫው ሂደት እንዳይሳተፉ ወከባው ከወዲሁ መጀመሩን ተቃዋሚዎች ገለጹ</h2>


<p>በምሥራቅ ጎጃም ዞን ባሶ ሊበን በሚባል ወረዳ የአካባቢው መስተዳድር በአመራር አባሎችና በአባላቱ ላይ ከምንግዜም በከፋ መልኩ የጠነከረ ወከባና እስራት እያካሄደበት መሆኑን አንድ የኢዴፓ የአመራር አባል ገለጹ። በተመሳሳይም ጥቅምት 1 ቀን 1996 ዓ.ም. በደብረብርሃን ዙሪያ ያለውን የመአሕድ ደጋፊ በደብረ ብርሃን ሱፍ ፋብሪካ መዝናኛ ህዝብ አዳራሽ ውስጥ ለመሰብሰብ ታቅዶ የነበረው ስብሰባ በፖሊስ ተፅዕኖ የተደናቀፈ መሆኑንና አሁንም ሁኔታው እንዳልተቀየረ ድርጅቱ ባወጣው መግለጫ አስታውቋል።</p>

<p>የተቃዋሚ ሃይሎች ወደ ገጠር ዘልቆ መግባትና በገበሬው አካባቢ ሰፊ ተቀባይነት በማግኘታቸው የገዢው ፓርቲ መደናገጡንና ከወዲሁ በህገ መንግሥቱ የተረጋገጠውን የመሰብሰብ መብትን እየረገጠ አባላቶቻቸውን እንደሚያስር እንዲሁም ጽ/ቤት ለመክፈት የሚደረጉ ጥረቶችን እንደሚያሰናክልና ቀደም ብሎ የተከፈቱትን እየዘጋ አባላትን እያሰረ መሆኑን በመግለጽ ተቃዋሚ ሃይሎች ከምንግዜውም በበለጠ ምሬታቸውን እየገለጹ ናቸው።</p>

<p>በመንግስት በኩል ያለውን ምላሽ ለማግኘት ደብረማርቆስና ደብረብርሃን በተደጋጋሚ ስልክ በመደወል የጋዜጣው ዝግጅት ክፍል ጥረት ቢያደርግም በቂና የተብራራ ምልስ ለማግኘት አልቻለም።</p>

<p>ኢህአዴግ እስከ ዛሬ አለኝታዬ ነው የሚለው የገበሬው ህብረተሰብ ፊቱን ወደ ተቃዋሚ ሃይሎች በማዞሩና ከፍተኛ ቁጥር ያለው የገጠሩ ነዋሪ ተቃዋሚዎችን በድፍረት በመቀላቀሉ ድርጅቱን ውጥረት ውስጥ እንደከተተው አንዳንድ ያሰባሰብናቸው መረጃዎች ይጠቁማሉ።</p>


<p class="align-center"><a href="/Gazettas/EthioNews/info/EthioNews.sera.html">ከኢትዮ ኒውስ ጥቅምት 5 ቀን 1996</a></p>

</body>
</html>	














