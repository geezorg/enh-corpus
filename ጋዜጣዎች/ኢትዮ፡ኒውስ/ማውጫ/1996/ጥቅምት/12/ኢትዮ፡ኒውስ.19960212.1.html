<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"የተከበሩ ጠ/ሚኒስትር መለስ ዜናዊ እንደ መንግስት ያላቸውን ሚና የረሱ ይመስለኛል" አቶ ልደቱ አያሌው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">"የተከበሩ ጠ/ሚኒስትር መለስ ዜናዊ እንደ መንግስት ያላቸውን ሚና የረሱ ይመስለኛል" አቶ ልደቱ አያሌው </h2>


<p>የኢትዮጵያ ዴሞክራሲያዊ ፓርቲ ዋና ፀሀፊ አቶ ልደቱ አያሌው ከኢትዮ ኒውስ ጋዜጣ ጋር ባደረጉት ቃለ ምልልስ ላይ የተቃዋሚዎች ህብረት አንድ ጀምበር የሚዘልቅ አደለም እየተባለ በመንግስት ባለስልጣናት እየተሰጠ ያለውን አስተያየት በመንቀፍ "ይሄ አስተያየት መንግስት ኢትዮጵያ ውስጥ አንድ ጠንካራ ተቃዋሚ ፓርቲ ተቋቁሞ ህዝቡ ብቁ የሆነ አማራጭ የሚያገኝበት መንገድ እንዲያገኝ ፍላጎት የሌለው መሆኑን ነው የሚያሳየው። የተከበሩ ጠ/ሚንስትር መለስ ዜናዊ እንደ መንግስት ያላቸውን ሚና የረሱ ይመስለኛል" ብለዋል።</p>

<p>በመቀጠልም ዋና ፀሃፊው "አቶ መለስ እንደ መንግስት መሪነታቸው ኢትዮጵያ ውስጥ የብዙሃን ፓርቲ እንቅስቃሴ እንዲያደርግ የግል አስተዋፅኦ ይጠበቅባቸዋል። እንዲህ ዓይነት ህብረት ሲፈጠር እሰየው ብሎ ማጠናከር፣ መደገፍ ነበር ከአንድ ዴሞክራሲያዊ አካል የሚጠበቀው" በማለት መንግስት ለብዙሃን ፓርቲ ማበብ አጥብቆ መሥራት እንዳለበት አሳስበዋል።</p>

<p>ባድመ በኤርትራ እንድትካለል የተደረገውን ውሳኔ በማስመልከትም አቶ ልደቱ ሻዕቢያ የድንበር ማካለሉ መሆን ያለበት በቅኝ ግዛት ውል መሰረት ነው ብሎ ሲከራከር፣ ይሄ ነው" መንግስትም ይሄንኑ ነው የተቀበለው። ስለዚህ ውጠቱ ቀደም ብሎ የተጠበቀና አዲስ እንዳልሆነ አስረድተዋል። </p>

<p>ኢዴፓ ከመጀመሪያ ጀምሮ የአልጀርሱ ስምምነት የቅኝ ግዛት ውሎችን መሰረት ያደረገ ስለሆነ የቅኝ ግዛት ውሎቹ ደግሞ ከኢትዮጵያ ይልቅ የኤርትራን ጥቅም የሚያስጠብቅ መሆኑን በመግለጽ ስምምነቱን ድርጅታቸው ሲቃወም እንደቆየ አስታውሰዋል።</p>


<p class="align-center"><a href="/Gazettas/EthioNews/info/EthioNews.sera.html">ከኢትዮ ኒውስ ጥቅምት 12 ቀን 1996</a></p>

</body>
</html>	














