<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"አሜሪካ ከእንግዲህ ለኢትዮጵያ የእህል እርዳታ አትሰጥም</title>
 "</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">"አሜሪካ ከእንግዲህ ለኢትዮጵያ የእህል እርዳታ አትሰጥም"</h2>


<p>የአሜሪካ ዓለም አቀፍ ልማት ወኪል ኡጽኣእዽ አስተዳዳሪ የሆኑት አንድሩ.ኤስ.ናሊዮስ በኢትዮፕያ ያደረጉትን ጉብኝት ባጠናቀቁበት ወቅት አሜሪካ ከእንግዲህ ለኢትዮፕጵያ የእህል እርዳታ እንደማትሰጥና ኢትዮጵያ እራስዋን እንድትችል መንግስት የኢኮኖሚ ፖሊሲዎቹን እንዲያሻሽል በተለይም መሬት ወደ ግል ይዞታነት እንዲቀየር ማሳሰባቸውን የአሜሪካ ድምጽ ሬዲዮ የአማርኛው ፕሮግራም ዘገበ።</p>

<p>የአሜሪካ ድምጽ ሬዲዮ ዘጋቢ ሄለን መሃመድ የአስተዳዳሪውን ጉብኝት አስመልክታ የሚከተለውን አስተላልፋለች። "ሚኒስትር አንድሮ ናስዮስ ጠ/ሚኒስትሩ መለስ ዜናዊን ጨምሮ ከመንግስት ከፍተኛ ባለሥልጣናት ጋር ባደረጉት ውይይት የመሬት ይዞታና የገንዘብ ተቋማት ባለቤትነት ፖሊሲዎች ላይ በስፋት መነጋገራቸውን አታውሰዋል። በኢትዮጵያ ያለው ተደጋጋሚ የርሃብ አደጋ ድህነት ይወገድ ዘንድ መሬት ወደ ግል እንዲቀየር አሜሪካ ለመግስት ጥያቄ ማቅረቧን የገለጹት ሚስተር ናሲዮስ፣ ሆኖም የኢትዮጵያ መንግስት ፍቃደኛ ባለመሆኑ ልናስገድደው አንችልም ካሉ በኋላ በቅርቡ የተጀመረው ለመሬት ይዞታ ሰርተፍኬት የመስጠት ሁኔታ መልካም ጅምር መሆኑን ተናግረዋል።</p>

<p>በኢቶጵያ እንደ ባንክና እንደ መድህን ያሉ የገንዘብ ተቋሞች ላይ ለመሳተፍ የሚፈቀደው ለሃገሪቱ ተወላጆች ብቻ ሲሆን፣ ሚስተር ናሲዮስ መንግስት ይሄንኑ አቋሙን ቀይሮ ዓለም አቀፍ ተቋማት ወደ መስኩ የሚሰማሩበትን መንገድ ካልፈቀደ በኢኮኖሚው ዕድገት ላይ አፍራሽ ተጽእኖ ይኖረዋል ሲሉ ተናግረዋል።</p>

<p>ይሁን እንጂ ሚስተር ናሲዮ ጠ/ሚኒስትር በቀድሞው አቋማቸው በመጽናት ከአሜሪካ የቀረበላቸውን ምክር አለመቀበላቸውን ገልጸዋል።</p>

<p>በኢትዮጵያ ርሃብ የሚከሰተው በ1980ዎቹ በየ10 ዓመቱ እንደነበር ያስታውሱት ሚስተር ናሲዮስ ሃገሪቱ የእርዳታ እህል ፈጽሞ የማታገኝበት ጊዜ ሊመጣ ይችላልና በአሁኑ ጊዜ በየሁለት ዓመቱ የሚከሰተውን የርሃብ አደጋ ለመቋቋም ኢኮኖሚዋን በማሳደግ ህዝቡን መመገብ መቻል አለባት ሲሉ አስጠንቅቀዋል።</p>


<p class="align-center"><a href="/Gazettas/EthioNews/info/EthioNews.sera.html">ከኢትዮ ኒውስ ጥቅምት 27 ቀን 1996</a></p>

</body>
</html>	
