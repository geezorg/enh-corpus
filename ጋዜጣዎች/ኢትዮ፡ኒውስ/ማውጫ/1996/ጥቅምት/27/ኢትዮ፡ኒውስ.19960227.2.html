<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"ጉና እና ጾረናን የኤርትራ ግዛቶች ናቸው ብላ ኢትዮጵያ ተከራክራለች" የኮሚሽኑ ውሳኔ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">"ጉና እና ጾረናን የኤርትራ ግዛቶች ናቸው ብላ ኢትዮጵያ ተከራክራለች" የኮሚሽኑ ውሳኔ</h2>


<p>ዶ/ር ያዕቆብ ኃይለማርያም በዜግ መጽሄት የኢትዮጵያን ድንበር ለማስከበር የተካሄደው ትግልና ቀጣዩ እርምጃ" በሚል ርእስ ባቀረቡት ጽሑፍ ላይ የኢትዮ ኤርትራ የድንበር ኮሚሽን ውሳኔን በተመለከተ "ኢትዮጵያ ከጣሊያን ጋር የተዋዋለቸው ውል፣ ፎርት ካርዶናና ጾረና የኢትዮጵያ አካል መሆናቸውን ቢያመለክትም፣ ኮሚሽኑ እነዚህ ቦታዎች የኢትዮጵያ መሬት መሆናቸውን አምኖ ይህንኑ ሊወሰን ሲል፣ የኢህአዴግ መንግስት ወይ ወኪሎቹ የለም የኤርትራ መስጠት አለበት ብለው ስለተከራከሩ፣ ኮሚሽኑ የኢትዮጵያን ጥያቄ ተቀብሎ የተባሉትን ግዛቶች ለርትራ ለመስጠት ተገደደ። ውሳነው እንዲህ ይላል፦ ፎርት ክርዶና፣ ሞኒክሲቶ፣ ጉና ጉና እና ጾረና የማያጠራጥሩ የኤርትራ ግዛቶች ናቸው ብላ ኢትዮጵያ ተከራከረች፣ ኮሚሽኑም ይህንን የኢትዮጵያን ጥያቄ ሊያልፈው ስላልቻለ ጾረናና ፎርት ካርዶና ለኤርትራ መስጠቱ የኢትዮጵያ መንግስት ለኢትዮፕያ ጥቅም ያልቆመ መሆኑን ያረጋግጣል ብለዋል።</p>

<p>በመቀጠልም "አንድ መንግስት ዋናውን የመጄመሪያ ተግባሩ የአገሩን ነጻነትና ግዛታዊ አንድነቱን ማስከበር ነው። የአገሩን አካል ቆርሶ ለጠላት የሚሰጥ መንግስት እንዴት አገሩን የመወከል መብት አለው። አንድ ወንጀል ለሰራ ሰው ጥብቅና የቆመ ጠበቃ "አዎ፣ ደምበኛዬ ወንጀለኛ ነው ይቀጣ " ብሎ ቢከራከር ፣ውክልናውን ተገፍፎ ከችሎቱ ይባረራል። ኮሚሽኑ የቅኝ ግዛት ውሉ ፎርት ካርዶናና ጾርና የኢትዮፕያ መሬት መሆናቸውን እያወቀ፣ የኢትዮፕያ መንግስት ያለውን ቢል ህግና ፍትህን ተከትሎ መወሰን ነበረበት፣ የኢትዮጵያን ጥያቄ ውድቅ አድርጎ ፎርት ካርዱናና ጾረና የኢትዮፕያ መሬት መሆናቸውን እያወቀ፣ የኢትዮጵያ መንግስት ያለውን ቢል ህግና ፍትህን ተከትሎ መወሰን ነበረበት። የኢትዮጵያን ጥያቄ ውድቅ አድርጎ ፎርት ካርዱናና ጾረናን ውደ ኢትዮጵያ ማጠር ነበረበት። አለዚያማ ኢህአዴግ መላው ትግራይና ወሎን ለኤርትራሰጠሁ ቢል ኮሚሽኑ ይህንኑ ሊያስፈጽም ነው ማለት ነው?" በማለት ጠይቀዋል።</p>


<p class="align-center"><a href="/Gazettas/EthioNews/info/EthioNews.sera.html">ከኢትዮ ኒውስ ጥቅምት 27 ቀን 1996</a></p>

</body>
</html>	














