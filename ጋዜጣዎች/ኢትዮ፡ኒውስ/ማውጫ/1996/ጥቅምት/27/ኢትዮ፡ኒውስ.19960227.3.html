<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኮ/ሌ ፍስሃ ደስታ በአሜሪካ ድምጽ ሬዲዮ ላይ ያቀረቡት ክስ ውድቅ ሆነ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኮ/ሌ ፍስሃ ደስታ በአሜሪካ ድምጽ ሬዲዮ ላይ ያቀረቡት ክስ ውድቅ ሆነ</h2>


<p>ሻምበል ፍቅረ ስላሴ ከትላንት ወዲያ በዋለው ችሎት ሌሎቹን ተከሳሾች ወክለው ለችሎቱ ባሳሰቡት ማመልከቻ ልዩ አቃቤ ህግ በእነሱ ላይ ማስረጃ ለማሰባሰብ ከመንግስት ክተመደበለት በጀት በተጨማሪ ከተለያዩ ለጋሾች ገንዘብ ማግኘቱንና የሰነድና ምስክሮችን አፈላለግ ስራ ዘጠኝ ዓመት እንደፈጀበት አስታውሰው ተከሳቾቹ እራሳቸውን በተከሰሱበት የዘር ማጥፋት ወንጀል በብቃት ለመከላከል የሚያስችላቸውን መረጃዎች ለማሰባሰብ ከመንግስት የገንዘብ ድግፍ እንዲደረግላቸው መጠየቃቸውና ችሎቱም ጥያቄው ከአቅሙ በላይ መሆኑን ገልጾ ጥያቄውን ሳይቀበለው መቅረቱንና ኮ/ሌ ፍስሃ ደስታም በአሜሪካ ድምጽ ሬዲዮ ላይ አቅርበውት የነበረውን ክስ ችሎቱ ውድቅ እንዳደረገው የአሜሪካ ድምጽ ረዲዮ የአማርኛው ፕሮግራም ገለፀ።</p>

<p>ዝርዝሩ ኢንደሚከተለው ይነበባል፦ "ሻምበል ፍቅረ ስላሴ ባቀረቡት አማራጭ ሃሳብ እከሳሾቹ ከተለያዩ ለጋሽ ግለሰቦች፣ ተቅውማትና መንግስታት እርዳታየመጠየቅ ፍቃድ እንዲሰጣቸው የጠየቁ ቢሆንም ችሎቱ የመፍቀድ ሥልጣን እንደሌለው ገልጾ ጥያቄውን ውድቅ አድርጎታል።</p>

<p>በዕለቱ ችሎቱ ያየው ሌላው ጉዳይ ኮ/ሌ ፍስሃ ደስታ ኧሜሪካ ድምጽ ሬዲዮ ላይ ያቀረቡትን አቤቱታ ነበር። ሐምሌ 22/1993 ዓ.ም የዋለውን ችሎት አስመልክቶ ባቀረበው ዘገባ ተከሳቾቹ የረዥም ጊዜ ቀጠሮ መጠየቃቸው በአብዛኛው በየችሎቱ ከሚሰማው የቀጠሮ ይቅርልን ጥያቄ ጋር በንጽጽር መቅረቡ የተከሳሾችን መብት የሚጋፋ ነው የሚል ነበር።</p>

<p>በዚህም ችሎቱ የዘገበውን ግልባጭ ለጥቅምት 24/1996 ዓ.ም ይዘን እንድንቀረብ አዞ የነበረ ሲሆን፣ የችሎቱ ዜና ተመርምሮ ክቀረበበት አቤቱታ ነጻ መሆኑ ተረጋግጧል።</p>

<p>ኮ/ሌ ፍስሃ በበኩላቸው በወቅቱ አቤቱታውን ያቀረቡት በሬዲዮ ጣቢያውም ሆነ በዘጋቢው ላይ ክስ ለመመስረት ሳይሆን ቅሬታቸውን ለመግለጽ እንደሆነ ይታወቃል።</p>


<p class="align-center"><a href="/Gazettas/EthioNews/info/EthioNews.sera.html">ከኢትዮ ኒውስ ጥቅምት 27 ቀን 1996</a></p>

</body>
</html>	














