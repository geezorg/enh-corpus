<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"የዓለም ህብረተሰብ ለወያኔ ያደርግ በነበረው ዲፕሎማሲያዊ እንክብካቤ ምክንያት ነው ወያኔ የልብ ልብ የተሰማው" ኢሳይያስ አፈወርቂ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">"የዓለም ህብረተሰብ ለወያኔ ያደርግ በነበረው ዲፕሎማሲያዊ እንክብካቤ ምክንያት ነው ወያኔ የልብ ልብ የተሰማው" ኢሳይያስ አፈወርቂ</h2>


<p>የኤርትራው ፕሬዝዳንት አቶ ኢስያስ አፈወርቂ የኢትዮጵያ ጠ/ሚ አቶ መለስ ዜናዊ የድንበር ኮሚሽኑን ውሳኔ በመቃወም በቅርቡ ለተባበሩት መንግሥታት የፀጥታው ምክር ቤት የጻፉትን ደብዳቤ አስመልክተው ገልፀዋል።</p>

<p>የኤርትራው ፕሬዚዳንት ኢትዮጵያ የድንበር ኮሚሽኑ ውሳኔ በመቃወም የድንበር ማካለሉ ስራ እንዲጓተትና የጠብ ጫሪነት ትንኮሳ ብታደርግ የኤርትራ የጦር ሃይል ምላሽ እንደሚሰጥ አስምረውበታል።</p>

<p>በጦር ሜዳ በኢትዮጵያ የተሸነፉት አቶ ኢሳይያስ አፈወርቂ ሰሞኑን የተባበሩት መንግስታት የፀጥታው ምክር ቤት የአቶ መለስን የተቃውሞ ደብዳቤ ባለመቀበሉ፣ እራሳቸውን ቀና በማድረግ ባለ ድል ሆነው ለመታየት እየሞከሩ መሆናቸውን አንዳንድ ዲፕሎማቶች ይናገራሉ። አቶ ኢሳይያስ የጦር አዛዦቻቸውን በመሰብሰብ ከኢትዮጵያ ሊሰነዘር ይችል ይሆናል የሚሉትን ጥቃት ለመቋቋም ወታደሩን በተጠንቀቅ እንዲጠብቅ እንዲያደርጉ ማሳሰቢያ መስጠታቸውን ተያይዞ የመጣው ዜና ያስረዳል።</p>

<p>በሌላ በኩል አንዳንድ የፓርላማ አባላት የድንበር ኮሚሽኑ ኢ-ፍትሃዊ ውሳኔ እንዲወስን ያደረገ ለድንበር ማካለሉ የቅኝ ግዛት ውሎችን መሰረት እንዲያደርግ ኢትዮጵያ በመፍቀድዋና የአልጀርሱን ስምምነት በመፈረሟ ነው ይላሉ። ይህ አካሄድ ስህተት ነበር የሚሉት አንዳንድ የፓርላማ አባላት "መንግሥት ሃላፊነቱን መሸከም አለበት፣ ምክንያቱም የአልጀርሱን ስምምነት ከመፈራረሙ በፊት የገዢው ፓርቲም ሆነ የመንግሥት ባለሥልታናት ህዝቡን አላማከሩም" ብለዋል።</p>

<p>ኢትዮጵያ የተባበሩት መንግሥታት የፀጥታው ምክር ቤት ያቀረበችውን የተቃውሞ ደብዳቤ ባይቀበለውም፣ ኢትዮጵያ በተቃውሞዋ እንደምትገፋበት አንዳንድ መረጃዎች ይጠቁማሉ።</p>


<p class="align-center"><a href="/Gazettas/EthioNews/info/EthioNews.sera.html">ከኢትዮ ኒውስ መስከረም 28 ቀን 1996</a></p>

</body>
</html>	














