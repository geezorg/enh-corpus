<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በኢነጋማ ላይ የፍትህ ሚንስቴር ያስተላለፈው ዕገዳ አባላትን አስገርሟል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በኢነጋማ ላይ የፍትህ ሚንስቴር ያስተላለፈው ዕገዳ አባላትን አስገርሟል</h2>


<p>የኢትዮጵያ ነፃ ጋዜጠኞች ማህበር አባላት በማህበራቸው ጽ/ቤት እንቅስቃሴ ላይ በፍትህ ሚንስቴር የተላለፈው እገዳ እንዳስገረማቸው አንዳንድ አባላት ለዝግጅት ክፍላችን ገለፁ። "የማህበሩ አባላት እኛ ሆነን እያለን ፍትህ ሚኒስቴር የምንነጋገርበት አጀንዳዎችን የሚቀርጽበት ምክንያት አይገባንም" በማለት ግርምታቸውን ገልፀዋል። ዝግጅት ክፍላችን የማህበሩን እገዳ በተመለከተ ያሰባሰብነው መረጃ በሚከተለው መልኩ አቅርበነዋል።</p>

<p>ኢነጋማ በፍትህ ሚኒስቴር ከመታገዱ እና ጠቅላላ ጉባኤ እንዳይካሄድ ከመከልከሉ በፊት ጠቅላላ ጉባኤው በ4 አጀንዳዎች ላይ ለመነጋገር ወስኖ እንደነበር፣ የተያዙት አጀንዳዎች 4 እንደነበሩ እነሱም ሪፖርት ማቅረብ፣ የኦዲተሮች ሪፖርት መስማት፣ በህገ ማህበሩ አስቸጋሪ የተባሉ አንቀጾች ማሻሻልና የስራ አስፈፃሚውን መምረጥ ነበር። ከፍትህ ሚኒስቴር ግን ሌላ አጀንዳ ተቀርጾ ለጽ/ቤቱ መላኩን፣ ማህበሩ የመንግስት ጣልቃ ገብነትን አለመቀበሉንና የማህበሩን ህጋዊ መብት ለማስከበር ጉዳዩን ወደ ፍርድ ቤት ለማቅረብ መወሰኑን ዝግጅት ክፍላችን ካሰባሰባቸው የተለያዩ ምንጮች ለመረዳት ችሏል።</p>

<p>በፍትህ ሚኒስቴር ትዕዛዝ መሰረት ማህበሩ ከሦስተኛ አካል ጋር ግንኙነት ማድረግ እንደማይችል ቢገለጽም ማህበሩ ዕገዳው ሳይደርሰው በፊት ለአለም አቀፍ አካላት ሁኔታውን መግለጹን ለማወቅ ችለናል።</p>

<p>ፕቲሽን ፈርመዋል ስለተባሉትም ምንጮቻችን እንደገለፁት የፒቲሽን አስተባባሪዎቹ ማህበሩን ለማፍረስ በግል ጥቅም የተነሳው ግለሰቦች እንደሆኑ፣ ፒቲሽን ያልፈረሙ የአንዳንድ አባላትን ስም ባለጉዳዩን ሳያሳውቁ እራሳቸው መፈረማቸውን ይህም ዝርዝር በኢትኦጵ ጋዜጣ ታትሞ መውጣቱንና በመሰረቱ በማህበሩ ላይ ቅሬታ እንኳን ቢኖርየማህበሩ አባላት ጉዳዩን በጠቅላላ ጉባኤው ላይ ማቅረብ እንደሚችሉ፣ አመራሮችንም ላይ ስህተት ካለ አመራሩን ለማወረድ ህገ ደንቡ እንደሚፈቅድ፣ ግን የአሁኑ አካሄድ ሌላ አፍራሽ ዓላማ እንዳለው ምንጮቻችን ገልጸዋል።</p>

<p>ፍትህ ሚኒስትር አሟሉ ካላቸው ውስጥ የማህበሩን ሂሳብ ኦዲት ማድረግን የሚመለከተው አንዱ እንደሆነና ሚንስቴር መ/ቤቱ የሂሳብ ምርመራው በውጭ ኦዲተሮች ይመርመር ባለው መሰረት በጨረታ ያሸነፈው የውጭ ኦዲተር ሥራውን በመስራት ላይ እያለ እገዳው መተላለፉን ምንጮቻችን አክለው አስረድተዋል።</p>


<p class="align-center"><a href="/Gazettas/EthioNews/info/EthioNews.sera.html">ከኢትዮኒውስ ህዳር 5 ቀን 1996</a></p>

</body>
</html>	














