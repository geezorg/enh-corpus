<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በድሬዳዋ ግጭት የመከላከያ ሰራዊት የእሩምታ ተኩስ መክፈቱ ታወቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በድሬዳዋ ግጭት የመከላከያ ሰራዊት የእሩምታ ተኩስ መክፈቱ ታወቀ</h2>


<p>ባለፈው ሳምንት በድሬዳዋ ከተማ በኮንትሮባንድ ንግድ ሳቢያ ከጉምሩክ ፖሊሶችና ከፀጥታ ኃይሎች ጋር በተፈጠረው ግጭት 5 ሰዎች መሞታቸውን በርካቶች የቆሰሉ መሆኑ ታውቋል። በዚህ ግጭት ላይ ሁኔታውን እንዲያረጋጋ የተጠራው የመከላከያ ሰራዊት አባላት ወደ ህዝቡ የእሩምታ ተኩስ መክፍታቸውን በአካባቢው የነበሩ የዓይን እማኞች ገልፀዋል።</p>

<p>ነዋሪነታቸው በድሬዳዋ ከተማ የሆኑና ስማቸው እንዲገለጽ ያልፈለጉ አንዳንድ ሰዎች በስልክ ተጠይቀው ለቪ.ኦ.ኤ በሰጡት መረጃ ግጭቱ የተከሰተው ባለፈው ሳምንት ረቡዕ በተለምዶ አሸዋ እየተባለ በሚጠራው ሥፍራ መሆኑን አስታውቀዋል።</p>

<p>«የሆኑ ፖሊሶችና ፀጥታ ሃይሎች አዋሽ ከሚባለው የልባሽ ጨርቆች መሸጫ ሱቆችና መኖሪያ ቤቶች ዘልቀው በመግባት ፍተሻ ለማድረግ በሞከሩበት ግዜ ኮንትሮባንዲስቶች ናቸው ከተባሉት ጋር በተፈጠረው ግብግብ ነው 5 ሰዎች ሲሞቱና በርካታ ሰዎች ሊቆስሉ የቻሉት»ብለዋል።</p>

<p>ሁከቱ የጀመረው ማክሰኞ ዕለት ምሽት ላይ ሲሆን፣ የኮንትሮባንድ እንቅስቃሴ መኖሩን መረጃ የደረሰው ጉምሩክ ፍተሻ ለማካሄድ ሲንቀሳቀስ፣ አናስፈትሽም ከሚሉ ወገኖች ጋር ጸብ ይፈጠራል።</p>

<p>ፖሊስ ጉምሩክ ፍተሻውን እንዲያካሂድ ጣልቃ በገባበት ሰዓት ነው ሁከቱ የተቀሰቀሰው የሚሉት የዓይን እማኞች እንደገለጹት ከሆነ፦ «ፖሊስ መጀመሪያ ላይ ሁኔታውን ለማረጋጋት ጥይት ወደ ላይ ተኮሰ። ሁኔታው ግን ሊበርድ አልቻለም። ከዛ በአካባቢው ያለው የመከላከያ ሰራዊት ተጠራ። የመከላከያ ሰራዊቱ በሥፍራው እንደደረሰ ቀጥታ የውሩምታ ተኩስ ነው ወደ ህዝቡ የተኮሰው» ሲሉ አንድ ስማቸውን ለመግለጽ ያልፈለጉ የድሬዳዋ ነዋሪ ገልጸዋል።</p>

<p>በመንግስት በኩል ሁኔታውን የሚያጣራ አንድ ገለልተኛ አጣሪ ቡንድ እንዲሚያቋቁም የመንግስት ሚዲያዎች መዘገባቸው ይታወቃል።</p>


<p class="align-center"><a href="/Gazettas/EthioNews/info/EthioNews.sera.html">ከኢትዮ ኒውስ ጳጉሜን 04 ቀን 1996</a></p>

</body>
</html>	
