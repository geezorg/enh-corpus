<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሱዳን ዜጎች የሆኑ የኑዌር ሎው አባላት 30 የኢትዮጵያ ቀበሌዎችን ወረሩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የሱዳን ዜጎች የሆኑ የኑዌር ሎው አባላት 30 የኢትዮጵያ ቀበሌዎችን ወረሩ</h2>


<p>ወደ ተለያዩ የጋምቤላ አካል እየጣሱ የገቡ የሱዳን ኑዌር ጎሳ አባላት ይዞታቸው በማስፋፋት በትንሹ 30 ቀበሌዎችን መውረራቸውን ከአካባቢው የተገኙ መረጃዎች ያመለክታሉ።</p>

<p>የጋምቤላ ክልላዊ መንግሥት ጽ/ቤት ባለፈው ሳምንት ባወጣው መግለጫ በሱዳን የሚገኙ ኑዌሮች በተለይም የሎው ጎሳ አባላት የሱዳንን ድንበር በመሻገር በክልሉ አካባቢ ወረዳ 17 ቀበሌ ይኖሩ የነበሩትን ሰዎች በማፈናቀል መስፈራቸውን አስታውቋል።</p>

<p>የታጠቁ ኑዌሮች አካባቢውን በአስቸኳይ ለቀው እንዲወጡ ሲል የክልሉ መንግሥት የጠየቀ ቢሆንም፣ ከዛ ወዲህ ግን ታጣቂዎቹ የኑዌር ሎው ጎሣ አባላት ይዞታቸውን በማጠናከር በትንሹ 30 ያህል ቀበሌዎችን በሃይል እንደተቆጣጠሩ ከአካባቢው ታማኝ ምንጮች ለማወቅ ተችሏል።</p>

<p>ምንጮቹ እንደሚሉት ከሆነ ሱዳናውያኑ የኑዌር ሎው ጐሣ አባላት ሰሞኑን በአካሄዱት ወረራ በአኮቦ ወረዳ የሚገኙ ተጨማሪ ቀበሌዎችን ከመቆጣጠራቸ ባሻገር ወደ ጂንካ ወረዳ በመድረስ 5 ቀበሌዎችን ያህል መቆጣጠራቸውን ገልፀዋል።</p>

<p>በዚሁ ጊዜ ቁጥራቸው በውል ያልታወቀ ሰዎች መገደላቸውን ከፍተኛ ቁጥር ያለው ህዝብ መፈናቀሉንና መሰቃየታቸውን እንዲሁም ንብረት መውደሙን ለማወቅ ተችሏል። የደረሰውን የጉዳት መጠን ግን በውል ለማወቅ አልተቻለም።</p>

<p>የሁለቱ ወረዳ ህዝብና ፖሊስ በጋራ ባደረጉት መከላከል ታጣቂዎች ወደኋላ በተወሰነ ኪ/ሜ እንዲፈገፍጉ ማድረጋቸውን ይነገራል የጋምቤላ ክልል መንግስታዊ ምክር ቤት የደረሰውን ጉዳት ለማጣራት አንድ ቡድን ለመላክ ዕቅድ እንዳለው ተገልጿል።</p>

<p>በኢትዮጵያና ሱዳን መካከል በጋምቤላ አካባቢ ስላለው ውጥረት በተመለከተ በኢትዮጵያ የሱዳን አምባሳደር ባለፈው ቅዳሜ እንዳስታወቁት ኢትዮጵያ ድንበርዋን በመጣስ አካባቢውን በሚያውኩ በማንኛቸውም ታጣቂዎች ላይ የፈለገችውን እርምጃ ብትወስድ የሱዳን መንግስት ምንም ተቃውሞ የላትም ብለው አስታውቀው ነበር።</p>


<p class="align-center"><a href="/Gazettas/EthioNews/info/EthioNews.sera.html">ከኢትዮ ኒውስ ሐምሌ 29 ቀን 1996</a></p>

</body>
</html>	
