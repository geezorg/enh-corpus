<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«አትሌት ብርሃኔ አደሬ ከአራቱ የ10,000 ሜትር ተወዳዳሪዎቻችን አንዷ ናት»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«አትሌት ብርሃኔ አደሬ ከአራቱ የ10,000 ሜትር ተወዳዳሪዎቻችን አንዷ ናት»</h2>


<p>የኢትዮጵያ አትሌቲክስ ፌዴሬሽን ኦሎምፒክ ቡድኑን ወቅታዊ ሁኔታ በማስመልከት ከትላንት በስቲያ ምሽት በአራራት ሆቴል በርካታ የመገናኛ ብዙሃን ጋዜጠኞች በተገኙበት ጋዜጣው መግለጫ ሰጥቷል።</p>

<p>የአትሌቲክስ ዋና አሰልጣኝ ዶ/ር ወልደመስቀል ኮስትሬ፣ ስራ አስኪያጁን የወከሉት አቶ አማኑኤል አብርሃምና የአትሌቶቹ ወኪል ዱቤ ጅሎ በጋራ በሰጡት ጋዜጣዊ መግለጫ ላይ ጠንካራ ልምምድ ያደረገ ቡድን በመሆኑ አመርቂ ውጤት እንደሚገኝ ገልፀዋል።</p>

<p>ዶ/ር ወልደ መስቀል ስለ ብርሃኔ አደሬ የኦሎምፒክ ቡድን ውስጥ መካተት አለመካተት ከጋዜጠኞች ለቀረበላቸው ጥያቄ በሰጡት መልስ « በእያንዳንዱ የውድድር አይነት አራት አራት አትሌቶችን ልከናል። በ10 ሺህ ሴቶች ከላክናቸው 4 አትሌቶች ብርሃኔ አንዷ ናት። ሦስቱ ተሰላፊዎች እነማን እንደሆኑ የሚታወቀው ውድድሩ ሊካሄድ 48 ሰዓት ሲቀረው በመሆኑ ማን ቋሚ ነው አይደለም አሁን መናገር አልችልም። » ሲሉ ተናግረዋል።</p>

<p>«ሬውተርስና ቢቢሲ የመሳሰሉትን የዜና አውታሮች ጭምር በርካታ የመገናኛ ብዙሃን ስለ ብርሃኔና ሃይሌ የዘገቡት ዜና የተዛባ ነው» ያሉት ዶ/ር ወ/መስቀል ሃይሌ ገ/ሥላሴ እግሩ ላይ ጉዳት ቢደርስበትም የመሰለፍ አለመሰለፉ ነገር ውድድሩ ሊካሄድ 48 ሰዓት እስኪቀረው ድረስ ማወቅ እንደሚያስቸግር ገልፀዋል።</p>

<p>አትሌት ብርሃኔ አደሬ ከሪፖርተር ጋዜጣ ጋር ባደረገችው ቃለ ምልልስ ግን «ከቡድኑ በግፍ ተባርሬአለሁ። ያሰናበቱኝ በብቃት ማነስ ሳይሆን በቂም በቀል ነው» ማለቷ የሚታወስ ነው። ይህን አስመልክተው ዶ/ር ወ/መስቀል «አትሌቲክስ ፌዴሬሽኑ ብሄራዊ ሃላፊነት የተሸከመ ከዘር፣ ከፆታ ከአመለካከት ልዩነት የነጻ መሆን አለበት። እስከማውቀው ብርሃኔ ኢትዮጵያ ብቻ ሳትሆን የአፍሪካ መኩሪያ ነች። በ10 ሺ ሜትር ውስጥ የቡድኑ አንጋፋ አባል መሆኗንም አውቃለሁ» ሲሉ ተናግረዋል።</p>

<p>ሻለቃ ሃይሌ ገ/ስላሴ «በሁለቱ ክፍሎች የተከሰተው አለመግባባት ቅር አሰኝቶኛል። የቡድኑን የማሽነፍ መንፈስ ላለማዳከም ባለችው ጥቂት ጊዜ በውይይት ችግራቸውን ሊፈቱ ይገባል።» ሲሉ አሳስቧል።</p>


<p class="align-center"><a href="/Gazettas/EthioNews/info/EthioNews.sera.html">ከኢትዮ ኒውስ ነሐሴ 13 ቀን 1996</a></p>

</body>
</html>	
