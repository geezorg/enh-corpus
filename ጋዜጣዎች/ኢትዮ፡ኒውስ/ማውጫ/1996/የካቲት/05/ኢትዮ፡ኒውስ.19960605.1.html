<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"የትምህርት ፖሊሲው አበዳሪ ድርጅቶችን ፍላጎት መሰረት ያደረገ ነው" ዶ/ር ታዬ ወ/ሰማያት</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">"የትምህርት ፖሊሲው አበዳሪ ድርጅቶችን ፍላጎት መሰረት ያደረገ ነው" ዶ/ር ታዬ ወ/ሰማያት</h2>


<p>ዶ/ር ታዬ ወልደ ሰማያት የትምህርት ፖሊሲው የአበዳሪ ድርጅቶችን ፍላጎት ለማሟላት የተቀረፀ ነው ሲሉ ገለጹ።</p>

<p>የኢትዮጵያ መምህራን ማህበር በአዋሳ ባደረገው ስብሰባ ላይ እንደገለፁት አንዳንድ የህብረተሰቡ ክፍሎች በትምህርት ራዕይ ላይ እኛና መንግስት ጥራት ያለው ትምህርት ለሁሉም እንደምንልና ልዩነታችን የቱ ላይ እንደሆነ እንደማይገባቸው ይጠይቃሉ ያሉት ዶ/ር ታዬ በሁለታችን መካከል ከፍተኛ ልዩነት አለ። አሁን እየተሰራበት ያለው ፖሊሲ ሲዘጋጅ የጉዳዩ ባለቤቶችና ፈፃሚዎች መምህራን፣ የሚመለከታቸው ሁሉ ያልተካፈሉበት በመሆኑ ትምህርትን በጥራት፣በእኩልነትና በነጻ ለሁሉም ለማዳረስ አልተቻለም። እንደኔ አስተሳሰብ ፖሊሲው የአበዳሪ ድርጅቶች ፍላጐትን የሚያስፈጽምና ትምህርት በሸቀጥነት እየተሸጠ የጥቂት ባለሃብቶች መክበሪያ እንዲሆን የሚያበረታታ ነው ብለዋል።</p>

<p>የአርበኞች ግንባር የሚል የአመፅ ድርጅት መስርታችሁ መንግስትን ለመገልበጥ አስራችኋለሁ በሚል ታስረው ከተለቀቁ በኋላ ለመጀመሪያ ጊዜ ስብሰባውን ለመምራት ወደ መድረኩ ሲያመሩ ከመምህራኖቹ የላቀ አቀባበል የተደረገላቸው ሲሆን ስለ እስራቸውና ወህኒ ቆይታ ብዙ መናገር አልፈልግም ያሉት ዶ/ር ታዬ ከዚህ ይልቅ ወደ ዕለቱ መነጋገሪያ ርዕስ ለማምራት እፈልጋለሁ በማለት ስብሰባውን ከፍተዋል። በአሁኑ ግዜ ትምህርት እያገኘ ያለው፣ የመክፈል አቅም ያለው ብቻ ነው ያሉት ዶ/ር ታዬ በዚህም ምክንያት ትውልዱን ስራ አጥ የሚያደርግና አገሪቱን የተማረ የሰው ሃይል የሚያሳጣ እንደሆነ አስገንዝበዋል። በተባበሩት መንግስታት አለም አቀፍ ሰብአዊ መብቶች ድንጋጌ ውስጥ ትምህርት ለማንኛውም ዜጋ በእኩልነት በነፃ እንዲዳረስ ቢያዝም የአለም የገንዘብ አበዳሪ ድርጅት በታዳጊ አገራት መንግሥታት ላይ በሚያደርጉ ጫና ለትምህርትና ለጤና የሚያቅዱትን ወጪ በከፍተኛ ደረጃ በመቀነስ ለዕዳ መክፈያ እንዲያውሉ እንደሚያስገድዷቸው እያወቅን መንግስት ለትምህርት ከፍተኛ ወጪ እንደመደበ አድርጎ መናገሩ አስገራሚም ነው ሲሉ ተናግረዋል።</p>

<p>ይኸው የሰብአዊ መብት ድንጋጌ የተሳሳተ ትርጉም፣ ተሰጥቶት ከአፍ መፍቻ ቋንቋ ጀምሮ የተዘረዘሩ መብቶች ለጎዳ ፖለቲካና ለከፋፍለህ ግዛው ዓለማ ማስፈፀሚያ መዋሉን ተገንዝበናል ያሉት ዶ/ር ታዬ የተዘጋው የድርጅቱ ቢሮ እንዲከፈትና የድርጅቱ ልሳን የሆነው መጽሔት ስራውን እንዲጀምር ያለውን ልዩነት ማስተካከል ያቻልና ሰላማዊ ትግሉ እንዲቀጥሉ መምህራኑን ጠይቀዋል ሲሉ አስታውቀዋል። "ሁለት የመምህራን ማህበራት አለ ስለሚባለው ጉዳይ የተጠየቁት ዶ/ር ታዬ በኔ በኩል ሁለት የመምህራን ማህበራት አለ ብዬ አላስብም። ጉዳዩ በፍ/ቤት እልባት በማግኘቱና ፍ/ቤቱን ለማህበራችን በመወሰን ዕውቅና ለኛ በመስጠቱ ያለው የመምህራን ማህበር አንድ ብቻ ነው" ብለዋል።</p>

<p>ስለ ስብሰባው አጠቃላይ ውጤት በሰጡት አስተያየት "ተማሪው በጠራነው መጠን በመሰባሰብ ከመምህራኑ ጋር የተጠናከረ ትስስር እንዲፈጥርና ምንም አይነት ጫና በመንግስት በኩል ቢኖርም ወላጆችና ሌሎች የሚመለከታቸው ወገኖች በጋራና በቅንጅት ለትምህርት ዕድገት የጋራ ስራ እንደሚጠጠብቀን ተስማምተናል" ብለዋል።</p>


<p class="align-center"><a href="/Gazettas/EthioNews/info/EthioNews.sera.html">ከኢትዮ ኒውስ የካቲት 5 ቀን 1996</a></p>

</body>
</html>	














