<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"መግለጫው ሳይወጣ በመግለጫው ይዘት ሻዕቢያ እንደሚያብድ እርግጠኛ ነበርን" ጠ/ሚ መለስ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">"መግለጫው ሳይወጣ በመግለጫው ይዘት ሻዕቢያ እንደሚያብድ እርግጠኛ ነበርን" ጠ/ሚ መለስ</h2>


<p>ያወጣነው ዜግነት መመሪያ ሻዕቢያን ሊያቆጣው ይገባል ሲሉ ጠቅላይ ሚኒስትር መለስ ዜናዊ ገለጹ። </p>

<p>ጠቅላይ ሚኒስትሩ ከአብዮታዊ ዴሞክራሲ ጋር ባደረጉት ቃለ ምልልስ እንደገለጹት የሻዕቢያ ዓላማ እዚህም እዚያም በመተንኮስ ቁጭትንና በቀልን በማራገብ በውጤቱ በሚፈጠረው ስሜት የኤርትራ ህዝብ እቀፍ ውስጥ ገብቶ ለመደበቅ መሞከር በመሆኑ የዜግነት መመሪያው ሊያስቆጣው ይገባል ብለዋል።</p>

<p>የሻዕቢያ አጀንዳ የኤርትራ ህዝብ በሚፈጠረው ስሜት ተውጦ የሻዕቢያ ከለላ እንዲሆን ማድረግ ነው ያሉት ጠቅላይ ሚኒስትሩ የኤርትራ ህዝብ የሻዕቢያን ባህሪ አውቆ ከተፋው፤ ሻዕቢያ በኤርትራ ህዝብ ጉያ ውስጥ ገብቶ ሊደበቅ የሚችልበት አንድ አጀንዳ ብቻ ነው የሚኖረው፤ ከኔ የበለጠ የሚያስፈራ ጠላት አለህ የሚል አጀንዳ ብቻ ይሆናል የሚኖረው ብለዋል።ለኤርትራ ህዝብ ወያኔ ጠላትህ ነው፣ ይበላሃል፤ ያጠፋሃል፣ ነፃነትህን ይወስድብሃል ማለት አለበት። በዚህ ድል ካደረገ በኤርትራ ህዝብ ጉያ ውስጥ ገብቷል ማለት ነው ያሉት ጠቅላይ ሚኒስትሩ ይህ እንዳይሆን ከከሸፈበት ግን ራቁቱን ቀርቷል ማለት ነው፤ የሚደበቅበት ጉድጓድ የለውም ማለት ነው ሲሉ ተናግረዋል።</p>

<p>ጠቅላይ ሚኒስትሩ አክለውም የወሰድነው እርምጃ የኢትዮጵያ ህዝብም ይሁን የኢትዮጵያ መንግስት የኤርትራን ህዝብ እንደማይጠላውና በህዝቡ ላይ ቅሬታ እንደሌለው የሚገልጽ ነው። ይህ መልዕክት ለኤርትራ ህዝብ ከደረሰ ሻዕቢያ በኤርትራ ህዝብ እቅፍ ውስጥ ገብቶ የሚደበቅበት ሁኔታ አይኖርም። ስለሆነም እርምጃው ከማንኛውም ሰው በላይ ሻዕቢያን እንደሚያስቆጣው የታወቀ ነው። ገና መግለጫው ሳይወጣ በመግለጫው ይዘት ሻዕቢያ እንደሚያብድ እርግጠኛ ነበርን ሲሉ አብራርተዋል።</p>


<p class="align-center"><a href="/Gazettas/EthioNews/info/EthioNews.sera.html">ከኢትዮ ኒውስ የካቲት 12 ቀን 1996</a></p>

</body>
</html>	














