<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኮንትሮባንድ ጦርነት አስነሳ፤ አምስት የመከላከያ ሠራዊት አባላት ተገደሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኮንትሮባንድ ጦርነት አስነሳ፤ አምስት የመከላከያ ሠራዊት አባላት ተገደሉ</h2>


<p>በአፋር ክልል ከአዋሽ አርባ ተነስቶ ወደ ጅቡቲ በሚወስደው መስመር 80 ኪሎ ሜትር በሚወስደው መስመር 80 ኪሎ ሜትር ርቀት ላይ በምትገኘው በገዳማይቱ ከተማ በኮንትሮባንድ ምክንያት ከ10 ቀን በፊት በተከሰተ ግጭት 5 የመከላከያ ሠራዊት አባላት ሲገደሉ፣ በበርካት የአካባቢው ነዋሪዎች ላይም የሞትና የመቁሰል አደጋ ደረሰ።</p>

<p>ተባባሪ ሪፖርተራችን ከስፍራው እንደዘገበው፣ የግጭቱ መንስዔ በተደጋጋሚ ከጅቡቲ የኮንትሮባንድ ዕቃዎች እየጫነ በአቋራጭ መንገድ ወደከተማዋ የሚገባ ተሽከርካሪ ነው።</p>

<p>የአካባቢዋ ነዋሪ የሆኑና የኮንትሮባንድ ንግድን ከረዥም ጊዜ ጀምሮ ሲያካሂዱ የኖሩ በርካታ ታጣቂ ነጋዴዎች ባለፈው አስር ቀን አካባቢ ዕቃቸውን በተሽከርካሪ አስጭነው ወደከተማዋ ሲያስገቡ ጥቆማ የደረሳቸው ፊናንስ ፖሊሶች ዕቃውን ለመያዝ ወደተሽከርካሪው ሲያመሩ፤ ነጋዴዎቹ ተኩስ በመክፈት እያሳደዱ ከአካባቢው ያስወጧቸዋል።</p>

<p>የጉምሩክ ፖሊሶቹ ተኩስ እንደተከፈተባቸው መረጃ የደረሰውና ከአካባቢው ወጣ ብሎ የሰፈረው የመከላከያ ኃይል የተከሰተውን ግጭት የሚቆጣጠር ሦስት መኪና ጦር በአስቸኳይ ወደ ከተማዋ ይልካል።</p>

<p>ተባባሪ ሪፖርተራችን የዓይን ምስክሮችን ጠቅሶ ከስፍራው እንደዘገበው፤ ድርጊቱን ለመቆጣጠር ወደከተማይቱ በገቡት የመከላከያ ሠራዊት አባላት ላይ ነጋዴዎቹ በድጋሚ ተኩስ በመክፈታቸው ሁኔታውን ከቁጥጥር ውጭ የሚያደርግ አጋጣሚ ተፈጠረ።</p>

<p>ታጣቂ ነጋዴዎች በመከላከያ ሠራዊቱ ላይ በተከታታይ መጠነ ሰፊ ጥቃት በመሰንዘራቸው ሁኔታው ከተኩስ ልውውጥ ባሻገር የጦርነት መልክ መያዙን የዘገበው ሪፖርተራችን፤ በዚህም ሳቢያ በትንሹ ለአንድ ሰዓት ያህል ከተማዋ በተኩስ መናወጧና ነዋሪዎቹ መረበሻቸውን አመልክቷል።</p>

<p>በኮንትሮባንድ ምክንያት በተከሰተው በዚህ ከጦርነት ባልተናነሰ ግጭት 5 የመከላከያ ሠራዊት አባላት መሞታቸውን የዘገበው ሪፖርተራችን፤ በሕገ ወጥ ነጋዴዎቹም ላይ የሞትና የመቁሰል አደጋ መድረሱን ጠቁሟል።</p>

<p>ይሁንና የመከላከያ ሠራዊት አባላት በወሰዱት የአፀፋ እርምጃ ውሃ በመቅዳት ላይ የነበሩ በርካታ ሴቶችም ጨምሮ ከጉዳዩ ጋር ምንም ግንኙነት የሌላቸው ሰላማዊ ሰዎች ሰለባ መሆናቸው በአካባቢው ነዋሪ ላይ ከፍተኛ ቁጣ ቀስቅሷል -ሪፖርተራችን እንደዘገበው።</p>

<p>በዚህም ምክንያት ከተማውን እያቆራረጡ ከአዲስ አበባ ወደ ጅቡቲ የሚመላለሱ ሾፎሮች በአካባቢው ነዋሪዎች የብቀላ መወጣጫ እንዳሆን የሚል ከፍተኛ ስጋት ውስጥ መግባታቸው የዘገበው ሪፖርተራችን፤ የሾፌሮቹን ስጋት የተጋራው የመከላከያ ኃይልም በአሁኑ ሰዓት በአካባቢው የተጠናከረ ክትትል እያደረገ ነው ብሏል።</p>

<p>የዛሬ ወር አካባቢ በአፋር ክልል አንዳንድ የጠረፍ ከተሞች የሚገኙ ነዋሪዎች የኮንትሮባንድ ንግድን የሚደግፉ ሰላማዊ ሰልፍ እንደወጡ በተለያዩ ፕሬሶች መዘገቡ ይታወሳል።</p>


<p class="align-center"><a href="/Gazettas/EthioNews/info/EthioNews.sera.html">ከኢትዮ ኒውስ መጋቢት 11 ቀን 1995</a></p>

</body>
</html>	














