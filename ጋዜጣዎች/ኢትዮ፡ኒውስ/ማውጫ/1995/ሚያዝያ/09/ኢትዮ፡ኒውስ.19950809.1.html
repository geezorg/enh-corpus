<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ከዓለም አቀፍ ፈንድ ኢትዮጵያ 243 ሚሊዮን ዶላር አገኘች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ከዓለም አቀፍ ፈንድ ኢትዮጵያ 243 ሚሊዮን ዶላር አገኘች</h2>


<p>ኢትዮጵያ ለኤች አይ ቪ /ኤድስ፣ ለቲቪ ለወባ ከዓለም አቀፍ ፈንድ ከአፍሪካ አገሮች ቀዳሚውን ድርሻ እንዳገኘች የጤና ጥበቃ ሚኒስትር ዶ/ር ከበደ ታደሰ ገለፁ።</p>

<p>ከትላንት በስቲያ በጽ/ቤታቸው ጋዜጣዊ መግለጫ የሰጡት ሚኒስትሩ እንደገለፁት፤ በመጀመሪያው አምስት ዓመት መርሃ ግብር አፈፃፀም ከተገኘው ተሞክሮ በመወሰድ በያዝነው ሁለተኛ አምስት ዓመት የጤና ዘርፍ ልማት በየዘርፉ የተሻለ የአፈፃፀም አጠቃላይ አቅም ከመገንባቱም በላይ፣ በሰው ኃይል ሥልጠና ከተቀመጠው ግብ ብዙ ርቀት መኬዱን እንዲሁም በጤና ተቋማት ግንባታና በግብዓት አቅርቦት በተለይም በመድኃኒት አቅርቦትና ሥርጭት የተገኘው ውጤት በቀላሉ የሚታይ አለመሆኑን አስታውቀዋል። በሁለተኛው አምስት ዓመት ያጋጠሙ ችግሮች የድርቁ መስፋፋትና የአደረጃጀት ለውጥ መደረግ እንደሆነና ችግሩ ስር ሰዶ ሳይሄድ ለመቋቋም የሚያስችል ስልት ተነድፎ ያለውን እንቅስቃሴ እንዳይጎትተው ተደርጓል ብለዋል።</p>

<p>በሚኒስቴር መስሪያ ቤቱ ከፍተኛ ጥረት ለኤች አይ ቪ/ ኤድስ፣ ለቲቪና ለወባ በሽታዎች ከዓለም አቀፋዊ ፈንድ ከተመደበው ገንዘብ ኢትዮጵያ 243 ሚሊዮን ዶላር በማግኘት ከአፍሪካ ቀዳሚውን ስፍራ እንደወሰደች የገለፁት ዶ/ር ከበደ እንደሚቀርበው ቅሬታ እስካሁን ለዘርፉ የሚመደቡ ገንዘቦችን በአግባቡ ተጠቅመንበታል ማለት እንዳልሆነና ያገኘነውም ገንዘብ ከፍላጎታችን አንፃር በቂ ነው ማለት አይደለም ሲሉ ተናግረዋል።</p>

<p>የሕክምና ባለሙያ አሰልጣኝ የግል ተቋማት የሚያሰለጥኗቸው ተመራቂዎች የጤና ማዕከላት ተቀብለው ሥራ ላይ እንዲያሰማሯቸው ለምን ተደረገ ለሚለው ጥያቄ ለዶ/ር ከበደ ታደሰ በሰጡት ምላሽ።</p>

<p>ሙያ ነክ በሆኑ ጉዳዮች ፍቃድ መስጠት ያለበት የሙያ ባለቤቱ ነው። በእርግጥ ሚኒስቴር መ/ቤቶች ተቀናጅተው ከትምህርት ሚኒስትር ለማስተማር ፍቃድ አግኝተዋል። ነገር ግን እንደ ሌሎቹ የሙያ ተቋማት ክቡር የሰው ልጅ ሕይወት ላይ ነገ ለሚሰማራ ባለሙያ በሙከራ ጊዜ ይለፍና እውቅና እንሰጠዋልን ተብሎ የሚታለፍ ጉዳይ ባለመሆኑ እንደተባለው ከጤና ጥበቃ እውቅና ካልተሰጣቸው በስተቀር ተመርቀው የሚመጡት ተማሪዎች ሁሉም የጤና ማዕከላት እንዳይቀበላቸው መመሪያ አውጥተናል ያሉት ሚኒስትሩ ግብአቶችን ሳይሟሉና ተግባራዊ ሥልጠና የሚያገኙበት መንገድ ሳይመቻች በአንድ ዓመትና ሁለት ዓመት ስልጠና አስመርቆ ወደ ሥራ ዓለም ማስገባት በውሰው ህይወት ላይ ትልቅ ወንጀል መሥራት ነው ይህን ስንል እነሱን አንፈልጋቸውም ማለት አይደለም። በሚፈለገው መንገድ የሚሰሩበትን ሁኔታ ሚኒስትር መ/ቤቶች በማመቻቸት ላይ ናቸው ሲሉ ምላሽ ሰጥተዋል።</p>

<p>በሌላ በኩል በመላው ዓለም በተቀሰቀሰው የሳንባ ምች መሰል ገዳይ በሽታ ላይ ጤና ጥበቃ ሚኒስቴር ያቋቋመው ቡድን ዛሬ ይፋ መግለጫ እንደሚሰጥ የደረሰን ዜና ያመለክታል።</p>


<p class="align-center"><a href="/Gazettas/EthioNews/info/EthioNews.sera.html">ከኢትዮ ኒውስ ሚያዚያ 9 ቀን 1995</a></p>

</body>
</html>	










