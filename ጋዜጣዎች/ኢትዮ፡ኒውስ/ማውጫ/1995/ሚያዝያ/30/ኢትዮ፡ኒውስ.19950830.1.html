<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"ባድመን ያጣነው በሁለት ስህተቶች ነው" ዶ/ር ሙሉጌታ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">"ባድመን ያጣነው በሁለት ስህተቶች ነው" ዶ/ር ሙሉጌታ</h2>


<p>ኢትዮጵያ በድንበር ኮሚሽኑ ባድመንና ሌሎች ግዛቶች ያጣችው በሁለት ስህተቶች ነው። አንደኛው የኤርትራን የጥያቄ የቅኝ ግዛት ጥያቄ ነው ብለን የቅኝ ግዛት ስምምነትን በመቀበላችን፤ ሁለተኛው የእኛ ቦታ ነው ብለን ተዋግተን ካባረርን በኋላ መደራደር የነበረብን ወደ ኤርትራ ገፍተን በገባንባቸው አካባቢዎች ላይ እንጂ የእኛ ነው ብለን ባባረርናቸው ቦታ መሆን አልነበረበትም። እኛ ግን የያዝናቸውን ቦታዎች ለድርጅቱ አቀረብን በማለት የተባበሩት መንግሥታትን ጨምሮ በተለያዩ አገሮች የኢትዮጵያ አምባሳደር በመሆን ያገለገሉት ዶ/ር ሙሉጌታ ኢተፋ ገለጹ።</p>

<p>ዶ/ር ሙሉጌታ ኢተፋ በሪፖርተር ላይ የሰጡትን ይህን ቃለ ምልልስ በተመለከተ የጋዜጣው ዝግጅት ክፍል ያነጋገራቸው የፖለቲካ ተንታኝኞች እንደሚሉት ከሆነ በዶ/ር ሙሉጌታ አመለካከት ኤርትራ የኢትዮጵያ በቅኝ ግዛት ሥር ነበረች ብሎ ከታመነ ባድመ የኤርትራ መሆን ሊገባት ነው ማለት ነው።</p>

<p>ስለዚህም የኤርትራ ጥያቄ የቅኝ ግዛት ጥያቄ ነው ተብሎ በጊዜው ፓርቲ እስከታመነበት ድረስ፤ በድንበር ምክንያት ከኤርትራ ጋር ተደርጎ የነበረውን ጦርነት ለማቆምና ግጭቱን በሰላማዊ መንገድ ለመፍታት ኢትዮጵያ የቅኝ ግዛት ስምምነትን መቀበሏ ትክክል ነበር ማለት ነው ሲሉ ያነጋገርናቸው የፖለቲካ ተንታኞች ጨምረው ገልፀዋል።</p>

<p>የእኛ መሬት ነው ብለን ተዋግተን "አሸናፊ ሆነን በእኛ ፍላጎት መደራደር ሲገባን እኛን አሉታዊ በሆነና ሊጎዳን በሚችል መልኩ ነው ድርድሩ የተካሄደው" በማለት ዶ/ር ሙሉጌታ የተናገሩትን በተመለከተም ተንታኞቹ "ይህ ስህተት በዓለም የመጀመሪያው መሆኑ ነው" ሲሉ አስረድተዋል።</p>

<p>በአንዳንድ ታዛቢዎች እምነት ግን አሁንም ኢትዮጵያ መሬቷን በሕጋዊና በሰላማዊ መንገድ ለማስመለስ ዘዴ፣ ብልሃቱ ከታከለ መላ አይጠፋም ይላሉ። ዘዴውን ባያብራሩትም።</p>


<p class="align-center"><a href="/Gazettas/EthioNews/info/EthioNews.sera.html">ከኢትዮ ኒውስ ሚያዚያ 30 ቀን 1995</a></p>

</body>
</html>	














