<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ክሪስታል ፓላስ የፓሪሱ ውጤት ጠቋሚ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ክሪስታል ፓላስ የፓሪሱ ውጤት ጠቋሚ</h2>


<p>አለም አቀፍ እውቅና ያገኙ የአለማችን ምርጭ አትሌቶች የሚሳተፉበት ዓለም አቀፍ የሩጫ ውድድር በነገው ዕለት በታላቋ ብሪታንያ የሚደረግ መሆኑ ተገለጸ።</p>

<p>በክሪስታል ፓላስ ከተማ በሚደረገው በዚሁ የ10000 ሜትር ሩጫ የፊታችን ነሐሴ 17 በፓሪስ በሚጀመረው የዓለም አትሌቲክስ ውድድር ላይ ለመወዳደር በአራራት ሆቴል በመሰባሰብ ጠንካራ ልምምድ እያደረጉ ካሉት አትሌቶቻችን መካከል 17 ጊዜ የዓለም ሪከርድን በማሻሻል ብቸኛ የሆነው ሃይሌ ገ/ሥላሴ የሚካፈል መሆኑ ታውቋል። በዚህ ውድድር ላይ ታዋቂ አትሌቶች እንዲካፈሉ ጠቀም ያለ ገንዘብ በመዘጋጀቱና ለፓሪሱ ቅድመ ዝግጅት ይሆናቸው ዘንድ ታዋቂ የሆኑ የኬንያና የሌሎች አገር አትሌቶች ተካፋይ እንደሚሆኑ ይጠበቃል።</p>

<p>"ኖርዊች ዩኒየን የለንደን ግራንድፕሪ" የሚል ስያሜ ባለው በዚህ ውድድር የዓለም የሴቶች የማራቶን ክብረ ወሰን ባለቤት እንግሊዛዊቷ ፓውላ ራድክሊፍ ከጉዳቷ ያገገመች ቢሆንም በጎሮሮዋ ላይ ባጋጠማት ህመም እንደማትካፈል ተረጋግጧል። ፓውላ ራድክሊፍ ለፓሪሱ የዓለም ሻምፒዮና የአገር ልኡካን ቡድን መሪና ውጤት የሚጠበቅበት ቢሆንም በፓሪሱ ውድድር መካፈል አለመካፈሏ የፊታችን ነሀሴ 12 የሚታወቅ በመሆኑ እንግሊዛውያንን ድንጋጤ ውስጥ ከቷቸዋል። ይህ በእንዲህ እንዳለ በዶ/ር ወልደመስቀል ኮስትሬ አሰልጣኝነት የአትላንታ ኦሎምፒክ የ5000 ሜትር አሸናፊና የሲድኒ ኦሎምፒክ የነሀስ ሜዳሊያ አሸናፊ ሚሊዮን ወልዴ እንዲሁም በሲድኒ ኦሎምፒክና በኤድመንተን የዓለም ሻምፒዮና በ10 ሺህ ሜትር የነሃስ ሜዳሊያ ባለቤት አሰፋ መዝገቡ አሁን ባላቸው ደካማ አቋም ከቡድኑ በማሰናበት "መሸነፉ ዜና ይሆናል" የተባለለት ሃይሌ ገ/ስላሴ፤ "የማራቶን ጀግናው" ገዛኸን አበራ፣ የአምናው የዓለም ኮከብ ዕጩ ሆና የቀረበችው ምርጧ አትሌት ብርሃኔ አደሬ፣ ወጣቶቹ ተስፋዎቻችን ቀነኒሳ በቀለ ስለሺ ስሂንና ገ/እግዚአብሔር ገ/ማርያም ያካተተውና 29 አባላት ያሉት የብሄራዊ አትሌቲክስ ቡድናችን በአራራት ሆቴል በመሰባሰብ ልምምዶቻቸውን አጠናክረው ገፍተውበታል።</p>

<p>የአገራችን አትሌቶች ጠንካራ ተፎካካሪዎች የአሁኑ አካሄዳቸው እያስፈራ የመጣው ኬንያዊያን በበኩላቸው ልምምዳቸውን መቀጠላቸው ታውቋል። ለውድድሩ የሚመጥኑትን ለመምረጥ ባለፈው ሳምንት መጨረሻ ውድድር ማድረጋቸው ለማወቅ ተችሏል። የአምናው ተመሳሳይ ውድድር አሸናፊ ቻርለስ ማቲ፣ ኪፕኪተር እንዲሁም በቅርቡ በተደረገው ሁለት ዓለም አቀፍ ውድድሮች ሃይሌንና ቀነኒሳን ያሸነፈው ኬንያዊው አብርሃም ቼቢ በቡድኑ ውስጥ መካተታቸው በሁለቱ አገራት ተወዳዳሪዎች መካከል የሚደረገው እልህ አስጨራሽ ፉክክር ከአገራቱ አልፎ አለም አቀፍ ትኩረትን ያገኘ ሆኗል።</p>

<p>ብሄራዊ የአትሌቲክስ ቡድናችን 14 ሴትና 15 ወንዶች አትሌቶችን ያቀፈ ሲሆን በ800 ሜትር፣ በ1500 ሜትር፣ በ3ሺህ ሜትር መሰናክል፣ 5ሺህና 10ሺህ እንዲሁም በማራቶን በሁለቱም ፆታዎች የሚካፈል መሆኑ ታውቋል። ለፓሪሱ የአለም አትሌቲክስ ውድድር ጠንካራ ዝግጅት እያደረገ የሚገኘው ቡድናችን የመለማመጃና የመሮጫ ሜዳ በጣም የተበላሸ በመሆኑ ልምምዳቸው ላይ አሉታዊ ተፅዕኖ ማሳደሩን የቡድኑ አባላት እየገለጹ የሚገኙ ሲሆን አትሌቲክስ ፌዴሬሽኑ በአፋጣኝ የእርምት ርምጃ እንደሚወስድ ይታመናል።</p>

<p>ብሔራዊ የአትሌቲክስ ቡድናችን ነሀሴ 17 ለሚጀመረው ለዚሁ ውድድር ነሀሴ 12 ወደ ፓሪስ እንደሚጓዝ ይጠበቃል።</p>


<p class="align-center"><a href="/Gazettas/EthioNews/info/EthioNews.sera.html">ከኢትዮ ኒውስ ነሐሴ 1 ቀን 1995</a></p>

</body>
</html>	














