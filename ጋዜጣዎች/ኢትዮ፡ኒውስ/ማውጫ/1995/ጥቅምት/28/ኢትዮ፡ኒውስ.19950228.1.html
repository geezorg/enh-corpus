<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ዛላ አንበሳ ከዓለም ባንክ በተገኘ እርዳታ እድሳት ሊደረግላት ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ዛላ አንበሳ ከዓለም ባንክ በተገኘ እርዳታ እድሳት ሊደረግላት ነው</h1>


<p>ኢትዮጵያ ኤርትራን ያገናኝ በነበረው አውራ መንገድ ላይ የምትገኝው የዛላ አንበሳ ከተማ በኢትዮ ኤርትራ የድንበር ጦርነት ወቅት በደረሰባት ከፍተኛ ጥቃት የቀድሞ ይዞታዋን ሙሉ ለሙሉ አጥታ የነበረች ሲሆን አሁን ግን የዓለም ባንክ በሚያደርግላት የገንዘብ እርዳታ የእድሳት ግንባታ እንደሚደረግላት አዣንስ ፍራንስ ፕሬስ ገለፀ።</p>

<p>ከጦርነቱ በፊት እጅግ ደማቅ ከተማ እንደነበረች የሚነገርላት ዛላ አንበሳ ሁለት ዓመት ባስቆጠረው የኢትዮ ኤርትራ ጦርነት በደረሰባት ጥቃት እንዳልነበር ሆኖ ወድማለች። የአካባቢው ነዋሪዎች እንደሚሉት ከተማውን ለሁለት ዓመታት ያህል ተቆጣጥሯት የነበረው የኤርትራ ጦር አብዛኛው የከተማይቱን ቤቶች በዶዘር በማፈራረስ የከተማውን ገፅታ ሊቀይራት ችሏል ብለዋል።</p>

<p>የኢትዮጵያ ባለሥልጣናትን ጠቅሶ አዛንስ ፍራንስ ፕሬስ እንደዘገበው በጦርነቱ የፈራረሱትን 1ሺህ 500 ያህል መኖሪያ ቤቶችን ለማደስ የዓለም ባንክ የ156 ሚሊዮን ብር የመደበ ሲሆን የዕድሳት ሥራም በቅርቡ እንደሚጀመር አስታውቋል። በአዲስ መልክ ከሚገነቡት ቤቶች የዛላ አንበሳ የሕክምና ተቋም ሲሆን ተቋሙ የሚገነባው በቀድሞ ስፍራው ሳይሆን ከከተማይቱ አስር ኪሎ ሜትር ወጣ ብሎ በሚገኘው ትንሽ ከተማ እንደሆነ ዘገባውን አክሎ ገልጿል።</p>

<p>የዛላ አንበሳ ከተማ ጦርነቱ ካበቃ ወዲህ ከአካባቢው ተፈናቅለው የነበሩት ነዋሪዎች ወደ ከተማዋ በመመለስ ሰላማዊ ኑሯቸውን በመግፋት አንዳንድ የመሠረተ ልማት ሥራዎችን በማከናወን የከተማው የቀድሞ ገጽታ መልሶ ለማምጣት በመጣር ላይ መሆናቸው ዘገባው አስታውቋል።</p>


<p class="align-center"><a href="/Gazettas/EthioNews/info/EthioNews.sera.html">ከኢትዮ ኒውስ ጥቅምት 28 ቀን 1995</a></p>

</body>
</html>	














