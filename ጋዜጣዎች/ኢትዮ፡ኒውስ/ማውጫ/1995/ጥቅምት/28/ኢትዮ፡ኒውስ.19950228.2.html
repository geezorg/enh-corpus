<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አዲሱ የአንሚ ጦር አዛዥ ስልጣናቸውን ተረከቡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">አዲሱ የአንሚ ጦር አዛዥ ስልጣናቸውን ተረከቡ</h1>


<p>በኢትዮ-ኤርትራ የተሠማራው ሠላም አስከባሪ ጦር አዛዥ ሆነው የተሾሙት ብሪታኒያዊው ሜጀር ጄኔራል ሮበርት ጐርደን በትናንት በስቲያ በአሥመራ ከተማ ከቀድሞው አዛዥ ሥልጣን መረከባቸውንና የሚመሩት ጦር ከአድሎና መድልዎ የፀዳ እንዲሆን ማስጠንቀቃቸውን የኢሪን ዘገባ ያመለክታል።</p>

<p>ሜጀር ጄኔራል ሮበርት "ካለ አድልዎ ለመስራት ጥሩ ስልጠና በፈታኝ ምርጫ ማለፍና በጐ ስነምግባርና ተነሳሽነት ያስፈልጋል" ካሉ በኋላ "ይህንን ኃላፊነት ስቀበል ልሰጣችሁ የምፈልገው መመሪያ ትኩረታችሁን በሥራ ላይ ብቻ በማድረግ የተሰጣችሁን ተልዕኮ በአግባቡ እንድትወጡ ነው" ብለዋል።</p>

<p>አዲሱ አዛዥ ስልጣኑን በተረከቡበት እለት አራት ሺህ ሁለት መቶ ቁጥር ላለው ጦራቸው ይህንን መመሪያ ያስተላለፉት የሰላም አስከባሪው ጦር በሁለቱ ሀገሮች ድንበር ከሰፈረበት ታህሣሥ 2000 እ.ኤ.አ አንስቶ ጦሩን ሲመሩ በቆዩት ኔዘርላንዳዊ ጄኔራል ካማሬት ካቀርቡዋቸው ቅሬታ በመነሳት መሆኑን ኢሪን አትቷል።</p>

<p>በርክክቡ ሥነሥርዓት የቀድሞ አዛዥ ጄኔራል ካማሬት ቅሬታ የተሰነዘረባቸው ለሁለቱ ሀገሮች አወዛጋቢ የሆነውን አካባቢ ጋዜጠኞች እንዲጐበኙት ከተደረገ በኋላ ከሥልጣን ለመውረድ የበቁት ባለፈው ግንቦት የኢትዮጵያ መንግሥት በእርሳቸው ላይ ሙሉ ለሙሉ እምነት ማጣቱን በመግለፁ መሆኑን እና ከዚህ በፊት ከኤርትራ ኮሚሽነር ኢትዮጵያን ትደግፋለህ የሚል ቅሬታ በግል ተሰንዝሮባቸው እንደነበር በማስታወቅ ከተሰነዘረባቸው ነቀፋ የፀዱ መሆናቸውን ገልፀዋል።</p>

<p>በኢትዮጵያ ኤርትራ መካከል የነበረው ጦርነት እ.ኤ.አ ከታህሣሥ 2002 ጀምሮ በሁለቱ ሀገሮች ድንበር መካከል የሰላም አስከባሪ ኃይል ሰፍሮ መቆየቱ የሚታወስ ነው።</p>


<p class="align-center"><a href="/Gazettas/EthioNews/info/EthioNews.sera.html">ከኢትዮ ኒውስ ጥቅምት 28 ቀን 1995</a></p>

</body>
</html>	














