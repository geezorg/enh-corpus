<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በድርቁ ላይ ገቢ የሚያሰባስብ አገር አቀፍ ኮሚቴ ሥራ ጀመረ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በድርቁ ላይ ገቢ የሚያሰባስብ አገር አቀፍ ኮሚቴ ሥራ ጀመረ</h1>


<p>ከመላው የኢትዮጵያ ማኅበረሰብ አባላት የተውጣጣና በአስከፊ ሁኔታ በተከሰተው ድርቅ ለተጎዱ ወገኖች ገቢ የሚያሰባስብ ኮሚቴ በግለሰቦች ጠባቂነት እና በማስታወቂያ ሚኒስቴር የበላይ ጠባቂነት ተቋቁሞ እንቅስቃሴ ጀመረ።</p>

<p>አለመወርቅ ተስፋዬ በምትባል አንዲት ኢትዮጵያዊት አነሳሽነት የተጀመረው እና የግል ጋዜጦች፣ የኃይማኖት መሪዎች፣ የማስታወቂያ ድርጅት፣ባለቤቶች ታዋቂ ግለሰቦች፣ አርቲስቶች፣ ድምፃዊያን፣ እና የመንግሥት መገናኛ ብዙኃን ባለሙያዎች መንግሥታዊ እና መንግሥታዊ ያልሆኑ ድርጅቶች ሁሉ ተካፋይ የሆኑበት የዚሁ አገር አቀፍ ኮሚቴ የበላይ ጠባቂ ደግሞ የማስታወቂያ ሚኒስቴር ነው።</p>

<p>የሀሳቡ አፍላቂ ወ/ሮ አመለወርቅ በጉዳዩ ላይ ለኢትዮ ኒውስ እንደገለፁት ኮሚቴው የተቋቋመው በእሳቸው እና በሌሎች ኢትዮጵያዊያን ጠያቂነት ቢሆንም የማስታወቂያ ሚኒስቴር ዕውቅና ሰጥቶ በበላይነት እየረዳቸውእንደሚገኝ አስረድተዋል።</p>

<p>በአሁኑ ወቅት ድርቅ በአስከፊ ደረጃ ላይ ይገኛል ያሉት ሀሳብ አፍላቂ ኢትዮጵያዊያን ሁሉ ወደተቋቋመው ኮሚቴ በመቀላቀል የአቅማቸውን አስተዋፅኦ እንዲያበረክቱ ጠይቀዋል።</p>

<p>ስለሁኔታው እንዲያብራሩ የተጠየቁት የማስታወቂያ ሚኒስቴር ከፍተኛ የሥራ ሀላፊ በበኩላቸው የድርቅን አደጋ ለመከላከል እና በረሃብ የተጎዱ ወገኞችን ለመርዳት ከሁሉም የኀብረተሰብ ክፍል ባቀረበው ጥያቄ መሠረት የተቋቋመው ኮሚቴው የሚያበረክተው አስተዋፅኦ ቀላል ባለመሆኑ ለእንቅስቃሴው መንግሥትን ወክሎ ዕውቅና መስጠቱንና በቀጣዩም ሂደታቸው ሁሉ በማንኛውም መልኩ ድጋፉን እንደማይነፍጋቸው አረጋግጠዋል።</p>

<p>በዚሁ በቅርቡ በተቋቋመው ኮሚቴ በርካታ የቲያትር ክበባት ቴያትራቸውን በእርዳታ መልኩ ያቀረቡ ሲሆን አንጋፋ አርቲስቶችም በመድረክ በመገኘት የበኩላቸውን ሁሉ እንደሚያበረክቱ ቃል ገብተዋል።</p>

<p>የገቢ ማሰባሰቢያ ፐሮግራሞቹን በቴያትር ቤቶች ከሚታዩ ቴያትሮች ጀምሮ በየመልኩ በሚዘጋጁ የሙዚቃ ፌስቲቫልም እንደሚካሄድ የገለጹት ሃሳብ አፍላቂዋ ሁሉም ኢትዮጵያዊያን በአገር ሉዓላዊነት ጉዳይ እንዳደረጉት ሁሉ ፈቃደኝነታቸውን መግለፃቸው እንዳስደሰታቸው ተናግረዋል።</p>


<p class="align-center"><a href="/Gazettas/EthioNews/info/EthioNews.sera.html">ከኢቲዮ ኒውስ ኅዳር 5 ቀን 1995</a></p>

</body>
</html>	














