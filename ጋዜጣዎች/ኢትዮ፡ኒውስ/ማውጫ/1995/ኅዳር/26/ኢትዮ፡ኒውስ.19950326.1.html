<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሩሲያው ፕሬዚዳንት ኢትዮጵያን ሊጐበኙ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የሩሲያው ፕሬዚዳንት ኢትዮጵያን ሊጐበኙ ነው</h1>


<p>የሩሲያው ፕሬዚዳንት ቫልዳሚር ፑቲን በያዝነው ዓመት ሐምሌ ወር ላይ ኢትዮጵያን ለመጐብኘት ሃሣብ እንዳላቸው ከኤምባሲው የሚወጡ ታማኝ ምንጮች ገለፁ።</p>

<p>እንደታማኝ ምንጮች ገለፃ ከሆነ ፕሬዚዳንት ፑቲን ለሐምሌ ወር በኢትዮጵያ ለማድረግ ያሰቡት ጉብኝት በሁለቱም አገራት መካከል ያለውን ወቅታዊ ሁኔታ ለመወያየትና ከዚህ በፊት የነበረውን የጦርና የንግድ ትብብሮችን ወደላቀ ደረጃ ለማድረስ የታሰበ መሆኑን አስታውቀዋል። ለጠ/ሚኒስትር መለስ ዜናዊ የሚመራ የኢትዮጵያ ከፍተኛ ልዑካን ቡድን ባለፈው ዓመት በሩሲያ ያደረጉትን ጉብኝት ተከትሎ በሁለቱም አገራት መካከል የነበረው ግንኙነት ይበልጥ እየተጠናከረ መምጣቱን ምንጮች ገልፀው ጠ/ሚኒስትር መለስ ለአንድ ሳምንት በሩሲያ በቆዩባቸው ጊዜያት ከፕሬዚዳንት ቫልዳሚር ፑቲን ጀምሮ ሌሎች ታላላቅ የሩሲያ ባለስልጣናትን ጨምሮ በመገናኘት በተለይ በጦርና በንግድ ትብብሩ ላይ ሁለቱም አገራት በቀጣይነት ማድረግ የሚገባቸውን በሚመለከት በሰፊው መወያየታቸውን ምንጮቹ ገልፀዋል።</p>

<p>የፕሬዚዳንት ቫልዲሚር ፑቲን በያዝነው ዓመት ሀምሌ ወር ላይ በኢትዮጵያ የሚያደርጉት ጉብኝትም በሁለቱም አገራት ያለውን የጠነከረ ግንኙነት የሚያመለክት ሲሆን በሌሎች የአፍሪካ አገራት ለሚያደርጉት ጉብኝት የሚጀምሩትም ከኢትዮጵያ እንደሆነ ለማወቅ ተችሏል። በኢትዮጵያና ሩሲያ መንግስታት መካከል ለረጅም ጊዜ የቆየ የጠነከረ የዲፕሎማሲ ግንኙነት የነበራቸው ሲሆን የኢህአዴግ መንግሥት ስልጣኑን ከተከበበት ጊዜ ጀምሮ ለጥቂት ጊዜያት ቀደም ሲል የነበረው ግንኙነት ቀዝቀዝ ብሎ የነበረ ቢሆንም ጠ/ሚኒስትሩ ሩሲያን ከጐበኙ ወዲህ ያላቸውን ግንኙነት በማጠናከር ላይ ናቸው።</p>


<p class="align-center"><a href="/Gazettas/EthioNews/info/EthioNews.sera.html">ከኢትዮ ኒውስ ኅዳር 26 ቀን 1995</a></p>

</body>
</html>	
