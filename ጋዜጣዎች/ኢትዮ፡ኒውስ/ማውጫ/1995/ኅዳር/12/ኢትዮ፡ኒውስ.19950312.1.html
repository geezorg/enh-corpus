<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አምስቱ የጋምቤላ አመራር አባላት ያለመክሰስ የሕግ ከለላቸውን ተነጠቁ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">አምስቱ የጋምቤላ አመራር አባላት ያለመከሰስ የሕግ ከለላቸውን ተነጠቁ</h2>


<p>በአዲስ አበባ ከተማ ከጥቅምት 11 ቀን 1995 ዓ.ም ጀምሮ ለ15 ቀናት በጋምቤላ ሕዝቦች ብሔራዊ ክልላዊ መንግሥት የሥራ አፈፃፀምና በተለያዩ ወረዳዎች ተከስቶ በነበረው የብሔር ብሔረሰቦች ግጭት ዙሪያ በፌዴራል ጉዳዮች ሚኒስቴር ሚኒስትር ዴኤታ ዶ/ር ገብርአብ ባርነባስ ሰብሳቢነት በኢትዮጵያ ካርታ ሥራዎች ባለሥልጣን ያደረገውን ግምገማ ሲያጠናቅ 16 የአመራር አባላት ከሥራ ገበታቸው እንዲነሱ ሲያደርጉ 5 አባላትን ደግሞያለመከሰስ የሕግ ከለላቸውን እንዲነሣ መደረጉና ከድርጅቱ አካባቢ የደረሱ ዜናዎች ይገልፃሉ።</p>

<p>በአኝዋክና ኑዌር ብሔረሰቦች መካከል የተከሰቱት ግጭቶች ተባብሰው በሰውና በንብረት ላይ ጉዳት እንዲደርስ ግንባር ቀደሙን ሚና ተጫውተዋል ተብለው በግምገማው ላይ የተፈረጁት የክልሉ አሥራ ስድስት አመራር አባላት ከሥራ ገበታቸው እንዲነሱና ከደረጃቸው ዝቅ ብለው እንዲሠሩ የተወሰነባቸው ሲሆን አቶ ፓልደቦል የድርጅቱ ፖሊስ ቢሮ አባልና የማህበራዊ አስተዳደራዊ ዘርፍ ኃላፊ አቶ ጐርደን ኮንግ የድርጅቱ ፖሊት ቢሮ አባልና የፍትህ የፀጥታና የዚህ ዘርፍ ኃላፊ አቶ ጀንጋች የማዕከላዊ ኮሚቴ አባል አቶ ኡማን አጉላ የሲቪል ሰርቪስ ቢሮ ኃላፊ አቶ ኡሞን ኡጅሉ ማዕከላዊ ኮሚቴ አባልና የእርሻ ምርምር ማዕከል አስተዳደርና ፋይናንስ ኃላፊ ያለመከሰስ የሕግ ከለላቸውን ከማንሳቱም በላይ በምክር ቤቱና በቢሮዎች የነበራቸውን ኃላፊነት ማውረዱን አስታውቀዋል። </p>

<p>ስብሰባውን በበላይነት ሲያካሂዱ የነበሩት ዶ/ር ገብረአብ ባርናባስ እናንተ ጋምቤላን ለቃችሁ ስትመጡ ሠላም ሰፍነዋል በማለት በአኝዋክ ኑዌርና መዠንግር ብሔረሰቦች መሀከል ተከስቶ በነበረው ግጭት የክልሉ ሠላማዊ አየር ደፍርሶ እንደነበር ለማስገንዘብ የጣሩ ሲሆን አመራሮቹ በብቃታቸው በተጨማሪ ለሠላም መጥፋት ቅድሚያውን ተጠያቂነት መውሰድ እንደሚኖርባቸው ከረር ባለ ቋንቋ ተናግረው እንደነበር ከተሳታፊዎች ያገኘነው ዜና ያመለክታል።</p>

<p>አሁን የደረሰን ዜና እንደሚያስረዳው በተባረሩትና ከሥልጣን በተነሱት የክልሉ የሥራ አስፈፃሚ አባላት ምትክ 26 አባላትን ያቀፈ ጊዜያዊ ካቤኔ መቋቋሙን አመልክተዋል። እስከያዝነው ወር መጨረሻ ድረስ በሥልጣንላይ የሚቆየው ይህ ካቤኔ የድርጅቶችና የካድሬዎችን የተሃድሶ ኮንፈረንስና ክልል አቀፍ መደበኛ ጉባኤ ስኬታማ እንዲሆን ታስቦ እንደሆነ ለማወቅ ተችሏል።</p>


<p class="align-center"><a href="/Gazettas/EthioNews/info/EthioNews.sera.html">ከኢትዮ ኒውስ ኅዳር 12 ቀን 1995</a></p>

</body>
</html>	














