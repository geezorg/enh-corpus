<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አብኮ - መኢአድ - ኢሰዴአኃ በጋራ ለመታገል ፊርማቸውን አኖሩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">አብኮ - መኢአድ - ኢሰዴአኃ በጋራ ለመታገል ፊርማቸውን አኖሩ</h1>


<p>አዲስ አበባ ለአንድ ዓመት ያህል በጋራ ለመሥራት የመመስረቻ ሰነድ ሲያዘጋጁ የነበሩት ሦስት በብሔራዊ ደረጃ የሚንቀሳቀሱ ተቃዋሚ ፓርቲዎች ትናንት ከቀትር በኋላ በሰሜን ሆቴል የኅብረት ስምምነት ሰነድ ላይ ተፈራረሙ።</p>

<p>ሰነዱ ላይ ፊርማቸውን ያኖሩት የመላው ኢትዮጵያ አንድነት ድርጅት /መኢአድ/፣ የኢትዮጵያ የሠላምና ዴሞክራሲያዊ አማራጭ ኃይሎች ም/ቤት /ኢሰዴአኃ/ እና የኦሮሞ ብሔራዊ ኮንግረስ /አብኮ/ ናቸው።</p>

<p>ድርጅቶቹ ሰነዱን የተፈራረሙበት በእኩልነት ላይ የተመሠረተ የኢትዮጵያ አንድነት እንዲጠናከር፣ የአገሪቱ ሉዓላዊነት እንዲከበር፣ የኢትዮጵያ ሕዝብ የሥልጣን ምንጭና ባለቤት መሆኑ እንዲረጋገጥ፣ ማህበራዊ ፍትህ እንዲሰፍን፣ የግለሰቦችና የብሔር ብሔረሰብ መብቶች እንዲከበሩ፣ የሕግ የበላይነት እንዲሰፍን፣ የነፃ ኢኮኖሚ መሪዎች እውን እንዲሆን መርሆዎቹን አድርጎ ለመስራትና የገዥው ፓርቲ ነፃና ፍትሃዊ ምርጫን እንዲቀበል የተጠናከረ ትግል ማድረግ ለሚቀጥለው ምርጫ የጋራ ስልት መንደፍ ገዢው ፓርቲ በተቃዋሚ ፓርቲዎች በፓርቲ አባሎችና ደጋፊዎች ላይ የሚያደርሰውን ጫና በጋራ መከላከል፣ ወቅታዊና አገራዊ መሆናቸው በዓብይ ኮሚቴው በታመነባቸው ጥያቄዎች ላይ መፍትሄ ለመሻት የሚያስችል የጋራ ትግል ማካሄድ በሚል ነጥቦች ዙሪያ መሆኑን ለማወቅ ተችሏል።</p>

<p>በዚሁ የጋራ ሰነድ ላይ ያልተሳተፈው የኢትዮጵያ ዲሞክራሲያዊ ፓርቲ /ኢዴፓ/ ሲሆን ትብብር ለዴሞክራሲ በኢትዮጵያ (ትዴኢ) በሚል ስያሜ በተሰጠው በዚህ ሰነድ ላይ ከማርቀቅ እስከ ተወሰኑ ሂደቶች የሄደ ቢሆንም ሦስቱ ፓርቲዎች ከኢዴፓ ጋር መሥራት ስላልፈለጉ የጋራ የኅብረት ስምምነቱን ሰነድ መፈረም እንዳልቻለ የፓርቲው ዋና ፀሐፊ አቶ ልደቱ አያሌው ለመታገል በሚደረገው ዝግጅት ፓርቲውን በማግለል እነሱ ሲሰባሰቡ ሁኔታውን በመመልከቱ ለምን ይህ ሊሆን እንደተገባ ለሦስቱም ፓርቲዎች ጥያቄ ቢያቀርብም ምላሽ ለመስጠት እንደተቆጠቡና አሁንም ቢሆን ከድርጅቶቹ ጋር ለመሥራት ፈቃደኛ መሆኑን ዋና ፀሐፊው በመግለፅ አሁን የምናነሳው ሰነድ የእኛ ነው የሚል ጥያቄ ሳይሆን ለረጅም ጊዜ ሲጓጉለትና ሲጠብቁት ወደነበረው የኅብረት ትግል እንዳይገቡ ፓርቲዎች ማግለላቸው ተገቢ እንዳልሆነ አክለው ገልፀዋል። </p>


<p class="align-center"><a href="/Gazettas/EthioNews/info/EthioNews.sera.html">ከኢትዮ ኒውስ ጥር 22 ቀን 1995</a></p>

</body>
</html>	














