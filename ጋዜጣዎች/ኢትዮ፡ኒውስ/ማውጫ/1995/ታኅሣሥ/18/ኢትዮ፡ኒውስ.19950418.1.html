<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በልደታ ቤተክርስቲያን ጳጳሳቱ ከቤተመቅደስ ተባረሩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በልደታ ቤተክርስቲያን ጳጳሳቱ ከቤተመቅደስ ተባረሩ</h2>


<p>በልደታ ቤተክርስቲያን አስተዳደርና ምዕመናን ቤተመቅደሱን ከፍተው ሊገቡ ሞክረዋል ያሏቸውን ጳጳሳትና ሌሎች የሀገረ ስብከቱ ሰዎችን ከቤተክርስቲያኗ ማባረራቸውን ተገለፀ።</p>

<p>ከስፍራው የደረሰን ሪፖርተር እንደገለፀው ከትናንት በስቲያ ከምሽቱ 11:45 ላይ ከሀገረ ስብከቱ የመጡት ከፍተኛ ተቃውሞና ጩኸት ያሰቡትን ሳያሳኩ በመጡበት መኪና የተመለሱ ሲሆን በአካባቢው የነበረው የፖሊስ ኃይል በጉዳዩ ጣልቃ ሳይገባ በመቅረቱ በቁጣ ተነሳስቶ የነበረው የምዕመናኑ ስሜት ሊበርድ መቻሉ ታውቋል።</p>

<p>በልደታ ለማርያምና መድኃኒዓለም ቤተክርስቲያን ከኅዳር 9 ጀምሮ የቅዳሴ ሥርዓት የተስተጓጐለ ሲሆን ምዕመናን ግን በየዕለቱ በመገኘት በካህናትና ዲያቆናት መሪነት የፀሎትና የወንጌል ስብከት እያደረሱ መሆኑ ተገልጿል።በአካባቢው ለጥበቃ ከተሰማሩት ፖሊሶች አንዱ ረብሻ እንዳይነሳ ክትትል እየተደረገ መሆኑን ገልጾ እስካሁን ግን ብዙ የሚያሰጋ ነገር አለመኖሩንና አለመግባባትን በሕጋዊና በሰላማዊ ሁኔታ ቢፈታ ጥሩ እንደሆነ በስፍራው ለተገኘው ሪፖርተራችን ገልጿል። ይህ በእንዲህ እንዳለ በአዲስ አበባ ሀገር ስብከትና በልደታ ለማርያም አስተዳደር በኩል የተከሰተው ችግር ባለመፈታቱ። የልደታ ቤተክርሲቲያን ካህናት ዲያቆናት ከተለያየ ቦታ በተሰበሰቡና ከአጥቢያው ምዕመናን ጋር ቀኑን ሙሉ ምህላ ሲያደርጉ እንደነበር ለማወቅ ተችሏል።</p>

<p>በትናንትናው ዕለት በልደታ ለማሪያም ቤተክርስቲያ በር በተለጠፈው ማስታወቂያ መሠረት ለምህላው ሲባል ምዕመናን ከንጋቱ 11፡፡30 ጀምሮ መገኘቱ የጀመሩ ሲሆን በፀሎት ሥነ ሥርዓቱ ላይ ለመካፈል በርካታ ምዕመናን ቤተክርስቲያኒቱን አጣበዋት ነበር። ምዕመናኑም በዕለቱ የተለያየ መፈክር የያዙ ሲሆን " ላቀረብነው ኃይማኖታዊ ጥያቄዎች ቅዱስ ሲኖዶስ ሃይማኖታዊ መልስ ይሰጠን" ለወንድማችን ሞት ተጠያቂዎቹ አባ ጳውሎስና የአዲስ አበባ ሀገር ስብከት ናቸው" የሚሉት መፈክሮች ለአብነት ይጠቀሳሉ። በዚህ የምህላ ሥነ ስርዓት ላይ የተለያዩ ሥነ ጽሑፎች የቀረቡ ሲሆን ለእግዚአብሔር የተላከ በሚል ከምዕመናን የተላከው ሥነጽሑፍ የምህላው ሥርዓት አንዱ አካል ነበር። በዕለቱም የማህደረ ስብሃት ቅድስት ልደታ ለማሪያምና የደብረ መድኃምኒያለም ቤተክርስቲያን ካህናት ምዕመናንና የለ/ት/ቤት ወጣቶች "የእኛ ጥያቄ የኦርቶዶክስ ተዋህዶ ክርስቲያኖች በራሪ ወረቀት የማይቀበሉ መሆናቸውን በአፅኖት ገልፀዋል። ብዙ አባቶቻችን በግፍ ከማባረራቸውም በተጨማሪ ለእርዳታ የመጣውን ገንዘብ ሳይቀር ከደሃው ጉሮሮ የሚነጥቁ ጨካኝ ናቸው" ሲሉ ከከሰሱ በኋላ ኒውዮርክ በራሳቸው ስም በተከፈተ የባንክ ሂሳብ ከልማት ኮሚሽን ገንዘብ ላይ 3000.000 ዶላር ወደ ግል ሂሳባቸው አዛውረዋል በማለት የአባ ጳውሎስን ድርጊት ኮንነዋል።"የሁላችን ጥያቄ የአባ ጳውሎስ በደል የቤተክርስቲያን ሕግ በሚያዘው መሠረት ቅዱስ ሲኖዶስ እርሳቸው በሌሉበት በገለልተኛነት ጉዳዩን አይቶ ውሳኔ ይስጠን?" በማለት በበተኑት በራሪ ወረቀት ላይ ጥያቄ ያቸውን ግልጽ አድርገዋል።</p>

<p>የትናንቱ የምህላ ሥነ ሥርዓት በማክሰኞ ምሽት መጠነኛ ረብሻ ሳይበረዝ በሰላማዊ ሁኔታ መጠናቀቁ ታውቋል።</p>


<p class="align-center"><a href="/Gazettas/EthioNews/info/EthioNews.sera.html">ከኢትዮ ኒውስ ታህሳስ 17 ቀን 1995</a></p>

</body>
</html>	














