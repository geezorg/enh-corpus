<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"መአሕድ በዋሽንግተኑ ጉባኤ ከተሳተፈ መኢአድ ረግጠን እንወጣለን ብሏል"</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">"መአሕድ በዋሽንግተኑ ጉባኤ ከተሳተፈ መኢአድ ረግጠን እንወጣለን ብሏል"</h2>


<p>በመጪው ቅዳሜ ይከፈታል ተብሎ በሚጠበቀው የተቃውሞ ሁሉ አቀፍ ጉባኤ ላይ፤ መአሕድ ለመሳተፍ ጥያቄ ማቅረቡንና ጥያቄውም በመኢአድ በኩል ተቀባይነት ባለማግኘቱ እንደውም "መአህድ በዋሽንግተን የተቃውሞ ሃይሎች ጉባኤ ላይ ከተሳተፈ መኢአድ ጉባዔውን ረግጠን እንወጣለን ማለቱ አሳዝኖናል" በማለት የመአሕድ ሥራ አስፈፃሚ ኮሚቴ አባል አቶ እስክንድር ነጋ ለኢትዮ ኒውስ ጋዜጣ ገለፁ። "የፖለቲካ ህብረት እንዳይኖር ከወዲሁ በር መዝጋቱ ለማንም የሚጠቅም አይደለም" ሲሉም አሳስበዋል።</p>

<p>ውዝግቡ ስለመፈጠሩና በተጨባጭ መኢአድ የመአሕድን መሳተፍ ስለመቃወሙ ኢትዮ ኒውስ ለአቶ እስክንድር ላቀረበው ጥያቄ አቶ እስክንድር ሲመለሱ "በዋሽንግተን በሚገኘው የኢትዮጵጵያ የኤፍ ኤም ሬዲዮ ላይ የመአሕድ በጉባኤው ላይ እንዳይሳተፍ የተፈጠረበት እንቅፋት ትልቅ የመነጋገሪያ አጀንዳ ሆኗል። ይህንን ጉዳይ በተመለከተ በዋሽንግተን የሲቪክ ማህበር ፕሬዝዳንት ዶ/ር ማንከልክሎት ሃይለ ሥላሴና አቶ አሰፋ ጫቦ በጉባኤው ላይ ማንም የፖለቲካ ቡድን የመሳተፍ መብት እንዲኖረው ብቻ ሳይሆን፣ እንዲሳተፍም ጥሪው በሰፊው መስተጋባት አለበት ብለው አሳስበዋል። በተጨማሪ የእኛን መሳተፍና አለመሳተፍ የሚደግፍ ቡድን በአዘጋጁ ኮሚቴ ዘንድ መፈጠሩን በዋሽንግተን ያሉ የመአህድ አባላት አስታውቀውናል" ብለዋል።</p>

<p>ኢትዮ ኒውስ ይህንን ጉዳይ ለማጣራት ለመኢአድ ፕሬዝዳንት ለሆኑት ለኢንጂነር ሃይሉ ሻውል ስልክ በመደወል ያገኘው መልስ ግን መኢአድ የመአሕድን በጉባዔው መሳተፍ ወይም አለመሳተፍ እንደማይገባውና ለመከልከልም ሆነ ለመፍቀድ መብት እንደሌለው፤ ስለጉዳዩም ምንም የሚያውቁት ነገር እንደሌለ ገልፀዋል።</p>


<p class="align-center"><a href="/Gazettas/EthioNews/info/EthioNews.sera.html">ከኢትዮ ኒውስ ሐምሌ 17 ቀን 1995</a></p>

</body>
</html>	














