<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢዴፓ የደብረ ብርሃን ስብሰባ የደመቀ ነበር</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center">የኢዴፓ የደብረ ብርሃን ስብሰባ የደመቀ ነበር</h2>


<p>ኢዴፓ ከሰሞኑ በደብረ ብርሃኔ በደቡብ ክልል በሚገኙ በቴፒ ወረዳ በአዳራቻ ወረዳና በማሻ ወረዳ ያካሄዳቸው ህዝባዊ ስብሰባዎች የደመቁና የተሳኩ መሆናቸውን ገለፁ። ይሁንና ኢዴፓ በተንቀሳቀሰባቸው በእነዚህ ወረዳዎች በሚገኙ መስተዳድሮች ጫናዎች እንደገጠሙት ገልጿል።</p>

<p>በተለይ በማሻ ወረዳና የሻኮ ዞን ከተማ በሆነችው በማሻ ኬማ፤ የወረዳው መስተዳድር አባላት »ኮከብ ያለበት ካልሆነ በስተቀር አረንጓዴ ቢጫ ቀይ የሆነውን ሰንደቅ አላማ ማውለብለብ አትችሉም በማለት ሁከት ፈጥረውብን ነበር» በማለት ሁከት ፈጥረውብን ነበር በማለት ድርጅቱ አስታውቋል።</p>

<p>ህዝቡ የመስተዳድሩን ትዕዛዝ ባለመቀበል እንደውም ኮከብ የሌለበትን አረንጓዴ ቢጫ ቀይ ባንዲራ »የምናውቃትና የምንሞትላት ባንዲራ እስዋ ናት» በማለት ተቃውሞ ማሰማቱን ኢዴፓ ገልጿል። በተጨማሪም ኢዴፓ ማሻ ከተማ ኮከብ የሌለበት ሰንደቅ አላማ በማውለብለቡ ክስ እየተመሰረተበት ስለመሆኑም በመስተዳድሩ አባላት እንደተነገረው አስታውቋል።</p>


<p>በማሻ ከተማ ስብሰባው ከተካሄደ በኋላ የመስተዳድሩ አባላት በነዋሪው ቤት እየዞሩ በኢዴፓ ስብሰባ ላይ የተገኘውን ሰው እያስጠቆሙ መመዝገባቸውን ድርጅቱ የደረሰበት መሆኑን ለጋዜጣ ዝግጅት ክፍላችን ገልጿል። በተጨማሪም የመንግስት ደመወዝ እየበላ ኢዴፓን የመደገፍ መብት የለውም በሚል ማስፈራራቶች እንደነበሩ ድርጅቱ አክሎ አስታውቋል።</p>

<p>በቀጣይ ኢዴፓ በ24/09/95 በአምቦ ህዝባዊ ስብሰባ ለማድረግ ዝግጅቱን ማጠናቀቁንና በመጪዎቹ ሳምንታትም በአርባ ምንጭ በሶዶ በጎባና በአዲግራት ህዝባዊ ስብሰባዎች የሚያካሄድ መሆኑ ታውቋል።</p>


<p class="align-center"><a href="/Gazettas/EthioNews/info/EthioNews.sera.html">ከኢትዮ ኒውስ ግንቦት 21 ቀን 1995 ዓ.ም.</a></p>

</body>
</html>
