<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የናዝሬት ነጋዴዎች ተማረሩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

 
<h1 class="align-center">የናዝሬት ነጋዴዎች ተማረሩ</h1>


<p>ከ40-50 ሺህ ብር አውጥተን የገዛናቸው ሱቆች ያለ አግባብ በመታሸጋቸው እኛም ሥራ ፈት ሆነን ቤተሰቦቻችንም ለችግር ተዳርገውዋል ሲሉ የናዝሬት ነጋዴዎች ማማረራቸውን በናዝሬት የአምዕሮ ሪፖርተር አስታወቀ።</p>

<p>በተለምዶ ግንብ ገበያ እየተባለ በሚጠራው ሥፍራ በምንዘጋጅበት ወቅት በውል ባልተገለፀልን ምክንያት በመታሸጉ ተቸግረናል። ማ/ቤቱም መፍትሔ ሊሠጠን አልቻለም ሲሉ መውቀሳቸውንም ጠቅሷል።</p>

<p>አንድ ስማቸው እንዲጠቀሥ ያልፈለጉ ነጋዴ ስለዚሁ ጉዳይ ሲገልጡ እነዚህ አሁን በአዲስ መልክ ተሠሩ የተባሉት ሱቆች ቀድሞውኑ የራሣችን ይዞታ የነበሩ እና በመደብ ከ2-5 ብር ለማ/ቤቱ ግብር እንከፍልበት የነበረ ሲሆን ቦታው ለአደጋ የተጋለጠ ነው በሚል ምክንያት ማ/ቤቱ የቀድሞ ይዞታቸውን አፍርሼ ከሠራሁ በኋላ መልሼ ለእናንተ እሠጣለሁ ሲል ቃሉን ባለማክበር ከዛሬ ነገ እያለ አቆይተን በመሃሉ አሁን ከሥልጣን በተነሡት የማ/ቤቱ ኃላፊዎችና በተባባሪዎቻቸው አማካኝነት በሥውር እንድንገዛ በመገፋፋታችን አማራጭ በማጣት ተገደናል። ይህም ሁሉ ሆኖ ሱቃችንን እንዳንሠራበት በመንግሥት አካላት በመታሸጉ ለችግር መዳረጋቸውንም የሪፖርተሩ ዘገባ ያስረዳል።</p>

<p>ይህ በእንዲህ እንዳለ በህገ-ወጥ መንገድ ሥልጣናቸውን መከታ በማድረግ የገበያ ሱቆችን ሸጠዋል በመባል ከኃላፊነታቸው ተነስተው በቁጥጥር ሥር ውለው ጉዳዩ እንዲጣራ እና ለህግ እንዲቀርቡ በማለት ከኦሮሚያ መንግሥት ም/ቤት የተወጣጣ መርማሪ ኮሚቴ የጀመረው የምርመራ ሥራ እስካሁን ውጤት ያለማግኘቱ የብዙ ሰዎችን ጥርጣሬ እያሰፋው መሄዱን ሪፖርትሩ አስረድቷል።</p>

<p>ባላፈው ጥቅምት ወር መጨረሻ ላይ አቶ አለማየሁ ዋሚ የተባሉ የማ/ቤቱን ሹም ጨምሮ አቶ ኪታባ አንጌሣ የቴክኒክና የቦታ አስተዳደር ኃላፊ፣ አቶ ባዩሣ ኢርኮ የማህበራዊ ዘርፍ ኃላፊ፣ አቶ ማሞ የቴክኒክ ክፍል ሹም እና እንዲሁም አንድ የመዝገብ ቤት ሹም በዚሁ ሕገ ወጥ ድርጊት ጉዳይ እጃቸው አለበት ተብለው በቁጥጥር ስር ከዋሉ ወዲህ ሱቆቹን ገዝተዋል የተባሉትን ሰዎች ጠርቶ ከማነጋገር ውጪ ያለፈ ሥራ ያለመሥራቱና እንዲያውም ሥራው (ምርመራው) የቀዘቀዘ መስሎ መታየቱ ቀደም ሲል በማ/ቤቱ ሠራተኖች የተጠቆመውንና የሕገ ወጥ ድርጊቱ ሰንሰለት እስከ ላይ ድረስ የተያያዘ በመሆኑ ሰዎቹ በነፃ ተለቀው ወደ ሥራቸው ይመለሳሉ የሚለውን የሚያጠናክር ሆኖ መገኘቱን ግምት በመግለጽ ሪፖርተሩ ዘገባውን አጠናቋል።</p>


<p class="align-center"><a href="/Gazettas/Amero/info/Amero.sera.html">ከአምዕሮ ታህሳስ 18 ቀን 1990</a></p>


</body>
</html>	
