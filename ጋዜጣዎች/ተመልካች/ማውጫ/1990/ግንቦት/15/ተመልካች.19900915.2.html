<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ፖል ካጋሜ ፕሬዚዳንት ኢሣያስን ለማግባባት አሥመራ ይገኛሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ፖል ካጋሜ ፕሬዚዳንት ኢሣያስን ለማግባባት አሥመራ ይገኛሉ</h1>


<p>በኢትዮጵያና በኤርትራ መካከል የተፈጠረውን የድንበር ይገባኛል ጥያቄ በተመለከተ የፈጠረው ውጥረት ሰላማዊ መፍትሔ እንዲያገኝ ለማስቻል የሩዋንዳው ምክትል ፕሬዚዳንት ፖል ካጋሜ በአሁኑ ወቅት ይፋ ያልሆነ ጉብኝት ለማድረግ አሥመራ ውስጥ እንደሚገኙና ፕሬዚዳንት ኢሣያስ አፈወርቂን በጉዳዩ ላይ እያነጋገሩ እንደሆነ ከስፍራው የደረሰን ዘገባ ያስረዳል።</p>

<p>ከአለፈው ሳምንት ጀምሮ በኢትዮጵያና በኤርትራ መካከል ለተፈጠረው ውጥረት እልባት ለማስገኘት ያችል ዘንድ የጅቡቲው ፕሬዚዳንት ሃሰን ጉሌድ ኦፕቲዶን እንዲሁም በአሜሪካ ውጭ ጉዳይ ሚኒስቴር የአፍሪካ ጉዳዮች ረዳት ሚኒስት የሆኑት ሚስስ ሱዛን ራይት በሁለቱ ሃገሮች መካከል ያለውን ውጥረት ለመታት ያደረጉት ጥረት መና መቅረቱን የለገፀው የሮይተር ዘገባ አስታውቋል። በተያያዘ ዜናም ባለፈው ቅዳሜ ኪጋሊ የነበሩት አቶ ኢሣያስ አፈወርቂ በኤርትራና በኢትዮጵያ መካከል የተፈጠረውን ውዝግብ ለመፍታት ዲፕሎማቲክ ጥረት ያደርጉ ዘንድ በሩዋንዳ ያገኙዋቸውን የሁለት ሃገሮች መሪዎች ሲያነጋግሩ እንደነበር የአዣንስ ፍራንስ ፕሬስ የሰጠውን ዜና የቢቢሲ ሬዲዮ ባለፈው ረቡዕ ጠዋት አስደምጦታል።</p>

<p>የሩዋንዳው ምክትል ፕሬዚዳንት ፖል ካጋሜ ለፕሬዚዳንት ኢሣያስ ጥሪ አፍጣኝ ምላሽ በመስጠት ከጠ/ሚኒስትር መለስ ዜናዊ ጋር በስልክ ከተወያዩ በኋላ ነው ወደ አሥመራ በማምራት ከፕሬዚዳንት ኢሣያ አፈወርቂ ጋር የተነጋገሩት ሲል ሬዲዮ ፍራንስ ኢንተርናሽናል ደግሞ ሐሙስ ምሽት በአስተላለፈው ዘገባ አስታውቋል።</p>

<p>የጠ/ሚኒስትር መለስ ዜናዊ መንግሥት በዚሁ የድንበር ውዝግብ ሳቢያ የተፈጠረውን ፍጥጫ ለመፍታት ያስችል ዘንድ እያሳየ ያለው ትዕግስት የሚደነቅ ቢሆንም የምስራቅ አፍሪካ ሀገሮች በይነ መንግሥታት ድርጅት (ኢ-ጋ-ድ) በወቅቱ ሊቀመንበር በሃሰን ጉሌድ ኦፕቲዶን አማካይነት ያደረገው ጥረት ውጤት አላሳየም ይላል። ጠ/ሚኒስትር መለስ ዜናዊም ሆኑ የውጭ ጉዳይ ሚኒስትር አቶ ስዩም መስፍን ከኤርትራ መንግሥት ጋር ድርድር ሊጀመር የሚችለው በመጀመሪያ የኤርትራ መንግሥት በኃይል ከያዘው የኢትዮጵያ ግዛት ለቅቆ ሲወጣ ብቻ እንደሆነ አምርረው ነው የተናገሩት።</p>

<p>በሁለቱ ሃገሮች መካከል የተፈጠረውን ውዝግብ በተመለከተ ጠ/ሚኒስትር መለስ ዜናዊ በሶስተኛ ወገ ጣልቃ ገብነትም ቢያስፈልግ የኤርትራ መንግሥት በኃይል ከያዛቸው የኢትዮጵያ መሬቶች ለቅቆ እንዲወጣ መደረጉ የግድ እንደሆነ ለፕሬዚዳንት ኢሣያስ አፈወርቂ በተደጋጋሚ እንደገለፁላቸው ሐሙስ ማታ በሰጡት ጋዜጣዊ መግለጫ ላይ አስታውቀዋል።</p>

<p>አሥመራ የሚገኙት ፖል ካጋሜ ከመከላከያ ሚኒስትሩ ከጄኔራል ስብሀት ኤፍሬም እና ከውጭ ጉዳይ ሚኒስትሩ ኃይሌ ወልደ ትንሣይ ጋር ባደረጉት ውይይት የኤርትራ መንግሥት ውጥረቱን ሊያረብ የሚችል እርምጃ እንዲወስድ ያደረጉት ጥረት ምናልባትም ውጤታማ ሊሆን ይችላል ተብሎ እንደሚጠበቅ የሬዲዮ ፍራንስ ኢንተርናሽናል ዘገባ ያስረዳል።</p>

<p class="align-center"><a href="/Gazettas/Temelkach/info/Temelkach.sera.html">ከተመልካች ግንቦት 15 ቀን 1990</a></p>




</body>
</html>