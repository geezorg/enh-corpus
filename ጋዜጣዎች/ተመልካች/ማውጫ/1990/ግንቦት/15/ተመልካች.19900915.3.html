<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በከባድ ውድድር ዋዜማ ኃይሌ አባት ሆነ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">በከባድ ውድድር ዋዜማ ኃይሌ አባት ሆነ</h1>


<p>ጀግናው ሻለቃ ኃይሌ ገብረ ሥላሴ የአንዲት ሴት ልጅ አባት በመሆኑ ከፍተኛ ደስታ እንደተሰማው አበሰረ።</p>

<p>ሻለቃ ኃልሌ ቦሌ በሚገኘው ብራስ ክሊኒክ ቅጥር ግቢ ውስጥ በተለይ ከ"ተመልካች" አንጋፋ ዓምደኛና ልዩ ዘጋቢ ከዳንዴው ሠርቤሎ ጋር ባደረገው ልዩ ቃለ ምልልስ ባለቤቱ ወ/ሮ ዓለም ጥላሁን ግንቦት 10 ቀን 1990 ዓ.ም ከ3 ኪሎ የምትበልጥ ጤናማ ሴት ልጅ በሰላም መገላገጓን ገልጿል። ሻለቃ ኃይሌ የመጀመሪያ ልጁን በማግኘቱ ምን እንደተማው ለቀረበለት ጥያቄ ሲመልስ፣ "ካሁን በኋላ ደግሞ አባት ሆኛለሁ። የሕይወትን ቀለበት ዘር በማፍራት ያሟላሁ ይመስለኛል። ሴት ልጅ ዕድለኛ ናት ይላሉ፣ ለኔ ግን ወንድም ቢወለድልኝ ኖሮ የሚከፋኝ አይደለሁም። ዋናው ነገር ባለቤቴ ያለአንዳች ችግር በሰላም መገላገሏና ጤናማ ልጅ በመውለድ የቤተሰባችንን ደስታ የተሟላ ማድረጓ ነው" በማለት ከሰፊ ፈገግታ ጋር መልሷል።</p>

<p>ይህንን የምስራች ለመላው አንባቢ ያችንና ለሚያፈቅርህ ሕዝብ እንድናበስር ዕድል ስለሰጠኸን እናመሰግናለን። ይሁንና ልጅህን ማን ብለህ ልትሰይማት አስበሃል በማለት ጠይቀነው ነበር። በሰጠን አጭር ምላሽ "ለመሰየም አልቸኮልንም፣ እሱ ወደፊት ይደርሳሉ ብሎናል።</p>

<p>ጀግናው ሻለቃ ኃይሌ ገ/ሥላሴ ከአንድ ሳምንት በኋላ ሆላንድ ውስጥ የ10 ሺህ ሜትር ኢንተርናሽናል ውድድር እንዳለበትና ለዚየም እየተዘጋጀ መሆኑን ገልፆልናል። ሻለቃ ኃይሌ ገ/ሥላሴን እንኳን ደስ ያለህ እያልን በመጪው ሳምንት በሚያደርገው ውድድርም መልካም ዕድል እንዲገጥመው ምኞታችንን እንገልፃለን።</p>

<p>ሻለቃ ኃይሌን ባነጋገርንበት ወቅት ሻለቃ ደራርቱ ቱሉ ከባለቤቷ ጋር በመሆን ለምርመራ ወደዚሁ ማዕከል በመመላለስ ላይ መሆኗን ለመረዳት ችለናል። ለጀግናዋ ሻለቃ ደራርቱም "ተመልካቹ ጋዜጣችን ልባዊ ምኞቱን እየገለፀ የምስራቹን በቅርቡ ለማብሰር ዕድል እንደሚሰጠን ተስፋ እናደርጋለን።</p>

<p class="align-center"><a href="/Gazettas/Temelkach/info/Temelkach.sera.html">ከተመልካች ግንቦት 15 ቀን 1990</a></p>




</body>
</html>