<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አምነስቲ የሻዕቢያን ግፍ የሚያበረታታ መግለጫ አወጣ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">አምነስቲ የሻዕቢያን ግፍ የሚያበረታታ መግለጫ አወጣ</h1>

<h3 class="align-center">የልማት ተምሳሌቶቹ ኢሮቦች በሻዕቢያ ሠራዊት የሚደርስባቸው ሰቆቃ - የዶ/ር ኣን ቫተርስ ባየር የዓይን ምስክርነት</h3>


<p>ሻዕቢያ ሠራዊት በኅይል ወርሮ በያዛቸው የኢትዮጵያ ግዛቶች ውስጥ በሚኖሩና በኤርትራ ባሉ ኢትዮጵያውያን ልአይ እየፈፀመ ያለው የግፍ ግፍ በዓለም አቀፍ ሕብረተሰብ፣ በተ.መ.ድ እና በአ.አ.ድ ይህ ነው የሚባል ትኩረት ካለማግኘቱም በላይ የዓለም የዜና አውታሮች ጉዳዩን እያድበሰበሱት ነው። ሲሉ አንዲት የጀርመናዊት የአፈርና የውሃ ጥበቃ ባለሙያ ወቀሳ ሰነዘሩ።</p>

<p>በሰሜን ኢትዮጵያ በምሥራቃዊ ትግራይ ክፍል በተለይ በኢሮብ ወረዳ «የአካባቢ ውሃና አፈር እንክብካቤ ፕሮግራም» በመባል ለሚታወቀው ፕሮጄክት ከኢትዮጵያውያን ተባባሪ ሳይንቲስቶች ጋር የአፈርና የውሃ ክብካቤ ምርምር ሲያደርጉ የቆዩት ዶ/ር ኣን ቫተርስ ባየር ወደ አገራቸው ጀርመን - ጎተንበርግ ከተመለሱ በኋላ ለመንግሥታቸው ባቀረቡትና ወደ ኢትዮጵያ በላኩት የፋክስ መልዕክት ነው ከላይ የተጠቀሰውን ወቀሳ የሰነዘሩት።</p>

<p>ይህ የመጀመሪያ ደረጃ የዓይን ምሥክርነት ሪፖርት በእጃቸው የገባው አቶ ምንሊክ ዓለሙ የተባሉ ኢትዮጵያዊ ምሁር ነሐሴ 12 ቀን 1990 ዓ.ም. ስዊዘርላንድ - ጄኔቫ ከተማ የተ.መ.ድ የሰብዓዊ መብት ድርጅት ንዑስ ኮሚሽን ባካሄደው አምስተኛ መደበኛ ስብሰባ ላይ ተገኝተው ባቀረቡት ሪፖርት ገልፀዋል።</p>

<p>ይህ በእንዲህ እንዳለ አምነስቲ ኢንተርናሽናል በመባል የሚታወቀው የሰብአዊ መብት ተከራካሪ ድርጅት በኤርትራ የሚገኘው የኢትዮጵያ ኤምባሲ የሻዕቢያ መንግሥት በአሥመራ ከተማ አስሮ ስለሚያንገላታቸው 72 ኢትዮጵያውያን ለዓለም አቀፉ የቀይ መስቀል ኮሚቴ ላቀረበው ሪፖርት የሰጠውን ምላሽ አስመልክቶ ለውርትራ የውጭ ጉዳይ ሚኒስትር ለአቶ ኃይሌ ወልደትሳዔ አንድ መልዕክት አስተላልፏል።</p>

<p>የኤርትራ የውጭ ጉዳይ ሚኒስቴር በኤርትራ ታስረዋል ስለተባሉት ኢትዮጵያውያን በኢትዮጵያ ኤምባሲ በኩል ለዓለም የቀይ መስቀል ኮሚቴ የቀረበውን ሪፖርት የሚያጣጥልና ከሕግ ውጭ የታሰሩ ኢትዮጵያውያን የሉም፣ በጥርጣሪ ታስረው የነበሩትም ከአስፈላጊው ምርመራ በኋላ ተለቅ ቀዋል፣ በዝርዝሩ ውስጥ ከተጠቀሱት መካከል ወደ አገራቸው የተመለሱ አሉ፣ ጭራሹንም የኤርትራ መንግሥት ያላሰራቸውም ይገኙበታል የሚል ነው። ባለ አድራሻው የዓለም ቀይ መስቀል ኮሚቴ እስከአሁን ምንም ዓይነት መልስ አልሰጠም ።</p>

<p>ዳሩ ግን አምነስቲ ኢንተርናሽናል እ.ኤ.አ ጁላይ 26 ቀን 1998 ከኤርትራ የውጭ ጉዳይ ሚኒስቴር ተጻፈልኝ በሚለው ደብዳቤ አማካይነት የኤርትራን መንግሥት አቋም ብቻ በመቀበል ሚዛና ዊነት የጎደለው አስተያየት ከመሰንዘሩም በላይ አም ነስቲ ቆሜለታለሁ ከሚለው የሰብአዊ መብት ጥበቃ በተቃራኒ የኤርትራ መንግሥት የሚያራምደውን የሰብአዊ መብት ረገጣ የደገፈ ማበረታቻ መሰል መልዕክት ለውጭ ጉዳይ ሚኒስትሩ ለኃይሌ ወልደ ትንሳዔ አስተላልፎአል።</p>

<p>ከዚህም በተጨማሪ ይኸው መልዕክት ኢትዮጵያ ከግዛቷ እያስወጣቻቸው ስላሉት የኤርትራ ዜጎችም አስተያየቱን ሲሰጥ እርምጃው ትክክል አለመሆኑን እንደሚያምንበትና በዚህ ረገድ ተቃ ውሞውን ለኢትዮጵያ መንግሥት ባለሥልጣናት ማቅረቡን ለኤርትራው የውጭ ጉዳይ ሚኒስትር የም ሥራች ብሏል። በአንጻሩ ደግሞ የኤርትራ መን ግሥት ኢትዮጵያውያንን ከአገሬ የማስወጣት ፖሊሲ የለኝም ሲል የገለፀለትን በግርድፉ በማመን ለዚህ እር ምጃው ለኤርትራ መንግሥት ምሥጋናውን ሲያቀ ርብ የኤርትራ መንግሥት ከአሥመራ ዩኒቨስቲና ከአሰብ ስላባረራቸው 46 ኢትዮጵያውያን ተማሪዎችና 80 መምህራን አንዳችም ተቃውሞ አላሰማም።</p>

<p>አምነስቲ በዚሁ መልዕክቱ የኤርትራ መንግ ሥት የጄኔቫ ኮንቬንሽንን አንዲያከብርና ታስረዋል የተባሉትን ኢትዮጵያውያን የዓለም የቀይ መስቀል ኮሚቴ እንዲጎበኛቸው አንዲያደርግ በለዘብተኝነት ከመጠየቅ በላይ የሻዕቢያን ወረራም ሆን ሻዕቢያ ወርሮ በያዛቸው የኢትዮጵያ ግዛቶችና በኤርትራ በሚኖሩ ኢትዮጵያውያን ላይ ስለሚያደርሰው የሰብ አዊ መብት ረገጣ ምንም ዓይነት ወቀሳ አለመ ሰንዘሩን እ.ኤ.አ ኦገስት 19 ቀን 1998 ዓ.ም (ነሐሴ 13 ቀን 1990 ) ካስተላለፈውና በአፍሪካ የዜና አገልግሎት በኩል በኢንተርኔት ከተሰራጨው ሪፖርት ለማወቅ ተችሏል።</p>

<p>የጀርመናዊቷ ሳይንቲስት ዶ/ር አን ቫተርስ ባየር ያቀረቡትና በዝግጅት ክፍላችን ከእንግሊዘኛ ወደ አማርኛ የትመለሰው ሪፖርት ከዚህ ቀጥሎ ቀርቧል።</p>

<p>«ሕዝብን ያሳተፈ የምርምር ሥራ ልክ እንደም ትጠቀሙበት ቴክኖሎጂና የምረራችሁ ዓላማ እንደሆ ነው ጉዳይ ሁሉ በግድም ሆነ በውድ በሥራው ላይ ተሳታፊ የሆኑ ሰዎችን ሕይወት ጠልቃችሁ እንድ ታውቁ ያደርጋችኋል። ስለዚህም አንዳንዴ የሰዎ ችንም መከራ ያሳያችሁዋል።</p>

<p>«በፕሮግራማችን ከታቀፉት የምርምር ተግባ ራት አንዱ ከኢትዮ-ኤርትራ የጋራ ድንበር በስተ ደቡብ በምሥራቃዊ ትግራይ በኤሮቦች መሬት ላይ የሚካሄደው ' በአፍሪካ አካባቢያዊ የውሃና የአፈር እንክብካቤ' በመባል የሚታወቀው ነው።</p>

<p>«ቀድሞ ከብት አርቢዎች የነበሩት ኢሮቦች ዛሬ በዓመት 300 ሚሊ ሜትር ዝናብ ብቻ የሚያገኘውን ደጋማውን መኖሪያ ክልላቸውን በሚያስደንቅ ሁኔታ ወደ እርሻ ሥፍራነት አሸጋግረውታል። በራሳቸው ዘዴ ውሃን ለማጠራቀም ከደጋማው ወረዳ እየተ ሸረሸረ ወደ ቀይ ባህር ይገባ የነበረውን ለም ደለል አፈር ለማከማቸት ችለዋል። በዚህም ቀደም ሲል አለታማ የነበረውን ሥፍራ ወደ ለምለም የእርሻ ቦታ ነት ቀይረዋል። እነዚህ ተፈጥሮ ብልህነትን የለገ ሰቻቸው ሰዎች የመሬት አጠቃቀም ሥርዓታቸውን በየጊዜው በማሻሻል ላይ ለመሆናቸው የዓይን ምሥክሮች ነን።</p>

<p>«ባለፉት ዓመታት እነዚህ የላቀ የፈጠራ ችሎታ ያላቸው የኢሮብ ገበሬዎች በመቀሌ ዩኒቨርስቲ ኮሌጅ አስተባባሪነት በሚካሄደው የአካባቢ የውሃና የአፈር እንክብካቤ ፕሮግራም ላይ ሲሳተፉ ቆይተዋል። ከዚህም ባላይ በራሳቸው ጠረት ካዳበሩት የውሃና የአፈር ክብካቤ ዘዴ በፈጠሩት የእርሻ ሥፍራ ላይ አዳዲስ የሰብል ዓይንቶችን በማራባት ረገድ ጥሩ ውጤት አስመዝግበዋል። በተጨማሪም ከመቀሌ ዩኒቨርስቲ ኮሌጅ በመተባበር ለሌሎች አካባቢዎች ገበሬዎች ስለ ግኝቶቻቸው ማብራሪያ ይሰጣሉ፣ ልምዳቸውን ያካፍላሉ።</p>

<p>«የኤርትራ ሠራዊት በግንቦት ወር 1990 ዓ.ም መጀመሪያ ላይ በኃይል ወርሮ ከያዛቸው የኢትዮጵያ የድንበር ግዛቶች የኢሮብ ወረዳ አንዷ ነበረች። በውጭ አገሮች ያለን ሰዎች ኤርትራ በኢትዮጵይ ላይ ስላደረሰችው ወረራ፣ ከዓለም አቀፉ ሚዲያ (የዜና አውታሮች) ለመስማት የቻልነው በግጭቱ የመጀመሪያ ሳምንታት ብቻ ነበር። አሁን አሁን ግን የአለም አቀፉ ሚዲያ ሪፖርት በተለያዩ የዓለም ክፍሎች አዲስ ስለተከሰቱ ጦርነቶችና ግጭቶች ብቻ በመሆኑ ኤርትራ በእነዚህ የኢትዮጵያ የድንበር ግዛቶች ላይ የፈፀመችውና በኢትዮጵያውያኑ ላይ እያደረሰች ያለችው በደል እስከመሸፋፈን የደረሰ መስሏል። ኤርትራ ወርራ በያዘቻቸው በአጎራባች የሰሜን ኢትዮጵያ ግዛቶች ኗሪ በሆኑ ኢትዮጵያውያን ላይ ስለምታደርሰው በደል መስማት አልተቻለንም። በኢትዮጵያ የአካባቢ ውሃና አፈር እንክብካቤ ፕሮግራም አስተባባሪዎች ወ/ት ፈትያን አባይ፣ ዶክተር ምትኩ ኃይሌ እና የፕሮግራሙ የበላይ ኮሚቴ ኃላፊ አቶ ዮሐንስ ገብረ ሚካኤል ባለፈው ሐምሌ ወር ከእኔ ጋር በመሆን ወደ ምሥራቃዊ ትግራይ ሄደው ነበር። ነገር ግን የኢሮቦች ወረዳ ማዕከል ወደሆነችው ወደ አሊቴና የሚያደርሰን ብቸኛ ጎዳና አሁን በኤርትራ ሠራዊት በተያዘችው በዛላአንበሳ የድንበር ከተማ አቋርጦ የሚሄድ በመሆኑ ወደእዚያ ለማደረግ አስበነው የነበረው ጉዞ አልተሳካም ።</p>

<p>ይሁን እንጂ በአዲግራት የካቶሊክ ሴክሪታሪያት ባደረግነው ቆይታ በኢሮብ ከእኛ ጋር በመተባበር የሚሠራውን መንግሥታዊ ያልሆነ የልማት ፕሮጄክት የሚያስተባብረውን አንድ ቄስ ለማነጋገር ችለናል። እርሱም ሰሜናዊው የኢሮብ ወረዳ በኤርትራ ሠራዊት መወረሩን ነገረን። ከዚያ ተሰድደው የመጡ እናቶችና ልጃገረዶች በሻዕቢያ ሠራዊት በግዳጅ ተደፍረዋል። አብያተ ክርስትያናቱ በወራሪው ሠራዊት ከተመዘበሩ በኋላ የወራሪው ሠራዊት የመሣሪያዎች ማከማቻ መጋዘኖች ሆነዋል።</p>

<p>«አንዳንዶቹ ቄሶች በገዛ ቤተክርስቲያኖቻቸው ዘበኞች አንዲሆኑ ሲገደዱ የተቀሩት ደግሞ ከአካባቢው ተባረዋል፣ አለበለዚያም እሥረኞች ሆነዋል። የጦርነቱ ሰለባ የሆኑት ሙታን የአካባቢው ባህል በሚፈቅደው መሠረት ሥርዓተ ቀብር አልተደረገላቸውም። የኢሮቦች መኖሪያ ቤቶች ጣሪያዎች የተሰበሩባቸ መፋፍራምና ጠንካራ እንጨሮች በኤርትራ ወታደሮች እየተነቀሉ ወደ አሥመራ ተወስደዋል። በዚያም ለማገዶ ወይም ለግንባታ ተግባር ሊውሉ እንደሚችሉ ይገመታል። ከወረራው ሊያመልጡ ያልቻሉት የኢሮብ ወጣቶች በወራሪው ሠራዊት ተይዘው የደረሱበት በይፋ ባይታወቅም በግዳጅ ለኤርትራ ጦር ሳይመለመሉ አልቀሩም የሚል ጠንካራ ግምት አለ።</p>

<p>«የዘንድሮው ክረምት ለአካባቢው እርሻ ጥሩ አስተዋጽዖ ነበረው። ዳሩ ግን በኤርትራ ሠራዊት በኃይል በተያዘው ሰሜናዊ የኢሮብ ወረዳ የሚኖሩ ገበሬዎች የኤርትራን ዜግነት ለመቀበልና የኤር ትራዊነት የመታወቂያ ደብተር ለመያዝ ፈቃደኞች ሆነው ባለመገኘታቸው ማሳዎቻቸውን እንዲያርሱ አልተፈቀደላቸውም። ሌላው ቀርቶ ገበሬዎቹ በግላቸው ያፀደቁትም ሆነ በወፍ ዘራሽ የፀደቁትንና እህል ከመድረሱ በፊት ባሉት ወቅቶች እንደ ዋንኛ የምግብ ምንጭነት የሚገለገሉበትንና ለሽያጭም የሚያቀርቡትን በለስ የተባለውን ፍሬ እንኳ አንዳይሰበስቡ ተከልክለዋል።</p>

<p>«በወረራ ከተያዘው የኢሮብ ክፍልና በአዋሳኙ ባሉት አካባቢዎች ይኖሩ የነበሩና የአካል ብቃት የነበራቸው ሰዎች በእግራቸው አስቸጋሪውን ተራራማ መንገድ አቋርጠው ወደ አዲግራት በመሸሽ ገሚሶቹ ከዘመዶቻቸው ጋር ሲቀላቀሉ የተቀሩት ደግሞ ዓለም አቀፉ የቀይ መስቀል ኮሚቴ ባዘጋ ጀላቸው ድንኳኖች ተጨናንቀው ለመጠለል ተገ ድደዋል። የካቶሊክ ቤተክርስትያንም የልማት ፕሮ ግራሟን በማጠፍ ለተፈናቃዮች የምግብ ዕርዳታና ሌሎች አስቸኳይ ድጋፎችን በመስጠት ላይ ለማተኮር ተገድዳለች። ጁን 11 ቀን (ሰኔ 4 ቀን 1990 ዓ.ም) የኤርትራ አየር ኃይል በአዲግራት ከተማ ለእነዚህ ተፈናቃዮች ሊሰጥ የተዘጋጀው እህል የተከማቸበትን አንድ የእህል መጋዘን በቦምብ አጋይቷል።</p>

<p>«በአዲግራት ከተማ ቀድሞ በአካባቢ የውሃና አፈር እንክብካቤ ፕሮግራም ከእኛ ጋር በመተባበር ይሠሩ የነበሩ ገበሬዎችን አገኘን። በወረራው ሳቢያ ቤታቸውንና ማሳዎቻቸውን ጥለው ወደዚህ ለመሰ ደድ የተገደዱ ሲሆኑ ዘንድሮ ምቹ በሆነው የክረምት ዝናም ተጠቃሚ በመሆን የእርሻ ሥራቸውን ለመ ቀጠል አልታደሉም። በራሳቸው ፈጠራ የጀመሩትን የልማት ሥራ ማካሄድ፣ ዘንድሮ ከሚጥለው ከባድ ዝናም የሚገኘውን ውሃ በኩሬዎቻቸው ማጠራቀም፣ አስፈላጊም ቢሆን ተጨማሪ ኩሬዎችን ማዘጋጀት ወይም ጎርፉ ሊያደርስ የሚችለውን የአፈር መሸርሸር መቆጣጠር አይችሉም።</p>

<p>«ኢሮቦች ለጀመሩት የልማት ሥራ ስኬታ ማነት ባለፉት ዓመታት ከዚህ በላይ የተዘረዘሩትን ተግባራት ማከናወን የዘወትር ሥራቸው ነበር። እነዚህ ትጉሀን የኢሮብ ገበሬዎች የአዲግራትን ሕዝብ ቁጥር እጥፍ ካደረገው ከኢሮብ ወረዳና በሻዕቢያ ሠራዊት ከተወረሩት ሌሎች ወረዳዎች ከመጡት 35.000 ተፈናቃይ ኢትዮጵያውያን መካ ከል ይገኛሉ ። ለእነዚህ በገዛ ጥረታቸው ከከብት አርቢነት ወደ አራሽ ገበሬነት የተለወጡ የልማት ጀግኖች፣ ለእነዚህ በልዩ ችሎታቸው ደረቁን መሬት ወደ ለምነት የቀየሩ የዕድገት ተምሳሌቶች፣ ያለ ምንም ሥራ መቀመጥ በራሱ እንደ ኃጢአት የሚ ቆጠር ቢሆንም ዛሬ በኤርትራ መንግሥት የዕብሪት ወረራ ሳቢያ ለተመጽዋችነት ተዳርገዋል። ይህ በራሱ ከፍተኛ የሆነ የሕሊና ሥቃይ ፈጥሮባቸዋል። በመሆኑም ወደ ቀዬአቸው የሚመለሱበትን ቀን በከፍተኛ ጉጉት እየተጠባበቁ ናቸው።</p>

<p>«ኢሮቦች በከፍተኛ ደረጃ የታጠቀውን የኤርትራ ወራሪ ሠራዊት ወደመጣበት ሊመልሱት አቅሙ የላቸውም። በሰላማዊ መፍትሄ ወደ ቀድ ሞው የተረጋጋ ሕይወታቸው ለመመለስ ይፈል ጋሉ። ነገር ግን የኤርትራን ወረራ መቀጠልም ሆነ የመሬታቸው ግማሽ ወደ ኤርትራ መካለልና የሕ ዝባቸው ለሁለት መከፈል የሚዋጥላቸው አይሆንም። ኢሮቦች በኢትዮጵያዊነታቸው የሚኮሩ በመሆናቸው የኤር ትራን የባዕድ የኃይል አገዛዝ አይቀበሉትም። በተለያዩ የትግ ራይ ወረዳዎችና በመላው ኢትዮጵያ የሚገኙት ሕዝቦች የሻዕ ቢያን ወረራ በመቃወም ብቻ አልተወሰኑም። ለተፈ ናቀለው ወገናቸውም ያላቸውን ድጋፍ በተግባር እያሳዩ ናቸው።</p>

<p>«ዓለም አቀፉ ሕብረተሰብ እጁን አጣጥሮ ተቀምጧል። በአ.አ.ድም ሆነ በተ.መ.ድ ደረጃ ኤርትራ በኢትዮጵያ ግዛቶች ላይ ስላደረሰችው ወረራ ይህ ነው የሚባል ጠንካራ የተቃውሞ አቋም አልተወሰደም። የኤርትራ ሠራዊት በኃይል የወረራቸውን የኢትዮጵያ ግዛቶች ለቅቆ ከወረራው በፊት ወደነበረበት ይዞታው እንዲያፈገፍግ በኤርትራ መንግሥት ላይ ተፅዕኖ ሊያሳድር የሚችል ጠንካራ እርምጃ አልወሰዱም። እንደ ኢሮቦች ሁሉ አብዛኞቹ ኢትዮጵያውያን ይህ ግጭት ያለምንም ተጨማሪ የደም መፋሰስ እንዲቆም ይፈልጋሉ። የደርጉን ኮምዩኒስታዊ አገዛዝ ለመጣል የተካሄደው የ17 ዓመታት የእርስበርስ ጦርነት ከቆመ ወዲህ ኢትዮጵያውያኑ ሙሉ ትኩረታቸውን በአገር ግንባታ ላይ ባደረጉበት ወቅት ነው ፈፅሞ ያልጠበቁት ፀብ አጫሪነት ከኤርትራ በኩል የተከፈተባቸው። የዓለም አቀፉ ሕብረተሰብ ተፅዕኖ ኤርትራ ከኢትዮጵያ ጦሯን አንድታወጣ ካላደረጋት ኢትዮጵያውያኑ በኃይል የተያዘባቸውን መሬታቸውን ለማስመለስ ከጦርነት ሌላ አማራጭ እንደማይኖራቸው መዘንጋት የለበትም።</p>

<p>«ይህ ደግሞ ተጨማሪ የሕይወት መስዋዕትነትን፣ የንብረትንና የተፈጥሮ ሀብትን ጥፋት ማስከተሉ አይቀሬ ነው።</p>

<p>«ባለፈው ሳምንት ቡድናችን በኢሮብ እጅግ ምሥጉን ከሆኑት አቶ ዝግታ ገብረመድህንና አቶ ዮሐንስ ተስፋይ ሁለት ገበሬዎች ስንብት ባደረገበት ወቅት ሁላችንም ለራሳችን ቃል ኪዳን አደረግን። ቀን ባንቆርጥላቸውም ደግሞ በኢሮብ ወረዳ ተገናኝተን የጋራ የልማት ትልማችንን ካቆምንበት ለመቀጠል። ለዚህ ዳግም ዓለም አቀፉ ሕብረተሰብ በወራሪው የኤርትራ መንግሥት ላይ የሚያሳድረው ተፅዕኖ የሚጫወ ተው ሚና ድርሻው የላቀ ይሆናል።»
ዶ/ር ኣን ቫተርስ ባየር</p>

<p class="align-right">ጉተንበርግ - ጀርመን</p>


</body>
</html>
