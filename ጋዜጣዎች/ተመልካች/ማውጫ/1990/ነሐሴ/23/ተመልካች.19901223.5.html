<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአፍሪካ የሰብአዊ መብቶች ጥበቃ ድርጅት ለፀሐይ ተስፋማርያምና በሻብዕያ ወታደሮች ለተደፈሩ ኢትዮጵያውያት ዕርዳታ ለመስጠት ጠየቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h3 class="align-center">የአፍሪካ የሰብአዊ መብቶች ጥበቃ ድርጅት ለፀሐይ ተስፋማርያምና በሻብዕያ ወታደሮች ለተደፈሩ ኢትዮጵያውያት ዕርዳታ ለመስጠት ጠየቀ</h3>
<p class="align-center">እነ ፀሐይ ተስፋማርያምን አፋልጉኝ ይላል</p>


<p>የአፍሪካ የሰብአዊ መብቶች ጥበቃ ድርጅት ፕሬዚዳንት አቶ ዘውዴ ኃይለማሪያም በኤርትራ ወታደሮች በቡድን ለተደፈሩት ለእነ ፀሐይ ተስፋማሪያም አስፈላጊ የሆነውን የጤናና የሥነ አዕምሮ ድጋፍ ለማድረግ ድርጅታቸው የጠየቀ ሲሆን "የተመልካቹ ዝግጅት ክፍልም የድርጊቱን ሰለባዎች በማፈላለግ እንዲረዳው በላከው የኢንተርኔት መልዕክት ከመጠየቁም በላይ የተባበሩት መንግሥታት ድርጅት የሰብአዊ መብቶች ከፍተኛ ኮሚሽነር የሆኑት ወይዘሮ ሜሪ ሮቢንሰን የኤርትራ መንግሥት በአገሩ በሚገኙ ኢትዮጵያውያን ላይ የሚያደርሰውን የሰብአዊ መብት ረገጣ ችላ በማለታቸው የወቀሳ ደብዳቤ ጽፎላቸዋል።</p>

<p>ተቀማጭነቱ በስዊድን ዋና ከተማ ስቶክሆልም የሆነው የአፍሪካ የሰብአዊ መብቶች ጥበቃ ድርጅት (ሕኡምኣኝ ርእጝሕጥጽ ፍኦር ኣፍርእጭኣ - ሕርፍኣ) ፕሬዚዳንት አቶ ዘውዴ ኃይለማሪያም ለተባበሩት መንግሥታት ድርጅት የሰብአዊ መብቶች ከፍተኛ ኮሚሽነር ለወይዘሮ ሜሪ ሮቢንሰን የጻፉት ደብዳቤ ከዚህ እንደሚተለው ወደ አማርኛ ተመልሶ ቀርቧል።</p>

<p>
	ለወ/ሮ ሜሪ ሮቢንሰን</p>

<p>የተባበሩት መንግሥታት ድርጅት የሰብዓዊ መብቶች ኮሚሽነር</p>

<p>ጄኔቫ፣ ስዊዘርላንድ
		እንደሚታወቀው የአፍሪካ የሰብዓዊ መብቶች ጥበቃ ድርጅት በአሁኑ ወቅት በኢትዮጵያ ሰለሚካሄደው የሰብዓዊ መብቶች ረገጣ ተገቢ ናቸው ያላቸውን የሰብአዊ መብት ረገጣ ጉዳዮችን ለጽሕፈት ቤትዎ ሪፖርት ሲያደርግ ቆይቷል። ይህንን አጋጣሚ በመጠቀምም በአሁኑ ሰዓት በኢትዮጵያ እሥር ቤቶች የሚሰቃዩ አያሌ የፖለቲካ እሥረኞችና የኅሊና ነጻነታቸውን የተገፈፉ የነጻ ፕሬስ አባላት እንደሚገኙ ለመጠቆም እንወዳለን። በኢትዮጵያ ዴሞክራሲ ከጉንጭ አልፋ ተርፎ ወደ ተግባር ሊሸጋገር አልቻለም። የዘር መድልዎ ሸብረክ ባለበት ጊዜ ከቀድሞ ዘመን ታሪክ ጋር አብሮ በቆሻሻ ማከማቻ የገባውን የጎሰኝነት አባዜ እንዲያንሰራራ በውጭ ኃይል ከፍተኛ ግፊት እንደሚረዳ ለማወቅ ተችሏል። በመሆኑም ይህን አስነዋሪ ተግባር ለመቋቋምና ለማሻሻል እንዲቻል የእርስዎ ሙሉ ኃላፊነትና ተሳትፎ በእጅጉ አስፈላጊ ነው።</p>

<p>የአፍሪካ የሰብአዊ መብቶች ጥበቃ ድርጅት እርስዎ ያቀረቡትን የአንድ ወገን የተዛባ አቤቱታ በማስመልከት ሰኔ 23 ቀን 1990 በቁጥር ሐሣ/98/44 የተጻፈው መግለጫ እንደሚያመለክተው « በኤርትራውያን ላይ የደረሰውን የሰብዓዊ መብት ረገጣ» አስመልክቶ ከኢትዮጵያ እንዲወጡ ተብሎ በመጠቀሱ ማዘኑን አበክሮ ይገልጻል። ምናልባትም የኤርትራ ከእናት አገሩዋ ከኢትዮጵያ መገንጠል አንዱን ወገን ሲያስደስት ሌላውን ወገን ቅር ማሰኘቱ ባይቀርም ሥርዓትን በተከተለ አኳኋንና ደንቡ በሚፈቅደው መሠረት ከ720-2900 የሚገመቱ ኤርትራውያን ሊደርስ በሚችለው የጸጥታ ችግር ሳቢያ አዲስ አበባን ለቅቀው አሥመራ እንዲላኩ መደረጉ « የሰብዓዊ መብት ረገጣ ነው » ተብሎ ሊፈረጅና ብሔርተኝነት የማጽዳት ተግባር እንደተፈጸመ ተደርጎ ሕግ ሊያስጠቅስ አይችልም ደግሞም ሆን ተብሎ በአሥመራ ተገንጣዮች እንደሚለፈፈውም አይደለም።</p>

<p>የአፍሪካ ሰብአዊ መብቶች ተሟጋች /ጥበቃ ድርጅት እርስዎ ባሰፈሩት ጽሁፍ ላይ ተቃውሞውን ለማሰማት የተገደደበት ምክንያት የአንዱን ወገን እሮሮ ብቻ በመያዝ በሌላው ላይ አንዳችም ነገር ባለማለትዎ በኤርትራ የሚኖሩ ኢትዮጵያውያን በሚደርስባቸው የዕለት ተዕለት አስፈሪና አሳፋሪ ድርጊት በጥቅሉ « የሰብአዊ መብቶች ረገጣ » ባለመጻፍዎ እጅግ አሳዛኝ ሆኗል። ህጋዊነት በሌለው መልኩ ኢትዮጵያዊ የችግር ሰለባዎች ከኤርትራ ተገድደው እንዲወጡ መደረጉ የማንአለብኝነት ነጸብራቅ ነው። በተጨማሪም ለእርስዎ የሚቀርበውን እውነተኛ መግለጫ ቸል እንዳይሉ በማሳሰብ፣ ግፍ ከተፈጸመባቸው ኢትዮጵያውያን መካከል በወጣትነት ዕድሜ ላይ የምትገኝ ፀሐይ ተስፋማሪያም የደረሰባት ሰቆቃ በእጅጉ ዘግናኝ ነው። ካለ ውዴታዋ በግድ 3 የሻዕቢያ ወታደሮች አስገድደው ክብረ ንጽህናዋን መንገድ ላይ በመድፈር ካስነወሩዋት በኋላ፣ ከኤርትራ እንድትወጣ አድርገዋል።</p>

<p>በመጨረሻም ልንገልጽልዎ የምንፈልገው ሰኔ 26 ቀን 1990 ዓ.ም በመቀሌ ከተማ በአይደር የአንደኛ ደረጃ ትምህርት ቤት ምንም በማያውቁትና መከላከያ በሌላቸው ህጻናት ላይ የተጣለው የክላስተር ቦምብ ታላቅ የሰብአዊ መብቶች ረገጣ ከመሆኑም በላይ "ለመኖር መብቱ ያላቸውን ፍጡራን ዘግናኝ በሆነ መልኩ ለተፈጸመው ኢሰብአዊ ድርጊት የእርስዎ ታላቁ ጽህፈት ቤት አይቶ እንዳላየ፣ ሰምቶ እንዳልሰማ በመሆን ዝምታን መርጧል።</p>

<p>የአፍሪካ ሰብአዊ መብቶች ጥበቃ ድርጅት ሊያስገነዝብና ያለፈውንም ሪፖርት በማረምና ማስተካከያ በማድረግ ወገናዊነትን ባልተላበሰ መልኩ፣ የሰብአዊ መብቶች ረገጣ የሚያካሂዱትን ኢ-ዴሞክራቲክ ሥርዓት አራማጆች ማውገዝ ይገባል።</p>

<p>ምንም እንኳ ከመሥሪያ ቤትዎ የሥራ ድርሻ ጋር የማይጣጣም መስሎ ቢገመትም በኢትዮጵያዊቷ ፀሐይ ተስፋማሪያም ላይ የደረሰውን የሥነ-አእምሮ እንግልትና ኢሰብአዊ ድርጊት ለመኮነን እንዲቻል፣ እውነቱን በመፈለግና በመመርመር ድርጊቱን መኮነን ያስፈልጋል። ይህም የሰብአዊነት ከፍተኛ ከበሬታ መግለጫ መሆኑን በማወቅ ሁላችንም ለገባነው ቃልና ለተሰለፍንለት ዓላማና ተግባር በሰኔ ወር 1984 ዓ.ም የተላለፈውን የቪየና ዴክሌሬሽን ማክበር ይገባናል።</p>

<p>በመጨረሻም የአፍሪካ ሰብአዊ መብቶች ጥበቃ ድርጅት ያለውን ልባዊ ምስጋናና ከፍተኛ አክብሮት ለእርስዎና ለተባበሩት መንግሥታት የሰብአዊ መብቶች ጥበቃ ድርጅት ከፍተኛ ኮሚሽነር ጽህፈት ቤት ይገልጻል።</p>

<p class="align-center">ዘውዴ ኃይለማርያም<br/>
የአፍሪካ ሰብአዊ መብቶች ጥበቃ ድርጅት ፕሬዚዴንት</p>


</body>
</html>
