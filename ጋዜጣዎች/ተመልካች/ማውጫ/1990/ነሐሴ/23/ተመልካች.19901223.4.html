<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ገብረትንሣኤ ተድላ የኪንግ ጆርጅን ባለቤት የሙሴ ወንጀሌን ንብረት በማጭበርበር የመክበራቸው ሚስጥር ተጋለጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center">ገብረትንሣኤ ተድላ የኪንግ ጆርጅን ባለቤት የሙሴ ወንጀሌን ንብረት በማጭበርበር የመክበራቸው ሚስጥር ተጋለጠ</h2>


<p>«የኢትዮጵያን ሕዝብ በሹካና ማንኪያ መብላት አስተማርነው» በማለት ለዘመናት ተሽክሞ ያኖራቸውን ሕዝብ የዘለፉት ኤርትራዊው አቶ ገብረትንሣኤ ተድላ በኢትዮጵያ ውስጥ ሀብታም ለመሆን የበቁት በላባቸው ሳይሆን በወንጀል ተግባር መሆኑን ውስጥ አዋቂ ነኝ የሚሉ ለጋዜጣችን በላኩት መልዕክት አስታውቀዋል። ይህንኑ መልዕክት እንዳለ ከዚህ በታች አቅርበነዋል።</p>

<p>ይህን ጽሁፍ ልጽፍ ያነሳሳኝ የአዛውንቱ ኤርትራዊ የአቶ ገብረትንሣኤ አባባል በልዩ ልዩ ጋዜጦዎች ያነበብኩትን ትችት በመመልከት ከኔ በላይ እሳቸውን በደንብ ከሚያውቃቸው የጋራ ወዳጃችን ከሆኑ ሒደቱን በደንብ አጣርቼ ነው።</p>

<p>ነገሩ እንዲህ ነው። ያሁኑ አዛውንት የያኔው ጐልማሳ አዲስ አበባ ሲመጡ እንደ ማንኛውም ኤርትራዊና ኢትዮጵያዊ የገጠር ኗሪ ከጉልበታቸው በታች የምትቀር ጠባብ ሱሪና በርባሶ ጫማ ተጫምተው አዲስ አበባ ፒያሳ ገቡ።</p>

<p>በዚያን ጊዜ በከተማው መሐል አለ የተባለ ቡና ቤት ኪንግ ጆርጅ የጌታ (ሙሴ) ወንጀሌ ነበር። በምን ሁኔታ እንደሆን ባላውቅም አሉኝ ተራኪው እኝሁ ገብረትንሣኤ በሌሊት ዘበኝነት ለኝሁ ለጌታ ወንጀሌ ያድራሉ። ሲውሉ ሲያድሩም የቆየ ከሚስቱ ይወልዳል እንዲሉ ባለንብረቱ ዳቦና ኬክ እየጋገሩ የሚሸጡ ነበሩና ተጠቃሹን ከሌሊት ዘበኝነት ወደ የዳቦ ሊጥ አቡኪነት ያዛውሩዋቸዋል፣ ይህም የግዙፉ ሰውነታቸውን ጥንካሬ በማየት ይመስላል።</p>

<p>በዚሁ እንዳሉ በቡና ቤቱ አስተናጋጅ እጥረት ሲኖር ቦታውን ሸፍነው ይሠሩ ነበር። ከዚያም ጊዜ ያልፍና እሳቸውም ሽፍን ጫማ ይጫሙና ልብስ ይለውጣሉ። ለጌታ ወንጀሌ ታማኝ መስለው መታየት ይጀምራሉ።</p>

<p>በዚሁ ሒደት እንዳሉ አንድ ገጠመኝ ይከሰታል። ገጠመኙም እንዲህ ነው። ንጉሡ ሃያ አምስተኛውን የዘውድ በዓላቸውን ሲያከብሩ በሠረገላ ተቀምጠው ከቤተ መንግሥታቸው ወደ ፓርላማ ደርሰው በፈረስ ታጅበው በሚማለሱበት ጊዜ ይህንኑ በማየት ግሪኩ የቡና ቤቱ ባለቤት የገብረተንሣይ ጌታ «ድሮ በበቅሎ ነበር የሚሔደው አሁን ሠረገላ ላይ ወጣ» ብሎ ዘለፋ ሲናገር እንዳሁኑ እንኳን ጆሮ ጠቢው ሳይበዛም ለሀገሩና ለንጉሡ ተቆርቋሪ የሆነ በቡና ቤቱ ውስጥ ይሠራ የነበረ ሰው ያዳምጣል። ቀጥሎም በአንዲት የሀገር ልብስ በለበሱ ሴት ላይ ሙሴ ወንጀሌ የሲጋራ ትርኳሽ ሲደፋ ያያል። ለሚመለከተው ክፍል ይጠቁምና ያሲዘዋል።</p>

<p>ሰውየውም ሕግ ፊት ቀርቦ ተፈርዶበት ታሠረ። ቡና ቤቱም ለአንድ ራሱን ለቻለ ኢትዮጵያዊ ይሰጣል። ነገሩን ላሳጥርና ሰውየውም ፍርዱን ጨርሶ ተፈታ። መፈታቱን የሰማ ልጁ ከአሜሪካ አገር ይመጣና አሁን ገብረተንሣይ የያዘው ኬክ ቤት ቴዎድሮስ ሬስቶራንት የተባለ የአንድ ኢትዮጵያዊ ግለሰብ ነበር።</p>

<p>የግሪኩም ልጅ (የወንጀሌ) ይህንኑ ለገበያ አመች የሆነውን በማየት ለአባቱ ለጌታ ወንጀሌ ሊገዛላቸው ይደራደርና ስምምነት ይደርሳሉ። እዚህ ላይ ነው እኛን ኢትዮጵያኖችን ሹካና ማንኪያ አያያዝ ያስተማሩን አዛውንት ጥሩ አጋጣሚ የተፈጠረላቸው በግዥው ላይ ሙሴ ወንጀሌ የሠራውን ስለሚያውቅ ፍርሃት አድሮበት በስሜ ከሆነ መንግሥት ስለማ %ከታተለኝ ይወስድብኛልና ጥሩ ታማኝ አሽከር (አገ ልጋይ) ስላለኝ በገብረትንሣይ ስም ይሁንልኝ አሉ።</p>

<p>ላፌውም ገብረትንሣይ የኢትዮጵያኖች አስተ ማሪ በስሙ ሆነለት። ለስድስት ወር ጊዜያት ለማይበልጥ ታማኝነቱን አሳይቶ ከዚያም የኔ ነው ብሎ ጌታ ወንጀሌን የከዳው። ይህን ድርጊታቸውን በእውነት ኢትዮጵያኖች እንደ ትምህርት ይወስ ዱታል ብዬ አላምንም፣ ደግሞ አያረገውም ያገሬ ሰው።	ዕውነተኛ ታሪኩ ይህ ሆኖ ሳለ ይህን ጨዋ ሕዝብ አስተማርኩት ማለታቸው አሳዝኖኛል። በግሪ ኩና በገብረትንሣይ መሐል በሽምግልና ግልግል ከገቡ አዛውንት አጣርቼ ነው ይህንን ታሪክ የምጽፍላችሁ።</p>

<p>እኔም ያኔ ለሽምግልና ግልግል አልብቃ እንጂ ከኪንግ ጆርጅ ባር ቡናና ኬክ እንቋደስ ስለነበር ውዝ ግብ ስለመኖሩ አውቅ ነበር። 	በጣም ያዘንኩት እኝህ ኤርትራዊ አዛውንትአንድ እግራቸው መቃብር አፋፍ የተንጠለጠለ እንዲህ ብለው ሲዋሹ በመስማቴ ነው።</p>

<p>ሐቁን ጠይቄ ልጽፍላችሁ የተገደድሁት በሳቸው ዕድሜ ያለ ኢትዮጵያዊ አዛውንት ቢሆን ከአንተ አንቱ በተባለበትና ንብረትና የልጅ ልጅ ባየበት አገር እንዲህ አይዋሽም። ለነገሩ እኛ ኢትዮጵያውያን ማኛ ጤፍ እንጀራ በዶሮ ወጥ ቁርጥ ጮማ ሥጋ በቢላዋ እየቆረጥን ጠጅ በብርሌ እየጠጣን እንኖር ነበር እንጂ ከቅኝ ግዛት በተወረሰ የሹካ ማንኪያ መጠቀም ባህል ስላልነበረኝ ሽማግሌው አስተማርኩ ቢሉ እውነታቸውን ነው እሳቸው ከገዥዎቻቸው የተማሩትን ነው። ለመሆኑ በአሥመራ ከተማ ውስጥ ለነጮች በተከለለ ሥፍራ መኖር ቀርቶ ማለፍ እንደማይቻል ለምን አልተናገሩም? አሁን ወደ ኤርትራ ሲወሰዱ ለምን አለቀሱ? ሰውኮ «ለነፃነት» ሲያዋጣላት ወደ ነበረችው አገሩ ሲገባ ሊደሰት የገባዋል እንጂ ማልቀስ አይገባውም። የበሉበትን ወጪት መስበር ተገቢ ነውን?</p>


</body>
</html>
