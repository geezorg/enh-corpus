<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ቤተ-ክህነት ተቃውሞ አሰማች!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ቤተ-ክህነት ተቃውሞ አሰማች!</h1>
<h3 class="align-center">"ዳግም 'ቦንኬ' በኢትዮጵያ ሊመጣ ነው!"</h3>


<p>በ1987 ዓ.ም ጀርመናዊው ፕሮቴስታንት (ቦንኬ) ወደ ኢትዮጵያ በመምጣት በጃንሜዳና፣ በመስቀል አደባባይ ኮንፈረንስ ለማካሄድ አቅዶ ሳይሳካ መቅረቱ ይታወሳል።</p>

<p>ከሦስት ዓመታት በኋላ ተመሳሳይ ኮንፈረንስ በማዘጋጀት ከሐምሌ 1 ቀን 1990 ዓ.ም ጀምሮ እስከ ነሐሴ 22 ቀን 1990 ዓ.ም የሚቆይ ዝግጅት በፕሮቴስታንቶች በኩል መታቀዱ ተገልዷል። ቤተ-ክህነትም ይህ ዝግጅትና ፕሮግራም በሁለቱ ሃይማኖቶች በኩል ችግር የሚያስከትል መሆኑን በማስገንዘብ ያተቃውሞ ድምፅ አሰምታለች።</p>

<p>ሰኔ 25 ቀን 1990 ዓ.ም ከጠዋቱ 3:00 ሰዓት ጀምሮ እስከ 9:30 ሰዓት ድረስ በጠቅላይ ቤተ-ክህነት የመሰብሰቢያ አዳራሽ በተካሄደው ጠቅላላ ጉባኤ ፕሮቴስታንቶቹ ምዕመናንን ዳግም ለማበጣበጥ የነደፉትን ዕቅድ አውግዟል። በስብሰባው ዕለት እንደተገለፀው ከሆነ፣ ከሐምሌ 1 ቀን ጀምሮ ለሚካሄደው ኮንፈረንስ አገልግሎት ለሚውሉ የ35 መኪናዎች ግዢ በሚሊዮን የሚቆጠር ገንዘብ የተመደበ መሆኑ ተጠቅሷል። በአዲስ አበባ ከተማ ብቻ 120 የኮንፈረንስ ጣቢያዎች የተመደቡ መሆናቸውም በገለፃው ተጠቁሟል።</p>

<p>እንደተሰብሳቢዎቹ አባባል ግን በ1987 ዓ.ም ኮንፈረንስ እናካሄዳለን በማለት ፕሮቴስታንቶች በፈጠሩት ውዝግብና የኦርቶዶክስ እምነት ተከታይም በጃንሜዳና በመስቀል አደባባይ እንዳይካሄድ በአደረገው ተጋድሎ ኮንፈረንሱ ባይካሄድም ብዙ እሥራትና እንግልት ደርሶ እንደነበር አውስተው የአሁኑም በአስቸኳይ ካልተገታ የሃይማኖት ጦርነት እንደማወጅ ነው ሲሉ ፕሮቴስታንቶች ከዓመታት በኋላ ዳግም የጠነሰሱትን ተግባር አውግዘዋል።</p>

<p>በዚሁ ስብሰባ ላይ የአዲስ አበባ ገዳማትና አድባራት ካህናት በነቂስ በመውጣት ነበር የተገኙት። በአባቶች ብፁዐን ሊቃነ ጳጳሳት የተመራው ይህ ሃይማኖታዊ ታላቅ ስብሰባ ከብዙ ገንቢ አስተያየቶችና ሃሳቦች በኋላ ብፁዐን ሊቀነ ጳጳሳት ለሚመለከታቸው የመንግሥት የሥልጣን አካላት የጉዳዩን አሳሳቢነት እንዲገልፁ፣ በየአድባራቱ ያሉ ሰባኪያን ወንጌልም ችግሮቹን ለሕዝበ-ክርስቲያኑ ከወዲሁ እንዲያሳውቁ፣ ሃይማኖታቸውን ነቅተው እንዲጠብቁ ማድረግ እንዲችሉ እንደሆነ በውሳኔው ላይ መገለፁ ታውቋል።</p>

<p>ይኸው አሳሳቢና ወቅታዊ ውዝግብ የፈጠረው ሃይማኖታዊ ሂደት በቀላሉ የሚታይ አለመሆኑን ያወሱት ተሰብሳቢዎች የታቀደው ሃይማኖታዊ ወረራ ነው በማለትም የፕሮቴስታቶቹን አዲስ ፕሮግራም በእጅጉ ኰንነዋል። ፕሮቴስታንቶቹ ግን ለሁለት ወራት የወንጌል ስርጭት ብለው በያዙት ፕሮግራም ሰፊ ዘመቻ እንደሚያደርጉ ባሰራጩት ትራክት ለማወቅ ተችሏል።</p>

<p>"ዘመቻ ፊልጶስ" በሚል የተዘጋጀው የ52 ቀናት ፕሮግራም በክረምት ወራት ሊሆን የቻለበት ዋና ምክንያት ከታላላቅ ተቋማት ጀምሮ ያሉት ት/ቤቶች ጭምር ስለሚዘጉ መሆኑ ተገልጿል። "ዳግም ቦንኬ ይባል እንጂ ዝግጅቱ የሚካሄደው በኢትዮጵያውያን የእምነት ተከታዮች እንደሆነ እየተናገረ ነው። ቤተ ክህነት ግን ዳግም ቦንኬ መጣ! ስትል ደምድማለች።</p>


<p class="align-center"><a href="/Gazettas/Temelkach/info/Temelkach.sera.html">ከተመልካች ሰኔ 27 ቀን 1990</a></p>

</body>
</html>
