<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"ወደብ አልባነታችን ለጽድቅ የመጣብን ቁጣ ነው"</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">"ወደብ አልባነታችን ለጽድቅ የመጣብን ቁጣ ነው"</h1>
<h3 class="align-center">ሞምባሳ ለደቡብ ኢትዮጵያ የወደብ አገልግሎት ትሰጣለች</h3>



<p>ኢትዮጵያ ወደብ አልባ ከሆነችበት ከ1985 ዓ.ም ጀምሮ የዉጪና የገቢ ንግድ እንቅሳቃሴዎን በኤርትራና በጂቡቲ ወደቦች አጠናክራ የቆየች ሲሆን ሞምባሳን ለመጠቀም ሳትችል ቀርታለች።</p>

<p>ቀደም ሲል ኢትዮጵያ ዋነኛውን የውጭ ምንዛሬ ማግኛዋ የሆነውን የቡና ምርት ወደ ውጭ የምትልከው ሙሉ በሙሉ በአሰብ ወደብ እንደነበር ይታወሳል። ኢትዮጵያና ኤርትራ በድንበር ግጭት ቅራኔ ውስጥ ከገቡ በኋላ የኢትዮጵያ የገቢና የውጭ ንግድ እቅስቃሴ በጂቡቲ በኩል ሆኖ ሰንብቷል። የጂቡቲ ወደብ አሁን በሙሉ አቅሙ እየሰራም የኢትዮጵያንና የሌሎች አገሮች የንግድ መርከቦች ሊያስተናግድ ባለመቻሉ መስፋፋት እንዳለበት ተደምጧል።</p>

<p>ይህም በመሆኑ የኢትዮጵያ ንግድ መርከብ ድርጅትና የማሪታይምና ትራንዚት አገልግሎት ባለሥልጣን ተወካዮች ከኬንያ መንግሥት የወደቦች ባለሥልጣን ኃላፊዎች ጋር ባለፈው ታህሳስ ወር በመገናኘት ኢትዮጵያ በሞምባሳ ወደብ በተሻለ ለመጠቀም በምትችልበት ሁኔታ ላይ ተነጋግረዋል።</p>

<p>እንደ የኬንያ የሥራና ልማት ሚኒስትር ሚስተር ኪፕካላያ ኮኔስ ከሆነ አሁን ኢትዮጵያ በማምባሳ እንደልቧ እንዳትጠቀም የሚያግዳት ከሊሲዮሎ እስከ ኢትዮጵያ ሞያሌ ያለው የ559 ኪሎ ሜትር መንገድ መበላሸት ነው። በሚኒስትሩ ግጭት የተጠቀሰውን ርቀት በአስፋልት ለማልበስ ወደ 51 ቢለዮን የኬንያ ሺልንግ ወጪ ይጠይቃል። ኢትዮጵያ ግን ከአዲስ አበባ ሞያሌ ያለውን መንገድ በአስፋልት ከማሰራቷም ባሻገር አሁን የተበላሸውን የሞጆ-አዋሳ ዲላ መንገድ ማጠናከር ጀምራለች።</p>

<p>በሌላ በኩል ደግሞ ወደብ አልባ መሆናችን "ለጽድቅ የመጣብን ቁጥ" እንደሆነ ነው የምንመለከተው ሲሉ የኢትዮጵያ የማሪታይምና ትራንዚት አገልግሎት መሥሪያ ቤት ዋና ሥራ አስኪያጅ አቶ ያሲን አህመድ መግለፃቸው ታወቀ።</p>

<p>ኢትዮጵያ ወደቦች በነበሩዋት ጊዜ ወጪው ከባድ ቢሆንም በእነርሱ የግድ መጠቀም ነበረባት። አሁን ግን ወደብ አልባ መሆናችን ብዙ አማራጮችን ለመጠቀም ዕድል ሰጥቶናል። የትኛው ጭነት በየትኛው ወደብ ይምጣ? ብለን ከመወሰናችን በፊት ብዙ ጉዳዮችን መመርመር ነበረብን፣ የሚሉት ዋናው ሥራ አስኪያጅ አሁንም አስፈላጊ ቅድመ ሁኔታዎች ከተሟሉና የመንገድ ሥራው ከተጠናቀቀ በእርሻ ሀብት የታወቀውና "የሀገሪቱ የዳቦ ቅርጫት" ተብሎ የሚጠራው የደቡብ ኢትዮጵያ ክልል ምርቱን ወደ ውጭ ለመላክም ሆነ ከውጭ ለማስገባት የሞምባሳን ወደብ መጠቀም አስፈላጊ መሆኑን አስምረውበታል።</p>

<p>ከሞምባሳ አዲስ አበባ ለመድረስ ከናይሮቢ፣ በኢሲዮሎ፣ በመርሳቢት፣ በሞያሌና በአዋሳ ማለፍ የግድ ስለሚሆን እነዚህም ከተሞች ከንግዱ እንቅስቃሴ ጠቀሜታ ያገኛሉ ተብሎ ይታሰባል።</p>


<p class="align-center"><a href="/Gazettas/Temelkach/info/Temelkach.sera.html">ከተመልካች ሰኔ 27 ቀን 1990</a></p>

</body>
</html>
