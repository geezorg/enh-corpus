<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ዶክተር እሸቱ ጮሌ ዐረፉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ዶክተር እሸቱ ጮሌ ዐረፉ</h1>


<p>በከፍተኛ ትምህርት በዓለም አቀፍ ደረጃ ጭምር እውቅናን በማትረፍና በአዲስ አበባ ዩኒቨርስቲ ለብዙ ዓመታት በማስተማር የተመሰገኑ ምሁር ዶክተር እሸቱ ጮሌ በተወለዱ በ53 ዓመታቸው ከዚህ ዓለም በሞት ተለዩ። ከአዲስ አበባ ዩኒቨርስቲ በትምህርታቸው ብልጫ በማሳየት የቻንስለሩን የወርቅ ሜዳሊያ እ.ኤ.አ በ1960 ዓ.ም አግኝተው የነበሩት እኒህ ታላቅ ምሁር በሰኔ 11 ቀን 1990 ዓ.ም ከዚህ ዓለም በሞት የተለዩት በናይሮቢ ከተማ ነው። ምሁሩ በኬንያ ዋና ከተማ በሕክምና ሲረዱ ቆይተዋል።</p>

<p>ዶክተር እሸቱ በኤኮኖሚክስ ከፍተኛ እውቀት ያላቸው ናቸው። በተለያዩ ዓለም አቀፍ መድረኮች ጥናታዊ ጽሑፎችን በማቅረብ አድናቆትን ያተረፉ ከመሆናቸውም በላይ ከፍተኛ የኃላፊነት መድረኮችን በመያዝ አገልግሎት አበርክተዋል።</p>

<p>በአዲስ አበባ ዩኒቨርስቲም በነበሩበት ወቅት የአርትስ ፋካልቲ ዲንና የኤኮኖሚክስ ዲፓርትመንት ተባባሪ ፕሮፌሰር በመሆን በቅንነትና በታታሪነት አገልግሎት አበርክተዋል። ዶክተር እሸቱ የፒ.ኤ.ች ዲግሪያቸውን ያገኙት በአሜሪካ ሳይረኩስ ዩኒቨርስቲ ነበር። በዩኒቨርስቲ ውስጥ የኢትዮጵያ ጥናት ኢንስቲ ትዩትና የኢትዮጵያ ኢኮኖሚክስ መጽሔት ኤዲቶሪያል ቦርድ አባል ሁነው አገልግለዋል። ከዚህም ሌላ የኢትዮጵያ ኤኮኖ ሚክስ ባለሙያዎች ማህበር አባልም ነበሩ።</p>

<p>በደርግ ዘመን በፖለቲካ ምክንያት ለአራት ዓመት ታስ ረው ነበር። ዶክተር እሸቱ በበርካታ ዘርፎች በሙያቸው ያገ ለገሉ ከመሆናቸውም በላይ ከዚህ ዓለም በሞት እስከ ተለዩበት ድረስ በናይሮቢ በተባበሩት መንግሥታት የሕፃናት መርጃ ድርጅት የምስራቃዊና ደቡባዊ አፍሪካ ቀጠና የኤኮኖሚክ ጉዳዮች ልዩ አማካሪ በመሆን ሲያገለግሉ ነበር።</p>

<p>ዶክተር እሸቱ ጮሌ ባለትዳርና የሁለት ልጆች አባት ነበሩ። የቀብራቸው ሥነ ሥርዓት በዛሬው ዕለት በቅድስት ሥላሴ ቤተ ክርስቲያን በ10 ሰዓት ይፈፀማል።</p>


<p class="align-center"><a href="/Gazettas/Temelkach/info/Temelkach.sera.html">ከተመልካች ሰኔ 13 ቀን 1990</a></p>

</body>
</html>
