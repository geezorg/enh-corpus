<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>እንግዶቹም ይታዘቡናል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h3 class="align-center">ርዕስ አንቀጽ</h3>
<h1 class="align-center">እንግዶቹም ይታዘቡናል</h1>


<p>በአገራችን በኢትዮጵያ እንግዳ መቀበል ያለና የነበረ ነው። አቀባበሉ እንደየተቀባዩ ቤት ይለያያል እንጂ። በተለይ በመንግሥት ደረጃ እንግዳ ሲመጣ ብቻውን አይቀበልም። የሩቁን ባናውቅም በዕድሜአችን የደረስንበትን የቀዳማዊ ኃይለ ሥላሴን ዘመን የእንግዳ አቀባበል የሚያውቁ ጥቂቶች አይደሉም።</p>

<p>ግርማዊት ዳግማዊት ኤልሳቤጥና ፕሬዚዳንቱ ደጐልንና ምክትል ፕሬዚዳንት ኒክሰንን ታላላቅ የዓለም መሪዎችን የግርማዊ ጃንሆይ መንግሥት ተቀብሎ ያስተናገደው ብቻውን አልነበረም። የአዲስ አበባ ሕዝብ እንግዳ መጣብህ ሲባል በፈቃዱ፣ በውዴታው ከቦሌ አየር ማረፊያ እስከ ቤተ መንግሥት ግራና ቀኝ ተሰልፎ እያጨበጨበ፣ እያሸበሸበና እየዘፈነ አቀባበል ያደርግላቸው ነበር። መሪዎቹም (እንግዶቹና ጃንሆይ) በግልፅ አቶሞቢል ሆነው ከሕዝቡ ለሚሰጣቸው ሰላምታ አፀፋውን ይሰጡ ነበር።</p>

<p>የደርግ ዘመንም ቢሆን እንግዳ በድብቅ የገባ አይመስለንም። እንዲያውም መንግሥቱ ኃ/ማርያም ከኤልኑጫሪ ጋር ሆነው በግልፅ አቶሞቢል በሕዝብ መሐል ሲያልፉ መመልከታችን አይረሳም።</p>

<p>ዛሬ ደግሞ የምናየው ለየት ያለ ሁኔታ ነው። መሪዎች ራሳቸው ሲንቀሳቀሱም ሆነ እንግዶቻቸውን ሲቀበሉ የሰው ዓይን ይፈሩ ይመስል በድብቅ ነው። ዴሞክራሲያዊ ሥርዓት አለ በሚባልበት አገር መሪዎች ለሕዝቦቻቸው ብርቅ የሚሆኑበት ምክንያት የለም። (ምነው ሁልጊዜ በቴሌቪዥን ይታዩ የለ? ካልተባለ በስተቀር) እንግዶችም ቢቀበሉ እንደባህላችን እንደወጋችን መሆን አለበት። ይኸም ቢቀር የመኪና መንገድ ባልታሰበ ሰዓት ያለምንም ማስጠንቀቂያ ዘግቶ ሕዝቡን ማንገላታት ተገቢ አይደለም።</p>

<p>እኛስ እኛው ነን። ግድየለም ዴሞክራሲያዊቷን አገራችንን ለመጐብኘት የሚመጡት የውጭ አገር መሪዎች ኢትዮጵያ የሰው ድሃ የሆነች ይመስል ሌላ ሰው ሳያዩ አገራችን ገብተው ቢወጡ ሕዝቡን ሳይሆን መንግሥትን መታዘባቸው አይቀርምና ይኸ ሹልክ ብሎ የመውጣትና የመግባት ነገር ቢታሰብበት ለማለት ነው።</p>


<p class="align-center"><a href="/Gazettas/Temelkach/info/Temelkach.sera.html">ከተመልካች ሰኔ 13 ቀን 1990</a></p>

</body>
</html>
