<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሻዕቢያ በአዲግራት ባዘነበው ቦምብ ሳቢያ የሞቱት ሰዎች የቀብር</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h3 class="align-center"><span class="underline">የዓመት ተመንፈቅ ሕፃን የጥቃቱ ሰለባ ሆኗል</span></h3>
<h2 class="align-center">ሻዕቢያ በአዲግራት ባዘነበው ቦምብ ሳቢያ የሞቱት ሰዎች የቀብር</h2>


<p>ሐሙስ ሰኔ 4 ቀን 1990 ዓ.ም ከቀኑ 11:00 ሰዓት ላይ የሻዕቢያ የአየር ኃይል ዓዲግራት ከተማ ላይ ባደረሰው ጥቃት ሳቢያ የሞቱት ዜጐች ትናንት የቀብራቸው ሥነ ሥርዓት በከባድ ቁጭትና የሀገር ፍቅር ስሜት የተከናወነ መሆኑን ከሥፍራው የምትዘግበው የቢቢሲ ጋዜጠኛ ጄን ስታንድሌ ገለጠች።</p>

<p>የኤርትራ መንግሥት የአየር ኃይል ጥቃቱን የፈፀመው በሁለት ዙር ሲሆን በመጀመሪያ ባለ ፓራሸïት ቦምቦችን የጣለችው አንዲት ሚግ 35 ሶቭየት ሰራሽ ሄሊኮፕተር ነበረች። በሁለተኛው ዙር ደግሞ ሥሪኘ ለሥልጠና ተግባር የሆነች አነስተኛ የጦር ጄት ሮኬቶችን ተኩሳለች።</p>

<p>የወራሪው ጦር የአየር ጥቃት ያነጣጠረው በወታደራዊ ተቋሞች ላይ ሳይሆን ጦርነቱ ከሚካሄድበት ሥፍራ በርቀት ላይ በምትገኘው የዓዲግራት ከተማ የሲቪልና የኢኮኖሚ ተቋሞች ቢሆንም በኢትዮጵያ በዘርፉ እስከአሁን ተወዳዳሪ ባልተገኘለት ኢንቨስትመንት የተገነባው የዓዲግራት የመድኃኒት ፋብሪካ ከዚህ የአየር ጥቃት አደጋ ለጥቂት አምልጧል። ይሁን እንጂ የኤርትራ ወራሪ ሠራዊት ባደረሰው ጥቃት ሳቢያ ወደ ዓዲግራት ከተማ ተሰድደው ለሚገኙት ዜጐች የዕለት ደራሽ ዕርዳታ በመስጠት ተግባር ላይ የሚገኘውና ብዙ ሺህ ኩንታል እህል የተከማቸበት መጋዘን ሌሊቱን በእሳት ጋይኘል። የአካባቢው ነዋሪ መጋዘኑን ለማትረፍ ያደረገው ጥረት መና ቀርኘል።</p>

<p>በዚህ የአየር ወረራ አንድ ኢትዮጵያዊ ወዲያውኑ ሲሞት ሶስቱ ደግሞ ለጥቂት ሰዓታት ዓዲግራት ሆስፒታል ዕርዳታ ሲደረግላቸው ከቆዩ በኋላ ሕይወታቸው አልፏል። ከዚህ ሌላ የአደጋው ሰለባ በመሆን ቆስለው በሆስፒታሉ አልጋዎችና በየኮሪደሩ ተኝተው የሚታከሙ ቁስለኞች ቁጥር ወደ 36 ይጠጋል። ከነዚህም መካከል አንዱ የ18 ወራት ዕድሜ ብቻ ያለው ሕፃን ነው።</p>

<p>ይህ የሻዕቢያ የአየር ጥቃት ባለፈው ሳምንት በመቀሌ ከተማ ሕፃናትና ሰላማዊ ሰዎች ላይ ከተፈፀመው ጥቃት በኋላ ለሁለተኛ ጊዜ የተካሄደ በመሆኑ አያሌ ሰዎች አሁንም ስፍራውን ለቅቀው ለመሄድ በመዘጋጀት ላይ ቢሆኑም ወደየት እንደሚሄዱ ራሳቸው ሰዎቹ የሚያውቁ አይመስልም። ምክንያቱም መቀሌም ብትሆን ለኤርትራ አየር ኃይል ጥቃት የተጋለጠች ስለሆነ ነው።</p>

<p>ይኸው ተደጋጋሚ የአየር ጥቃት ከወር በፊት በድንበር ይገባኛል ሳቢያ የተለኮሰው ግጭት ወደ ሙሉ ጦርነት እንዲሸጋገር ለኢትዮጵያ መንግሥት ዓይነተኛ ምክንያት ያደርገዋል የሚሉ ወገኖች ተበራክተዋል። የጥቃቱ ግንባር ቀደም ሲል ሰለባ የሆነው የትግራይ ሕዝብና መላው የኢትዮጵያ ሕዝቦች በሁለቱ ሃገሮች ግጭት አድሮባቸው የነበረው ሀዘንም ወደ ቁጭትና በቀል ስሜትም እያደገ መጥኘል።</p>


<p class="align-center"><a href="/Gazettas/Temelkach/info/Temelkach.sera.html">ከተመልካች ሰኔ 6 ቀን 1990</a></p>

</body>
</html>
