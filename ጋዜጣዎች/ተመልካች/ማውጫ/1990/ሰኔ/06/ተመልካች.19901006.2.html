<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ገንዘብ ሲያዋጡ እጅ ከፍንጅ የተያዙና በስለላ ሥራ የተሰማሩ የኤርትራ ዜጐች እየተያዙ ወደ ሀገራቸው ሊባረሩ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ገንዘብ ሲያዋጡ እጅ ከፍንጅ የተያዙና በስለላ ሥራ የተሰማሩ የኤርትራ ዜጐች እየተያዙ ወደ 	ሀገራቸው ሊባረሩ ነው</h1>


<p>በርካታ የሆኑ በአዲስ አበባ ከተማ የሚኖሩ የኤርትራ ተወላጆች በፖሊስ ሠራዊትና ሲቪል በለበሱ የፀጥታ ሠራተኞች ከተለያዩ ሥፍራዎች ተይዘው በዞን አንድ ክፍለ ከተማ መስተዳድር አዳራሽ ውስጥ በቁጥጥር ሥር መዋላቸውን ሪፖርተሮቻችን በሥፍራው ተገኝተው ሁኔታውን መመልከታቸውን ገልጠዋል። ከተለያዩ ሥፍራዎች ከተያዙት ኤርትራዊያን መካከል የቀበሌ አመራር አባላት የሚገኙበት ሲሆን ሰዎቹን የመያዙ ርምጃ የተጀመረው በትናንትናው ዕለት ከሌሊቱ ስምንት ሰዓት ጀምሮ እንደሆነ ከተለያዩ አካባቢዎች ለተመልካች ዝግጅት ክፍል ገልጠዋል።</p>

<p>ኤርትራውያኑ በፖሊስና በፀጥታ ኃይሎች የተያዙበት ምክንያት አንዳንድ ታዛቢዎች እንደሚሉት ግለሰቦቹ ልጆቻቸውን ለዘመቻ ተግባር ወደ ኤርትራ በመላካቸው ነው ከመባላቸውም በላይ ለወራሪው የኤርትራ መንግሥት የዘመቻ ገንዘብ አዋጥታችኋል የሚል መሆኑ ታውቋል። ታዛቢዎች እንደሚሉት ከሆነ ጦርነቱ እየተባባሰ በሄደበት ባሁኑ ወቅት የከተማይቱን ፀጥታ ከሽብር ፈጣሪዎች መከላከሉ ተገቢ መሆኑ ቀጠሮ የማይሰጠው ነው በማለት አስተያየታቸውን ሰጥተዋል። በእስካሁኑ ተወላጆቹን የመያዙ እንቅስቃሴ ለመጀመሪያ ጊዜ የተካሄደ ሲሆን ወደፊት ይቀጥል አይቀጥል የታወቀ ነገር የለም።</p>

<p>በሰሞኑም በተደረገው እንቅስቃሴ የከባድ መኪና ሹፌሮች የሆኑ የኤርትራ ተወላጆች መንጃ ፈቃድ በትራፊክ ተቆጣጣሪዎች እየተወሰደ መሆኑን ከደረሰው ዜና ለማወቅ ተችሏል። ከነፃነት ማግሥት ጀምሮ የኤርትራ መንግሥት ኢትዮጵያውያንን በማባረር በርካታ ወገኖቻችንን ለተፈናቃይነት የዳረገ ከመሆኑም በላይ በሰሞኑ የጦርነት ወቅት በሸህዎች የሚቆጠሩትን ኢትዮጰያውያን ከማባረሩም በላይ ንብረታቸውን በሙሉ በመውረስ ለቀው እንዲወጡ ማድረጋቸው ተረጋግጧል።</p>

<p>የኢትዮ-ኤርትራን ጦርነት እንቅስቃሴ ለዓለም አቀፍ የመገናኛ ብዙኃን የሚያስተላልፉት የመንግሥት ቃለ-አቀባይ ወ/ት ሰሎሜ ታደሰ ትናንት ለጋዜጠኞች በሰጡት መግለጫ ለሀገራቸው ጦርነት መርጃ የሚሆን ገንዘብ ሲያዋጡ አንዳንድ የኤርትራ ዜጐች እጅ ከፍንጅ ተይዘው በቁጥጥር ስር መዋላቸውንና በስለላ ሥራ የተሰማሩም የኤርትራ ዜጐች እያተያዙ ከሀገር እንዲባረሩ የሚደረጉ መሆናቸውን ገለፁ።</p>

<p>በአሁኑ ጊዜ በኢትዮጵያ ውስጥ ቁጥራቸው ከ550 ሺህ ያላነሱ የኤርትራ ዜጐች በኢትዮጵያ ውስጥ በሰላም እየሰሩ የሚኖሩ ሲሆን ኤርትራ ነፃነቷን ባገኘች ጊዜ በዚያ ይኖሩ የነበሩ ኢትዮጵያውያን ንብረታቸውን እየተዘረፉ ከኤርትራ መባረራቸውና ከቤት ንብረታቸው ተፈናቅለው ላለፉት ሰባት ዓመታት በመጠለያዎች ውስጥ በመኖር ላይ የሚገኙት ቤተሰቦች ቁጥር ቀላል እንዳልሆነ ይታወቃል።</p>

<p>ኢትዮጵያና ኤርትራ በጦርነት ላይ በሚገኙበትም ባሁኑ ቀውጢ ሰዓት የኤርትራ መንግሥት ከ3, 000 በላይ ኢትዮጵያውያንን ከሀገሩ ያባረረ ሲሆን ይህ ቁጥር እየጨመረ እንደሆነ ተገልጿል። ይህንንም ሁኔታ ኢትዮጵያ ለዓለም ኅብረሰብ ያስታወቀች ሲሆን በኢትዮጵያ ውስጥ ግን ከግማሽ ሚሊዮን በላየ ኤርትራውያን ከፍ ብሎ እንደተገለፀው በሰላም እየኖሩ ናቸው። ይህ ቁጥር እስካሁን በመንግሥት ሳይገለፅ መቆየቱ ይታወቃል።</p>

<p>ይሁን እንጂ በቁልፍ ቦታዎች ላይ ተመድበው ይሰሩ የነበሩ ኤርትራውያን በግዴታ ፍቃድ እየወሰዱ ከሥራ ገበታቸው ላይ ገለል መደረጋቸው ተረጋግጧል። በኢትዮጵያ ውስጥ ሰርተው ሀብት እያፈሩ የሚኖሩ የኤርትራ ዜጐች የኤርትራ መንግሥት የሰነዘረውን የእብሪት ወረራ ለመርዳት ገንዘብ ሲያዋጡ የተገኙ አንዳንድ የኤርትራ ዜጐች እጅ ከፍንጅ ተይዘው ወደ ማቆያ ሥፍራ እንዲሰባሰቡ መደረጉንና ወደ ሀገራቸው እንደሚባረሩ ተገልጿል። ይሁን እንጂ ሀብትና ንብረታቸው እንደማይነካባቸውና በወኪሎቻቸው አማካይነት ሊጠበቅላቸው እንደሚችል ታውቋል።</p>

<p>በኢትዮጵያ የመኖር መብታቸው ከተጠበቀላቸው ከነዚሁ ኤርትራውያን መካከል በኤርትራ ኤምባሲ አማካይነት የተቀቋመው ኮም የተባለው ድርጅት አባል የሆኑ ኤርትራውያን ኢትዮጵያን ለቀው እንዲወጡ የተነገራቸው ሲሆን የነሱ ቤሰተቦች ግን ምርጫቸው ከሆነ የኢትዮጵያን ሕግና ደንብ እስካከበሩ ድረስ በሰላም ለመኖር እንደሚችሉ ታውቋል።</p>

<p>ከዚሁ ጋር ተያይዞ በደረሰን ዜና እንደተገለፀው አንዳንድ ኤርትራውያን በያዙት ቁልፍ የኃላፊነት ቦታ ምክንያት ከጦርነቱ እንቅስቃሴ ጋር በተያያዘ ችግር እንዳይደርስባቸው ለደህንነታቸው ሲባል የጥበቃ አገልግሎት ቢደረግላቸውም በጥፋት ላይ ከተሰማሩ ግን ከሀገር እንደሚባረሩ ለመገንዘብ ተችሏል። አንዳንድ አስተያየት ሰጪዎች በበኩላቸው ኤርትራ የከፈተችብንን ጦርነት በገንዘብ መርዳት ማለት ከወረራ የማይተናነስ አስከፊ ተግባር ሆኖ ሳለ እጅ ከፍንጅ ቢያዙም ንብረታቸውን በወኪል ማስተዳደር እንዲችሉ መፈቀዱ ቅር እንዳሰኛቸው ገልፀዋል። ይህንንም ሲያብራሩ የአፀፋ እርምጃ ለመውሰድና ቂም በቀል ለመፈፀም ሳይሆን ሀብት ያፈሩበትን ሀገር ለማፈራረስ የሚዋጣ ገንዘብ ከወረራ ተለይቶ እንደማይታይ በማመን ጭምር ነው ብለዋል።</p>


<p class="align-center"><a href="/Gazettas/Temelkach/info/Temelkach.sera.html">ከተመልካች ሰኔ 6 ቀን 1990</a></p>

</body>
</html>
