<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኤርትራ ልቅሶ የዐረብ ኤምሬትን አንጀት አልበላም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">የኤርትራ ልቅሶ የዐረብ ኤምሬትን አንጀት አልበላም</h1>


<p>በሳምንቱ መጀመሪያ ላይ ወደተባበሩት የዐረብ ኤምሬቶች ግዛት ዋና ከተማ ወደ አቡዳቢ የሄደው የኤርትራ መንግሥት የልዑካን ቡድን የጠበቀው ዓይነት አቀባበል አልተደረገለትም ሲል ዚንሁዋ የተባለው የቻይና የዜና አገልግሎት ከሥፍራው ካሰራጨው ዘገባ ለመረዳት ተችሏል።</p>

<p>የገልፍ አገሮችን በመጐብኘት በኢትዮ-ኤርትራ ግጭት ለኤርትራ የማቴሪያልና የዲፕሎማሲ ድጋፍ የማሰባሰብ ተልዕኮ ይዞ የተነሳው የልዑካን ቡድን ባለፈው ሰኞ ዕለት አቡዳቢ ከገባ በኋላ የኤርትራው መሪ ፕሬዚዳንት ኢሣያስ አፈወርቂ አገራቸው ከኢትዮጵያ ጋር ስላላት የወሰን ግጭት የሚገልፅ መልዕክት ለተባበሩት አረብ ኤምሬት ፕሬዚዳንት ለሼኽ ዛይድ ቢን ሱልጣን አል ናህያን አቅርቧል።</p>

<p>ከዚህም በተጨማሪ የልዑካኑ ቡድን ከተባበሩት የዐረብ ኤምሬት የአካባቢ አስተዳደር ሚኒስትርና ከማህመድ ሸሪፎና ከምክትል ጠቅላይ ሚኒስትሩ ከሼኽ ሱልጣን ቢን ዛይድ አል ናህያን ጋር ተገናኝቶ ለአገሩ ድጋፍ ለማግኘት ጥረት አድርጐ ነበር።</p>

<p>ይሁን እንጂ ከመጋረጃው በስተጀርባ የዐረብ ኤምሬት ባለሥልጣናት ለልዑካኑ የሰጡት ተስፋ ሊኖር ቢችልም እንኳ ኦፊሲዩላዊው የዚህ የባህረ ሰላጤ አገር መንግሥታዊ አቋም ኤርትራውያኑን ያስደሰተ አይመስልም። እንደ ኦፊሴላዊ የተባበሩት ዐረብ ኤምሬት መንግሥት አቋም ከሆነ ኢትዮጵያና ኤርትራ የተኩስ ማቆም ስምምነት እንዲያደርጉ ጠይቋል። ከዚህም በላይ ምክትል ጠቅላይ ሚኒስትሩ ሼኽ ሱልጣን ቢን ዛይድ አል ናህያን እንደ መንግሥታቸው ፍላጐት በኢትዮጵያና በኤርትራ መካከል ያለው ውጥረት እንዲረግብና ሁለቱን አገሮች ለማስታረቅ ጥረት እንደሚያደርጉ ገልፀዋል።</p>

<p>የኤርትራ ልዑካን ግን በባህረ ሰላጤው የዐረብ አገሮች የሚያደርጉትን የመግባባት ጥረት ቀጥለውበታል ሲል የቻይና የዜና አገልግሎት ዚንሁዋ ዘግቧል።</p>


<p class="align-center"><a href="/Gazettas/Temelkach/info/Temelkach.sera.html">ከተመልካች ሰኔ 20 ቀን 1990</a></p>

</body>
</html>
