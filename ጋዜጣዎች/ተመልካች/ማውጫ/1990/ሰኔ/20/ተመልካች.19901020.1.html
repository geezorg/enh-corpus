<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ቦ ጊዜ ለኩሉ!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h3><span class="underline">ርዕስ አንቀፅ</span></h3>
<h1 class="align-center">ቦ ጊዜ ለኩሉ!</h1>


<p>በኢትዮጵያና በኤርትራ ጉዳይ የኢትዮጵያ ፌዴራላዊ ዴሞክራሲያዊ ሪፐብሊክ መንግሥት ከሕዝብ የደበቃቸው ነገሮች ነበሩ በማለት በእጅጉ ሲተች ቆይቷል።</p>

<p>አሁን ደግሞ ሐሜታው በዛብኝ በሚል የቁጭት መንፈስ የተነሳሳ በሚመስል መልኩ ግልፅነትን ወደ አላስፈላጊ ደረጃ እያደረሰ ይገኛል። የዛሬው የተትረፈረፈ ግልፅነት የትናንቱን ድብቅነት የሚያካክስ አይሆንም። የትናንቱ ትናንት አለፈ። ለትናንት ርሃብና ጥማት የዛሬ ጥጋብ ማስታገሻ አይሆንም ሁሉንም በጊዜው መከወን ብልህነት ነው ለዚህም ነው "ቦ ጊዜ ለኩሉ" የተባለው።</p>

<p>ከዚህም በላይ ለአገርና ለሕዝብ ደህንነት ሲባል በምስጢር ተጠብቀው የሚፈፀሙ ተግባራት አያሌ ናቸው። ለጋራ ጥቅም ነውና ይኸን፣ ይኸን ሕዝቡም በግድ ካላወቅሁ ብሎ አያስቸግርም። አሁን አሁን በመደረግ ላይ ያለው ግን አሳሳቢ ነው።</p>

<p>ሻዕቢያ ያደረሰብንን የእብሪተኛነት ወረራ ለመቋቋምና ብሎም ለማክሸፍ የሚያደርገው ርብርቦሽና በአገር ውስጥና በውጭ አገር የሚኖሩ ኢትዮጵያውያን የመንግሥት ተቃዋሚዎችን ጨምሮ የወሰዱት አቋም እጅግ ይደነቃል። መንግሥትም በዚህ ረገድ ሕዝቡን በማስተባበር ያከናወነው ተግባር ከምንጊዜም በላይ ወደ ሕዝቡ መጠጋቱን፣ መቅረቡን ያመለክታል።</p>

<p>የበዛ ነገር ግን አለ። ወረራውን ለመመከት በሚደረገው እንቅስቃሴ ውስጥ አንዳንድ ለሕዝብ ዕይታ ሊቀርቡ የማይገባቸውን መሰናዶዎች በቴሌቪዥን መስኮት እየተመለከትን ነው። ጥረታችንንና ውጤታችንን እንድናውቀው መደረጉ ባልከፋም። የሚከፋው ግን እኛ እንድናውቀው ታስቦ የሚተላለፈው የመሰናዶ ዝግጅት ለጠላቶቻችን እጅግ ጠቃሚና ጠቋሚ መረጃዎች ሆነው ሊያገለግሉ ይችላሉ። ጠላት እንኳንስ እተቀመጠበት ድረስ የመጣለትን መረጃ ቀርቶ ስንት ካዝና ውስጥ የተቆለፈበትን ምስጢር ጐልጉሎ ለማውጣት ሲያደርግ የነበረውን ጥረት ከመንግሥት በላይ የሚያውቀው የለም።</p>

<p>በመሆኑም የሠራዊታችንን ድል ለማየት የምንጓጓውን ያህል በዝግጅት በኩል ያለው ሁኔታ ምስጢራዊነት እንዲጠበቅ እንሻለን። ሕዝባዊነት ከተንዛዛ ግልፅነትም ሊመነዘር አይችልም።</p>


<p class="align-center"><a href="/Gazettas/Temelkach/info/Temelkach.sera.html">ከተመልካች ሰኔ 20 ቀን 1990</a></p>

</body>
</html>
