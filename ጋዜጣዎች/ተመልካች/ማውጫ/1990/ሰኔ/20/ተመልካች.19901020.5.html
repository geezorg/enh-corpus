<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>Â ጅቡቲ ላይ ያካፋው፣ ድሬ ላይ ዘነበ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ጅቡቲ ላይ ያካፋው፣ ድሬ ላይ ዘነበ</h1>


<p>በአራት ቀናት ከሺህ በላይ የንግድ ፈቃዶች ተሰጡ</p>
<p>ከ1983 ዓ.ም ወዲህ እንቅስቃሴዋ ቀዝቅዞ የቆየችው የድሬዳዋ ከተማ ከጥቂት ሳምንታት ወዲህ ሞቅ፣ ደመቅ እያለች መምጣቷ ታወቀ።</p>

<p>የኢትዮጵያ መንግሥት በአሰብ ወደብ መጠቀሙን አቋርጦ አብዛኛውን እንቅስቃሴውን በጅቡቲ ወደብ በኩል ካደረገበት ጊዜ አንስቶ ድሬዳዋ ከያዛት ድብርት ቀስ በቀስ እየወጣች መሆኑን ከሥፍራው የደረሱ ዜናዎች ያስረዳሉ። ቀድሞ በኮንትሮባንድና በጫት ንግድ ምክንያት በከፍተኛ ደረጃ ደርታ የኖረችው ይህች ከተማ በኢትዮጵያ ከአዲስ አበባ ቀጥሎ ተጠቃሽ ከተማነቷን ያልለቀቀች ቢሆንም የኢኮኖሚ እንቅስቃሴዋ መዳከም ሁለመናዋን አሸመድምዷት መቆየቷ ይታወቃል።</p>

<p>በኢትዮጵያና በኤርትራ መንግሥታት መካከል በተነሳው የድንበር ግጭት ሳቢያ ቀድሞ ታገኝ የነበረው ጥቅም እንዲቀርባት የተገደደችው የአሰብ ወደብ ለኢትዮጵያ ትሰጥ የነበረውን አገልግሎት ስታቋርጥ በእግሯ የየተካችው የጅቡቲ ወደብ ናት። በአዲስ አበባ ጅቡቲ መስመር በጥሩ ስትራቴጂክ ቦታ ላይ የምትገኘው ትልቋ ከተማ ደግሞ ድሬዳዋ መሆኗ ይታወቃል። በመሆኑም የድሬዳዋ ከተማ ወደ ጅቡቲ በሚሄዱና ከጅቡቲ በሚመለሱ መንገደኞችና የከባድ መኪናዎች ጭምር ደምቃ ከርማለች።</p>

<p>ቀድሞ በጅቡቲ፣ በኢትዮጵያና በሶማሊያ ዜጐች መካከል ይደረግ የነበረው የኮንትሮባንድ ንግድ ከፍተኛ ቁጥጥር ተደርጐበት በመቅረቱ ምክንያት የከተማይቱ የኢኮኖሚና የገንዘብ እንቅስቃሴ በጣም ቀዝቅዞ የቆየ ሲሆን አሁን ግን በኢትዮጵያና በጅቡቲ መንግሥታት መካከል በተደረሰው ስምምነት መሰረት የድንበር ንግድ መፈቀዱንና በዚያው አካባቢ ለሚኖሩ ነጋዴዎች የገቢና የወጪ ንግድ ፈቃድ መሰጠቱ ታውቋል።</p>

<p>ይኸው የንግድ ፈቃድ በወጭና በገቢ ንግድ ላይ ለተሰማሩ ነጋዴዎች የሚሰጥ ሲሆን ነጋዴዎቹ ልዩ ልዩ የውጭ ዕቃዎችን ማስገባት ሲችሉ የሀገር ውስጥ ምርቶችንና ጥሬ ዕቃዎችንም ወደ ውጪ መላክ ይችላሉ። የካፒታል ገደቡ 285 የአሜሪካ ዶላር የሆነው ይህ የንግድ ፈቃድ በአራት ቀናት ጊዜ ውስጥ ብቻ ለ1, 180 ነጋዴዎች መሰጠቱ አብሮ ተዘግቧል።</p>


<p class="align-center"><a href="/Gazettas/Temelkach/info/Temelkach.sera.html">ከተመልካች ሰኔ 20 ቀን 1990</a></p>

</body>
</html>
