<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያውያን ከ57 ዓመታት በኋላ የአንደኛ ደረጃ ነዋሪነታቸውን አረጋገጡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ኢትዮጵያውያን ከ57 ዓመታት በኋላ የአንደኛ ደረጃ ነዋሪነታቸውን አረጋገጡ</h1>
<p class="align-right">ከገልምጤ ዘርፉ</p>


<p>ይህ የዘንድሮ ዓመት የተቀደሰ ዓመት ነው። 1990 ዓ.ም ለኢትዮጵያውያን የብሩህ ተስፋ እሽት ነው። እንኳ ቁርጡ ቀን መጣልን። ዳግማዊ ወያኔን ለኢትዮጵያ እግዚአብሔር በኪነ ጥበቡ ለምክንያት ያመጣቸው ናቸው ብል ሀቅ ነው።</p>

<p>በአፄ ኃይለ ሥላሴ ዘመነ መንግሥት ጣልያን ሚያዝያ 27 ቀን 1933 ዓ.ም ከኢትዮጵያ ከወጣበት ጊዜ አንሥቶ ኤርትራውያኖች ምንም እንኳ በቅኝና በኋላም በምግዚትነት ቢተዳደሩም፣ በአራዳ ፎቅ አጠገብ "የኢትዮጵያና የኤርትራ አንድነት ማህበር ጽ/ቤት" ከፍተው "ኢትዮጵያ ወይም ሞት" ቢሉም፣ ከትግላቸው አስቀድሞ የተማሩትንም ኾነ ያልተማሩትን ኤርትራውያኖች እቅፍ ድግፍ አድርገን እስከ 1990 ዓ.ም ቆየን። 57 ዓመት እኮ የአንድ ሰው ዕድሜ ነው። ስለተመለከትነው ብንጽፍ ዝም ብሎ መስማት እንጂ እሰጥ አገባ የሚያሰኝ አይሆንም።</p>

<p>አጼ ኃይለ ሥላሴ በስደት ዘመናቸው የፖለቲካ ረዳቶቻቸው የነበሩት ብላቴን ጌታ ሎሬንዞ ትዕዛዝና ብላታ ኤፍሬም ተወልደ መድህን ኤርትራውያኖች ይሁኑ እንጂ የኢትዮጵያውያንን ሚስጥር በማወቅና በማማከር በኩል ከኢትዮጵያውያኖቹ ይልቅ የበለጠ ኢትዮጵያውያኖች ነበሩ ቢባል አይጋነንም። ከድል ማግሥት በኋላ ሎሬንዞ ትዕዛዝ በሥራ፣ አምባሳደርነትን፣ በጋብቻ፣ የልዑል ራስ እምሩ ኃይለ ሥላሴን ሴት ልጅ በመኖሪያ ቤት ደግሞ የቀድሞ የዳግማዊ ምኒልክ ትምህርት ቤት የነበረው እሪ በከንቱ ሠፈር የሚገኘውን ታላቅ ግቢ ተሰጣቸው። ብላታ ኤፍሬም ተወልደ መድህን የምክትል ሚኒስትር ማዕረግና ካዛንቺስ አንድ ፎቅ ከነሙሉ የቤት ቁሳቁስ ከኦርማ ጋራዥ በጽህፈት ሚኒስቴር ታዝዞ ተሰጣቸው። ሁሉም ኤርትራዊ እንደ አገልግሎቱ እንደ ትምህርቱና ቀረቤታው ከኢትዮጵያዊ ይበልጥ እንጂ ባነሳ መልኩ አልነበረም።</p>

<p>የኤርትራ ቺፍ ኤግዝኩቲፎች የነበሩት ደጃዝማች ተድላ ባይሩ በሥራ ባለሙሉ ሥልጣን አምባሳደርነት ለማረፊያ ቤታቸው በካዛንቺስ የመንግሥት ንብረት በኾነው የጣልያን ፎቅ ሲሰጣቸው ለቢትወደድ አስፍሓ ወልደ ሚካኤል ደግም የሚኒስትርነት ማዕረግና በወህኒ ቤት አጠገብ ለመኖሪያቸው ቦታና ቤት ለሚሠሩበት ከወለድ ነጸ የሆነ ገንዘብ ከገንዘብ ሚኒስቴር ማግኘትን ያካትታል። በኤርትራ የውስጥ አስተዳደር ጊዜ የፓርላማው ፕሬዚዳንት ለነበሩት ቄስ ዲሜጥሮስ ገብረማሪያም የቤተ ክህነት ሹሙት፣ የወርቅ ጫማ፣ ለመኖሪያቸው የመንግሥት ንብረት በኾነው ቅድስት ማርያም ቤተ ክርስቲያን አጠገብ ከነሙሉ ቁሳቁሱ በትዕዛዝ አግኝተዋል።</p>

<p>እነዚህን በበላይነት ጠቀስን እንጂ በሁለተኛ ደረጃ በካዛንችስ በመንግስት ንብረት ከተመዘገቡት ፎቆች መካከል፣ ለጦር መሪዎች፣ ለነጋዴዎች፣ በንጉሡ ትዕዛዝ መኖሪያ ቤት ለማረፊያነት እንዲሰጣቸው ተደርጓል። ይህም፣ ለጄኔራል ኢያሱ መንገሻ ከአጼ ኃይለ ሥላሴ ዘመነ መንግሥት ጀምሮ በመከላከያ ሚኒስቴር፣ በእንግሊዝ አገር ባለሙሉ ሥልጣን አምባሳደር ከሆኑ በኋላ በተደረገው የመንግሥት ለውጥ ከ17 ዓመት ስደት ተመልሰው በኢሕአዴግ በፈረንሳይ የኢትዮጵያ አምባሳደር ሆነው ዕድሜያቸው 80 እስኪሞላቸው ድረስ ሹመኛ ነበሩ።</p>

<p>ጄ/ል ኢያሱ መንገሻ በጠቅላይ ሚኒስቴር ከፍተኛ የኢኰኖሚ አማካሪ የሆኑት የዶክተር ነዋይ ገብረአብ ወላጅ እናት ታላቅ ወንድም ናቸው።</p>

<p>ጄኔራል ያዕቆብ ገብረልዑል የአራተኛ ክፍለ ጦር አዛዥ የነበሩና በአጼ ኃይለ ሥላሴ ዘመነ መንግሥት ባለሙሉ ሥልጣን አምባሳደር በመሆን አገልግለዋል። ሻለቃ በኋላም ብላታ መስፍን የበጋሸት 1957 ዓ.ም አንስቶ ለዘጠኝ ዓመታት ባለሙሉ ሥልጣን አምባሳደር በመሆን በአውሮፓ ተሾመው ነበር። ዛሬ ግን በአሥመራ ከተማ ይገኛሉ።</p>

<p>እነዚህን እጅግ አነስተኛ በኾነ ምሳሌ ለዓይነት ያህል እንዳቀረብነው ተደራሲውም እንደሚረዳው እንተማመናለን።</p>

<p>በካዛንቺስ የመንግሥት ንብረት በሆነው መኖሪያ ቤት የነበሩ አቶ ዘካርያስ፣ አቶ አውአሎም ፈካክ፣ አቶ ጎይቶም ጴጥሮስ አሁንም ለቅምሻ በጽሁፍ ላይ አሰፈርን እንጂ በምኒስትርነት፣ በአምባሳደርነት፣ በጦር መሪነትና በመሳሰሉት ከፍተኛ የሥልጣን ኮርቻ ላይ የተፈናጠጡ ኤርትራውያኖች ነበሩ።</p>

<p>በሲቭል ሹመት የተንበሸበሹ ራስ በየነ ባራኪ፣ ራስ ኃይለ መለኮት፣ ራስ ኪዳነ ማርያም፣ ደጃዝማች ሓረጐት አባይ፣ ደጃዝማች ገብረዮሐንስ፣ ደጃዝማች ሓድጐ፣ ደጃዝማች ተስፋ ዮሐንስ በርሔ ለተምሳሌነት በትንሹ ዘግበናቸዋል።</p>

<p>ከ1920 ዓ.ም ጀምሮ ከኤርትራ የመጡ በርካታ ልጆች በተፈሪ መኮንንና በስዊዲሽ ወንጌላዊት ሚሲዮን ትምህርት ቤቶች በነጻ ከተማሩት መካከል ብላታ ዳዊት ዑቁባ እግዚዕ፣ ሰረቀ ገብረእግዚዕ፣ ሕይወት ህዳሩ፣ ሌሎችንም የጦር መሪዎች ያካትታል። ጣሊያን አገራችንን ለቅቆ ከወጣ በኋላ በመድሀኔ ያለም ትምህርት ቤት ዶክተር ተስፋዬ ገብረእግዚዕ፣ ጄ/ል አሰፋ ገብረ እግዚዕ በጥቂቱ የሚጠቀሱ ናቸው። በዳግማዊ ምኒልክ ትምህርት ቤት ደግሞ ኢያሱ ሓድጉ ዮፍተሔ ዲሚጥሮስ፣ ዳንኤል መስፍን፣ዮሐንስ ኪዳነ ማርያም ናቡከደናፆርና ደራጐን ኃይለ መለኮት፣ ሳሙኤል ጳውሎስ ወረደና ጣዕመ ገብረዮሐንስ እና በርካታ ተማሪዎች እና ሌሎችም በአዳሪነት በነጻ ተምረዋል።</p>

<p>ኢትዮጵያ ስመጥር ሐማሴኖች ለምትላቸው ሁሉ፣ በሻሸመኔ በከተማና በገጠር የመኖሪያና የርሻ መሬት በመስጠት የተቻላትን ሁሉ ፈጽማለች። ዛሬም ይህ ጽሁፍ እስከተጻፈበት ድረስ ከ1940 ዓ.ም ጀምሮ በዚሁ ከተማ በመኖር ላይ ይገኛሉ።</p>

<p>የኤርትራ ተወላጆች ከሆኑት መካከል የሐማሴን የደጋው ክፍል ተወላጆች ብቻ የመጡ ይመስለን ይሆናል። ዳሩ ግን ከኩናማ፣ ከከረን፣ ከምፅዋዕ፣ ከሐርጊጐና ከመላው የቆላ አውራጃዎች የመጡ የኤርትራ እስላሞች መኖራቸው ግልጽ ነው። አሁንም ከብዙ በጥቂቱ ለመግለጽ ያህል ከኩናማ ብሔረሰብ አቶ ዮሐንስ ጽጌ የጤና ጥበቃ ሚኒስትር ደኤታና በኋላም አምባሳደር የነበሩ፣ ከከረን አቶ ሣላህ ሄኒት የኢት.ፖስታ.ቴ.ቴ.ሚኒስትር፣ ኦስማን ሲፋፍ፣ ከሐርጊጐ ሁሴን ቀረበጮ በነጋዴነት ደግሞ መሐመድ ኬኪያ ከነልጆቹ ከምፅዋዕ ሣላህ አልሣቤህ የጀብሃ መሥራች እጅግ በጣም አነሥተኛ ከሆኑት መካከል ናቸው።</p>

<p>ይህ ሁሉ እንዳለ ኾኖ ከ1966 የደርግ መንግሥት በኋላ የመንግሥት ተቃዋሚ የሆኑት የህቡዕ ፓርቲ ድርጅቶች "ኤርትራ በኢትዮጵያ የተያዘች ቅኝ ግዛት ነች" በማለት ኢትዮጵያን የማዳማከቸውን ያህል ወጣቱን ሁሉ ወደ አልፈለገው ትግል ውስጥ በመክተት፣ አገሪቷ እንድትዋረድ ከፍተኛ አስተዋጽኦ አድርገዋል። ወጣቱ በማያውቀው ጉዳይ እንደ እሳት እራት ነድዷል። የሚገርመው ነገር ደግሞ የደርግ መንግሥት ሹመኞች የኤርትራን ሴቶች በሚስትነትና በወዳጅነት ከያዙ በኋላ ቀን ቀን "ሞት ለሻዕቢይ" ሲሉ ማታ ማታ ደግሞ ከጉራቸው ብዛት የተነሳ የኢትዮጵያን የጦር ስትራቴጂ ሚስጢር ለሴት ወዳጆቻቸው በመንገር አገሪቷም እነሱም ለውርደት በቅተዋል።</p>

<p>ከደርግ መንግሥት ውድቀት በኋላ፣ ከኢሕአዴግ ጋር ሻዕቢያ በነበራቸው የጫጉላ ሽርሽር ወቅት በኢትዮጵያ ቤተ መንግሥት ጥበቃ ማካሄድ፣ በመንግሥት መሥሪያ ቤቶች ከሚኒስትርነት እስከ መምሪያ ኃላፊነት፣ በመከላከያ ሠራዊት ከጄኔራልነት እስከ ታች ድረስ በኃላፊነት ቁልፍ ቦታዎችን መያዝ፣ በትምህርት ቤቶች ርዕሳነ መምህራንነት፣ በውጭ ጉዳይ ሚኒስቴር በአምባሳደርነት፣ በለጋሲዮንና በቆንሲላ ኃላፊነት ባፈቀዳቸው ቦታ ተወራጩበት፣ ተንሰራፉበት። በታላላቅ የንግዱ ሴክተር፣ ማንኛውም ኢትዮጵያዊ ሊሰራ በሚችልበት በሆቴልና በሻይ ቡና ንግድ ጭምር አላስነካ አሉ። ኢትዮጵያዊ ሁሉ የበይ ተመልካች ኾነ። ሟቹ ገብረትንሣኤ ተድላ "ኢትዮጵያውያኖች ችሎታ የላቸውም ካለእኛ አይሆንላቸውም" በማለት ኬክና ዳቦ ቦይነት ለዘመናት በየሆቴሉ ሲሰራ ቆይቶ አፉን ሞልቶ በመናገሩ ዕድሜው አጭር ሆነ "ኢትዮጵያ ታበጽህ አደዊኃ ሓበ እግዚአብሔሩ ተብሎ በቅዱስ መጽሐፍ እንደተጠቀሰው የጫጉላ ሽርሽሩ ተጠናቀቀ። እግዚአብሔር ኢትዮጵያን ሊያድንና ሊታደግ ፊቱን መለሰልን። ኢትዮጵያና ኤርትራ ቀድሞ የነበራቸውን ፍቅር ላይመልሱ መቀሌና አድግራት ላይ የወደቁ ቦምቦች መጋረጃውን ዘጉት። ዓለም ሁሉ ዘረኛውን የደቡብ አፍሪካን መንግሥት እንዳወገዘው ሁሉ ከእንግዲህ የኢትዮጵያ ውጭ ጉዳይ ሚኒስቴር ፓስፖርት ሲያዘጋጅ።</p>

<p>የኢትዮጵያ ፌዴራላዊ ዴሞክራሲያዊ መንግሥት ፓስፖርት</p>

<p>ይህ ፓስፖርት የሚያገለግልባቸው አገሮች</p>


<h4 class="align-center">Countries For which this Passport is Valid</h4>

<table border with="40%" class="align-center">
<tr><td class="align-center">
ለሁሉም አገር<br/>
ከ ኤርትራ በስተቀር<br/>
ፎር አልል ቾኡትሪአስ አሽቸፕት ኤርእጥሬኣ
</td></tr>
</table>

<p>መቆየት መልካም ነው። እግዚአብሔር ሆይ! የኢትዮጵያን የሕዝቦች አንድነት ጠብቅልን</p>

<p class="align-center"><a href="/Gazettas/Temelkach/info/Temelkach.sera.html">ከተመልካች ሐምሌ 18 ቀን 1990</a></p>

</body>
</html>
