<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የምክር ቤቱ ዋና ፀሐፊ ከእስር ተፈቱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">የምክር ቤቱ ዋና ፀሐፊ ከእስር ተፈቱ</h1>


<p>በኢትዮጵያ ንግድ ም/ቤት በኩል ኤርትራዊያን ዜጐች በአዲስ አበባ ንግድ ምክር ቤት ይገኛሉ፣ በማለት ተደጋጋሚ ውንጀላዎች ሲቀርቡ መቆየቱ የሚታወስ ነው። በአዲስ አበባ ንግድ ም/ቤት ውስጥ ኤርትራዊ ተብለው የተጠቀሱት ግለሰብ አቶ ሚካኤል አስፍሃም ይህንኑ ጉዳይ አስመልክተው ለኢትዮጵያ ንግድ ምክር ቤት ም/ፕሬዘዳንት ሉዊጂ ኳርቴሊ በፃፉት ግልፅ ደብዳቤ ኢትዮጵያዊነታቸውን አበክረው ገልፀዋል።</p>

<p>በሌላ በኩል ደግሞ ኤርትራዊ ናቸው የተባሉት አቶ ሚካኤል አስፍሃ ሐምሌ 16 ቀን፣1990 ዓ.ም ለጥያቄ ይፈለጋሉ፣ ተብለው ወደ ፖሊስ ጣቢያ ተወስደው ነበር። የአዲስ አበባው ንግድ ም/ቤት ዋና ፀሐፊ በቁጥጥር ስር መዋል ደግሞ በአሁኑ ወቅት በተቃራኒ ወገን የተሰለፉት የኢትዮጵያ ንግድ ም/ቤት አባላት ሴራ ነው፣ የሚሉ አስተያየቶች ሲናፈሱ ቆይተዋል።</p>

<p>ሆኖም በትላንትናው እለት ከቅርብ ምንጮች መረዳት እንደተቻለው አቶ ሚካኤል አስፍሃ እለቱን ከእስር ተለቀው ከወዳጅ ዘመዶቻቸው ጋር ተቀላቀለዋል፣ ተብሏል። አቶ ሚካኤል አስፍሃ ኢትዮጵያዊነታቸውን አስመልክተው ለኢትዮጵያ ንግድ ም/ቤት ም/ፕሬዘዳንት ሲፅፉ "እኔ ኢትዮጵያዊ ነኝ። ከኢትዮጵያዊነቴ ቀጥሎ ወሎዬ ነኝ። ባለቤቴም ወሎዬ፣ ልጆቻችንም እንደእኔና ባለቤቴ ወሎዬዎች ናቸው።" ሲሉ መግለፃቸው ይታወሳል። የአቶ ሚካኤል አስፍሃ ወላጅ አባትም ለኢትዮጵያ አንድነት ተጋድሎ ያደረጉና ስርዓተ ቀብራቸው በወሎ ክፍለ ሃገር ደሴ መድኅኔአለም መፈፀሙ ይታወቃል።</p>

<p>የኢትዮጵያ ንግድ ምክር ቤት አባላት በጊዜያዊ ፀብ ተነሳስተው የግለሰቦችን ስብዕና የሚነካ መግለጫዎችን በማውጣታቸውም ትዝብት ላይ ሳይጥላቸው እንዳልቀረ የብዙዎች አስተያየት ነው። አቶ ሚካኤል አስፍሃ ለኢ/ን/ምክር ቤት ም/ፕሬዘዳንት በግልፅ ደብዳቤያቸው "የንፁሃን ዜጐችን መብት በመግፈፍ ኤርትራዊ ነው ማለት ወንጀል ነው ማለታቸውም እዚህ ላይ የሚጠቀስ ነው።</p>


<p class="align-center"><a href="/Gazettas/Temelkach/info/Temelkach.sera.html">ከተመልካች ሐምሌ 18 ቀን 1990</a></p>

</body>
</html>
