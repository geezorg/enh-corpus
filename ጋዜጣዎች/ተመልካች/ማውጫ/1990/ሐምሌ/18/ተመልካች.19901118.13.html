<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ደደቢቶች አስተሳሰባቸውን ይለውጡ ይሆን?</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<table border bgcolor="#bfbfbf" width=65% class="align-center">
<tr><td>
<h2 class="align-center">ደደቢቶች አስተሳሰባቸውን ይለውጡ ይሆን?</h2>
<p>
ባንትይዋሉ መሸሻ (ካለፈው የቀጠለ)
</td></tr>
</table>

<h3 class="underline">"የጥፋቱ ርዕዮት"</h3>


<p>ደደቢቶች እንከተላለን የሚሉት "ርዕዮት" ወይም ራዕይ የአብዮታዊ ዲሞክራሲን መስመር ነው። የኤኮኖሚ መርሀቸው ደግሞ ነፃ ገብያ ነው። ሁለቱ የሚጋጩ መሥመሮች ቢሆንም ነፃ ገበያውን በእንጀራ ልጅነት ያስተናግዱታል። በመሰረቱ ግን የግልብ (ናኢቨ) አስተሳሰባቸው መንደርደሪያ ብሔረተኝነት ሲሆን ይኸም ደግሞ መጠሪያ ስማቸው ከሆነው ከአብዮታዊ ዲሞክራሲ የራቀ ነው። ብሔረተኝነት አብዮታዊም ዲሞክራሲያዊም ሊሆን አይችልምና። አሜሪካ ግን ይኸን በኢትዮጵያ ላይ የተጫነ ቅጥ ያጣ ሥርዓት በሙከራ ስም (ኤክስፔርሜንት) ነገር ግን ቀድሞ በተወጠነ ስልት ትቀበለዋለች። አሜሪካ የኮሚኒዝም ማዳኮሚያዋ ብሔረተኝነት ነውና። አብዮታዊ ዲሞክራሲ ግን በግራ አመለካከት የሚታወቀው በማርክሳዊ ሌኒናዊ ይዘቱ ሲሆን፣ በደርግ ዘመን የተበላበት ርዕዮት ነው። ደደቢቶች የዚያን ጊዜ ጫካ ስለነበሩ አላጤኑትም። ደርግ ፀረ ፊውዳልና ፀረ ኢምፔሪያሊስት የአብዮታዊ ዲሞክራሲን ባህርያት በተግባር አስመስክሯል። ደደቢቶች ዛሬም ስለፊውዳሊዝም ይጨነቃሉ።</p>

<p>በመሆኑም የደደቢቶች ርዕዮት ብሔረተኝነት አዳዲስ "ፊውዳል መሳፍንቶች" እንዳይፈጥርባቸውም ይሰጋሉ።</p>

<p>"... የሕዝቦችን ብሔራዊ መብት በማስከበርም የብሔሩ ሕዝብ በሙሉ አንድ ዓይነት አመለካከት ይኖረዋል ማለት አይደለም። የሕዝቡን ብሔራዊ ስሜት ቀስቀሰው በማነሳሳት ይህን ስሜት እየተጠቀሙ የራሳቸውን ግላዊና ቡድናዊ ጥቅም ለማሳካት የሚሹ፣ ሕዝቡን ነጥለው ራሳቸው ሊጨቁኑና ሊበዘብዙት ወይም ደግሞ ሊነግዱበት የሚፈልጉ ሃይሎች ይኖራሉ። (ገጽ 28) አብዮታዊ ዲሞክራሲ መጋቢት 1984 ዓ.ም ብሔረተኝነትን መፍትሔ ያደረጉት ደደቢቶች ግን በሞግዚትነት እንደሚያሳኩት በዝርዝር ያስረዳሉ። ይኸን መመሪያ የተቀበሉት ግን በፀረ አንድነት አቋም ነውን ለሚለው ምላሹ በበኩሌ አሉታዊ ነው። የብዙ ደደቢቶች ትዋልድ ሐረግ ፊውዳሊያዊ ሊሆን የሚችልበት ክልላዊና ታሪካዊ ውርርሶችን በመመርኮዝ መጠቆም አያዳግትም። ጥያቄው የአንድነት ትርጓሜው ላይ ነው። ወደ ብሔረተኝነት ያመሩት እንዲያውም የኢትዮጵያ አንድነትን ለማስጠበቅ መሆኑን አብስረው ይሰብካሉ። የኢትዮጵያ ታሪክ ግንዛቤአቸው ወደዚያ ስለ አመራቸው እና በታሪክም ወገናዊ ሁነው ይሆናል።</p>

<p>በታሪካችን እንደተዘገበው በአፄ ዳግማዊ ተክለሃይማኖት ዘመን መንግሥት (1761-1769) ቀደም ሲል በጐንደር አካባቢ የቦረን (ኦሮሞ) ፍልሰትና ትብብር በነገሥታት ዝርያ ተደባልቆ የነበረ ከመሆኑ ባሻገር፣ ከወሎ በኩልም እየተጠናከረ የመጣው የእስልምና ሃይማኖት ተከታይ ኦሮሞዎች (ወረሼክ) የሥልጣን መቀናቀን ታክሎበት ለዘውዱ እኔ አቀርባለሁ እኔ እቀርባለሁ የሚለው ወገን ሥርወ መንግሥቱን እያዳከመው ነበር። በወቅቱ ጉልበተኛ የነበሩት የትግሬው መስፍን ራስ ሚካኤል ስዑል ለትግራይ ግዛታቸው አንፃራዊ ሰላም ለማስፈን ጭምር ወጣቱን አፄን ይዘው በአካባቢው የተነሱትን ዘውድ ይገባናል ባዮች በተከታታይ ዘመቻ መቅጣታቸው ይታወሳል።ጄምስ ብሩስ የተባለው የስኮትላንድ ተወላጅ የዓባይን ወንዝ መነሻ ለማግኘት ባደረገው ጉዞ አካባቢው የደረሰው በዚሁ ወቅት በመሆኑ ከአሥር የማያንሱ ምርኮኞች ዓይናቸው በወረንጦ ሲነቀል ተመልክቶ ዘግቦታል። ራስ ሚካኤል ወጣቱን አፄ ዩሕዝብ አስተዳደሩ ትምህርት ከመስጠትም በላይ ለራሱም ማሰጠንቀቂያ ሳይሆነው እንዳልቀረ ይታመንበታል። በዚሁ ወደ ዘመነ መሳፍንት አስተዳደራችን ተሻግረናል። ሆኖም ራስ ሚካኤል በወቅቱ ሰባዎቹ ዕድሜ ውስጥ ስለነበሩ፣ የርሳቸው መሞት የሞግዚትነቱን ሥልጣን ወደ ወረሼኩ ታላቁ ዓሊ አስተላለፈው። በሚቀጥሉት ዘመናት አንፃራም ሰላም የነበረው ግን ትግራይ ሳይሆን ሸዋ ነበር።</p>

<p>ታሪክ ራሱን መድገሙ ካልሆነ በስተቀር ደደቢቶች የተከተሉት ፈር የትግሬውን መስፍን የራስ ሚካኤል ስዑልን ሳይሆን አይቀርም። የራስ ልፋት ውጤቱና ምርጫው በጐሣ መሣፍንት ሞግዚትነት፣ በደካማና አሻንጉሊት አፄዎች የምትተዳደር ኢትዮጵያን መስርቷል። አሁንም አዝማሚያው አያምርም። ሆኖም ባለፈው ፅሁፌ የተገለፀው ታሪካዊ የሕዝብ ፍልሰትና ውህደት ለዚህ አላማ እንቅፋት እንዳይሆን በመሥጋት፣ደደቢቶች "ሀቀኛ" ጐሠኝነት በሰፊው ሲያስተምሩን ሰባት ዓመት አልፎናል። ታሪካዊ አንድነታችን ግን ለአሜሪካ ፕላንም አይበጅም። በመሆኑም ብቸኛዋ ሃያለ መንግሥት እስከተወሰነ ደረጃ ከደደቢቶች ጐን መሰለፏ አይቀሬ ዕዳ ነው። ደደቢቶች "... በማንነታቸው ለማመንና ለመኩራት ካላቸው የማያቋርጥ እንቅስቃሴ ተጣምሮ የሚጓዝ" ብሔረተኝነት ላይ የተመረኮዞ ኢትዮጵያዊነት እንፈጥራለን ብለው ደፋ ቀና ሲሉ፣ ባህረ ነጋሽ ኢሣያስ አፈወርቂ "ጊዜያዊ" እንቅፋት ፈጥሮባቸዋል። እኛንም አስቆጥቶናል። አንዳንዴም ሲያቃዣቸው የጐሠኛ ኢትዮጵያን ፈጥረናል፣ "ሕዝቦች" ፈንጥዘው በኢትዮጵያዊነታቸው ኮርተው ተቀብለውናል ለማለት ይዳዳቸዋል። ሰሞኑን በባህረ ነጋሹ ትንኮሳ የተናደደው ሕዝብ ቀናኢነቱን ያሳየበትን አጋጣሚ በማስረጃነት ለማቅረብ ሳይመኙ አልቀረም።</p>

<p>የደደቢቶች ራዕይ እንዲሰምር የሚጠቀሙበት ቅስቀሳ ጐሠኝነት የተንተራሰ ትምክህተኝነት መሆኑ አያጠራጠርም። (አልተሳሳትኩም ትምክህኝነት ነው ያልኩት!) ሆኖም ትምክህት ከጐሠኛነት ጋር አይዛመድም። ጐሠኛ ነት የተጠናወተው "ትምክህት" ባዶ ወይም ያልሰከነና ያልተፈተነ በመሆኑ፣ አደባባይ ወጥቶ እዩኝ ከማለት ግርግር አያልፍም። አዲስ ልብስ የተገዛለት ጨቅላ የሚኖረው ስሜት ዓይነት ማለት ነው። አገርንና ሕዝብን ለመምራት ከፍተኛ ኃላፊነት የወደቀበት ቡድን ግን ይኸን መስመር ሲመርጥ፣ ሕዝብን ከመናቅና የራስን የበታችኝነት ስሜት ከማስታመም ባሻገር ለአገር የሚፈይደው አይኖርም። በፅሁፌ መጀመሪያ ክፍል የጠቀስኩት በእፎይታ መጽሔት ቃለ ምልልስ አምድ የቀረቡት "ምሁር" ስለ ወቀቱ ሁኔታ ሲያስረዱ ስለ "ኤርትራውያን" የበላይነት ስሜትና ለጐረቤት ወንድሞቻቸው ስላላቸው ንቀት፣ ምልጃ መሰል ማብራሪያ የሰጡትም ዞሮ ዞሮ የበታችኝነት ስሜት ድምር ውጤት ከመሆኑም አያልፍም። ያንን አሉባልታ በአብዮታዊ ዲሞክራሲ በታነፀ ብሔረተኝነት አሸነፍነው ለማለት ከሆነም ያስቃል። ትምክህተኞች ለዚህ ዓይነት ምልጃ ዋጋ አይሰጡትም። ምናልባትም ያፍሩበት ይሆናል። አንዲያውም ደራሲ (ቋሚ ተጠሪ) በዓሉ ግርማ ኦሮማይ በተሰኘው መጽሀፍ የዚህን ችግር መነሻ ሲገልጡ፣ የባህር ምድር ወገናችን ለዘመናት የኢትዮጵያ ጠላቶች መረማመጃ በመሆኑ አሸናፊ ሁኖ ለወጣው ሁሉ ቄጤማ የመጐዝጐዝና ከበሮ የመደለቅ ግዴታ ስለነበረበት ኩሩ ባህሉን አናግቶበታል። የማንነት መለያውንም ሽርሽሮታል ያሉ መሰለኝ።</p>

<p>በመሰረቱ ትምክህት ሰብአዊ ባህርይ ነው። ትምክህት እንደየባህሉ በገጠሪቷ ኢትዮጵያ በዘላኑም ሆነ በአፈር ገፊው ወገናችን ዘንድ በሽበሽ ነው። ትምክህት በሙያ በትምህርት ይጐለብታል። በዋልጌነት በሥራ አጥነት፣ በረሃብና፣ እርዛት፣ በቅኝ ተገዥነት ይሸበሸባል፣ ይሸረሸራል። የተዳከመን ትምክህት ብሄረተኝነት አያነሳውም። አስተዳደግ፣ አርቆ አስተዋይነት፣ እንዲሁም ቀና የልማት አስተዋፅኦ ያጠናክረዋል። ሐዋርያው ጳውሎስ እንዳስቀመጠው "ትምክህት የሚያስፈልግ ከሆነ፣ ከድካሜ በሚሆን ነገር እመካለሁ" ወደ ቆርንቶስ 2 ምዕ 11፡30 ይላል። ሆኖም የእናት ሆድ ዥጉርጉር ነው እንዲሉ፣ በአንድ ቤተሰብ ውስጥ ትምክህትም እብሪትም ሊኖር ይችላል።</p>

<p>የ "አናሥ" እነት የበታቸኝነት ስሜት የተጠናወተው ሰው ግን ትምክህት ስለሚያንሰው ከይሉኝታ ባሻገር ቂም ለማርገዝ ምቹ ነው። በታሪክ አጋጣሚ ስልጣን ሲጨብጥም ሆነ አመች ወቅት ሲገጥመው ትምክህቱን ሳይሆን እብሪቱን ያንፀባርቃል። እብሪትና "ማን አህሎብኝ" እነት የበታቸኝነት ስሜት ነፀብራቅ ናቸው። ፀረ ሕዝብ ድርጊቶችን ይወልዳሉ። ታሪክ ለዚህ ምሳሌነት ሰፊ ሜዳ ነው። በመሆኑም ነው ፋሺስቶች በእብሪት ተውጥረው የራሳቸውን የበታችነት ስሜት ሌላው ላይ ለጥፈው፣ ያልሰከነውን በዋልጌነት የናወዘውን የማህበረሰቡን ክፍል መልመለውና በፀጥታ ካድሬዎች አሳጥረው፣ ወደገነነ ብሔረተኝነት የዘፈቁበትን ለማረጋገጥ ሙሶሌኒና ሂትለር ሁልጊዜ የሚወሱት።</p>

<p>የደደቢቶች ርዕዮት የብሔረተኝነት ገፅታው ከኢትዮጵያ ታሪክ ሲገናዘብ ውጤቱ ጥፋት እንደሚሆን አያጠራጥርም። ጅምሩም አላማረም ነበር። አሁንም ሂደቱ አያምርም። በሁለተኛው ክፍል ፅሁፌ እንደገለጽኩት የኢትዮጵያ ታሪክ፣ የሕዝብ ፍልሰትና ውህደት በተለይም ከፍተኛውን የሕዝብ ቁጥር የሚወክለውን የአማርኛና ኦሮምኛ ተናጋሪ ማህበረሰብ በአስፋፈር መነጣጠል አስቸጋሪ ነው። ሁለቱም ማለትም ኤሊቶቻቸው) ለዚህ ዓይነት አከላለል ታሪካዊ ማስረጃም ሆነ የይዞታ ማረጋገጫ ሊያቀርቡ አይችሉም። ግፋ ቢል አሁን ያለውን አሰፋፈር እንኳ ቢቀበሉ፣ መስመር ማስመሩ አዳጋች ነው። የመብት ጉዳይ እንቅፋቶች ቢገጥሙም መፍትሄው ዶክተር መራራ ጉዲና በልዩ ልዩ አጋጣሚ ያሰመሩበት የአንድ ሰው አንድ ድምፅ ቀጥተኛ ዲሞክራሲ ሥርዓት እንጂ እንደ "ሀቀኛ" ትግሬዎች የመፋታት ሂደት ትርጉምም ውጤትም አይኖረውም። የደደቢቶች ሥጋት ግን በራሳቸው መመዘኛ ያንዣበበው በዚህ ማህበረሰብ አካባቢ ሳይሆን አንደማይቀርም ቀደም ሲል ጠቁሜአለሁ። ጉዳዩ ግን ከሥጋትም አልፎ የእብድ ገላጋይ የሚጋብዝ አልነበረም።</p>

<p>"ዜጐች ነፃና ዲሞክራሲያዊ መብቶች ከተከበረላቸው አንዳንዳቹ ስለብሔራዊ ማንነታቸውና መብታቸው መጣራቸው መነጋገራቸው በዚህ ክልልም መደራጀታቸውና መነሳሳታቸው አይቀርም። ይህም የግዛት አንድነቱን ከስሩ ያናጋዋል። ስለዚህ የግዛት አንድነት እንዲጠበቅ የሕዝቦች የራስን ዕድል በራሱ የመወሰን መብት ከተረጋገጠ የግለሰቦችና የዜጐች መብቶች መረጋገጣቸው የማይቀር ነው።" ከላይ የተጠቀሰው (ገፅ 17)</p>

<p>መጀመሪያውኑ ነፃና ዲሞክራሲያዊ መብቶች ሳይጠበቁ ገና በምንልባት እነዚህ መብቶች ጭቅጭቅ ይጋብዛሉ ተብሎ ተፈርቶ፣ በዙሪያ ጥምጥም መንገድ ጐሰኝነት ውስጥ ገብቶ፣ እነዚያው መሰረታዊ መብቶች ይከበራሉ ብሎ መከራከር አንድም የዋህነት አልያም መሰሪነት መሆን አለበት። አንዳንድ ተከታታይ ትንተናዎችን በማገናዘብ ግን መሠሪነቱ ግልፅ ይሆናል፡</p>

<p>"ዞሮ ዞሮ እድሉን የሚወስነው ሕዝቡ እንጂ እሱን እንወክላለን ብለው በቆሙ ድርጅቶች አማካይነት ጉዳዩ እልባት ላይ አይደርስም። በቻርተር የተረጋገጠው መብት በተሟላ ሁኔታ በተግባር ላይ እየዋለ በሄደ ቁጥር ደግሞ ድርጅቶች ያሉትን ቢሉ የሕዝቡ የአንድነት መንፈስ እየጐለበተ እንደሚሄድ አያጠያይቅም።" ከላይ የተጠቀሰው ገፅ 27 ሲሉ በአንድ በኩል ብሄረተኝነትን እያስተማሩ፣ በሌላ በኩል ብሔርተኛ ኤሊቶችን እያገዱ ምን ዓይነት ዲሞክራሲና ሰላም የሰፈነበት አንድነት እንደሚፈጥሩ ለማወቅ ያስቸግራል። ይኸ ቢያዩኝ እስቅ ባያዩኝ እሰርቅ ዓይነት ብልጠት ይመስላል። ስለዚህ መነሻው መሰሪነት ነው ብሎ መደምደም፣ ከሰባት ዓመት ተመክሮ እና የ "ችግሩ አፈታት ዘዬአቸው ልዩነቶችን እያሰፉ የሚሄድ በመሆኑ ማረጋገጥ ይቻላል። ሌላው ዝርዝር ተራ ሴራ ነው።</p>

<p>ከሁሉም የሚያስገርመው ብልጠት ግን፣ ይኸን የደደቢቶች አስተሳሰብ ሕጋዊ የሚያደርገው ሰነድ ሲዘጋጅ ሁሉም ኢትዮጵያዊ በውክልና መስማማቱን ያሰመሩበት ነው። ኦነግና ኦህዴድ ኦሮምኛ ተናጋሬውን ዜጋ ወከሉ ሲባል፣ "ሕብረ ብሄር" ድርጅቶች ደግሞ አማርኛ ተናጋሪውን እንደወከሉ ተደርጐ መቅረቡ ነው። 	"ከሞላ ጐደለ በምክር ቤቱ የሚሳታፉ አገር አቀፍ ነን የሚሉ ሃይሎች በብሄራዊ ተዋጽኦቸው በአማራው ብሄር ክልል የታጠሩ ስለሆነ በተዘዋዋሪ መንገድ በእኩልነት ተሳታፊ እንደሆኑ በተጨባጭ የታየ ጉዳይ ነው።" ከላይ የተጠቀሰው ገጽ 39</p>

<p>ይህ አሠራር ለሕዝብ ትዝብት እንግዳ ስለልሆኑ ውጤቱ ያው ተራ ቅሌት ነው። ተቀዊሚ የሆኑ ቡድኖችና ግለሰቦችም የዚሁ የጥፋት "ርዕዮት" ሰለባ የሚሆኑት የጐሳ አከላለንንና ብሄርተኝነትን በታቃወሙ ቁጥር በሰነዱ መሠረት ኬ"ሕግ" ውጭ የሚሰሩ ወንጀሎች ሁነው እየተፈረጁ መሆኑም ለሁላችንም ግልፅ ነው። ለዚህ ነው ኢትዮጵያ የፖለቲካ አስረኞች የላትም የሚለውን ፈሊጥ አፈጉባኤ ካድሬዎች በየቦታው የሚያነበንቡት። ድንቄም ዲሞክራሲ? ብለው ይቀበላሉ እነዚህ የሚጠብቃቸው እንግልት መሆኑን ደደቤቶችም አልሸሸጉም።</p>

<p>አብዛኛው ተቃዋሚ ቡድኖችና ግለሰቦች፣ ጠቅላላውን ሕዝብ በእኩልነት ያቀፈ የግለሰብ መብት መከበር፣ ከመደብና ከጐሣ ወገናዊነት የፀዳ ዲሞክራሲ ለአገራችን ችግር መፍትሄ ይሆናል ብለው ይቀበላሉ። እነዚህ የሚጠብቃቸው ተራ እንግልት መሆኑን ደደቢቶች አልሸሸጉም። "እነኝህን ከህዝብ መነጠልና ከሰላምና ዲሞክራሲ መንገድ እንደይወጡ ማስጠንቀቅ፣ ከዚህ ውጭ ሲሆኑ ደግሞ እንደየአመጣጣቸው ያለምህረት መመከት ይገባል።" ከላይ የተጠቀሰው ገፅ 42</p>

<p>ለዚህም ነው ይህ በድንና ግለሰቦች ዓለም በጠበበችበት ዘመን፣ የዓለም አቀፍን ሕብረተሰብ የሚማለዱት። ደደቤቶችም ለጥቅማቸው ይማለዳሉ። ያውም ከነልምምጡና ማጐብዳዱ። ተቀዋሚዎችን ግን በአድራጐታቸው ሊሰለቁባቸው ይሞክራሉ። ይኸን ሁኔታ ለማንሳት የተገደድኩበት ከጊዜው ሁኔታ ጋር የአገሪቷን ማዳን አስተዋጽኦ ስናደርግ እንዳንዘነጋው ለማሳሰብ ያህል ነው። ኢትዮጵያ ከጦርነት ብቻ ሰይሆን ከዚህ የጥፋት "ርዕዮት"ም መላቀቅ አለበት። ባለጊዜዎች ሊሳለቁ ይችላሉ። እንዲያውም በልዩ ታሪክ አጋጣሚ "የአብዮታዊ ዲሞክራሲ" ጠላቶች ድሃዎች ሆነውዋል። "ጥገኛ ካፒታሊስቶች" ፓለቲካዊ ኢኮኖሚያዊና ወታደራዊ ሃይላቸው ተዳክሟል፣ ፀረ ሕዝብ ቢሮክራሲያቸው ተደምስሷል። ድርጅቶቻቸው በውስጣዊ ቅራኔዎች ስለተዳከሙ አማራጭ ሃይል ሊሆኑ አይችሉም ወዘተ እያሉ ሊፎልሉም ይችላሉ። ሆኖም የዚህ ሁሉ እብሬት መነሻው የት እንደሆነ መዘንጋት የለበትም።</p>

<p>ዳደቤቶች ወገኖቻችንስ ከዚህ ሂደት እየተማሩ ይሆን? አስተሳሰባቸውንስ ያርቁና ያስተካክሉ ይሆን?</p>

<p>በበኩሌ ግን በማብቂያ ዕድሜዩ ለልጅ ማፍራት ከታደልኩ ስሙን (ፆታ አይለይም) ትምክህት እለዋለሁ ትምክህት ባንት ይዋሉ።</p>


<h3>ማጠቃለያ</h3>


<p>ዘሬ በዓላማችን በሰለጠኑት አገሮች ሥልጣን የጨበጡትና ሹመኞች እንዲሁም አንጋፋ ምሁራን ከሁለተኛው ዓለም ጦርነት በኋላ የተወለዱ ናቸው። የነርሱን አስተሳሰብ ያነፁት ደግሞ ቀደም ሲል ሃያኛው ክፍለ ዘመን በገባበት ማግስት የተወለዱ ናቸው። እኛ ለዚህ ለተሳሰረና ለሚሸጋገር ሂደት አልታደልንም። የወጣቱን ትውልድ አስተሳሰብ ከአነፁት መሃል ከ1953-55 በሕንድ የኬኔዲ መንግሥት አምበሳደር የነበሩት (ፕሮፌሰር) ኬኔት ጋልብሪዝ ይገኙበታል። ጋልብሪዝ በወቅቱ በጣም ኋላቀር ሥርዓት ውስጥ ናቸው የሚሏቸውን አገሮች ሕዝብ በሃያኛው ክፍለ ዘመን ቢኖሩም የክፍለ ዘመኑ ተሳታፊ ለመሆን አሜሪካ የምትደግፋቸው ጨቋኝ ሥርዓቶቻቸው አይፈቅዱላቸውም በማለት ያሰምሩበት ነበር። ይህ አስተሳሰብ ነው ዛሬ የአምባገነኖችን መንሰራፋት በኤኮኖሚና ዲፕሎማሲ ማዕቀብ መግታት ያስጀመረው ጋልብሬዝ በወቅቱ ለኢትዮጵያና ኢራን ዓይነት አገሮች መፍትሄ ያቀረቡት ግን የማርክሲዝም ርዕዮትን ነበር። አሜሪካም ብቃቱ ስለሌላት ለኮሚኒስት መንግሥታት የአገሪቱን መንግሥታት ማስረከብ ግዴታ ነበር።</p>

<p>"... ወ ሃቨ ኖ አልተርናቲቨ... ቡት ቶ መአት ትሀ ማርቲአን ፕሮሚሰ ቶ በ ሪድ ኦፍ አርችሃኢች አንድ ረታርዲንግ ኢንስቲቱቲኦንስ. ወ ሙስት ኖት አሽቹሰ ዲችታቶርስሂፕ ኦን ግሮኡንድስ ኦፍ አንቲ-ቾምሙኒስም ኦር ጮንቨኒአንቸ ኦር ትሀ አብሰንቸ ኦፍ ቫሪአብለ አልተርናቲቨስ. ጥሂስ ኢስ ኦነ ኦፍ ትሀ ኦልደስት አንድ ቸርታኢንልይ ትሀ ሞስት ምዮፒች ሃቢት ኦፍ ኦኡር ፎረኢግን ፖሊችይ፣ አንድ ኢትስ ፕሪቸ ወ ኖው ክኖው ኢስ ዲሳስተር ማግኒፊአድ ብይ ፖስትፖንመንት"</p>
<p>እንደታሰበውም ኢትዮጵያ ከግራ አብዮት ውስጥ ተዘፈቀች (ኢራንን እንርሳት) የሕዝብ ንቃተ ሕሊናም ከፍተኛ ለውጥ አሳየ። የሕይወት መስዋእተነቱ ግን መራራ ነበር።</p>

<p>ዛሬ ደግሞ ያ ርዕዮት ተናጋ። ሆኖም አሜሪካም ብትሆን እንደድሮው አልቀረችም መሪዎቹም ግራ ቀመስ ናቸው። በስልሳዎቹ መግቢያም በተማሪ አቅም ለተበረዘ ግራ ርዕዮት ቁመዋልም፣ ታግለዋልም። አገሪቷም የሰው ዘር ሁሉ የፈለሰፉት እንደመሆኗም የዘመኑ በሽታ ብሔረተኝነት እሷንም ይመለከታል። የተቋቋመችው በግለሰብ መብት ላይ በተመሰረተው ዲሞክራሲ ባላት የተፈጥሮ ሃብትና ሥራ የመፍጠር ብቃቷ ነው። ሆኖም አሁንም እንደገና እንደ ኢትዮጵያ ያሉ አገሮች ሕዝብን በአቋራጭ ሃያኛው ክፍለ ዘመን ማቀላቀል ብቻ ሳይሆን፣ ለሃያ አንደኛውም ግፊትና ጉተታ ታኪያሂዳለች። ለዚህም ተግባር አመች ያለቻቸውን መሪዎች ታሰልፋለች። ሂደቱ ግን ቤት ማፅዳት ላይ ያተኮረ እንጂ፣ ለልማቱም ሆነ ለማስዋአትነቱ ደንታ ያላትም አትመስልም። ምስራቅ አውሮፓን በብሄረተኝነት ገዝግዛ፣ አሁን ብሄርተኝነታቸውን ደግሞ ወደ ግል ጥቅም እሽቅድምድም እየመራቸው ነው። የኛም መንገዳችን ያው ይመስላል። የመጀመሪያውን ብሔርተኝነት ቤተ ሙከራ ስንጨርስ ሁለተኛው የፍቅረ-ንዋይ ሥርዓት መተላለፋችን አይቀርም።</p>

<p>እንግዲህ ደደቢቶች "አብዮታዊ ዲሞክራሲን" አንግበው፣ ብሔርተኝነትን አራምደው ኢምፔሪያሊዝምን ሸውደው እጣ ፋንታቸው አሥራ ሰባት ዓመት የዳከርንበትን ርዕዮት በኦሞ ከማፅዳት አያልፍም። ቤት መጥረግ ማለት ነው። ከዚያ ባሻገር ደግሞ በድርጅታዊ አሰራር ከብረው፣... እስኪለማ ሌላው አገር ይድማ በሚለው ፈሊጥ፣ ንበረት አግበስብሰው፣ ዛሬ እነ ሞቦቱና ሱሃርቶ ከደረሰባቸው ውርደትና አመፅ የተለየ እድል ይገጥማቸዋል ብሎ ማሰብ ዘበት ነው። አጋፋሪዎቻቸው ባዕዳኑም አቋማቸው ለነሱ ሃርቶና ሞቡቶ ከሰጡት "ድጋፍ" አይለይም። አብረኸው ተጓዝ-ግፋው። አኝከህ ትፋው። ይኸው ነው።</p>

<p>ሆኖም ለሃያ አንደኛው ክፍለ ዘመን የሚያዘጋጁን አይ.ኤም.ኤፍ የዓለም ባንክና ልዩ ልዩ ዓለም አቀፍ ድርጅቶች ከኛ ከዜጐች ድብቅ የሆነውን የደደቢቶች አሰራርና ድብቅ አጀንዳ እያማሰሉ ከወያኔ/ሻዕቢያ ሴራ ያዳኑን ይምስላል። የአንዳንድ ተቃዋሚ ቡድኖችም ሆኑ ነጻ ጋዜጦች ግለሰቦችና፣ በተለይም የትግራይ ሕዝብ እምቢተኝነት ሳይዘነጋ ማለት ነው። የአገሪቱ ጐምቱ ምሁሮችማ ተሳታፊ እንዳይሆኑ ተገፍተው ወይ በተመልካችነት፣ ወይ በስደት ተበታትነዋል። ካሁን ወዲህ ደግሞ የመረረ መስዋአትነት እንዳንከፍል በተናጠልም ሆነ በቡድን ቢያስቡልን መልካም ነበር። ወገኖቻችንም ከቅዠት ቢባንኑልን ይበልጥ ይመረጣል። "በችኮላ የምትከማች ሀብት ትጐድላለች፣ ጥቂት በጥቂት የተከማቸች ግን ትበዛለች" ምሳ.13፣11 ስግብግብነታችንን ብንገታው ብቻ መስወአትነት ይቀንሳል ሕዝብም አምላክም ይታረቀናል።</p>

<p>በእግዚአብሔር ዕርዳታ ሴራው ተንኮታኮቶ እንዲወድቅልን፣ ያንዣበበው የጥፋት ደመና እንዲገልጥልን የበኩላችንን ጥረት ካከልንበት ኢትዮጵያ እጆቿን ወደ ፈጣሪዋ መዘርጋቷን እንደገና ልናስመሰክር እንችላለን። በሂደቱም ደደቢት ወገኖቻችንም በግልም ሆነ በቡድን፣እንዲሁም በብሄረተኝነት ያጠመቋቸውም ሆኑ፣ ቀድሞውንም በአቻነት የተካኑት ልብ ገዝተው ተጠቃለን የብቸኛው ሃያል አገር ተራ አሽከርና ጋሻ አጃግሬ ከመሆን ያድነን። ከበታቸኝነት ስሜት "ባሕል" ይጠብቀን።ቢያንስ በአምላክ የተቸርነውን የተፈጥሮ ሃብት በመጠኑም ቢሆን እኛው በምንቆጣጠርበት ደረጃ ተጠቃሚ ሁነን ተተኪው ትውልድ ኢትዮጵያዊ ትምክህቱን ሳያሟጥጥ ለመኖር የሚበቃበትን ሥርዓት ለማየት ያብቃን። አሜን።</p>


<p class="align-center"><a href="/Gazettas/Temelkach/info/Temelkach.sera.html">ከተመልካች ሐምሌ 18 ቀን 1990</a></p>

</body>
</html>
