<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአዲስ አበባ ንግድ ምክር ቤት የአቋም መግለጫ አወጣ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">የአዲስ አበባ ንግድ ምክር ቤት የአቋም መግለጫ አወጣ</h1>


<p>በኢትዮጵያና አዲስ አበባ ንግድ ምክር ቤቶች መካከል በተነሳው ውዝግብ ሳቢያ የሁለቱም ወገን የዳይሬክተሮች ቦርዱ በየበኩሉ መግለጫ ሲያወጣ ቆይቷል። በቅርቡ የአዲስ አበባ ንግድ ምክር ቤት ያወጣውና ለኢትዮጵያ ንግድ ምክር ቤት ጉባኤ በቁጥር አ.ም 1/976/90 ያሳወቀው መግለጫ ሙሉ ቃል ለዝግጅት ክፍላችን ደርሷል። የአቋም ውሳኔው ቀጥሎ አቅርበናል።</p>

<p>ሐምሌ 7 ቀን 1990 ዓ.ም<br/>
ለኢትዮጵያ ንግድ ምክር ቤት ጉባዔ</p>

<p class="underline">አዲስ አበባ</p>

<p>ጉዳዩ፦ የኢትዮጵያ ንግድ ምክር ቤት ጉባዔ ከሰኒ 25-30 ቀን 1990 ዓ.ም ባካሄደው</p>

<p>አስቸኳይ ስብሰባ ያሳለፋቸውን ውሳኔዎች ይመለከታል።</p>

<p>የኢትዮጵያ ንግድ ምክር ቤት ጉባዔ ከሰኔ 25-30 ቀን 1990 ዓ.ም ባካሄደው አስቸኳይ ስብሰባ ያሳለፋቸውን ውሳኔዎች ምክር ቤታችን እንዲያውቃቸው ለማድረግ በዚሁ ጉባዔ ስብሰባ ላይ በተመረጡት የምክር ቤቱ ምክትል ፕሬዚዳንት በአቶ ሱዊጂ ኳርቴሊ ፊርማ ሐምሌ 3 ቀን 1990 ዓ.ም በቁጥር 01-ወ88/27/3917 እና በቁጥር 01 አጠ14/199/3914 የተጻፉ ሁለት ደብዳቤዎች ደርሰውናል።</p>

<p>የደብዳቤዎቹ ይዘት የኢትዮጵያን ንግድ ሕብረተሰብ ሕብረትንና የንግድ ምክር ቤቶችን አንድነት የሚበታትን የኢትዮጵያን ንግድ ምክር ቤት የተቋቋመበትን መሠረታዊ ዓላማ የዘነጋ እንዲሁም ባአጠቃላይ የንግድ ምክር ቤቶችን በመንግሥትና በንግዱ ሕብረተሰብ ዘንድ ያላቸውን ተቀባይነት የሚያሳጣ መሆኑን በመገንዘብና የጉዳዩን አሳሳቢነት በመረዳት የአዲስ አበባ ንግድ ምክር ቤት የዲሬክተሮች ቦርድ ሐምሌ 6 ቀን 1990</p>

<p>ዓ.ም አስቸኳይ ስብሰባ አካሂዶ በጉዳዩ ላይ በሥፋት ከተወያየ በኋላ የሚከተሉትን የአቋም መግለጫ ነጥቦች በሙሉ ድምጽ ያወጣ መሆኑንና ይህንንም እንደአስፈላጊነቱ የምክር ቤቱ የበላይ አካል የሆነው የአዲስ አበባ ንግድ ሕብረተሰብ አንዲያውቀው እንዲደረግ የወሰነ መሆኑን ያሳውቃል።</p>

<p>የአዲስ አበባ ንግድ ምክር ቤት የዲሬክተሮች ቦርድ ለደረሰባቸው ውሳኔዎች መነሻ የሆኑት መሠረታዊ ነጥቦች የሚከተሉት ናቸው።</p>

<p>1. የኢትዮጵያ ንግድ ምክር ቤት ጉባዔ አስቸኳይ ስብሰባ የተጠራው በፕሬዚዳንቱ በአቶ ክቡር ገና መሆኑና ዋና አጀንዳውም ፕሬዚዳንቱ ለፕሮጀክት ማስፈጸሚያ እንዲሆን ከጀርመናዊ እርዳታ ሰጪ ድርጅት የተገኘ ገንዘብ አላግባብ አባክነዋል በሚል መነሻ ተ/ዋና ጸሐፊውን ጉባዔው ተሰብስቦ እስከሚወስን ድረስ ለጊዜው ከሥራቸው ያገዷቸው በመሆኑ በዚሁ ላይ ለመነጋገር የተሰበሰበ አስቸኳይ ስብሰባ መሆኑ ግንዛቤ ተወስዷል። ይሁንና ጉባዔው በድንገትና ባልተያዘ አጀንዳ ለሁለት ዓመት በሚቆየው የፕሬዚዳንትነት ምርጫ ላይ በሚገባ ሳይታሰብበት፣ ግብታዊ የሆነ እርምጃ ወስዶ ፕሬዚዳንቱን ማንሳቱንና በምትካቸው የአሰላን ንግድ ምክር ቤት ፕሬዚዳንት የኢትዮጵያ ንግድ ምክር ቤት ፕሬዚዳንት አድርጎ መሾሙን የአዲስ አበባ ንግድ ምክር ቤት ቦርድ አልተቀበለውም።</p>

<p>2. የኢትዮጵያ ንግድ ምክር ቤት በየከተማው ከሚገኙት ንግድ ምክር ቤቶቹ ጋር በመተባበር ከኢትዪጵያ ንግድ ሕብረተሰብ ሊደረግ የሚገባውን የእርዳታ ማሰባስብ ሰፊ እንቅስቃሴ በአግባቡ ም/ቤቶችን ሊያስተባብርና ሊያቀናጅ ሲገባው መግባባት በሌለበት በንግዱ ህብረተሰብም ሆነ በንግድ ም/ቤቱ እውቅና ከሌለው በራስ አነሳሽነት ከተሰባሰበው የእርዳታ አሰባሳቢ ጊዜያዊ ኮሚቴ ጋር በመሆን የራሱ የሆነውን የአዲስ አበባን ንግድ ምክር ቤት በልዩ ልዩ ዜና ማሰራጫዎችና ስብሰባዎች ላይ በተደጋጋሚ የበተናቸውን ከእውነት የራቁ ውንጀላዎች ቦርዱ በአንክሮ መርምሯቸዋል።</p>

<p>3. የኢትዮጵያ ንግድ ምክር ቤት በጦርነት ለተጎዱት ወገኖች እርዳታ ማሰባሰብ ጥረት ቅድሚያ በመስጠት በየጊዜው የተሰነዘሩበትን የፈጠራ ውንጀላዎች ግምት ውስጥ ሳያስገባ በራስ አነሳሽነት ከተቋቋመው ጊዜያዊ አስባሳቢ ኮሚቴ ጋር በጋራ ለመሥራትና አስፈላጊውን ድጋፍ ጭምር ለመስጠት በማሰብ ሰኔ 8 ቀን 1990 ዓ.ም ከኮሚቴው ጋር የጋራ ስብሰባ አድርጎ ተስማምቶ ለአንድ ዓላማ ለመሥራት በተደረሰው መግባባት መሠረት የአዲስ አበባ ንግድ ምክር 	ቤት ሁለት ሠራተኞችን በኮሚቴው ውስጥ በአባልነት እንዲወከሉ ያደረገ ቢሆንም በኮሚቴና በኢትዮጵያ ንግድ ምክር ቤት በኩል ግን የአዲስ አበባ ንግድ ምክር ቤት የእርዳታ ማሰባሰቡን ጥረት ለማደናቀፍ ጥረት ያደርጋል የሚሉ ፈጽሞ ተቀባይነት የሌላቸውን ውንጀላዎች ማሠራጨት መቀጠሉን 	 	 ቦርዱ አረጋግጧል።</p>

<p>4. የአዲስ አበባ ንግድ ሕብረተሰብ በኤርትራ መንግሥት በተቃጣብን ወረራ ለደረሰው ጉዳት እንደ ከዚህ ቀደሙ የእርዳታ እጁን እንዲዘረጋ ለማበረታታት በንግድ ምክር ቤቱ በኩል ሰኔ 3 ቀን 1990 ዓ.ም በዲሬክተሮች ቦርድ ተወስኖ የተጀመረው እንቅስቃሴ የኢትዮጵያ ንግድ ምክር ቤት ተ/ዋና ጸሐፊ ከተሰጣቸው የስልጣን ክልል ውጭ የወሰዷቸውን ሸብ-ረብ አፍራሽ ተልእኮዎቻቸውን የኢትዮጵያ ንግድ ምክር ቤት ጉባዔ ካለበት ኃላፊነት አንጻር ሳይመረምር በጭፍን ደግፎ ውሳኔ በማሳለፍ ተፈጻሚ እንዲሆኑ ለንግድ ምክር ቤታችን በትዕዛዝ መልክ የተላለፈውን መልእክት ቦርዱ ትኩረት ሊነፍገው ባለመፈለጉ ተወያይቶበታል።</p>

<p>እነዚህን ጉዳዮች ቦርዱ ማስረጃዎችን በማገናዘብ በጥንቃቄ ከመረመረና ከተወያየ በኋላ የሚከተለውን አቋም በመውሰድ ለተግባራዊነታቸውም ጥብቅ ክትትል አንደሚያደርግ አስምሮበታል።</p>

<p>1. 	የኢትዮጵያ ንግድ ምክር ቤት ጉባዔ ከሰኔ 25-30 ቀን 1990 ዓ.ም ባካሄደው አስቸኳይ ስብሰባ የአዲስ አበባን ንግድ ምክር ቤት ፕሬዚዳንት አቶ ክቡር ገናን የተመረጡበት የሁለት ዓመት ጊዜ ሳይሞላና በቂ ምክንያት ሳያገኝ እንዲያውም ከተመረጡበት ጊዜ ጀምሮ በመንግስትም፣ በዓለም አቀፍ ድርጅቶችም እንዲሁም በነጋዴው ኅብረተሰብ በጉልህ የሚታዩ በርካታ ውጤቶችን ማስመዝገባቸው እየታወቀ ከኢትዮጵያ ንግድ ምክር ቤት ፕሬዚዳንትነታቸው እንዲነሱ ያስተላለፈው ውሳኔ ፈጽሞ ግብታዊና የተሳሳተ በመሆኑ ጉባዔው ከአዲስ አበባ ንግድ ምክር ቤት የዲሬክተሮች ቦርድ ጋር ሌላ ሦስተኛ የመንግሥት አካል በሚገኝበት እንደገና እንዲመረመር፣</p>

<p>2. 	ፕሬዚዳንቱ ለጉባዔው ያቀረቡት አጀንዳ በኢትዮጵያ ንግድ ምክር ቤት የገንዘብ አወጣጥ ላይ ጥርጣሬን የሚፈጥር መሆኑ እየታወቀ ትኩረት 	ሳይሰጠው ወደ ጎን ተትቶ በመታለፉ ጉዳዩ እንደገና ከኢትዮጵያ ንግድ ምክር ቤት ጉባዔ፣ ከአዲስ አበባ ንግድ ምክር ቤት የድሬክተሮች ቦርድና ከንግድና ኢንዱስትሪ ሚኒስቴር የተውጣጡ አባላት በሚገኙበት ኮሚቴ እንዲመረመርና በአስቸኳይ እንድናውቀው እንዲደረግ፣
3. የኤርትራ መንግሥስት በከፈተው ወረራ ከቤት ንብረታቸው ለተፈናቀሉ ወገኖች እርዳታ ለማሰባሰብ በሚደረገው እንቅስቃሲ በራስ አነሳሽነት ራሱን የእርዳታ አሰባሳቢ ኮሚቴ ብሎ በንግዱ ሕብረተሰብ ሳመረጥ በመንቀሳቀስ ላይ ያለው ኮሚቴ በንግዱ ሕብረተሰብ መካከል መከፋፈልንና ጥርጣሬን የፈጠረ ከመሆኑም ባሻገር ሁኔታውን ለማስተካከል ከአዲስ አበባ ንግድ ምክር ቤትና ከሌሎችም የንግዱ ኅብረትሰብ ተውጣጥቶ በጋራ ለመሥራት ፈቃደኛ 	አለመሆኑን ለማረጋገጥ የተቻለ በመሆኑና ከንግዱ ሕብረተሰብ እርዳት ለማሰባሰብ የሚደረጉ እንቅስቃሴዎች ሁሉ ሕግና ሥርዓትን ተከትሎ በተጠናከረና አመኔታን በማያጓድል መልኩ እንዲቀጥል ለማድርግ ምክር ቤቱ የራሱን አቅጣጫ ተከትሎ ስለሚንቀሳቀስ በራስ አነሳሽነት በተቋቋመው ኮሚቴ ውስጥ የወከላቸውን ሁለት 	ሠራተኞቹን ከአባልነታቸው እንዲነሱ፣</p>

<p>4. ይኽው በራስ አነሳሽነት ራሱን ያደራጀው ኮሚቴ ከአዲስ አበባ ነጋዴ 	ሕብረተሰብ በእርዳታ ሥም የሰበሰበው ገንዘብና ቁሳቁስ ሳይባክን በአግባቡ ሥራ ላይ እንዲውል ለብሔራዊ እርዳታ አሰባሳቢ ኮሚቴው በአስቸኳይ ገቢ እንዲያደርግ፣</p>

<p>5. እነዚህ የአዲስ አበባ ንግድ ምክር ቤት ውሳኔዎች በኢትዮጵያ ንግድ ምክር ቤት በኩል በጎ ምላሽ አግኝተን ተግባራዊ እስኪሆኑ ድረስ የአዲስ አበባ ንግድ 	ምክር ቤት የኢትዮጵያ ንግድ ምክር ቤት አባልነቱን እንዲያቋርጥ</p>

<p>የአዲስ አበባ ንግድ ምክር ቤት የዲሬክተሮች ቦርድ በሙሉ ወስኗል።</p>

<p>በተጨማሪም ሁኔታዎች ተገቢውን ፈር ይዘው በሀገራችን ሰላምን ለማስፈንና የልማት እንቅስቃሴያችን ተጠናክሮ እንድቀጥል በሚደረገው እንቅስቃሲ ከአዲስ አበባ ንግድ ምክር ቤት የዲሬክተሮች ቦርድ ጽ/ቤት ጋር በመግባባት ለመሥራት በኢትዮጵያ ንግድ ምክር ቤት በኩል ፈቃደኝነት እንዲኖር እንጋብዛለን።</p>

<p>ከሠላምታ ጋር</p>

<p>ግልባጭ</p>
<dir>
<p>- ለንግድና ኢንዱስትሪ ሚኒስቴር</p>

<p>- በኤርትራ መንግሥት ወረራ ጉዳት ለደረሰባቸው ወገኖች</p>

<p>እርዳታ አሰባሳቢ ብሔራዊ ኮሚቴ</p>

<p class="underline">አዲስ አበባ</p>

<p>- ለከተማ ንግድ ምክር ቤት</p>

<p class="underline">በያሉበት</p>
</dir>


<p class="align-center"><a href="/Gazettas/Temelkach/info/Temelkach.sera.html">ከተመልካች ሐምሌ 18 ቀን 1990</a></p>

</body>
</html>
