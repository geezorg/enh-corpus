<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሐምሌ 16 ቀን 1990 ዓ.ም 225ኛና ተፍጻሜተ የኢትዮጵያ ን.ነ የነበሩት አጼ ኃይለ ሥላሴ ከትናንት ወዲያ ከተወለዱ 106 ዓመታቸው ኾነ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h3 class="align-center">ሐምሌ 16 ቀን 1990 ዓ.ም 225ኛና ተፍጻሜተ የኢትዮጵያ ን.ነ የነበሩት አጼ ኃይለ ሥላሴ ከትናንት ወዲያ ከተወለዱ 106 ዓመታቸው ኾነ</h3>


<p>የታላቁ ራስ መኮንን ወልደሚካኤል አሥራ አንደኛ ልጅ የነበሩት ተፈሪ በክረምት ወራት በሐረርጌ በኤጀርሳጐሮ በላይኛው ግቢ ተወለዱ። ልጅ ተፈሪ እናታቸው ወይዘሮ የሺእመቤት ንጉሥ ምኒልክ ጉራጌ አገር ድረስ የጦር አለቆቻቸውን ልከው በጦርነት አገሩን ካስገበሩ በኋላ ከራስ ዳርጌ ሣህለ ሥላሴ ጦር ጋር በመማረክ የመጡ ናቸው። ወይዘሮ የሺእመቤት ወጣትና መልካቸው ቀይና ቆንጆ በመሆናቸው፣ ከራስ ዳርጌ ዘንድ ቆይተው ለራስ መኮንን የተሰጡ ናቸው።</p>

<p>ተፈሪ መኮንን አስተዳደጋቸው እንደ ሌሎች መኳንንት ልጆች ብርቱ ጥንቃቄ እየተደረገላቸው ሳይሆን ከተርታው ቤተሰብ ከሚወለዱ ሕጻናት ጋር ነበር። ይህም አስተዳደጋቸው ለበርካታ የአገር ውስጥ ቋንቋ ማወቅ ጠቅሞአቸዋል። ልጅ ተፈሪ ከአማርኛ ባሻገር የሐረርጌ ኦሮሙኛ፣ በመጠኑም አፋርኛ እንዲሁም የኢሣ ቋንቋ ይናገራሉ፣ ይሰማሉ። ከውጭ አገር ቋንቋ ፈረንሣይኛ ጠንቅቀው ሲያውቁ እንግሊዝኛ ስደት በነበሩበት እንግሊዝ አገር ክሪሾናን ሚሲዮን ስኮትላንድ ልኳቸው በነበሩት በአቶ አበበ ረታ መምህርነት ተምረዋል።</p>

<p>በቤተ ክህነት ትምህርት እንደ ዘመኑ ልጆች የሚገባቸውን ይቁጠሩና ይወቁ እንጂ ይበልጥ ከመጽሐፍ ቅዱስ ውስጥ የሚወድዱት ባብዛኛው የሐዋርያትን ሥራዎች ሲሆን በተለይም የቅዱስ ጳውሎስን መልዕክቶች ተክነውታል።</p>

<p>ፈሪሃ እግዚአብሔር ያደረባቸው ናቸው። ይህም የአባታቸው መኳንንቶች ከልባቸው ራስ መኮንን በመውደዳቸውና በኑሮአቸውም የተደላደሉ ስለነበሩ ቃለ መሐላቸው በእኚሁ ባባታቸው ስም ነው።</p>

<p>ራስ መኮንን ወልደሚካኤል የሐረርጌ ጌታ ብቻ ሳይሆኑ የአገሪቷ የውጭ ጉዳይ ኃላፊና የአጼ ምኒልክ የአክስት ልጅ በመሆናቸው በመከበራቸውና ራስ መኮንን ሃይማኖታቸውን አጥባቂ ስለነበሩ ከዚህ በተነሳ ልጅ ተፈሪ በመንፈሣቸው ታላቅ ነበሩ።</p>

<p>ልጅ ተፈሪ ዕድሜያቸው 13 በኾነበት ጊዜ አባታቸው የደጃዝማችነት ማዕረግ ሰጧቸው። በዚሁ ጊዜ አሽከሮቻቸውን ጠርተው ልጃቸውን በማቅረብ "... ዕድሉ በእግዚአብሔር እጅ ስለሆነ ተፈሪን ለዓይናችሁ አትጥሉት" በማለት በተናገሩ ጊዜ መጪው ታይቷቸው ይሆናል ጌታችን ኑዛዜ ማድረጋቸው በማለት ሁሉም አለቀሱ።</p>

<p>ደጃዝማች ተፈሪ መኮንን በመንፈሳዊና በሥጋዊ እያደጉ ሔደው ዘመናዊ ትምህርት በመደበኛና በተዘዋዋሪ እየተማሩ በጐና ክፉን አወቁ። እኝህ ታላቅ ንጉሠ ነገሥት እንደማኛውም ሰው እንከን ባያጣቸውም በ83 ዕድሜያቸው ቅንና ድንቅ ኢትዮጵያዊ በመሆን አገራቸውን ስላገለገሉ በየጊዜው ሲዘከሩ ይኖራሉ።</p>

<p>ከሰገሌ ጦርነት ማግሥት ጀምሮ በርካታ አገልጋዮች የተቀደሰ ዓላማ ይዘው ንጉሡን ለመጨረሻው ሥልጣን ለማብቃት ከተሩዋሩዋጡት መካከል የአንዱን ደብዳቤ እናስነብባችኋለን።</p>


<h3 class="align-center">ልዑል ሆይ፦</h3>

በቸርነትዎ ከተራ ስፍራ አቁመውኛል። ከሳምንት አንድ ቀን ሃሳቤንና የሰማሁትን ያየሁትንም ነው አለመጠየቄ ስል ከእግርዎ በታች ወድቄ በልቡናዬ እስዎን በመውደድ የተጸመድኩ አሺከረዎ አመለክታለሁ።
ለእግዚአብሔር ክፉም ደግም ቢነግሩት በማይታወቅ ቆዝማ (ሰው ሳይሰማው ስራውን መስራት) ስሞት የነገሩትን እንዲፈጽም እኔም ሃሳቤን ከዚህ በታች እንደሚከተለው ቃል ይፈጽሙታል ስል አስታውቃለሁ።

<p>1ኛ/ ለዚህ ምን ነገር ተይዘሎትና ዘመቻ ለመሄድ አስበዋል?</p>

<p>2ኛ/ ኢሳይያስ ይኽ ሕዝብ አፉን ወደኔ ያደርጋል፣ ልቡን ግን አጥብቆ የራቀ ነው እንዳለ። ያገርዎ ሰዎች ቀን ከእስዎ ጋር ሁነው ጥቅሙ ባልታወቀ ነገር ሲያደክሙዎ ይውላሉ። ሌሊት ግን ልባቸውን አርቀው በክፋት ሃሳብ አንድ ሁነው ነው አዳራቸው። ይህም ይሳተዎ አይመስለኝም።</p>

<p>3ኛ/ በወንጌል ምንም ብቻ ሁነው የሰሩት ሳይገለጽ አይቀርም እንዳለ ይኽ ውሸትም ቢሆን እውነትም ቢሆን የምንሰማው ነገር ሳይገለጽ አይቀርም።</p>

<p>4ኛ/ ወሎ የሄድን እንደሆን ድፍረትና ተንኮል ተለምዶአልና አገሩን ሰጥተናችኋል ከዚያው ተቀመጡ መባላችን ልክ ነው።</p>

<p>5ኛ/ አሁን ጌታዬ ሃሳበዎን ለመንሳት ያደረሱበት ምክንያት ይኽ ይመስለኛል። ልጅ እያሱም እንደገና ከወሎም ከሱማሌም ይኽን ያህል የሚሆን ሰው ሰብስበዋል። በያገሩም ይላላካሉ። ትግሬም እራያም አዘቦም ሸፍቷል። እሰዎ የሄዱ እንደሆነ ከዚህም ብዙ ሰው ይከተላል። ከዚያም በደረሱ ጊዜ ባላባቱ ሁሉ ይገባል አገሩም ጸጥታ ይሆናል ብለው ነው ይኽም ውሸት ነው። </p>

<p>6ኛ/ ከዚህ ያደረሰ አምላክዎ ሳይፈጽመው አይቀርም ልጅ እያሱ ምንም ቢሆን ወደ መሃል አገር አይገቡም። ቢገቡ እንኳ አንዱ ያባቴን አገር አገኛለሁ ያለ ከጥፋት ያደርሳቸዋል እንጂ በጤና አይመለሱም።</p>

<p>7ኛ/ ለኔ የሚታየኝ ምክር በወሎ አንድ ጠንካራ ሰው ሰዶ ባላባቶቹን ሳያፋልስ ከነሱ የእህልና የብር ፈሰስ ሳያበዛ እየጣለ እስከ አንድ ዓመት እንዲቀመጥ ማድረግ ነው። መንግሥትም በሶስት በሶስት ወር የሚያስፈልገውን ይልክለታል፡ ልዑልም ከዚህ ሁነው ወዳጀዎንና ጠላትዎን በትክክልና በሩኅሩኅ ልቦዎ እያዩ ስራዎን መስራት ነው።</p>

<p>ይህን በድፍረት መጻፌ እሰዎን ያጣሁ እንደሆን እንደ ጢስ በንኘ እጠፋለሁ ስል ነው።</p>

<p class="align-right">አሺከረዎ ዘለቀ አግደው</p>


<p class="align-center"><a href="/Gazettas/Temelkach/info/Temelkach.sera.html">ከተመልካች ሐምሌ 18 ቀን 1990</a></p>

</body>
</html>
