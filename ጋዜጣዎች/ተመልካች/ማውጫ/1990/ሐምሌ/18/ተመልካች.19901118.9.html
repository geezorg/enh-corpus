<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>እነዋሪ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">እነዋሪ</h1>
<p class="align-right">ከኅሩይ በላይነህ አጋጅየለው</p>


<p>እነዋሪ የጅሩና ሞሪት ወረዳ ከተማ ነው። በዚህ ከተማ ን.ነ ዘውዲቱ ምኒልክ ተወለዱ። ደጃዝማች ወን ሰገድ የወ/ሮ ጌጤ ምኒልክና የደጃዝማች ወዳጆ ጉቦና ልጅ የተወለዱበትና በ12 ዕድሜያቸው ሞተው የተቀበሩበት እነዋሪ ላይ ነበር። የመናገሻ ማርያም፣ የወጨጫ ማርያምና የአዲስ ዓለም ማርያም ታቦቶቹ ከእነዋሪ ከመቶ ዓመት አስቀድሞ የሄዱና የተተኩ ናቸው።</p>

<p>የእነዋሪ ስም ዛሬ የተረሳ ይመስላል እንጂ የአንበሳ አቶብስ ጋራዥ "እነዋሪ" ተብሎ ይጠራ ነበር። የዚህ ጽሑፍ ዓላማ እነዋሪን ለማስተዋወቅ ሳይሆን የአንበሳ አቶብስን አስመልክቶ በመነሻነት ለመጠቀም ነው። ከመቶ ዓመት ወዲህ በኢትዮጵያ ከዳግማዊ ምኒልክ ን.ነ ጀምሮ በርካታ ቁም ነገሮች በታሪክ ተመዝግበዋል። በአሁኑ ወቅት ደግሞ ከቴሌካሙኒኬሽንና ከኢትዮጵየ አየር መንገድ ቀጥሎ የአንበሳ አውቶብስ ታላቅ የመሻሻል እርምጃ እያሳየ ለመምጣቱ ተጠቃሚው ሁሉ የሚያውቀው ነው።</p>

<p>የአንበሳ አውቶብስ ሠራተኞችና የአስተዳደር ኃላፊዎች እጅና ጓንት ሁነው ለመሥራታቸው ማስረጃ የሚሆነው በየጊዜው ድርጅቱ በሚያሳየው የአገልግሎት ብቃትና ስፋት ነው። ድርጅቱ መላ ኢትዮጵያን ያካለለ አገልግሎት ይሰጣል ተብሎ ይታመናል። በተለይ በአሁኑ ጊዜ የአዲስ አበባን ከተማ በማካለልና 50 ኪሎ ሜትር ድረስ በመውጣት ተጠቃሚውን ማስደሰቱ እውነት ነው። በርካታ የከተማ አገልግሎት አውቶብሶችን አስመጥቶ ከአዲስ አበባ አስተዳደር ጋር በፈጠረው መልካም ግንኙነት የሚያስከፍለው የአገልግሎት ዋጋ ወይም ታሪፍ ተጠቃሚውን ሳይጐዳ የትራንስፖርት አገልግሎት በመስጠቱ ሊመሰገን ይገባል። ሆኖም በሌላ ገጽታው መሻሻል ማሳየት እንዳለበት "ተመልካች" ከተቋቋመበት ዓላማ አኳያ እርምት ማድረግ የሚገባውን ሁሉ በጥቆማ መልክ ማቅረቡ መልካም ይሆናል።</p>

<p>አንበሳ አውቶብስ አደገ፣ ተመነደገ፣ አማረበት ሲባል ከዚሁ ጋር የሚሄዱ ፍንጣቂ እርምቶችን በመቀበል በሥራ ላይ እንደሚያውለው እንተማመናለን። የአዲስ አበባን ከተማ የምንመለከተው ከሁሉም አቅጣጫ ቢሆንም፣ የከተማው ማዘጋጃ ቤት ደግሞ ከራሱ መሥሪያ ቤት መሆኑ አይካድም። ከአዲስ አበባ አሥመራ አንድ ሺህ ሰማንያ ኪሎ ሜትር ነው። የከተማው ከፍታ ከባህር ወለል ሁለት ሺህ አምስት መቶ ጫማ ይሆናል፣ እየተባለ የሚረጋገጠው ከቀድሞው አፄ ኃይለ ሥላሴ ኮከብ አደባባይ፣ ወይም አሁን ይጠራ አይጠራ ባናውቅም ከጄኔራል ደጐል አደባባይ ነበር።</p>

<p>ዛሬም የአዲስ አበባ ከተማ ከማዘጋጃ ቤቱ ህንፃ እቅፍ ውስጥ በመሆኑ አካባቢው ሥርዓትና ወግ እየተላበሰ መሆን እንዳለበት ግልጽ ነው። ነገር ግን የዳግማዊ ምኒልክ ን.ነ መታሰቢያ ሀውልት አደባባይ የአንበሳ አውቶብስ መለስተኛ ተንቀሳቃሽ ጋራዥ በመቆሙ፣ አውቶብሱ ከሚያወጣው ካርቦን ሞኖኦክሳይድ አካባቢውን ሲበክል መመልከቱና የአውቶብሶች ፌርሜታ በመሆኑ ሥፍራው አደባባይ ሳይሆን የአንበሳ ድርጅት መለስተኛ ጋራዥ ይመስላል። ከዚህ በመነሳት የአደባባዩ ጽዳት ተጓድሏል። ለትራፊክ መጨናነቅ ጉልህ አስተዋጽኦ አድርጓል። አንዳንድ ጊዜማ የአንበሳ አውቶብሶች ሰላማዊ ሰልፍ የወጡ ይመስላል። በአውስትራሊያ በየከተሞች አደባባዮች ኦቦርጂኒስ የተሰኙት ሁነኛ የአገሬው ተወላጆች በመንግሥት ላይ ሲያኮርፉ ካሴት ቢራ እየገዙና እየተሳከሩ አደባባዩን በህገ ወጥ መንገድ በቢራ ጣሳዎች ጽዳት እንደሚያበላሹት ዓይነት ሆኗል። በዚህም፣ የዳግማዊ ምኒልክ አደባባይና የአዲስ አበባ ከተማ አስተዳደር ጽ/ቤት ባጠቃላይም አካባቢው ከጽዳት መጠበቅ ስለሚኖርበት የአንበሳ አውቶብስ ለወደፊቱ ለተጠቃሚው የሚነሳበትና የሚደርስበት የተሻለና አማካይ ቦታ መምረጥ አለበት። በሌላ በኩል ይኸው አደባባይ ጧት ጧት ለሚመለከተው የአውቶብስ ቲኬቶች መጣያ በመሆኑ በንፋስ ኃይል ቲኬቶቹ አካባቢውን ማጉደፋቸው አልቀረም። ስለዚህ የአንበሳ አውቶብሶች በመውጫ በራቸው ላይ ተጠቃሚው ሁሉ ቲኬቱን የሚያጠራቅምበት ወይም የሚጥልበት ከአውቶብሱ ግዳግዳ ጋር የተያያዘ በመውጫ በኩል የቆሻሻ ማጠራቀሚያ አሰርቶ በአገልግሎት ላይ ያውላል ብለን እንጠብቃለን።</p>

<p>በዚህ አጋጣሚ በተመሳሳይ መንገድ ሌሎችም የሠራተኛ አውቶብሶች አደባባዩን እንደ መናኸሪያነት እንዳይጠቀሙ አስፈላጊውን እርምት እንዲወስዱ አደራ እንላለን።</p>

<p>ባለፈው በቀረበው የመጀመሪያ ክፍል አብዮታዊ ዲሞክራሲ በኤርትራና በአንድነት ጥያቄ ላይ መጋቢት 1984 ዓ.ም ባሳተመው ፅሁፍ መንደርደሪያ የሚሆን ስለ ኢትዮጵያና አንድነታችን አነስተኛ ትችት ቀርቦ አንድነታችንን የሚፎካከረው ሤራ መክሸፍ እንዳለበትና የጥፋት ደመናውም መግፈፍ እንደሚኖርበት ደምድሞ ነበር። ሁለተኛው ክፍል የሤራውን ዝርዝር፣ ታሪኩን ማዛባትና የጐሰኝነት ሥርዓት መጫን ድርጊቱም የደረሰበትን ትዝብት ተርኳል። ሦስተኛው ክፍል የጥፋቱን ይዘት በመዘርዘር ይቀጥላል።</p>


<p class="align-center"><a href="/Gazettas/Temelkach/info/Temelkach.sera.html">ከተመልካች ሐምሌ 18 ቀን 1990</a></p>

</body>
</html>
