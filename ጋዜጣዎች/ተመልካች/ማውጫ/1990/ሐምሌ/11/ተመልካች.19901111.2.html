<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የታሰሩ ኤርትራውያን አስፈታለሁ ያለው ታሰረ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">የታሰሩ ኤርትራውያን አስፈታለሁ ያለው ታሰረ</h1>


<p>የኢትዮጵያ መንግሥት ከኤርትራ ጋር በሚያደርገው ጦርነት ሻዕቢያን በገንዘብና መረጃ በማቀበል ይረዳሉ ያላቸውን የኤርትራ ዜጐች ሰብስቦ በማቆያ ሥፍራ ባኖረበት ወቅት ከኢህአዴግ ባለሥልጣናት ጋር የቅርብ ግንኙነት ስላለኝ ላስፈታላችሁ እችላለሁ በማለት ከታሰሩ ኤርትራውያን ቤተሰቦች ላይ መደለያ ሲቀበል የተገኘ አንድ የትግራይ ተወላጅ በፖሊስ ቁጥጥር ሥር መዋሉ ታወቀ።</p>

<p>ዛፉ የተባለውና በጄኔራል መርከንታይል ድርጅት ከአለፉት ዓመታት ጀምሮ በመሥራት ላይ ያለው ይኸው ጐልማሳ አጋጣሚውን በመጠቀም በዘመዶቻቸው በመንግሥት ቁጥጥር ሥር መዋል ክፉኛ የተጨነቁ ቤተሰቦችን በመቅረብ ለጉዳዩ ማስፈፀሚያ ጠቀም ያለ ገንዘብ ከሰጡት እንደሚያስፈታላቸው በማስታወቅ ገንዘብ ለመቀበል ሲሞክር የተያዘ መሆኑ የሰሞኑ የመሐል አዲስ አበባ ዜና ሆኖ ሰንብቷል።</p>

<p>ይኸው በፒያሳ የውስኪ ቤቶች አካባቢ ዕውቅ የነበረ ግለሰብ በትግራይ ልጅነቱ አያሌ ታጋዮችንና ፖሊሶችን የሚያውቅና ጓደኛ ያደረጋቸው ሲሆን አብሮም የሚጠጣ እንደነበር ግለሰቡን የሚያውቁ ምንጮች ለዝግጅት ክፍላችን አስታውቀዋል።</p>

<p>ዛፉ በፖሊሶች በተያዘበት ቀን ከስንት ሰዎች ገንዘብ እንደተቀበለ ወይም እንዳልተቀበለ በውል የታወቀ ነገር ባይኖርም ከሰሞኑ ግን ፖሊሶች ግለሰቡን ቀድሞ ይጠጣባቸውና ይዝናናባቸው ወደነበረባቸው ውስኪ ቤቶችና ሆቴሎች በነጠላ ጫማ እንደሆነና እጁም በካቴና እንደታሰረ እያዞሩት "ይህ የምታዩት አጭበርባሪ ወጠምሻ የ120 ብር ደሞዝተኛ ነው። እርሱ ግን በእንደነዚህ ያሉ መጠጥ ቤቶች እየዞረ ውስኪ የሚራጭ ነው። እወቁት፣ ለወደፊቱም ተጠንቀቁቱ እያሉ ሲያስተዋውቁት እንደነበር ለማወቅ ተችሎአል።</p>

<p>እንደዜና ምንጫችን መረጃ ከሆነ ዛፉ በቀላሉ ከሰዎች መግባባት የሚችልና ብዙ ጓደኞች የነበሩት ሰው ነው።</p>


<p class="align-center"><a href="/Gazettas/Temelkach/info/Temelkach.sera.html">ከተመልካች ሐምሌ 11 ቀን 1990</a></p>

</body>
</html>
