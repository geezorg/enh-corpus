<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሁሉንም በአንድ አመለካከት አንፈርጃቸው ...</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h3><span class="underline">ርዕሰ አንቀጽ</span></h3>
<h1 class="align-center">ሁሉንም በአንድ አመለካከት አንፈርጃቸው ...</h1>


<p>የኤርትራ መንግሥትና ሻዕቢያ የአገራችንን ሰሜን ጫፍ ድንበር ገፍቶ በመግባት አንዳንድ ዕውቅ ስትራቴጂክ ቦታዎችን በማን አለብኝነት በጦር ኃይል መያዙን መነሻ በማድረግ በተለይም በአዲግራትና በመቀሌ ከተሞች ላይ በአይሮፕላን የቦምብ ዝናብ ጥሎ ሽማግሌዎችን አሮጊቶችንና ነፍስ የማያውቁ ህጻናትን በመጨፍጨፉና ንብረት በማውደሙ ታላቅ ጥቁር ነቁጣና ድፍረት አድርሶብናል።</p>

<p>ይህንኑ አስመልክቶ በአዲስ አበባ ከተማ የክልሉ የየመንግሥት መሥሪያ ቤት ሠራተኞች ሐምሌ 9 ቀን 1990 ዓ.ም በአዲስ አበባ ከተማ ማዘጋጃ ቤት የባህል አዳራሽ፣ በአገር ፍቅር ማህበርና በዳግማዊ ምኒልክ አጠቃላይ ሁለተኛ ደረጃ ትምህርት ቤት ሁለገብ የስብሰባ አዳራሽ በየዘርፉ የኢሕአዴግ ወኪሎች በአዋዋይነት ተመድበው ስብሰባ ማካሄዳቸውን በዜና አውታሮች ተደምጠዋልም ታይተዋልም።</p>

<p>በዳግማዊ ምኒልክ አጠቃላይ ሁለተኛ ደረጃ ት/ቤት የተካሄደው ሪፖርትና የተሰብሳቢው ሁኔታ የተገለጸልን ግን ቀልባችንን በመሳቡ አቅርበነዋል። በሶስቱም አዳራሾች ተመሳሳይነት ያላቸው የመነጋገሪያ አጀንዳዎች ከሚያዝያ 28 ቀን 1990 ዓ.ም አንሥቶ የእብሪተኛው ሽዕቢያ መንግሥት በአንድ ህጋዊ መንግሥት ላይ ያደረሰውን መጠነ ሰፊ ጉዳት ማስረዳትና ከጦርነት ይልቅ ሰላም በማስፈለጉ በዚሁ ላይ ልዩ ትኩረት እንዲሰጠው እንዲሁም ወራሪው የኤርትራ መንግሥትና ሻዕቢያ ከኢትዮጵያ መንግሥት ጋር ለማደራደር የአሜሪካና የሩዋንዳ መሪዎች ካቀረቡት የማስታረቂያ ነጥቦች መካከል የኤርትራ መንግሥት ከያዛቸው ቦታዎች ካላንዳች ቅድመ ሁኔታ ለቅቆ እንዲወጣ የሚለው ሐረግ አልዋጥ ስላለው በኢትዮጵያ መንግሥት በኩል መወሰድ ስለሚገባው እርምጃ ለመወያየት የቀረበው አጀንዳ አከራካሪ አልነበረበትም።</p>

<p>የተሰብሳቢውን ቀልብ የሰረቀው ግን በአጭሩ ለማስቀመጥ "ሁሉንም ኤርትራውያኖች በአንድ አመለካከት አንፈርጃቸው...." በማለት የራስ ደስታ ዳምጠው ሆስፒታል አስተዳደሪ ያቀረቡት ሐሳብ በብዛኛው ተሰብስቢውን ያስጨፈገገ በመሆኑ የሁሉንም ትኩረት ስቦ ነበር። ይህን ተመሳሳይ የካድሬዎች አባባል ተሰብሳቢው በመገናኛ ብዙሃን በተደጋጋሚ የሰማው በመሆኑ አንዳችም አዲስ ነገር እንደሌለው ከመቁጠሩም በላይ የጦርነቱ ተፈናቃዮችና ሰለባ የሆኑ የትግራይ ተወላጆች እንዲሁም በግምባር ዘብ ለቆመው የኢትዮጵያ መከላከያ ሠራዊት ከመንግሥት መደበኛ በጀት ውጭ ድጐማ እንዲሆን እያንዳንዱ የመንግሥት ሠራተኛ ከወር ደሞዙ ላይ ተቀናሽ በማድረግ ወደ ጦር ግምባር እንዲላክ አድርጓል። ከዚህ ባሻገር ተደጋጋሚና አሰልቺ ጉባዔ በወር ውስጥ በድጋሚ ሥራ እየፈቱ ማወያየት ዕርባናው ለካድሬዎች እንጂ ለተሰብሳቢው አለመሆኑ ሁሉንም ማስከፋቱና ማስቆጣቱ ሰብሳቢዎቹ ሊገነዘቡት ይገባል። በኤርትራ በኩል በአማርኛ ፕሮግራሙ ካካሄደው ቅስቀሳ እንደተቀዳው፣	በባድመ፣ በዛላንበሳ፣ በሽራሮና፣ በመሳሰሉት የኢትዮጵያ ጠረፎች ላይ የተካሄደው የይገባኛል ጥያቄ ባስነሣው የጦርነት ውዝግብ ሐምሌ 10 ቀን 1990 ዓ.ም ጧት ከኤርትራ በተላለፈው ሬዲዮ ፕሮግራም ትችት በነዚህ ቦታዎች ላይ ከጥንት ከጧቱ የኢትዮጵያ ክልል አለመሆናቸውን የሚያስረዳ ካርታ አለን። የኢትዮጵያ መንግሥትና ኢህአዴግ ግን ማስረጃ ካርታ ሊያቀርቡ አይችሉም ብሏል። እንደዚሁም ስለ ጦርነቱ ሁኔታ መጠነ ሰፊ ቅስቀሳ ነጋ ጠባ በሬዲዮና በቴሌቪዥን በማድረግ ሰሚ እስኪሰለቸው ድረስ ስለሚያቀርቡ ቀድም የደርግ መንግሥት ሲሠራ የቆየውን ዓይነት የዘመቻ ፕሮፓንጋዳ ተያይዘውታል ሲል በማስደመጡ፣ ነገር ቢደጋገም መገልማቱና መሰልቸቱ ስለማይቀር ብርቱ ጥንቃቄ ያስፈልጋል።</p>


<p class="align-center"><a href="/Gazettas/Temelkach/info/Temelkach.sera.html">ከተመልካች ሐምሌ 11 ቀን 1990</a></p>

</body>
</html>
