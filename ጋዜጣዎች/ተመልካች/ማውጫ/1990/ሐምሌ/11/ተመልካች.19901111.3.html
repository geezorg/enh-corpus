<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢሳይያስ ናይሮቢ ደጅ ጥናት ሊሄዱ ነው?</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ኢሳይያስ ናይሮቢ ደጅ ጥናት ሊሄዱ ነው?</h1>
<h3 class="align-center">አራፕሞይ ከረፈደ በኋላ ሽምግልናው አይቅርብኝ አሉ</h3>


<p>በኢትዮጵያ ጠቅላይ ሚኒስትር ክቡር አቶ መለስ ዜናዊ የሚመራ የልዑካን ቡድን ወደ ናይሮቢ ኬንያ ሄዶ ከተመለሰ በኋላ የኤርትራው መሪ ኢሳያስ አፈወርቂም ወደ ናይሮቢ እንደሚሄዱ ከኬንያ የውጭ ጉዳይ መግለጫ ለመረዳት ተቻለ።</p>

<p>የኬንያ ፕሬዚዳንት ዳንኤል አራፕሞይ ባለፈው ሰኞ ወደዚያው ተጉዘው ከነበሩት የኢትዮጵያ ልዑካን ጋር ሶስት ሰዓታትን የፈጀ ውይይት ያካሄዱ ሲሆን በኢትዮጵያና በኤርትራ መካከል የተፈጠረው ግጭት የውይይቱ ማዕከላዊ አጀንዳ እንደነበረ ታውቋል። ፕሬዚዳንት ሞይ ከውይይቱ በኋላ ለጋዜጠኞች በሰጡት መግለጫ እንዳስረዱት ኬንያ ሁለቱን ወገኖች ለማስታረቅ የወሰደችው የሸምግልና እርምጃ አዲስ ሃሳብ የሌለበት፣ ነገር ግን የአ.አ.ድን እና የሌሎችን ጥረት የሚያግዝ መሆኑን አስረድተዋል።</p>

<p>የኬንያ የውጭ ጉዳይ ሚንስትር ኦናያ ጐዳና እንዳስረዱት ደግሞ የፕሬዚዳንት ሞይ ዋንኛ ትኩረት ከዚህ ቀደም የቀረቡት የሰላም ሃሳቦች ተቀባይነት እንዲኖራቸው ለማግባባት የሁለቱንም ተፈላሚ አገሮች መሪዎች በተራ በተራ በግንባር አግኝተው ለማነጋገር ነው።</p>

<p>ሞይ ራሳቸው አክለው እንዳሰመሩበት ኬንያ የኢትዮ-ኤርትራን የድንበር ግጭት ጉዳይ በአፅንኦት የምትከታተለው የበይነ መንግሥታቱ ድርጅት (ኢጋድ) አባልና የወቅቱ ሊቀመንበር በመሆኗ ብቻ ሳይሆን ኬንያ የኢትዮጵያ ድንበርተኛ ጐረቤት አገር በመሆኗ ጭምር ነው።</p>

<p>ባለፈው ሰኞ ዕለት በዚሁ ጉዳይ ላይ ከጠቅላይ ሚነስትር መለስ ጋር የተወያዩት የኬንያ ፕሬዚዳንት በዚህ ሳምንት ማገባደጃ ላይ ኤርትራዊውን ፕሬዚዳንት ለማነጋገር ፈቃደኛ መሆናቸውን የአገራቸው የውጭ ጉዳይ ሚኒስቴር ኮሚዩኒኬ ያስረዳል።</p>

<p>እንደ ውጭ ጉዳይ ሚኒስትር ቦናያ ጐዳና እምነት የኤርትራ መንግሥትም ቢሆን የሰላም ማፈላለጊያውን ሃሳብ ሙሉ በሙሉ ውድቅ ስላላደረገ የሰላሙ መንገድ ፈፅሞ አልተዘጋም። በመሆኑም አሁንም ሰላም ለማፈላለግ በቂ ጊዜ ስላለ ሞይ የኢትዮጵያ ልዑካንን እንዳነጋገሩት ሁሉ ፕሬዚዳንት ኢሳያስንም ማነጋገራቸው ተገቢ ይሆናል።</p>

<p>የኤርትራ መንግሥት ዩናይትድ ስቴትስና ሩዋንዳ ካቀረቡት የሰላም ማፈላለጊያ ሃሳብ ውስጥ አልቀበልም ያለው ጦሩ ባድመን ለቅቆ ከሚያዝያ 28 ቀን በፊት ወደ ነበረበት ይመለስ የሚለውን ነጥብ ብቻ ሲሆን በቀሪዎቹ ላይ ቅሬታ እንደሌለው ስለሚታወቅ እንደ ኬንያ እምነት ኤርትራ የሰላም ማፈላለጊያውን ሃሳብ ጭራሹን አልቀበልም አላለችምና በዚህ በጐ መሠረት ላይ ተንተርሶ የኤርትራን መንግሥት አቋም ከኢትዮጵያ አቋም ጋር ለማቀራረብ ሙከራ ማድረግ ተገቢ ነው።</p>

<dir>
ይህንን ዜና የዘገበው የሮይተርስ ጋዜጠኛ ዴቪድ ፎክስ የፕሬዚዳንት ኢሳይያስ
የኖይሮቢ ጉብኝት ሃሳብ አነሳሱ ከኤርትራ ይሁን ከኬንያ አልገለፀም።
ጥያቄው ከኤርትራ የተነሳ ከሆነ ኢሳይያስን የናይሮቢ ደጅ ጠኚ
ያደርጋቸዋል ሲሉ ጉዳዩን በቅርበት የሚከታተሉ ወገኖች ይተቻሉ።
በሌላ ወገን ግን ጥሪውን ያቀረበው የኬንያ መንግሥት ከሆነ ከላይ
</dir>

<p>እንደተገለፀው ኬንያ በጉዳዩ ለመግባት የወሰነችው ከኢትዮጵያ ጋር "ድንበረተኛ ጐረቤቴ" በመሆኗ ነው ሲሉ ፕሬዚዳንቱ አራፕሞይ የተናገሩትን በጥርጣሬ የሚመለከቱ ወገኖች አልጠፉም።</p>


<p class="align-center"><a href="/Gazettas/Temelkach/info/Temelkach.sera.html">ከተመልካች ሐምሌ 11 ቀን 1990</a></p>

</body>
</html>
