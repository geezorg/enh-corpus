<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ወንዶችና ሴቶች እኩል ሳይሆኑ ተደጋጋፊዎች ናቸው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> ወንዶችና ሴቶች እኩል ሳይሆኑ ተደጋጋፊዎች ናቸው</h1>
<h2 class="align-center"> «በጾታ ጉዳይ የሙስሊሞችና የጃፓኖች ሪዮት ምዕራቡን ይጥላል»</h2>
 
<p>ዛሬ ስለወንዶችና ሴቶች (ስለ ጾታ) የሚናገሩና እንታገላለን የሚሉት የቃላት አጠቃቀም ሥርዓት እንኳ ጠፍቶባቸዋል (አላወቁም)። በሒሳብ ትምህርት ሁለት ነገሮች «ተመሳሳይ» እና «እኩል» ለማለት የተለያየ መስፈርት አላቸው።</p>

<p>የተለያዩ ነገሮች ቢሆኑም እኩል ቁጥር ያላቸው ተመሳሳይ ሲባሉ አንድ ዓይነትና ተመሳሳይ ቁጥር ያላቸው ግን እኩል ይባላሉ። ይህም እኩል ማለት በሁሉም ነገር አንድ ዓይነት የሆኑ ማለት ነው። ዛሬ ወንድና ሴቶች እኩል ናቸው ብለው የሚናገሩ በሒሳብ ትምህርት የወደቁ ወይም ያልተማሩ ቢሱኙ አያስገርምም።</p>

<p>የምዕራባዊያን ኢኮኖሚያዊና ፖለቲካዊ እድገት የዳበረ ደረጃ ደርሷል ብለን መውሰድ እንችላለን። ለዜጐቻቸው የተደላደለ ኑሮ ፈጥረው ከተለያዩ ሀገሮች የመጡ ስደተኞችን ያስተናግዳሉ በማለት በልዩ አይን እንመለከታቸው ይሆናል። በጾታም ጉዳይ «የወንዶችና ሴቶች እኩልነት» ፍልስፍና ከመድረኩ ውጪ አጨብጫቢ የምንሆን መኖራችን እርኩስ መንፈስ ባይባልም ስህተት ነውና ክፉ አጋጣሚ ልንለው እንችላለን።</p>

<p>የጹሑፌ መነሻ «መካከለኛው ዘመን» ነው። ይህንንም የመረጥኩት የተለያዩ የእድገት ደረጃዎችን ለመዳሰስ የሚያስችለን ነው። ይህ ዘመን አንድ ሺህ አመታትን የፈጀና ፈረንጆች «የጨለማ ዘመን» (ዻርክ አገ) ይሉታል። ይህም ለነርሱ ነው። ለሌላው ግን ያ ዘመን ብሩህና ምጡቅ ዘመን ሊሆን ይችላል።</p>

<p>እስከ 15ኛው ክ/ዘመን ድረስ እውነትም ምዕራቡ በጨለማ ነበር ማለት ያመቻል። የሰፊው ህዝብ አኗኗርና የእለት እንቅስቃሴ ትኩረት አልተሰጠውም እንደ ሂንዱዎች በተወሰነና በተከፋፈለ የማህበራዊ መደብ ላይ ነበሩ፣ ሴቶችና ወንዶች የሚተዋወቁት በጋብቻ ወይም በአስገድዶ መድፈር (ራፐ) ነበር። በአንፃሩ ግን ምስራቁ በተለይ እስላማዊው ዓለም እነርሱ የጨለማ ዘመን በሚሉት ወቅት «የብርሃን ዘመን» ነበር ለማለት ይቻላል።</p>

<p>የሰፊው ህዝብና የግል የእለት እንቅስቃሴ ትልቅ ቦታ ተሰጥቶታል፣ የማህበረሰብ ክፍፍል አጉል ሥርዓቶች በአላህ ዘንድ ሁሉም እኩል ነው፣ የሚበላለጥ ቢኖር እሱን በመፍራቱ (በተቅዋ) ብቻ ነው በሚለው መሠረት ተወግዷል፣ ሴቶች የክብር ባለቤት ሆነዋል (ወንዶች ለሴቶች፣ ሴቶች ለወንዶች ልብሶች ናቸው) በሚለው የቁርአን ህግ የላቀ ደረጃ ተደርሷል።</p>

<p>በ16 ክ/ዘመን ምዕራቡ ሬኔሳንስ (ረናኢሳንቸ) ማለት ጀመሩ። ሬኔሳንስ ማለት ወደ ኋላ በመመለስ የጥንት የግሪክ የሮማዊያን ሳይንስና ፍልስፍና ከክርስትና ጋር በማቀናጀት የተጀመረ አዲስ ሥርዓት ይሰኛል። በዚህ ሥርዓት ብዙ የአስተሳሰብ ለውጦች ተካሄዱ። መንግሥት፣ ቤተ ክህነትና አካዳሚ የተለያዩ ድርጅቶች ሆኑ፣ ብዙ ነገሮች በተወሰኑ መደቦች በሞኖፖል መያዝ እየቀረ መጣ፣ ግለሰቦች ለእምነት፣ ለሚለብሱትና ለፖለቲካ አመለካከት ምርጫ ማግኘት ተቻለ። ይህ ሁሉ ሲሆን ግን ሴቶች ከነበሩበት ያን ያህል ፈቅ ያለ ለውጥ አላገኙም። ነፃው ማህበረሰብ (ሊበራል ሶቺአትይ) ወንዶችን ልቅ ማድረግ እንጂ ሴቶችን አላቀፈም ነበር።</p>

<p>እስከ 19ኛው ክ/ዘመን የምዕራብ ሴቶች የጨዋነት ምልክታቸው አለቀቁም። ረዘም ያለ ልብስ መልበስ፣ ለፀጉራቸው ሻል ነገር አይለያቸውም። ውሎአቸውም ቤት ነበር። ሴቶች ቤት በመዋላቸው ለህብረተሰቡ ያደረጉት አስተዋፅኦ የሚደነቅ ሆንዋል። የጐጆ ኢንዱስትሪን፣ ጥልፎችን፣ ምንጣፎችን፣ የጓሮ አትክልትንና የሴት ባልትና ወ.ዘ.ተ የሴቶች የፈጠራ ችሎታ መሆናቸው መርማሪዎች ይመሰክራሉ። በሀገራችን በኢትዮጵያ ተመሳሳይ የሆነ የሴቶች አስተዋጽኦ ሞልቷል።</p>

<p>ለአውሮፓ ሴቶች ትልቁን ለውጥ ያመጣው የኢንዱስትሪ አብዮት ነው። በ19ኛው ክ/ዘመን የተከሰተ አብዮት ማለት ነው። እስከዛ ብዙ ጉዳት ደርሶባቸዋል ሴቶቹ፣ አብዮቱ በመጀመሪያ በእንግሊዝ ተከሰተ። ብዙ ፋብሪካዎች ተቋቋሙ። ወደ ፈረንሳይ ከዛም ወደ ጀርመን ተራባ። ወደ አውሮፓ ሀገሮች ሁሉ በፍጥነት ተዛመተ። የተራባውም በመወራረስ እንጂ ሁሉም የግሉ የፈጠራ ችሎታ ኖሮት ግን አይደለም።</p>

<p>ይህ የኢንዱስትሪ አብዮት ሴቶችን በብዛት ከቤት ወደ አደባባይ አወጣ። ይህም ሲሆን ደግሞ ዛሬ እንደምንሰማው «ሴቶችና ወንዶች እኩል ናቸው» በሚል ፍልስፍና በኢንዱስትሪው ዓለም የሰው ኃይል እጥረትን ለማቃለልና አንዳንድ የሙያ መስኮች (ለምሳሌ የጥጥ ፋብሪካዎች፣ የምግብ ኢንዱስትሪዎች ወዘተ) ሴትች የበለጠ ውጤት እንደሚያስገኙ ስለታመነበት ነው። በመሀል ደግሞ «ሴቶችና ወንዶች እኩል ናቸው» የሚሉ አቀንቃኞች ብቅ አሉ። ቢሆንም ሰፊው ህዝብና ሴቶችም ጭምር ያዳመጣቸው አልነበረም። ይህ ሁሉ ሲሆንም ሴቶች በምዕራቡ የፖለቲካ ድምጽ እንኳ አልነበራቸውም። ይህም ከኢስላማዊ ዓለም አንፃር ሲታይ ምን ያህል ወደ ኋላ የቀረ እንደነበር አጉልቶ ያሳያል። ኢስላም ሴቶች ለሴቶች የፖለቲካ ድምጽ የሰጠው በ7ኛው ክ/ዘመን ነበርና።</p>

<p>በ20ኛው ክ/ዘመን ኢንዱስትሪ አብዮት ወደ ኢንዱስትሪ ማህበረሰብ ሲሸጋገር ማለትም የሠራተኛው ሕዝብ ቁጥር 60% ሲደርስ ለሴቶች የፖለቲካ ድምጽ እንዲሰጥ ምሁራኖች ብዙ መጻፍና መናገር ጀመሩ። ቅስቀሳው ተጧጧፈ። ሆኖም በቀላሉ መፍትሄ አልተገኘም። አንዳንድ የአውሮፓ ሀገሮች ለምሳሌ ስዊዘርላንድ በመሳሰሉት የሴቶች መብትን ለመቀበል እጅግ አምጠውና በጣም ዘግይተው ነው።</p>

<p>ከዚህ አንፃር ሲታይ በምዕራቡ መጀመሪያ ሬኖሰንስ ተካሄደ፣ ከዚህም ሊበራል ማህበረሰብ ተፈጠረ፣ ከዚያም ኢንዱስትሪ ተስፋፋ፣ ዲሞክራሲ ገና የታየና የተሰማም አልነበረም። በወቅቱ የታየውና እውቅናን ያገኘው ከወንዶች ሌላ ተጨማሪ የሰው ኃይል ማስፈለጉ ብቻ ነበር። በኢንዱስትሪው ማህበረሰብ የሰውን ኃይል እጥረት ለመቋቋም ሴቶችንም ማሠራት የሚለው ነው ግንዛቤ ያገኘው። ይህ ደግሞ በቀላሉ ተቀባይነት ሊያገኝ ችሏል።</p>

<p>በመጨረሻ ላይ «ዲሞክራሲ» መጣ። ከሱም ጋር ተከትሎ «ሴቶችና ወንዶች እኩል ናቸው» ግጥምና ዜማ ተጀመረ ከዛሬ 50 ዓመታት አካባቢ። እነርሱ ሁሉም ነገር ቦታ ቦታውን ከያዘ በኋላ የፈለጉትን ቢሉ ጉዳቱ የለውም። እዳው ግን እኛን ለመሰሉ 3ኛው ዓለም ሀገሮች ነው።</p>

<p>እነርሱ (ምዕራባዊያን) በምን አይነት ቅደም ተከተል እንደመጡ አይተናል። በኛ መሰሎች ሀገሮች ግን ከላይ ወደ ታች ነው ነገሩ ሁሉ። ዛሬ ምዕራባውያን የፈለጉትን ቢሉ የሁኔታዎች ቅደም ተከተል አልፈው መጥተዋል። የኛው ነገር ነው አሳሳቢው።</p>

<p>በጾታ ጉዳይ የሀገራችን ባህል ተስማሚ ነው ብዬ አምናለሁኝ። የሙስሊሞችና የጃፓኖች ሪዮት ደግሞ በሂደት ምዕራቡን ይበልጣል። እሱን እንዲህ ነው፦ «ወንዶችና ሴቶች እኩል ናቸው ብሎ ፍልስፍና ከመደርደር ይልቅ ወንዶችና ሴቶች ተደጋጋፊዎች ናቸው ብሎ መሥራቱ ይበጃል» በሚል ነው። እናንተስ ምን ትላላችሁ?</p>


<p class="align-center"><a href="/Gazettas/Hayat/info/Hayat.sera.html">ከሐያት መጋቢት 10 ቀን 1990</a></p>


</body>
</html>	





