<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሐጂ መሐመድ ወሌ መልዕክት አስተላለፉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

 
<h1 class="align-center">ሐጂ መሐመድ ወሌ መልዕክት አስተላለፉ</h1>


<p>የ62 ዕድሜ ባለፀጋ በሁለንተናዊ የእስልምና እውቀት የላቀ ችሎታ በተውሂድ ላይ ባላቸው ግልፅ አቋም ከብዙዎች ልዩ የሆኑ በብዙሃኑ ሙስሊም ዘንድ ታዋቂነትና ተወዳጅነት ያላቸው ሐጂ መሐመድ ወሌ ለመላው ሙስሊም ህብረተሰብ መልዕክት እንዲተላለፍላቸው ለሐያት ጋዜጣ ነገሩ።</p>

<p>ለ2 ዓመት ከ8 ወር ከ15 ቀን በእስር መቆያታቸው በአላህ (ሱ.ዐ) አምር እንደሆነ መልዕክተኛው በሐዲሰል ቁድስ እንዳስቀመጡት «የኔን ፍርድ የማይወድ እኔ ሙከራ ሳደርገው ትዕግስት የሌለው ሰው ከኔ ሌላ ጌታ ይፈልግ ከሰማይ ወጥቶ ይሂድ» በሚለው ሀቅ እንደተቀበሉት ያስረዱት ሐጂ ወሌ አሁን ነፃ በመውጣታቸው የተደሰቱባቸው ጉዳዮች ባለፈው ሳንምት አቅርበናል። በአብዛኛው በሀገር ውስጥ በተወነም ደረጃ በተለያዩ የውጭ ሀገሮች ሁለንተናዊውን የእስልማና ዕውቀት እንዳገኙ የሚታወቁት ሐጂ መሐመድ ወሌ መልዕክታቸው አንድና አንድ ብቻ ነው።</p>

<p>«አደራዬ ሙስሉሙ በቁርአንና በሐዲስ እንዲብቃቃ በተወሂዱ እንዲተሳሰር ነው። ይህ አደራ ከመልዕክተኛው የወረስነው መልዕክት ነው። ሙስሊም የሚለው ስም እስከያዝን ድረስ በቁርአንና በሐዲስ ብቻ እንድንጠለል ያስፈልጋል። የአንድነታችን ምንጮች እነዚህና ከነዚህ የሚመጡ ነገሮች ብቻ ናቸው። ይህ መልዕክቴ ሁሉም ዘንድ እንዲደርስልኝ እመኛለሁ» ሐጂ መሐመድ ወሌ በንግግራቸው በመቀጠል «ሙስሊሞች ለተውሂድ ከምንም በላይ ቅድሚያ መስጠት ይጠበቅብናል። ተውሂድ የሌለው ሰው እንኳን ሙዕሚነና ሙስሊም ሊባል ቀርቶ ከሰው ለመቆጠር የሚያስችል ስብዕና የለውም በእስላም»።</p>

<p>«ቁርአንና ሐዲስ የአንድነታችንን ጠባቂዎች ናቸው። ጉዳዩ መረረን ጣፈጠን ከሚል ሀዋዕ (ስሜት) ርቀን በነዚህ መንጠልጠል ዋጅባችን ነው። አስታራቂዎቻችን እነሱ ብቻ ናቸው። አያቶቻችን አባቶቻችን ማለት ቁረይሾች ከነቢያችን ያጣሏቸው የነበረ ዋንኛ ጉዳይ ነበር። ይህም በእኛ እንዳይደርስ ማወቅ አለብን» በማለት መልዕክታቸውን ያጠናከሩት ሐጂ መሐመድ ወሌ ስለ ቢደዓም አስታውሰዋል።</p>

<p>«ቢደዓ ሁሉ ጥመት ነው፣ ጥመት ሁሉ ለእሳት ነው። ይህ የነቢያችን (ሠ.ዐ\.ወ) ንግግር ነው። ቢደዓ ማለት ድሮ ያልነበሩ ኢባዳዎች ማለት ሲሆን ደንያዊ ጉዳይ ላይ እናንተ (የበለጠ) ታውቃላችሁ ብለዋልና በዱናይ ጉዳይ የፈለገና እውቀቱ ያለው ሰው አዲስ ነገር ቢሠራ ቢፈጥር ቢያሻሽል ገደብ የለውም እንዲያውም የተወደደ ጉዳይ ነው። ቢደዓ የሚመለከተው ብዲን ጉዳይ ላይ ብቻ በመሆኑ ገደቡም የተጣለው በሱ ላይ ነው። በመሆኑም ቁርአኑንና ሐዲሱን ጨምደን ከያዝን የዲን ፈጠራ ይቀራል። የዲን ፈጠራ (ቢደዓ) የሚከሰተው ከሁለቱ መመሪያዎች በራቅን ቁጥር መሆኑ ይታወቃል። ቢደዓ ደግሞ የመለያየት ዋነኛው መንስኤ መሆኑ ይታወሳል። መለያየት በበኩሉ ሁሉን ነገር የሚያሳጣን ከአኼራም ከአዱንያም የሚነጣጥለን ነው። አያይዞን ገደል እሳት የሚከተን ብቻ ነው።»«በመሆኑም በተለይ ወጣቶች ሴትም ሆኑ ወንዶች በቁርአንና በሐዲስ ዙሪያ እንዲሰባሰቡ፣ ባህላዊ ጉዞንና ቢደዓን እንዲርቁ አደራ እላለሁኝ።»</p>

<p>በመጨረሻም ሪፖርተራችን ሐያት ጋዜጣ ተውሂዱን በመሠረታዊነት በማስቀደም የመሥራትዋን ሁኔታ አስታውሶ የበኩላቸው ድርሻ ምን ሊሆን እንደሚችል ላቀረቡላቸው ጥያቄ ሐጂ መሐመድ ወሌ ሲመልሱ «ሐያትም ሆነች ሌሎች ጋዜጦች ተውሂዱን መሠረት ካላደረጉ የትም ይደርሳሉ ብዬ አላስብም። ሐያት ጋዜጣ በተውሂዱ ዙሪያ ማተኮርዋ ትልቅ ነገር ነው። ተውሂዱን በጥራትና በብቃት ለሕዝቡ ማሳወቅ ዋጅባችሁ ነው። እኔም ኢንሻአላህ በበኩሌ በዚህ ላይ የድርሻዬ ከመወጣት ወደ ኋላ አልልም። ለተውሂድ ነገር እንኳን ከሐያት አይደለም ከመማትም ጋር ከመሥራት አልቆጠብም።»</p>

<p>የሐጂ መሐመድ ወሌ መልዕክት ሁሉም አፅንኦት እንዲሰጠው እያሳሰብን ሐጂ ላደረጉልንና ቃል በገቡልን ትብብር ምስጋናችንን እናቀርባለን።</p>


<p class="align-center"><a href="/Gazettas/Hayat/info/Hayat.sera.html">ከሐያት ኅዳር 18 ቀን 1990</a></p>


</body>
</html>	
