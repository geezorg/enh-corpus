<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am"> 
<head>
 <meta http-equiv="content-type" content="application/xhtml+xml; charset=utf-8"/>
 <title>የሸሪአ ፍ/ቤት ህልውና አስጊ ደረጃ ላይ ደረሰ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የሸሪአ ፍ/ቤት ህልውና አስጊ ደረጃ ላይ ደረሰ</h1>


<p>የሀገራችን ፍ/ቤት ከውስጥ ሆነ ከውጭ ብዙ ችግር ያለበትና ለስም ያህል ህልውናው ሳይጠፋ እስከ ዛሬ የቆየ ቢሆንም በአሁኑ ወቅት ግን ከየአቅጣጫው በሚደርሰው በደል ህልውናው ሊያከትም መድረሱ ተጋለጠ።</p>

<p>ባንድ በኩል ከኃይለሥላሴ መንግስት ጀምሮ እንዳይሰራም እንዳይጠፋም ተደርጎ ለይስሙላ ብቻ እንዲኖር መደረጉ በሌላ በኩል ደግሞ የሚመለከታቸው ሙስሊም አካላት በዋነኛነት የራሱ የሸሪአ ፍ/ቤት አካላትና የእስልምና ጉዳዮች ለሸሪአ ፍሩ መጠናከርና ተገቢው ሚናው እንዲወጣ ለማድረግ የሚያደርጉት ጥረት አለመኖሩ አንሶ ጭራሽ ፍ/ቤቱን የሚያጠፋ የፍትህ መጓደልና መዛባት መንገድ በመከታተላቸው ዛሬ የሸሪአ ፍ/ቤት ህልውና አሳሳቢ ደረጃ ላይ የጣሉትም ምክንያቶች መሆናቸው ተመልክቷል።</p>

<p>ከዚህ በፊት የሴቶች ቢሮ በሸሪአ ፍ/ቤት ላይ ከፍተኛ ወቀሳ ሲያሰማ ከቆየ በኋላ አሁን በቅርቡ ደግሞ በሴቶች ቢሮ የጠበቆች ማህበር ባደረገው ጥረት የቤተሰብን ጉዳይ በቤተሰብ ጉባኤና በሌሎች ሃይማኖታዊና ሸሪአ ባህላዊ ህጎች ለመፍታት መብት የሚሰጠው ህገ መንግስታዊ አንቀፅ ተሽሮ ለቤተሰብ ልዩ ፍ/ቤት እንዲቋቋም በሚለው እንዲተካ ያቀረበው ሃሳብ በመንግስት በኩል ተቀባይነት እያገኘ መምጣቱ ታውቋል። በዚሁ ጉዳይ የጀርመን ድምፅ የአማርኛው ክፍል ጁመአ እንደገለፀው የሸሪአውን ፍ/ቤት ህልውና ያቆመው አንቀፅ ተሽሮ በሌላ ለሁሉም ዜጎች በሚያገለግል ልዩ የቤተሰብ ፍ/ቤት መቋቋም አስፈላጊነት በሸሪአ ፍ/ቤት በመቸገር ላይ ያሉትን ሙስሊም ሴቶች በዋነኛነት የተመለከተ መሆኑን ገልጿል።</p>

<p>ዘገባው እንደገለፀው ከሆነ የሸሪአ ፍ/ቤት የቆመበት አንቀፅ መወገዱና በተባለው መተካቱ አይቀሬ ነው። በዚህ ጉዳይ ላይ የሴቶች ቢሮ የጠበቆች ማህበር እየተንቀሳቀሰ ሲሆን በሸሪአ ፍ/ቤቱም ሆነ በእስልምና ጉዳዮች ላይ የተሰማ ነገር የለም።</p>


<p class="align-center"><a href="/Gazettas/Hayat/info/Hayat.sera.html">ከሐያት ነሐሴ 14 ቀን 1990</a></p>

</body>
</html>	
