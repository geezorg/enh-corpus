<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የጉራጌ የዳዕዋ ጀመአዎች አካባቢያቸውን እንዳይረሱ ተጠየቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የጉራጌ የዳዕዋ ጀመአዎች አካባቢያቸውን እንዳይረሱ ተጠየቀ</h2>
<h3 class="align-center"><span class="underline">የአባይ ልጅ ውሃ ጠማው ጉራጌ ዳዕዋ አጥሯታል</span></h3>


<p>የጉራጌ ተወላጆች በዳዕዋ እንቅስቃሴው ጉልህ ቦታ እንዳላቸው ሲታወቅ አካባቢያቸው ግን በዳዕዋ ጥማት ውስጥ መግባቱ ተሰማ። ከዚህ በፊት የሐያት ጋዜጣ ስለ ጉመር ተንበሮ ሙስሊሞች ችግር መዳሰስዋን የተመለከተው አስተያየት ሰጪ እንደገለፀው አጠቃላይ ጉራጌ ዳእዋን ይፈልጋል ሆኖም በከተማ አካባቢ ባለው የዳዕዋ ጀመዓ ጉራጌዎች አብዛኛውን ቁጥር የሚያነሱ ሆነው ሳለ የትውልድ አካባቢያቸው ግን የዳዕዋ እጥረት አጋጥሞታል።</p>

<p>አያሌ የጉራጌ ልጆች በዳዕዋ ጀመዓ ውስጥ ተሰማርተው የተለያዩ አካባቢዎችንና ሀገሮች በመሄድ ላይ ሲሆኑ አካባቢያቸውን ግን ረስተውታል ለማለት ይቻላል ያለው አስተያየት ሰጪ እንደሚገልፀው ከሆነ የመን፣ ፓኪስታ፣ ሳውዲ ዓረቢያ ወዘተ ለዳዕዋ የሚሄዱት እነዚሁ የጉራጌ ልጆች ፊታቸውን ወደ አካባቢያቸው እንዲመልሱ ጥሪ አቅርቧል። መቼም ዳዕዋ በመጀመሪያ ለራስ፣ ለቤተሰብ፣ ለጎረቤት ለሀገር እያለ የሚቀጥል ስለሆነ እኛም የጉራጌ ልጆች በዚህ መንገድ እንራመድ ሲል ተናግሯል።</p>

<p>በጌት የቆነት ሼኽ፣ የአንፏር ሼኽ፣ የሰነን ሼኽ፣ የአርዋቆ ሼኽ የመሳሰሉት ዛሬ የሚተካቸው ሳይገኝ ቀርቶ የዲኑ ትምህርትና እውቀት የሚያስተምር ጠፍቶ ህዝቡ ድሮ የያዘውን ይዞ ብቻ ለመኖር ተገዷል።</p>

<p>ሀሰን አንጃም የአብሬት ሼኽ፣ የቀጥበሬ ሼኽና ሌሎችም ታላላቅ ኡለማኦች ፋኖና መብራት በሌለበት ዘመን ለዲናቸው ባደረጉት ተጋድሎ ኢስላምን ከምድረ ጉራጌ ውጪ ሳይቀር በማሰራጨታቸውና በማጠናከራቸው ሙስሊሙ እስከ ዛሬ ኢማኑን ጠብቆና ችግሮቹን ተቋቁሞ ይገኛል አሁን ግን ጊዜው በረዘመ ቁጥር የአንጋፋዎች ኡለማዎች ቦታ የሚተካ ባለመገኘቱ ሙስሊሙ ህብረተሰብ ቀስ በቀስ እየተዳከመ በመሄዱ በአንፃሩ ግን ሌሎች ሃይማኖቶች እየተጠናከሩ በመምጣታቸው አንዳንድ ሙስሊሞች ኢማናቸው መጠበቅ አቅቷቸው ለኩፍር መጋለጥ መጀመራቸው አይዘነጋም።</p>

<p>ስለሆነም የጉራጌ የዳዕዋ ጁመአዎች ይህንን ተገንዝበው ለአካባቢያቸው አስቀድመው ዳዕዋ እንዲወጡ ጥሪ ማቅረብ አስገድዷል። በአጅርም በኩል ቅድሚያ ለአካባቢ ማድረግ የበለጠ በመሆኑ የጉራጌ የዳዕዋ ጀመአዎች መልእክቱን እንደሚቀበሉት አስተያየት ሰጪው ያላቸውን እምነት ገልጸዋል። የጉራጌ ልጆች በዳዕዋ ሰፊ ሚና መጫወታቸው እንደ አንድ ትልቅ ፀጋ ቆጥረን የትውልድ አካባቢያችንን ግን ቀድመን የማጥራት ግዴታ እንዳለብን አምነን ልንተገብረው ይገባል ሲሉ አጠቃለዋል። በዚህ ጉዳይ ሌሎች ያካባቢው ተወላጆች የሚሉት ካለ ለማስተናገድ የምንወድ መሆናችንን እየገለፅን አስተያየት ሰጪው ላቀረቡት ፈጣን ምላሽ ከዳዕዋ ጀመአዎች እንደምናገኝ እንተማመናለን።</p>


<p class="align-center"><a href="/Gazettas/Hayat/info/Hayat.sera.html">ከሐያት ነሐሴ 21 ቀን 1990</a></p>

</body>
</html>	





