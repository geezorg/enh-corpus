<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በደጀን ሙስሊሞች ብሩህ ተስፋ ይታያል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">በደጀን ሙስሊሞች ብሩህ ተስፋ ይታያል</h1>
<h3 class="align-center">በ2 ብር መህር እስላማዊ ጋብቻ ተደረገ</h3>


<p>ደጀንና ብቸና የሚባሉ ከተሞች ሲነሱ ገናናው አባይ በረሃና ወንዝ ይታወሳሉ ደጀን ከተማ ከአባይ በረሃ ወዲህ አፋፍ ስትገኝ ብቸና ደግሞ ከበርሃው ወዲያ ጫፍ ትገኛለች። ከአዲስ አበባ ወደ አባይ ማዶ የሚሻገር የአባቶቻችን ዘመን የእግረኛ ወይም ፈረሰኛም ሆነ በዘመናችን የመኪና ተጓዥ በአባይ በረሃ ገብቶ ለመውጣት በደጀን ትንፋሽ መሰብሰቡ አይቀርም። አባይ በረሃን ገብቶ የወጣም በወዲያ ማዶ በብቸና ለፈጣሪው ምስጋና የማያደርስ የለም። ደጀን ከአዲስ አበባ 230 ኪ.ሜ በጐጃምና በጐንደር መስመር በአባይ በርሃ ወዲህ ጫፍ የምትገኝ ከተማ ናት። ተባባርያችን ሸኽ ኢብራሂም ሙሐመድ ወደስፍራው በቅርቡ በተጓዙበት አጋጣሚ ስለ ደጀን ያወጉን እንደሚያመለክተው በደጀን ሙስሊሞች በአጠቃላዩ ሁኔታ ብሩህ ተስፋ ይታያል። በደጀን ሁለት መስጂዶች ይገኛሉ። እነዚህ ሁለት መስጂዶች ከከተማዋ ስፋት አንፃር በቂ ቢሆኑም አንደኛው ማይክራፎን ስለሌለው የከተማው ሕዝብ አዛን የሚሰማው በአንዱ መስጂድ ብቻ ነው።</p>

<p>ሌላው ደግሞ በደጀን ከተማ መንገዶች እንኳ ሲዘዋወር የታየውና ሙስሊምነቱ የሚገልጽ ቆብና ጥምጣም የማይለየው የደጀን ሙስሊም በመስጂዶች ውስጥ በጁምአ አይገኝም። ምነው ቢሉ የደጀን መስጂዶች በሰጋጆች ሞልተው ጢም የሚሉትና አብዛኛው ሙስሊም ሰላትን የሚሰግደው በሳምንት አንድ ቀን ጁመአለት መሆኑ ለተባባሪያችን ተነግሯቸዋል።</p>

<p>ያም ሆኖ ግን የደጀን ሙስሊሞች ብሩህ ተስፋን የሚያመለክቱ ተግባራት አሉ ሲሉ ሸኽ ኢብራሂም ሙሐመድ ገልፀዋል። እርሳቸው የተገኙበት የሰርግ ሥነ-ሥርዓት ሲገለጽ «ሌሎች አካባቢዎች ምሳሌ መሆን የሚበቃ» ሲል አስረድተውናል። ነቢያችን (ሰ.ዐ.ወ) ተጋቢዎችን ለማበረታታት «የጋብቻ ወጪ የቀለለበት ጋብቻ ራህመቱ የበዛው ነው» እንዳሉት በደጀን ሲተገበር ተመልክተዋል። በዚህም መርህ መሰረት በ2 ብር መህር እስላማዊ ጋብቻ በተፈፀመበት አጋጣሚ ተገኝተዋል።</p>

<p>ይህም ብቻ ሳይሆን ወንድና ሴት ሳይደበላለቅ፣ ቬሎ የሚባል የነስራዎች ሱና ያልታየበት እስላማዊ ሥርዓትን የጠበቀ ጋብቻ በደጀን አይተዋል። በዚህ የተደሰቱት ሸኽ ኢብራሂም ጠይቀው እንደተረዱት ሙስሊሙ ለዚህ ንቃት የበቃው በእድሮች በመመካከር ነው። የአላህ ፈቃድ ሆኖ እድሮች የሞት ነጋሪት ብቻ እስላማዊ ሥርዓቶች በሰርግ፣ በለቅሶ፣ በማናቸውም ማህበራዊ ጉዳዮች ውስጥ እንዲተባበሩ በመርዳት ላይ ናቸው። ከዚህ ቀደም ስምንት የአዲስ አበባ ሙስሊም እድሮች የጀመሩት እስላማዊ ተግባር ለዚህ ሌላኛው ምሳሌ ነው።</p>

<p>በደጀን የሚገኙ ሙስሊም እድሮች ለእስላማዊ ሥርዓት (ሸሪዓ) የሚያደርጉት ምክክርና የተግባር እንቅስቃሴ ከቀጠለ መድረሳ በማሰራት ልጆቻቸውን ዲን ማስተማር እንደሚበቁ አያጠራጥርም። በሳምንት አንድ ቀን የሚሰግደውን ኡማ በቀን አምስት ጊዜ የሚሰግዱ እውነተኛ ሙስሊም የማድረጊያ ዳዕዋም እንደሚያስፋፋ ይታመናል።ስለሆነም እስላማዊ እድሮቹ በጀመሩት መልካም ምክክርና ተግባር ገፍተውበት ለተጠቀሱት ውጤቶች እንዲበቁ ሸክ ኢብራሂም ተመኝተዋል።</p>


<p class="align-center"><a href="/Gazettas/Hayat/info/Hayat.sera.html">ከሐያት ሐምሌ 3 ቀን 1990</a></p>

</body>
</html>
