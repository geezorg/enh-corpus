<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የ10 ሺህ ሙስሊሞች ስብሰባ በአሜሪካ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

 
<h1 class="align-center">የ10 ሺህ ሙስሊሞች ስብሰባ በአሜሪካ</h1>


<p>የአሜሪካ ሙስሊሞች በአሜሪካ ውስጥ ሞራልን ለመፍጠር በሚያደርጉት ጥረት የሌሎች ኃይማኖቶች ተሳትፎ እንደሚጠበቅ አሳሰቡ። የአሜሪካ ሙስሊሞች ማህበር ለአራት ቀን ከ10,00 በላይ ሙስሊሞች የተሳተፉ ሲሆን በአያሌ ጉዳዮች ላይ ተወያይተዋል።</p>

<p>የማህበሩ ፕሬዝዳንት ዶ/ር ሙዘሚል ሳዲቅ እንዳሉት ሙስሊሞች በአሜሪካ የሞራል ህብረተሰብ ለመፍጠር በሚያደርጉት ጉዞ የሌሎች ኃይማኖቶች ተሳትፎ በእጅጉ ያስፈልጋል። የማህበሩ ዋናፀሐፊ ሰይድ መሐመድ እንዳስገነዘቡት ደግሞ የመጀመሪያው አሜሪካዊ ሙስሊም አሌክሳንደር ራስል ዊብ በአሜሪካ ያለን ሙስሊሞች የኢስላም አምባሰደሮች ነን ብለዋል። የስብሰባው ተካፋዮች ልባቸውንና አእምሮአቸውን በአንድነት ለእውነት፣ ለሐቅና ለሰላም ቅድሚያ በመስጠት ለሰው ልጆች ሁሉ እንዲሰሩ አሳስብዋል።</p>

<p>በስብሰባው የኦእጭ ፀሐፊ ኢዘዲን ቱርኪ፣ የእዽብ ፕሬዝዳንት ዶ/ር አህመድ መሐመድ አሊ፣ የዕል ዋና ፀሐፊ ዶ/ር አብዱላሂ ዑመር ነሲፍ፣ የውኣመአይዋና ፀሐፊ ዶ/ር ማነህ አልጀሂይኒ ተገኝተዋል። ፕሬዝዳንት ቢል ክሊንተንም ለስብሰባው የደስታ መልዕክት አስተላልፈዋል። በአሜሪካ የኤሊኖይስ ክ/ሀገር ገዢ ጂም ኤድጋር በስብሰባው ተገኝተው ንግግር አድርገዋል። የስብሰባው ውቅት የአሜሪካ ሙስሊም ማህበረሰብ ሳምንት በማለት ከተናገሩ በኋላ የክፍለ ሀገሩ ሙስሊሞች ለሞራል ብቃትና ተቻችሎ ለመኖር ላደረጉት አስተዋፅኦ አመስግነዋል።</p>

<p>ስብሰባው ስለቤተሰብ ሕይወት በአሜሪካ፣ ስለ አናሳ ሙስሊም ማህረሰቦች በሌሎች ሀገሮች፣ ስለህክምና ኤቲክስ፣ ስለሙስሊም ወጣቶች የጋብቻ ምክር፣ ስለ ሰብአዊ መብት፣ ስለ አሜሪካ ት/ቤቶች የትምህርት ሲስተም ስብሰባው ከተወያየባቸው ነጥቦች የሚጠቀሱ ናቸው። የመገናኛ ብዙሃን ሙያ ማሳደግ ፣ ሙስሊሞች በኮሌጅ የእቅድ ስትራቴጂ፣ የፖለቲካ እንቅስቃሴ ኢንቨስትመንትና የሰብአዊ እርዳት ድርጅቶች አስፈላጊነት በጥልቀት ተመልክተዋል።</p>

<p>የቺካጐ ጋዜጠኞች ቺካጐ ትሪቡን፣ ዘ ሰንታይምና ቺካጐ ዲፈንደር እንዲሁም አንድ የጆርናሊዝም ፕሮፌሰር በስብሰባው ተገኝተው ማህበረሰቡ ከሚዲያዎች ጋር እንዴት ግንኙነት ማድረግ እንዳለባቸው ገለፃ አድርገዋል።</p>

<p>ከ10 ሺህ በላይ ሙስሊሞች ከተለያዩ የአሜሪካ ክፍሎች መምጣታቸው ያስደሰታቸው ብዙዎች ተሳታፊዎች «ለመማር፣ ለማህበራዊ ጉዳይ፣ ሙስሊሞች እርስ በእርሳቸው ተዋውቀንም ለልጆቻችን የትዳር ጓደኛ ለማበጀት ወ.ዘ.ተ» ትልቅ እድል ሰጥቶናል ሲሉ ገልፀውታል።</p>


<p class="align-center"><a href="/Gazettas/Hayat/info/Hayat.sera.html">ከሐያት ታህሳስ 16 ቀን 1990</a></p>


</body>
</html>	
