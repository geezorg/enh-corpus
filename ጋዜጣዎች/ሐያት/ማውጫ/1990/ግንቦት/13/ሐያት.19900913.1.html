<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአሳኢታ ዘመናዊ መስጂድና መድረሳ ሥራ መቆም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> የአሳኢታ ዘመናዊ መስጂድና መድረሳ ሥራ መቆም</h1>

 
<p>በክልል ሁለት (አፋር) በአሳኢታ ከተማ በ1988 አካባቢ ተጀምሮ የነበረው የአንድ ዘመናዊ መስጂድና መድረሳ ሥራ ባልታወቀ ምክንያት ቆሞ መቅረት ለምን ይሆን? የሚለው ጥያቄ ብዙዎችን ምዕመናንን እያስጨነቀ መሆኑ ተገለጠ። ከአሳኢታ አቶ ሙሐመድ ሰይድ አጠናቅረው እንደላኩልን የመስጂዱና መድረሳው ተሰርቶ አገልግሎት መጀመር ድፍን የአፋር ህዝብ በጉጉትና በናፍቆት የሚጠብቀው ነበር። ሆኖም ምክንያቱ ባልታወቀ ጉዳይ እስካሁን ሥራው በጅምር ላይ መቅረቱ እክልና እንቅፋት ኖሮ ይሆን? የሚለው ሙስሊም ተበራክቷል።</p>

<p>መድረሳው የአረብኛና የቁርአን ት/ቤት የሚያጠቃልል የነበረ ሲሆን ከ800 ለማያንሱ ተማሪዎች እውቀት የመስጠት ብቃት ነበረው። መስጂዱም በሀገራችን ካሉ ዘመናዊ መስጂዶች የሚወዳደር ነበር። የዚህ መስጂድና መድረሳ መሰራት እስካሁን ዘመናዊ አደረጃጀት ላልነበረው የአፋር ሙስሊም ህብረተሰብ እውቀት ትልቅ ግምት የሚሰጠው ነበር። ግን አሁን ሁሉም ነገር በነበረ እየቀረ ይመስላል።</p>

<p>እርግጠኛ መሆኑ አለመሆኑ ባይታወቅም መስጂዱና መድረሳው ተጀምሮ የነበረው በሸኽ ሙሐመድ አላሙዲን -አልመሽ ድርጅት እንደነበር በዘገባው ተጠቁሟል። የሆነ ሆኖ ታላቅ ተስፋ የተባለው መስጂድና መድረሳ ለህዝብ ግልጽ ባልሆነ ምክንያት ቆሞ መቅረቱና እስከቆመ ድረስ የተለፋው ልፋትና የወጣው ወጪ በከንቱ ለጥፋት እየተዳረገ መሆኑ የአሳኢታን ሙስሊሞች አሳስቧቸዋል። በመሆኑም ችግሩን ለሚመለከተው ህዝብ የሚያስረዳ ወይም የተጀመረው ሥራ በመቀጠል አጠናቆ ለታለመለት የሚያበቃ አካል የአሳኢታ ሙስሊም ህብረተሰብ ይጠብቃል።</p>


<p class="align-center"><a href="/Gazettas/Hayat/info/Hayat.sera.html">ከሐያት ግንቦት 13 ቀን 1990</a></p>




</body>
</html>