<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በአዲስ አበባ ሒልተን እስላማዊ ሲምፖዚየም ተካሄደ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በአዲስ አበባ ሒልተን እስላማዊ ሲምፖዚየም ተካሄደ</h1>


<p>ሰኞ ሰኔ 28/91 በአዲስ አበባ ሒልተን ኢንተርናሽናል ሆቴል አዳራሽ «የሙስሊሙ ኡማ በመጪው ክ/ዘመን» በሚል ርዕስ ሲምፖዚየም መካሄዱን ሪፖርተራችን ከስፍራው ዘግቧል። ለአንድ ቀን ሙሉ በተዘጋጀው ሲምፒዚየም አያሌ የሙስሊሙ ሕብረተሰብ አካላትና አባላት ተገኝተው የነበረ ሲሆን አቶ ሙሐመድ ሀሰን ሸሪፍ የተወካዮች ም/ቤት የኢኮኖሚ ክፍል ኃላፊ፣ አቶ ሐሰን አብደላ የሰራተኛና ማሕበራዊ ጉዳይ ሚኒስትር፣ አቶ ዩሱፍ ሱከር የባህልና ቱሪዝም ኮሚሽነር እና ሌሎችም ጥሪ የተደረገላቸው ዲፕሎማቶችና አምባሳደሮች በቦታው ተገኝተዋል።</p>

<p>የሙስሊሙ ኡማ በመጪው ክ/ዘመን ምን ሊሆን እንደሚችልና ምንስ መምሰል እንዳለበት ሊያነጋግሩና ሊያሰሩ ይችላሉ በተባሉ ርዕሶች ጥንታዊ ወረቀቶች ቀርበዋል። በተለይ «በተለያዩ ሥልጣኔዎች መሀከል አስፈላጊውና ወሳኙ ግንኙነት» በአቶ ሙሐመድ ሸሪፍ እና «በኢትዮጵያ የሲቪል መ/ቤቶች ውስጥ የሙስሊም ሴቶች ገጽታ» በወ/ት አይዳ ሙሐመድ የቀረቡት ወረቀቶች የታዳሚውን ቀልብ ለመማረክ በቅተዋል።</p>

<p>እንዲሁም «ዛሬ የሙስሊም ወጣቶች ሁኔታ» በሚል ርዕስ በአቶ ሰሚር ኸሊፋ የቀረበው ወሬት መጪውን ክ/ዘመን ተረካቢ የሆነው ወጣት በምን ዓይነት ችግሮች ውስጥ እንዳለ ለማሳየትና መፍትሔውንም ለማቅረብ ሞክሯል። ከነዚህ በተጨማሪ ሌሎችም ወረቀቶች ቀርበው ውይይት ተካሄዶባቸዋል።</p>

<p>እንዲህ ዓይነት ሲምፖዚየሞች በመስጂዶችም ሆነ በታላላቅ አዳራሾች እጅግ ጠቃሚና የሚጠበቅ ሲሆን ይህንን ሲምፖዚየም ያዘጋጁት የኢራን እስላማዊ ሪፐብሊክ ኤምባሲ የባህል ክፍልና የኢትዮጵያ እስልምና ከፍተኛ ጉባዔ ም/ቤት ተመስግነዋል። በአዲስ አበባ የሚገኙ ሌሎች ሀብታም የሙስሊም ሀገሮች ኤምባሲዎች ለምን እንደማይንቀሳቀሱና በተመሳሳዩ ዳዕዋ እንደማይሳተፉ ለጊዜው የታወቀ ነገር ባይኖርም አንዳንድ አስተያየት ሰጭዎች እንዳሳዘናቸው ለሐያት ጋዜጣ ሪፖርተር ነግረዋል። በተለይ አንድ አስተያየት ሰጪ «ገንዘብ መሳሪያ ነው። ሆኖም ግን አንዳንድ ሀብታም የሙስሊም ሀገሮች ኤምባሲዎች ሚናቸውን ሲወጡ መመልከት አልቻልንም። ምክንያቱና መፍትሔው ምን ይሆን? ብለዋል።</p>


<p class="align-center"><a href="/Gazettas/Hayat/info/Hayat.sera.html">ከሐያት ሐምሌ 1 ቀን 1991</a></p>

</body>
</html>	
