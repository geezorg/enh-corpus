<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የካዕባና የነበዊ ረኢስ ዛሬ በአንዋር ያሰግዳሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የካዕባና የነበዊ ረኢስ ዛሬ በአንዋር ያሰግዳሉ</h1>


<p>ሸኽ ሙሐመድ ቢን አብደላህ አልሱበይል የሁለቱ ሀረሞች /ካዕብና መስጂደ ነበዊ/ ረኢስ ኢትዮጵያን በመጎብኘት ላይ ናቸው። እኚሁ ታላቅ መሪ ኢትዮጵያ የገቡት ማክሰኞ ኅዳር 1,991 ከሰዓት በኋላ ሲሆን የኢትዮጵያ እስልምና ጉባዔ ጠቅላይ ም/ቤት ባደረገላቸው ጥሪ መሆኑ ተመልክቷል።</p>

<p>በኢትዮጵያ ታሪክ አስደሳች በሆነ ልዩ የመንግሥት አቀባበል ለሁለቱ ሀረሞች ረኢስ የተደረገ ሲሆን በሁለት የቤተ መንግሥት መኪኖችና በሶስት ትራፊክ ፖሊሶች ታጅበው ትናንት /ሐሙስ/ አዲስ አበባንና ናዝሬትን ሲጎበኙ መዋላችውን ሪፖርተራችን ከእነርሱ ጋር በመዘዋወር ዘግቧል። እኚሁ ታላቅ እንግዳ ያረፉት ሸራተን ሆቴል ሲሆን ትላንት የኢ.እ.ጉ.ጠ.ም ቤት ጽ/ቤትን ሲጎበኙ ከፍተኛ ደስታ እንደተሰማቸው ሪፖርተራችን ተመልክቷል። በመጅሊሱ አደረጃጀት በመደሰት ይህም የመንግሥትን ድጋፍና ፍላጐት በመሆኑ «መንግሥት እስከተባበራችሁ ድረስ እናንተም መንግሥትን መተባበር አለባችሁ» ሲሉ ተደምጠዋል።</p>

<p>ቀጥለውም የአወሊያ ት/ቤት ጉብኝት ከተደረገ በኋላ «ሙስሊም አደባባይ»። የተባለው ተጎብኝቷል። በዚህ ጉብኝት ሪፖርተራችን እንደገለፀው ማንም የተደሰተ የለም። ሙስሊም አደባባይ የተባለው ቦታ ለመድረስ የርቀቱ ሁኔታና የኮሮኮንቹ አስቸጋሪነት ተደማምሮ በጉብኝቱ ላይ ሳንካ ሆኖ ነበር ብዙ አጃቢ ሙስሊሞች አደባባይ የተባለው ለመጀመሪያ ጊዜ ማየታቸው ስለነበር አዝነው ተመልሰዋል። ጎብኚ እንግዳው በመሳላቸታቸው ጥቂትም ሳይቆዩና ሳይመልከቱ የተመለሱ ሲሆን የትራፊክ ፖሊስ አጃቢዎችንም አማረው ነበር።</p>

<p>ከዚህ በኋላ በሳውዲ አምባሳደር የምሳ ግብዣ ተካሂዷል። ብዙ ሰዎች በኤምባሲውም ላይ ቅሬታ አሳድረዋል። ለእንግዳው ክብር ብለው ሲያጅቡ የዋሉ ብዙ ሙስሊሞች ኤምባሲው ግቢ እንዳይገቡና ምሳም እንዳይበሉ የተደረገ ሲሆን ስማቸው ለጊዜው በውል ያልተጠቀሰ የኤምባሲው ባልደረባ በመጅሊሳችን ላይ ባላቸው ጥላቻ ችግር እንደተፈጠረ ለማወቅ ተችሏል። ለዚህም ሳይሆን አይቀርም ኤምባሲው በጉብኝት ሥነሥርዓቶች በራሱ ያላጀበው ተብሎ ታምቷል።</p>

<p>ዕሮብ እንግዶቹና አጃቢዎቹ ወደ ናዝሬት ተጉዘው ዋናው መስጂድ ነሃቪ መከዝንና ኹሉፋኡ ራሺድን ት/ቤት መጎብኘታቸውን ሪፖርተራችን ከነርሱ ጋር በመዘዋወር አጠናክሯል። ትናንት /ሐሙስ/ ወደ ሐረርና ድሬዳዋ በመጓዝ እስላማዊ ተቋማትን ጎብኝተው ተመልሰዋል ዛሬ ደግሞ በአዲስ አበባ አንዋር መስጂድ የጁመዓ ኹጥባና ሰላት እንደሚመሩ ተገልጧል።</p>


<p class="align-center"><a href="/Gazettas/Hayat/info/Hayat.sera.html">ከሐያት ኅዳር 4 ቀን 1991</a></p>

</body>
</html>	
