<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በአፋር የሼህ አላሙዲን የእስላማዊ ማዕከል ግንባታ በጅምር ቀረ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በአፋር የሼህ አላሙዲን የእስላማዊ ማዕከል ግንባታ በጅምር ቀረ</h1>


<p>እጅግ ኋላ ቀር ከሚባሉት የሀገራችን ክልሎች አንዱ የሆነው የአፋር ክልል ሙሉ በሙሉ የሙስሊም ክልል እንደሆነ ይታመናል። ሆኖም ከክልሉ ኋላቀርነትና በነበረው ተፅዕኖ ምክንያት መሰረታዊ የሆኑ ኢስላማዊ ማዕከላት የሌሉት ከመሆኑም በላይ ይህ ነው የሚባል ቋሚና ጠንካራ መስጊድ እንኳን እንደሌለው ይነገራል። ከዚህም በላይ ህብረተሰቡም በአካባቢው የአየር ሁኔታና በአኗኗር ዘይቤው ምክንያት እስላማዊ ሕጐችንና ፋይዳዎችን ከባህሉና ከልማዱ ቀይጧቸው ይገኛሉ። የማህበረሰቡ ሴቶች ከሸሪዓ አለባበስ እጅግ በራቀ መንገድ ከወገባቸው በላይ ራቁታቸውን ናቸው። በመሆኑም ክልሉ የዳዕዋና ሌሎች እስላማዊ እንቅስቃሴዎች ሊካሄዱበት የሚገባ ክልል ነው።</p>

<p>በዚህ ረገድ የክልሉ ህብረተሰብ ችግር ታስቦም ሆነ በሌላ ዓላማ በሼህ አላሙዲን መሰራት ተጀምሮ የነበረው እስላማዊ ማዕከል ለክልሉ እስላማዊ እንቅስቃሴ የሚኖረው ፋይዳ ተገምቶ በጉጉት ሲጠበቅ ነበር። ሆኖም ግን ይህ ነው ተብሎ በግልፅ በማይታወቅ ምክንያት የእስላማዊ ማዕከሉ ግንባታ በተወሰነ ደረጃ ከተከናወነ በኋላ መቆሙም የክልሉ መጅሊስ ለሐያት ገልጿል።</p>

<p>በዚህ እስላማዊ ማዕከል መስጂድ፣ መድረሳና ሌሎችም ለኢስላማዊ እንቅስቃሴ አጋዥ የሆኑ ግንባታዎች ይከናወናሉ ተብሎ እቅድ ተይዞ እንደነበረና አሁን ግን ግንባታው መቆሙን አስረድተዋል። በሌላ በኩል የእስላማዊ ማዕከሉ ግንባታ የቆመበትን ምክንያት የክልሉ መጅሊስ ለሼህ አላሙዲን ጥያቄ ለማቅረብና የፕሮጀክቱ ግንባታ የሚቀጥልበትን መንገድ ለመወያየት ቢፈልግም ሼህ አላሙዲንን ለማግኘት እንዳልተሳካላቸውና ፕሮጀክቱ እስከ አሁንም ድረስ በጅምር መቅረቱን ገልፀዋል።</p>


<p class="align-center"><a href="/Gazettas/Hayat/info/Hayat.sera.html">ከሐያት ነሐሴ 20 ቀን 1991</a></p>

</body>
</html>	
