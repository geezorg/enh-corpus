<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ጠ/ሚ/ር መለስ አቶ በረከትን ተቃወሙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ጠ/ሚ/ር መለስ አቶ በረከትን ተቃወሙ</h2>


<p>መንግስታዊ ያልሆኑ ድርጅቶችን በተመለከተ አቶ በረከት ስምኦን በተባበሩት መንግስታት አዳራሽ የሰጡት መግለጫ «የመንግሥትን አቋም የማይወክል የግለሰቡ የግል አስተያየት ነው» ሲሉ ጠ/ሚ/ር መለስ ዜናዊ መናገራቸውን ምንጮቹ ገለፁ። አቶ በረከት ይህንን መግለጫ ከሰጡበት ግዜ ጀምሮ እንደበፊቱ በብዛት መታየታቸው ቀንሷል፤ መስከረም 16 ቀን 1997 በተባበሩት መንግስታት የስብሰባ አዳራሽ መንግስታዊ ያልሆኑ ድርጅቶችን /ኤን.ጂ.ኦ/ በተመለከተ በገዢው ፓርቲና በተቃዋሚ ፓርቲዎች መካከል ክርክር ተካሂዶ ነበር፤ በዚህ ክርክር መድረክ «መንግሥታዊ ባልሆነ ድርጅት የለማ ሀገር የለም» ሲሉ አቶ በረከት ኤን.ጂ.ኦዎችን በማጣጣል መግለጫ መስጠታቸው ይታወሳል። ይህንን የአቶ በረከትን አስተያየት የኤን.ጂ.ኦ ተወካዮች የተሳሳተ መደምደሚያ ነው በማለት ማስረጃ ጠቅሰው በወቅቱ ቢከራከሩም አቶ በረከት መከራከሪያውን ሳይቀበሉ አልፈውታል።</p>

<p>ኢህአዴግ ወክለው አቶ በረከት ባደረጉት ክርክር የያዙት አቋም ያሳሰባቸው የአክሽን ኤይድ ዋና ዳይሬክተር ሚስተር ቶማስ እና ተዋናይት ኤማ ወደ ኢትዮጵያ በመጡበት ወቅት ጠ/ሚ/ር መለስ ዜናዊን በጉዳዩ ላይ አነጋግረዋል። ጠ/ሚ/ሩ መንግስታዊ ላልሆኑ ድርጅቶች የተመቻቸ ሁኔታ መኖሩን፣ ሚናቸውም ልቆ መገኘቱን መዘርዘራቸውን የቅርብ ምንጮች ገልፀዋል። የአክሽን ኤይድ ዋና ዳይሬክተር ሚስተር ቶማስ እና ተዋናይት ኤማ በዚህ ውይይት አቶ በረከት ኤን.ጂ.ኦዎችን በተመለከተ ያነሱት አቋም ታዲያ ከምን የመነጨ ነው? ሲሉ ጠይቀዋል። ጠ/ሚ/ር መለስም «አቶ በረከት የተናገረው የግሉን ስሜት እንጂ የርሱ ንግግር የመንግስትን አቋም የሚወክል አይደለም፤» ከማለታቸውም በላይ በመንግስትም ሆነ በኢህአዴግ በኩል ለኤን.ጂ.ኦዎች ቀና አመለካከት መኖሩን መግለፃቸው ተሰምቷል። ለወትሮው በየአጋጣሚው የጋዜጣ ገፆችንና የቴሌቪዥን ስክሪኖችን ሲያጣብቡ የከረሙት አቶ በረክት ስምኦን ከቅርብ ግዜ ወዲህ እንቅስቃሴውያቸው የተወሰነ ሆኖ መገኘቱ ከዚህ ጋር የተያያዘ ይሁን አይሁን ማወቅ አልተቻለም።</p>


<p class="align-center"><a href="/Gazettas/Ethiop/info/Ethiop.sera.html">ከኢትኦጵ ኅዳር 01 ቀን 1997</a></p>

</body>
</html>	
