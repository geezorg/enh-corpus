<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አቶ ሽመልስ አዱኛ ለፓርላማ ይወዳደራሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">አቶ ሽመልስ አዱኛ ለፓርላማ ይወዳደራሉ</h2>


<p>የኢትዮጵያ ቀይ መስቀል የቦርድ ሊቀመንበር አቶ ሽመልስ አዱኛ በወረዳ 18 ለፓርላማ ተወዳዳሪነት በግል ዕጩነት የቀረቡ ሲሆን፣ ከሰውየው ጀርባ የኢህአዴግ ግፊት እንዳለበት የቅርብ ምንጮች ገልፀዋል፤ ኢህአዴግ በወረዳ 18 አቶ ሽመልስ አዱኛ በግል ተወዳዳሪነት እንዲቀርቡ ያደረገው በአንድ በኩል ቀጣዩ ፕሬዚዳንት እርሳቸው እንዲሆኑ በማሰብ እንደሆነ የተገለፀ ሲሆን፤ በሌላም በኩል ባለፈው ምርጫ አሸንፈው ም/ቤት የገቡትን ሻለቃ አድማሱ መላኩን ለመጣል እንደሆነም የሚገልጹ ወገኖች አሉ።</p>

<p>ባለፈው ምርጫ ማለትም በ1992 ዓ.ም አቶ ተፈራ ዋልዋን በከፍተኛ የድምጽ ብልጫ አሸንፈው የገቡት ሻለቃ አድማሱ መላኩን አሁን በወረዳ 18 የሚፎካከሯቸው አቶ ሽመልስ አዱኛ እና አቶ ተፈራ ዋልዋ ናቸው፤ ኢህአዴግ በተለይ በከተሞች አካባቢ አሽንፋለሁ የሚል ስጋት ስላደረበት፣ አባላቱንና ደጋፊዎቹን በግል ተወዳዳሪነት ስም ጭምር እያሳተፈ መሆኑን የሚደርሱን መረጃዎች ያመለክታሉ ። በዚህም ኢህአዴግ የተቃዋሚዎችን ድምጽ በማሳሳት ለማሸነፍ እየሞከረ ነው ተብሏል፤ የፕሬዚዳንት ግርማ የስልጣን ዘመን ከእንግዲህ ሁለት ዓመት ያህል የሚቀረው ቢሆንም፣ ከጤና አንፃር አቶ ሽመልስ በተጠባባቂነት እንዲቀመጡ በኢህአዴግ መታቀዱን፣ እርሳቸውም ይኸው ቃል ስለተገባላቸው በተወዳዳሪነት መቅረባቸውን ምንጮቻችን ገልፀዋል።</p>

<p>ስለዚህ ጉዳይ አስተያየታቸውን እንዲሰጡን ወደ አቶ ሽመልስ አዱኛ ያደረግነው ሙከራ በተደጋጋሚ ብንደውል ስልካቸው ተዘግቷል። በቤት ስልክ ቁጥራቸው ስንደውል ከሀገር ውጭ መሆናቸው ትናንት ተነግሮናል። አቶ ሽመልስ አስተያየት ሊሰጡን ከፈለጉ መድረኩ ክፍት መሆኑን እንገልፃለን።</p>


<p class="align-center"><a href="/Gazettas/Ethiop/info/Ethiop.sera.html">ከኢትኦጵ የካቲት 02 ቀን 1997</a></p>

</body>
</html>	
