<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ኢትዮጵያና ኤርትራ ሠራዊት እያከማቹ መሆናቸው አሳስቦኛል»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«ኢትዮጵያና ኤርትራ ሠራዊት እያከማቹ መሆናቸው አሳስቦኛል»</h2>


<p>ኢትዮጵያና ኤርትራ በድንበሩ አካባቢ ሠራዊት እያከማቹ መሆናቸው አሳስቦናል ሲል የአውሮፓ ኅብረት መግለጫ አወጣ፤ ህብረቱ ከትናንት በስቲያ ሰኞ ባወጣው መግለጫ ሁለቱ ወገኖች ወደ ሌላ ዙር ጦርነት እንዳይገቡ አሳስቧል። የወቅቱ የአውሮፓ ህብረት ሊቀመንበር የሆነችው የሆላንድ አምባሳደር ሮብ ቬርማስ በሰጡት መግለጫ በኢትዮጵያና በኤርትራ ድንበር ላይ የሚደረገው የሰራዊት ክምችት 25 ሐገራትን በአልባነት ያቀፈውን የአዎርፓ ህብረትን አሳስቧል።</p>

<p>«የአውሮፓ ህብረትን ያሳሰበው በሁለቱ ሀገራት ድንበር አካባቢ ከቅርብ ጊዜ ወዲህ የጦር ክምችት እየታየ በመምጣቱ ነው። ሁለቱም ወገኖች ወደ ጦርነት ከሚያስገባ ማንኛውም ተግባር እንዲቆጠቡ የአውሮፓ ህብረት ያሳስባል» ብለዋል፤ በኢትዮጵያ የሆላንድ አምባሳደር የሆኑት ሮብ ቬርማስ በማከልም በአካባቢው ግጭት እንደገና ቢቀሰቀስ በኢትዮጵያ ልማት፣ ፖለቲካዊና አስተዳደራዊ ጉዳዮች ላይም በቀጥታ ተጽዕኖ እንዲኖረው ተናግረዋል፣ የድንበር ኮሚሽኑን ውሳኔ ተግባራዊ ለማድረግ የአውሮፓ ህብረት ሁለቱንም ሀገራት ለማገዝ ያለውን ዝግጅትም አምባሳደር ሮብ ቬርማስ ገልፀዋል። </p>

<p>«በኢትዮጵያና በኤርትራ መካከል ዘላቂነት ያለው ሰላም ቢረጋገጥ ለብሄራዊ ልማት ለአካባቢው ሰላምና ደህንነት ዋስትና ነው» ሲሉም የአውሮፓ ህብረት ተወካይ በመግለጫቸው አመልክተው፣ የአውሮፓ ህብረት ለኢትዮጵያ ከፍተኛ የልማት ዕርዳታ ከሚያደርጉት አንዱ መሆኑንና በዓመት እስከ 400 ሚሊዮን ዩሮ እንደሚለግስም ተመልክቷል።</p>


<p class="align-center"><a href="/Gazettas/Ethiop/info/Ethiop.sera.html">ከኢትኦጵ የካቲት 09 ቀን 1997</a></p>

</body>
</html>	
