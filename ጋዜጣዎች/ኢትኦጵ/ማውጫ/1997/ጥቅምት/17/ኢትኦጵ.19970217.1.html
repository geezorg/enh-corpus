<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የፍትሕ ሚኒስትሩ ሐርቃ ሐሮዬ የደርግ ታጣቂ ነበሩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የፍትሕ ሚኒስትሩ ሐርቃ ሐሮዬ የደርግ ታጣቂ ነበሩ</h2>


<p>1/ የመለያ ቁጥረ2/0408 -ማዕረግ፦ ጓድ ሙሉ ስም ፦ ሐርቃ ሐሮዬ ኦዳ<br/>
2/ ክፍልና ስራ ፦ የፖለቲካና የምርት ካድሬ<br/>
3/ አድራሻ፦ አልተጠቀሰም<br/>
4/ የተፈቀደው መሳሪያ አይነት ፦ ፒ.ፒ.ኤስ ድግን<br/> 
ጠመንጃ<br/>
ሀ/ አይነት ቁጥር ል-27188<br/>
ካሊቨር፦ 7.62ሚሊ ሜትር<br/>
5/ መሳሪያውን ያስታጠቀው ክፍል<br/> 
ብ/አ.ም.ዘ.ማ.ፕ.ጠ.መ.ፓ.ማ.ጉ<br/>
6/ ከላይ የተዘረዘሩትን መሳሪያዎች በማንኛውም ቦታና ጊዜ ለራሳቸው መጠበቂያ እና ለስራ እንዲይዙ የተፈቀደ ስለሆነ፣ ፀጥታ አስከባሪዎችና ሌሎችም የፍተሻ ስራ የሚመለከታቸው ሁሉ እንዲተባበሩ እናስታውቃለን።
የማይነበብ ፊርማ <br/>
ማህተም አለው።<br/>
ኰሎኔል ተስፋዬ ወ/ስላሴ (ሚኒስትር)።</p>

<p>አቶ ሀርቃ ሀሮዬ በቀይ ሽብር ወንጀል ተጠርጣሪ ናቸው በሚል በልዩ አቃቤ ህግ ሲፈለጉ መቆየታቸው ተዘግቧል፤ የኢህአዴግ መንግስት በስልጣን አካባቢ ያሰባሰባቸው በአንድ በኩል ትንሽ የማፈንገጥ አዝማሚያ ሲያሳዩ የቀይ ሽብር ካርድ ለመምዘዝ የሚመቹትን በሌላ በኩል ደግሞ በዘር ኮታ ሽፋን ብቃት የሌላቸውን ነው በሚል ስርዓቱ ሲተች ቆይቷል። ኢህአዴግ ለእርሱ የማይመቹ ሰዎችን በደርግ ስርዓት ውስጥ በማገልገላቸው ብቻ በቀይ ሽብር እየወነጀለ ሲያስር መቆየቱን ብዙዎች ዛሬም ያስታውሳሉ፤ በዚህ ረገድ ፊታውራሪ መኮንን ዶሪና ፕሮፌሰር አለማየሁ ተፈራን ለአብነት ይጠቅሳሉ።</p>

<p>ፊታውራሪ መኮንን ዶሪ የኢህአዴግ መንግስት ወደስልጣን በመጣበት ወቅት ከሽግግር መንግስቱ መስራቾች አንዱና የም/ቤት አባል እንዲሁም የማስታወቂያ ምክትል ሚኒስትር ነበሩ፤ የኢትዮጵያ የተቃውሞ ኃይላት ፓሪስ ላይ ተሰብስበው አዲስ የሽግግር መንግስት እንዲመሰረት ሲጠይቁ፣ ይሄንን ጥያቄ ካቀረቡት ፓርቲዎች ውስጥ የፊታውራሪ መኮንን ዶሪ ፓርቲ ይጠቀሳል፤ ከዚያም ፊታውራሪ መኮንን የፓሪሱን ውሳኔ እንዲያወግዙ አሊያም ም/ቤቱን እንዲለቁ በተጠየቁ መሰረት፣ የፓሪሱን ውሳኔ እደግፋለሁ በማለታቸው ከነ ዶ/ር በየነ ጴጥሮስ ጋር ከም/ቤት ተባረሩ፤ ቀጥሎም ከምክትል ሚኒስትርነታቸው አባረሯቸው፤ በመጨረሻም በቀይ ሽብር ወንጅለው ወደ እስር ቤት ወሰዷቸው ሲሉ ታዛቢዎች ሂደቱን ያስታውሳሉ።</p>

<p>በሽግግሩ ዘመን የአዲስ አበባ ዩኒቨርስቲ ፕሬዚዳንት የነበሩት ፕሮፌሰር አለማየሁ ተፈራ ታህሳስ 26 ቀን 1985 ዓ.ም በአዲስ አበባ ዩኒቨርስቲ ተማሪዎች ላይ መንግስት የወሰደው ርምጃ ከመጠን ያለፈ ነው ብለው በመተቸታቸው ከፕሬዚዳንትነታቸው ከተባረሩ በኋላ በቀይ ሽብር ተወንጅለው ለእስር መዳረጋቸው በብዙዎች ዘንድ ይታወሳል። ፕሮፌሰር አለማየሁ አሁን ከእስር የተፈቱ ሲሆን፣ ፊታውራሪ መኮንን ዶሪ እስር ቤት ከገቡ 10 ዓመት አልፏቸዋል።</p>


<p class="align-center"><a href="/Gazettas/Ethiop/info/Ethiop.sera.html">ከኢትኦጵ ጥቅምት 17 ቀን 1997</a></p>

</body>
</html>	
