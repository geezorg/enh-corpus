<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አዲሱ የነፕሮፌሰር መስፍን ሕብረት መኢአድን እንዳይውጥ ተሰግቷል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">አዲሱ የነፕሮፌሰር መስፍን ሕብረት መኢአድን እንዳይውጥ ተሰግቷል</h2>


<p>ፕሮፌሰር መስፍን ወ/ማርያምና ዶ/ር ብርሃኑ ነጋ ረዥም ጊዜ ከኢዴፓ በኋላ እና ከአዲሊ ጀርባ ሆነው የራሳቸውን ሚና ሲጫወቱ መቆየታቸው በብዙዎች ዘንድ በስፋት የሚታመን በመሆኑ፣ በዚህ ቅንጅት ውስጥ መኢአድ ሊዋጥ ይችላል የሚል ግምት አለ፤ መኢአድ በዚህ በኩል ምን እንደወሰነ የታወቀ ነገር የለም፤ መኢአድ «ኢዴፓ የወያኔ ወኪል ነው» ብሎ በይፋ በመግለጫ ለህዝቡ ማሳወቁ፤ እንዲሁም ኢዲሊ የሚባለውን ፓርቲ የሚመሩት ዶክተር አለማየሁ ረዳ የወያኔ ተቋም በሆነው ሲቪል ሰርቪስ ኮሌጅ በፕሬዚዳንትነት ሲያገለግሉ የቆዩ መሆናቸውን የሚያስታውሱ ወገኖች ፣ ዶ/ር ብርሃኑ ነጋም አቶ ታምራት ላይኔ እስከታሰሩበት 1989 ድረስ የኢህአዴግ መንግስት ደጋፊ ሆነው እስከ መቆየታቸውን ይጠቅሳሉ፤ በዚህ ቅንጅት ውስጥ መኢአድ ራሱን ማሳታፉ በህዝብ ዘንድ ይበልጥ ብዥታን ከመፍጠር ባሻገር በድርጅቱም ተሰሚነት ላይ ተፅዕኖ እንደሚኖረው አስተያየት ሰጪዎች ይናገራሉ፤ «ፕሮፌሰር መስፍን በኢሠመጉ አመራር እንዲሁም በግል ሲያደርጉት የነበረው አስተዋጽኦና የገነቡት ስም በዚህ መንገድ በጥላት እንዳይለወስ ስጋት ሆኗል» የሚሉ ወገኖችም አሉ።</p>

<p>ይህ አዲስ እየተፈጠረ ያለው ቅንጅት ከወዲሁ ጠ/ሚ/ር በመምረጥ ያንን ሰው እያስተዋወቀ የምርጫ ቅስቀሳ የማድረግ እቅድ ጭምር እንዳለው መረዳት ተችሏል። ሆኖም ከቅንጅቱ አባል ፓርቲዎች ውስጥ ከላይ እንደተመለከተው ከመኢአድ ሌላ ከአዲስ አበባ ውጭ የሚንቀሳቀስ ካለመኖሩም በላይ ጠ/ሚ/ር የተባለው ግለሰብ በራሱ የመራ ክልል አሸንፎ ፓርላማ ባይገባ ምን እንደሚደረግ አልታወቀም፤ የቅንጅቱ ቃል አቀባይ ሆነው የተመረጡት ዶ/ር ብርሃኑ ነጋ ናቸው። ፕሮፌሰር መስፍንና ዶክተር ብርሃኑ ነጋ አሁን ከረፈደ በኋላ ፓርቲ ወደ መመስረት ሥራ የገቡት ኢዴፓን በይፋ ተቀላቅለው ለመንቀሳቀስ ያሰቡት ዕቅድ ስለከሸፈ መሆኑን የሚገልጹ ወገኖች አሉ፤ ይህም ኢዴፓ በሕዝብ ዘንድ የወያኔ አምሳል ተደርጐ እየተወሰደ በመምጣቱ ነው ተብሏል። አሁን ሀገር ውስጥ እየተፈጠረ ያለው ህብረት ለፀረ ወያኔ ትግል ሳይሆን ዋሽንግተን የተመሰረተውን ሕብረት ለመምታት ያለመ ነው በማለት ስጋታቸውን የሚገልጹ አሉ።</p>


<p class="align-center"><a href="/Gazettas/Ethiop/info/Ethiop.sera.html">ከኢትኦጵ ጥቅምት 10 ቀን 1997</a></p>

</body>
</html>	
