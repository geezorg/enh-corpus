<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሠራዊቱ ምልመላው እያነጋገረ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የሠራዊቱ ምልመላው እያነጋገረ ነው</h2>


<p>የኦጋዴን ነፃ አውጪ ግንባር (ኦብነግ) የኢትዮጵያ ወታደሮች ወደ ሶማሊያ በመክዳት ላይ ናቸው ሲል በመረጃ መረብ አስታውቋል። የከዱት ወታደሮች ከዓመት በላይ ደሞዝ ሳያገኙ መቆየታቸውንም አመልክቷል። የድረ ገጹ ሪፖርተር ያገኛቸው የኢትዮጵያ ወታደሮች ከፊሉ ፎቶ ግራፋቸውን በፈቃደኝነት በመስጠታቸው በመረጃ መረብ ላይ መውጣቱን ገልጿል። የኢትዮጵያ ወታደሮች ከፊሉ ፎቶ ግራፋቸውን በፈቃደኝነት በመስጠታቸው በመረጃ መረብ ላይ መውጣቱን ገልጿል። የኢትዮጵያ ሠራዊት በምስራቅ አፍሪካ በሚገባ የተደራጀና የታጠቀ ጠንካራ ኃይል ተደርጐ ቢወሰድም ሠራዊቱ በቂ ስልጠና የሌለውና ዝቅተኛ ደሞዝ የሚከፈለው ነው ሲል ዘግቧል።</p>

<p>ይህ በእንዲህ እንዳለም የሀገር መከላከያ ሠራዊት ከፍተኛ የሰራዊት ምልመላ ለማድረግ ጥሪ እያደረገ ነው፤ በኢትዮጵያ ቴሌቪዥን፣ በኢትዮጵያ ሬዲዮ፣ እንዲሁም በሬዲዮ ፋና በስፋት እየተስተጋባ ያለው የምልመላ ማስታወቂያ የሚከተለውን ዝርዝር ይዟል፦ «በዜግነት ኢትዮጵያዊ የሆነ፣ በውትድርና ለማገልገል ፈቃደኛ የሆነ፣ ከቤተሰቦቹ ጋር የሚኖሩ ወይንም ቤተሰቦቹ አደራ የሰጡዋቸው ዘመዶቹ ጋር አብሮ የሚኖር፣ በሚመለመልበት አካባቢ ቢያንስ ሦስት ዓመት እና ከዚያ በላይ በነዋሪነት የሚታወቅ፣ የነዋሪነት፣ የተማሪነት፣ የሰራተኝነት፣ መታወቂያ ያለው፤ ትዳር ያልመሰረተ፤ ከመከላከያ፣ ከማሰልጠኛ ማእከሎችና ከፖሊስ ሰራዊት በተለያዩ ምክንያት ያልተሰናበተና የሰራዊቱ አባል ያልነበር፤ በመጥፎ ሱሰኝነት፣ ጠበኝነት የማይታወቅ፣ ጫት ቃሚም ከሆነ ለማቆም ፈቃደኛና እርግጠኛ የሆነ፤ ከወንጀል ነክ ጉዳዮች ጋር በተያያዘ ያልተከሰሰና የፍርድ ቤት ክርክር የሌለበት፣ በህብረተሰቡ ዘንድ ጥሩ ተቀባይነትና ታማኝነት ያለው፣ የተሟላ አካላዊ ጤንነት ያለው በማለት መመዘኛ ያስቀመጠው የመከላከያ ሚኒስቴር በየክልሉ የምልመላ ጣቢያ እስከ ወረዳ ድረስ ማዘጋጀቱንም አስታውቋል።</p>

<p>ይህ ማስታወቂያ በሰፊው እየተነገረ መገኘቱ ምን መጣ? የሚል ጥያቄ በህዝቡ ውስጥ እየጫረ ሲሆን፣ ጉዳዩን ከኢትዮ-ኤርትራ ውዝግብ ጋር አያይዘው የሚመለከቱም ቁጥራቸው የበዛ ነው። የድንበር ኮሚሽኑን ውሳኔ ኢትዮጵያ ልቀበልም በማለቷ፤ ኤርትራ ደግሞ ይግባኝ በሌለው ውሳኔ ለድርድሩ አልቀርብም የሚል አቋም በመያዟ ነገሮች ጫና ላይ መድረሳቸው ይታወቃል፤ ኤርትራ የጦርነት መሰናዶ እያደረገች መሆኑ በስፋት ሲዘገብ ቆይቷል፤ እ/ኤ/አ በ2004 ይፋ የሆኑ ጥናቶች እንዳረጋገጡት ኢትዮጵያ በ252 ሺህ መደበኛ ሰራዊት፣ በ300 የጦር ታንክ፣ በ55 ተዋጊ ጀቶች ከዓለም በጦር ኃይል በ22 ደረጃ ላይ ስትገኝ፣ ኤርትራ በ172 ሺህ መደበኛ ሰራዊትና በ120ሺህ ተጠባባቂ ኃይል፤ እንዲሁም በ100 ታንክና በ17 ተዋጊ ጀቶች ከዓለም በ30ኛ ደረጃ ላይ ትገኛለች።</p>


<p class="align-center"><a href="/Gazettas/Ethiop/info/Ethiop.sera.html">ከኢትኦጵ ጥቅምት 10 ቀን 1997</a></p>

</body>
</html>	
