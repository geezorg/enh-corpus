<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ጄኔራል ፃድቃንና የማነ ኪዳኔ ወደ ቢዝነስ ገቡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ጄኔራል ፃድቃንና የማነ ኪዳኔ ወደ ቢዝነስ ገቡ</h2>


<p>ሌተና ጄኔራል ጻድቃን ገብረተንሳይና የማነ ኪዳኔ (ጃማይካ) ለረጅም ጊዜ ተሰውረው ከቆዩ በኋላ አሁን ወደ ቢዝነሱ አለም ብቅ ማለታቸው ሳምንታዊው የእንግሊዥኛ ጋዜጣ «ፎርቹን» ዘገበ። በዚህ ቢዝነስ ውስጥ የታሪክ ተባባሪ ፕሮፌሰርና የአፍሪካ ቀንድ ጉዳይ ተንታኝ የሆኑት መድኃኔ ታደሰም የፖሊሲ ጥናትና ውይይት ማዕከል የተባለ ድርጅት በማቋቋም አብረዋቸው ተሰልፈዋል።በአፍሪካ ጐዳና ቦሌ መንገድ ላይ ቢሮውን ያደረገው ይህ ማዕከል በአፍሪካ ቀንድ ውስጥ ከሰላምና ደህንነት ጋር የኢኮኖሚ እድገትን የሚያፋጥኑ በርካታ ጥናቶችን የማድረግ ልዩ ችሎታ እንዳለው ተገልጿል። ሌ/ጄኔራል ፃድቃን ገብረተንሳይ ከአመት በላይ ዩኤስ አሜሪካ በመቆየት በኢንተርናሽናል ፖሊሲ ኤንድ ፕራክቲስ ከጆርጅ ዋሽንግተን ዩኒቨርስቲ ሁለተኛ ዲግሪያቸውን አግኝተዋል።</p>

<p>ይህን ማዕከል በዋና ስራ አስፈፃሚነት የሚመሩት ሌ/ጄኔራል ጻድቃን እ.ኤ.አ በ2002 ዓ.ም በወያኔ ውስጥ በተነሳው ሁከት ሳቢያ የኢትዮጵያን ሰራዊት ለቀው ከወጡ ወዲህ ይህ የመጀመሪያ ስራቸው ይሆናል። የቀድሞ የትግል አጋራቸው የማነ አሁን የማዕከሉ ከፍተኛ ሪሰርቸር ናቸው። እሳቸውም በውጭ ጉዳይ ሚኒስተር የካቢኔ ዋና ሃላፊነት ስልጣናቸውን ከለቀቁ ከ2003 ዓ.ም ወዲህ ይህ የመጀመሪያ ስራቸው ነው።</p>

<p>በሕዳር ወር በፍትህ ሚኒስቴር የተመዘገበው ይህ የምርምር ማዕከል ሌሎችም ተባባሪ ሪሰርቸሮች አሉት። ከእነዚህ ውስጥ ካሳሁን ብርሃኑ ይገኙበታል። እኚህ ሰው በአዲስ አበባ ዩኒቨርስቲ የፖለቲካ ሳይንስ መምህር ናቸው። ሌሎቹ በአዲስ አበባ ዩኒቨርስቲ የኢኮኖሚክስ ተባባሪ ፕሮፌሰር የሆኑት ገብረሕይወት አገባ፣ በአዲስ አበባ ዩኒቨርስቲ የማክሮ ኢኮኖሚክ እና ፖሊሲ ጥናት ዲቪዥን ሃላፊ የሆኑት ጌትነት አለሙና በአንድ ወቅት የከፍተኛው ፍርድ ቤት ምክትል ፕሬዚዳንት ሆነው የሰሩት አቶ ታደሰ ኪሮስ የሚባሉ የሕግ ምሁር ይገኙበታል።</p>


<p class="align-center"><a href="/Gazettas/Ethiop/info/Ethiop.sera.html">ከኢትኦጵ መጋቢት 28 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ኢትኦጵ/ማውጫ/1997/መጋቢት/28/ኢትኦጵ.280797.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
