<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በባድመ ከተማ በኢትዮጵያ ወጪ የውሃ ግንባታ ተጀመረ!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በባድመ ከተማ በኢትዮጵያ ወጪ የውሃ ግንባታ ተጀመረ!</h2>


<p>የኢሕአዴግ መንግሥት የባድመን ከተማናአካባቢውን ለኤርትራ የሚሰጠውን ውሳኔ መቀበሉን ይፋ ባደረገበት ባለፈው ሕዳር ወር በባድመ አዲስ የመጠጥ ውኃ ግንባታ ፕሮጀክት ተጀምሯል፤ የፊታችን ጥር ወር ይጠናቀቃል።</p>

<p>ሚያዝያ 5/1994 የድንበር ኮሚሽኑ በሰጠው ውሳኔ ባድመ የኤርትራ መሆኗ ተገልጿል። የኢሕአዴግ መንግስት በወቅቱ ባድመ ለኔ ተወሰነልኝ ያለ ቢሆንም፣ ውሎ አድሮ የድንበር ማካለሉ ሂደት ሊጀምር ሲል ውሳኔውን ፍርደ -ገምድል ነው በማለት ማጣጣል ቀጠለ። ምዕራባውያን ይፋ ባልሆነ የሽምግልና ሙከራቸው «ኢትዮጵያ ሌላ ባድመ እንድትገነባ እናግዛታለን» በማለት ሊያግባቡ ቢሞክሩም የባድመና የአካባቢው ሕዝብ በያዘው ቆራጥ አቋም የኢህአዴግ መሪዎች ውሳኔውን እንዲቃወሙ ብቻ ሳይሆን ይህንኑ ተቃውሟቸውን እስከ ተባበሩት መንግስታት ድርጅት ድረስ እንዲልኩ አድርጓቸዋል። ከሕዳር 16/1997 ወዲህ ደግሞ በመርህ ደረጃ ውሳኔውን እንቀበላለን በማለት የኢሕአዴግ መንግስት የአቋም ለውጥ አድርጓል።</p>

<p>ውሳኔው ተግባራዊ ከሆነ ማለትም የኢሕአዴግ መንግስት ከተቀበለው የባድመ ከተማና አካባቢው ወደ ኤርትራ ይካለላል፤ ይህንን ደግሞ የአቶ መለስ መንግስት የሚቀበል መሆኑን አረጋግጧል፤ ባድመ ለኤርትራ እንድትሆን በወዲህ ወገን ጭምር ፈቃደኝነቱ በተገለፀበት በአሁኑ ወቅት ለባድመ ከተማና አካባቢው የውሃ ግንባታ እየተካሄደ ነው፤ እጅግ አስገራሚው ነገር ግንባታው የተጀመረው ጠ/ሚ/ር መለስ እነባድመ እንዲሄዱ ፍቃደኝነታቸውን ባሳዩበት ፓርላማውም ይህንኑ ባፀደቀላቸው ባሳለፍነው ሕዳር ወር ነው፤ ይህም በምስጢር የሚካሄድ ሳይሆን በይፋ ተገልፆ በመከናወን ላይ ያለ ነው፣ ቅዳሜ ታህሳስ 9/1997 ለንባብ የበቃው መንግስታዊው «አዲስ ዘመን» ጋዜጣ ኢዜአን ጠቅሶ በገጽ 7 «በባድመ ከተማና አካባቢው የመጠጥ ውኃ ግንባታ እየተካሄደ ነው» በሚል ርዕስ አስፍሯል።</p>

<p>በመንግስታዊው አዲስ ዘመን ጋዜጣ ላይ የሰፈረ ዘገባ ነው፤ ከዚህም በመነሳት የባድመ አካባቢ ህዝብ የተቃውሞ ድምፁን እንዳያሰማ የተለየ ነገር ተነግሮታል፤ የውኃ ግንባታውም ይህንኑ ያረጋግጣል የሚሉ ታዛቢዎች ሲኖሩ፣ በሌላም በኩል መሰረት ልማቷ የተሟላ ባድመን ለማስረከብ የታቀደ ነው የሚሉም አልታጡም፤ ሌሎች ደግሞ የአቶ መለስ መንግስት ባድመን ለማስረከብ የታቀደ ነው የሚሉም አልታጡም፤ ሌሎች ደግሞ የአቶ መለስ መንግስት ባድመን እለቃለሁ የሚለው ምናልባት ለምእራቡ ዓለም ፍጆታ ይሆን በማለት ይጠይቃሉ። በዚህ የማይስማሙ ወገኖች የአቶ መለስ መንግስት ባድመን እሰጣለሁ የሚለው ለማስመሰል ቢሆን በባድመ አዲስ የልማት እንቅስቃሴ እያደረግኩ ነው ብሎ በአደባባይ አያውጅም ነበር ይላሉ፤ ይህ ግንባታም በምዕራባውያን እውቅና እየተካሄደ ስለመሆኑ እኚህ ወገኖች ይገምታል።</p>



<p class="align-center"><a href="/Gazettas/Ethiop/info/Ethiop.sera.html">ከኢትኦጵ ታኅሣሥ 13 ቀን 1997</a></p>

</body>
</html>	
