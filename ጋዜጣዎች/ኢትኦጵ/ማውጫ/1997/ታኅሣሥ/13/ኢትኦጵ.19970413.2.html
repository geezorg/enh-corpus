<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ገሞራው ካሳ ከስደት ተመለሱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ገሞራው ካሳ ከስደት ተመለሱ</h2>


<p>የአንጋፋው ኢትዮጵያ መምህራን ማህበር ዋና ፀሃፊ ባለፈው ቅዳሜ ከስደት ተመለሱ። በማህበሩ ጽ/ቤት ከፍተኛ አቀባበል ተደርጐላቸዋል።</p>

<p>አቶ ገሞራው ካሳ ከ1989 ግንቦት ወር ጀምሮ በእንግሊዝ አገር በስደት ለመኖር የተገደዱት የማበህሩ ስራ አስፈጻሚ አቶ አሰፋ ማሩ በአደባባይ ላይ በመንግስት ታጣቂዎች ከተገደሉና ፕሬዚዳንቱ ዶ/ር ታዬ ወ/ሰማያት ከአውሮፓ ወደ አገራቸው ሲገቡ ወህኒ ከወረዱ በኋላ ነው።</p>

<p>7 ዓመታት ከ7 ወር በስደት የቆዩት የኢመማ ዋና ፀሃፊ አቶ ገሞራው ካሳ ሲናገሩም «ዛሬ የስደት ሩጫውዬን ጨርሼ በእናንተ በወገኖቼና በሙያ አጋሮቼ ፊት በመገኘቱ ከፍ ያለ ክብርና ሞገስ በእጅጉ የተሰማኝ መሆኑን መግለጥ እወዳለሁ» ብለዋል። «ስደት ለማንም ኢትዮያዊ በእጅጉ የሚቀፍ ነው» ያሉት አቶ ገሞራው «ሰደትን ወደድነውም ጠላነውም ዛሬ ሁሉንም ዕድሜ፣ ፆታና የስራ መስክ እያጣበበ እኛን ኢትዮጵያውያንን የሰው አገር ተንከራታች እያደረገን መጥቷል» ሲሉ ችግሩ ይህቺን አገር የሰለጠነ የተማረ የሰው ኃይልን የሚያሟጥጥ ክስተት ነው በማለት አስምረውበታል።</p>

<p>«ስደትንበዚህ ሁኔታ ውስጥ ስናየው ህልውናችንን ጥያቄ ላይ የሚጥል ነው። አገርና ሳር ቅጠሏ ጭምር ይናፈቃል፤ ጓደኛ ይታጣል፤ ያናፍቃል። ሌላው ቀርቶ የአገር አፈር ሽታ በእጅጉ ይናፍቃል። ይህ ሁሉ ሲሆን የዜግነት ህልውናችንን ብቻ ሳይሆን በግል ያለንን ስብዕና ከፍተኛ ፈተና ላይ ይጥለዋል» በማለት የስደት ህይወትን አስከፊነት ጠቅሰው በዚህ ቆይታቸው ኢትዮጵያን በአካል እንጂ በመንፈስ ለሰከንድም እንዳልተለዩዋት አክለው ገልፀዋል።</p>

<p>«የትምህርት ጥራት መውደቅ፣ የትውልድ ወደ ጨለማ ሕይወት መግባት፣ የገዢዎች አስከፊ አስተዳደርና የህዝብ ደህንነትና ጉስቁልና በሲቪላዊ እምነታቸው አንድ ቦታ ላይ ለማቆም ተቃውሟቸውን የገለጡ ኢትዮጵያውያን ዛሬ ወህኒ ተጥለዋል፤ በአደባባይ አገራቸው ላይ ተገድለዋል።ከዚህ የተረፉትም ለስደት ተዳርገዋል። ከዚህ የተረፉትም ለስደት ተዳርገዋል። በስደት ቆይታዬ እንደእኔ ያገራቸውን ጉዳይ ከሚያስጨንቃቸው ወገኖቼ ጋር በመሆን እዚህ አገር የሚፈፀመውን ግፍና በደል ለዓለም ህዝብ አጋልጠናል፤ በማስረጃ የተደገፈ ሪፖርት ለአገር ውስጥና ለዓለም መገናኛ ብዙሃን አሳውቀናል።በማስረጃ የተደገፈ ሪፖርት ለአገር ውስጥና ለዓለም መገናኛ ብዙሃን አሳውቀናል። ከብዙ የመንግስታት መሪዎችና ዓለም አቀፍ አቻም ማህበራት ጋር ተገናኝተናል። የኢትዮጵያን ህዝብ ብሶት፣ ጉስቁልናና የገባበትን ከፍተኛ አዘቅት በአጋሮቻችን ጥረት ስለ ኢትዮጵያ መንግስት የያዙትን የተሳሳተ መረጃ ሃቅን መሰረት ባደረገ መልኩ በሚገባ አስረድተናል። ዓለም አቀፍ ማህበረሰቡ ይህን መንግስት ላይጠቅሙት የተሳሳተ መረጃ ሃቅን መሰረት ባደረገ መልኩ በሚገባ አስረድተናል። ዓለም አቀፍ ማህበረሰቡ ይህን መንግስት ላይጠቅሙት የተሳሳተ መረጃ እየቸበቡ የኢትዮጵያን ህዝብ ጐድተው እነሱንም ከዚህ በደል ላይ ካለ ህዝብ እንዳይነጥላቸው ትክክለኛውን መረጃ ለማቅረብ እድል አግኝተን በአግባቡና ሚዛናዊ በሆነ መንገድ ተጠቅመንበታል በማለት አብራርተው አጠቃላይ የስደት ቆይታቸው ምን ያህል ፋታ ያልሰጣቸውና በአንፃሩም ከተፈፀመው ተግባር አንፃር የተገኘው አስደሳች ውጤት የሚያኮራ መሆኑን ገልጠው «ከእንግዲህ በአገሬ ላይ የተጣለብኝን አደራ እዚህ ያላችሁት የሙያ አጋሮቼና መላው የኢትዮጵያ ህዝብ ድጋፍ ሳይለየን ለመውጣት ከመቼውም በበለጠ ዝግጁ ነኝ» ሲሉ በአጽንኦት አስታውቀዋል።</p>


<p class="align-center"><a href="/Gazettas/Ethiop/info/Ethiop.sera.html">ከኢትኦጵ ታኅሣሥ 13 ቀን 1997</a></p>

</body>
</html>	
