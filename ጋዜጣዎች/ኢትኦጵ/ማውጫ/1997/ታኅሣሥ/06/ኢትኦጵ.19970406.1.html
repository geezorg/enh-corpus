<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በርካታ የሠራዊቱ አባላት ተባረሩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በርካታ የሠራዊቱ አባላት ተባረሩ</h2>


<p>የድንበር ውዝግቡ መቋጫ ባላገኘበት፣ የጠ/ሚ/ር መለስ ሃሳብ ለፓርላማ ቀርቦ በፀደቀበት ሰሞን ቁጥራቸው በርካታ የሆኑ የሰራዊቱ አባላት ከሰራዊቱ ተባረዋል፤ የስንብት ወረቀትም ተሰጥቷቸዋል፤ ርምጃው በሰላም ሃሳቡ ላይ ተቃውሞ የእያነሱ ወገኖችን ከወዲሁ ዝም ለማሰኘት የተወጠነ እንደሆነ ጉዳዩን በተከታተሉ ታዛቢዎች ተገምቷል፤ ተባራሪዎቹም «የተባረርነው በድንበር ጉዳይ ላይ ከመንግስት የተለየ አስተያየት በመሰንዘራችን ነው» ይላሉ።</p>

<p>በሌላ በኩል ለጠቅላይ ሚ/ር መለስ ዜናዊ የሰላም ሃሳብ ድጋፍ እንዲሰጡ የተጠየቁ ከፍተኛ የጦር አዛዦች ከአለፈው አርብ ጀምሮ ስብሰባ ተቀምጠዋል።</p>

<p>በያዝነው የህዳር ወር አጋማሽ ቁጥራቸው በውል ያልታወቀ ሆኖም በርካታ የሰራዊቱ አባላት ከመከላከያ ሠራዊት አባልነታቸው የተባረሩ ሲሆን፣ በተሰናበቱበትም ወቅት የህዳር ወር 1997 ዓ.ም ደሞዝ ብቻ ተሰጥቷቸዋል።</p>

<p>ከተለያዩ የሰራዊቱ ክፍሎች ባሳለፍነው የህዳር ወር በርካታ የሰራዊት አባላት የተባረሩ ሲሆን፣ የተሰጣቸውም ምክንያት «በአለበት መጥፎ የዲስፕሊን ችግር ምክንያት ለሰራዊቱ ብቁ አይደለም፤ ስለዚህ ተባሯል» የሚል ነው፤ የሰራዊቱ አባላትን በዘመቻ ዲሲፕሊንን ምክንያት በማድረግ ማባረረ መጀመሩ በቀሪዎቹ አባላትም ላይ መደናገጥን የፈጠረ መሆኑን መረዳት ተችሏል፤ ይህም ባለ አስምቱን ነጥብ የሰላሙ ሃሳብ በመቃወም የሚነሱና ድምጻቸውን የሚያሰሙ የሰራዊት አዛዦች ተከታይና ደጋፊ እንዳያገኙ ለማስፈራራት፣ ሰራዊቱም ከላይ የሚወርደውን ትዕዛዝ ከመቀበል ውጭ ምንም እንዳይናገር ለመከላከል መሆኑ ታምኖበታል።</p>


<p class="align-center"><a href="/Gazettas/Ethiop/info/Ethiop.sera.html">ከኢትኦጵ ታኅሣሥ 06 ቀን 1997</a></p>

</body>
</html>	
