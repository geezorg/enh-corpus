<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ጠ/ሚ/ር መለስ የሶማሌ ክልል የሀገር ሽማግሌዎችን በቤተ-መንግሥት አነጋገሩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> ጠ/ሚ/ር መለስ የሶማሌ ክልል የሀገር ሽማግሌዎችን በቤተ-መንግሥት አነጋገሩ </h2>


<p>በመጪው ነሐሴ በሶማሌ ክልል በሚካሄደው ምርጫ የኢሕአዴግ አጋር የሆነው ፓርቲ አሸናፊ ሆኖ እንዲወጣ ጠ/ሚ/ር መለስ ዜናዊ የሶማሌ ክልል የሀገር ሽማግሌዎችን አነጋገሩ። ጠ/ሚ/ሩ 18ቱን የሐገር ሽማግሌዎች ቅዳሜ ሰኔ 25 እና ዕሁድ ሰኔ 26/1997 በሁለት ምድብ ከፍለው ማነጋገራቸው ታውቋል። የሀገር ሽማግሌዎቹ ችግራቸውን እንዲገልፁ በጠ/ሚ/ሩ የተጋበዙ ሲሆን፣ እነርሱም በአንድ ቃል በኢህአዴግ ዘመን በክልሉ ልማት የሚባል ነገር አለመመዝገቡን፣ ሰላም መጥፋቱን አብራተዋል።</p>

<p>ጠ/ሚ/ሩም በክልሉ የመልካም አስተዳደር ችግር መኖሩን ልማት መታወኩን ያመኑ ሲሆን፣ በአካባቢው ሰላም እየደፈረሰ ያለው በኦጋዴን ነፃ አውጭ ግንባር አማካይነት ነው ሲሉም ነግረዋቸዋል። የግንባሩ ሰዎች በሕዝቡ መካከል ስለሆኑ እነርሱን ከውስጣችሁ ካወጣችሁ በአካባቢው የነበሩ ችግሮች እንደሚቃለሉ የተስፋ ቃል የሰጡ ሲሆን፣ ተቃዋሚዎች አሸናፊ ሆነው ከወጡ የሶማሌ ክልል ሕዝብ ራሱን በራሱ የማስተዳደር መብቱን ይነጠቃል ሲሉ አስጠንቅቀዋል።</p>

<p>በጠ/ሚ/ሩ የተስፋ ቃል ብዙ ያልተደሰቱት የሀገር ሽማግሌዎች በአዲስ አበባ ቆይታ ያደረጉት በኢትዮጵያ ሆቴል ሲሆን፣ አሁን ወደክልላቸው ተመልሰው 15ቱ ቀብሪደሃር ላይ ሲቀሩ ሶስቱ ወደ ሸገሌ ማምራታቸውንም የተገኘው ዜና ያብራራል። በሶማሌ ክልል ቅንጅት በማዕድን ሚኒስትርር መሀመድ ድሪር በሚመራ የሶማሌ ክልል ገዢ ፓርቲ ጋር ጠንካራ ተፎካካሪ እንደሚሆን በመታመኑ ቅንጅቱ ተጨማሪ ወንበር እንዳያገኝ ኢህአዴግ አጋሬ ለሚለው ቡድን ሰፊ ድጋፍ በማድረግ ላይ ነው።</p>

<p>በክልሉ ነዋሪ የሆኑ የመሀል ሀገር ተወላጆች በምርጫው ተሳታፊ እንዳይሆኑ መታወቂያ ከመከልከል ጀምሮ ጫና እየተደረገ መሆኑም ተሰምቷል፡፡ የክልሉ ገዥ ፓርቲን የሚቃውሙ የሶማሌ ተወላጆች በኦጋዴን ነፃነት ግንባር ደጋፊነት የተዋጡና እየታሰሩ መሆናቸውም እየተገለፀ ነው። በሕዝብ ተወካዮች ም/ቤት ካለው 547 የፓርላማ ወንበር 23ቱ ለሶማሌ ክልል የተሰጠ በመሆኑ በመጪው ነሐሴ የሚደረገው ፍልሚያ ይህን 23 ወንበር ለመጨበጥ፣ እንዲሁም የክልሉን መንግሥት አስተዳደር ለመረከብ ነው። ግንቦት 7/1997 አገር አቀፉ ምርጫ ሊካሄድ ሰሞን ጠ/ሚ/ሩ ነጋዴዎችን፣ የሀይማኖት አባቶችን... ወዘተ እየሰበሰቡ ማነጋገራቸው ይታወሳል። አዳራሹ ውስጥ ያጨበጨቡላቸው ሰዎች ጭምር በምርጫው ወቅት እንደከዷቸው የምርጫው ውጤት አረጋግጧል።</p>

<p class="align-center"><a href="/Gazettas/Ethiop/info/Ethiop.sera.html">ከኢትኦጵ ሐምሌ 6 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ኢትኦጵ/ማውጫ/1997/ሐምሌ/06/ኢትኦጵ2.061197.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
