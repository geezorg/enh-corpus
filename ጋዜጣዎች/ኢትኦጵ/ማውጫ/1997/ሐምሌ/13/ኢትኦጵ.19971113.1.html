<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የመገንጠል ጥያቄ ላቀረበው ለኦጋዴን ነፃ አውጪ አቶ መለስ ጥሪ አቀረቡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> የመገንጠል ጥያቄ ላቀረበው ለኦጋዴን ነፃ አውጪ አቶ መለስ ጥሪ አቀረቡ </h2>


<p>በምስራቅ ኢትዮጵያ በሱማሌ ክልላዊ መንግሥት ግዛት ውስጥ የኦጋዴንን ክልል ለመገንጠል ለሚንቀሳቀሰው የኦጋዴን ነፃ አውጭ ግንባር ጠ/ሚ/ር መለስ ዜናዊ ጥሪ ማቅረባቸውን ግንባሩ አስታወቀ። ጠ/ሚ/ሩ ባቀረቡት ጥሪ መሠረት ሶስተኛ ወገን ባለበት በሌላ ሐገር ውስጥ ድርድር ለማድረግ ፍላጐት እንዳለውም ግንባሩ በሰጠው ምላሽ አስታውቋል።</p>

<p>ጠ/ሚ/ር መለስ ዜናዊ ለኦጋዴን ብሄራዊ ነፃ አውጭ ግንባር ጥሪ ከማቅረባቸው በፊት ሰኔ 25 እና ሰኔ 26 ከሶማሌ ክልል የሐገር ሽማግሌዎች ጋር መነጋገራቸውን ባለፈው ሳምንት መዘገባችን ይታወሳል። ጠ/ሚ/ሩ የሀገር ሽማግሌዎቹን ካነጋገሩ በኋላ ለግንባሩ ጥሪ ማቅረባቸው፣ ኢሕአዴግ በስልጣን የመቆየቱ ጉዳይ ጥያቄ ውስጥ በገባበት በአሁኑ ወቅት ይህን ርምጃ መውሰዳቸው በፖለቲካ ተመልካቾች ዘንድ አነጋጋሪ ሆኗል። የኢሕአዴግ መንግስት አዲስ አበባ ላይ በዜሮ መሸኘቱ በተረጋገጠበት፣ አማራ ክልል መንግስትንና የፌዴራል መንግስቱን የመያዝ ዕድሉ ጥያቄ ውስጥ በወደቁበት በአሁኑ ወቅት የኦሮሚያ፣ የአፋርና የሶማሌ ክልል መንግስታት የመገንጠል ጥያቄ ማቅረብ የሚያስችላቸውን የሕግ ረቂቅ በማዘጋጀት ላይ መሆኑን መዘገባችን ሲታወስ፣ አሁን ለኦጋዴን ብሄራዊ ነፃ አውጪ ግንባር የቀረበው ጥሪ ይህንን ሁኔታ ለማመቻቸት እንደሆነ በታዛቢዎች ዘንድ ታምኖበታል። የሽግግሩ መንግስት ም/ቤት መስራች የነበረውና በኋላ ተገፍቶ ከም/ቤቱ የወጣው የኦጋዴን ነፃ አውጪ ግንባር ላለፉት 13 ዓመታት ያህል ከኢህአዴግ መንግስት ጋር ሲዋጋ መቆየቱ ይታወቃል። ጠ/ሚ/ሩ ለዚህ ግንባር ያቀረቡትን ጥሪ በመደገፍ በውጭ ሐገራት የሚገኙ የክልሉ ተወላጆች ለግንባሩ ሊቀመንበር ለአቶ መሐመድ ኦማር ዑስማን ደብዳቤ በመፃፍ የሰላሙን ጥሪ እንዲቀበሉ የተማፀኑ ሲሆን፣ ግንባሩም ጥሪውን በመቀበል ከትናንት በስቲያ ምላሽ ሰጥቷል። የኦጋዴን ብሄራዊ ነፃ አውጪ ግንባር በውጭ ግንኙነት ቢሮው አማካይነት የሰጠው ምላሽ ቀጥሎ ቀርቧል፦</p>

<p>የውጭ ግንኙነት ቢሮ ጋዜጣዊ መግለጫ ሐምሌ 11 ቀን 1997</p>

<p>በትናንትናው እለት በኢትዮጵያ መንግስት ለተሰጠው መግለጫ ምላሽ የኦጋዴን ብሄራዊ ነፃነት ግንባር የሚከተለውን መግለጫ ይሰጣል።</p>

<p>1. በኦጋዴን ህዝብና በኢትዮጵያ ስርዓት መካከል ላለው ግጭት የመጨረሻ መፍትሄ ለመፈለግ የሚደረጉት ድርድሮች በአንድ ገለልተኛ አገር ውስጥ ከሆነ የኦጋዴን ብሄራዊ ነፃነት ግንባር ለመካፈል ዝግጁ ነው። ከዚህም በተጨማሪ ሂደቱን ለማስማማት አንድ ዓለም አቀፍ እውቅና ያለው አካል መገኘቱ ጠቃሚ ይሆናል።</p>

<p>2. ሁለቱም ወገኖች ዓላማዎቻቸው እውነተኛ መሆኑን ማካተትና ሂደቱን የሚያሰናክል ወይም የሚገቱ ቅድመ ሁኔታዎችን ሳያስቀምጡ ድርድሩን ለማድረግ የገቡትን ቃል መፈፀማቸውን ማሳየት ይኖርባቸዋል።</p>

<p>3. ሁለቱ ወገኖች ለፍትህ እንዲቆሙ፣ የሰብዓዊ መብቶችን እንዲያከብሩ፣ የጋራ መከባበር ለዘላቂ መፍትሄ ፣ ለሰላምና ለልማት ቁልፍ መሆናቸው እንዲያረጋግጡ።</p>

<p>ቅድመ ሁኔታ</p>

<p>በኦጋዴን ብሄራዊ የነፃነት ግንባር የሚመራው የኦጋዴን ህዝብ ከኢትዮጵያ መንግሥት ጋር የፖለቲካ ግጭት ከጀመረ ከአንድ ምዕተ ዓመት ይበልጣል። ታሪካዊ መሰረቱ የሚጀምረው አፍሪካ በቅኝ ገዢዎች ከመከፋፈሏ ጀምሮ ነው።</p>

<p>ኢትዮጵያ በተለይ የኦጋዴን መሬት ባለበት የአፍሪካ ቀንድ አካባቢ ለነበረው የቅኝ አገዛዝ ሂደት አጋር ነበረች። ይህ ግጭት እ.ኤ.አ በ1964 ዓ.ም እና በ1977 ዓ.ም በአፍሪካ ቀንድ ውስጥ ከፍተኛ ጦርነቶችን የፈጠረ ነው። ከዚህም በተጨማሪ በ1977 ዓ.ም. እ.ኤ.አ የተደረገው ግጭት በዚያን ጊዜ ሃያላን የነበሩትን መንግስታት አፋጦ ዓለም አቀፍ ሰላምን አደጋ ላይ ሊጥል የነበረ ጉዳይ ነው። ስለዚህ ከዚህ ግጭት ጋር የተያያዙት ጥያቄዎች አሁን የኢትዮጵያ ሕገ-መንግሥት ሊፈታቸው በመሞከር ላይ ካለው የበለጠ ስፋትና ውስብስብነት ያላቸው ናቸው።</p>

<p>የኦጋደን ብሄራዊ ነፃነት ግንባር በሁለቱ ወገኖች መካከል ያለውን ችግር ለመፍታት ሰላማዊ መፍትሄ በድርድር ማምጣቱ ተገቢና ትክክለኛ እንደሆነ በመርህ ደረጃ ያምናል፡፡ ይህ ደግሞ የመጨረሻ መፍትሄ ያስገኛል፡፡ ይህ አካሄድ በአካባቢው ለሚሰቃየው ህዝብ የሚጠቅም ይሆናል።</p>

<p>ለበርካታ ጊዜያት የኦጋዴን ብሄራዊ ነፃነት ግንባር ከኢትዮጵያ መንግስት ጋር ሰላማዊ ውይይት ለማድረግ ተስማምቶ ነበር። ግን የኢትዮጵያ መንግስት ትርጉም ያለውና እውነተኛ ድርድር ለማድረግ ፈቃደኛ ለመሆን ባለመፈለጉ እነዚያ ሙከራዎች ተጨናግፈዋል።</p>

<p>አሁንም እንደገና ለመጨረሻ ጊዜ የኦጋዴን ነፃ አውጪ ግንባር ከጠቅላይ ሚኒስትሩ ቢሮ በቢቢሲ ሐምሌ 9 ቀንና ሐምሌ 10 ቀን የቀረበለትን ጥሪ ይቀበለዋል።</p>


<p class="align-center"><a href="/Gazettas/Ethiop/info/Ethiop.sera.html">ከኢትኦጵ ሐምሌ 13 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ኢትኦጵ/ማውጫ/1997/ሐምሌ/13/ኢትኦጵ1.131197.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
