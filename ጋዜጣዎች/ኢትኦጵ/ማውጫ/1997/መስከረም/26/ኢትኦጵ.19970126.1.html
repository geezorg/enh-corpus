<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ትናንት ሕገ-መንግሥቱ በም/ቤት አባላት ከመጣስ ተረፈ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ትናንት ሕገ-መንግሥቱ በም/ቤት አባላት ከመጣስ ተረፈ</h2>


<p>ሕገ-መንግሥቱ ለማሻሻል ትናንት ለተወካዮች ም/ቤት የቀረበው አጀንዳ ህገ-መንግሥቱን ጥሶ ከመፅደቅ ለጥቂት ተረፈ። በህገ-መንግሥቱ አንቀፅ 103/5/ «የህዝብ ቆጠራ በየአስር ዓመቱ ይካሄዳል በውጤቱም መሰረት የምርጫ ክልሎችን አከላለል የምርጫ ቦርድ በሚያቀርበው ረቂቅ መሰረት የፌዴሬሽን ምክር ቤት ይወስናል።» በሚለው ድንጋጌ ላይ «ሆኖም ቆጠራውን ለማካሄድ ከአቅም በላይ ችግር ስለመኖሩ የተወካዮች ም/ቤት እና የፌዴሬሽን ም/ቤት በጋራ ስብሰባ ካረጋገጡ የቆጠራው ዘመን እንደ ሁኔታው ሊራዘም ይችላል» በሚል እንዲሻሻል የቀረበውን ረቂቅ የውሳኔ ሀሳብ የተወካዮች ም/ቤት ከፌዴሬሽን ም/ቤት ጋር በመሆን ትናንት ከሰዓት ሊያፀድቁት ሲዘጋጁ በም/ቤቱ የግል ተወዳዳሪ የሆኑት አቶ ደረጀ በቀለ ጉዟችሁ ህገ-መንግሥቱን የጣሰ ነው በማለት ተቃወሙ፣ አፈ ጉባኤ ዳዊት ዮሀንስ የህገ-መንግስቱን አንቀጽ 105ን መሰረት በማድረግ የሕዝብ ውክልና ስላለን ህገ-መግንስቱን አልጣስንም ሲሉ መልስ ሰጡ።</p>

<p>አቶ ደረጀ በቀለ ደግሞ የህገ-መንግስቱን አንቀፅ 104ን በመጥቀስ ህገ-መንግስቱ ያለ ህዝብ ውሳኔ አይሻሻልም በማለት ተቃወሙ፤ በኢህአዴግ አባላት የተሞላው ም/ቤት አፈ ጉባኤ ዳዊት ሀሳብ በመደገፉ፣ ከፌዴሬሽን ም/ቤት ጋር በመሆን በጋራ ድምፅ ለመስጠት ለከሰዓት ተቀጠረ። </p>

<p>ከሰዓት ደግሞ ለም/ቤቱ አባላት የቀረበው የውሳኔ ሀሳብ የአቶ ደረጀ በቀለ አቋም ትክክል መሆኑን የሚያረጋግጥ ሆኖ ተገኘ። ህገ-መንግሥቱ ያለ ህዝብ ውይይት አይሻሻልም በሚል አቶ ደረጀ ጠዋት ያነሱትና በም/ቤት አባላት ውድቅ የሆነባቸው ሀሳብ ከሰአት በኋላ አፈጉባኤ ዳዊት ሲያመጡት ተቀባይነት አገኘ፤ በአቶ ደረጀ በቀለ አማካኝነትም ህገ-መንግስቱ» ራሱን ጥሶ ከመሻሻል ተርፏል። አቶ ደረጀ በቀለ ስለዚህ በተለይ ለኢትኦጵ ሲናገሩ፦</p>

<p>«የፓርላማ አባላት ማንም ወደነዳቸው መነዳት የለባቸውም፤ የተነሳው መከራከሪያ ልክ ነው? ልክ አይደለም? ከማለት ይልቅ ማና ተናገረው እያሉ ሰው እየመረጡ እጅ ማውጣት ከሕዝብ ከተመረጠ የፓርላማ አባል አይጠበቅም። ደረጀ ስለተናገረው መቃወም፤ የኢህአዴግ አባል ስለተናገረው ደግሞ መደገፉ ኃላፊነትን መወጣት አይደለም» በማለት አስተያየታቸውን ሰጥተዋል።</p>

<p>በጋምቤላ የደረሰውን ጭፍጨፋ በተመለከተ ዶ/ር በየነ ጴጥሮስ አጣሪ ኮሚሽን እንዲቋቋም ሲጠይቁ፣ በኢህአዴግ አባላት የተሞላው ም/ቤት ጥያቄውን በድምፅ ብልጫ ውድቅ አደረገው፤ ከአምስት ቀናት በኋላ ይኸው ጉዳይ እንደገና ለፓርላማ ሲቀርብ አጣሪ ኮሚሽን ይቋቋም ባለው ድምጽ መስጠታቸው ይታወሳል፤ ጥቅምት 14 ቀን 1989 ዓ.ም የቀድሞውን ጠ/ሚ/ር ታምራት ላይኔን በተመለከት በተጠራው ስብሰባ ላይ የም/ቤት አፈጉባኤ «የአቶ ታምራትን ከስልጣን መውረድ የምትደግፉ» በማለት የም/ቤት አባላትን ሲጠይቁ፣ የም/ቤት አባላቱም እጃቸውን አውጡ። በህገ-መንግስቱ መሰረት ግን ሚንስትርን የመሻር ስልጣን የም/ቤቱ ሳይሆን፣ የጠ/ሚ/ሩ መሆኑ ይታወቃል። ይህንን ስህተት በወቅቱ ያረሙት ጠ/ሚ/ር መለስ ዜናዊ ብቻ ነበሩ።</p>


<p class="align-center"><a href="/Gazettas/Ethiop/info/Ethiop.sera.html">ከኢትኦጵ መስከረም 26 ቀን 1997</a></p>

</body>
</html>	
