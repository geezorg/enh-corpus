<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የግል ሬድዮና ቲቪ በቅርቡ ሥራ ይጀምራል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የግል ሬድዮና ቲቪ በቅርቡ ሥራ ይጀምራል</h1>


<p>በኢትዮጵያ ውስጥ የግል ሬድዮና ቴሌቪዥን ጣቢያዎች ከመጪው ግንቦት ወር ወዲህ ዕውን ሊሆኑ እንደሚቻሉ ተዘገበ። በዚህ በብሮድካስቲንግ አዋጅ መሠረት የኢሕአዴግ ሬድዮ ጣቢያ የሆነው ፋና ሬድዮም በፓርቲው ውስጥ ላሉ ነጋዴዎች እንደሚሸጥም በዘገባው ተመልክቷል።</p>

<p>በቅርቡ ሥራቸውን ይጀምራሉ ተብለው ከሚጠበቁት የሬዲዮና የቴሌቪዥን ጣቢያዎች ውስጥ በተለያዩ ቋንቋዎች ዜናዎችን የሚያስተላልፍና በሕዝባዊ ጉዳዮች ላይ የሚያተኩሩ እንዲሁም ሙዚቃ ብቻ የሚያስተላልፉ መኖራቸውም መረዳት ተችሏል።</p>

<p>ፈቃድን አግኝተው የሚቋቋሙ ጣቢያዎች ከመንግሥት ሚዲያ በመፎካከር የመጀመሪያ ይሆናሉ። ከአድማጭና ከማስታወቂያ የሚገኝ ገንዘብ ሽሚያውም የዚያን ያህል ነው የሚሆነው የሚለው ዘገባ በሬዲዮና ቴሌቪዥን ስርጭት ህጉ የፖለቲካ ፓርቲዎችና ሃይማኖታዊ ድርጅቶች የስርጭት ባለቤት እንዳይሆኑ መከልከሉን ያስታውሳል።</p>

<p>የገዥው ፓርቲ ሬዲዮ ጣቢያ የሆነው ፋና ሬዲዮ በፓርቲው ውስጥ ላሉ ነጋዴዎች ይሸጣል። በመንግሥት የሚካሄደው የኢትዮጵያ ሬዲዮም ስርጭቱን ይቀጥላል። ይህ ታዲያ ወደፊት በአንዳንድ የግል ስርጭት ጀማሪዎች ዘንድ የምንፎካከረው በመንግሥት ከሚደጎም ጣቢያ ፕሮግራም ጋር እኮ ነው የሚል ስጋት አሳድሯል።</p>

<p>አንዳንድ ወገኖች ሥጋት ያሳደረባቸው በዜና ላይ የሚተኩሩት ስርጭቶች ነገር ነው። በየጊዜው የግል ጋዜጦች ሪፖርተሮች ይታሰሩ የለምን በማለት የሰብዓዊ መብቶች ከበሬታ ድርጅት አምነስቲ ኢንተርናሽናል እንደሚለው የኢትዮጵያ የፕሬስ ነፃነት ክፉኛ ረጋጭ ከሆኑ የአፍሪካ አገሮች አንዷ ናት። የአምነስቲ ኢንተርናሽናል መርማሪ ማርቲን ሂል የሬዲዮና የቴሌቪዥን ዘጋቢዎች እንደነፃ ጋዜጣ አዘጋጆች ፈተና ሊጠብቃቸው እንደሚችል ከወዲሁ ስጋታቸውን ገልፀዋል።</p>

<p>ለኢትዮጵያ የግል ሬዲዮና ቴሌቪዥን በመዲናዋ ካለው የጋዜጦች አንባቢ ቁጥር በእጅጉ የበለጠ አድማጭና ተመልካች ይኖራቸዋል። የሬዲዮና ቴሌቪዥን ስርጭት በተለይ ብዙ ሕዝብ ማንበብ በማይችልበት አገር ጠንካራ ሚድዲያነቱ ሃቅ ነው። የአምነስቲው ሚስተር ሂልም እንደሚሉት ገደቡ ቢኖርም በሚዲያም ገበያ መክፈቱ ብዙ ዜና ለብዙ ሕዝብ ጆሮ የሚያደርስ ይሆናል። ሃሣብን የመግለፅና የመሰባሰብ ነፃነቶችን በተመለከተ ይኸው ስርጭት የዕድሎች አድማስ ወደ ሬዲዮና ቲቪ መስፋፋቱ በተለይ ከመሃይምነት የተላቀቀው ሕዝብ ቁጥር ከፍተኛ በሆነበት አገር እጅግ መሰረታዊ አንደምታ እንደሚኖረው ያስገነዝባሉ።</p>

<p>የብሮድካስት ጣቢያ ማቋቋሚያ ፈቃዱ እንዲሰጣቸው እየጠበቁ ያሉ ኢንቨስተሮች በግንቦት ከሚካሄደው ምርጫ በፊት ለአየር ሞገድ እንበቃለን ብለው ነው ተስፋ የሚያደርጉት። የብሮድካስት ባለሥልጣኑ እስከዚያ ባለው ጊዜ ውስጥ የስርጭት መስመሮችን ማለት ፍሪኩዌንሲዎችን ያድል እንደሆነ ግን የታወቀ ነገር የለም። ባለፈው የኢትዮጵያ ብሔራዊ ምርጫ የተቃዋሚ እጩዎች በመንግሥት ሚዲያ የመጠቀም ዕድል ተነፈገን በማለት ማማረራቸው የሚዘነጋ አይደለም።</p>


<p class="align-center"><a href="/Gazettas/Ethiop/info/Ethiop.sera.html">ከኢትኦጵ ጳጉሜ 3 ቀን 1991</a></p>

</body>
</html>	
