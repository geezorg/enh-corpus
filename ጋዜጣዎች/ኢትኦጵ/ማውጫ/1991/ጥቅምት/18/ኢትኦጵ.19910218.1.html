<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የፓሪሱ ተቃዋሚዎች ሕብረት የኤርትራን ወረራ በማውገዝ በመላው ዓለም ታላቅ ሕዝባዊ ሰልፍ ሊጠራ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የፓሪሱ ተቃዋሚዎች ሕብረት የኤርትራን ወረራ በማውገዝ በመላው ዓለም ታላቅ ሕዝባዊ ሰልፍ ሊጠራ ነው</h2>


<p>ከመስከረም 1 እስከ መስከረም 3/1991 በፓሪስ የተሰባሰቡትና ለሰላማዊ ስልት ስምምነት ላይ የደረሱት 8 የተቃዋሚ ኃይላት በአ/አበባና በተለያዩ የዓለም ክፍሎች በቅርቡ ታላቅ ሕዝባዊ ሰልፍ ሊጠሩ በዝግጅት ላይ መሆናቸው ታውቋል።</p>

<li>
 <ol>የኢትዮጵያ ዴሞክራሲያዊ ኃይሎች ቅንጅት /ኢዴኃቅ/ 
 <ol>የኢትዮጵያ መድህን ዲሞክራሲያዊ ፓርቲ /መድህን/ 
 <ol>የአፋር አብዮታዊ ዲሞክራሲያዊ ግንባር /አርዱፍ/ 
 <ol>የኢትዮጵያዊ ቡድን ለሶሻል ዴሞክራሲ 
 <ol>የትግራይ ዴሞክራሲያዊ ትብብር /ታንድ/ 
 <ol> የኦሮሞ ብሔራዊ ኮንግረስ /ኦብኮ/ 
 <ol>የደቡብ ኢትዮጵያ ሕዝቦች ዲሞክራሲያዊ ሕብረት /ዴኢሕዴሕ/ 
 <ol>የሰላምና የዲሞክራሲ አማራጭ ኃይሎች ም/ቤት በአንድነት የመሠረቱት «ኢተፓድህ» ሕዝባዊ ሰልፍን የማስተባበርና የመምራት ኃላፊነት እንደተጣለበትም ከቅርብ ምንጮች የተገኘው ዜና ያስረዳል
</li>

<p>የተለያየ የፖለቲካ አመለካከትና የየራሳቸውን የትግል ስልት ሲከተሉ የነበሩት እነዚህ 8 የፖለቲካ ድርጅቶች በጋራ የፈጠሩት ሕብረት ይህንን ሕዝባዊ ሰልፍ እስከ ሕዳር ወር መጀመሪያ የመጥራት እቅድ እንዳለው ከመታወቁም በላይ ሕዝባዊ ሰልፉን የሚያስተባብር ኮሚቴ መመስረቱንም መረዳት ተችሏል።</p>

<p>የኢትዮጵያ ተቃዋሚ የፖለቲካ ድርጅቶች ሕብረት /ኢተፖድህ/ በፓሪሱ ጉባኤ ወቅት ያሳለፋቸውን ውሳኔዎችና የገባንበትን ጦርነት በኢትዮጵያ ሕዝብ አሸናፊነት ለመደምደምና የተጠናከረ ሕዝባዊ ኃይል ለመፍጠር፣ በተቃዋሚ የፖለቲካ ኃይሎችና በመንግሥት መካከል ብሔራዊ ውይይት እንዲፈጠር ለቀረበው ጥሪ ሕዝባዊ ድጋፍ ማሰባሰብ የሰልፉ ዋነኛ ዓላማ መሆኑንም መረዳት ተችሏል። ለዚህ የብሔራዊ ውይይት ጥሪ ድጋፍ ማሰባሰቢያና የሻዕቢያን ወረራ ለማውገዝ የሚደረገውን ሕዝባዊ ሰልፍ በሃገር ውስጥ 3 የፖለቲካ ድርጅቶች እንደሚያስተባብሩትም ታውቋል። እነርሱም የደቡብ ሕብረት፣ የኦሮሞ ብሔራዊ ኮንግረስ፣ የአማራጭ ኃይሎች ም/ቤት ናቸው።</p>

<p>አርዱፍና ኢአግን /ኢድሃቅ/ የመሰሉ ነፍጥ ያነገቱና ከኢሕአዴግ ጋር ፍልሚያ ላይ ነን ሲሉ የነበሩ ኃይሎችን ያካተተው ይኼው የተቃዋሚ ኃይሎች ሕብረት ተጠቃሾቹ ድርጅቶች በራሳቸው አነሳሽነት ተኩስ ለማቆም መንገዱ ካለ እንጓዛለን የሚል አቋም መያዛቸው ለፓሪሱ ጉባኤ ስኬት አስተዋጽኦ ማድረጉን ብዙዎቹ ይስማሙበታል። «ኢተፓድህ» በፓሪሱ 2ኛ ጉባኤ ከተቋቋመ በኋላ ስለሕብረቱ አላማ የቆዩት የኦብኮ ሊ/መንበር ረ/ፕሮፌሰር መረራ ጉዲና ለዓለም ማሕበረሰብ ለአውሮፓ መንግሥታትና ለኢትዮጵያውያን ኮሚኒቲ የተደረገው ማብራሪያ ውጤታማ ነበር ሲሉ መናገራቸውም ታውቋል።</p>


<p class="align-center"><a href="/Gazettas/Ethiop/info/Ethiop.sera.html">ከኢትኦጵ ጥቅምት 18 ቀን 1991</a></p>

</body>
</html>	
