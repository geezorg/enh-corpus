<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኤል-39 አውሮፕላን ተከሰከሰ፣ አብራሪው ሞተዋል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኤል-39 አውሮፕላን ተከሰከሰ፣ አብራሪው ሞተዋል</h1>


<p>ከኢትዮ-ኤርትራ ግጭት ወዲህ አየር ኃይሉን ለማጠናከር ከፍተኛ እንቅስቃሴ በመደረግ ላይ ቢሆንም በአየር ኃይሉ የበረራ ባለሙያዎችና አውሮፕላኖች ላይ የሚደርሰው አደጋ ቀጥሏል። በዚህም የዛሬ ሳምንት ረቡዕ አንድ የኢትዮጵያ አየር ኃይል ንብረት የሆነ አውሮፕላን ተከስክሷል። ትግራይ በየአቅጣጫው አስተማማኝና የተጠናከረ የሚሳይል ጥበቃ እንደሚደረግላትም ለማወቅ ተችሏል።</p>

<p>የዛሬ ሳምንት ረቡዕ በመቀሌ ከተማ ወጣ ባለ ቦታ ላይ የተከሰከሰው ኤል-39 የበረራ መለማመጃ አውሮፕላን በውስጡ ይዟቸው የነበሩት የበረራ አለማማጅና አብራሪም በአደጋው ሕይወታቸው አልፏል። አብረዋቸው በአደጋው ሕይወታቸውን ያጡት ሩሲያዊ ደግሞ በቅርቡ ለአስተማሪነት ተቀጥረው ከመጡ 5 ሰዎች አንዱ መሆናቸው ከመገመቱ ውጪ ስለሩሲያዊው የበረራ አለማማጅ ያገኘነው ተጨማሪ ዜና የለም። የሻ/ል እንደገና ታደሰ የቀብር ሥነ ሥርዓት ባለፈው ቅዳሜ በደብረ ዘይት ሩፋኤል ቤተክርስቲያን ተፈፅሟል።</p>

<p>በተያያዘ ዜና የአየር መካለከል ምንጮች እንደሚናገሩት በሐገሪቱ በየትኛውም ማዕዘን ራዳሮችና ሚሳይሎት ተተክለው የ24 ሰዓት ጥበቃ የሚያደርጉ ከመሆናቸው ባሻገር በትግራይ በአራት ቦታዎች ላይ ሚሳይሎች የተጠናከረ ጥበቃ ያደርጋሉ በውጊያው አካባቢ አክሱም አድዋ፣ መቀሌና ሽሬ ላይ በአራት አቅጣጫ የሚደረገው የራዳር ቅኝትና የሚሳይል ጥበቃ የአየር ክልላችን መቶ በመቶ አስተማማኝ ያደርገዋል። እንደ አየር መከላከል ባለሙያዎች ምልከታ ሻዕቢያ ከእንግዲህ ወዲህ ገፍቶ መጥቶ በከባድ መሣሪያዎች ካልተጠቀመ በቀር የትግራይ ከተሞችን የአውሮፕላን ጥቃት የሚያሰጋቸው አይሆንም ብለዋል።</p>


<p class="align-center"><a href="/Gazettas/Ethiop/info/Ethiop.sera.html">ከኢትኦጵ ኅዳር 9 ቀን 1991</a></p>

</body>
</html>
