<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ከመረብ ማዶ ሸምበቆ ላይ የተጀመረው ውጊያ ቀጥሏል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ከመረብ ማዶ ሸምበቆ ላይ የተጀመረው ውጊያ ቀጥሏል</h1>


<p>በባድመ ምዕራባዊ አቅጣጫ ከመረብ ማዶ በሸንበቆ አካባቢ የተጀመረው ውጊያ እስከትላንት የቀጠለ መሆኑን የኢትዮጵያ መንግሥት ቃል አቀባይ ጽ/ቤት ይፋ አድርጓል። ኤርትራም በበኩሏ ጦርነቱ በዚሁ ከተጠቀሰው ግንባር የቀጠለ መሆኑን ገልጣለች።</p> 

<p>አንዳንድ ከአካባቢው የሚመጡ ዘገባዎችና ከመከላከያ ሚ/ር የሚገኙ መረጃዎች እንደሚያሳዩት በሸንበቆ ግንባር ያለው የሻዕቢያ ጦር በኢትዮጵያ ጦር ተከቦ እንደሚገኝ ይገልፃል። በቅርቡ ማለትም ባለፈው ሐሙስ ከደጀን ወደ መከላከያ ግንባር ሲንቀሳቀሱ ከነመኪናቸው የጋዩት የሻዕቢያ ወታደሮች ይህንን ጦር ከከበባ ውስጥ ለማውጣት የሚንቀሳቀሱ ሳይሆኑ እንዳልቀሩ የወታደራዊ ባለሙያዎች ግምት አለ። በዚህ በሸምበቆ አካባቢ ተከበበ የሚባለው የሻዕቢያ ጦር እጁን እንዲሰጥ በኢትዮጵያ አየር ኃይል ሄሊኮፕተሮች ወረቀቶች በመበተን ላይ መሆናቸውንም ከመከላከያ ምንጮች የተገኘው ዜና ያብራራል።</p>

<p>ኤርትራ አሁን ውጊያ እየተደረገበት ያለው የሸምበቆ አካባቢ ኢትዮጵያ በይገባኛልነት ያላነሳቸውና ከመረብ ማዶ በኤርትራ ግዛት ውስጥ የሚገኝ የኤርትራ መሬት መሆኑን ሲገልፅ በዚህ ቦታ ላይ ኢትዮጵያ ውጊያ መጀመሯ ከምን የተነሳ እንደሆነ ማብራሪያ እንዲሰጠው የኤርትራ ውጭ ጉዳይ መ/ቤት ሰኞ ዕለት ጠይቋል። ኢትዮጵያ ከአወዛጋቢው ድንበር ባሻገር በሸምበቆ አካባቢ ውጊያ መጀመሯ ኤርትራን ለመውረር ያላትን ፍላጐት ያሳያል ሲልም ይተቻል። ኢትዮጵያ ግን በሸምበቆ አካባቢ ያለው ውጊያ ለምን እንደሚካሄድ ማብራሪያ ባትሰጥም ድንበር ከማስከበር ባሻገር የወረራ ፍላጐት እንደሌላት መናገሯ የቪኦኤ ዘጋቢ ስኮት ስተን ሰኞ ዕለት ዘግቧል። በትላንትናው ዕለት ደግሞ ስኮት ስተን ባቀረበው ዘገባ ኤርትራ ከመረብ ወንዝ በስተሰሜን አዲስ ምሽግ እያዘጋጀች መሆኑን ወታደራዊ ምንጮች ጠቅሶ በዘገባው አመልክቷል።</p>


<p class="align-center"><a href="/Gazettas/Ethiop/info/Ethiop.sera.html">ከኢትኦጵ መጋቢት 15 ቀን 1991</a></p>

</body>
</html>	
