<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሚ.8 የኢትዮጵያ ተዋጊ ሂሊኮፕተር ተከሰከሰ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ሚ.8 የኢትዮጵያ ተዋጊ ሂሊኮፕተር ተከሰከሰ</h1>
<h1 class="align-center">አብራሪውን ጨምሮ 3 ባለሙያዎች ሞተዋል</h1>


<p>በቆቃ ወንዝ በልምምድ ላይ የነበረ ሚ.8 የተባለ የጦር ሂሊኮፕተር ቆቃ ወንዝ ሲከሰከስ አብራሪውን ጨምሮ ሶስት የአየር ኃይል አባላት መሞታቸውን ማወቅ ተችሏል።</p>

<p>ባለፈው ሐሙስ መስከረም 14/91 ዓ.ም የደረሰው ይሄው አደጋ ሊከሰት የቻለው ሂሊኮፕተሩ በገጠመው ብልሽት እንደሆነ ሲነገር፣ ብልሽቱ ምን እንደሆነ ሲነገር፣ ብልሽቱ ምን እንደሆነ ግን ለጊዜው አለመታወቁን ከወደዚያው አለመታወቁን ከወደዚያው የደረሰን ዜና ያብራራል።</p>

<p>በዚህ ልምምድ ላይ በተከሰተው አደጋ ሕይወታቸውን ያጡት አብራሪው ሻ/ል ፀጋዬ እንዲሁም ሲኒየር ቴክኒሺያን አብርሃም ሸኞ እና ሌላ ለጊዜው ስማችውን ማወቅ ያልተቻለ የአየር ኃይል አባል ሶስቱም የቀብራቸው ስነ ስርዓት ባልፈው ዓርብ በደ/ዘይት ከተማ መፈፀሙንም መረዳት ተችሏል።</p>

<p>አብራሪው ሻ/ል ፀጋዬና ተኳሹ ሲ/ቴክ. አብርሃም ሸኖ የቀድሞ አየር ኃይል ባልደረቦች መሆናቸውን ማረጋገጥ ተችሏል። ሌላው ሶስተኛውን በዚህ አደጋ የሞቱት ግለሰብ ነባር ይሁኑ አዲስ ለማወቅ አልተቻለም። በሂሊኮፕተሩ ውስጥ የነበሩ ሌሎች ሁለት አየር ኃይል ባልደረቦች ከአደጋው በሕይወት መትረፋቸውም ታውቋል።</p>

<p>መጋቢት 20/90 በፕሬዝዳንት ነጋሶ ጊዳዳ ከተመረቁት 10 አብራሪዎች ውስጥ 5 ቱ በሚ-39 የሰለጠኑ ሲሆን 5ቱ ደግሞ አሁን አደጋ በደረሰበት ሚ.8 ሂሊኮፕተር የሰለጠኑ መሆናቸው ይታወሳል። ይህም በአደጋው የተፈጠረውን ክፍተት ይሞላዋል የሚል እምነት በብዙዎች የአየር ኃይል አባላት ዘንድ አሳድሯል።</p>

ሻዕቢያ ግንቦት 4/90 ወረራ ከፈፀመ ወዲህ የኢትዮጵያ አየር ኃይልን ብቃትና ጥንካሬ ወደ ቀድሞ ደረጃው ለመመለስ የሚወሰደውን እርምጃ አበረታች ሆኖ ተገኝቷል። በዚህም 41፣ 165፣ እና 237 በአጠቃላይ 443 የቀድሞ አየር ኃይሎች እስከ ነሔሴ 18/90 አየር ኃይሉን እንዲቀላቀሉ ተደርጓል።

የኢትዮጵያ አየር ኃይል ቀደም ሲል 10 ሺ ያህል አባላት እንደነበሩ ሰነዶች ያስረዳሉ። እነዚህም በ9 ተዋጊ አውሮፕላኖች 14 ማሰልጠኛ አውሮፕላኖች እና 56 ሂሊኮፕተሮች እንደነበሩትም ሰነዶችን የገለበጡ የአየር ኃይል ምንጮች ያስረዳሉ። ከእነዚህ የውጊያ፣ የማጓጓዣና የማሰልጠኛ አውሮፕላኖች ውስጥ ዛሬም ቢያንስ ከግማሽ በላይ የሚሆኑት እንዳሉ ይነገራል። ይህም «ኤርማኪ» የተሰኙ የጣልያን የመለማመጃ ጄቶች ብቻ ከያዘችውና እምብዛም ባለሙያ ካላፈራችው ኤርትራ ጋር ሲነፃፀር የኢትዮጵያ አየር ኃይል ከበቂ በላይ መሆኑን የአየር ኃይል አባላቱ በእርግጠኝነትና በኩራት ይናገራሉ።


<p class="align-center"><a href="/Gazettas/Tomar/info/Tomar.sera.html">ከኢትኦጵ መስከረም 20 ቀን 1991</a></p>

</body>
</html>	
