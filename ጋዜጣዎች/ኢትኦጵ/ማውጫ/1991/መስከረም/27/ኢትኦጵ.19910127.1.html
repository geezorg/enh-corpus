<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በዕረፍት ላይ የነበሩት ኤርትራውያን ደመወዝ እንዲቋረጥ ተወሰነ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በዕረፍት ላይ የነበሩት ኤርትራውያን ደመወዝ እንዲቋረጥ ተወሰነ</h2>


<p>ከግንቦት 4ቱ ወዲህ ለሃገሪቱ ፀጥታና ደህንነት አስጊ ናቸው በሚል ከተለያዩ መንግሥታዊ መ/ቤቶች የግዳጅ ዕረፍት ከነደመወዛቸው ወስደው የነበሩ ኤርትራውያን ከመስከረም 15/91 ጀምሮ ሲከፈላቸው የነበረው ደሞዝ እንዲቋረጥ ተወስኗል።</p>

<p>ከውስጥ አዋቂ ምንጮች የተገኘው ዜና እንደሚያመልክተው ከደመወዝ ጋር ዕረፍት የወጡት ኤርትራውያን ከመስከረም 15/91 ጀምሮ ደሞዝ እንዳይከፈላቸው መወሰኑ ግለሰቦቹ ዳግመኛ ወደ መንግሥት ሥራ እንደማይመለሱ አመልካች እንደሆነም ታዛቢዎች ይናገራሉ።</p>

<p>ዕርምጃው በመቀጠልም ከሃገር እንዲወጡ ከተወሰነባቸውና ፍርድ ቤት ዕገዳ ትዕዛዝ ካወጣባቸው በኋላ የዕግድ ትዕዛዝ እንዲነሳላቸው በተደረገው ኤርትራውያንም ላይ እንደሚቀጥል ይጠበቃል። ይህም ተፈፃሚ የሚሆነው መንግሥት በነዚህ ኤርትራውያን ተቋማት ውስጥ የሚሰሩ ኢትዮጵያውያን መብትና ጥቅም በማይጐዳ መልኩ እንደሚሆን ይጠበቃል።</p>

<p>ለሃገሪቱ ፀጥታና ደህንነት አስጊ ናቸው በሚል ከሰኔ 5/90 ጀምሮ የግዳጅ ዕረፍ እንዲወስዱ የተደረጉት ኤርትራውያን ላለፉት ሶስት ወራት ደሞዛቸውን ሲያገኙ መቆየታቸው ይታወቃል። እነዚህ ኢትዮጵያዊ ዜግነትን በመተው ከ1985 ኤርትራዊ ዜግነት የወሰዱት ኤርትራውያን በመንግሥት ሥራ ላይ ማስቀመጡ ከሃገሪቱ ህግ ውጭ በኢህአዴግ መንግሥት መልካም ፈቃድ የተደረገ መሆኑ ይታወቃል። በ1985 ዓ/ም በመዋቅርና ማስተካከያ ሰበብ በ10 ሺዎች የሚቆጠሩ ኢትዮጵያውያን ሠራተኞች ከሥራ ሲባረሩ ኤርትራውያን በህጉ መሠረት መነሳት ሲገባቸው በሹመት ላይ ሹመት እየጨመሩ እስካሁን ግጭት በርካታ የኃላፊነት ቦታዎችን በመያዝ ሲሰሩ መቆየታቸው የሚታወስ ነው።</p> 


<p class="align-center"><a href="/Gazettas/Ethiop/info/Ethiop.sera.html">ከኢትኦጵ መስከረም 27 ቀን 1991</a></p>

</body>
</html>
