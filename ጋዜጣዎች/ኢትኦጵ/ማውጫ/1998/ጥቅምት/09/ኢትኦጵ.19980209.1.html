<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" 
"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢሕአዴግ የአዲስ አበባ ቻርተርን ሊቀይር ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢሕአዴግ የአዲስ አበባ ቻርተርን ሊቀይር ነው</h2>


<p>የኢሕአዴግ የአዲስ አበባ ቻርተርን ለመቀየር ረቂቅ በማዘጋጀት ላይ መሆኑን የቅርብ ምንጮች ገልፀዋል። 
ጠ/ሚ/ር መለስ ዜናዊ አሁን በስራ ላይ ያለውን የአዲስ አበባ ቻርተር እንደማያውቁት በቅርቡ በሰጡት ቃለ-
ምልልስ ተጋልጧል። ጠ/ሚ/ሩ ፓርላማ ቀርበው የአዲስ አበባ ጊዜያዊ አስተዳደር እንዲቀጥል ከማስወሰናቸው 
በፊት ከመስከረም 27 /1998 ጀምሮ በመስተዳድሩ ስር የሚሰሩ ሰራተኖች እስከ ታህሳስ 30/98 በስራ ላይ 
እንዲቆዩና ተግባራቸው እንዲያከናውኑ ደብዳቤ እንደተፃፈላቸው መረጃት ተችሏል።</p>

<p>አሁን በስራ ላይ የሚገኘውንና በአዋጅ ቁጥር 361/1995 የታወጀውን አዋጅ በመለወጥ የአዲስ አበባ 
አስተዳደርን ስልታንን ለመገደብ ረቂቅ የተዘጋጀ ሲሆን፣ በዚህም አዋጅ ለጠ/ሚ/ሩ የፈላጭ ቆራጥነት ስልጣን 
ለማጐናፀፍ መታቀዱንም መረጃዎች ያመለክታሉ። ይህ አዋጅ ሰሞኑን ለም/ቤት ቀርቦ ይፀድቃል ተብሎ 
የሚጠበቅ ሲሆን፤ አዋጁ የያዛቸውን ዝርዝር ነጥቦች ለማወቅ አልተቻለም።</p>

<p>ሰሞኑን ለም/ቤቱ ይቀርባል የተባለውን ረቂቅ የአዲስ አበባ ቻርተር በተመለከተ የቅንጅቱ ሊቀመነር 
ኢንጂነር ኃይሉ ሻውልን ሪፖርተራችን በስልክ አነንጋግሯል። «ቅንጅት ያቀረባቸው ቅድመ ሁኔታዎች ካልተመለሱ 
ፓርላማ እንደማይገባ፣ የአዲስ አበባ ም/ቤትንም እንደማይረከብ በግልፅ ያስታወቅን በመሆኑ ቻርተሩን ለወጡት 
አልለወጡት ፋይዳው ይህን ያህል ነው። ህግን በፈለጋቸው መንገድ ሲቆርጡና ሲቀጥሉ የቆዩ ሰዎች በመሆናቸው 
በተለመደው ህገ-ወጥ ተግባራቸው ሲቀጥሉ ልንገረም አይገባም፤፡ ወደለየለት አምባገነንነት ተሸጋግረው፣ ሕገ-
መንግሥቱን በፈለጉት መንገድ እየተረጐሙ በግልፅ ሕግ እየጣሱ መሆናቸውም ይታወቃል» ብለዋልፍ።</p>

<p>የድርድር ተስፋዎች ወይንም ምልክቶች ባሉበት ሁኔታ ውስጥ የድርድሩን ንሂደት የሚያውኩ እንደነዚህ ያሉ 
ርምጃዎች ለድርድር እንቅፋት አይሆኑንም? በሚል ለተነሳው ጥያቄ የተጀመረና ተስፋ የሚደረግበት የድርድር 
ሂደት አለመኖሩን የጠቆሙት ኢንጂነር ኃይሉ ሻውል «... ምርጫ ቦርድንና አሠራሩን ለመለወጥ አሻፈረን 
የሚል መንግስት ለወደፊት የሚዲእረገውንም ምርጫ አጭበርብሬ በኃይል እገዛለሁ ለማለቱ በቂ ማሳያ በመሆኑ 
በዚህ ሁነነታ ምን ዓይነት ድርድር ይኖራል?» ሲሉ ጠይቀዋል፤፡ በሸምጋዮች በኩል ተቃዋሚዎችን ከመጠን 
ባለፈ፣ ኢሃዴግን ለሕግ ተገዥ እንዲሆን የማድረግ ግፊት አለመታየቱንም ኢንጂነር ኃይሉ አስታውሰው፣ በዚህ 
ሁኔታ ውስጥ ውጤታማ የሆነ ድርድር ሊኖር እንደማይችል አስምረውበታል። ሃሳባቸውን ሲያጠቃልሉም «የአዲስ 
አበባ ቻርተር ተለወጠም አልተለወጠም የገዥዎችን ሕገው-ወጥነት ይበልጥ ከማጋለጥ ውጭ የሚፈይደው ነገር 
የለም» ብለዋል።</p>

<p>ይህ ከሆነን የቅንጅቱ ቀጣይ ተግባር ምንድን ነው? ሕጋዊና ሰላማዊ ትግል ለመቀጠል አልዘገያችሁምን? 
በሞል ላነሳነው ጥያቄ «ዘገየ የምንለው ሂደቱን በስሜታዊነት ካየነው ባ ነው።፡በስልታዊ መንገድ 
ከተመለከትነው ግን ዘገየ የሚያሰኝ ነገር የለም። ለውጤቱ የሚያበቃን የትኛው መንገድ ነው/ ሕዝቡን ከዳር 
እዳር ማስተባበር የሚቻለው በየትኛው መንገድ ነው? የሚሉትና የመሳሰሉትን መሠረታዊ ጉዳዮች ተወያይቶ 
ውሳነነ ላይ ለመድረስ ግዜ መጠየቁና ወቅትም መጠበቁ ያለ በመሆኑ በቅርቡ ወደ አዲስ ምዕራፍ 
እንደምናመራ ተስፋ አለኝ» ሲሉ አስተያየታቸውን አጠቃለዋል።</p>

<p class="align-center"><a href="/Gazettas/Ethiop/info/Ethiop.html">ከኢትኦጵ ጥቅምት 9 ቀን 1998</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ኢትኦጵ/ማውጫ/1998/ጥቅምት/09/ኢትኦጵ1.090298.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
