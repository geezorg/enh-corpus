<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኤርትራው ባለሥልጣን በምሥጢር አዲስ አበባ ገቡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> የኤርትራው ባለሥልጣን በምሥጢር አዲስ አበባ ገቡ </h2>


<p>አንድ ከፍተኛ የኤርትራ ባለሥልጣን ትናንት አዲስ አበባ ገቡ። የኤርትራ ከፍተኛና ባለሥልጣን የሆኑት አቶ ጣዕመ ጌታሁን ከአስመራ የመን፣ ከየመን አዲስ አበባ ከበረሩ በኋላ፣ ትናንት ቦሌ አውሮፕላን ማረፊያ ሲደርሱ አቀባበል ያደረጉላቸው የቀድሞው ማስታወቂያ ሚኒስትር በረከት ስምኦን መሆናቸውን «ኢትዮ ሚድያ» ድረ ገጽ ትናንት ምሽት ዘግቧል።</p>

<p>የኤርትራ መንግሥት በሰላም አስከባሪው ዓለም አቀፍ ኃይል ላይ ተጨማሪ የእንቅስቃሴ ገደብ ጥሏል። የአንሚ ሄሊኮፕተሮች በግዛቷ አየር ላይ እንዳይበሩ ገደብ ከጣለች አንድ ወር ባልሞላ ጊዜ ውስጥ የሌሊት እንቅስቃሴ እንዳይደረግ ማስጠንቀቂያ መስጠቷ የሚታወስ ሲሆን፣ ሰኞ ጥቅምት 14 ቀን 1998 ዓ.ም. ደግሞ በተልዕኮው ላይ ከዋና ዋና አውራ ጎዳናዎች ውጭ ተሽከርካሪዎቹ የሰላም ቀጠና ተብሎ በተከለለው የኤርትራ መሬት ውስጥ እንዳይነቃነቁ፣ የሚነቃነቁም ከሆነ ዋስትና የሌላቸው መሆኑን የአስመራው አስተዳደር አስታውቋል። ንቅናቄው በዋና አውራ ጎዳናዎች ብቻ እንዲወሰን ከአስመራ ትዕዛዝ የደረሰው ሰላም አስከባሪው ኃይል ቀደም ሲል በተጣሉት የአየር በረራና የሌሊት እንቅስቃሴ ገደብ ምክንያት ከመቶ 60 እጅ የሚሆነውን የቁጥጥር ተልዕኮ መወጣት እንዳልቻለ መግለጹ ይታወቃል።</p>

<p>ባለፈው ሳምንት መጨረሻ የመንግሥታቱ ድርጅት ዋና ፀሀፊ ኮፊ አናን ያቀረቡትን የስላም ጥሪ ወደጐን በመግፋት የኤርትራው መሪ ኢሳይያስ አፈወርቂ ዋና ፀሐፊውን ክፉኛ ዘልፈዋል። ይህ በእንዲህ እንዳለ በአውሮፓ የተለያዩ ሃገራት የሚገኙ የኤርትራ ተወላጆች ጥቅምት 14 ቀን ወደ አውሮፓ ህብረት መቀመጫ ስትራስበርግ በማምራት «የኢትዮጵያ መንግስት የድንበር ኮሚሽኑን ማለትም ባድመ ለኤርትራ የሰጠውን ውሳኔ ይቀበል» ሲሉ ጮኸዋል።</p>

<p>የኤርትራ ፕሬዚዳንት የአየር በረራ እገዳውን ያነሱ ዘንድ ከኮፊ አናን ለቀረበላቸው ጥያቄ በጽሁፍ በስጡት መልስ «የሰብአዊ ጉዳዮችንና የሕግ የበላይነትን በተመለከተ ኮፊ አናን የሰብዓዊነት ብቃት የጎደላቸው ናቸው» ብለዋል። ኮፊ አናን ለኢሳይያስ በፃፉት ደብዳቤ «በኤርትራ በኩል የተወሰደው ርምጃ የተልዕኮውን የሰላም ማስከበር እንቅስቃሴ የሚገድብ በመሆኑ ተመልሶ መታየት አለበት» ነበር ያሉት።</p>

<p class="align-center"><a href="/Gazettas/Ethiop/info/Ethiop.html">ከኢትኦጵ ጥቅምት 16 ቀን 1998</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ኢትኦጵ/ማውጫ/1998/ጥቅምት/16/ኢትኦጵ1.160298.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
