<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"ከወያኔ ጋር የተደራደሩት እነ ኢሳይያስ እንጂ እኛ አይደለንም" መስፍን ሐጐስ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">"ከወያኔ ጋር የተደራደሩት እነ ኢሳይያስ እንጂ እኛ አይደለንም" መስፍን ሐጐስ</h1>


<p>ኢሳያስ አፈወቂን ከስልጣን ለማስወገድ ከወያኔ መንግስት ጋር ተደራድረዋል በሚል በኤርትራ ባለስጣናት የተወነጀሉት የቀድሞዎቹ የኤርትራ ባለስልጣኖች "እኛ ከወያኔ ጋር አልተደራደርንም፣ ይልቁንም ከወያኔ ጋር የተደራደሩት አሁን በስልጣን ላይ የሚገኙት ናቸው" በማለት ገለፁ። ቡድን 15 ከሚባሉትና ከታገዱት የሻዕቢያ ባለስልጣናት አንዱ የሆኑት አቶ መስፍን ሐጐስ ከአሜሪካን ድምፅ ሬዲዮ ጋዜጠኛ አዳነች ፍስሐዬ ጋር ባደረጉት ቃለ-ምልልስ ኢሣይያስ አፈወቂን ለማስወገድ ከወያኔ ጋር አልተደራደርንም ብለዋል። ሐገሪቱን ለተባበሩት መንግስታትና ለአሜሪካ መንግስት አሣልፈን እንስጥ ብላችኋል በሚል ለተሰነዘረባቸውም ውንጀላ "ይህንን ሀሣብ ይዞ ከፕሬዝዳንቱ ጋር ሀሣብ ለመለዋወጥ ከፕሬዚዳንቱ ጋር ቅርበት ያለው ሰው ከመካከላችን የለም" የሚል ምላሽ ሰጥተዋል። የውጭ ጉዳይ ሚኒስተር የነበሩት ኃይሌ ወ/ተንሣይ ከፍተኛ የመንግስት ስልጣን ያላቸውና ከፕሬዝዳንቱ ጋር በቅርብ የሚሠሩ አይደሉምን? በሚል ለቀረበላቸው ጥያቄ አቶ መስፍን ሲመልሱ "ኃይሌ ወ/ተንሣይ በእርግጥ ከፕሬዝዳንቱ ጋር በቅርብ የሚሠሩና ከፍተኛ ስልጣን የነበራቸው ቢሆንም፣ ለውጭ ጉዳይ ሥራ በአብዛኛው ከሀገር ውጭ የሚንቀሣቀሱ ናቸው። ደግሞ በቅርብ ስለማውቃቸው እንዲህ ያለ ሃሣብ ይሠነዝራሉ ብዬ አላምንም" ብለዋል።</p>

<p>ቡድን 15 ከተባሉት የሻዕቢያ ሰዎች አንዱ የሆኑትና ለሕክምና ከሐገር በመውጣታቸው ሣቢያ ከእስር የዳኑት መስፍን ሐጎስ የወገኖቻችን ደም ሣይደርቅ ከወያኔ ጋር የተደራደሩት የኢሣይያስ ወገኖች ናቸው በማለት ገልፀዋል። በአልጀርስ ላይ የግጭት ማስወገድ ስምምነት እንደተፈረመ ሰሞን የኤርትራ ከፍተኛ ወታደራዊ አዛዥ ከኢትዮጵያ የጦር ኃይሎች ጠቅላይ ኢታ ማጆር ሹም ጋር ናይሮቢ ላይ በምስጢር መገናኘታቸውንም ተናግረዋል። ይህ ለምን ሆነ ተብሎ በሸንጐ ላይ ሲጠየቅ አጥጋቢ ምላሽ አለመስጠቱን፣ ይልቁንም ኢሣይያስ አፈወርቂ "ቢገናኙ ምን ችግር አለው?" የሚል ምላሽ መስጠታቸውን አቶ መስፍን ሐጐስ ገልፀዋል።</p>


<p class="align-center"><a href="/Gazettas/Ethiop/info/Ethiop.sera.html">ከኢትዮጵ መጋቢት 11 ቀን 1994</a></p>

</body>
</html>	














