<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ከፍተኛ የሕወሐት ካድሬ ወደ አሜሪካ ኮበለሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ከፍተኛ የሕወሐት ካድሬ ወደ አሜሪካ ኮበለሉ</h1>


<p>«ኢትዮጵያን እንወቅ አስጐብኚ ድርጅት« ስራ አስኪያጅ የነበሩ አንድ ከፍተኛ የሕወሓት ካድሬ ሥርአቱን ከድተው ወደ አሜሪካ መኮብለላቸውን የቅርብ ምንጮች ገለፁ። አቶ ካሣ ታደሰ የተባሉት እኚሁ ከፍተኛ ካድሬ ሥርዓቱን ከድተው ከሐገር የወጡት በሕወሐት ማዕከላዊ ኮሚቴ ውስጥ ከተፈጠረው መከፋፈል ጋር በተያያዘ እንደሆነም ከቅርብ ምንጮች መረዳት ተችሏል።</p>

<p>ሰኞ ሕዳር 24 ቀን 1994 ዓ.ም ወደ አሜሪካ የበረሩት እኚሁ ግለሰብ ከሐገር ከመውጣታቸው በፊት በተለያዩ መድረኮች በታገዱት የሕወሐት ማዕከላዊ ኮሚቴ አባላት ዙሪያ ጥያቄ በማቅረብ፣ የታገዱበት ሂደት ሕገ-ወጥ ነው በሚል ተቃውሞ በማሰማት ስልጣን ላይ ካለው ቡድን ጋር ቅራኔ ውስጥ እየገቡ መመጣታቸውን፣ ቅራኔ ውስጥ ከመግባታቸው አስቀድሞ ለማዕከላዊ ኮሚቴ ታጭተው ፍቃደኛ አለመሆናቸውንም ምንጮቹ ያብራራሉ።</p>

<p>በደርግ ስርአት ከ1976 እስከ 1983 የታሰሩትና ኢሕአዴግ አ/አበባን ሲቆጣጠር ከእስር የወጡት አቶ ካሣ ታደሰ ለእስር የተዳረጉት ከወያኔ ጋር ግንኙነት ሲያደርጉ ስለተደረሰባቸው ነው ሲሉ የሚገልፁ ምንጮች አሉ። በ1970ዎቹ መጀመሪያ የማስትሬት ዲግሪያቸውን የያዙትን እኚህን ሰው በወቅቱ የአ/አበባ የኢሰፓ ከፍተኛ ባለስልጣን የነበሩት አቶ ታደሰ ገ/እግዚአብሄር ወደኩባ ለኮርስ ይልኳቸዋል። ከሁለት ዓመት በኋላ በ1976 ዓ.ም ላኪውም፣ ተላኪውም በደርግ ውስጥ ሆነው ለወያኔ የሚያገለግሉ መሆናቸው ይደረስበታል። አቶ ታደሰ ገ/እግዚአብሔር እዚሁ ተይዘው ወደ እስር ቤት ሲገቡ አቶ ካሣ ታደሰ ደግሞ ለትምህርት ከተላኩበት ኩባ ተይዘው ወደ አ/አበባ እንዲመጡ ከተደረገ በኋላ ታስረዋል። በጉዟቸው ወቅት አንጐላ ላይ ለመጥፋት ሙከራ አድርገው እንደነበርም የሚያስታውሱ ወገኖች አሉ። በዚህ መልክ በቁጥጥር ስር ውለው ለዘጠኝ ዓመታት በእስር ላይ የቆዮት ካሣ ታደሰ ወያኔዎች ስልጣን ሲይዙ ከእስር ተፈተው የአቶ ስብሐት ነጋ ፀሐፊ በመሆን ሲያገለግሉ ቆይተዋል። በኋላም የትምህርት ደረጃቸውና ለሕወሐት ዓላማ ሲሉ የከፈሉት መሥዋዕትነት ተገናዝቦ ኢትዮጵያን እንወቅ አስጎብኚ ድርጅት ስራ አስኪያጅ በመሆን ተሹመዋል። ከ1985 ዓ.ም ጀምሮ እስከ ኮበለሉበት ሕዳር 24 1994 ዓ.ም በዚሁ ኃላፊነት ላይ ቆይተዋል። </p>


<p class="align-center"><a href="/Gazettas/Ethiop/info/Ethiop.sera.html">ከኢትዮጵ ታህሳስ 3 ቀን 1994</a></p>

</body>
</html>	














