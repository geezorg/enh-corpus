<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«የውያኔ የፈጠራ ክስ ኮሚሽኑ ላይ ጫና ለማድረግ ነው» ኢሳይያስ አፈወርቂ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«የውያኔ የፈጠራ ክስ ኮሚሽኑ ላይ ጫና ለማድረግ ነው» ኢሳይያስ አፈወርቂ</h1>


<p>«... ለድንበሩ ውዝግብ የመጨረሻ ጭብጥና ክርክር በሚቀርብበት ወቅት ኤርትራ በኢትዮጵያ ላይ ጥቃት ለመሰንዘር መዘጋጀት ላይ ነች የሚል የፈጠራ ክስ መቅረቡ በክርክሩ ሂደትና በኮሚሽኑ አመለካከት ላይ ጫና ለማሣደር የታቀደ እንደነበር ከማምን የተሰወር አይደለም፣ ይህንን መሰሉ የፈጠራ ክስ ቦታ አልተሠጠውም» ሲሉ የኤርትራ ፕሬዚዳንት ኢሣይያስ አፈወርቂ ገለጹ። የኤርትራ ፕሬዚዳንት ኢሳይያስ አፈወርቂ ይህንን የገለጹት የፈረንዶችን አዲስ አመት (2002 ዓ/ም) በማሥመልከት ትናንት ለሕዝባቸው ባደረጉት ንግግር ነው፤ ፕሬዚዳንት ኢሣይያስ አፈወርቂ ቢዚሁ ንግግራቸው «...002 ዓ/ም የኤርትራና ኢትዮጵያ ሕዝቦችን ሰለባ ያደረገው ምክንይት የለሽ ጦርነት የመጨረሻ መቋጫ ይሆን ዘንድ ካለመታከት በቅን ልቡናና በተስፋ እንሠራለን» ብለዋል። የቀድሞ የሻዕቢያ አመራር አባላት የነበሩትና አሁን በእስር ላይ የሚገኙትን ባለሥልጣናት በተመለከተም «... በውጭ ኃይል አይዞህ ባይነት የተፈፀመው ሴራ የኤርትራን ሰላም አደፍርሶ የኤርትራን ሕዝብ እርስ በእርሱ እንዲባላ በማድረግ የሚያጋጥመውን ሁለንተናዊ እንቅፋት እንዳይሻገር፣ ብሎም እንዲዳከም ለማድረግ የታቀደ ነበር፤ ድርጊቱ የኤርትራን ሕዝብ ያስገረመና ያሣዘነም ነበር» ብለዋል። እነዚህ የሻዕቢያ የቀድሞ መሪዎች ነፃ ጋዜጦችን በገንዘብ በመደለል ከሕግ ውጭ እንዲንቀሣቀሱ በማድረግ ለሴራቸው መገልገያ እንዳደረጓቸውም ገልፀዋል። ነፃው ፕሬስ በኤርትራ የታገደበት ምክንያት ይህ እንደሆነም በተዘዋዋሪ አመልክተዋል። ኢሣይያስ አፈወርቂ ሽብርተኝነትን በተመለከተም ሰፊ ገለፃ አድርገዋል።</p>

<p>ይህ በእንዲህ እንዳለም በኤርትራ የሚንቀሳቀሱ የኢሕአዴግ መንግስት ተቃዋሚዎች ከሻዕቢያ የሚሠጣቸው ድጋፍ የተጠናከረ መሆኑን የአካባቢው ምንጮች ገልፀዋል፤ የኦሮሞ ነፃነት ግንባር ኦነግ ከወር በፊት መለስተኛ ጉባኤ በአሰመራ ሲያደርግ የአርበኞች ግንባር የሚባለውን ተቃዋሚ ቡድን አመራር በቅርቡ የያዙት ሌ/ኮ/ል ታደሰ ሙሉነህና የቀድሞ የኢአግ አባል የነበረው ተማሪ ተስፋዬ ጌታቸው በሻዕቢያ እርዳታ ድጋፍ ለማሰባሰብ ወደ አውሮፓ መጓዛቸው ተሰምቷል። ኦነግ በአስመራ ባካሄደው ኮንፈረንስ የቀድሞው የኦነግ ም/ዋን ፀሐፊ የነበሩት ሌንጮ ለታ ጭምር እንደተገኙ የተገለፀ ቢሆንም በተጨባጭ ማረጋገጥ ግን አልተቻለም።</p>


<p class="align-center"><a href="/Gazettas/Ethiop/info/Ethiop.sera.html">ከኢትዮጵ ታህሳስ 24 ቀን 1994</a></p>

</body>
</html>	














