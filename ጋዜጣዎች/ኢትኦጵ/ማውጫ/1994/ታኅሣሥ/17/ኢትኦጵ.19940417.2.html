<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>5 ተቃዋሚ ፓርቲዎች ለኮፊ አናን ፃፉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">5 ተቃዋሚ ፓርቲዎች ለኮፊ አናን ፃፉ</h1>


<p>የኢትዮጵያና የኤርትራን የድንበር ውዝግብ ለመፍታት በኔዘርላንድ ዘሔግ የተሰየመው ችሎት ከታህሳስ 1 ጀምሮ እስከ ታሕሳስ 12/94 የሁለቱንም ወገን ማስረጃዎች ተመልክቷል፤ የውጭ ጉዳይ ሚኒስትር ስዩም መስፍንም የመንግስታቸውን አቋም ለማሣወቅ የዛሬ ሣንምት ረቡዕ ወደዚያው አቅንተዋል፤ በሃገር ውስጥ የሚንቀሣቀሱ 5 የፖለቲካ ድርጅቶች ደግሞ «ዳግመኛ ታሪካዊ ክህደት በኢትዮጵያ ላይ ሊፈፀም አይገባ» በማለት ለተመድ ዋና ፀሐፊ ኮፊ አናን እ.ኤ.አ ታሕሳስ 20/2000 (ታህሣሥ 11/1994) በፃፉት ውሳኔ በኢትዮጵያ ላይ ዳግመኛ ክህደት እንዳይፈፅም አሣስበዋል።</p>

<p>የመላው አማራ ሕዝብ ድርጅት (መአሕድ)፣ የኢትዮጵያ የሰላምና የዲሞክራሲ አማራጭ ኃይሎች ም/ቤት (ኢሕዴአፓ)፣ የኢትዮጵያ ዴሞክራሲያዊ ሕብረት ፓርቲ (ኢዲኃፓ)፣ የኦሮሞ ብሔራዊ ኮንግረስ (ኦብኮ) እና የኢትዮጵያውያን ዴሞክራሲያዊ ፓርቲ (ኢዴፓ) በጋራ በፃፉት በዚህ ማሣሠቢያ የኢትዮጵያ ሕዝብ የባሕር በር ጉዳይ በጥልቀት ሊጤንበት እንደሚገባው ጠይቀዋል፤ የአልጀርሱም የሰላም ስምምነት የኢትዮጵያን ጥቅም በሚያስጠብቅ መልኩ ያልተዘጋጀ እንደነበረም ጠቅሰዋል። በታሪክም ሆነ በደም ከኢትዮጵያ ጋር የተሳሰረውን የአፋር ህዝብ ከእናት ሐገሩ ለመለየት የተወጠነው ደባ ከወዲሁ በጥንቃቄና በጥሞና ካልተፈታ ችግሩ ከሁለቱ ሐገሮች አልፎ ለአፍሪካ ቀንድ መናጋት ምክንያት ሊሆን እንደሚችል አስጠንቅቀዋል። በአፄ ምኒልክና በጣሊያን መካከል የተደረገው ስምምነት በኃይል በማይመጣጠኑ ኃይሎች መካከል የተደረገ ስምምነት በመሆኑ እነዚህ በ1902 እና በ1908 የተደረᎱ ስምምነቶች በራሷ በጣሊያን ወራሪነት የፈረሱ በመሆናቸው እነዚህ ስምምነቶች ዛሬ በማስረጃነት መቅረባቸው ተቀባይነት አይኖረውም ብለዋል። አምስቱ የተቃውሞ ኃይላት በጋራ ለኮፊ አናን የፃፉት ደብዳቤ በግልባጭ ለፀጥታው ም/ቤት ፕሬዚዳንት ሞክታር ኢኔ፣ ለአፍሪካ አንድነት ድርጅት ዋና ፀሐፊ አማራ ኢሴ፣ ለአውሮፓ ሕብረት ፕሬዚዳንት ሮማኖ ፕሮዲ እና ለአምስቱ የፀጥታው ም/ቤት አባላት መላኩንም መረዳት ተችሏል። ዘሔግ የተሰየመውም ችሎት በድንበቱ ጉዳይ ላይ በቅርቡ ውሣኔ ይሰጣል ተብሎ ይጠበቃል። ይህ ፍ/ቤት የሚያሣልፈው ውሣኔ ይግባኝ ይሌለው የመጨረሻ መሆኑም ይታወሳል። የዛሬ ሳምንት ረቡዕ ውደ ኒዘርላንድ ዘሔግ ያቀኑት የውጭ ጉዳይ ሚኒስትር ስዩም መስፍን መንግስታቸው ከፍ/ቤቱ ምን እንደሚጠብቅ ተጠይቀው ሲመልሱ «...ከሁለቱም ወገን በቀረበው ማስረጃ መሠረት የኢትዮጵያ መንግሥትና ሕዝብ ከፍ/ቤቱ ፍትሐዊ የሆነ ውሣኔ ይጠብቃሉ። የፍ/ ቤቱም ውሣኔ አንዱን እንዲጎዳና ሌላውን እንዲጠቅም ሣይሆን የውሳኔው መሠረቶች ማስረጃዎችንና አለም አቀፍ ሕጐችን በመንተራስ መሆን አለበት» ብለዋል።</p>'


<p class="align-center"><a href="/Gazettas/Ethiop/info/Ethiop.sera.html">ከኢትዮጵ ታህሣሥ 17 ቀን 1994</a></p>

</body>
</html>	














