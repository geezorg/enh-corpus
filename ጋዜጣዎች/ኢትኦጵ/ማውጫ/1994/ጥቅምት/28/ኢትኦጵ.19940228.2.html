<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአማራ ክልል ም/ፕሬዚዳንት ከስልጣናቸው ተወገዱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የአማራ ክልል ም/ፕሬዚዳንት ከስልጣናቸው ተወገዱ</h1>


<p>በ1993 መጀመሪያ የአማራ ክልል ም/ቤት ም/ፕሬዚዳንት ሆነው የተመረጡትና እስከትናንት በስትያ ሰኞ በዚሁ ኃላፊነታቸው ላይ የቆዩት አቶ አያሌው ጐበዜ ከክልሉ ም/ቤት ምክትል ፕሬዚዳንትነታቸው ተነስተዋል። በርሣቸውም ምትክ ነባር የኢሕዲን/ብአዴን ታጋይ የሆኑት አቶ ታደሰ ካሣ (ጥንቅሹ) ም/ፕሬዚዳንት ሆነው ተመርጠዋል፤ የአማራ አቀፍ ልማት ማሕበር ሊቀመንበር የነበሩት አቶ ሕላዊ ዮሴፍም የክልሉ የማስታወቂያ ቢሮ ኃላፊ ሆነው ተሹመዋል። ይህ ሹምሽር የተካሄደው ሰሞኑን በባሕር ዳር ለአምስት ቀናት ሲካሔድ በነበረው የአማራ ክልል ም/ቤት ጉባኤ ላይ እንደሆነም መረዳት ተችሏል።</p>

<p>የደቡብ ክልል ም/ቤት አስቸኳይ ጉባኤም በዛሬው ዕለት እንደሚጀመር የተገለፀ ሲሆን፣ የትግራይ ክልል ም/ቤት ደግሞ የፊታችን ቅዳሜ ይጀመራል ተብሎ ይጠበቃል፤ የኦሮምያ ክልል ም/ቤት ከሁሉም ቀድም ባደረገው ጉባኤ ከኃላፊነት በተወገዱት የክልሉ ፕሬዚዳንት በአቶ ኩም ደመቅሣ ምትክ የክልሉ ስራ አስፈፃሚ ኮሚቴ አባል የሆኑት አቶ ጁነዲን ሶዶን መምረጡ ይታወሣል፤ የኦሮምያ ም/ቤት ሕገ-መንግሥቱን በማሻሻልም የም/ቤት አባል ያልሆኑትን ሰው በም/ፕሬዚዳንትነት መርጧል። ይህ ፍፁም ኢ-ዲሞክራሲያዊ ነው ሲሉ ታዛቢዎች የተቹ ሲሆን አንዳንድ የም/ቤት አባላት ተቃውመዋል። ሆኖም የተፈለገው ነገር ተፈጽሞ የም/ቤት አባል ያልሆኑ ሰው ም/ፕሬዚዳንት ሆነው ተሹመዋል።</p>

<p>በሕወሐት ቀውሰ ሣቢያ ፕሬዚዳንቶቻቸውን ያጡት የትግራይና የደቡብ ክልል ም/ቤቶች በተወገዱት ምትክ ፕሬዚዳንት ይመርጣሉ ተብሎ ይጠበቃል። የኦሮሞያን የአማራ ክልል ሕገ-መንግሥቶቻቸውን እንዳሻሻሉት እነዚህም በተመሳሳይ እንደሚያሻሽሉት የተረጋገጠ ሆኗል፤ «በሕዝብ ይሁንታ» የፀደቀን ሕገ-መንግሥት በዘመቻ ማሻሻል ይቻላልን? በማለት የሚጠይቁ ታዛቢዎች ቁጥራቸው የበዛ ነው።</p>


<p class="align-center"><a href="/Gazettas/Ethiop/info/Ethiop.sera.html">ከኢትዮጵ ጥቅምት 28 ቀን 1994</a></p>

</body>
</html>	














