<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"ኢሕአዴግ ከተወገደ ኢትዮጵያ ፍርክስክሷ ይወጣል" መላኩ ተገኝ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">"ኢሕአዴግ ከተወገደ ኢትዮጵያ ፍርክስክሷ ይወጣል" መላኩ ተገኝ </h2>


<p>"...በእኔ አስተያየት ኢትዮጵያ ውስጥ አሁን የተጠናከረ፣ የበሰለ ተቃዋሚ ፓርቲ የለም፤ ይሄ ባለመኖሩ ሕወሐት አንድ ነገር ቢሆንና ክፍተት ቢፈጠር የሚተካ ኃይል የለም፤ ይሄን ስናይ ወደድንም ጠላንም የኢትዮጵያን እንደ ሐገር በአሁኑ ሰአት ሊያቆያት የሚችል ወያኔ (ኢሕአዴግ) ብቻ ነው፤...አሁን ሁሉም ኢሕአዴግን ሊያስወግድ ነው የሚፈልገው። ኢሕአዴግ ከተወገደ ኢትዮጵያ ፍርክስክሷ ነው የሚወጣው" ሲሉ የቀድሞ የኢሕአፓ መስራች፣ የዛሬው የግብረሰናይ ድርጅት ኃላፊ ተናገሩ።</p>

<p>"ፓኖስ ኢትዮጵያ" የተባለ ግብረ ሰናይ ድርጅት ኃላፊ የሆኑት አቶ መላኩ ተገኝ ይህን የተናገሩት "ኔሽን" ከተባለውና እሁድ ከወጣው የአማርኛ ጋዜጣ ጋር ባደረጉት ቃለ ምልልስ ነው። አቶ መላኩ በአሁኑ ወቅት የኢሕአፓ አመራር አባልነት የሚቀሳቀሱትን በመዝለፍ፣ ታዋቂውንና በለንደን ዩኒቨርሲቲ መምህር የሆኑትን ፕሮፌሰር ማሞ ሙጨንም ተችተዋል። ግዜው ዘመም ብሎባቸው ወህኒ የወረዱትን ታምራት ላዬንም ሰድበዋል። በአንፃሩ የአቶ መለስ ዜናዊ መንግሥት መንግሥታዊ ያልሆኑ ድርጅቶችን እንዲንከባከብ ተማፅነዋል።</p>

<p>ባለፉት 11 ዓመታት በኢትዮጵያ ውስጥ የተፈፀመ ግፎችን፣ የሰብአዊ መብት ረገጣዎችን፣ አድሎዎችን፣ በአጠቃላይ ፀረ-ኢትዮጵያና ሕዝቧ የሆኑ እንቅስቃሴዎችን በዝምታ ሲከታተሉ የኖሩትና በዜግነታቸው ትንሽ እንኳን የተቃውሞ ድምፅ ሲያሰሙ ያልታዩት መላኩ ተገኝ የኢሕአፓ አመራር አባላት የሆኑትን አቆ መርሻ ዮሴፍንና አቶ እያሱ አለማየሁን፣ እንዲሁም ድርጅቱን ኢሕአፓን በተመለከተ የሚከተለው ብለዋል።</p>

<p>"... መርሻ ዮሴፍ የኢሕአፓ መስራች ሣይሆን ፣ በኋላ የመጣ ነው ኢያሱ በዕርግጥ ዋና መስራች ከሚባሉት አንዱ ነው በተረፈ እኔ በአሁኑ ወቅት ኢሕአፓ እንደ ድርጅት አለ ብዬ አላምንም ይህን ስል በድሮ ስሜት ተመርቼ ሣይሆን አሁን ያለውን ሁኔታ ስመለከተው እንደድሮ ተማሪዎች ማሕበር እንቅስቃሴ እንኳን ቁርጠኝነት ያላቸው ሰዎች ያሉበት ስለማይመስለኝ ነው። ዝም ብሎ በሕወሐት ጥላቻ ብቻ ጭፍን ተቃዋሚ የተሰባሰበበት ስብስብነው አሁን ኢሕአፓ የሚባለው። በጣም ትምክህተኛ የሆነ አቋም ይዘው ነውየሚንቀሳቀሱት፤ ትምክህተኛና አደርባይ አቋም ያለው ስብስብ ይዘህ ለእኔ የፖለቲካ ፓርቲ ነው ብትለኝ በጣም አዝናለሁ፤ አይዋጥልኝም፤ የአቋም መቀየርና አለመቀየር ጉዳይ ሣይሆን ኢሕአፓ እንደ ድርጅት ከኢትዮጵያ ተጨባጭ ሁኔታ ራሱን ከነጠለ በጣም ቆይቷል" ብለዋል። ኢሕአፓ ራሱን ስለመነጠሉ እንዲሁም ትምክህተኛ አመለካከት ስለመያዙ ምንም ነገር ያልጠቀሱትና በደፈናው የተቹት የግብረ ሰናይ ድርጅቱ መላኩ ተገኝ አመራሮቹን በተመለከተም ሲናገሩ።</p>

<p>"ለምሳሌ ኢያሱን ብትወስድ በ1964 ዓ/ም ነው ከኢትዮጵያ የወጣው፣ ሠላሣ ሦስት ዓመታት አ/አበባን ረግጦ የማያውቅ ሰው በምን ሁኔታ ነው ተጨባጭ ሁኔታ የሚረዳው፣ አሲምባና በጌምድርን ለትንሽ ግዜ ብቻ የሚያውቀው እያሱ የሚሠጠውን ቃለ መጠይቅ አንዳንድ ግዜ ስመለከት ይገርመኛል፤ ያስቀኛልም። የመርሻ ዮሴፍም ተመሳሳይ ነው፤ መርሻ እንዲያውም አንድ ዓመት ስለሚቀድም አ/አበባን ለ34 ዓመታት አያውቃትም። እነዚህ ሰዎች የሚመሩት ፓርቲ ሪያልስቲክ ነው ብትለኝ መቀበል ያዳግተኛል" ብለዋል። በእነ አቶ እያሱ ቃለ ምልልስ ያስገረማቸውና ያሣቃቸው የትኛው እንደሆነ አልተናገሩም። መርሻ ዮሴፍም ሆኑ ኢያሱ አለማየሁ የሰጡትን ቃለ ምልልሶች የሚያስታውሱ ታዛቢዎች ዓለም በመረጃ መረብ መጥበቧን፣ ስለሐገሪቱ ተጨባጭ ሁኔታም በቂ ግንዛቤ እንዳላቸው የሚያንፀባርቅ እንደሆነ በመግለጽ የአቶ መላኩ ተገኝን አስተያየት ለወያኔዎች የቀረበ እጅ መንሻ ብለውታል። "ኢትዮጵያ ማለት አ/አበባ ብቻ ነችን? መርሻ ዮሴፍ ከአንድም ሁለት ሶስቴ በጥይት የተመታው ጐንደር ውስጥ ከወያኔዎች ጋር ሲዋጋ እኮ ነው። እንደ መላኩ ተገኝ ግዮንና ሂልተን መሽጐ የሴቶች የወሲብ ጥቃት፣የሴቶች የምናምን ጥቃት እያለ ገንዘብ ሲሰበስብ የኖረ ሰው አይደለም እንዴ? መላኩ ተገኝ ወያኔ ከገባ ወዲህ ባለው አቋማን አመለካከቱ መርሻንም ሆነ እያሱን ለመተቸት ምንም የሞራል ብቃት የለውም" በማለት አስተያየት የሰጡን የቀድሞ የኢህአፓ አባል የነበሩና የውጭ ድርጅት ውስጥ የሚሠሩ ጐልማሳ ናቸው።</p>

<p>የኢትዮጵያ ጉዳይ በቅርብ ከሚከታተሉና በዓለም አቀፍ ሚዲያዎች በተለይም በቢቢሲ በመቅረብ በሐገራችን ያለውን ውጥንቅጥ ከሚተነትኑት ምሁራን አንዱ የሆኑት ፕሮፌሰር ማሞ ሙጩንም በተመለከተ አቶ መላኩ ተገኝ የሚከተለውን አስተያየት ሰጥተዋል።</p>

<p>"በመጀመሪያ በዶ/ር ማሞ ላይ አስተያየት መስጠት ያስፈልጋል፤ አንድ ቤት ውስጥ አብረን ወደ ሁለት ዓመት ገደማ ስለኖርን አውቀዋለሁ፤ እንደዚህ ማለቱ አይገርመኝም፤ ማሞ ዛሬ እዚህ ወረቀት ላይ "ፓስቶራሊስት ፎረም ኢትዮጵያ" የሚል የተፃፈ አንብቦ፣ አምኖ ሲያበቃ በነገ ማታ ሌላ መፅሐፍ ሲያነብ ተቀይሮ ትላንት "ፓስቶራሲስት" በሚል አንብበን ያመነው ቃል ትክክል ስላልሆነ ለወደፊቱ ስታገኙ ፔዛንት እያላችሁ አንብቡ የሚል ነው፡ ቀደም ሲል ያመነበትን ሃሣብ ወዲያው ቀይሮ የሚናገር ሰው ነው"በማለት አቋም የለሽ እንደሆኑ አድርጐ ተናግረዋል። "የሕወሐት መስራች የነበሩት አረጋዊ በርሔ ስለአቶ መለስ ዜናዊ የተናገሩትን ኮፒ በማድረግ አቶ መላኩ ፕ/ር ማሞ ላይ ተጠቅመዋል" ያሉት አስተያየት ሰጩ መላኩ ተገኝ የእነዚህ ሰዎች ስም እየጐላ መምጣትና እርሱ ከሴቶች ጋር በሴቶች ስራ መክረሙ ጭንቀት ውስጥ የከተተው ይመስለኛል ብለዋል።</p>

<p>ዛሬ ሁኔታዎች ተለውጠው ከጠ/ሚ/ርነት ወንበር በአስደናቂ ፍጥነት ወህኒ የወረዱትን አቶ ታምራት ላይኔንም አደርባይ ሲሉ አቶ መላኩ ዘልፈዋል። ጋዜጣው በስም ጠቅሶ ጥያቄ ያነሣባቸውን የሥርዓቱ ተቃዋሚ የሆኑ ሰዎችን በማንጓጠጥ፣ በመዘለፍና በመሳደብ አስተያየት ሰጥተዋል። ይህንን ሁሉ ዘለፋና ስድብ ለተቃዋሚዎችና ምሁራን ካዳረሱ በኋላ በሐገሪቱ ውስጥ እንደ ችግር አድርገው የጠቀሱት በኦሮሚያ ክልል በዜጐች ላይ የደረሰውን ፍጅት፣ በአዋሳ የደረሰውን ዕልቂት፣ የሐገሪቱን ካዝና እያራቆተስላለው ሙስና ወይንም አያሌዎች መስዋዕትነትና የከፈሉበት ባድመ ወደ ኤርትራ ስለመካለሉ አይደለም። አቶ መላኩ የሐገሪቱ ትልቅ ችግር ሲሉ የተናገሩት የሚከተለውን ነው፦</p>

<p>"መንግሥት የሕብረተሰቡን ሚና ተረድቶ በሩን ቢከፍት ጥሩ ነው፤ አሁን በዚያን ሰሞን አዲስ ፖሊሲ በፓርላማ ሲቀርብ መለስ ዜናዊ በርካታ ጥሩ ጥሩ ነገሮችን ተናግረዋል። ከነዚህ መካከል የሕብረተሰቡና መንግስታዊ ያልሆኑ ድርጅቶች የልማት አጋር መሆናቸው የተገለፀበት ይገኛል። ይህ መስከረም ላይ ተነግሮ በቅርቡ ግን ፍትሕ ሚኒስቴር መንግስታዊ ላልሆኑ ድርጅቶች ያወጣው ሕግ ጭንቅላት የሚያስይዝ ነው። ጠቅላይ ሚኒስትሩ የሚሉት ሌላ ፍትህ ሚኒስትሩ የሚሉት ሌላ ፤ ፈፅሞ አብሮ አይሄድም" በማለት ተናግረዋል። አቶ መላኩ ተገኝ ፓኖስ የተባለ ግብረ ሰናይ ድርጅትንበዳይሬክተርነት በመምራት ላይ ይገኛሉ፤ አቶ መላኩ ወያኔ /ኢሕአዴግ ስልጣን ከያዘበት ግዜ ጀምሮ በየትኛውም የፖለቲካ እንቅስቃሴ ውስጥ ድምፃቸው ያልተሰማ፣ በሐገርና በሕዝብ ላይ የሚፈፀሙ ግፍና በደሎችን በቸልታ ከሚያዩ ግለሰቦች አንዱ መሆናቸውንም የሚያውቋቸው ይናገራሉ።</p>


<p class="align-center"><a href="/Gazettas/Ethiop/info/Ethiop.sera.html">ከኢትኦጵ ሐምሌ 10 ቀን 1994</a></p>

</body>
</html>	














