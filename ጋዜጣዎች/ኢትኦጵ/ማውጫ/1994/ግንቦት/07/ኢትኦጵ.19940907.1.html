<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"አገሬ የመጣሁ አልመሰለኝም- አፓርታይድን አስታወሰኝ"</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">"አገሬ የመጣሁ አልመሰለኝም- አፓርታይድን አስታወሰኝ"</h1>



<p>ከእስር መልስ ከዶ/ር ታዬ ወ/ሰማዕያት ጋር ያደረግነው ቃለ ምልልስ እንደሚከተለው አቅርበነዋል።</p>

<p>ኢትዮጵ፦በቅድሚያ እንኳን ከእስር ነፃ ሆኑ እላለሁ። ከአውሮፓ ወደአገርዎ በመጡበት ጊዜ ከቦሌ አውሮፕላን ማረፊያ ነበር የፀጥታ ኃይሎች በቁጥጥር ስር ያዋልዎት። ከነበረብዎት ወክባና ጫና አንፃር ምን ነበር የተሰማዎት?</p>

<p>ዶ/ር ታዬ፦ እንኳን "ደህና" ቆያችሁኝ እላለሁ። ወደአገሬ የመጣሁ አልመሰለኝም። ምናልባትም ወደ አፓርታይድ የደቡብ አፍሪካ ዘረኛ ስርዓትወደ አፓርታይድ የደቡብ አፍሪካ ዘረኛ ስርዓት ውስጥ የገባሁ መስሎ ነበር የታየኝ። የሚገርመው የዓለም አቀፉ መምሕራን ማሕበር ልዑክ ከእኔ ጋር ነበር የመጡት። ወደ እስር ቤት ሲወስዱኝ የክስ ወረቀት እንኳን አልሰጡኝም። ከእነሱ ነጥለው በቀጥታ ወደ እስር ቤት አስገቡኝ። የሚያሣዝነው እንዲህ የሚያደርገውን መንግስት ነበር ዴሞክራት እያሉ ሲያሞካሹትየነበረው። ለእኔ የተሰማኝ ይህ ነበር።</p>

<p>ኢትዮጵ፦ የይግባኝ ማመልከቻዎን የተመለከተው ፍ/ቤት በእርግጥ ነፃ ሆኖ የእስራቱን ፍርድ አሻሽሏል ይላሉ? ...አንዳንድ ወገኖች መፈታትዎን በተመለከተ የዓለም አቀፉ ማሕበረሰብ ጫና የኢትዮጵያ ሕዝብና መምሕራን የትግል ውጤት ነው ይላሉ፤ እርስዎ በዚህ ይስማማሉ?</p>

<p>ዶ/ር ታዬ፦ በመጀመሪያ ትልቁ የትግል ተዋናይ የኢትዮጵያ ሕዝብ ነው። ከዚህ ቀጥሎ የሚጠቀሰው የኢትዮጵያ መምሕራን የትግል ተሣትፎ ሲሆን... አለም አቀፉ ሕብረተሰብ እነዚህን ኃይሎች ሕዝባዊ መሆናቸውን ካረጋገጠ በኋላ አጋርነቱን ገልጧል። የበኩሉን ትግል አድርጓል። ለዚህም ከፍ ያለ ምስጋና አቀርባለሁ። በቅደም ተከተል ካየነው ለውጤቱ መገኘት ትልቁ ባለውለታ የኢትዮጵያ ሕዝብ ነው። ወደ ፊትም የኢትዮጵያ ሕዝብ በአንድነት ለፍቅር፣ ለሰላምና ለብልፅግና የሚቆምበትን ሁኔታ ለማመቻቸት ነው የምንሠራው። የነበረው... አሁን ያለውም ስሜታችን ይኸው ነው።</p>

<p>ኢትዮጵ፦ በእስር ላይ በነበሩበት ወቅት አብዛኛው የኢትዮጵያ ሕዝብ ማለት ይቻላል የእርስዎን ጉዳይ በሀዘን ሲከታተል ቆይቷል፤ አሁን ከእስር ነፃ ሲወጡ ለኢትዮጵያ ሕዝብ የሚያስተላልፉት መልዕክት ይኖራል?</p>

<p>ዶ/ር ታዬ፦ ለኢትዮጵያ ሕዝብ የማስተላልፈው ሆነ በኋላ የታሰሩ በብዙ ሺ የሚቆጠሩ የፖለቲካ እስረኞች አሉ። እርግጠኛውን ሠላም የምናገኘው እነዚህ ሰዎች በሚያምኑንበት ሲሰሩ። በፖለቲካ ዕምነታቸው ሣቢያ ሳይታሰሩ በሰላማዊ መንገድ ይኖሩ ዘንድ በአስቸኳይ ከእስር ነፃ መሆን ሲችሉ ነው።</p>

<p>ጥያቄ፦ በምስጢር ወደ ውጭ አገር እንዲወጡ ምርጫ ቀርቦልዎት ነበር ይባላል፤ ይህ ምን ያህል ዕውነት ነው?</p>

<p>ዶ/ር ታዬ፦ (...ረጅም ሣቅ...) እንዴት አይነት ምስጢር ነው? ለእኔ ማንም አማራጭ ሊያቀርብልኝ አይችልም። ምክንያቱም ምርጫዬ አንድ ናትና። ከዛሬ 6 ዓመታት በፊት ከአውሮፓ ወደ አገሬ ስመጣ 99 ከመቶ እንደምታሰር አውቄ ነው የመጣሁት። ምርጫዬ ሌላ ቢሆን አልመጣም ነበር። ስለዚህ በማንም በኩል ይምጣ አማራጭ የሚሰጠኝን አልቀበልም ምርጫዬ ይህችው አገሬ ብቻ ናት። ይህን አቋሜን ቀደም ብዬም ገልጫለሁ። እኔ የተወለድኩት እዚሁ ነው፤ የማከብረውም የማፈቅረውም ሕዝብ ይህ ወገኔ ነው። ስለዚህ በጥይት ተመትቼም ሆነ በዕድሜ ምክንያት ብሞት የምቀበረው አገሬ ላይ ነው። የእኔ እምነት ይሄ ነው። ለዛሬው ከዚህ በላይ ማለት አልችልም።</p>


<p class="align-center"><a href="/Gazettas/Ethiop/info/Ethiop.sera.html">ከኢትዮጵ ግንቦት 7 ቀን 1994</a></p>

</body>
</html>	














