<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>5 አዳዲስ የሚኒስቴር መስሪያ ቤቶች ሊቋቋሙ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">5 አዳዲስ የሚኒስቴር መስሪያ ቤቶች ሊቋቋሙ ነው</h1>


<p>በሀገሪቱ ቀደም ሲል ከነበሩት 15 የሚኒስቴር መስሪያ ቤቶች ወደ18 ከፍ እንዲሉ ረቂቅ አዋጅ የተዘጋጀ ሲሆን ይህም አዋጅ ለም/ቤቱ የሕግ ጉዳይ ቋሚ ኮሚቴ ተመርቷል። ይህ አዋጅ በኮሚቴው ተመርምሮ ም/ቤት ቀርቦ ከፀደቀ በኋላ የሚኒስትሮች ሹመት እንደሚሰጥም ታውቋል።</p>

<p>ነሐሰ 17 ቀን 1984 ዓ.ም በዶ/ር ነጋሶ ጊዳዳ በፊርማቸው ባፀደቁት አዋጅ ቁጥር 4/1987 መሰረት ይተቋቋሙት የሚኒስቴር መስሪያ ቤቶች 15 ነበሩ። አሁን «የኢትዮጵያ ፌዴራላዊ ዴሞክራሲያዊ ሪፐብሊክ አስፈፃሚ አካላትን አደረጃጀት ለማሻሻል የወጣ አዋጅ» በሚል ርዕስ ተናንት ለተወካዮች ም/ቤት አባላት በቀረበው ረቂቅ አዋጅ ላይ በአጠቃላይ 18 ሚኒስቴር መስሪያ ቤቶች የተቋቋሙ ሲሆን አንዳንዶቹ ሚኒስቴር መስሪያ ቤቶች የአንዳንዶቹ ሚኒስቴር መስሪያ ቤቶች የበላይ ወይንም ተጠሪዎች ሆነዋል።</p>

<p>አዲስ የተጨመሩት ሚኒስቴር መስሪያ ቤቶች 1/የአቅም ግንባታ ማስተባበሪያ ጽ/ቤት 2/ የገጠር ልማት ሚኒስቴር 3/ የመሠረተ ልማት ሚኒስቴር፣ 4/ የፌዴራል ጉዳዮች ሚኒስቴር፣ 5/ የገቢዎች ሚኒስቴር ሲሆኑ የማስታወቂያና ባህል ሚኒስቴር ለሁለት ተከፍለው የማስታወቂያ ሚኒስቴርና የወጣቶች ስፖርትና ባህል ሚኒስቴር በሚሉ ሚኒስቴሮች ተከፋፍሏል። የውጭ ኢኮኖሚ ትብብር ሚኒስቴር የሚባለው መስሪያ ቤት እንዲፈርስ ሲደረግ፣ የገንዘብ ሚኒስቴርና የኢኮኖሚ ልማትና ትብብር ሚኒስቴር በአንድነት ተጣምረው የገንዘብና የኢኮኖሚ ልማት ሚኒስቴር በሚል ተዋቅረዋል። የትራንስፖርትና መገናኛ ሚኒስቴር እንዲሁም የሥራና ከተማ ልማት ሚኒስቴር የፈረሱ ሲሆን የነሱን ተግባር ደርቦ የያዘው አዲሱ ሚኒስቴር መስሪያ ቤት የመሰረተ ልማት ሚኒስቴር መስሪያ ቤት ነው። ይህ ሚኒስቴር በኢነርጂ መስክ ያሉትን ተግባራትም ደርቦ ይወጣል።</p>

<p>የትምህርት ሚኒስቴር የኢትዮጵያ ሣይንስና ቴክኖሎጂ ኮሚሽን፣ የኢትዮጵያ ሥራ አመራር ኢንስትቲዮት፣ የኢትዮጵያ ሲቪል ሰርቪስ ኮሌጅ፣ የፍትህና የሕግ ሥርዓት ምርምር ኢንስቲቲዮት ተጠሪነታቸው ለአቅም ግንባታ ማስተባበሪያ ጽ/ቤት ይሆናል። ይህም የትምህርት ሚኒስቴር ተጠሪነቱ ሌላው ሚኒስቴር መስሪያ ቤት እንዲሆን የሚያደርግ ሲሆን የሲቪል ሠርቪስ ኮሌጅንም የትምህርት ሚኒስቴር መቆጣጠር እንደማይችል ያሳያል። የግብርና ሚኒስቴርም ተጠሪነቱ ለገጠር ልማት ሚኒስቴር ይሆናል። ቀደም ሲል ለፍትህ ሚኒስቴር ተጠሪ የነበረው የፌዴራል ፖሊስ ተጠሪነቱ ለፌዴራል ጉዳዮች ሚኒስቴር ሆኗል። የአ/አበባ መስተዳድርም ቀደም ሲል ተጤሪእንቱ ለጠ/ሚ/ሩ ቢሆንም በዚህ ረቂቅ አዋጅ የአ/አበባ መስተዳድርና የድሬዳዋ ከተማ አስተዳደር ተጠሪነታቸው ለፌዴራል ጉዳዮች ኃላፊ ይሆናል።</p>

<p>ይህ አዋጅ በትናትናው ዕለት ለሚመለከተው የም/ቤቱ ኮሚቴ የተመራ ሲሆን ኮሚቴው ጥናቱን አጠናቆ ከመለሰ በኋላ በም/ቤቱ ይፀድቃል ተብሎ ይጠበቃል። አዋጁ ከፀደቀ በኋላ በመዋቅሩ መሠረት ጠ/ሚ/ሩ የካቢኔ አባላታቸውን ዝርዝር ለም/ቤት አቅርበው ያፀድቃሉ ተብሎ ይጠበቃል።</p>


<p class="align-center"><a href="/Gazettas/Ethiop/info/Ethiop.sera.html">ከኢትኦጵ መስከረም 30 ቀን 1994</a></p>

</body>
</html>	
