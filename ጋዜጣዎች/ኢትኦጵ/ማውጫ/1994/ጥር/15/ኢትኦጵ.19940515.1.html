<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ኤርትራ ከሽብር ፈጣሪዎቹ ጋር እየሠራች ነው»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«ኤርትራ ከሽብር ፈጣሪዎቹ ጋር እየሠራች ነው»</h1>


<p>«በዓለማችን ላይ በርካታ ሞኝ ሰዎች አሉ፤ ኢሣይያስ አፈወርቂም ከሞኞቹ አንዱ ነው፤ አሣይያስ አፈወርቂ የሰርቢያውን ስሎቨዳን ሚሎሶቪችን፣ የኢራቁን ሣዳም ሁሴንን፣ የአፍጋን ታሊባኖችንና ኦሣማ ቢንላደንን ያስታውሰኛል፤ እነዚህ በሙሉ የሆነ ነገር ይሁን ብለው አንዳንድ ነገሮችን በመከወን ዓለምን የሚያስፈራሩ ይመስላቸዋል፤ ኢሣይያስም ከነዚህም ጋር ይመሣሠልብኛል» ሲሉ አሜሪካዊው ፖል ሄንዝ የኤርትራውን ፕሬዚዳንት ኢሣያስ አፈወርቂን ዘልፈዋል።</p>

<p>ሚስተር ፖል ሔንዝ ለ«መቃልሕ ትግራይ» በሰጡት በዚህ ቃለ ምልልስ ከኢትዮ-ኤርትራ ጦርነት ጋር በተያያዘ በሰነዘሩት ሐሣብ የኢሣይያስ አፈወርቂን ጤንነትም ተጠራጥረዋል። «በእርግጥ ኢሣይያስ አዕምሮው ብቁ ነው ወይ? ብሎ መጠየቅም ጥሩ ነው፤ አዕምሮው የተረበሸ ሰው ይመስለኛል፤ አንዳንድ ሰዎች በአዕምሮ ችግር እንደሚሰቃይ ሲናገሩ ሰምቼያለሁ» ብለዋል።</p>

<p>በኢትዮ-ኤርትራ ጦርነት ወቅት በርሣቸውና በመንግስታቸው መካከል ስለተፈጠረው የአቋም ልዩነት ተጠይቀውም «ሰለራሴ መንግስት ሞኝነት መገልፅ አልችልም» በማለት ጀምረው ማብራሪያ ሰጥተዋል። ኤርትራ በኢትዮጵያ ላይ ወረራ ስለመፈፀሟ እርግጠኛ ነኝ የሚሉት እኚህ አሜሪካዊ ምሁር «የጦርነቱን ዋነኛ ዓላማ ምን እንደሆነ የሚያውቀው ኢሣይያስ አፈወርቂ ቢሆንም፤ በኔ ግምት ግን ኢትዮጵያ ከኤርትራ በተሻለና በሚያጠግብ ፍጥነት እየለማች መምጣቷና ዲሞክራሲያዊ እንቅስቃሴን መጀመሯ ኢሣይያስን አላስደሰተውም፤ ስለሆነም የኢትዮጵያን ልማት ለመግታት ጦርነቱን የጀመረ ይመስለኛል»ብለዋል። ኤርትራ ከሽብር ፈጣሪዎች ጋር እየሰራች ነው፣ የኢትዮጵያን አንድነት ለመበታተን ከሚንቀሳቀሰው ኦነግም ጋር ተወዳጅታለች በማለትም ተናግረዋል። </p>


<p class="align-center"><a href="/Gazettas/Ethiop/info/Ethiop.sera.html">ከኢትዮጵ ጥር 15 ቀን 1994</a></p>

</body>
</html>	














