<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኮ/ል መንግስቱ መኖሪያ አድራሻ ቀየሩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኮ/ል መንግስቱ መኖሪያ አድራሻ ቀየሩ</h1>


<p>የቀድሞው የኢትዮጵያ ፕሬዚዳንት ኮ/ል መንግስቱ ኃ/ማርያም ዚምባቡዌጋኒሄል የሚገኝ መኖሪያቸውን ለቀዋል ሲል ዘስታንደር የተሰኘው የአገሪቱ ጋዜጣ ዘግቧል። በዚያው አካባቢ የሚገኘውን ሰፊ የእርሻ መሬት ጭምርትተው ወደአዲሱ መኖሪያቸው ያቀኑ መሆናቸውን ያስታወቀው የአገሪቱ ጋዜጣ መኖሪያቸውን ለመልቀቅ ምክንያት የሆነው የዚምባቡዌ ከፍተኛ የደህንነት ባለስልጣናት ባቀረቡላቸው ምክር አዘል አስተያየት እንደሆነም ሣይገለፅ አላለፈም።</p>

<p>ኮ/ል መንግስቱ እ.ኤ.አ በ1991 ዓ.ም ስልጣናቸውን ለቀው ከነቤተሰቦቻቸው ዚምባቡዌ ለመኖር የተገደዱት የመንግስታቸው ተቃዋሚ የፖለቲካ ኃይሎች በእሣቸውና በቤተሰቦቻቸው አደጋ ይጥላሉ የሚል ስጋት አድሮባቸው መሆኑን ያብራራው ዘስታንደርድ የተሰኘው ጋዜጣ ኮ/ል መንግስቱ በዚምባቡዌ በዲፕሎማት ደረጃ የነዋሪነት ፍቃድ እንደተሰጣቸው ጨምሮ አስታውቋል።</p>

<p>ባለፈው ወር መጨረሻ ላይ መኖሪያ ቤታቸውን ሲለቁ የጋዜጣው ዘጋቢ የቀድሞ መኖሪያ ቤታቸውን የጐበኘ መሆኑን ጠቅሶ መንግስቱ የጋንሂል መኖሪያቸውን የለቀቁ ቢሆንም ጥቂት የቤተሰቦቻቸው አባላት አሁንም እዚያው እንዳሉ አስታውቋል። በዚምባቡዌ መንግስት የቤተሰብ ጉዳዮች ሚ/ር ጆን ኮሞ ስለጉዳዩ ተጠይቀው "ስለዚህ ጉዳይ የማውቀው ነገር የለም፣ ጥያቄህን ወደ መርማሪ ፖሊሶች ወይንም ለፖሊስ ኮሚሽነር ብታቀርበው በምን ምክንያት መንግስቱ አካባቢውን እንደለቀቁ ሊነግርህ ይችላል" ማለታቸውን ጋዜጣው ዘግቧል። አያይዞም የፖሊስ ኮሚሽን የበላይ ባለስልጣን የሆኑት ሚ/ር ዊልስን ቻንግራ መንግስቱ ጋኒሄልን ለምን እንደለቀቁ ያብራሩ ዘንድ ከጋዜጣው ዘጋቢ ለቀረበላቸው ጥያቄ ምላሽ ለመስጠት ፍቃደኛ ያለመሆናቸውም በዘገባው ተመልክቷል። ኮሎኔል መንግስቱ ግንቦት 13/1983 ዓ/ም ከአገር መውጣታቸው ሲታወስ፣ ባለቤታቸው ወ/ሮ ውብአንቺቢሻው እንዲሁም ልጆቻቸው ትምህርት፣ ትዕግስት እና አንድነት መንግስቱእዚያው ዚምባቡዌ እንደሚገኙ ይታወቃል፤ ኮሎኔል መንግስቱ አሁን አድራሻ እንዲቀይሩ የተደረገበት ምክንያት ከኢትዮጵያ የፖለቲካ ሁኔታ ጋር የተያያዘ ይሁን አይሁን ለማወቅ አልተቻለም።</p>


<p class="align-center"><a href="/Gazettas/Ethiop/info/Ethiop.sera.html">ከኢትዮጵ ሚያዚያ 16 ቀን 1994</a></p>

</body>
</html>	














