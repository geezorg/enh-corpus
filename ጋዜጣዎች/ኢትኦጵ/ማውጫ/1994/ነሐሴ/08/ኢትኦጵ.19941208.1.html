<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"ለኢትዮጵያ ወደብ ይገባታል ባለማለቴ ተጠያቂ ነኝ" ገብሩ አስራት በለንደን</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">"ለኢትዮጵያ ወደብ ይገባታል ባለማለቴ ተጠያቂ ነኝ" ገብሩ አስራት በለንደን</h2>


<p>"በኢትዮጵያ በነበረው የአመራር ስህተት ከሁሉም በላይ ኢትዮጵያ ወደብ ይገባታል ባለማለቴ ተሣስቼያለሁ፣ ስለሆነም ተጠያቂ ነኝ" ሲሉ ገብሩ አስራት ገለፁ፤ የሕወሓት ፖሊት ቢሮ አባልና የትግራይ ክልል ርዕሰ መስተዳድር የነበሩት ገብሩ አስራት ይህንን የገለፁት ባለፈው ዕሁድ ለንደን ውስጥ በአንድ ስብሰባ ላይ ባደረጉት ንግግር ነው።</p>

<p>ዕሁድ ነሐሴ 5 ቀን 1994 ከተማ በተዘጋጀው የኢትዮጵያውያን ስብሰባ ላይ ተገኝተው ንግግር ያደረጉት ገብሩ አስራት ከሕወሐትም ሆነ ከመንግስታዊ ስልጣን የተወገድነው በታላቅ መንግስታዊ ፍንቀላ ነው ብለዋል። አሁን ስልጣን ላይ ያለው ቡድን ስለሙስና በማውራት የሕዝቡን ትኩረት ለመለወጥና ውድቀቱን ለመሸፈን በመሞከር ላይ ነው ያሉት ገብሩ አስራት ለሐገሪቱ ችግር መፍትሔው ዋናውን ችግር ፊት ለፊት መጋፈጥ ነው ብለዋል።</p>

<p>መንግስት ለኤርትራ የተለየ መብት መስጠቱና ልዩ አስተያየት ማድረጉ፣ በዚህም በግለሰብና በመንግስት ደረጃ የሐገሪቱ ሐብትና ንብረት እንደዘረፉ ሲደረግ መቆየቱና መደረጉ ዋናው ችግር ነው ያሉት ገብሩ አስራትየተበላሸውን የፖለቲካ ሂደት ወደተሻለ ጎዳና ለመውሰድ ፈቃደኛ አለመሆን እንዲሁም በተለያዩ አካባቢዎች የሚነሱ የመብት ጥያቄዎችን አድምጦ መፍትሄ ከመስጠት ይልቅ በሕዝብ ላይ መሣሪያ ማንሣቱ የፖለቲካ ሂደቱ የፈጠረው ችግር ነው ብለዋል። አቶ ገብሩ በመጨረሻም በሐገሪቱ ለተፈጠረው የአመራር ስህተት በተለይም የአሰብ ወደብ ለኢትዮጵያ ይገባታል ባለማለቴ ተሳስቻለሁ መሣሣታቸውን የገለፁት ገብሩ አስራት ለነበረው ሁኔታ ሁሉ ተጠያቂ ነኝ ብለዋል። የግለሰቦችና የሕዝቦች መብት ካልተጠበቀ ኢትዮጵያና የኢትዮጵያ አንድነት በአስጊ ነው ያሉት ገብሩ አስራት የተቃዋሚ ድርጅቶች ተረባርበውና ጠንክረው መስራት እንደሚገባቸው ማሣሠባቸውን ከጀርመን ድምፅ ራዲዮ ዘገባ መረዳት ተችሏል።</p>

<p>በተያያዘ ዜና እዚያው ለንደን ውስጥ ሌላ ህዝባዊ ስብሰባ መካሄድን የጀርመን ድምፅ ሬዲዮ ዘገባ ለመረዳት ተችሏል።</p>

<p>በተያያዘ ዜና እዚያው ለንደን ውስጥ ሌላ ሕዝባዊ ስብሰባ መካሄድን የጀርመን ድምፅ ሬዲዮ ዘግቧል። ዕሁድ ነሐሴ 5/94 ለንደን ውስጥ በተካሄደው ሌላ ስብሰባ የታሪክ ምሁር የሆኑት ዶ/ር ሹመት በዚህ በወቅት ባደረጉት ንግግር ስልጣን ላይ ያለው የሕወሐት/ኢሕአዴግ መንግስት ለኤርትራ ሕዝብ የቆመ መሆኑን አስረድተዋል። የራሱን መሬት ቆርሶ "አይገባኝም" በማለት የሐገሩ ወደብ አሣልፎ የሚሠጥ በዓለም ታሪክ ከኢሕአዴግ በቀር የሚታወቅ የለም ሲልም ክለውበታል የኢትዮ-ኤርትራ ጦርነት መነሻ በማድረግ የአልጀርሱን ስምምነትና የጠጐ የድንበር ኮሚሽን ውሣኔ ስለማያስከትለው ጣጣ በተነጋረው በዚህ ስብሰባ ላይ ዶ/ር ሹመት በተጨማሪ ሲናገሩ ከመነሻው ጦርነቱ አስፈላጊ እንዳልነበረ አስምረውበታል፤ የሔጉ የድንበር ኮሚሽን ውሣኔም በአካባቢው ሰላምን የሚያመጣና ይልቁንም ቀውሱን የሚያባብስ ነው ሲል አብራርተዋል።</p>

<p>ዶ/ር ዘነበ ተሾመ በበኩላቸው ባደረጉት በንግግር ስልጣን ላይ ያለው መንግስት በሕዝብ ያልተረመረጡና ተጠሪነቱ መላው ሕዝብ እንዳልሆነ አመልክተዋል፤ ስለኢትዮ-ኤርትራ ጦርነት አንስተውም ማብራሪያ ሰጥተዋል ተቃዋሚዎች በቅንነት እንደሰሩ ጥሪ በማቅረብም፣ ፓርቲያቸው በዚህ በኩል ዝግጁ መሆኑን አክለውበታል።</p>


<p class="align-center"><a href="/Gazettas/Ethiop/info/Ethiop.sera.html">ከኢትዮጵ ነሐሴ 8 ቀን 1994</a></p>

</body>
</html>	














