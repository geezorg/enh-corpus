<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"ከኢሕአዴግ የሚለየኝ ሞት ነው" ጠ/ሚ/ር መለስ ዜናዊ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">"ከኢሕአዴግ የሚለየኝ ሞት ነው" ጠ/ሚ/ር መለስ ዜናዊ</h1>


<p>ትላንትና ታትሞ ለንባብ ከበቃው "ዘመን" መፅሔት ጋር ቃለ ምልልስ ያደረጉት ጠ/ሚ/ር መለስ ዜናዊ "ከኢሕአዴግ የሚለየኝ ሞት ነው፣ ጠ/ሚ/ሩ የተናገሩት ወደፊት ጡረታ ሲወጡ ምን ለመስራት እንዳሰቡ በተጠየቁበት ወቅት እንዲህ ነው ያሉት፦</p>

<p>"ከመንግስት ሥራ በጡረታም በሌላ መልኩ መገለል እንዳለና መኖርም እንዳለበት አምናለሁ። ከኢሕአዴግ ጡረታ መውጣት የሚባል ነገር ግን ለእኔ ግልፅ አይደለም ከኢሕአዴግ የሚለየኝ ሞት ነው የሚል አቋም ነው ያለኝ። ስለዚህ ከመንግስት ሥራ በአንድም ሆነ በሌላ ምክንያት በምለቅበት ግዜ ምን እንደምሠራ የሚወስነው ኢሕአዴግ ነው። ምክንያቱም በኢሕአዴግ ውስጥ እስከምሞት ድረስ እቀጥላለሁ የሚል ዕምነትና ምኞት ነው ያለኝ። ስለዚህ ድርጅቱ የሚለኝን ነው የምሠራው፤እረስ ካለኝ አርሣለሁ፤ አስምተምር ካለኝ አስተምራለሁ። አርፈህ ቁጭ በል ካለኝ ቁጭ እላለሁ። ይህም ሆኖ እንደእኔ ምኞት በፅሁፍ ሥራ ላይ የመቀጠል ፍላጎት አለኝ። የፈለግሁት በሙሉ ይሣካልኛል ማለት አይደለም። ግን የምፈልገውና የምሆነው ሊለያይ ይችላል፤ ሁሉ ቢገጣጠም ግን የምፈልገው ይኼ ነው" ብለዋል።</p>

<p>ጠ/ሚ/ሩ በዚህ ቃለምልልሣቸው ስለተቃዋሚ የፖለቲካ ፓርቲዎች በተለይም ኦነግን በተመለከተ ማብራሪያ የሰጡ ሲሆን፣ ነፃ ጋዜጦችንም በተመለከተ አሁንም የቀድሞ አቋማቸውን አንፀባርቀዋል።</p>

<p>ጠ/ሚ/ሩ በተለይ ኦነግን በተመለከተ ሲናገሩ "....ለምሣሌ ኦነግን የወሰድን እንደሆነ ኦነግ ጥረት እያደረገ ያለው በገጠር የትጥቅ ትግል ለማካሄድ በአርሶ አደሩ ላይ መመስረት ይጠይቃል። አርሶ አደሩ ላይ ያልተመሰረተ የገጠር ትግል የትም አያደርስም በአርሶ አደሩ ላይ ለመመስረት ደግሞ አርሶ አደሩ ብሶት ሊኖረው ይገባል፤ ብሶት የሌለው አርሶ አደር የትጥቅ ትግል ሊሸከም አይችልም። ከዚህ በፊት የመሬት የብሄር ጥያቄ እና ከዚህ ጋር በተያያዙ ጉዳዮች ላይ አርሶ አደሩ ብሶት ስለነበረው የገጠር ሸማቂዎችን ደግፎ ተሸክሞ መንግስታትን ሲያናውጥ ነበር። በአሁኑ ሰአት እነዚህ ብሶቾት በወሣኝ መልኩ ስለተቀረፉ ኦነግ የትም ሰልጥኖ ታጥቆ በሻለቆች ሊገነባ ይችላል። መግባት አንድ ጉዳይ ነው፤ ከገባ በኋላ መዋኘት አይቻልም፤ የአርሶ አደሩ ሁኔታ የደረቀ እስከሆነ፣ አርሶ አደሩ ሸማቂዎችን ከመሸከም አንፃር የደረቀ እስከሆነ ድረስ እዛ ውስጥ ገብተን እንዋኛለን የሚሉ ዓሣዎች በሣምንታት ወይንም በወሩ መሞታቸው አይቀርም። ኦነግ የገጠመው ሁኔታ ይኼ ነው፤ በእርግጥ መከላከያ ኃይል በዚህ ረገድ ላይ ጥሩ ሥራ ሰርቷል። ይኼ የሆነው የኦሮሚያ አርሶ አደር ኦነግን ሊሸከም ስላልቻለ ብቻ ነው፤ ኦነግ በሻለቆች ተደራጅቶ መጥቶ ብዙዎች ሻለቆች ሐገር ውስጥ ከገቡ በኋላ ሣምንትም አልቆዩም። ሁሉም በአንድ ሣምንት ሟሙ፤ ተያዙ፣ ተማረኩ፤ የሞተው ሞተ። ይህ ሊሆን የቻለው የገጠር የትጥቅ ትግል ሊስፋፋ የሚችልበት ነባራዊ ሁኔታ በመድረቁ ነው" የሚል ማብራሪያ ሰጥተዋል። በሐገር ውስጥ የሚንቀሣቀሱ ተቃዋሚ ፓርቲዎችበተመለከተ ሲናገሩም፦ "...ይሄን በሉ፤ ይሄን ፃፉ፣ ኢሕአዴግ ይህን ካለ ይህን ብላችሁ ተከራከሩ" ተብለው ከበስተጀርባ የሚመከሩ ይመስላሉ፤ ከበስተጀርባ ያለው ሃይል በፓርቲ ተደራጅቶ አለመምጣቱ የጥገኛውን አጀንዳ በተሟላ መልኩ እንዳያቀርቡ ምክንያት ሆኗል የሚል ግምት አለ" በማለት ተቃዋሚዎችን በግፊት የሚሠሩ እንደሆኑ አመልክተዋል።</p>

<p>ነፃ ጋዜጦችን በተመለከተም የተጠየቁት ጠ/ሚ/ር መለስ ዜናዊ "የግል ጋዜጦች ሚና በዲሞክራሲ ስርአት ውስጥ ትልቅ ነው። በመጀመሪያ ደረጃ የተረጋገጠ መረጃ ለሕዝብ የማቅረብ ግዴታ አለባቸው" በማለት የጀመሩት መለስ ዜናዊ ዝቅ ብለው "...አሁን ያሉት ብዙዎቹ የግል ጋዜጦች ሁለት ችግር ያለባቸው ይመስለኛል። አንደኛው ብዙዎቹ ነፃ ጋዜጣ ሣይሆኑ የፓርቲ ልሣን ናቸው። የተለያየ ሐሣብ የሚፋጭባቸው የመከራከሪያ መድረኮች አይደሉም። የተቃዋሚ ፓርቲዎች ልሣኖች ናቸው "የፓርቲ ልሣን ነን" ብለው አደባባይ በግላጭ ቢወጡ ችግር የለውም። አንድ የተወሰነ አመለካከት ያንፀባርቃሉ ተብሎ ይታወቃል። እንዲህ ከሆነ ሕዝቡ አንድን የተወሰነ አመለካከት ከአንደኛው፣ የሌላኛውን አመለካከት ከሌላው ይወዳል። ሁለትና ሶስት ጋዜጦችን በማንበብ የተለያዩ አመለካከቶችን መረዳት ይቻላል። ነገር ግን ነፃ ጋዜጣ ነኝ ብሎ ሲያበቃ የድርጅቱ ልሣን ሆኖ መንቀሣቀስ ችግር ያመጣል። ከሁሉም በላይ ችግር የሚመስለኝ ግን የተረጋገጠ መረጃ በመስጠት ላይ ነው። የተረጋገጠ መረጃ በመስጠት ላይ ከፍተኛ ችግር አለ። በዚህ ሁኔታ የግል ጋዜጣ ለዲሞክራሲ አስተዋፅኦ ሊያደርግ ይችላል ብሎ አላስብም። የተረጋገጠ መረጃ ላይ የተመሠረተ የግል ጋዜጣ ብቻ ነው ለዲሞክራሲ ግንባታ አስተዋፅኦ ያደርጋል የሚል ዕምነት ያለኝ።/ፕ>

<p>"በሶስተኛ ደረጃ በጣም ጥቃቅን የሚዲያ ውጤቶች ናቸው እየታዩ ያሉት። አሁን በሰለጠነው ሃገር የሚታዩት እንደዚህ አይነት ጥቃቅን ስፍር ቁጥር የሌላቸው ጋዜጦች ሣይሆኑ በጣም የታወቁና ሰብሰብ ያሉ ናቸው። የመንግስት ፖሊሲ ከዚህ አንፃር ብዙ ጥቃቅን ጋዜጦች እንዲስፋፋ ነው እየረዳ ያለው። ወይስ ፈርጠም ያሉ በአግባቡ የተደራጁ ጉልበትና አቅም ያላቸው ጋዜጦች ጎልተው እንዲወጡ ዕድል የሚሠጥ የሥራ አፈፃፀሙ መፈተሽ አለበት። ከሁሉም በላይ ግን የጋዜጠኝነት ስነምግባር ያላቸው ጋዜጠኞች የሚሠሩባቸው የግል ፕሬሶች መኖር አለባቸው። በዚህ በኩል መንግስት ሊሠራ ይችላል የሚለው በዝርዝር እየታየና እየተጠና ነው። በአንድ በኩል የጋዜጦችን ስነ ምግባር ለማስከበር እንዲሁም የግል ጋዜጦች እንዲዳብሩ የሚረዳ ሕግና ስርአት እንዲኖር ማድረግ አስፈላጊ ነው። ከዚህም በተጨማሪ ወነጀለኞች በግል ጋዜጣ ሽፋን እንዳይጠቀሙ ለማድረግ የቁጥጥርና የክትትል ስርአቱን እንደገና መከለስና መፈተሽ የሚያስፈልግ ይመስለኛል።</p>

<p>"በሌላ በኩል ደግሞ ከግል ጋዜጦች ጋር መድረኮች በመፍጠር በዲሞክራሲ ስርአት ውስጥ ገንቢ ሚና ለመጫወት ፍላጐቱ ያላቸው፣ አቅሙ ያጠራቸውን ገንቢ ሚና እንዲጫወቱ መርዳት ያስፈልጋል፤ በዲሞክራሲ ስርአትም ላይ ገንቢ ሚና ለመጫወት ፍላጐቱና ዝግጁነቱ የሌላቸው ደግሞ ተለይተውና ተገልለው እንዲወጡ ማድረግ የሚያስፈልግ ይመስለኛል" ብለዋል።</p>


<p class="align-center"><a href="/Gazettas/Ethiop/info/Ethiop.sera.html">ከኢትዮጵ ነሐሴ 1 ቀን 1994</a></p>

</body>
</html>	














