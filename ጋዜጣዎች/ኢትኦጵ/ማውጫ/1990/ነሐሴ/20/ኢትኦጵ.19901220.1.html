<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የቴሌው ሥራ አስኪያጅ መስፍን ኃይሌ ታሰሩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center"><span class="underline">ሌሎች ኤርትራውያንም ተለቀሙ</span></h2>
<h1 class="align-center">የቴሌው ሥራ አስኪያጅ መስፍን ኃይሌ ታሰሩ</h1>


<p>ኤርትራውያን ከሥራና ከኃላፊነት ማንሳት እንደተጀመረ ከሥራና ኃላፊነታቸው የተነሱትና እንደገና በ2ኛው ቀናቸው ስልጣናቸውን መልሰው የጨበጡት የቴሌው ሥ/አስኪያጅ መስፍን ኃይሌ ትናንት ማለዳ በቁጥጥር ሥር መዋላቸው ታውቋል።</p>

<p>በበርካታ የፕሬስ ውጤቶች ይህንን ወሳኝና ቁልፍ የኃላፊነት ቦታ ለኤርትራዊ ግለሰብ አስይዞ ከሻዕቢያ ጋር ጦርነት ማድረግ ውጤቱ ሽንፈት ነው በማለት ተደጋግሞ የተነገረ ቢሆንም እስከ ቅርብ ጊዜ ድረስ አድማጭ ሣያገኝ ቆይቶ ነበር።</p>

<p>ይሁን እንጂ ከተለያየ ወገን ግፊቱ ሲበዛ በራሱ በድርጅቱ ሠራተኞች ጭምር ጉምጉምታ ከግቢው ውጪ ጭምር እየተሰማ በመምጣቱ ሰውየው ከ15 ቀን በፊት ተነስተው በአለም አቀፍ የቴሌኮሚኒኬሽን ድርጅት ውስጥ ኢትዮጵያን ወክለው እንዲቀመጡ መደረጉ ተዘግቦ ነበር።</p>

<p>ሰውየው ሊታሰሩ በዋዜማው ከቴሌኮሚኒኬሽን መስሪያ ቤት የአሸኛነት ግብዣ የተደረገላቸው ሲሆን፣ በዚህም ሥ/ሥርዓት ከ6ቱም የአ/አበባ የቴሌኮሚኒኬሽን ዞኖች የወርቅ ስጦታ እንደተደረገላቸውም ውስጥ አዋቂ ምንጮች ለዝግጅት ክፍላችን ገልፀዋል። የቴሌኮሚኒኬሽን የሕዝብ ግንኙነት ክፍል ማረጋገጫ እንዲሰጠን ትናንት 10 ሰዓት ላይ ደውለን ሊተባበረን ፈቃደኛ አልሆነም። የሕዝብ ግንኙነት ኃላፊው ደብዳቤ ጽፋችሁ ስትጠይቁንና ቀጠሮስንይዝላችሁ ብቻ ነው ልታነጋግሩን የምትችሉት በማለት እምቢተኝነታቸውን ገልፀዋል።</p>

<p>በዚህ የአሸኛነት ግብዣ ላይ የወርቅ ስጦታ የተበረከተላቸው የቴሌው ሥራ አስኪያጅ መስፍን ኃይሌ ከሥ/ሥርዓቱ መልስ በማግስቱ ጠዋት በፀጥታ ኃይሎች ተይዘው በወረዳ 23 ቀበሌ 12 በእስር ላይ መሆናቸውን ከአካባቢው ምንጮች የተገኘ ዜና ያረጋግጣል።</p>

<p>ትናንት ቀትር ላይ ወደተጠቀሰው ቀበሌ ብቅ ብለን ለማጣራት ባዳረግነው ሙከራ ሰውየው ከተጠቀሰው ቀበሌ መውጣታችውን ብናረጋግጥም ፍቺ ይሁን ወደ ሌላ ቦታ ማዛወር ማወቅ አልቻልንም።</p>

<p>ይህ በእንዲህ እንዳለ የሻዕቢያ መንግሥት ከኢትዮጵያ የሚባረሩ ኤርትራውያን ቁጥር 7ሺ በላይ ሆኗል እያለ እሪታውን በሚያቀልጥበትና አሜሪካም «አትንኳቸው!» እያለች ማስፋራራት በጀመረችበት በአሁኑ ወቅት ኤርትራውያን የማሰባሰቡና ወደ ሃገራቸው የመሸኘቱ ዘመቻ እንደገና መቀጠሉን ለማወቅ ተችሏል።</p>

<p>ከትናንት በስቲያ ሰኞ ምሽት ጀምሮ በመሰብሰብ ላይ ያሉት የሻዕቢያ አቀንቃኝ ኤርትራውያን በቁጥር ምን ያህል እንደሆኑ ባይታወቅም እስከ ትናንት ምሽት ድረስ በተለያዩ ጣቢያዎች ተሰባስበው «ነፃይቱና ገነቷ» ሃገራቸው ኤርትራ ለመሄድ መዘጋጀታቸውን መመልከት ተችሏል።</p>

<p>በኢትዮጵያ ውስጥ ከሚኖሩት የኤርትራ ተወላጆች 63.03 ሰዎች ለሪፈረንደም በመመዝገብ ኤርትራዊነታቸውን ያረጋገጡና 99.8% የኤርትራን መገንጠል የደገፉ ናቸው። የማባረሩም እርምጃ በመቀጠል አጠቃላይ እነዚን ሁሉ ማካተት እንዳለበት በብዙዎች የታመነበት ጉዳይ ሆኗል። ሻዕቢያ እስካሁን የተባረሩብኝ የሚለው 17ሺህ ሲሆን ለቀሪዎቹ 46.03 ኤርትራውያን ከነቤተሰባቸው ቦታ ሊፈልግላቸው እንደሚገባ፣ የኢሕአዴግ መንግሥትም መለሳለሱን በማቆም ኢትዮጵያ የኢትዮጵያውያን ብቻ መሆኗን እንዲያረጋግጥ ታዛቢዎች ይመሠክራሉ። ኢሠመጉ ግን ሰኞ ዕለት ባወጣው መግለጫ የማባረሩ እርምጃ ሕጋዊ አይደለም ሲል ተቃውሟል።</p>

<p>ይህ በእንዲህ እንዳለ ሻዕቢያ ባድመን ከወረረና ኢሳያስ አፈወርቂ አ/አበባን እመታለሁ ብለው ከፎከሩ ወዲህ ከስራና ከኃላፊነት የሚነሱ ኤርትራውያን ቁጥር የበዛ ቢሆንም ዘበኛና ተላላኪ እየተባረሩ ሥ/አስኪያጆችና የክፍል ኃላፊዎችን ባሉበት የማቆየት ጉዳይ ሕዝቡ እንዳላስደስተውና ይልቁንም ጥርጣሬው እየበረታበት እንደመጣ ለማወቅ ተችሏል።</p>

<p>በዚህ ረገድ ስማቸው በተደጋጋሚ በይፋ እየተገለፁ እንዲነሱ ሲጠይቁ፤ ጭራሽ በዓለም አቀፍ ተቋም ውስጥ የኢትዮጵያ ወኪል ሆነው እንዲቀመጡ ከተደረጉት ኤርትራውያን ሌላ የንግድ መርከብ ሥራ አስኪያጅ አቶ አምባቸው አብርሃ በውጭ ጉዳይ ሚኒስቴር የአውሮፓ መሆናቸውንና ዛሬም በዚያው በኃላፊነት ላይ መሆናቸውን የደረሰን መረጃ ያስረዳል።</p>

<p>ከዛሬ 3 ዓመት ጀምር በኢትዮጵያ ንግድ መርከብ ውስጥ በሥራ አስኪያጅነት የተሾሙት አቶ አምባቸው አብርሃ በእናታቸውም በአባታቸውም የኤርትራ አዲቀይህ ተወላጅ መሆናቸውን የሚገልፁ የቅርብ ምንጮች ሰውየው ወደዚህ ኃላፊነት ከመጡ ጀምሮ በነበራቸው ኃላፊነት ለኤርትራውያን ያደሉ እንደነበርም ይነገራል።</p>

<p>በኢትዮጵያ ንግድ መርከብ ውስጥ የመርከብ ቺፍ ኢንጅነር ሆነው በመስራት ላይ ሳሉ ከዛሬ ሶስት ዓመት በፊት ለዚህ ከፍተኛ የኃላፊነት ወንበር የበቁት አቶ አምባቸው አብርሃ «ሪማትኮ» የተሰኘውና ዛሬ ከሃገር በተባረሩ ኤርትራውያን በተቋቋመው ድርጅት ውስጥ በባለቤታቸው በኩል የአክሲዮን ድርሻ እንደነበራቸው ከእነዚህ ቅርብ ምንጮች የተገኘው ዜና ያስረዳል። በኢትዮጵያ ንግድ መርከብ ደንብ መሠረት ማንም የድርጅቱ ሠራተኛ ተመሳሳይ በሆነ በሥራ መስክ ላይ መሳተፍ እንደሌለበት ተደንግጐ እያለ አቶ አምባቸው አብርሃ በባለቤታቸው በኩል «ሪማትኮ» በተባለው የመርከብ ኤጀንት ውስጥ አክሲዮን መግዛታቸው ሕገ-ወጥ መሆኑንም ለድርጅቱ ቅርብ የሆኑና አሰራሩን የሚያውቁ ምንጮች ይናገራሉ። ሰውየው በዚህ ኃላፊነት ላይ እንዲቀጥሉ ከመደረጋቸው ባሻገር ሌሎች ኤርትራውያንም ከስራ እንዳይነሱ ይከላከሉ እንደነበር ከምንጮቹ ገለፃ መረዳት ተችሏል።</p>

<p>በሌላም በኩል ባለፈው መንግሥት የአኢወማ ማዕከላዊ ኮሚቴ አባል የነበሩት አቶ ሕሩይ አማኑኤል የተባሉ ኤርትራውዊ በውጭ ጉዳይ ሚ/ር መስሪያ ቤት ውስጥ በአውሮፓ ዴስክ ውስጥ በኃላፊነት እየሰሩ መሆናቸውን ከወደዚያው የተገኘው ዜና ያስረዳል። ሰውየው ያለፈውን መንግሥት በከፍተኛ ቦታ ላይ ሆነው ሲያገለግሉ ቆይተው ወደዚህ ቁልፍ ሥፍራ የመግባታቸው ጉዳይ ብዙዎችን እንዳስገረመ ሲታወቅ አሁን ደግሞ በዚህ ኃላፊነት ላይ እንዲቀጥሉ መደረጉ በብዙዎች ዘንድ ብርቱ ጥርጣሬ የጫረ መሆኑን መረዳት ተችሏል።</p>


<p class="align-center"><a href="/Gazettas/Ethiop/info/Ethiop.sera.html">ከኢትኦጵ ነሐሴ 20 ቀን 1990</a></p>

</body>
</html>	
