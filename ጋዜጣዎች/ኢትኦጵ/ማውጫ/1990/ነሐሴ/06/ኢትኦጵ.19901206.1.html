<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አራት የሚግ አብራሪዎች ከሩማንያ ተመለሱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">አራት የሚግ አብራሪዎች ከሩማንያ ተመለሱ</h1>
<h2 class="align-center">ጎፋ ካምፕ የነበሩ 27ቱ ዘመቱ 27ቱ ተባረሩ</h2>

<p>የሻዕቢያ ወራሪ ኃይል ባድመን በመዳፉ ካደረገ ዛሬ 92 ቀን ሆኖታል። በሁለቱም ወገን ኃይልን ለማደራጀት የሚደረገው እንቅስቃሴ በስፋት በቀጠለበት በአሁኑ ወቅት በሩማንያ የነበሩ 4 የአየር ኃይል አባላት ወደ ሃገር መመለሳቸው ሲታወቅ፣ በጐፋ ካምፕ የነበሩ 27 የቀድሞ ሠራዊት አባላት ደግሞ ተባረዋል።</p>

<p>ነባርና ስመጥር የሆኑ የአየር ኃይል አባላት ስደት በገቡበትና በብዙዎችም በእስር ቤት በሚገኙበት በአሁኑ ወቅት ሻዕቢያ በኢትዮጵያ ላይ የከፈተውን ወረራ መመከትና መልሶ መምታት በሚያስችል ሁኔታ በሳልና ልምድ ያላቸው የአየር ኃይል አባላት ወደ ስራ ለመመለስ እንቅስቃሴው ቀጥሏል። ከዚህም ባሻገር በውጭ ሃገር በትምህርት ላይ የነበሩ አራት የአየር ኃል አባላት ከሣምንት በፊት ወደ ሃገር መመለሳቸውን ከአየር ኃይል ምንጮች መረዳት ተችሏል።</p>

<p>ባለፈው ዓመት ወደ ሩማንያ ለበረራ ትምህርት የተላኩት 6 ግለሰቦች ውስጥ 4ቱ ከሣምንት በፊት ወደ ኢትዮጵያ መግባታቸው የተረጋገጠ ሲሆን ቀሪዎቹ 2ቱ ለተከታታይ ስልጠና በዚያው እንደሚገኙ መረዳት ተችሏል። እነዚህ በሩማና ቆይተው የመጡ አብራሪዎች በሚግ 2 አውሮፕላን ላይ የሰለጠኑ ሲሆን በብሔረሰብ ስብጥር 2 የትግራይ ተወላጆች፣ አንድ አማራና አንድ ኦሮሞ መሆናቸውንም ምንጮች ያብራራሉ።</p>

<p>በሻዕቢያ ተዘዋዋሪ ጫና በሕወሓት ጐሰኝነት የአንድ አካባቢ ተወላጆች ማዕከል ብቻ ለማድረግ ታስቦ ቁልቁል ሲድህ የነበረውን አየር ኃል በአሁኑ ወቅት ለማጠናከር የሚደረገው እንቅስቃሴ ፍሬያማ ውጤት እያስገኘ መሆኑንከሰሞኑ አየር ኃይሉን ለማጠናከር የሚወሰዱ እርምጃዎች እያረጋገጡ ናቸው።</p>

<p>በግጭቱ ማግስት ከተመለሱ አራት አብራሪዎች በተጨማሪ በቅርቡ 41 በኋላም 165 የአየር ኃይል አባላት ወደ ሥራ እንዲመለሱ መደረጋቸው ይታወቃል። ከዚህም ባሻገር ከሃገር ውጭ በስደት የሚገኙትን ወደ ስራ ለምመለስ እንዲሁም በእስር ላይ ያሉትንም በዚሁ ዙሪያ ለማሳለፍ እንቅስቃሴዓኦች በመቀጠል ላይ መሆናቸውን የአየር ኃይል ምንጮች ያብራራሉ። የሻዕቢያው መሪ ኢሳያስ አፈወርቂ በኢትዮጵያ አየር አየር ኃይል ውስጥ የቀሩት አብራሪዎች ከ6 አይበልጡም እነማን እንደሆኑ ከነስም ዝርዝራቸው ልነግራችሁ እችላለሁ በማለት ውስጥ አዋቂነታቸውን በመግለጽ የአሁኑን የኢትዮጵያ አየር ኃይል ማጣጣላቸው የሚዘነጋ አይደለም።</p>

<p>በሌላም በኩል የሜካናይዝድ ማለትም በታንከኛ፣ በአየር መቃወሚያ፣ በመድፈኛ በመሳሰሉት ውስጥ ሲያገለግሉ የነበሩት የቀድሞ ሰራዊት አባላት በይፋ ጥሪ ተደርጐላቸው ተመዝግበውና ፈተና አልፈው ወደ ሠራዊቱ መቀላቀላቸው ሲታወስ ከፊሉም በጥርጣሬ ከመንገድ እንዲመለሱ መደረጋቸውንና በጐፋ ካምፕ መሰባሰባቸው አይዘነጋም። ከእነዚህ 54 ወታደራዊ መሃንዲሶች ውስጥ 27ቱ በተደረገው ማጣራት ወደግንባር መመለሳቸውና የተቀሩት 27ቱ ከካምፑ መባረራቸውንም ማወቅ ተችሏል።</p>


<p class="align-center"><a href="/Gazettas/Ethiop/info/Ethiop.sera.html"> ከኢትኦጵ ነሐሴ 6 ቀን1990</a></p>

</body>
</html>	





