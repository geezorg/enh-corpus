<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሸዋ ዳቦ፣ በላይ ተክሉ ኬክ ቤት፣ ያኮና ኢንጂነሪንግን ጨምሮ 742 ኤርትራውያን ነጋዴዎች ገንዘብና ንብረት እንዳይንቀሳቀስ ፍ/ቤት አገደ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h3 class="align-center"><span class="underline">«ጎበዝ! በኢኮኖሚም ተወረናል! ተወረናል!»</span></h3>
<h2 class="align-center">ሸዋ ዳቦ፣ በላይ ተክሉ ኬክ ቤት፣ ያኮና ኢንጂነሪንግን ጨምሮ 742 ኤርትራውያን ነጋዴዎች ገንዘብና ንብረት እንዳይንቀሳቀስ ፍ/ቤት አገደ</h2>


<p>ያኮና ኢንጂነሪንግ፣ ሸዋ ዳቦ ቤት፣ በላይ ተክሉ ኬክ ቤት፣ ኦሜዳድና ካዲስኮን ጨምሮ የ742 ኤርትራውያን ቋሚና ተንቀሳቃሽ ንብረቶች እንዳይንቀሳቀሱ የይግባኝ ሰሚ ፍ/ቤት የአግድ ትዕዛዝ ሰጥቷል። እነዚህም የኤርትራውያኑን ጉዳይ ለመመልከት ፊሊፕስ ሕንፃ ላይ ልዩ ጽ/ቤት መቋቋሙ ታውቋል።</p>

<p>የአዲስ አበባ ከተማ መስተዳድር ፋይንናስ ቢሮ በቁጥር ሕ/አ/49/1/ነሐሴ 4 ቀን 1990 ዓ.ም ጽፎ ባቀረበው የማገጃ ትዕዛዝ መሠረት ከአገር እንዲወጡ በተወሰነባቸው 742 ኤርትራውያን ላይ የእገዳ ትዕዛዝ ሊተላለፍ መቻሉን ከውሳኔው ግልባጭ መረዳት ተችሏል። የክልል 14 ፋይንናስ ቢሮ የአግድ ትዕዛዝ እንዲሰጥለት የጠየቀው ግለሰቦቹ ከአገር እንዲወጡ ስለተወሰነ የግብር ዕዳቸውን ለማስከፈል ይቻለው ዘንድ መሆኑንም ከውሳኔው ግልባጭ መረዳት ተችሏል። የአዲስ አበባ መስተዳድር የከተማነክ ጉዳዮች ይግባኝ ሰሚ ፍ/ቤት ነሐሴ 5/1990 በዋለው ችሎት የሰጠው ውሳኔ የሚከተለው ነው።</p>

<ol>
 <li>የፋይናንስ ቢሮ ባቀረበው አቤቱታ ላይ ከተራ ቁጥር 1 እስከ 742 የተዘረዘሩት ሰዎች የሚንቀሳቀስም ሆነ የማይንቀሳቀስ ንብረት ከዚህ ፍ/ቤት ተለዋጭ ትዕዛዝ እስኪሰጥ ድረስ እንዳይሸጥ እንዳይለወጥ ወይም ለሌላ 3ኛ ወገን በማናቸውም ሁኔታ ሳይተላለፍ ባለበት ሁኔታ ተከብሮ እንዲቆይ የእግድ ትዕዛዝ ሰጥተናል። የእግዱ ትዕዛዝ ለአዲስ አበባ ከተማ መስተዳድር 6ቱም የዞኖች ጽ/ቤት፣ የንግድና ኢንዲስትሪ ቱሪዝም ቢሮ፣ ለትራንስፖርትና መገናኛ ቢሮ፣ ለውልና ማስረጃ ምዝገባ ጽ/ቤት ለስራና ከተማ ልማት ቢሮ እንዲሁም ለፌዴራሉ መንግሥት የንግድና ኢንዱስትሪ ሚ/ር ይተላለፍ ብለናል።</li>
<li>በሌላ በኩል የተዘረዘሩት ግለሰቦች በመንግሥትም ሆነ በግል ባንክ ቤት ውስጥ ያላቸው ጥሬ ገንዘብ ከባንክ ሂሳባቸው ሳይወጣ እንዲከበር የተጠየቀውን በተመለከተ ግለሰቦቹ በየትኛው ባንክ ውስጥ የባንክ ሂሳብ እንዳላቸው የፋይናንስ ቢሮ እያረጋገጠ ሲያቀርብ ከፍ/ቤቱ ተለዋጭ ትዕዛዝ እስኪሰጥ ድረስ ውጭ እንዳይሆን እንዲያደርግ የእግድ ትዕዛዝ ይተላለፍለት ብለናል። ይፃፍ።</li>
</ol>


<p class="align-center"><a href="/Gazettas/Ethiop/info/Ethiop.sera.html">ከኢትኦጵ ነሐሴ 13 ቀን 1990</a></p>

</body>
</html>	
