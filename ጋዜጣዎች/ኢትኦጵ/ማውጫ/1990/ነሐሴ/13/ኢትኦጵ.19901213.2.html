<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በደቡብ ኢትዮጵያ 3ሺ ሠው ባለቀበት ፍጅት ካሊበርና ላውንቸሮች መሣተፋቸው ይፋ ሆነ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center"><span class="underline">ፎቶ ያነሱ ታስረዋል</span></h2>
<h1 class="align-center">በደቡብ ኢትዮጵያ 3ሺ ሠው ባለቀበት ፍጅት ካሊበርና ላውንቸሮች መሣተፋቸው ይፋ ሆነ</h1>


<p>ሐምሌ 15/1990 በጌድኦና በጉጂ ኦሮሞዎች መካከል በተቀሰቀሰው ግጭት ከስለትና ቀላልመሣሪያ ባሻገር ላውንቸሮችና 50 ካሊበሮች ጭምር የተሳተፈበት እንደነበር ይፋ ሆነ። እስካሁን በግጭቱ ከ3ሺ በላይ ሰዎች ሲያልቁ ከመቶ ሺ በላይ መፈናቀላቸውንና በመንግሥት በኩል ትኩረት አለማግኘታቸውን የደቡብ ሕብረት ባወጣው መግለጫ ይፋ አድርጓል።</p>

<p>በዲላ ከተማ ጩጩ በሚባለው መጠለያ የሚገኙ ተፈናቃዮችንጠቅሶ የኢ.ሠ.ዲ.ህ ልሳን እንደዘገበው ግጭቱ የፈነዳው በድንገት ሲሆን መንስኤውም ሁለቱ ብሔረሰቦች በጌዶ እና በቦረና ዞን በብዛት ተሰባጥረው የሚኖሩባቸውን አያሌ ገበሬ ማሕበራትን እንደገና ለመከለል የተደረገው እንቅስቃሴ ነው። ሀምሳ ከመቶ ሲደመር አንድ 50% ሲደመር 1/ በሚል የኢህአዴግ ሪፈረንደም ቋንቋን መያዙ የአምባገነኖች አንዱ ባሕርይ ነው» በሚል ርዕስ በወጣው በዚህ የደቡብ ሕብረት መግለጫ የወሎን ርኃብ በንጉሡ ጊዜ ለመደበቅ የተደረገው ጥረት አስታውሶ የያኔው ያልተሳካ ሸፍጥ ዛሬም በአዲሶቹ አምባገነኖች መከሰቱን ገልጧል። መንግሥት ጉዳዩን በምስጢር ከመያዝ ባሻገር የእለት ደራሽ እርዳታ እንኳን በመንፈጉ ተፈናቃዮች በርኃብ በመሰቃየት ላይ መሆናቸውን ይፋ አድርጓል። በመጠለያዎች መጨናነቅ የወረርሽን አደጋ በተፈናቃዮ ላይ ማንዣበቡም መግለጫው አመልክቷል።</p>

<p>«ይህንን አሰቃቂ በሕዝብ ላይ የደረሰውን እልቂት በአፋጣኝ ለኢትዮጵያ ሕዝብና ለዓለም ሕብረተሰብ በይፋ ገልጾ ለተጐጂዎቹ የነፍስ አድን እርዳታ እንዲሰጣቸውን እንደማድረግ ሁኔታውን አፍኖ ይዞ የፖለቲካ ቁማር በመጫወት ላይ ያለው መንግሥት የተሳሳተ እርምጃውን አርሞ ተገቢውን እርዳታ ለተጐዱት ወገኖች እንዲዳረስ እንዲያደርግ» ሲል ጠይቋል። ከዚህ ቀደምም በኢሕአዴግ የተሳሳተ አከላለል የደረሱ ግጭቶችን ያስታወሰው አ.ሠ.ዲ.ህ ሁኔታውን ዓለም አቀፍ የረድኤት ድርጅቶች እንዲያውቁት እንዲያደርግ እንዲሁም ጋዜጠኞች ወደ ስፍራው እንዲገቡም ጠይቋል። የአንድ ሕዝብ እልቂት በምስጢር አፍኖ ለማስቀረት የተደረገው ጥረት የአምባገንነት አንዱ ባሕርይ ነውና እናወግዘዋለን በማለትም መግለጫውን ቋጭቷል።</p>


<p class="align-center"><a href="/Gazettas/Ethiop/info/Ethiop.sera.html">ከኢትኦጵ ነሐሴ 13 ቀን 1990</a></p>

</body>
</html>	
