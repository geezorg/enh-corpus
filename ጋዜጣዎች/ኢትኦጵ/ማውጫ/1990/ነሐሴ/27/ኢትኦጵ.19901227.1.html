<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ዩኒቨርሳል ኢንሹራንስ ኩባንያ ተዘጋ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ዩኒቨርሳል ኢንሹራንስ ኩባንያ ተዘጋ</h1>


<p>ከደርግ ውድቀት በኋላ በኢትዮጵያ የተጀመረውን ነፃ ገበያ ኢኮኖሚ ሥርዓት መሠረት በማድረግ በሃገሪቱ የመጀመሪያ ሆኖ የተከፈተው ዩኒቨርሳል ኢንሹራንስ ኩባንያ አርብ ነሐሴ 15 ቀን 1990 ዓ.ም. መዘጋቱን ማወቅ ተችሏል።</p>

<p>ኢንሹራንስ ኩባንያው የተዘጋው በቤት ኪራይ እዳ ሲሆን ለቤት ኪራይ እዳ ሲሆን ለቤት ኪራይ እዳ የተጋለጠበት ምክንያት በርካታ ሲሆን አንዱ ነጥብ ግን አብዛኞቹ ደንበኞቹ ኤርትራውያን የነበሩ በመሆኑና በሰሞኑ የኢትዮ-ኤርትራ የጦርነት ውጥረት ምክንያት ድርጅቶቻቸው በመታሸጋቸውና ባለቤቶቹም ወደ ሃገራቸው በመሸኘታቸው እንደሆነ የቅርብ ምንጮች ይናገራሉ።</p>

<p>አስመራ መንገድ በተለምዶ ውሃ ልማት ተብሎ በሚጠራው አካባቢ በሚገኘው ዘሪሁን ሕንፃ አንደኛ ፎቅ ላይ በብር 6.000 /ስድስት ሺህ/ የወርሃዊ ኪራይ ዋጋ ለደንበኞቹ አገልግሎት ሲሰጥ የቆየው ዩኒቨርሳል ኢንሹራንስ ኩባንያ የበርካታ ወራት እንዳ እንዳለበትና በተደጋጋሚም ማስጠንቀቂያ ተሰጥቶት ለመክፈል ሳይችል በመቅረቱ ቢሮውን አከራዮቹ እንደዘጉት ለመረዳት ተችሏል።</p>

<p>ላለፉት ሶስት ወራት ደሞዝ ሳይከፈላቸው ቢሮአቸው ገብተው ወደየቤታቸው ይመለሱ የነበሩት ሠራተኞች አርብ ነሐሴ 15 ቀን 1990 ዓ.ም. ጠዋት በሕንፃው የጥበቃ ሰዎች ቢሮአቸው ስለታሸገባቸው ለመግባት የማይችሉ መሆኑ ተነግሯቸው በመጡበት ተመልሰዋል።</p>

<p>የዩኒቨርሳል ኢንሹራንስ ኩባንያ ዋና ሥራ አስኪያጅ የሆኑት ኤርትራዊው ቀኛዝማች ባሕታ ገብረ ዩሐንስ በሪፈረንደሙ ጊዜ ድምፅ ያልሰጡ ሰው ናቸው እየተባለ ቢነገርላቸውም ከኤርትራ መግንሥትና ከሻዕቢያ ጋር የጠበቀ ግንኙነት ስለነበራቸው ለኤርትራውያኖች ልዩ ክፍያ በመስጠት በኩባንያው ውስጥ ቀጥረው ያሰሩ እንደነበረ ውስጥ አዋቂዎች በእርግጠኝነት ይናገራሉ። ከእነዚህም መሀከል መኮንን ሙሉጌታ እና በቅርቡ በምርኮኛነት በቴሌቪዥን ኢንተርቪው የሰጠው ፍፁም ተክሌ ይገኙበታል። /መኮንን ሙሉጌታ በኢሕአዴግ ሰዎች በሚታተመው እፎይታ መጽሔትና ጋዜጣ ላይ ተሳታፊ የነበረና የሟች ኃይሎም አርአያ ባለቤት ለዚሁ ጋዜጣ ቃለ ምልልስ የሠራ መሆኑን እንዲሁም በኢሕአዴግ የሚታተመው «ተራሮችን ያንቀጠቀጠው ትውልድ» መጽሐፍ ውስጥም የሣራን ታሪክ በመፃፍ ተሣታፊ የነበረ መሆኑን የቅርብ ምንጮች ይናገራሉ። ይህ ሰው ውሃ ልማት አካባቢ በሚገኘው መኖሪያ ቤቱ የታሸገበት ሲሆን ርሱም የደረሰበት አይታወቅ።</p>

<p>ዩኒቨርሳል ኢንሹራንስ ኩባንያ ከሶስት አመት በፊት የኢትዮጵያ ብሔራዊ ባንክ ገዢ በነበሩትና አሁን የአዋሽ ኢንሹራንስ ኩባንያ ሥራ አስኪያጅ በሆኑት በአቶ ለይኩን ብርሃኑ ትዕዛዝ እንዳይሰራ ታግዶ የነበረ ቢሆንም፤ ይህ ነው ተብሎ በውል ባልታወቀ ምክንያት እስከቅርብ ጊዜ ድረስ ሲንቀሳቀስ ቆይቷል።</p>

<p>ኢንሹራንስ ኩባንያው ውስጥ ሲሰሩ የቆዩት እንደነ ኢንስትራክተር መንግሥቱ ወርቁ፣ ጋዜጠኛ ደበበ ዱፌራ፣ የፕላኒግ ኤክስፐርት ወ/ሮ መሠረት በዛብህ እና ኢንስፔክተር ብሩክ በለጠ የመሳሰሉ ኢትዮጵያውያን በፈቃዳቸው ከኩባንያው መሰናበታቸው ታውቋል።</p>

<p>የዘሪሁን ሕንፃ የጥበቃ አባላት ባለንብረቶቹ ከሆኑት ኃላፊዎቻቸው በተሰጣቸው ትዕዛዝ መሠረት ኢንሹራንስ ኩባንያው በእዳ ምክንያት በተዘጋበት ጊዜ የነበሩ ሰራተኞች ወደ ሕንፃው እንዳይገቡ እገዳ ተጥሎባቸዋል።</p>

<p>የዩኒቨርሳል ኢንሹራንስ ኩባንያ ዋና ሥራ አስኪያጅ ቀኛዝማች ባሕታ ገብረዩሐንስ የሚኖሩት አፍሪካ ሆቴል ውስጥሲሆን የሚገለገሉበትም መኪና የኪራይ መሆኑ ይነገራል።</p>

<p>ቦሌ ኤርፖርት ሞቴል አጠገብ የሚገኘውን የዶክተር ላዕከ ጴጥሮስን ባለአራት ፎቅ ሕንፃ በወር በስድሳ ሺህ ብር ተከራይቶ የመጀመሪያው የግል ኢንሹራንስ ኩባንያ ለመሆን የቻለው ዩኒቨርሳል ኢንሹራንስ ኩባንያ ስድስት ሺህ ወርሃዊ ክፍያ መፈፀም አቅቶት መዘጋቱ የማይታመንና ብርቱ ጥርጣሬን የሚጭር ነው በማለት ሁኔታውን በከፍተኛ ጥርጣሬ የሚመለከቱ የድርጅቱ ሠራተኞች ቁጥራቸው ጥቂት የሚባል አይደለም። የባንኮች ስፖርት ክለብም ኢንሹራንስ የገባው በዚሁ ኩባንያ መሆኑም ሲነገር መብቱን ለማስከበር ያደረገው እንቅስቃሴ ስለመኖሩ የሚታወቅ ነገር የለም።</p>


<p class="align-center"><a href="/Gazettas/Ethiop/info/Ethiop.sera.html">ከኢትኦጵ ነሐሴ 27 ቀን 1990</a></p>

</body>
</html>	
