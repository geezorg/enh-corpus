<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ቄሶችንና ሴቶችን ጨምሮ ከ200 በላይ የትግራይ ተወላጆች ታስረዋል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center"><span class="underline"> የተረሸኑም አሉ</span></h2>
<h1 class="align-center"> ቄሶችንና ሴቶችን ጨምሮ ከ200 በላይ የትግራይ ተወላጆች ታስረዋል</h1>

 
<p>ግንቦት 4/1990 የባድመና ከፊል ሽራሮን የተቆጣጠረው የሻዕቢያ ጦር በተቆጣጠራቸው ክልሎች የሚገኙ የአካባቢው ነዋሪዎችን በማፈናቀል፣ በማሠር፣ በመግደልና ንብረት በማጋዝ ስቃይ እያደረሰባቸው መሆኑ ተገለፀ።</p>

<p>የትግራይ ምዕራባዊ ዞን ም/አስተዳዳሪ አቶ ፈረደ የሺ ወንድም እና የአንድ የሕዝብ ተወካዮች ም/ቤት አባል ለዜና ሰዎች እንደገለፁት ሻዕቢያ በወረራቸው አካባቢዎች ከ3 እስከ 5 ሺ የሚገመት ሕዝብ ተፈናቅሏል። ት/ቤቶች፣ ጤና ጣቢያዎች ተዘርፈው ከጥቅም ውጪ ሆነዋል። ከትንናት በስቲያ የተፈናቃዩ ቁጥር 7ሺ መድረሱ ተነግሯል።</p>

<p>በባድመ ብቻ ሰባት ት/ቤቶች ሁለት ክሊኒኮችና ስምንት የጤና ኬላዎች ሲፈራርሱ በሽራሮ ሁለት ት/ቤቶች ሥራቸውን አቁመዋል። አንድ ክሊኒክና አንድ ጤና ጣቢያም በተመሳሳይ አገልግሎት አቋርጠዋል።</p>

<p>ባለሥልጣናቱ እንደሚሉት በወረዳው በመንግሥት ሥራ ላይ የነበሩ በተለይም የፋይናንስ ሠራተኞች በሻዕቢያ ታፍነዋል። የወረዳው ነዋሪዎች ንብረት በወራሪው የሻዕቢያ ጦር ተዘርፏል። ቄሶችንና ሴቶችን ጨምሮ ከ200 በላይ የትግራይ ተወላጆች ታስረዋል። የተረሸኑ ሠዎች መኖራቸውም ተገልጿል። አንድ የአርሶ አደር ቤተሰብ ጐጇቸው ላይ በተጣለባቸው የከባድ መሣሪያ ጥይት ሕይወታቸው አልፏል።</p>

<p>ሻዕቢያ በ10 ታንክ በመታገዝ 3 ብርጌድ ጦር በማሰለፍ በከፈተው በዚህ ዘመቻ ወቅት የአካባቢውን ሕዝብ ለመታደግ በስፍራው አንድም የመከላከያ ሠራዊት እንዳልነበረ ተገልጿል። ስለሆነም በድንገተኛው የሻዕቢያ ጦር ጥቃት ከበባ ውስጥ የገቡት 150 ፖሊሶች ራሳቸውን ለማዳን ባደረጉት እንቅስቃሴ ብዙዎች ሲሳካላቸው ጥቂቶች የመሞትና የመቁሰል አደጋ ደርሶባቸዋል። ሚያዝያ 28/90 ሻዕቢያ ጥቃት ሲሰነዝር የነበረው የፖሊስ ኃይል 17 ብቻ እንደነበርና ወደ መቶ ሃምሳ ያደገው የሚያዚያ ግጭት በኋላ መሆኑን የአካባቢው ምንጮች ይናገራሉ።</p>

<p>በዚህ የሻዕቢያ ድንገተኛ ጥቃት ቄስ ካሕሳይ የተባሉ ሰውና ወ/ሮ ማንጠግቦሽ የተባሉ ሴትን ጨምሮ ከታሰሩት 200 ሰዎች ሌላ የቆሰሉትና የተረሸኑት ነዋሪዎች ብዛት ምን ያህል እንደሆነ ለማወቅ አልተቻለም።</p>


<p class="align-center"><a href="/Gazettas/Ethiop/info/Ethiop.sera.html">ከኢትኦጵ ግንቦት 13 ቀን 1990</a></p>




</body>
</html>