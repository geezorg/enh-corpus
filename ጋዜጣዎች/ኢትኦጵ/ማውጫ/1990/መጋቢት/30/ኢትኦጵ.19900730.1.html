<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የተዘረፍነው ታላቅ ቅርስ ከ130 ዓመት በኋላ ፓርቱጋል ውስጥ ተገኘ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> የተዘረፍነው ታላቅ ቅርስ ከ130 ዓመት በኋላ ፓርቱጋል ውስጥ ተገኘ</h1>

 
<p>በ1860 በወራሪው የእንግሊዝ ጦር ከአጼ ቴዎድሮስ እጅ ተዘርፎ እንግሊዝ የተወሰደውና በዓለም ካሉ ብርቅዬ ሥራዎች አንዱ እንደሆነ የሚታወቀው የኢየሱስ ክርስቶስ ምስል በፖርቱጋል ሃገር እንደተገኘ የእንግሊዙ ዕለታዊ ጋዜጣ ዴሊ ቴሌግራፍ ዘገበ።</p>

<p>ስዕሉ በኢትዮጵያ ነገሥታት እጅ ሲወርድ ሲዋረድ ለሶስት መቶ ዓመታት ዘልቆ የቆየ ሲሆን አጼ ቴዎድሮስ መቅደላ ላይ ወራሪውን የእንግሊዝ ጦር ለመመከት ሞክረው ሳይሳካላቸው ሲቀርና የራሳቸውውን ህይወት ሲያጠፉ የቤተመንግሥቱ ቅርሳ ቅርሶች በወራሪዎቹ እጅ ወድቀው ነበር።</p>

<p>በጊዜው ከወራሪው ጦር ጋር አብሮ የነበረ ሖልመስ የተባለ ሰው ሥእሉን ሠርቆ ወደ እንግሊዝ እንደወሰደውም ይነገራል። ሖልምስ ሥእሉን ለእንግሊዝ መንግሥት ሳይስረክብ በመቅረቱ ከዚያ በኋላ የነበሩት መንግሥታት በአባቶቻቸው ቤተ መንግሥታት ውስጥ በአንደኛ ደረጃ ይቀመጥ የነበረውን ቅርጽ ዲፕሎማሲያዊ መንገድ ለማስመለስ ሳይችሉ ቀርተዋል።</p>

<p>ለስዕሉ ከነገሥታቱ ባሻገር የኢትዮጵያ ኦርቶዶክስ ቤተክርስቲያን ታላቅ ዋጋ የምትሰጠው በመሆኑ መዘረፉ በሃገራችን የባህር ቅርስ ላይ (ጭኡልጥኡርኣል ሔእርጥኣጜ) ትልቅ ጥቁር ነጥብ ጥሎ እስከዛሬ ዘልቋል።</p>

<p>ስዕሉ የተሳለው በእንጨት ላይ ሲሆን አውሮፕያውያንም ሰዓሊው አውሮፓዊ ነው ይላሉ። ይሁን እንጂ በአውሮፓ አንድ ሰዓሊ በስዕሉ ስር በቋሚነት ስሙን የማስፈር ባሕል ከመጀመሪያውም ያለ ሲሆን በዚህ ስዕል ላይ ደግሞ የሰዓሊው ስም ባለመጠቀሱና በኢትዮጵያ ደግሞ ከስዕል ግርጌ ስምን ማስፈር ያልተለመደ ስለነበር ሰዓሊው ኢትዮጵያዊ ከመሆን አያልፍም በሚሉ ምሁሮች እየበረከቱ በመምጣት ላይ ይገኛሉ። አውሮፓውያኖች ጥቁር አፍሪካ እኛ እስከረገጥናት ጊዜ ድረስ ምንም ዓይነት የሥልጣኔ ጭላንጭል ታይቶባት አይታወቅም በማለት በተላይ በኢትዮጵያ የዳበረ ሥልጣኔ አሻራዎች በሙሉ ከእኛ የሄዱ ናቸው ባዮች ናቸው።</p>

<p>ይህን ታላቅ የሃገራችን ቅርጽ በእንግሊዛዊው የስዕል ታሪክ ምሁር ማርቲን ቤሊ በፖርቱጋል ውስጥ በሚገኝ አንድ የባንክ እቃ ማስቀመጫ ሳጥን (ብኣኝኽ ቭኣእልኡጥ) ውስጥ በ1950 በለንደን ኢቭኒንግ ኒውስ (ሎንዶን ኤቨኒንግ ኘውስ) ጋዜጣ ተጠቅልሎ ማየቱን ለጋዜጣው ገልጿል።</p>

<p>«ስዕሉን ለማየት የቻልኩት የሰውዬውን ማንነት ላልናገር ቃል ገብቼ ነው» በማለት ማርቲን ቤሊ መናገሩ በወራሪዎች የተዘረፈውን በሃገራችን ቅርስ እንዲመለስ ጥረት እንዳይጀመር ለጊዜው ደንቃራ ፈጥሯል።</p>

<p>የስዕሉ ታሪክ ምሁራኖች ስዕሉ 1500-1510 አካባቢ የተሠራ በመሆኑ አሁን ያለው ዕድሜ ወደ 500 ዓመታት ገደማ ይጠጋል ይላሉ። ስዕሉ በጥሩ ሁኔታ ላይ ይገኛል ብሎ ቤሊ የተናገረ መሆኑንም ዴሎ ቴሌግራፍ በዘገባው አመልክቷል። </p>


<p class="align-center"><a href="/Gazettas/Ethiop/info/Ethiop.sera.html">ከኢትኦጵ መጋቢት 30 ቀን 1990</a></p>


</body>
</html>	
