<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>እነሆ ከ5 ወራት በኋላ ተመልሰናል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> እነሆ ከ5 ወራት በኋላ ተመልሰናል</h1>

 
<p>...ለ6 ወራት ዋስትና ተነፍገን በእሥር ብንገላታም፤ መቆሚያ በሌለው አታካች የጊዜ ቀጠሮ ፍ/ቤት ብንመላለስም፤ በአደራ እሥረኝነት በየጣቢያው ተወርውረን በቅማል እና ትኋን ብንታኘክና ግብግብ ብንገጥምም ከፍተኛ የዋስትና ገንዘብ ተጭኖብን ወህኒ እንድንወርድ ምናልባትም እንደሙያ ባልደረባችን አባይ ኃይሉ ለበሽታ ተጋልጠን እንድንሞት ቢፈረድብንም፤ ሕልውናን የሚፈትኑ ዛቻዎች ቢገጥሙንም፤ ...እነሆ በእግዚአብሔር ኃይልና በጥቂት እጅግ በጣም ጥቂት በሆኑ የፕሬስ ወዳጆች ድጋፍ የተጠየቅነውን ዋስትና አሟልተን ወደ ፕሬሱ መድረክ ተመልሰናል።</p>

<p>«እንኳንስ ከፎከረ ከወረወረም» የሚጠብቀው ሃያሉ ፈጣሪ ከሁሉም አውጥቶን መላውን የጋዜጣችንን ቤተሰቦች ስንቀላቀል የነገውን ባናውቅም ለጊዜውም ቢሆን መደሰታችን አልቀረም...ነገም በተመሳሳይ ሁኔታ ላለመጐተቻችን፤ ተጐትተንም ወራትን ምን አልባትም ዓመታትን ላለመማቀቃችን ከሁሉ በላይ በሕይወት ጭምር ስለመቆየታችን ዋስትና ባይኖረንም ዋስ ተብሎ ዋስ ከማጣት በላይ ህሊናን የሚቆጠቁጥና የባዶነትን ስሜት የሚፈጥ ምንም ነገር በዚህ መስክ የለምና ድህነታችን፤ አጋዥ ማጣታችን ፍርሐትን እንዳይወልድብን በብርቱም እንሰጋለን። በእርግጥ ሃገሬንና ወገኔን እወዳለሁ የሚል ሁሉ ይህንን ሐሳብ በአእምሮው ያመላልሰው ዘንድ ለመጠይቅ ሁኔታዎች ግድ ይላሉ።...</ፕ>

<p>በፍርሐት ከዕውነታዎች እየሸሸን ከሥርዓቱ የማያጋጩትን በማህበራዊና መሰል ጉዳዮች ዙሪያ የሚያጠነጥኑ የሕትመት ውጤቶችን በማዘጋጀት ከሥጋት መላቀቅና ተረጋግቶ መኖር ቢቻልም ኢትዮጵያ ከዚህ አስከፊ የጐሣ ፖለቲካ የምትወጣበትንና ከቁልቁል ሩጫ ምናልባትም ከአጠቃላይ ጥፋት የምትላቀቅበትን ሁኔታ በማመቻቸቱ ረገድ የዜግነት ሚናችንን መጫወት አለብን ብለን እናምናለን። እናም በዚህ መልክ የምናደርገውን ትግል በመቀጠል የሚከተለውን ማናቸውንም ጫና በፀጋ ለመቀበል ያለአንዳች ማመንታት ዛሬም እንደትናንቱ ራሳችንን አዘጋጅተናል... ከሁሉ የሚልቀው የህሊና ሰላም ማግኘት ነውና።</p>

<p>የሚያስሩንና የሚያጐሳቁሉን ወገኖችም በኃይልና በወከባ ከቆምንለት ህዝባዊ ዓላማ እንደማይመስሉን፤ ይልቁንም ይበልጥ እንደሚያጠናክረን እንዲያውቁት በዚህ አጋጣሚ መግለጽ እንወዳለን። የሃገርና በሕዝብ ላይ የሚፈጽሙትን ሸፍጥ እንዲያገለግሉ፤ ከአድሎአዊነት ፀድተውና ከዘረኛነት ተላቀው እንዲሰሩ እየጠየቅን በዚህ መልክ ካገኘናቸው የበኩላችንን ድጋፍ ለማድረግም ቃል እንገባለን።</p>

<p>የጐሣ ፖለቲካ የእነርሱ የሥልጣን ዕድሜ ለማራዘም በቀር ለኢትዮጵያ ከሕዝብ ከእልቂትና ጥላቻ ውጪ አንዳችም የፈየደለት ነገር ባለመኖሩና ይህም በተግባር በመረጋገጡ፤ ሃገሪቱን ከቁልቁል ሩጫና ወደ ሲኦል ከሚወስድ መንገድ እንዲመልሷት በሥልጣን ላይ ላሉት ኃይሎች በዚህ አጋጣሚ ጥሪያችንን እናስተላልፋለን።</p>

<p>ይህ ሁኔታ ከወዲሁ ፈር ካልያዘና በዚሁ ከቀጠለ ምን እንደሚከተልና ምን ዓይነት አሳሳቢ ሁኔታዎች እንደሚጠብቁን ከወዲሁ ለመረዳት የግድ ነቢይ መሆን አያሻም።...መሸሻቸውን ያዘጋጁ አተራምሰውና ሀገሪቱን ቁልቁል ሰደው ሊሰደዱ የሚበጁ ወገኖችም በዚህ አሳሳቢ ሁኔታ ይከፋሉ ተብሎ ባይታመንም በስሙ የሚነግድበት ከሕዝበ ጥላቻ እያተረፈ የመጣው የትግራይ ሕዝብ ምን ያህል አሳሳቢ ሁኔታ እንደሚገጥመው ከወዲሁ መገመት ይቻላል፤ ለተለያዩ ጐሣዎች የወጡና በፊት በመንገድ መሪነት፤ አሁን ደግሞ በምርኩዝነት እያገለገሉ ያሉ ወገኖች የከፋ ነአገር ቢከተል እጅግ የከፋ ሁኔታ እንደሚጠብቃቸው ሕሊናቸውን ቢያሰሩት ለመረዳት እምብዛም የሚቸገሩ አይሆንም።...</ፕ>

<p>በመጨረሻም በሐብታቸው ጣሪያ መንካት ተመክተው ከሥርዓቱ ጋር ጮቤ የሚረግጡ ለወያኔ አጋዥ በመሆን ለረዥም ጊዜያት በእሥር እንድንቆይ በተቻላቸው ሁሉ የተውተረተሩና በሥቃያችን የተፍነከነኩ ወገኖች ዛሬ ለእነርሱና ለወያኔ የነጋውና ለሰፊው ሕዝብ የጨለመው ቀን በእርግጠኛነት ሥስፍራ እንደሚለዋወጡ አስረግጠን መንገር እንወዳለን። ዕውነቱ ለምን ተገለጠብን ያሉ፤ በኋላም በገንዘብ ኃይል ጉዳዩን እንድናስተባብልላቸው የጠየቁንና ለሳንቲም እንደማንበረከክ ያረጋገጥንላቸው ወገኖች ቢያንስ ለአንድ ወር ያህል ለመታሰራችን ምክንያት ናቸውና የኢትዮጵያ ሕዝብ ያውቃቸው ዘንድ ከነዝርዝር ጉዳዩ ወደፊት የምንመለስበት ይሆናል።...የጨለመው እንደሚበራ፤ ሞራላችንም እንደማይነካና አቅም እስከፈቀደ እንደምንጓዝ ለወዳጅም ለጠላትም ማረጋገጥ እንወዳለን።</p>

<p class="align-center"><a href="/Gazettas/Ethiop/info/Ethiop.sera.html">ከኢትኦጵ መጋቢት 16 ቀን 1990</a></p>


</body>
</html>	
