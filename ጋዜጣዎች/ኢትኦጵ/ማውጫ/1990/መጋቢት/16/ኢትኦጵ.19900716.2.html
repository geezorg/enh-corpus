<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አባይ ላይ ከፍተኛ ግድብ በዮጐዝላቪያውያን በመገንባት ላይ መሆኑ ታወቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> አባይ ላይ ከፍተኛ ግድብ በዮጐዝላቪያውያን በመገንባት ላይ መሆኑ ታወቀ</h1>

 
<p>ሰማኒያ ሜጋ ዋት የሚደርስ ከፍተኛ የኤሌትሪክ ኃይል ማመንጫ ግድብ በጢስ አባይ ላይ በመገንባት ላይ መሆኑን በኢትዮጵያ የዮጐዝላቪያ ኤምባሲ ባለሥልጣናት አስታወቁ። ግንባታውም ከኢህአዴግ ሡር ኮንስትራክሽን ጋር እየተካሄደ ነው።</p>

<p>ግድቡን የሚሰራው ኤኑርጆ ፕሮጀክት የተባለ የዮጐዝላቭ ካምፓኒ በጢስ አባይ ላይ ድሮ ተሰርታ አሁንም በማገልገል ላይ የምትገኘውን ትንሽ ግድብም ከ20 ዓመት በፊት የሰራ የዮጐዝላብ ካምፓኒ መሆኑን አስታውሰዋል።</p>

<p>የዩጐዝላቭ መንግሥት በስሩ ትተዳደር የነበረችው ቦዝኒያ የራሱን መንግሥት አውጃ ከተገነጠለች ወዲህ በቦዝኒያ ውስጥ በስፋት ሰፍረው የነበሩት እስላሞች ላይ ጦርነት ከፍቶ ብዙ ሰዎች አስጨርሷል በመባል በተለይ በአረብ ሃገሮች እየተወገዘ ያለ መንግሥት ነው። በአረቡ ዓለም ጐራ ሆና በዮጐዝላቭ መንግሥት ላይ ከፍተኛውን መግዛት በማልማት ላይ ያለችው ግብጽ ስትሆን ይህችው ሃገር በአባይ ወንዝ ላይ በኢትዮጵያ በኩል የሚደረጉ እንቅስቃሴዎች መጀመሪያ የእኔን ፈቃድ ማግኘት አለባቸው የሚል ይፋ አቋም የወሰደች ሃገር ናት።</p>

<p>በዚህ አቋም ምክንያት ግብፅ ከኃይለ ሥላሴና ከደርግ መንግሥታት ጋር የከረረ ፀብ ውስጥ ገብታ የነበረ ቢሆንም ለረዥም ዓመታት በህቡዕ ሁለገብ ድጋፍ ስትለግስላቸው የነበሩት ሻዕቢያ ወይኔ/ኢሕአዴግ አሥመራና አዲስ አበባን ከተቆጣጠሩ በኋላ ለተወሰኑ ጊዜያት በሁለቱ ሃገሮች መካከል ያለው ልዩነት የረገበ መስሎ ነበር። በወቅቱ በፕሬዝዳንትነት እየመሩ ባሉት ሙባረክ መካከል ወያኔ/ኢሕአዴግ አዲስ አበባን በተቆጣጠረ ሁለት ዓመት ጊዜ ውስጥ ምሥጢራዊ ስምምነት መፈረሙ የሃገሪቱን ብቸኛ የባሕር በር የነበረችውን ኤርትራ በቀላሉ አሳልፎ የሰጠው የወያኔ/ኢሕአዴግ መንግሥት በተመሳሳይ መንገድ አባይንም አሳልፎ ሰጥቷል በመባል እንዲወነጀል አድርጐት ነበር።</p>

<p>በዚህን ወቅት ኢትዮጵያዊ ፕሮፌሰር ጌታቸው ኃይሌ «ግብፅ ሃገር ያልተቀበለውን ሰው ከመንገድ ጠልፋ ስለ አባይ ውኃ ብታስፈርመው የተሰረቅን ዕቃ ከሌባ እንደ መግዛት ይቆጠራል» በማለት ተችተውም ነበር።</p>

<p>ሆኖም ኤርትራን በብቸኛነት ተቆጣጥሮ በሚገኘው ሻዕቢያ ላይ የሱዳን መንግሥት ተቃዋሚዎችን ማደራጀቱ ያስቆጨው ወያኔ/ኢሕአዴግ ሆስኒ ሙባረክ አዲስ አበባ ለአፍሪካ አንድነት ድርጅት ስብሰባ ሲመጡ የመግደል ሙከራ የተደረገባቸውን ሰበብ በማድረግ የሱዳን መንግሥት ላይ በከፈተው ሁለገብ ዘመቻ ግብፅ አልተባበርም በማለቷ ሁለቱ መንግስታት የከረረ ፀብ ውስጥ እንዲወድቁ አድርጓቸዋል።</p>

<p>እንደ ፖለቲካ ታዛቢዎች ከሆነ በሁለቱ መንግሥታት መካከል በሱዳን ጉዳይ ዙሪያ የተከሰተው አለመግባባት እየሰፋ ከመጣ ወዲህ በወያኔ/ኢሕአዴግ የሚመራው መንግሥት አባይን ፖለቲካ እንደ ታላቅ የፖለቲካ መሣሪያው አድርጐ በመጠቀም ላይ ይገኛል። ግብፅ የሁለመናዬ መሽከርከሪያ አባይ ነው ብላ ስለምታምን ይህ ስልት መጠነኛ ውጤት እያስመዘገበላት መሆኑንም በፖለቲካ ታዛቢዎች በተጨማሪ ገልፀውልናል።</p>

<p>በዚህም መሠረት የውጭ ጉዳይ ሚኒስቴሩና የሕወሓት የፖለቲካ ቢሮ ኃላፊ የሆኑት አቶ ስዩም መስፍን በድርጅታቸው ስር ከሚተዳደረው እፎይታ መጽሔት ጋር ባደረጉት ቃለ ምልልስ ኢትዮጵያ በኃይለ ሥላሴም ሆነ በደርግ ዘመን በአባይ ዙሪያ ትወስደው ከነበረው አቋም ብዙ ገፍተው በመሄድ በግብፅ መሪዎች ዘንድ ከፍተኛ የፖለቲካ ትኩሳት ቀስቅሰዋል። በዚህ ወቅት የግብፅ መሪዎች አደናጋሪውና ለዘብተኛ () በሚል ሁኔታ ጐራ ተከፍለው እንደነበርና በግብፅ የውጭ ጉዳይ ሚኒስትር የሚመራው የለዘብተኛው መስመር በመጨረሻ ስደት ላይ የበላይነቱን አግኝቶ የግብፅ መንግሥት ለውጭ ጉዳይ ሚኒስቴሩ ምንም አይነት ምላሽ በአደባባይ ከመስጠት ተቆጥቧል። ሆኖም ግብጾች ጉዳዩን በአደባባይ ለማለዘብና ለማቅለል እየሞከሩ ቢገኙም ውስጥ ውስጡን የዓለም አቀፉ ማህበረሰብ ከጐናቸው እንዲሰለፍ ያላሰለሰ ጥረት በማድረግ ላይ እንደሚገኙ የውስጥ አዋቂ ምንጮች ይገልፃሉ።</p>

<p>በዚህም መሠረት በዓለም አቀፍ ደረጃ የፈላጭ ቆራጭ ሚና መጫወት ከጀመረች አስር ዓመታትን ያስቆጠረችው አሜሪካን የግብፅ ባለሥልጣናት ተማጽነው ድጋፍ ማግኘታቸውን እነዚሁ የውስጥ አዋቂ ምንጮች ይናገራሉ። አሜሪካኖቹ ማንኛውም የዓለም አቀፍ ገንዘብ አበዳሪና ለጋሽ ድርጅቶች በአባይ ላይ ለሚካሄድ ግንባታ እንዳያበድሩ ወይም እንዳይለግሱ እንደሚከላከሉና ይህም በተቋሟቱ ዘንድ መመሪያ መሆኑ ይታወቃል።</p>

<p>ከአሜሪካ በተጨማሪ አብዛኛው የአውሮፓ ማህበረሰብ ሃገሮች የአረቡ ዓለም ሀገሮች ተመሳሳይ አቋም በመውሰድ ደሃ የሆነችው ኢትዮጵያ አባይን ትርጉም ባለው መልኩ እንዳትጠቀምበት ያልታወጀ ማዕቀብ ጥለውባታል።</p>

<p>ከዚህ ዓለም አቀፍ የኃይል አሰላለፍ ውጭ የሚገኙት ሃገሮች ዮጐዝላቪያን ጨምሮ በአጠቃላይ ጥቁር አፍሪቃ ከወያኔ/ኢሕአዴግ ጐን የቆሙ ናቸው። ሩሲያና የሩቅ ምሥራቅ ሃገሮች ለጊዜው በየትኛው ጐራ እንደተሰለፉ ግልጽ ባይሆንም ከኢትዮጵያ ይልቅ ሰፋ ያለ የኢኮኖሚ ይዞታና እድገት ወዳላት ግብጽ እንደሚያጋድሉ ይገመታል።</p>

<p>በዚህ ምክንያት የወያኔ/ኢሕአዴግ በአባይ ዙሪያ ከቃላት ባሽገር ሊያመጣ የሚችለው ነገር የለም በሚል መንፈስ የግብጽ መንግሥት ለወያኔ/ኢሕአዴግ ባለሥልጣናት ፉከራ አፀፋውን ከመስጠት የተቆጠበ ይመስላል።</p>

<p>ኢትዮጵያ እስካሁን በሃገር አቀፍ ደረጃ ያላት የኤሌትሪካ ኃይል 400 ሜጋ ዋት ብቻ ሲሆን አሁን በአባይ ላይ የሚገነባው 80 ሜጋ ዋት ትልቅ ለውጥ እንደሚያመጣ ባለሙያዎች ይናገራሉ። በኢንዱስትሪ ግንባታው ላይ ይህ የኃይል ማነስ ከፍተኛ ማነቆ አድርጐ የቆየ ጉዳይ መሆኑን በተጨማሪ ገልፀውልናል። ይህ የኤሌትሪክ ኃይል ግንባታ በታላላቅ ኢንዱስትሪዎች ግንባታ መጠነ-ሰፊ ዘመቻ ለጀመረችው ትግራይ በሃይል ማነስ ሳቢያ የሚከተለውን ችግር እንደሚቀርፍላት ሲጠበቅ ሌሎችንም ክልሎች አስታዋሽ ቢያገኙ የኤሌትሪክ ኃይሉ ከፍተኛ ጠቀሜታ እንደሚሰጥ ባለሙያዎቹ ይናገራሉ።</p>

<p>በሌላም በኩል በአባይ ላይ ለሃይድሮ ኤሌትሪክ የሚገነቡ ግንባታዎች ብዙም የግብፅ ህልውና ላይ የሚያመጣው ችግር ስለሌለ ቸልተኛነት ያሳየችው በዚህ መንፈስ ነው በማለት የሚናገሩ ወገኖች አሉ። እኒህ ወገኖች እንደሚሉት ለመስኖ ልማት የሚውሉ ግድቦች በተመሳሳይ ቢሰሩ ግብፅ ቀጥታ ወደ ጦርነት ከመግባት አትመለስም።</p>


<p class="align-center"><a href="/Gazettas/Ethiop/info/Ethiop.sera.html">ከኢትኦጵ መጋቢት 16 ቀን 1990</a></p>


</body>
</html>	
