<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>700 ኤርትራውያን በሸጎሌ ካምፕ ተሰባስበዋል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h3><span class="underline">ዛላንበሳ እና አሲንባ በሻዕቢያ እጅ ናቸው</span></h3>
<h1 class="align-center"> 700 ኤርትራውያን በሸጎሌ ካምፕ ተሰባስበዋል</h1>
<h3 class="align-center"> 12 አውቶብስ የሻዕቢያ ደጋፊዎች እሁድና ሰኞ ተጭነዋል</h3>

 
<p>ለሻዕቢያ መንግሥት እየሰለሉ መረጃ በማቀበል፤ እንዲሁም ወረራውን በመደገፍ ገንዘብ ሲያዋጡና ሲያስተባብሩ የነበሩ ሠዎች ከያሉበት እየትለቀሙ መያዛቸው በመንግሥት ስራና ኃላፊነት ላይ የነበሩ መነሳታቸው ሲታወቅ በዚህ መልክ የተሰበሰቡት በአብዛኛው ካለፈው እሁድ ጀምሮ በመኪና እየተጫኑ መወሰዳቸው ታውቋል። ለሻዕቢያ ገንዘብ ሲያዋጡ የተደረሰባቸው 700 ያህል መሆናቸውንም ባለስልጣናት ተናግረዋል።</p>

<p>አርብ ምሽትና ቅዳሜ ቀትር ላይ የተደመጡ የመንግሥት ሚዲያዎች ቃል አቀባይ ወ/ሮ ሰሎሜ ታደሰን እንደጠቀሱት በቴሌኮሚኒኬሽን በመብራት ኃይልና መሰል ጥንቃቄ በሚያሻቸው ቦታዎች ላይ ያሉ ኤርትራውያን ለጊዜው የአንድ ወር እረፍት እንዲወጡ መደረጋቸውን ለሻዕቢያ ገንዘብ ሲያዋጡና ሲሰልሉ የተደረሰባቸው ደግሞ ከሃገር እንዲወጡ መወሰኑን ገልፀዋል።</p>

<p>ከሥራ የተነሱት ኤርትራውያን ብዛትና ማንነት እንዲሁም የሰለሉና ገንዘብ አዋጡ ስለተባሉትም ብዛትና ማንነት በይፋ የተገለፀ የለም። ይሁን እንጂ ከኢትዮጵያ አየር መንገድ ከፍተኛ ኃላፊነት ላይ የነበሩትን ጨምሮ እስካሁን 200 ያህል ሰራተኞች መወገዳቸው ሲታወቅ በቀሪዎችም ላይ እርምጃ ይወሰዳል የሚል ወሬ በአካባቢው ይናፈሳል። ከተባባሪዎችም ውስጥ የቴክኒክ ኃላፊ በእምነት ተከስተ የመጋዘን ኃላፊ (ጽቶረ ማናገር) መአዛ ኃይሌ፣ ብርሃኔ መስፍን፣ ግርማዬ ተክሌ፣ ነጋ በሕይወት ምስግና አብርሃም አራቱም መካኒኮች ሰለሞን ታደሰ፣ ሚካኤል ተክሌ፣ ሄኖክ ስብሃት፣ ኃ/ሚካኤል ስዩም፣ አስገዶም አብርሃ፣ ግርማይ ዘክርስቶስ እንዲሁም የካርጐ አውሮፕላን ተቆጣጣሪና ሌሎችም ኃላፊዎችና ተራ ሠራተኞች መነሳታቸውን የአየር መንገድ ምንጮች ይናገራሉ። ከቴሌኮሚኒኬሽን ዋና ሥ/አስኪያጁን አቶ መስፍን ኃይሉን ጨምሮ በርካታ ቁጥር ያላቸው፣ እንዲሁም ከመብራት ኃይልም ስራ አስኪያጁን አቶ ተስፋ ልደትን ጨምሮ ብዙ ሰዎች ለወር ፈቃድ ተባረው መነሳታቸው ተሰምቷል። ይሁን እንጂ የቴሌኮኒሚኬሽን ሕዝብ ግንኙነት ክፍል ኃላፊዎችን ትላንት ቀትር ላይ ስለጉዳዩ ጠይቀናቸው ምንም የምናውቀው ነገር የለም የሚል ምላሽ ሰጥተውናል። ከዚህ ውጭ ሁኔታውን ለማጣራት ያደረግነው ሙከራ ሁሉ አልተሳካም። ይህ ጉዳይ የኢትዮጵያውያን ሁሉ ጥያቄ ሆኖ በመቆየቱ እርምጃው ብርቱ ድጋፍ ያገኘ ሲሆን በቀሪዎቹ ላይ ተመሳሳይ እርምጃ እንዲወሰድ እየተጠየቀ ነው። በዋሽንግተን የሚኖሩ ኢትዮጵያውያን ባለፈው እሁድ ባደረጉት ስብሰባ ኤርትራውያኑ ሙሉ በሙሉ ተነስተው በምትካቸው ከሥራው የተፈናቀለው ኢትዮጵያዊ እንዲመለስ መንግሥትን ጠይቀዋል።</p>

<p>በሌላም በኩል ገንዘብ በማሰባሰብና በስለላ ላይ ተገኝተዋል በሚል በቁጥጥር ስር የዋሉት አብዛኞቹ ባለፈው እሁድ ከተጠራቀሙበት ከሸጐሌ ካምፕ በ7 አውቶብሶች ተጭነው ተወስደዋል። በማግስቱ ሰኞ 5 መኪናዎቹ ወዴት እንደወሰዱ ባይታወቅም በሁለቱ ሃገራት ድንበር ላይ ለመጣል ሣይሆን እንዳልቀረ ተገምቷል። ቀሪዎቹ አሁን በሸጐሌ ካምፕ እንደሚገኙ ምንጮቹ ይናገራሉ። እነዚህ በቁጥጥር ሥር የዋሉት ግለሰቦች አፍቃሪ ሻዕቢያ የሆኑ ብዙዎችም ባለፉት ሰባት ዓመታት በወያኔና ሻዕቢያ በመመካት ሲኮፈሱና በኢትዮጵያውያኑ ላይ በገዛ ሃገራቸው የበላይነት ሲያሳዩ የነበሩ መሆናቸውን ከየአቅጣጫው የተገኙ ጥቆማዎች ያስረዳሉ። የውጭ ጉዳይ ሚኒስትር ስዩም መስፍን ባለፈው ሰኞ ለሃገር ውስጥና ለውጭ ጋዜጠኞች በሰጡት መግለጫ እንደተናገሩት ገንዘብ ያዋጡት 700 ያህል ናቸው ብለዋል።</p>

<p>እነዚህ አፍቃሪ ሻዕቢያ የሆኑ ግለሰቦች በአብዛኛው በንግድ ሥራ ላይ የተሰማሩ መሆናቸው ከመነገሩም ባሻገር በደርግ ጊዜም ለሻዕቢያ ከፍተኛ እርዳታ ሲያደርጉ የነበሩና ይህንንም አድራጐታቸውን ባለፉት ሰባት ዓመታት እንደ ጀብዱ ሲያነሱ መቆየታቸውን በምሬት የሚያወሱ ወገኖች አሉ። እርምጃው የተሟላ አይደሉም የሚሉ ወገኖች ገንዘብ ያዋጡትንና የሰለሉትን በሃገሪቱ ሕግ ለፍርድ ማቅረብ ሌሎችንም ተከታትሎ መያዝ ይገባል ይላሉ። </p>

<p>በዚህ መልክ የኢትዮጵያን መንግሥት የወሰደውን እርምጃ በመኮነን ሻዕቢያ ስሞታ እያሰማ ነው። በኤርትራ የሚኖሩ ኢትዮጵያውያን ያለ አንዳች ተፅዕኖ እየኖሩ የኔ ዜጐች ግን ጥቃት እየተፈፀመባቸው ነው በማለት በማማረር ላይ ይገኛል። 20 ዲፕሎማቶቼ ታስረው ይሰቃያሉ በማለትም ይከሳል።</p>

<p>ሻዕቢያ ይህን ይበል እንጂ ከ3 ሺህ በላይ ኢትዮጵያውያን ተባረው በራማና በቡሬ መስመር ወደ ኢትዮጵያ መግባታቸው ተረጋግጧል። 700 ያህል መታሰራቸው ተገልጧል። መታሰርም ብቻ ሳይሆን ከፍተኛ ድብደባ እንደተፈፀመባቸው ካሕሣይ አረዶም እና ብርሃነ አረዶም በተባሉ ሁለት ወንድማማቾች ጀርባ ላይ የደረሰው የመተልተል ጉዳት በቴሌቪዥን በማየትና ከአሜሪካ ድምጽ ጋዜጠኛ ዘገባ ማረጋገጥ ተችሏል።

<p>ሻዕቢያ ከዚያ አስቀድሞ ባድመና ሽራሮን በያዘበት ወቅት አቶ በርሄ ወ/ማርያም አቶ መሐሪ አቶ ገብርየስ ሽፈራው የተባሉ ሰዎችን ከመረሸኑ ባሻገር በርካታ ሠዎች ማሰሩን 8 ሰዎች አፍኖ ማጥፋቱን የትግራይ ክልል ባለስልጣናት መናገራቸው ይታወሳል። በአሁኑ ወቅት ሻዕቢያ እያባረረ ከሚልካቸው ኢትዮጵያውያን ጋር ለሽብር ተግባር የማይሰማራቸውን ግለሰቦችን ሊቀላቅል ይችላል የሚል ብርቱ ስጋት ያደረባቸው ወገኖች መንግሥት ጥንቃቄ ያደርግ ዘንድ በማሰባሰብ ላይ ናቸው።</p>

<p>ይህ በእንዲህ እንዳለ ከግንቦት 4/90 ወረራ ወዲህ ተደጋጋሚ ውጊያ የተስተናገደባት ዛላንበሳ በአሁኑ ወቅት ሙሉ በሙሉ በሻዕቢያ ይዞታ ሥር ከመሆኑም ባሻገር ኢሮብም በተመሳሳይ በሻዕቢያ እጅ መውደቋ ተሰምቷል። ኢሮብ የኢሕአዴግ ወታደራዊ ቤዝ የነበረው አሲምባ የሚገኙባት ወረዳ ነች።</p>

<p>የአሜሪካ ድምፅ ሬዲዮ ዘጋቢ ፔሮል ፒኖ ከኤርትራ በሳምንቱ ማብቂያ እንደዘገበችው ዛላንበሳ በኤርትራ ወታደሮች ቁጥጥር ሥር ሙሉ በሙሉ ወድቃለች። ሁለቱ ኃይሎች በቅርብ ርቀት ውስጥ እንደሚገኙም ለማስረዳት የሞከረችው በሻዕቢያ ወታደሮች ምሽግ ውስጥ በመሆን የኢትዮጵያ ወታደሮች እንቅስቃሴ ይታያል በማለት ነው።</p>

<p>በዛላንበሳ ኢትዮጵያ 5 ታንኮች ደምስሻለሁ ማለቷን በተመለከተ አንድ የሻዕቢያ ጦር አዛዥ «5 ታንኮች ከተደመሰሱብን እንዴት ዛላንበሳ እንቆያለን» በማለት ለፔሮል ፒኖ መልሰው ጥያቄ አቅርበውላታል። በዛላንበሳ 50 ያህል አስክሬኖች ማየቷንም ፔሮል ፒኖ የዘገበች ሲሆን የኤርትራው ጦር አዛዥ ሟቾቹ ሰላማዊ ሰዎች ናቸው የሚለው በታዛቢዎችም ሆነ የዜና ዘጋቢዎች ዘንድ ተቀባይነት ማግኘቱ ያጠራጥራል።</p>

<p>በኢትዮጵያ በኩል ወደ ሥፍራው የተንቀሳቀሰችው የአሜሪካው ድምፅ ጋዜጠኛ ሚሚ ስብሃቱ የኢትዮጵያ ጦር ዛላንበሳን ከተማን ለቆ በ5 ኪ/ሜትር ከማይበልጥ ርቀት ካለው ጉብታ ላይ መመሸጉን ተናግራለች። የኢትዮጵያ ጦር ግዛቱን ከሻዕቢያ ጦር ለምን አያስለቅቅም በማለት ለአካባቢው ጦር አዛዥ ጥያቄ አቅርባለች። የጦር አዛዡ መሬቱ ለመከላከል ውጊያ አመቺ ስላሆነና ወደኋላ መጣ ብሎ ጉብታዎችን መያዝ ወታደራዊው ጠቀሜታው ስለሚያይል አካባቢውን የለቀቅነው በዚህ ምክንያት ነው በማለት አስረድተዋል። የአሁኑ አቀማመጥ የምንፈልገውን ግብ ለመጨበጥም የሚያስችለን ስለሆነ አቀማመጣችንን ያስተካከልነው ከዚህ አንፃር ነው ብለዋል። የኢሮብ ወረዳም በሻዕቢያ እጅ መያዟን በተመለተ ሌላው የጦር አዛዥ ተጠይቀው በውጊያው ላይ ነን በእነሱ እጅ አልገባንም የሚል ምላሽ ሰጥተዋል። አዲግራት ከተማም ለሻዕቢያ ጦር የቅርብ ርቀት ውስጥ በመሆኑና በአየር ጥቃቱ ሳቢያ ነዋሪውና ተፈናቃዩ በመልቀቁ ጭር ብላለች።</p>

<p>ይህ በእንዲህ እንዳለ በኤርትራ ከተማ የሚገኙ ከ100 በላይ እናቶች በባዶ እግራቸው እንባቸውን እየረጩ በአስመራ ከተማ እሁድ ፀሎት ማድረጋቸውን ሮይተር ከሥፍራው ዘግቧል። የሮይተር ዜና ዘጋቢ ያነጋገራቸው አንዲት እናት የ28 ዓመት እድሜ ያለውና ወደ ግጭቱ ቀጠና የሄደውን ልጃቸውን እግዚአብሔር ይመልስላቸው ዘንድ እንደሚፀልዩ ተናግረዋል። «ሕዝቡ የሚፈልገው ሰላም ነው» ያሉት ደግሞ ገ/አምላክ ፀጋ ዘአብ የተባሉ ቄስ ናቸው። «ጦርነት መፍትሔ አይደለም ሁለታችንም ሕዝቦች ለጋራ አምላካችን እንፀልይ፣ በአንድ ወቅት የነበረውን ወዳጅነት እንመልሰው» በማለትም ቄሱ አስተያየታቸውን ሰጥተዋል። ሌላው ሮይተር ዘጋቢ ያነጋገረው የአስመራ መሎቲ ቢራ ተጫዋች የነበረውና አሁን በምርኮ ላይ የሚገኘው መሐሪ ተከስተ ነው። በኢትዮጵያ ሠራዊት የተማረከው መሃሪ ተከስተ ጥሪው ሲደርሰኝ ለመንገድ ስራና ለድልድይ ግንባታ እንጂ ለውትድርና አልመሰለኝም ብሏል። «እኔ ወታደር አይደለሁም። በፍፁም መዋጋትን አልፈግም፣ እኔ የምፈልገው እቤት ሄጄ ከጓደኞቼ ጋር የዓለም ዋንጫ እግር ኳስን መከታተል ነው» ሲል ተናግሯል። በአሁኑ ወቅት ከሌሎች ምርኮኞች ጋር በእንደስላሴ ከተማ የሚገኝ መሆኑም ታውቋል።</p>


<p class="align-center"><a href="/Gazettas/Ethiop/info/Ethiop.sera.html">ከኢትኦጵ ሰኔ 10 ቀን 1990</a></p>


</body>
</html>	





