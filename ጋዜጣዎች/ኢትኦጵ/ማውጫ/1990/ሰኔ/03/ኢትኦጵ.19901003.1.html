<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሻዕቢያ 3ሺ ኢትዮጵያውያንን ዘርፎ አባረረ 350 አሰረ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center"><span class="underline"> አቶ መለስ የሻዕቢያ ዲፕሎማቶችን ሰላዮች አሉዋቸው</span></h2>
<h1 class="align-center"> ሻዕቢያ 3ሺ ኢትዮጵያውያንን ዘርፎ አባረረ 350 አሰረ</h1>

 
<p>በኢትዮጵያ የሚኖሩ የኤርትራ ዲፕሎማቶች ከሃገር እንዲወጡ የተደረገው በስለላ ስራ ላይ መሰማራታቸው ስለተደረሰበት ነው ሲሉ ጠ/ሚ/ር መለስ ዜናዊ መናገራቸው ተዘገበ።</p>

<p>ከትናንት በስቲያ ምሽት የቪ.ኦ.ኤ ዘገባ ጠ/ሚ/ሩን ጠቅሶ እንዳመለከተው ከሃገር የተባረሩት ዲፕሎማቶች እንዲባረሩ የተወሰነባቸው በስለላ ሥራ ላይ መሰማራታቸው ስለተደረሰበት ነው።</p>

<p>የሻዕቢያ የጦር ጄቶች የመቀሌ ከተማን በቦምብ በደበደቡበት እለት የውጭ ጉዳይ ባወጣው መግለጫ በትግራይ መቀሌ በአፋር ክልል አሣይታ የነበሩት የኤርትራ ቆንስላ ጽ/ቤቶች እንዲዘጉ ከመወሰናቸው በላይ በአ/አበባ ያለውም ኤምባሲ የዲፕሎማቶችን ቁጥር ወደሶስት እንዲያወርድ አሳስቦ ነበር። ይህንን ማሳሰቢያ እስካለፈው እሁድ ከሰዓት ድረስ እንዲፈፀም ትእዛዝ እንደተሰጣቸውም ይታወሳል።</p>

<p>በተሰጣቸው ቀነ ገደብ ውስጥ 48 የኤምባሲው ሠራተኞችና ቤተሰቦቻቸው እሁድ እለት አ/አበባን ለቀው ወደ ግብጽ ካይሮ ማቅናታቸውን ለማወቅ ተችሏል።</p>

<p>በተሰጣቸው ቀነ ገደብ ውስጥ 48 የኤምባሲው ሠራተኞችና ቤተሰቦቻቸው እሁድ እለት አ/አበባን ለቀው ወደ ግብጽ ካይሮ ማቅናታቸውን ለማወቅ ተችሏል።</p>

<p>በኢትዮጵያ ያለው የኤርትራ ኤምባሲ የያዘው የዲፕሎማቶች ቁጥር በዓለም ላይ በዩ.ኤስ.አሜሪካ ካለው ቀጥሎ መሆኑንም ውስጥ አዋቂ ምንጮችን የጠቀሱት የመንግሥት ሚዲያዎች ደጋግመው ዘግበዋል።</p>

<p>ይህ በእንዲህ እንዳለ የሻዕቢያ መንግሥት 3ሺ ኢትዮጵያውያንን ንብረታቸውን ዘርፎ ከሃገር ሲያባርር ከ530 በላይ ማሰሩን የትግራይና የአፋር ክልል ባለሥልጣናት ይፋ አድርገዋል።</p>

<p>የትግራይ ክልላዊ መንግሥት ጽ/ቤት ከትናንት በስቲያ ይፋ እንዳደረገው ሃብት ንብረታቸውን ተነጥቀው የተባረሩ 2ሺህ ኢትዮጵያውያን በራማና ሁመራ በኩል አድርገው አድዋ ደርሰዋል። ከተባራሪዎቹ ውስጥ 6ሺ ናቅፋ ተነጥቆ በዱላ ተደብድቦ የተባረረ ወጣት እንደሚገኝበትም ማወቅ ተችሏል።</p>

<p>በዚሁ ዕለት በተመሣሣይ ከኤርትራ አሰብ ሃብት ንብረታቸውን ተነጥቀው የተባረሩ አንድ ሺህ ኢትዮጵያውያን አፋር ክልል አሊደር መሰባሰባቸውን ሌሎች 530 ያህል በሻዕቢያ እስር ቤት ውስጥ መሆናቸውን የአፋር ክልል ባለስልጣናት ተናግረዋል።</p>

<p>ይህ በእንዲህ እንዳለ የሻዕቢያ ወረራን ለመከላከል በተደረገላቸው ጥሪ ከሠራዊቱ ተቀንሰው የነበሩ የቀድሞ ታጋዮች ወደ ሠራዊቱ በመመለስ ላይ መሆናቸው ታውቋል። የትግራይ ክልል ባደረገው ጥሪ የሕወሐት ታጋዮች የተመለሱ ስሆን በአማራው ክልል የምስራቅ ጐጃም የሰሜንና ደቡብ ወሎ ነዋሪ የቀድሞ ታጋዮችም በየወረዳቸው በመሰባሰብ ላይ ናቸው።</p>

<p>እንዲሁም በኦሮሚያ ክልል ወጣቶች ለወዶ ዘማችነት በመመዝገብ ላይ መሆናቸውንም ከትናንት በስቲያ የተደመጠው የመንግሥት ሚዲያዎች ዘገባ ያስረዳል።</p>


<p class="align-center"><a href="/Gazettas/Ethiop/info/Ethiop.sera.html">ከኢትኦጵ ሰኔ 3 ቀን 1990</a></p>


</body>
</html>	
