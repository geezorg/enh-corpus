<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ጦርነት መኖሩን ያመንኩት መቀሌና አዲግራት ከተደበደቡ በኋላ ነው ያም ቢሆን- 60% ነው»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center"><span class="underline"> ዶ/ር መኮንን ሰላዮቹ መባረራቸው አግባብ አይደለም አሉ</span></h2>
<h1 class="align-center"> «ጦርነት መኖሩን ያመንኩት መቀሌና አዲግራት ከተደበደቡ በኋላ ነው ያም ቢሆን- 60% ነው»</h1>

 
<p>በሃገር ውስጥ የስለላ ሥራ ሲያካሂዱ ተደርሶባቸው የተባሉትን ኤርትራውያን ለፍርድ ከማቅረብ ይልቅ ከሃገር እንዲባረሩ መደረጉ አግባብ እንዳልሆነና የፖርላማውም ዝምታ እንዳስደነቃቸው የማሕበራዊ ሳይንስ ባለሙያው ዶ/ር መኮንን ቢሻው ገለጡ።</p>

<p>ዶ/ር መኮንን ቢሻው በወቅታዊ የድንበር ግጭት ዙሪያ በተለይ «ከኢትኦጵ» ጋዜጣ ባደረጉት ቃለ ምልልስ እንደገለጡት በየትኛውም ሃገር ቢሆን በስለላ ስራ ላይ የተገኘ ሰው ተከሶ ፍ/ቤት ይቀርባል። ጉዳዩ ቀላል ስላልሆነም ፓርላማውን እስከማነቃነቅ እንደሚደርስም አስረድተዋል። ሁኔታው ለኢትዮጵያ ሕዝብ ግልጽ መደረግ እንደሚገባውና በዚህ ረገድ ፓርላማው ጉልህ ሚና መጫወት እንደሌለበትም አስገንዘበዋል።</p>

<p>በአሁኑ ወቅት በመካሄድ ላይ ያለውን ግጭት በተመለከተም ሙሉ ለሙሉ ለማመን የተቸገሩ መሆናቸውንም ገልፀዋል። በእውነት ችግር መከሰቱን ያመንኩት መቀሌና አዲግራት በቦንብ ከተደበደቡ በኋላ ነው የሚሉት ዶ/ር መኮንን ቢሻው ይህም ቢሆን እምነቴን 69% አደረሰው እንጂ መቶ በመቶ ልቀበለው አልቻልኩም ሲሉ አስረድተዋል።</p>

<p>ዶ/ር መኮንን ቢሻው ክስተቱን መቶ በመቶ እንዳይቀበሉ ያደረጋቸው ስልጣን ላይ ያለው መንግሥት ግልጽነት የጐደለው በመሆኑ እንዲሁም ለተወሰነ ተልዕኮ የሰው ሕይወትና ንብረት መሰዋት በኢትዮጵያ ታሪክም ሆነ አሁን በሚጋጩት ኃይሎች ዘንድ አዲስ ነገር ባለመሆኑ ነው።</p>

<p>የብሔራዊ እርቅን አስፈላጊነት የሚያነሱት ዶ/ር መኮንን ቢሻው በኢሕአዴግ በኩል ቀና መንፈስ እንደሌለም ያወሳሉ። ሆኖም ኢሕአዴግ ከበደለውና ከገፋው ሕዝብ ዘንድ እንዲሁም ከተቃዋሚዎች በኩል ያልተጠበቀ ድጋፍ በማየቱ በእስከዛሬው ሂደቱ ሳይፀፅተው እንዳልቀረ ግምታቸውን ያሳርፋሉ። ስለሆነም ለቀረቡት ጥያቄዎች በሂደት ምላሽ ይሰጣል የሚል ተስፋ እንዳላቸውም ይገልፃሉ። በአሁኑ ወቅት ከሕብረተሰቡም ሆነ ከተቃዋሚዎች ዘንድ የሚገኘው ድጋፍ ወረራውን ለመመከት ከሃገር ወዳድነት የመነጨ እንጂ ለወያኔ/ኢሕአዴግ የተደረገ ድጋፍ እንዳይደለም ኢሕአዴጋውያን ይረዱት ዘንድ ምክራቸውን ለግሰዋል።</p>


<p class="align-center"><a href="/Gazettas/Ethiop/info/Ethiop.sera.html"> ሰኔ 24 ቀን 1990 ዓ.ም</a></p>

</body>
</html>	
