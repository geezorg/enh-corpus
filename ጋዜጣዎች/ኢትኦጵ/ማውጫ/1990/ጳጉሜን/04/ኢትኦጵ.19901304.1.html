<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ዩኒቨርሳል ኢንሹራንስ ኩባንያ ማስተባበያ ሰጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ዩኒቨርሳል ኢንሹራንስ ኩባንያ ማስተባበያ ሰጠ</h1>


<p>ያለበትን የቤት ኪራይ እዳ ለመክፈል ባለመቻሉ ዩኒቨርሳል ኢንሹራንስኩባንያ ተዘጋ ስንል ባለፈው ሣምንት የዘገብነውን ዜና ኩባንያው አስተባበለ። በኩባንያው ዋና ሥ/አስኪያጅ በአቶ ባሕታ ገ/ዮሐንስ ፊርማ ለጋዜጣው ዝግጅት ክፍል የደረሰው ደብዳቤ እንደሚያስረዳው የኩባንያው ባለንብረቶች ከአከራያቸው ክፍል ጋር አለመግባባት በመፍጠራቸው አከራዩ ክፍል የኩባንያው ሰራተኞች ወደ ሕንፃው እንዳይገቡ ከልክሎ ነበር። ሆኖም ኩባንያው ለሚመለከተው የሕግ አስፈፃሚ አካል አቤቱታ አቅርቦ ችግሩ አስተዳደራዊ በሆነ መልልኩ መፈታቱን ደብዳቤው ይዘረዝራል። አጠቃላይ ያለው ሁኔታ ይህ መሆኑን በማስረዳትም በጋዜጣው ዘገባ ላይ ከተሰጠው አርዕስት ጋርም ፈፅሞ የማይገናኝ ነው ሲልም ደብዳቤው ተችቷል።</p>

<p>የዜድ ኃላፊነቱ የተወሰነ የግል ማሕበር አስተዳዳሪና የሕንፃው ባለንብረት አቶ ዘሪሁን ላቀውን በጉዳዩ ላይ አነጋግረናቸው ነበር። አቶ ዘሪሁን እንደሚሉት ከዩኒቨርሳል ኢንሹራንስ ኩባንያ ጋር ድርጅታቸው የገባው ውል ሰኔ 30/90 ስለተጠናቀቁና የኮንትራን ውሉንም ለማደስ ስላልቻሉ ቤቱን እንዲለቁ ቃል እንደገቡላቸው በኋላም የተባለው ቀን ነሐሴ 15/90 ሲደርስ ግን ክፍያውን ከመፈፀም ይልቅ ወደ ጭቅጭቅ ማምራታቸውንና ጣቢያ ሄደው ክስ መመስረታቸውን አቶ ዘሪሁን ላቀው ለሪፖርተራችን አስረድተዋል። በአሁኑ ወቅት ባለኩባንያዎቹን በፍ/ብሔር ጽ/ቤት ክስ እንደመሰረቱባቸውም አቶ ዘሪሁን ገልፀዋል።</p>

<p>ይህ በእንዲህ እንዳለ በዚህ ኢንሹራንስ ካምፓኒ ውስጥ ተቀጥሮ ይሰራ የነበረውና አሁን የተሰወረው መኮንን ሙሉጌታ «ተራራውን ያንቀጠቀጠ ትውልድ» በሚለው መጽሐፍ ውስጥ መሳተፉን፤ እንዲሁም የሟች ኃይሎም አርአያ ባለቤትን ለእፎይታ ጋዜጣ ቃለምልልስ ማድረጉን መዘገባችን ይታወሳል። ይህ የሻዕቢያ ሰላይ መሆኑ የሚነገርለት ግለሰብ በተጠቀሰው መጽሐፍም ሆነ ጋዜጣ ላይ ተሣትፎ የሌለው መሆኑን አንድ ማንነቱን ያልገለፀ ግለሰብ በስልክ ገልጿል።</p>


<p class="align-center"><a href="/Gazettas/Ethiop/info/Ethiop.sera.html">ከኢትኦጵ ጳጉሜ 4 ቀን 1990</a></p>

</body>
</html>	
