<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የጋምቤላ ም/ፕሬዝዳንት የግድያ ሙከራ ተደረገባቸው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center">አንድ ኢንጂነርን ጨምሮ 5 ሰዎች ተገደሉ</h2>
<h1 class="align-center">የጋምቤላ ም/ፕሬዝዳንት የግድያ ሙከራ ተደረገባቸው</h1>


<p>ማንነታቸው ያልታወቀ መሣሪያ የታጠቁ ኃይሎች በጋምቤላ ክልል በስፋት እየተንቀሳቀሱ አደጋ በመጣል ላይ መሆናቸው ታውቋል። እነዚህ ነፍጥ ያነገቱ አደጋ ጣዮች በቅርቡ በጂንካም ወረዳ በክልሉ ም/ቤት ም/ፕሬዝዳንት ላይ የመግደል ሙከራ አድርገዋል፤ ሆኖም ፕሬዝዳንቱ ጐክ ወደተባለወና በዚሁ ወረዳ ስር ወደሚገኘው ቀበሌ በመሸሻቸው ሕይወታቸው ሊተርፍ መቻሉን ሪፖርተር ለተባለው የእንግሊዘኛ ጋዜጣ ገልፀዋል።</p>

<p>የክልሉ ም/ቤት ተጠባባቂ ም/ፕሬዝዳንት አቶ ላምትውት ላይ የመግደል ሙከራ ያደረገው ኃይል ከዚያ አስቀድሞ ከሁለት ቀናት በፊት ጃካዋ ወረዳ ማዲንግ ቀበሌ ውስጥ በኮንስትራክሽን ሥራ ላይ የነበሩ 5 ሰዎችን ሰብስቦ መረሸኑን ከጋዜጣው ዘገባ መረዳት ተችሏል። በዚህም አደጋ የሞቱት በማዲንግ ቀበሌ በድልድይ ሥራ ላይ የነበሩ አንድ ኢንጅነርና ሌሎች 4 የኮንስራክሽን ሰራተኞች መሆናቸውንም ጋዜጣው አያይዞ ዘግቧል። ይህንን ጥቃት በመሰንዘር እነዚህን 5 ሰዎች የገደለውና በም/ፕሬዝዳንቱ ላይ አደጋ የቃጣው ኃይል በትክክል ማን እንደሆነ ባይታወቅም የክልል ም/ፕሬዝዳንቱ የሪክ ማሼር ጦር ሣይሆን እንዳልቀረ ለጋዜጣው ሪፖርተር ተናግረዋል።</p>

<p>በዚሁ ክልል የሚኖሩ ቀበሌ ገበሬ ማሕበር ነዋሪዎችን ትጥቅ ለማስፈታት የተንቀሳቀሰውና በኢኮኖሚ ዘርፍ ኃላፊው ቾል ማክዎች የተመራው ቡድን በገበሬዎቹ አሻፈረኝ ባይነት ትጥቅ ማስፈታት ሳይችል መመለሱንም ከጋዜጣው ዘገባ መረዳት ተችሏል።</p>

<p>ይህ በእንዲህ እንዳለ ለስራ ጉዳይ ከደ/ዘይት ወደ አሶሳ ሲንቀሳቀስ የነበረ ሚ.8 የተባለ ሄሊኮፕተር በጉም ምክንያት ከተራራ ጋር በመጋጨቱ በውስጡ የነበሩ 25 ሰዎች በሙሉ ማለቃቸው ታውቋል።</p>

<p>የዛሬ ሣምንት ረቡዕ ሐምሌ 1 ቀን 1990 ወደ አሶሳ ሲንቀሳቀስ የነበረውና ተከስክሶ በወደቀው ሄሌኮፕተር ውስጥ ከሶስቱ የሄሊኮፕተር ባለሙያዎች ሌላ 22 የመከላከያ ሠራዊት አባላት የነበሩ ሲሆን በአደጋው ሁሉም ማለቃቸው ተረጋግጧል። የፓይለቱ የረዳት ፓይለቱና የቴክኒሺያኑ ቀብር በዚያው ደ/ዘይት ከተማ መፈፀሙ ታውቋል። ሄሊኮፕተሯ የተከሰከሰችው ጌዶ በተባለው በሸዋና የወለጋ ድንበር አካቢ መሆኑንም ማወቅ ተችሏል።</p>


<p class="align-center"><a href="/Gazettas/Ethiop/info/Ethiop.sera.html">ከኢትዮጵ ሐምሌ 8 ቀን 1990</a></p>

</body>
</html>
