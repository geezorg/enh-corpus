<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ዶ/ር በየነ ጴጥሮስ የወንድሜ መማረክ አላሸበረኝም አሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ዶ/ር በየነ ጴጥሮስ የወንድሜ መማረክ አላሸበረኝም አሉ</h1>


<p>በኢትዮጵያና በኤርትራ መካከል የተፈጠረው የድንበር ውዝግብ ቢቻል በሰላማዊ መንገድ ካልተቻለ መንግሥት ሉዓላዊነትን ለማስከበር ድንበሩን ለመከላከል የሚያደርገውን እንቅስቃሴ የአማራጭ ኃይሎች ም/ቤት እንደማይቃወመው የም/ቤቱ ሊ/መንበር ገለጡ።</p>

<p>የአማራጭ ኃይሎች ም/ቤት ሊ/መንበር ዶ/ር በየነ ጴጥሮስ በተለይ «ከኢትኦጵ» ጋዜጣ ጋር ባደረጉት ቃለምልልስ ስልጣን ላይ ያለው መንግሥት ሉዓላዊነትን ለማስከበር የሚያደርገውን የኃይልም ሆነ የዲፕሎማሲ እንቅስቃሴ እንደማይቃወሙ ቢገልፁም ኢሕአዴግ ተቃዋሚ የፖለቲካ ኃይሎችንና ደጋፊዎቻቸውንን ለመነጣጠል የሚያደርገውን እንቅስቃሴ ኮንነዋል።</p>

<p>«...ጥረታቸውም ሕዝብንና የፖልቲካ ድርጅቶችን መለየት ነው አንዳንድ አባባላቸውን ታስታውሱ እንደሆነ የኢትዮጵያ ሕዝብ ቀርቶ የፖለቲካ ድርጅቶቹ እንኳ ደግፈውናል። የፖለቲካ ድርጅቶቹ ብቻ ሣይሆኑ ደጋፊዎቻቸውም ደግፈውናል ብለዋል። ይህ ማለት የፖለቲካ ድርጅቶችንና ደጋፊዎቻቸውን ለመለያየት የሚደረግ እንቅስቃሴ ነው።» በማለት የኢሕአዴግን የጐድን ጉዞ የኮነኑት ዶ/ር በየነ ጴጥሮስ የፖለቲካ ድርጅት ያለው ሰው እንዲሁ የተነፋ ፊኛ ነውን? በማለትም ኢሕአዴግን ይጠይቃሉ።</p>

<p>ይህ አካሄድ አሳሳቢ መሆኑን የሚናገሩት የአማራጭ ኃይሎች ም/ቤት ሊ/መንበር ኢሕአዴግ ጉዳዩ የሚመለከታቸውን ሁሉ ባለማስተባበር ይልቁንም በማግለል የጀመረው ጉዞ ውጤታማ መሆኑን ይጠራጠራሉ። በዚህ ጉዞው ጦርነቱን ምናልባት በድል ቢወጣ እንኳን እብጠቱ እንደሚጨምርና ከዚያም ማናቸውንም የፖለቲካ እንቅስቃሴ እስከማገድ ሊደርስ እንደሚችልም ዶ/ር በየነ ሥጋታቸውን ከወዲሁ ገልፀዋል። «በሃገር ጉዳይ ልዩነት የለም። ይህንን የሚያደምጥ ልቡና ይስጣቸው» ሲሉም ምክር ለግሰዋል። የአማራጭ ኃይሎች እንቅስቃሴ ተዳክሟል በሚል የሚነሳውንም ትችት በተመለከተ ይህንን የሚሉ ጭፍን ፕሮፓጋንዲስቶች ናቸው፤ ይህም የፕሮፓጋንዳውና የአፈናው መግለጫ ነው በማለት ተችተዋል ስለጥንካሬያችን እስቲ በነፃ ምርጫ እንወዳደርና እንየው ብሎ ከመጠየቅ ባሻገር ባለፈው በምኒልክ ት/ቤት በአነስተኛ ጥሪ ከፍተኛ ቁጥር የተሰባሰበውን ሕዝብ ጠቅሰዋል።</p>

<p>በሌላም በኩል ግንቦት 28/1990 በአስመራ አየር ኃይል ቤዝ ላይ ጉዳት ባደረሱበት ወቅት በሻዕቢያ እጅ ስለወደቁት ወንድማቸው ስለኮ/ል በዛብህ ጴጥሮስ ሁኔታ ለዶ/ር በየነ ጥያቄ አንስተንባቸው ምላሽ ሰጥተውናል።</p>

<p>«የ12ኛ ክፍል የመልቀቂያ ፈተና ከመፈተኑ በፊት የኢትዮጵያ አየር ኃይል ይመለምል ስለነበር በ1961 ዓ.ም በአየር ኃይል ውስጥ ገባ» በማለት ኮ/ በዛብህ ወደ አየር ኃይል ሠራዊት የተቀላቀሉበትን ጊዜ ያስታወሱት ዶ/ር በየነ ጴጥሮስ እርምጃው በርካታ የቤተሰቡን አባላት ቅር ሲያሰኝ ወላጅ አባታቸው ግን አስደስቶ እንደነበር ያስታውሳሉ። የፖሊስ ባልደረባ የነበሩት አባታቸው ኮ/ል በዛብህ አየር ኃይል በመቀጠራቸው የተደሰቱበትንም ምክንያት ዶ/ር በየነ እንደሚከተለው ገልፀዋል።</p>

<p>«ምናልባት አባታችን በማዕረግም በደረጃም ያልደረሱበትን እኛ ብንዘልቅ ደስ ይላቸው ስለነበር ጥሩ ምርጫ አደረገ ይሉ እንደነበር አስታውሣለሁ» በኮ/ል በዛብህ ጴጥሮስ እርምጃ የተደሰቱት አባት ዶ/ር በየነን ጨምሮ ሌሎች ልጆቻቸውን የሴት ስራ የምትሰሩ ብለው ይወርፏቸው እንደነበርም ዶ/ር በየነ ያስታውሳ።</p>

<p>ኮ/ል በዛብህ በአየር ኃይል ውስጥ ለረጅም አመታት ካገለገሉ በኋላ እ/ኤ/አ በ1984 በሻዕቢያ እጅ መውደቃቸውን አሜሪካን አገር በትምህርት ላይ እያለሁ ከሰዎች እንደበት ሰማሁ የሚሉት ዶ/ር በየነ ጴጥሮስ ግንቦት 28/90 ዳግመኛ በሻዕቢያ እጅ መውደቃቸውንም በተመሳሳይ ከሰዎች አንደበት ከለሊቱ 6 ሰዓት ከእንቅልፋቸው ተቀስቅሰው መስማታቸውን ገልፀዋል። የአሁኑን የወንድማቸውን መማረክ ቀጥታ ከሚዲያ ያላገኙትም በለቅሶ ሳቢያ ሚዲያ ለመከታተል ባለመቻላቸው መሆኑንም ከዶ/ር በየነ ገለፃ መረዳት ተችሏል።</p>

<p>የወንድማቸውን መማረክ እንደሰሙ ማንም ሰው በወንድሙ ላይ አደጋ ሲደርስበት የሚሰማው ዓይነት ሰብአዊ ስሜት እንደተሰማቸው ገልፀዋል። እንዲህ ያለው ሁኔታ የሚጠበቅ መሆኑንም በማከል ወንድማቸው በዛብህ ጴጥሮስ በቀላሉ የማይሸነፉ ጠንካራ ሰው መሆናቸውን መስክረው መልካሙን ከመመኘትና ቤተሰቡን ከማረጋጋት ያለፈ ሽብር ውስጥ የገቡበት ሁኔታ እንደሌለም አስረድተዋል። መንግሥት የኮ/ል በዛብህ ጴጥሮስን ቤተሰብ ያጽናናበትና የረዳበት ሁኔታ ይኖር እንደሆነ ላቀረብንላቸው ጥያቄ ጉዳዩን በቀጥታ ባይከታተሉትም በቤተሰባቸው ላይ የደረሰውን ጭንቀት የሚጋሩና ለመርዳት ፍላጐት ያላቸው ባለስልጣናት ጓደኞች መኖራቸውን ገልጠዋል። በሌላም በኩል ለኮ/ል በዛብህ ጴጥሮስ ቤተሰቦች ቅርብ ከሆኑ ምንጮች የተገኘው መረጃ እንደሚያመለክተው ግማሽ ሚሊዮን ብር የሚያወጣ ቤትና 10 ሺህ ጥሬ ብር ለኮ/ል በዛብህ ቤተሰቦች ተሰጥቷል።</p>

<p>ቪላ ቤቱም የተሰጣቸው ቦሌ መስመር መሆኑን ምንጮች ይናገራሉ። የኮ/ል በዛብህ ጴጥሮስን በድጋሚ መማረክ በተመለከተ «ሕውየት» የተሰኘው የሻዕቢያ መጽሔት ለፕ/ት ኢሳያስ አፈወርቂ «ፍርዱ ምንድነው?» በማለት ላቀረበላቸው ጥያቄ ስለሚሰጠው ፍርድ ከመናገር ይልቅ «በዛብህ ጨካኝ ስግብግብ...&ራቁኦ፤ ነው ሲሉ ጥላቻቸውን መግለፃቸውን በዚህ ጋዜጣ መዘገባችን ይታወሳል።</p>


<p class="align-center"><a href="/Gazettas/Ethiop/info/Ethiop.sera.html">ከኢትኦጵ ሐምሌ 29 ቀን 1990</a></p>

</body>
</html>	
