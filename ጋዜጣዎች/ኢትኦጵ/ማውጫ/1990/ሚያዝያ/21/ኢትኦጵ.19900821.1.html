<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አቶ ታምራት ከሥልጣን የተወገዱት በዛቻና ማስፈራሪያ እንደነበር በይፋ ተናገሩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center"><span class="underline">ፓለቲካዊው ይዘት ፈነዳ!</span></h2>
<h1 class="align-center"> አቶ ታምራት ከሥልጣን የተወገዱት በዛቻና ማስፈራሪያ እንደነበር በይፋ ተናገሩ</h1>
<h3> «በጥፊ የመቷቸው» ነገ ፍ/ቤት ይቀርባሉ</h3>
 
<p>በሽግግሩ ወቅት ጠ/ሚ/ር በኢፌዴሪ ምስረታ ወደ ም/ጠ/ሚ/ርነት ዝቅ ያሉትና በመጨረሻም ወደ እስር ቤት የተወሰዱት ታምራት ላይኔ ከሥልጣን በይፋ ሊወገዱ የሳምንታት እድሜ ሲቀራቸው ዛቻና ማስፈራሪያ ደርሶባቸው እንደነበር ከመግለጻቸውም ባሻገር ይኸው ሁኔታ ከዓመት ከሰባት ወራት በኋላ በማገርሸት በጥፊ እስከመመታት መድረሳቸውን ተናገሩ። የወህኒ ቤቱ ኃላፊም ስለጉዳዩ እንዲያስረዱ ፍ/ቤቱ በነገው ዕለት እንዲቀርቡ መጥሪያ ልኳል።</p>

<p>ም/ጠ/ሚ/ር እና የመከላከያ ሚኒስትር የነበሩት ታምራት ላይኔ መጋቢት 18/1990 ሁለት የወህኒ ቤቱ ኃላፊዎች ሁለት ከማረሚያ ቤት ጽ/ቤት መምጣታቸውን የሚናገሩ ግለሰቦችና ሌሎች 2 ፖሊሶች በጥቅል 6 ሰዎች ከሥራ ሰዓት ውጭ አስጠርተው ማስፈራሪያ እንደሰጧቸው ለፍርድ ቤት ተናግረዋል። ይህም ጉዳዩ ማረሚያ ቤቱ ኃላፊዎች ሥልጣን የተወሰደ ነው ብሎ ለማመን ያስቸግራል የሚሉ የፖለቲካ አዋቂዎች ይህ ድርጊት ከጠ/ሚ/ር መለስ ዜናዊ እውቅና ውጪ ይፈፀማል ብሎ መገመት አይቻልም ይላሉ።</p>

<p>እኒህ የፖለቲካ ተንታኞች እንደሚናገሩት በአቶ ታምራት ላይኔ ላይ ዛቻና ጥቃት ፈፀሙ የሚባሉ ባለሥልጣኖች መነሻው አቶ ታምራት ህክምናና የቤተሰብ ግንኙነትን በተመለከተ ያቀረቡትን አቤቱታ ተንተርሰው ይምጡ እንጂ በዋናነት አቶ ታምራት በፍርድ ቤቱ የክርክር ሂደት ውስጥ በእህልና ተስፋ መቁረጥ ያመቋቸውንና ከሥልጣኑ ለመገፋት ምክንያት የሆኑ ምስጢሮችን ይፋ ያደርጋሉ ከሚል ስጋት የመነጨ በማስፈራራት ራስን የመከላከል እርምጃ ውጤት ነው ሲሉ ግምታቸውን ያሳርፋሉ።</p>

<p>እኒህ ስለጉዳዩ አስተያየታቸውን እንዲሰጡን የጋበዝናቸውን የፖለቲካ ምሁራን አቶ ታምራት ላይኔ ጠ/ፍ/ቤት ሚያዝያ 8 ቀን ባቀረቡበት አቤቱ«...ለዚህ ፍ/ቤት ክብር ስል የተውኩትን እኔ የምናገረው የሌለኝ ይመስል ሁሉም ስሜን እያጠፉ የሥነ-አእምሮ ጉዳት እየደረሰብኝ ነው» በማለት ከተናገሩት ውስጥ «ለዚህ ፍ/ቤት ስል የተውኩትን እኔ የምናገረው የሌለ ይመስል...&ራቁኦ፤ ያሉትን መዘው በማውጣት ለግምታቸው ማጠናከሪያነት ይጠቀሙበታል።</p>

<p>ምስጢር ማውጣት እንደምን የፍ/ቤት ክብር መንካት ይሆናል? የለም! አቶ ታምራት የምናገረው አለኝ የሚሉት ምስጢር ሊሆን አይችልም የሚሉ አስተያየቶችን በመንተራስ በተለይ ለአንድ የፖለቲካ ምሁር ላቀረብነው ጥያቄ «ታዲያ አቶ ታምራት አልናገረውም የሚሉት ምን ሊሆን ነው? በተከሰሱበት ጉዳይ እንደሆነ መልስ መስጠትና የመከራከር መብታቸው የተጠበቀ ነው። ከክርክሩ ሂደት በመውጣት ከሥልጣን ስለተወገዱበት ምክንያትና ሌሎችም በዘረፋ ስለመሰማራታቸው ወይንም ዛሬ ከሣሽ ነን የሚሉና ለሃገር ሐብት ተቆርቋሪ እንደሆኑ የሚናገሩ ወገኖች የተባባሪነት ሚና እንዳላቸው ቢናገሩ የፍ/ቤቱን ጊዜ ማጓተትና ተቀባይነት የሌለው በመሆኑ አቶ ታምራት የምናገረው የሌለ ይመስል» በማለት በቁጭት የሚያወሱት «ከዚህ ብዙ የሚዘል አይመስለኝም» በማለት አስተያየታቸውን ሰጥተውናል።</p>

<p>አቶ ታምራት ሚያዝያ 8/1990 ለፍ/ቤቱ ባቀረቡት አቤቱታ ውስጥ መጋቢት 18/1990ከሥራ ሰዓት ውጪ ከዛቻ እስከጥፊ በዘለቀባቸው እርምጃ ውስጥ የነበሩት የማስፈራሪያ ቃላት ለፍ/ቤቱ ሲያስረዱ «እነዚህ ማስፈራሪያ ቃላት ራሳቸው የዛሬ ዓመት ከሰባት ወር አካባቢ የተሰጡኝ ናቸው...&ራቁኦ፤ በማለት መናገራቸው የጠቀሱት የአንድ ዓመት ከሰባት ወር ጊዜ በመስከረም 1989 ገደማ በመሆኑና ይህም አቶ ታምራት ከሥልጣን ሊወገዱ የሳምንታት እድሜ የቀረበት ጊዜ ስለነበር አቶ ታምራት ጥቅምት 14/1989 ከሥልጣን ሲባረሩ በም/ቤቱ ውስጥ ያሳዩት መሽቆጥቆጥና ራሳቸውን ጥፋተና ያደረጉበት ሒደት ከማስጠንቀቂያ የመነጨ መሆኑን የዛሬው ቃላት ማረጋገጫ ነው በማለት አስተያየት ሰጪዎቹ ይተነትኑታል።</p>

<p>አቶ ታምራት ጓደኞቻቸው እስር ቤት ድረስ ሄደው እንዳይጠይቋቸው መከልከላቸውን በተመለከተም ሁኔታው ከላይ ከተጠቀሱት ነጥቦች የማይለይ ይልቁንም ያንኑ የሚያጠናክርና አቶ ታምራት ከሰዎች ጋር የሚያደርጉትን ግንኙነት ስፋት ያመቁትንና በውስጣቸው የሚብላላውን ጉዳይበማናቸውም ሁኔታ ሊያወጡትና በወደ አደባባይ ሊያበቁት ይችላሉ ከሚል ስጋት በመነጨ እንደሆነ የሚናገሩም አልጠፉም። እኒህ ወገኖች በወህኒ ቤት ውስጥ ያለውን ጥብቅ ቁጥጥር የግንኙነት ስፋት ሊበጥሰው ይቻላል የሚል እምነት አላቸው።</p>

<p>በቀድሞው ም/ጠ/ሚ/ር እና የመከላከያ ሚ/ር ታምራት ላይኔ ከመነሻው ያልተጠበቀና እጅግ አስደንጋጭ አስገራሚ እርምጃ የወሰደው የኢህአዴግ መንግሥት ከ1 ዓመት ከ6 ወራት በኋላ በተራ ሹማምንት ሰውየውን በጥፊ ማስመታቱ ጉዳዩ ከፖለቲካ ጋር የተያያዘ ነው የሚለውንና እየፈካ የመጣውን እውነት የበለጠ ብርሐን የሚረጭበት ሆኗል። በአሁኑ ወቅት ሰውየው ጡጫ የመጣባቸው ርሳቸው የበቀሉበትና በጥርጣሬ ዓይን ይታዩበታል የሚባለው ኢሕአፓ ያለችበት የኢአግ ጦር የመጠንከር ውጤት ጭምር ሳይሆን አይቀርም የሚል ግምቶችም ተንፀባርቀዋል።</p>

<p>በሌላም በኩል የአቶ ታምራት ላይኔ በወህኒ ቤት ኃላፊዎች በጥፊ መመታት እንዲሁም ከቤተሰብ እንዳይገናኙና መድሐኒት እንዳይገባላቸው መደረጉ በአጠቃላይ ሕገ-መንግሥቱን የጣሱ እርምጃዎች የተለመደና ተደጋግመው የተወሱ ቢሆንም ፊት ግነት የተሞላበት አድርገው የሚያዩትንና እንደቅጥፈት ነው በማለት ሊሸፈን የማይችል በኢህአዴግ መሥራችና ሁለተኛ ሰው ላይ የደረሰ በደል ነው ይላሉ።</p>

<p>«...እኔም ሆንኩ ቤተሰቤ ምንም ዓይነት ድህነትና ዋስትና የማይሰማን መሆኑን እንዲያውቅልኝ አመለክታለሁ» በማለት በወላጅ እናታቸው በእህታቸውና በልጃቸው ላይ ጭምር ዛቻ እንደተሰነዘረ ለፍ/ቤቱ አቤት ያሉት ታምራት ላይኔ ዛሬ ሥልጣን ላይ ባለው መንግሥት ውስጥ ከትግራይ ጐሣ ውጪ ካሉት ቀዳሚና የኢህአዴግ መሥራችና ም/ሊ/መንበር የነበሩ፣ በትጥቅ ትግሉም ወቅት ጥሩ ወታደራዊ ባለሙያ እንደነበሩ በነባር የኢህአዴግ አባላት ዘንድ የሚነገርላቸው ናቸው። እንዲሁ ያሉ ወሳኝ ቦታ ላይ የነበሩ ሰው ላይ እንዲህ ያለ በደል በመድረሱ ከትግራይ ጐሳ ውጭ ያሉትን ባለሥልጣናት ተመሳሳይ እና የባሰ ሁኔታ እንደሚያጋጥማቸው የሚያመላክት እና ለብዙዎቹ ቀይ መብራትን ያሳየ ነው ተብሎለታል።</p>

<p>በእስር ቤት ተፈፀመብኝ ያሉትን በደል በተመለከተ የማረሚያ ቤቱ ኃላፊው በነገው ዕለት በፌዴራሉ ጠ/ፍ/ቤት ቀርበው እንዲያስረዱ ፍ/ቤቱ አዟል።</p>

<p>አቶ ታምራት ላይኔ ጥቅምት 14/1989 ከሥልጣን ተወግደው በማዕከላዊ ምርመራ በእስር ከቆዩ በኋላ አምና በሚያዝያ ወር ከርቸሌ ጨለማ ቤት መወሰዳቸውና ዛሬም በዚያው የሚገኙ መሆኑ ይታወቃል።</p>


<p class="align-center"><a href="/Gazettas/Ethiop/info/Ethiop.sera.html">ከኢትኦጵ ሚያዝያ 21 ቀን 1990</a></p>




</body>
</html>