<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ኤድስ አለብኝ ስላለችኝ ገደልኳት» ያለው የዕድሜ ልክ እስራት ተፈረደበት</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«ኤድስ አለብኝ ስላለችኝ ገደልኳት» ያለው የዕድሜ ልክ እስራት ተፈረደበት</h1>


<p>በወረዳ 2 ቀበሌ 10 ፒያሣ ውስጥ ከ2 ዓመት በፊት አንዲት ወጣትን ሆቴል ውስጥ አንቆ የገደለው ግለሰብ ዕድሜ ልክ እስራት ተፈረደበት።</p>

<p>አዲስ አበባ በወረዳ 2 ቀበሌ 10 ቅዱስ ጊዮርጊስ የተባለ ሆቴል መኝታ ቤት ታህሳስ 9 ቀን 1989 ዓ.ም አብራው ያደረችውን የቡና ቤት አስተናጋጅ በሁለት እጆቹ አንገቷን አንቆ ከገደላት በኋላ ከኪሷ 50 ብር መውሰዱ የተረጋገጠበትን ግለሰብ ጉዳዩን የተመለከተው የፌዴራል ከፍተኛ ፍ/ቤት 5ኛ ወንጀል ችሎት የፍርድ ውሳኔ መስጠቱ ተገልጿል።</p>

<p>ስሙን አበበ ስዩም ሲል የሰጠው የ19 ዓመት ወጣት በወቅቱ ላነጋገረው ዘጋቢ ልጅቷ «ኤድስ አስያዝኩህ» እንዳለችው ነው የተናገረው «ከተገናኘን ብዙ ጊዜ የሆነን ጓደኛዬን አገኘሁትና ቀርከሀ ወደሚባል ቡና ቤት ሄድን ድራፍት ስንጠጣ ቆየተን በኋላም ቅዱስ ጊዮርጊስ ወደሚባለው ሆቴል ሄድን ከዚያም ሴት ይዤ ማደር እፈልጋለሁ ስል ለጓደኛዬና አብራው ለነበረችው ሴት ልጅ ነግሬያቸው ጓደኛዬ ለያዛት ልጅ 100 ብር ሰጠኋት። እሷ ገንዘቡን ይዛ ሄዳ ቀረች። እኔ እነሱ በከፈሉበት ቤርጐ እኔ ያነጋገርኳትን ልጅ ይዣት አደርኩኝ። በኮንዶም ግብረስጋ ግንኙነት ከፈፀምን በኋላ ኮንዶም ስላለቀ እንዲሁም ያለኮንዶም እንፈፅም ስላት እሺ አለችኝ። ግንኙነት ከፈፀምን በኋላ ግን ኤድስ አለብኝ ወንድ ነው ኤድስ ያስያዘኝ ወንዶችን መበቀል ጀምሬያለሁ ስትለኝ ጊዜ ተናድጄ በተኛችበት አንገቷ ስር ሁለት ጊዜ በቦክስ መታኋት ከዚያም አንገቷን በሁለት እጄ አነቅኋት ሞተች። ከሱሪ ኪሷም ሃምሣ ብር በመውሰድ ቤርጐውን በላይዋ ላይ ዘግቼ ልወጣ ስል አልጋ አከራዩ ቤርጐውን ካልፈተሽኩ አትሄድም አለኝ። እሺ ብዬው ከቤርጐው በር ላይ ቆሞ ሲመለከት ሟችን ብርድልብስ ስላለበስኳት የተኛች መስሎት የግቢውን በር ከፈተልኝ» ሲል ነበር ሁኔታውን ያብራራው።</p>

<p>ወጣቷ መሞቷ ታውቆ ፖሊስ ከስፍራው ሲደርስ ያልተጠቀሙባቸው ሁለት ኮንዶሞች ተገኝተዋል። ይህ ሁኔታ እሱ ከሚለው ጋር አይጋጭ እንደሆነ ሲጠየቅ ግን በዝምታ ማለፉን ነው የመረጠው። ልጅቷ አለችኝ የሚለውን ከሌላ ወገን ማረጋገጥ የሚቻል አልሆነም። ፖሊስ ምርመራውን በቴክኒክና በሰው ማስረጃ አጣርቶ ለሚመለከተው የፍትህ አካል መዝገቡን ከላከ በኋላ ፍ/ቤቱ ወጣቱ ጥፋተኛ ሆኖ እንዳገኘው ገልፆ በዕሜ ልክ እስራት አሰናብቶታል።</p>


<p class="align-center"><a href="/Gazettas/Ethiop/info/Ethiop.sera.html">ከኢትኦጵ ነሐሴ 9 ቀን 1992</a></p>

</body>
</html>	
