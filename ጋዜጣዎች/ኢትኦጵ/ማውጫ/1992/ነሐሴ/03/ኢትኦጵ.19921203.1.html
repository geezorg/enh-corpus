<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አልጄሪያ፣ ናይጄሪያና ደቡብ አፍሪካ ወታደራዊ ታዛቢ ለመላክ ተስማሙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">አልጄሪያ፣ ናይጄሪያና ደቡብ አፍሪካ ወታደራዊ ታዛቢ ለመላክ ተስማሙ</h1>


<p>ሰኔ 11/1992 የኢትዮጵያና የኤርትራ የውጭ ጉዳይ ሚኒስትሮች አልጀርስ ላይ የተፈራረሙትን የግጭት ማስወገድ ስምምነት ወደዘላቂ ሰላም ለመውሰድ የሚደረገው ጥረት በተሳካ ሁኔታ እየተቀላጠፈ በመካሄድ ላይ መሆኑን የአአድ ባለሥልጣናት በመናገር ላይ ሲሆኑ ለስኬታማነቱም የአልጄሪያው ፕሬዝዳንትና የወቅቱ የአአድ ሊቀመንበር የቶጎው ፕሬዝዳንት በጋራ እየሰሩ መሆናቸው ተመልክቷል።</p>

<p>የአፍሪካ አንድነት ድርጅት ተጠባባቂ ቃል አቀባይ ሚስተር ደዝመን አጄኮ እንደሚሉት የሰላም አስከባሪውን ኃይል የማሰማራቱ ጉዳይ በወጣው መርሀ ግብር መሰረት አአድና የተባበሩት መንግስታት ድርጅት እያስፈፀሙት ሲሆን በቀሪ ጉዳዮች ላይም ከፍተኛ ምክክሮች በመደረግ ላይ መሆናቸውን ገልፀዋል። የአፍሪካ አንድነት ድርጅት በአሁኑ ወቅት ትኩረት ሰጥቶ የሚንቀሳቀሰው ወታደራዊ ታዛቢዎችን ለመላክ አቅሙና ፍላጐቱ ያላቸውን ሀገራት በማነጋገር ላይ እንደሆነም አመልክተዋል። በዚህም ሶስት የአፍሪካ አገራት ፈቃደኛ መሆናቸውንም ቃል አቀባዩ መናገራቸውን የቪኦኤ አማርኛ ክፍል ከትላንት በስቲያ ምሽት ዘግቧል። ቃል አቀባዩ ሚስተር አጄኮ ቃል የገቡት ሀገራት እነማን እንደሆነ ሲገልፁ፦</p>

<p>«እንደ እውነቱ ከሆነ ሶስት ሀገሮችን አነጋገርነናል። የመጀመሪያዋ አልጄሪያ ነች፣ ቀጥሎም ናይጄሪያና ደቡብ አፍሪካ ናቸው። ሁሉም ሀገሮች ይህንን ለማድረግ ፈቃደኝነት አላቸው። በተለይም አልጄሪያ ምላሽዋን ሰጥታናለች። አሁን የምንጠብቀው ሰዎች ማን ማን እንደሚሆኑ በስም የተጠቀሰ ፕላን ነው» ብለዋል። ስለሰላም አስከባሪ ኃይል አጠቃላይ ወጪ እንድሁም ስለቀጣዩ ድርድር ቃል አቀባዩ ዝርዝር መረጃ ከመስጠት መታቀባቸውን የቪኦኤ ዘጋቢ ዳደ ደስታ ካስተላለፈው ዘገባ መረዳት ተችሏል። የቀድሞው የአአድ ሊቀመንበር ፕሬዝዳንት አብዱል አዚዝ ቡተፍሊቃና የአሁኑ የአአድ ሊቀመንበር የቶጎ መሪ በጋራ እየተንቀሳቀሱ መሆናቸውንም ቃል አቀባዩ ገልፀዋል።</p>

<p>«እንደሚታወቀው የወቅቱን የሽምግልና ስራ የወቅቱ የአአድ ሊቀመንበርና የቀድሞው ሊቀመንበር ቡተፍሊቃ በጋራ እያካሄዱ ይገኛሉ። ከአአድ ጋር በመሆን ማለት ነው ሁለቱም በጋራ ለመስራትና የኢትዮጵያንና የኤርትራን ድርድር አግባብ ወዳለው መደምደሚያ ለማምጣት ባለፈው ጊዜ ትሪፖሊ ውስጥ ተስማምተዋል። በዚህ ሂደት ውስጥ አአድና የመንግስታቱ ድርጅት ሁለቱም የየራሳቸው ስራና ተደጋጋፊነት ቢኖራቸውም አአድ ተገቢ የሆነውን ሚና መጫወት እንዳለበት ያምናል» ብለዋል ቃል አቀባዩ።</p>

<p>የአፍሪካ አንድነት ድርጅት እዚህ ያደረሰውን የሰላም ውጤት እስከመጨረሻው የሚቀጥልበት መሆኑንም አፅንዖት ሰጥተው ያስገነዘቡ ሲሆን አአድ ከጥረቱ እንደጡረተና የማይገለል መሆኑን አስገንዝበዋል።</p>


<p class="align-center"><a href="/Gazettas/Ethiop/info/Ethiop.sera.html">ከኢትኦጵ ነሐሴ 3 ቀን 1992</a></p>

</body>
</html>	
