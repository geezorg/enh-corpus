<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢሕአፓ መግለጫ አወጣ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢሕአፓ መግለጫ አወጣ</h1>


<p>«ትግራይ ፀረ አማራ ትግል አካሂዳ ከኢትዮጵያ መገንጠል አለባት የሚለውን የወያኔ ማኔፌስቶ አርቃቂ የነበረው ስብሐት ነጋ በኢሕአፓ ላይ ነጭ ውሸቱን አሰራጭቷል። ቀንደኛው ወያኔ ዋሸ ማለቱ ወያኔ ዘረኛ ነው እንደማለት ፀሐይ ያጠነዛው ዜና ቢሆንብንም የስብሐትን አስፀያፊ ዘመራ በዝምታ ማለፉ አላስፈላጊ ሆኖ አግኝተነዋል» ሲል ኢሕአፓ መግለጫ አወጣ።</p>

<p>የኢትዮጵያ ሕዝባዊ አብዮታዊ ፓርቲ /ኢሕአፓ/ መስከረም 2 ቀን 1992 በተለይ የሕወሓት ቢሮ አባል በሆኑት አቶ ስብሐት ነጋ ላይ ባወጣው መግለጫ አቶ ስብሐት ኢሕአፓን ከሀዲና ከዚያድ ባሬ መንግስት ጐን ተሰልፎ ነበር ማለታቸውን ተችቶ የዚያድ ባሬን ወረራ መቶ በመቶ የደገፈው ወያኔ ነው ሲል እንደሚከተለው በመግለጫው አመልክቷል።</p>

<p>«የምዕራብ ሶማሊያ ካርታ ናዝሬት/ አዳማን ያጠቃልላል ብሎ የተፈራረመ የዚያድባሬን ተስፋፊነት መቶ በመቶ ደግፎ በአፀፋው ቢሮና የሩቅ ሬዲዮ ግንኙነት አገልግሎት በሞቃዲሾ ፤የተሰጠው ገንዘብ ዲፕሎማቲክ ፓስፖርት ከሌላ አገር መሣሪያ ለመግዣ የሚያገለግለውን 'ኢንድ ዩዘር ሰርተፍኬት' ወያኔ አልነበረምን?» በማለት የጠየቀው ይኸው የኢሕአፓ መግለጫ አሁን ከኢትዮጵያ የሚባረሩ ኤርትራውያንን በተመለከተ ከሀገራችን ሕግና ባህል በሚፃረር መንገድ በመካሄዱ እንዳወገዘና ወደፊትም እንደሚያወግዝ አመልክቷል። «የሻዕቢያ መንግሥት የወሰደውን ተመሣሣይ ርምጃ ገና ከመጀመሪያው የተቃወመውና ከተፈናቃዮችም ጎን የቆመው ኢሕአፓ እንጂ የሃገርን ገንዘብ ለመዝረፍ በየቦርዱ ዳይሬክተር ተብለው የነበሩትና ያሉት እነስብሐት አልነበሩም። የሚባረር የባዕድ ዜጋም ካለ ሊባረር የሚችለው ሕግና ስርዓትን ተከትሎ መሆን አለበት» በማለት የቀጠለው የኢሕአፓ መግለጫ «ዕይታችን ከክልል ባሻገር፣ ከዛሬ ስልጣን ቅዠት ባሻገር፣ የሃገርን ሐብት ዘራርፎ ሃገርን ጥሎ ወደ ሐራሬ ወይንም ወደ አሜሪካ ከመፈርጠጥ ባሻገር ነውና» በማለት አሁን ስላለው ሁኔታም የሚከተለውን አስፍሯል።</p>

<p>«ወያኔ በውጥረት ላይ ነው። ዘረኛ ፖለቲካው ከስሯል። ያመቸኛል ብሎ ያጠለቀው የኢትዮጵያዊነት ካባም ጭራሽ አልተስማማውም። ሕዝብን አስጨርሷል፤ ሐገርን አስጠቅቷል። ግን ከዚህ ሁሉ አልተማረም። አሁንም በገማ በገልማ ዘረኛና ፀረ-ሕዝብ ፖለቲካው መቀጠል ይፈልጋል። የሕዝብ ልጆችን ያስራል፣ ይገድላል፣ የዘረኝነት ድሪቶውን ደግሞ ለብሷል። ለአንድ ክልል ቆሞ አንድን ክልል ለመገንጠል ተቋቁሞና ኢትዮጵያን ያለን ሁሉ በትምክህት ከሶ የሃገር ባንዲራን ጨርቅ ነው ብሎ ያክቸለቸለው ወያኔ ኢሕአፓን በዘረኝነት መክሰሱ የድርጅቱን ጭንቀትና ዝቅጠት ያመለክታል» ሲል በመግለጫው አስፍሯል።</p>


<p class="align-center"><a href="/Gazettas/Ethiop/info/Ethiop.sera.html">ከኢትኦጵ መስከረም 11 ቀን 1992</a></p>

</body>
</html>	
