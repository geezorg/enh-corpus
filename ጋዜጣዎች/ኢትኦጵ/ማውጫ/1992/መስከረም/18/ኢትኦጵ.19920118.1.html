<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሱዳን ኢትዮጵያ መሬቷን እንድትጠቀም ፈቀደች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ሱዳን ኢትዮጵያ መሬቷን እንድትጠቀም ፈቀደች</h1>


<p>ሱዳን በቀይባህር ላይ በሚገኘው ጠረፏ ነፃ ቀጠና መመስረቷን ይህም በኢትዮጵያውያን አቆጣጠር በሚቀጥለው ሕዳር ወር መጀመሪያ ስራውን እንደሚጀምርም ተዘገበ። አንድ የሱዳን ባለሥልጣንን የጠቀሰው ዘገባ ይህ 26 ስኩዌር ኪ.ሜ የሚሸፍነው ነፃ ቀጠና የኢትዮጵያን የወጪና ገቢ የንግድ እንቅስቃሴ ለመሣብ ታቅዶ የተሰራ ነው።</p>

<p>እንደባለሥልጣኑ ገለፃ ይህ ቀጠና የመሰረተ-ልማት፣ የኢንቨስትመንት ፕሮጀክት፣ የባንክና ኢንሹራንስ እንዲሁም መሰል እንቅስቃሴዎችን እንደሚያስተናግድ ይጠበቃል። ከኢትዮ ኤርትራ ግጭት መከሰት ወዲህ ኢትዮጵያ ሙሉ በሙሉ በጅቡቲ ወደብ እየተጠቀመች መሆኗ ይታወቃል። አንዳንድ የኢትዮጵያ ባለሥልጣናት በተለይም ደግሞ የንግድና ኢንዱስትሪ ሚኒስትሩ አቶ ካሣሁን አየለ ኢትዮጵያ ሌላ አማራጭ ወደብ ማግኘት አለባት ብለው እንደሚያምኑና ለዚህም እንደሚንቀሳቀሱ ዘገባው ገልጿል። አቶ ካሣሁን አየለ «በአንድ ወደብ መወሰን አደገኛ አካሄድ ነው» ሲሉ መናገራቸውንም አስታውሷል።</p>

<p>የሱዳን ነፃ ቀጠናዎች የተባሉት በንግድ፣ በኢንዱስትሪ፣ በአገልግሎት፣ በኢንቨስትመንት ፕሮጀክቶች ከኢትዮጵያ የገቢ ቀረጥ እንደማያስከፍሉና የአገልግሎት ዋጋ ብቻ የሚከፈልባቸው መሆኑን ዘገባው አስረድቷል። በተጨማሪም በነዚህ ነፃ ቀጠናዎች የሚገነቡ ቤቶች ከግብር ነፃ እንደሚሆኑም ተገልጿል።</p>

<p>ከኢትዮጵያ ድንበር አንስቶ ፖርት ሱዳን አቅራቢያ እስካለበት ድረስ 925 ኪ.ሜ ነው። የሱዳን ኤምባሲ ጉዳይ አስፈፃሚ የሆኑት መሃመድ አሚን አል-ካሪብ ከሁለቱም ሃገሮች የተወጣጡ ኢንጂነሮች መንገዱን መጠገን በሚቻልበት ሁኔታ ላይ ለመወያየት ስብሰባ መቀመጣቸውን ገልፀዋል።</p>

<p>ሚስተር አል-ካሪብ የሱዳን መንግስት በኢትዮ ሱዳን ድንበር ላይ በሚገኘው ወንዝ ላይ 20 ሜትር ድልድይ ለመገንባት እቅድ ማውጣቱንና ወጪው ሙሉ በሙሉ በመንግስታቸው እንደሚሸፈንም ያሣወቁ ሲሆን «ይህም ለሁለቱ ሃገራት ዕድገትና ኢኮኖሚያዊ ልማት አስተዋፅዖ ያደርጋል» ብለዋል።</p>


<p class="align-center"><a href="/Gazettas/Ethiop/info/Ethiop.sera.html">ከኢትኦጵ መስከረም 18 ቀን 1992</a></p>

</body>
</html>	
