<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«አሥመራን አልፈለግንም እንጂ የውኃ መንገድ ነበር»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«አሥመራን አልፈለግንም እንጂ የውኃ መንገድ ነበር»</h1>

<p class="align-right">ስብሐት ነጋ</p>


<p>የሕዝባዊ ወያኔ ሀርነት ትግራይ መሪ የነበሩትና በኋላም መሪነቱን ለአቶ መለስ አስረክበው በአሁኑ ወቅት በፖሊት ቢሮ አባልነት ሕወሓትን የሚያገለግሉት አቶ ስብሐት ነጋ የኢትዮጵያ መንግሥት አሥመራ መግባት ቢፈልግ ኖሮ መንገዱ የውኃ መንገድ ነበር ሲሉ ገለፁ።</p>

<p>«አሥመራን አልፈለግንም አሥስመራ መግባት ብንፈልግ ኖሮ መንገዱ የውሃ መንገድ ነበር። ሁለት ዓመት የገነቡትን ምሽግ ያልመከቱ አሥመራ እንዳንገባ እንዴት አድርገው ይከላከሉናል? አሥመራስ ገበተን አለነበረም ወይ? በአሥመራ አውሮፕላኖች እንዳይገቡ ቀጥ ያደረግናቸው፣ በኋላም እንዲገቡ የፈቀድነው እኛው ነን። የንግድ መርከቦች ምፅዋ ላይ ይሥሩ ያልነው እኛ ነን። እኛን ሳያስፈቅድ አንድም አውሮፕላን አስመራ አያርፍም ነበር። በምፅዋም እኛ ሳንፈቅድ አንድም ጀልባ አይገባም ነበር» በማለት አሥስመራ የመግባቱ ፍላጐት ቢኖር መቶ በመቶ መግባት የሚቻልበት ሁኔታ ተፈጥሮ እንደነበር ተናግረዋል።</p>

<p>የሻዕቢያ መሪዎች ዕውቀትና ጉልበትን በተመለከተ ራሳቸውን የተሻሉና የላቁ አድርገው እንደሚመለከቱ ተኩስ ከጀመሩ 60 ሚሊዮን የኢትዮጵያ ህዝብ ያለመሪና ያለሰብሳቢ ተበታትኖ ይቀራል ሲሉም ዝተው እንደነበር ይህንንም ለመንግስታት መሪዎች ሲነግሩ መቆየታቸውን የመንግሥታት መሪዎችም ማመናቸውን አቶ ስብሐት ገልፀዋል።</p>

<p>አቶ ስብሐት ስለአሜሪካም ሲናገሩ «አሜሪካኖች እንደተወረርን ያውቃሉ። ሻዕቢያ መንስታትንን ለመገልበጥ ፈልጐ እንደነበርም ያውቃሉ። ትምህርቱ የሚሰጠውም ዋሽንግተንና ኒውዮርክ ነው። ስለሆነም ከኛ በፊት ቀድመው ያውቁታል።» ብለዋል። ይሁንና ቀድመው እያወቁም ሻዕቢያ ወራሪ እንዲባል አይፈልጉም። ወራሪ ብለውም አይኮንኑም ሲሉም አሜሪካንን ተችተዋል።</p>

<p>ይህ በእንዲህ እንዳለ «በግንቦት ወር 1981 ዓ.ም የመንግስት ግልበጣ ተሞክሯል። የዚያን ጊዜ ሻዕቢያዎች መልዕክልት ልከውልናል። ይህንን ጨካኝ መንግስት ለመጣል መፈንቅለ መንግስት አድራጊዎቹን እንደግፍ ብለውን ነበር። እነርሱ ቀደም ሲል ግንኙነት ነበራቸው። እኛ ግን ግልበጣ የሚለውን አንቀበልም አንልናቸው» ሲሉ የሕወሓት ከፍተኛ የአመራር አባል አቶ ስብሐት ነጋ ገለፁ።</p>

<p>አቶ ስብሐት ነጋ የግንቦት 1981ዱን መፈንቅለ መንግስት ሻዕቢያ እንደደገፈው ሕወሓት ግን እንደተቃወመው የገለፁት ከሕወሓት ሬዲዮ ጋር ባደረጉት ቃለ ምልልስ ነው። በዚህም ቃለ ምልልስ አቶ ስብሐት ፓርቲያቸው መፈንቅለ መንግስቱን ያልደገፉበትን ምክንያትና በሻዕቢያ በኩል የነበረውን ጉትጎታ እንደሚከተለው አቅርበውታል።</p>

<p>ሻዕቢያዎች መልዕክት ልከንላችኋል ሲሉን አትላኩብን እኛ በመንፈቅለ መንግስት አናምንም የሥርዓት ለውጥ እንጂ የሰው ለውጥን አንቀበልም ብለን ተከራከርናቸው። መልዕክታቸውም የሬዲዮ መልዕክት ነበር። ብዙ ከተጨቃጨቅን በኋላ ከእነደምሴ ቡልቶ /የደርግ ጄኔራል/ ጋር እንደገና መንሾካሸክ ጀመሩ ደምሴም እኔ እገለብልጣለሁ አለ። አ/አበባ ስንገባ ከእናንተ ጋር ግንኙነት እናድርግ ብለውም ጠየቁን እየታገልን ያለነው ሥርዓት ለመለወጥ ነው። በመንፈንቅለ መንግስት ሥርዓት ይለወጣል ብለን አናምንም አልናቸው። በመንፈቅለ መንግስት ሥርዓት መለወት እንደማይቻል ምሳሌዎች አቀረብንላቸው። ሻዕቢያዎችም በሥርዓት ለውጥ የምናምንም መሆናችንን አወቁ። በማለት አቶ ስብሐት በመንፈቅለ መንግስት እንደማያምኑ ማብራሪያ ሰጥተዋል። ስለሆነም «ሻዕቢያን መገልበጥ ሌርትራ ሕዝብ አይጠቅምም ለእኛም አይጠቅምንም፣ መፈንቅለ መንግስትም እንደማናምንም ሻዕቢያዎች ያውቃሉ» በማለት የተናገሩት ስብሐት ነጋ ሊገለብጡን ነው በማለት ሻዕቢያ የሚያናፍሰው ቅጥፈት ነው ሲሉ ገልፀዋል።</p>

<p>አቶ ስብሀት ነጋ ከሕወሓት ፖሊት ቢሮ አባላነታቸው ውጭ የሕወሓት «ንብረት» የሆኑ ተቋማትን በበላይነት ይመራሉ። አሁን ደግሞ ለተወካዮች ም/ቤት አባልነትም ተመርጠዋል ከዚህ ያለፈ ይፋዊ የመንግሥት ስልጣን የላቸውም። ይሁን እንጂ የዚህችን ሀገር ፖለቲካ ከሚያሾሩት ሰባት ሰዎች መካከል አንዱ ናቸው።</p>


<p class="align-center"><a href="/Gazettas/Ethiop/info/Ethiop.sera.html">ከኢትኦጵ ሐምሌ 5 ቀን 1992</a></p>

</body>
</html>	
