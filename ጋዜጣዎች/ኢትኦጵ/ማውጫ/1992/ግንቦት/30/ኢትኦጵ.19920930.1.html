<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ውጊያውም ድርድሩም ቀጥሏል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ውጊያውም ድርድሩም ቀጥሏል</h1>


<p>የኢትዮጵያ መንግስት ከኤርትራ ጋር የሚያካሂደው ውጊያ በኢትዮጵያ በኩል የተጠናቀቀ መሆኑ ቢገለፅም በሶስት ግንባሮች ውጊያው እንደገና መቀስቀሱና መቀጠሉ ታውቋል። የአልጀርሱም ውይይት አንዳችም ተጨባጭ ውጤት ሳያመጣ ዛሬ 11ኛ ቀኑን ይዟል።</p>

<p>የኢትዮጵያ መንግስት ይፋ እንዳደረገው በጦርነቱ ከፍተኛ ሽንፈት የደረሰባቸው የኤርትራ መሪዎች በአዲኋላ፣ በሰንዓፌና በቡሬ ግንባር ትንኮሳ በማድረግ ላይ ናቸው። በተለይም ከሳምንቱ ማብቂያ ወዲህ በቡሬ ግንባር ይላእው ውጊያ ጠንከር ከማለቱም በላይ በየዕለቱ ግጭቶች በመካሄድ ላይ መሆናቸውን ኢትዮጵያ ይፋ አድርጋለች። በዚህም መሰረት ካለፈው ዓርብ ጀምሮ በቡሬ ግንባር ውጊያው ቀጥሏል። ዓርብ ዕለት የኤርትራ ጦር ባደረገው ትንኮሳ በኢትዮጵያ ጦር ኃይል ተመትቶ መመለሱን ሆኖም ቅዳሜ ማለዳ የነበረው ውጊያ ግን ከፍተኛ እንደነበር አመልክቷል። በውጊያውም የኤርትራ ጦር ተመትቶ መመለሱ ተገልጽውል። በዚሁ ዕለት የእግረኛው ውጊያው ጋብ ያለ ቢሆንም የከባድ መሳሪያው የተኩስ ልውውጥ ግን እንደነበረ ተመልክቷል። በዚሁ ዕለት ማምሻውን በእግረኛ ጦር ጭምር የተቀሰቀሰው ውጊያ በማግስቱ እሁድ ጠዋትም መቀጠሉን ኢትዮጵያ ይፋ አድርጋለች። ይህ ውጊያ ከትናንት በስቲያ ሰኞም በቡሬና በተሰነይ አካባቢ መካሄዱን ሁለቱም ገልፀዋል።</p>

<p>ከትናንት በስቲያ ሰኞ ተሰነይ አካባቢ የተካሄደው ውጊያ መለስተኛ ግጭት እንደሆነ የኢትዮጵያ መንግስት ቃል አቀባይ ጽ/ቤት ሲገልፅ ኤርትራ ግን ውጊያው ጠንከር ያለ መሆኑን አመልክታለች። በትናትናውም ዕለት ተሰነይን መያዟን ይፋ አደርጋለች። ኢትዮጵያ ግጭቱ የተፈጠረው ባሬንቱ የነበረው የኢትዮጵያ ሠራዊት ወደሁመራ ሲያመራ የኤርትራ ኃይሎች ጋሎጅና ተሰነይ በተባሉ ስፍራዎች ባደረጉት ትንኮሳ መሆኑን ገልፃለች። ኤርትራ በበኩሏ ለአምስት ቀናት ያህል ተሰነይ አካባቢ መሽጐ የነበረውን የኢትዮጵያን ጦር በሜካይናዝዳና በአየር በተደገፈ ውጊያ ማጥቃቷንና ማባረሯን ገልፃለች። በዚህ ውጊያ አንድ ክፍለ ጦርና ሁለት ብርጌድ የኢትዮጵያ ሠራዊት መሳተፉን ኤርትራ አስታውቃለች። ኢትዮጵያም በዚህ ውጊያ የበላይነት መቀዳጀቷንና በርካታዎችን ገድላና አቁስላ 13 ወታደሮችን መማረኳን ገልፃለች። ኢትዮጵያ በሰላም ህሳቡ መሰረት በፈቃዷ ለቃ የወጣችውን የባሬንቱን ከተማ የኤርትራ ሠራዊት መልሶ መያዙም ታውቋል። በቡሬ ግንባር በመካሄድ ላይ ያለው ውጊያም መቀጠሉን ሁለቱም ወገኖች ያመኑ ሲሆን የኢትዮጵያ ጦር 34 ኪ/ሜትር ወደ ኤርትራ ከዘለቀ አሰብን ለመያዝ 37 ኪ/ሜትር ብቻ ይቀረዋል ማለት ነው። ዜና ዘገባዎች ይፋ እንዳደረጉት በአሰብ ነዋሪ የሆኑ 600 ያህል ኤርትራውያን ወደጅቡቲና የመን ሸሽተዋል።</p>

<p>ካለፈው ሳምትን ወዲህ በመካሄድ ላይ ያለው ጦርነት በኤርትራ ጦር ትንኮሳ ሳቢያ የሚካሄድ መሆኑን የኢትዮጵያ የውጭ ጉዳይ ሚኒስቴር ባለፈው ቅዳሜ ባወጣው መግለጫ አመልክቷል። ይህም ጦርነቱ አልተጠናቀቀም በማለት የአልጀርሱን የሰላም ጥረት ለማደናቀፍ ከመፈለግ የመነጨ ነው ብሏል።</p>

<p>ግንቦት 20/1992 በአልጄሪያ ርዕሰ መዲና በኢትዮጵያና በኤርትራ መካከል በመካሄድ ላይ ባለው ቀጥተኛ ባልሆነ ውይይት የተኩስ አቁም ስምምነት እንዲደረግ የቀረበው ሀሳብ በኢትዮጵያ በኩል ተቀባይነት ቢያገኝም በኤርትራ በኩል ግን የተኩስ አቁም ስምምነት ለማድረግ ፈቃደኛ ሳትሆን ቀርታለች። ኤርትራ የኢትዮጵያ ጦር በኃይል ከያዛቸው ቦታዎች እስካልወጣ ድረስ የተኩስ አቁም ስምምነት አይደረግም ስትል የኢትዮጵያ ባለሥልጣናት ደግሞ በዚህ ረገድ ዋስትና እስካልተገኘ ድረስ ስፍራውን ለቀው እንደማይወጡ አረጋግጠዋል። በአልጀሩ የሰላም ድርድር ከትናንት በስቲያ ሰኞ አዲስ ዓለም አቀፍ የማስማሚያ ሰነድ ተዘጋጅቶ ለሁለቱ መንግስታት ተወካዮች የቀረበላቸው ሲሆን ሁለቱም ሰነዱን አጥንተው ምላሽ እንደሚሰጡ እየተጠበቀ ነው። ኤርትራ አስቸኳይ የተኩስ አቁም ስምምነት እንዲደረግ የኢትዮጵያ ጦርም በአስቸኳይ ከኤርትራ መሬት ለቆ እንዲወጣ እንደምትፈልግ መግለጿም ተመልክቷል። የኤርትራ ተኩስ አቁም ሃሳብ ኢትዮጵያ የምትቀበለው ቢሆንም አካባቢውን የመልቀቅ ጉዳይ በኢትዮጵያ በኩል ተቀባይነት እንደሌለው መረዳት ተችሏል። በዚህ የአልጀርሱ ስብሰባ በአሁኑ ወቅት እምን ደረጃ ላይ እንዳለ ለማወቅ አልተቻለም። የአልጄሪያ ባለሥልጣናት ስለድርድሩ ሂደት አንዳችም መረጃ እንዳይወጣ ከትናንት በስቲያ ጀምሮ መከልከላቸው ተዘግቧል።</p>


<p class="align-center"><a href="/Gazettas/Ethiop/info/Ethiop.sera.html">ከኢትኦጵ ግንቦት 30 ቀን 1992</a></p>

</body>
</html>	
