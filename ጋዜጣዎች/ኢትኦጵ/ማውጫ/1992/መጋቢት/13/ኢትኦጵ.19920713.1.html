<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«የእኛም ምርጫ ጦርነት ብቻ ነው»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«የእኛም ምርጫ ጦርነት ብቻ ነው»</h1>

<p class="align-right">ኃይሌ ወ/ተንሳይ</p>


<p>የኤርትራው የው/ጉ/ሚ/ር ኃይሌ ወ/ተንሳይ ከእንግዲህ የእኛም ምርጫ ጦርነት ነው ሲሉ መግለጫ ሰጡ። አቶ ኃይሌ ከኤርትራ ቴሌቪዥን ጋር በትናንትናው ዕለት ባደረጉት ቃለ ምልልስ እንዳመለከቱት የኢትዮጵያ መንግስት ፍላጎቱን በሰላም ለማስፈፀም ስላልቻለ በኤርትራ ላይ ጦርነት በማወጅ የቀረበለትን ጥሪ አልቀበልም በማለቱ የእኛም ምርጫ ጦርነት ብቻ ነው ሲሉ ገልፀዋል። ኢትዮጵያ ሰላም ፈላጊ በመምሰል እያደረገች ያለችውን ደባ ለማምከንና ሶስተኛውን ዙር ወረራ ለመደምሰስ ዝግጁ ነን ሲሉም ተደምጠዋል።</p>

<p>በኢትዮጵያ በኤርትራ መግንሥታት መካከል ቀጥተኛ ያልሆነ ውይይት ከአራት ቀናት በኋላ የፊታችን ቅዳሜ ለማካሄድ አአድ ለሁለቱም መንግስታት ጥያቄ ማቅረቡንም አመልክተዋል። በኤርትራ በኩል ለውይይቱ ፍቃደኝነት መኖሩንም ገልፀዋል። አአድ አይቀርም ሲል የቆየውን የቴክኒክ ማስፈፀሚያ ስልት ኢትዮጵያ አልተቀበለችውም በሚል ክፍት ለማድረግ ከወሰነም ይህንኑ በይፋ ማሳወቅ እንዳለበት ገልፀዋል፤ ለውይይቱ ውጤታማነት የመወያያ ነጥቦችና የአካሄድ ህጎች ግልፅ ሆነው መቀመጥ እንዳለባቸውም አስገንዝበዋል።</p>

<p>በተያያዘ ዜና የኤርትራ ሚኒስትሮች ም/ቤት ከትናንት በስቲያ ሰኞ ባደረገው ስብሰባ በኢትዮ ኤርትራ ጉዳይ ላይ ጭምር መነጋገሩ ታውቋል። በዚህም በአአድና የተባባሪዎች ከሰባት ወራት በላይ ሲደረግ የቆየው ጥረት ፍሬ አልባ ሆኖ መቅረቱን አመልክቷል። አአድ አይቀየርም ሲል የቆየው የቴክኒክ ማስፈፀሚያ ስልት ለውይይት ክፍት የሚሆን ከሆነ አአድ ይህንኑ በይፋ እንዲያሳውቅ ጠይቋል። በሁለቱም አገሮች መካከል የሚካሄደውን ውይይት የኤርትራ መንግስት በመርህ ደረጃ እንደሚደግፈው ገልጾ ውይይቱ ውጤታማና ቁምነገር አዘል እንዲሆን በቅድሚያ መወያያ ነጥቦች ውይይቱ ሊከተላቸው የሚገባ ህጎችና መመሪያዎች ግልፅ መሆን እንደሚገባቸው አመልክተዋል። ውይይቱ እንደከዚህ ቀደሙ «ወሃ ቅዳ ውሃ መልስ» እንዳይሆን አስቀድሞ አመቺ የሆነ መሰረት እንዲጣልለትም ጠይቋል።</p>


<p class="align-center"><a href="/Gazettas/Ethiop/info/Ethiop.sera.html">ከኢትኦጵ መጋቢት 13 ቀን 1992</a></p>

</body>
</html>	
