<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኤርትራ ተቃዋሚ መሪ ኢሳያስን ዘለፉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የኤርትራ ተቃዋሚ መሪ ኢሳያስን ዘለፉ</h1>


<p>«ኢሣያስ አፈወርቂ አይታመንም «የቀን ጅብ ነው» ለማስረጃ ያህል በኳታር ደውሃ የተደረገውን የካርቱምንና የአስመራን ሥምምነት የበላ ነው» ሲሉ የኤርትራ ተቃዋሚዎች ግንባር መሪ አቶ አብደላ እድሪስ ገለጡ።</p>

<p>ምብጭ የሚባለውና ከለንደን የሚተላለፈው ቴሌቪዥን ጣቢያ ባለፈው ቅዳሜ «አልኽሊድ መጽሔትን» ጠቅሶ እንደዘገበው የኤርትራ ተቃዋሚዎች በፕሮፓጋንዳ ብቻ የተገደበ አይሆንም። በትጥቅ ትግል የኢሣያስ አፈወርቂን መንግስት ለመገልበት መዘጋጀታቸውን እንደገለፁም ይፋ አድርጓል።</p>

<p>የኤርትራ ተቃዋሚዎች የውጭ ግንኙነት መምሪያ ኃላፊ «ኢሣያስ አፈወርቂ ሰላምን አይፈልግም። ከሱዳን ጋር በኳታር ያደረገውም ስምምነት ከኢትዮጵያ ጋር ጦርነት ላይ ስለሆነ ለታክቲክ ያደረገው ነው» ማለታቸውንም የኤም.ቢ.ሲ ዘገባ ያስረዳል።</p>

<p>ኤም.ቢ.ሲ ቴሌቪዥን ባለፈው ቅዳሜ ኦክቶበር 16/99 ጥቅምት 5/92 «በኤርትራና በሱዳን መንግሥት መካከል ወታደራዊና ፖለቲካዊ አዲስ ውጥረት ተጀመረ» በሚል ርዕስ ባስተላለፈው በዚህ ዘገባው በምስራቅ ሱዳን ከሰላ በተባለችው ትልቅ ከተማ ውስጥ በነዳጅ መተላለፊያዎች ላይ በደረሰው ከፍተኛ ፍንዳታ በኤርትራ የሚደገፉ የሱዳን ተቃዋሚዎች ተጠያቂ መሆናቸውን የሱዳን የውጭ ጉዳይ ሚኒስቴር ማመልከቱን ጠቅሷል።</p>

<p>ይህ በሱዳን የነዳጅ መተላለፊያ መስመር ላይ የደረሰውን ፍንዳታ ያቀነባበረውና ወንበዴዎቹን ወደሱዳን አስርጐ ያስገባው ሻዕቢያነው ሲሉ የሱዳን የትራንስፖርትና መገናኛ ሚ/ር ዶ/ር ቀዚ ሠላሕዲን ይህን የተናገሩት በቅርቡ ጅቡቲን በጎበኙበት ወቅት ከጅቡቲ ቴሌቪዥን ጋር ባደረጉት ቃለ ምልልስ ነው።</p>

<p>ይህ በእንዲህ እንዳለ በቅርቡ ጅቡቲ ውስጥ አለዋሎ በተባለው ከተማ ውስት አንድ ከፍተኛ የሕዝብ ማመላለሻ አውቶብስ በአሸባሪ ኃይሎች መጋየቱንና 3 ሰዎች ሞተው ብዙዎች መቁሰላቸውን ያስታወሰው አጀዚራ ቻናል የዚህ ጥቃት መሪና አስተባባሪ የኤርትራ መንግስት መሆኑን የጅቡቲ መንግስት በመረጃ አረጋግጧል ብሏል።</p>


<p class="align-center"><a href="/Gazettas/Ethiop/info/Ethiop.sera.html">ከኢትኦጵ ጥቅምት 9 ቀን 1992</a></p>

</body>
</html>	
