<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የታክሲ ማኅበር ለጠ/ሚ አቤቱታ አቀረበ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የታክሲ ማኅበር ለጠ/ሚ አቤቱታ አቀረበ</h1>


<p>በአ/አበባ ከተማ የሚገኙ የታክሲ ሹፌሮች በማህበራቸው አማካይነት ለጠ/ሚ/ሩ ቢሮ አቤቱታ አቅርበዋል። በአ/አበባ የታክሲ ሾፌሮች አንድነት ማኅበር ጥቅምት 18 ቀን 1992 ለጠ/ሚ/ሩ ባቀረበው አቤቱታ ከሐምሌ 1/1990 ጀምሮ በስራ ላይ የዋለው የትራፊክ ደህንነት ደንብ እንደገና እንዲመረመር ጠይቋል።</p>

<p>ይህ ደንብ በወጣበት ወቅት የታክሲ ሾፌሮች ማኅበር ለከተማው ም/ቤት ደንቡ እንዲመረመር ሐምሌ 30/90 ጥያቄ አቅርቦ እንደነበርም አስታውሷል። ይሁን እንጂ የከተማው ም/ቤት በጹሑፍ ለቀረበለት አቤቱታ አዎንታዊም ሆነ አሉታዊ ምላሽ በጹሑፍ ከመስጠት ይልቅ «መልስ አንሰጥም ብለዋል ብሏችሁ የምትፈልጉበት ቦታ ሔዳችሁ ክሰሱ» በማለት ከአንድ የሕዝብ ተወካይ በማይጠበቅ መልኩ ምላሽ ሰጥተውናል በማለት ማኅበሩ አማሯል።</p>

<p>ማኅበሩ ለጠ/ሚ/ሩ ቢሮ ባቀረበው አቤቱታ ውስጥ በዙሪያቸው 5 ነጥቦች የአ/አበባ መስተዳድር ያወጣው ደንብ የማዕከላዊ መንግሥት ፓርላማ ካፀደቀው የአስፓልት መንገድ አብዛኞቹ በጣሊያን ጊዜ የተሰሩና ስፋታቸውም አነስተኛ ስለሆነ ለትራፊክ ደንብ አፈፃፀም የራሳቸውን ችግር እንደሚፈጥሩ ተሽከርካሪዎች ስርዓት የሚያስይዙ መንገዶችንና የትራፊክ ማስያዣ አቅርቦቶች እንዳልተሟሉ በንግድ ቤቶች በራፎች ላይ የሚቆሙ የቤትና የንግድ መገልገያ መኪና መቆያ ስፍራ አለመዘጋጀቱን እንዲሁም ለከተማ አውቶብሶች መቆሚያ የሚፈቀደው ስፍራ ከጊዜ ወደ ጊዜ መጠኑና ስፋቱ እያጠረ መሔዱ እንዲሁም የጉዳዩ ባለቤት የሆኑት በተለይም የታክሲ ሾፌሮች ደንቡ ሲረቀቅ እንዲመክሩበት ዕድል አለማግኘታቸው ደንቡን ተግባራዊ ለማድረግ አስቸጋሪ ከሆኑ ምክንያቶች ውስጥ ተዘርዝረው ለጠ/ሚ/ሩ ቢሮ ቀርበዋል።</p>

<p>ይህ ለጠ/ሚ/ሩ የቀረበው አቤቱታ በታክሲ ሾፌሮች ላይ የደረሱትን ችግሮች ዘርዝሯል። ይህ ደንብ እንደገና ተመክሮበትና ተሻሽሎ እንዲወሰን ለአዲስ አበባ መስተዳድር መመሪያ እንዲሰጥም ተማፅኗል።</p>

<p>ይህ ህጋዊ ስርዓት ሳይፈፀም ቀርቶ በደንቡ ምክንያት ለሚፈጠረው ችግር የአ/አበባ ከተማ መስተዳድር ም/ቤት ተጠያቂ መሆኑንም ደብዳቤው አሳስቧል። በማህበሩ ሊ/መንበር በአቶ ወርቁ አማረ ስምና ፊርማ የወጣው ደብዳቤ ለተወካዮች ም/ቤት፣ ለኢትዮጵያ ሰራተኛ ማህበርና ጉዳዩ ለሚመለከታቸው አካላት መበተኑም ታውቋል።</p>


<p class="align-center"><a href="/Gazettas/Ethiop/info/Ethiop.sera.html">ከኢትኦጵ ጥቅምት 30 ቀን 1992</a></p>

</body>
</html>	
