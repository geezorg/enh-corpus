<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በኢትዮጵያ የረሀብተኛው ቁጥር 7 ሚሊዮን ደረሰ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በኢትዮጵያ የረሀብተኛው ቁጥር 7 ሚሊዮን ደረሰ</h1>


<p>በድርቅ ብቻ የተጠቃው ኢትዮጵያዊ ቁጥሩ ወደ 7 ሚሊዮን ማሻቀቡን የአደጋ መከላከልና ዝግጁነት ኮሚሽንን የጠቀሱ ዘገቦች ይፋ አደረጉ። እያደጋ መከላከልና ዝግጁነት ኮሚሽን ይፋ እንዳደረገው 5 ሚሊዮን የነበረ ረሀብተኛ አኅዝ በ2 ሚሊዮን ጨምሮ ወደ 7 ሚሊዮን ተጠግቷል።</p>

<p>ባሳለፍነው ሐምሌ ወር የረሐብተኛው ቁጥር 5 ሚሊዮን የሚገመት በመሆኑ የአደጋ መከላከልና ዝግጁነት ኮሚሽን 200 ሺ ሜትሪክ ቶን እህል ለድርቁ ሰለባዎች እንደሚያስፈልግ ገልፆ ነበር። ይሁን እንጂ አሁን ይፋ የሆነው የኮሚሽኑ መግለጫ እንዳመለከተው የሰለባዎቹ ቁጥር በ2 ሚሊዮን ስለጨመረ ተጨማሪ 74ሺ ሜትሪክ ቶን እህል አስፈልጓል።</p>

<p>የኮሚሽኑ ሪፖርት የጠቀሱ ዘገቦች እንደገለጡት በዚህ ድርቅ ክፉኛ የተጠቁት አካባቢዎች ሰሜን ወሎ፣ ሰሜን ጐንደርና ደቡብ ባሌ ናቸው። በመጪው ታህሳስ የሚሰበሰበው የእርሻ ምርት ረሃቡን እንደሚያቀልለው ተስፋ የተደረገ መሆኑ በዘገባው ተመልክቷል።</p>

<p>መንግስት መላ ትኩረቱን ወደ ጦርነት ባደረገበት በአሁኑ ወቅት ጦርነቱ ዳግም ሊያገረሽ ጫፍ ላይ በደረሰበት በዚህ ሰዓት የረሀብተኛው አኅዝ እያሻቀበ መምጣቱ ብዙዎቹን ያሳሰበ ጉዳይ ሆኗል። ወደ አዲስ አበባ የሚፈልሱ በተለይም ከወሎ መርሣ አካባቢ የተንቀሳቀሱ የድርቁ ሰለባዎች በአ/አበባ ውስጥ በብዛት በመታየት ላይ ይገኛሉ። እነዚህን ስደተኞች በአንድ ጣቢያ አሰባስቦ ዕርዳታ የመስጠት እንቅስቃሴ ግን እስከ አሁን አልታየም። የአደጋ መከላከልና ዝግጁነት ኮሚሽን ኮሚሽነር ይህን የሕዝቡን ፍልሰት ከረሀብ ጋር የተያያዘ ነው ብሎ መቀበል እንደሚያስቸግራቸው ከወራት በፊት ከእፎይታ መጽሔት ጋር ባደረጉት ቃለ ምልልስ መግለፃቸው ይታወሳል።</p>

<p>ረሃቡ ወደአስከፊ ደረጃ ከመሸጋገሩና አስደንጋጭ የሟቾችን አኅዝ ከመስማታችን በፊት መንግስት ለጉዳዩ ትኩረት ሰጥቶ ዓለም አቀፉን ማኅበረሰብ በተማፅኖ ማስጨነቅ ህዝቡንም ማስተባበር እንደሚገባው አደጋው የታያቸው ኢትዮጵያውያን በማሳሰብ ላይ ናቸው።</p>


<p class="align-center"><a href="/Gazettas/Ethiop/info/Ethiop.sera.html">ከኢትኦጵ ጥቅምት 16 ቀን 1992</a></p>

</body>
</html>	
