<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያ በሶማሊያ ያላትን ጦር ታስወጣለች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢትዮጵያ በሶማሊያ ያላትን ጦር ታስወጣለች</h1>


<p>ሁሴን አይዲድና የኢትዮጵያ መንግሥት አ/አበባ ላይ በደረሱት ስምምነት በሶማሊያ በተለይም በአይዲድ ይዞታ ሥር የሚንቀሳቀሱ የኢትዮጵያ መንግስት ተቃዋሚዎችን አይዲድ እንዲያስወጡ በአንፃሩ ኢትዮጵያም ለደህንነቷ ስትል ሶማሊያ ውስጥ ያስገባችውን ሠራዊቷን ወደራሷ መሬት እንድትስብ እንዲሁም የኢትዮ- ሶማሊያ ድንበር ከወታደራዊ እንቅስቃሴ ነፃ እንዲሆን ተስማምተዋል።</p>

<p>በተጨማሪም የኦጋዴንን ክልል በመገንጠል በአጠቃላይ ሶማሊያ አክራሪ እሥላማዊ መንግስት ለመመሥረት የሚንቀሳቀሰውን አልኢትሐድ አል ኢስላሚያን በጋራ ለመዋጋትም ስምምነት ላይ መድረሳቸውን ሮይተር የተሰኘው የእንግሊዝ ዜና አገልግሎት አስታውሷል።</p>

<p>የኢትዮጵያ መንግስት ቃል አቀባይ አቶ ኃይሌ ኪሮስ አይዲድ በኦነግ ላይ የወሰዱትን እርምጃ መልካም እርምጃ ነው ሲሉ ለሮይተር ገልፀዋል። ኢትዮጵያ በሶማሊያ ሰራዊቷን ማስገባቷም አግባብ እንደነበር የገለፁት አቶ ኃይሌ ኪሮስ አሁን ግን በተደረሰው ስምምነት መሰረት ሰራዊታችንን እናስወጣለን፣ አካባቢውንም ከወታደራዊ እንቅስቃሴ ነፃ እናደርጋለን ብለዋል።</p>

<p>ይህንን ሥምምነት መነሻ በማድረግ በኦነግ ታጣቂዎች ላይ ትጥቅ የማስፈታት ርምጃ የወሰዱት ሁሴን አይዲድ የድርጅቱ አመራር አባላትም በአንድ ሣምንት ውስጥ ከርሳቸው ይዞታ ለቀው እንዲወጡ ጠይቀዋል። የኦነግ ታጣቂዎች ትጥቅ በፈቱበት ወቅት ማለትም ባለፈው እሁድ የግብፅና የሊቢያ ወታደራዊ መኮንኖች በታዛቢነት ተገኝተው እንደነበር ሮይተር ጨምሮ ዘግቧል።</p>

<p>ይህ ትጥቁን እንዲፈታ የታዘዘው የኦነግ ኃይል ሙሉ በሙሉ ትጥቁን መፍታቱንና አካባቢውን ለቆ መውጣቱን የሊቢያና የግብፅ ታዛቢዎች እንደሚቆጣጠሩት ጄኔፈር ዋይንስ የተባለችው የቪኦኤ ዘጋቢ ከትናንት በስቲያ ካስተላለፈችው ዘገባ መረዳት ተችሏል።</p>


<p class="align-center"><a href="/Gazettas/Ethiop/info/Ethiop.sera.html">ከኢትኦጵ ኅዳር 21 ቀን 1992</a></p>

</body>
</html>	
