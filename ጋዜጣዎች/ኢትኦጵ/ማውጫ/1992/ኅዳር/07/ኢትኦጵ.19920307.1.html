<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በአራት ወራት 16 የጄኔራልነት ማዕረግ ተሰጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በአራት ወራት 16 የጄኔራልነት ማዕረግ ተሰጠ</h1>


<p>ፕሬዝዳንት ዶ/ር ነጋሶ ጊዳዳ በትናንትናው ዕለት ስምንት የጄኔራልነት ማዕረግ የሰጡ ሲሆን ከተሿሚዎቹ ውስጥ አንድ በቀድሞ መንግስት መኮንን እንደሚገኙበት ለማወቅ ተችሏል። በትናንትናው ዕለት በተሰጠው በዚህ ማዕረግ የሀገር መከላከያ ሚኒስትር ጠቅላይ ኢታማዦር ሹም ፃድቃን ገ/ትንሳይ ከሜ/ጄኔራልነት አንድ ደረጃ ከፍ ብለው የሌ/ጄኔራልነት ማዕረግ ሲያገኙ ብርጋዲየር ጄኔራል አበባው ታደሰና ብርጋዴል ጄኔራል አለምሸት ደግፌ ደግሞ የሜ/ጄኔራልነት ማዕረግ አግኝተዋል።</p>

<p>በትናንትናው ዕለት ሜ/ጄ/ልነት ማዕረግ ያገኙት አለምሸት ደግፌ በቀድሞ መንግስት ውስጥ ሻለቃ የነበሩና በየካቲት 1981 ሽሬ ላይ ለኢህአዴግ እጅ የሰጡ ናቸው። ሌላው የሜ/ጄኔራልነት ማዕረግ የተሰጣቸው አበባው ታደሰ ደግሞ ወደ ውትድርና ዓለም የገቡት 1975 ወዲህ መሆኑም ታውቋል።</p>

<p>ኮሎኔል የነበሩና የብ/ጄኔራልነት ማዕረግ የተሰጣቸው ደግሞ ኮሎኔል መስፍን አማረ፣ ኮ/ል ዮሐንስ ገ/መስቀል፣ ኮ/ል ንጉሴ አዱኛ፣ ኮ/ል አበበ ውብሸት፣ ኮ/ል ሰይፈ ሥላሴ አለሙ ሲሆኑ ከነዚህ ውስጥ ኮ/ል መስፍን አማረ በምስራቅ ኢትዮጵያ ከኦነግና ከአልኢትሀድ ጋር የተደረገውን ውጊያ በኮር ምክትል አዛዥነት ሲመሩ የቆዩ የሕወሓት አባል የነበሩ ናቸው።</p>

<p>ይህንን የማዕረግ ሹመት የሰጡት ፕሬዝዳንት ነጋሶ ጊዳዳ ቢሆኑም በሕገ መንግስቱ አንቀፅ 71 ቁጥር 6 መሠረት ተሿሚዎቹን ያቀረቡት የሀገሪቱ ጠ/ሚ/ር መለስ ዜናዊ ናቸው።</p>

<p>ባለፈው ዓመት መጨረሻ ሰኔ 24/91 ለሶስት ብ/ጄኔራሎች የሜ/ጄ/ልነት ለምስት ኮሎኔሎች ደግሞ የብ/ጄ/ልነት ማዕረግ በተመሳሳይ መሰጠቱ ይታወሳል። በዚህም ወቅት ብ/ጄ/ሳሞራ የኑስ፣ ብ/ል/ጄ አበበ ተ/ሃይማኖት /የአየር ኃይል አዛዥ/ ብ/ጄ/ል አባዱላ ገመዳ/ የመረጃ መምሪያ ኃላፊ የሜ/ጄኔራልነት ማዕረግ እንደተሰጣቸው ይታወሳል።</p>


<p class="align-center"><a href="/Gazettas/Ethiop/info/Ethiop.sera.html">ከኢትኦጵ ኅዳር 7 ቀን 1992</a></p>

</body>
</html>	
