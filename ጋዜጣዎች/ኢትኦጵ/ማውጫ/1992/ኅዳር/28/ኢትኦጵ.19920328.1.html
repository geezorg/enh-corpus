<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኮሎኔል መንግስቱ ሕክምና በተሣካ ሁኔታ ተካሄደ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የኮሎኔል መንግስቱ ሕክምና በተሣካ ሁኔታ ተካሄደ</h1>


<p>ብዙ የተባለባቸውና ዛሬም ብዙ እየተባለባቸውና እየተፃፈባቸው ያሉት ኮ/ል መንግስቱ ኃ/ማርያም «ሚልፓርክ» ሆስፒታል ውስጥ ሕክምናቸውን መከታተላቸውን ቀጥለው ኮሎኔሉ ኸርት ባይ ፓስ (ሐአርት ብይ ፓስስ) የሚባለውን የልብ ሕክምና ተከታትለው ቀዶ ሕክምናውን ሙሉ በሙሉ በተሣካ ሁኔታ መከናወኑን ትናንት ከጆሃንስበርግ በፋክስ የደረሰን የሪፖርተራችን ዘገባ ያስረዳል።</p>

<p>በአሁኑ ወቅት ደግሞ አኦርታ (ኣኦርጥኣ) በመባል የሚታወቀውን የልብ የደም ቧምቧ ሕክምና በመከታተል ላይ መሆናቸው ታውቋል። ኸርት ባይ ፓስ የሚባለው የልብ ቀዶ ሕክምና የተበላሸን የደም ቧምቧ ቆርጦ በሌላ የመተካት ሂደት መሆኑን አንድ ከፍተኛ የሕክምና ባለሙያን ጠይቀን መረዳት ችለናል።</p>

<p>የኮሎኔል መንግሥቱ ሴት ልጅም ኮሎኔሉን ለማስታመም እዚያው የምትገኝ መሆኑን ሪፖርተራችን ከላከልን ዘገባ መረዳት ተችሏል። ሪፖርተራችን የኮሎኔል መንግስቱን ልጅ በስልክ ያነጋገራት ሲሆን ኮሎኔሉን ቀርቦ ለመጠየቅ ግን የኮሎኔሉ ፍላጎት ቢሆንም የሆስፒታሉ ባለሥልጣናት ግን ሳይፈቅዱ ቀርተዋል። ሪፖርተራችን ኮሎኔል መንግስቱን በአካል ለማግኘት ያደረገው ጥረት ባይሳካም በልጃቸው በኩል የሆስፒታሉን የፋክስ አድራሻ ማግኘት ተቿል። በዚህ የሆስፒታሉ የፋክስ አድራሻ ለኮሎኔሉ መልዕክት ማስተላለፍ የሚቻል መሆኑንም ከሪፖርተራችን ዘገባ መረዳት ተችሏል። አድራሻውም ኣሕ. ዽር. እኝጝሕኣም፣ ፍኣᎥ (002711)- 4823317፣ ጥኦ ጭኦልኦኜል ሜኝጝእጽጥኡ ሕኣእሌ ምኣርእኣም፣ ምእል ጵኣርኽ ሕኦጽጵእጥኣል ነው።</p>

<p>ይህ በዚህ እንዳለ እዛው ደቡብ አፍሪካ የሚገኙት የኢትዮጵያ ማኅበረሰብ አባላት ከትናንት በስቲያ ባሰራጩት መግለጫ የኢትዮጵያ መንግስት ኮሎኔል መንግስቱ እንዲሰጡት ለመጠየቅ የሞራል ብቃት እንደሌለው ገልፀዋል። የደቡብ አፍሪካ መንግስትም ጥያቄውን እንዳይቀበል ተማፅነዋል።</p>

<p>በቀይና በነጭ ሽብር የተጀመረው እ.ኤ.አ ከ1974- 1991 ዓ.ም የቆየውና የአገሪቱን ሉዓላዊነት ለማስከበር የተካሄደው ጦርነት በኢትዮጵያ ታሪክ ውስጥ ጥቁር ገፅታ ትቶ ማለፉን የሚያስታውሰው ይኸው የኮሚኒቲው መግለጫ ለዚህ እልቂትና ውድመት ተጠያቂዎች ሕወሓትና ሻዕቢያም ጭምር መሆናቸውን ገልጿል። ዓለም አቀፉ ማህበረሰብ በኢትዮጵያውያን ላይ ለተፈፀመው የሰብዓዊ መብቶች ረገጣዎች መቆርቆር ያስደሰተው መሆኑን የሚገልፀው የኮሚኒቲው መግለጫ በአሁኑ ወቅት በኢትዮጵያ የሚገኘው የሞራል፣ የህግና የፖለቲካ ብቃት እንደሌለው በመግለጫው አመልክቷል። በደቡብ አፍሪካ የሚገኙ የአፓርታይድ ርዥራዦች መንግስቱ ወደ ኢትዮጵያ እንዲመለሱ የሚያደርጉትን ጥረት በሰብዓዊ መብት ሽፋን የሚደረግ ፖለቲካዊ ሴራ ነው ሲል ኮሎኔል መንግስቱ ለፍርድ እንዲቀርቡ የሚደረገውን ውትወታ ኮንኗል።</p>

<p>ታህሳስ 4/1987 ልዩ አቃቤ ሕግ በነኮ/ል መንግስቱ ላይ ክስ መመስረቱ ይታወሳል። ተከሳሾቹ 1ሺህ 907 ሰዎችን በመግደል፣ 99 ሰዎች ላይ ከፍተኛ የአካል ጉዳት በማድረስ የ193 ሰዎችን ደብዛ በማጥፋት እንደሚጠየቁም ከክሱ መዝገብ መረዳት ተችሏል።</p>


<p class="align-center"><a href="/Gazettas/Ethiop/info/Ethiop.sera.html">ከኢትኦጵ ኅዳር 28 ቀን 1992</a></p>

</body>
</html>	
