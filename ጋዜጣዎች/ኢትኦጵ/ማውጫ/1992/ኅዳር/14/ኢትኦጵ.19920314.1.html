<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በአዲስ አበባ በኤድስ በቀን 35 ሰው ይሞታል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በአዲስ አበባ በኤድስ በቀን 35 ሰው ይሞታል</h1>


<p>ሕዳር 3 ቀን 1992 ዓ.ም «ሕይወት ኢትዮጵያ» የተሰኘ መንግሥታዊ ያልሆነ ድርጅት ባዘጋጀው የፓናል ውይይት ላይ በአ/አበባ ከተማ ውስጥ በቀን 65 ሰዎች በኤድስና ተዛማጅ በሽታዎች እንደሚጠቁና 35 ሰዎች በየቀኑ ከዚሁ ጋር በተያያዘ ሕይወታቸው እንደሚያልፍ ተገለፀ።</p>

<p>በዚህ የፓናል ውይይት ላይ ከኢትዮጵያ ቤተሰብ መምሪያና ከአ/አበባ ጤና ቢሮ የተገኙ ተወካዮች እንዳመለከቱት በቀን 65 ሰዎች በኤድስና ተዛማጅ በሽታዎች ከመጠቃታቸው ባሻገር 35 ሰዎች በየቀኑ ከዚሁ ጋር በተያያዘ ሕይወታቸው እንደሚያልፍ ሲገለፅ 85% ለበሽታው የሚጋለጡት በግብረ ሥጋ ግንኙነት መሆኑም ተጠቁሟል።</p>

<p>በዚህ በሽታ በአብዛኛው የሚጠቁት ወጣቶች በመሆናቸው በየትምህር ቤቱ የጾታ ትምህርት መስጠት፣ ወጣቶች ለመጤ ባህሎች ተገዢ እንዳይሆኑ መከላከል፣ ሕገወጥ የሆኑ የቪዲዮ ፊልሞችንና የመሳሰሉትን እንዳይከታተሉ ማገድ በሽታውን ከመግታት አኳያ ጠቀሜታ እንደሚኖረው ተጠቅሷል።</p>

<p>ይህ በዚህ እንዳለ በኤድስ በሽታ ኢትዮጵያውያን በሕይወት የመቆያ ጊዜ ከ51 ዓመት ወደ 41 ዓመት ዝቅ ማለቱን የዓለም ጤና ጥበቃ ያጠናከረው ሪፖርት አመለከተ። የዓለም ጤና ጥበቃ ሪፖርትን ዋቢ ያደረጉ ዘገባዎች እንዳመለከቱት ከሰሐራ በታች በሚገኙ የአፍሪካ ሀገሮች በሕይወት የመቆያ ዘመን በ17 ዓመት ቀንሷል። ከሰሐራ በታች በሚገኙት በእነዚህ የአፍሪካ ሀገሮች 11 ሚሊዮን ሰዎች ሞተዋል፣ ከ22 ሚሊዮን በላይ የሚሆኑት ደግሞ በቫይረሱ ተለክፈዋል።</p>

<p>በበሽታው መስፋፋት ሳቢያም የአፍሪካውያን በሕይወት የመቆያ ጊዜ በጣም በማቆልቆል ላይ ይገኛል። በዚህም መሠረት በዚምባቡዌ በሕይወት የመቆያ ጊዜ ከ65 ዓመት ወደ 40 ዓመት እንዲሁም በሀገራችን በኢትዮጵያ ከ51 ዓመት ወደ 41 ዓመት ዝቅ ማለቱ ተመልክቷል።</p>


<p class="align-center"><a href="/Gazettas/Ethiop/info/Ethiop.sera.html">ከኢትኦጵ ኅዳር 14 ቀን 1992</a></p>

</body>
</html>	
