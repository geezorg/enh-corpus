<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኖርዌይ ለኢሰመጉ 200 ሺ ብር ረዳች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኖርዌይ ለኢሰመጉ 200 ሺ ብር ረዳች</h1>


<p>የኢትዮጵያ ሰብዓዊ መብቶች ጉባዔ ዓለም የሰብዓዊ መብት ድንጋጌ የፀደቀበትን 51ኛ አመት ምክንያት በማድረግ መግለጫ ሰጠ፤ ከኖርዌይ ኤምባሲ ጋር ደግሞ የእርዳታ ስምምነት መፈራረሙም ታውቋል።</p>

<p>የኢትዮጵያ ሰብዓዊ መብቶች ጉባዔ /ኢሰመጉ/ አመራር አባላት ባለፈው ዓርብ በጽ/ቤታቸው በሰጡት በዚህ መግለጫ የኢትዮጵያ መንግስት ዓለም አቀፍ የሰብዓዊ መብት ድንጋጌዎችን መቀበሉን በተስፋ የሚመለከቱት መሆኑን በአንፃሩ ደግሞ የሰብዓዊ መብት ረገጣው በመቀጠሉ ማዘናቸውን ለጋዜጠኞች ገልፀዋል።</p>

<p>የዕለቱ ጋዜጣዊ መግለጫ ዋና ዓላማ ዓለም አቀፍ ድንጋጌው የፀደቀበትን ዕለት አስቦ መዋል ቢሆንም ኢሰመጉ ከተቋቋመበት መርህ አኳያ ባገኘው አጋጣሚ ሁሉ ስለሰው ልጆች ሰብዓዊ መብት ድምፁን የሚያሰማ መሆኑን አመልክተዋል። ይህን ጋዜጣዊ መግለጫ የሰጡት የኢሰመጉ ሊ/መንበር ፕ/ር አንዳርጋቸው ፅጌ፣ ዋና ፀሐፊው ዶ/ር መኮንን ቢሻው እና የስራ አስኪያጅ ኮሚቴ አባላ አቶ አበበ ወርቄ ናቸው።</p>

<p>በሌላ ዜና የኖርዌይ ኤምባሲ ከኢትዮጵያ ሰብዓዊ መብቶች ጋር የዕርዳታ ስምምነት መፈራረሙን የኖርዌይ ኤምባሲ ባወጣው መግለጫ አመልክቷል። በአ/አበባ የኖርዌይ ኤምባሲ እ/ኤ/አ ታህሣስ 10/99 ባወጣው ጋዜጣዊ መግለጫ እንዳመለከተው ከኢሰመጉ ጋር የተደረገው ሥምምነት ኢሰመጉ በመጪው ግንቦት ወር የሚካሄደውን ምርጫ እንዲታዘብ ህዝቡን ስለምርጫው እንዲያስተምርና ሪፖርት እንዲያደርግ ነው። ከዚህም በተጨማሪ የገንዘቡ ድጋፍ ለሰብዓዊ መብት አገልግሎት እንደሚውልም ተመልክቷል። እ/ኤ/አ ታህሣስ 10/99 በተደረገው በዚህ ሥምምነት መሰረት ኢሰመጉ 200 ሺ የኖርዌይ ክሮነር ወይንም 25 ሺ የአሜሪካ ዶላር ያህል /በኢትዮጵያ 200 ሺ ብር/ ያገኛል። ኢሠመጉ በ5 ክልል ከተሞች ቅርንጫፍ ጽ/ቤት የሚከፍት መሆኑም በመግለጫው ተመልክቷል።</p>


<p class="align-center"><a href="/Gazettas/Ethiop/info/Ethiop.sera.html">ከኢትኦጵ ታህሣስ 5 ቀን 1992</a></p>

</body>
</html>	
