<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ገጣሚ ተመስገን ተካ አረፈ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ገጣሚ ተመስገን ተካ አረፈ</h1>


<p>የኢትዮጵያን ገናና ታሪክ በማውሳት የወቅቱን ፖለቲካ በመተቸት የሕዝቡን ማህበራዊ ችግር ነቅሶ በማውጣት ለተለያዩ ድምፃውያን የዘፈን ግጥም ድርሰቶች በማዘጋጀት የሚታወቀው ተመስገን ተካ ባደረበት የኩላሊት ሕመም ለሕክምና ሲረዳ ከቆየ በኋላ እሁድ ታሕሳስ 23 ቀን 1992 ዓ.ም ለሕልፈተ ህይወት መብቃቱን ለመረዳት ተችሏል።</p>

<p>በተወለደ በ33 ዓመቱ የተሰናበተን ተመስገን ተካ የሃገራችን የኪነጥበብ ባለሙያዎች ከሚቀባበሉት የፍቅር ግጥሞች ወጣ በማለት በተለይ ባለፉት ሰባት ዓመታት በኢትዮጵያ ላይ የሚደርሱ ጥፋቶችን በማስታወስ የተዋጣላቸው የሙዚቃ ግጥም ድርሰቶችን የሚያዘጋጅ ወጣት ገጣሚ ነበር።</p>

<p>በ1978 ዓ/ም የአስራ ሁለተኛ ክፍል ተማሪ በነበረበት ወቅት ለሟች ድምፃዊ ኬነዲ መንገሻ አራት የዘፈን ግጥሞችን በመስጠት ወደሙዚቃው ዓለም የገባው ተመስገን ተካ በህይወት ዘመኑ ከፍቅር ግጥሞች ይልቅ እንደሬጌው ንጉሥ ቦብ ማርሌይ ሕዝቡን የሚቀሰቅስና የማህበረሰቡን ችግር የሚገልፁ ሥራዎችን ማቅረብ የበለጠ ያረካው እንደነበረ በተለያዩ መድረኮች ሲገልፅ ቆይቷል።</p>

<p>በተለይ በ1989 ዓ/ም በታዋቂው ድምፃዊ ሰለሞን ተካልኝ የተዜሙት ግጥሞቹ ከመቼውም ጊዜ በላይ ራሱን ያረካበት እንደነበር በአንድ ወቅት ቃለምልልሱ መግለፁ አይዘነጋም።</p>

<p>በርካታ ኢትዮጵያውያን ኑሮ አስቸጋሪ በሆነባቸው ወቅት ህይወቱን ለማሸነፍ ያላቸውን አማራጭ ተጠቅመው የመኖሪያ ቤቶቻቸውን ሸንሽነው አከራይተው ሣለ መንግሥት ባወጣው ትዕዛዝ ቤቶቹን ተከራዮቹ እንዲወርሱ መደረጉን በመተቸት <br/>
«ምን ዓይነት ዘመን ነው ዘመነ ፈጣጣ፤<br/>
ደባል ተቀምጦ ባለቤት ሲወጣ»<br/> 
ሲል ያቀረበው ዘፈን የበርካታዎቹን ቀልብ ቆንጥጦ ያቀረበው ዘፈን የበርካታዎቹን ቀልብ ቆንጥጦ ለመያዝ የቻለ ነበር። በዚህ የሰለሞን ተካልኝ የካሴት ክር የቀረበው ሌላኛው የተመስገን ድርሰት፦<br/>
«ከአፎቱ ይውጣ ጎራዴ ሳንጃው፤<br/>
ደም በደም ይሁን መረማመጃው» <br/>
የሚለው ስንኝ ገጣሚው ስሜቱን በተሻለ ሁኔታ የገለፀበት መሆኑን በሕይወት ዘመኑ ተናግሮ ነበር።</p>

<p>የፀሐዬ ዮሐንስ «ማን እንደ እናት» የአስናቀ ገ/የስ «መገንጠል አናውቅ እኛ»ን እና ሌሎች ሀገራዊ ግጥሞችን ድርሰት የፃፈው ተመስገን ተካ በዚሁ በግጥም ድርሰቱ በተቻለው መስዋዕትነት እየከፈለ መቆየትን እንጂ ከሃገሩ መሸሽን እንደማይቀበለው ደጋግሞ መግለፁ ይታወሳል።</p>


<p class="align-center"><a href="/Gazettas/Ethiop/info/Ethiop.sera.html">ከኢትኦጵ ታሕሳስ 26 ቀን 1992</a></p>

</body>
</html>	
