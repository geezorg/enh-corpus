<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አትሌት ኃይሌ ገ/ስላሴ በ50 ሚሊዮን ብር ድርጅት አቋቋመ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">አትሌት ኃይሌ ገ/ስላሴ በ50 ሚሊዮን ብር ድርጅት አቋቋመ</h1>


<p>ጀግናው አትሌት ሻለቃ ኃይሌ ገ/ስላሴ ከባለቤቱ ከወ/ሮ ዓለም ጥላሁን ግር በመሆን በ50 ሚሊዮን ብር ካፒታል ድርጅት ማቋቋሙ ታውቋል «ኃይሌና ዓለም ኢንተርናሽናል ኃላፊነቱ የተወሰነ የግል ማህበር» የተሰኘው ይኸው ድርጅት በ50 ሚሊዮን ብር ካፒታል የተቋቋመ ሲሆን በዚህ ድርጅት ውስጥ ያለው 50 ሚሊዮን ብር ካፒታል በኃይሌና በባለቤቱ የ30 እና የ20 ሚሊዮን ብር አክሲዮን የተሸፈነ መሆኑን መረዳት ተችሏል።</p>

<p>ይህ በ50 ሚሊዮን ብር ካፒታል የተቋቋመው የንግድ ማህበር ዋና ፅ/ቤቱ ቤቱ ወረዳ 16 ቀበሌ 08 ውስጥ ሲሆን የማህበሩ ዓላማዎችም የሚከተሉት መሆናቸውን መረዳት ተችሏል።</p>

<p>የመኖሪያ ቤትና የህንፃ ግንባታን ማከራየት፣ የትምህርት ተቋማትን ማቋቋምና ማስተዳደር፣ የትርጉም የህትመትና የፁሑፍ ሥራ፣ የኮንስትራክሽን ዕቃዎችን እና መሣሪያዎችን ማስገባት፣ ማከራየት ማሰራጨት፣ የስፖርት ተቋማት ማስገንባትና ማስተዳደር፣ አስመጪና ላኪ፣ ኢንዱስትሪ፣ ጥናትና ምርምር፣ የጅምላና የችርቻሮ የአገልግሎት ሥራዎችን፣ የኃይሌ የስፖርት ሙዚየምን ማቋቋምና ማስተዳደር፣ የስፖርት ጂምናዚየምን፣ ክለቦችን፣ ውድድሮችን ማቋቋም መመስረትና ማስተዳደር የተቋቋመው ድርጅት ዓላማዎች መሆናቸው ተመልክቷል። ራሱ አትሌት ኃይሌ ገ/ሥላሴ የማህበሩ ሥራ አስኪያጅ መሆኑንም መረዳት ተችሏል።</p>

<p>የኢትዮጵያን ሰንደቅ ዓላማ በተለያዩ ዓለም አቀፍ መድረኮች ከፍ ብሎ እንዲውለበለብ ምክንያት የሆነው ከእነ አበበ በቂላ፣ ከነማሞና ከነምሩፅ ወዲህ የሀገሪቱ ብሔራዊ ኩራት ሆኖ የተገኘው ኃይሌ ለቀጣይ ሕይወቱ ከፍተኛ መሰረት የሆነውን ይህንን ድርጅት ማቋቋሙ የሥራ ዕድል ከመፍጠር ባሻገር የገነነውና ጣሪያ የነካ ስሙ ወቅት ጠብቆ እንዳይደበዝዝና ተሰሚነቱ እንዳይቀንስ አስተዋፅኦ እንደሚኖረው ተገምቷል።</p>


<p class="align-center"><a href="/Gazettas/Ethiop/info/Ethiop.sera.html">ከኢትኦጵ የካቲት 22 ቀን 1992</a></p>

</body>
</html>	
