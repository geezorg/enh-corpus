<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሀብዴድ 140 ዕጩዎቹና ደጋፊዎቹ እንደታሰሩበት አስታወቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ሀብዴድ 140 ዕጩዎቹና ደጋፊዎቹ እንደታሰሩበት አስታወቀ</h1>


<p>በደቡብ ክልል በሃዲያ ዞን ውስጥ እጅግ ከፍተኛ ደረጃ ላይ በደረሰው የጅምላ እስራት 140 ያህል ሰዎች መታሰራቸውን በዶ/ር በየነ ጴጥሮስ የሚመራው ሀብዴድ /የሀዲያ ብሔር ዲሞክራሲያዊ ድርጅት/ ጥር 30/92 ለብሔራዊ ምርጫ ቦርድ ከፃፈው ደብዳቤ መረዳት ተችሏል።</p>

<p>«ከጥር 11 ቀን 1992 ዓ/ም ጀምሮ የድርጅቱ ሕዝባዊ ስብሰባ መጥራት የገዢው ፓርቲ አባላት በተገኙበት ስብሰባ ላይ የሃዲያ ብሔር ዴሞክራሲያዊ ድርጅት ዕጩዎች ያገኙት ሕዝባዊ ተቀባይነት የገዢውን ፓርቲ አባላት በማስደንገጡ በሃዲያ ዞን ከፍተኛ የሆነ የስነ ልቦና ጦርነት ታውጇል። ይህ ጉዳይ በቀጥታ ከምርጫው ጋር የተያያዘ በመሆኑ ቦርዱን ስለሚመለከት ለጉዳዩ ዕልባት እንዲሰጥ እንጠይቃለን በማለት በየወረዳው የታሰሩትን ሰዎች ስም ዝርዝር ይፋ አድርጓል።</p>

<p>በዚህም መሠረት ከሊሙ ወረዳ 18 ሰው ሶሮ ወረዳ 14 ሰው ሚሽ /ኩንታብ/ ወረዳ 20 ሰው እንዲሁም በባድዎች ወረዳ ወደ 80 የሚጠጉ አርሶ አደሮች ከዚህም በተጨማሪ አቶ አኔቦ ወ/ጊዮርጊስ የሃዲያ ዞን ስራ አስፈፃሚና የሶሮ ወረዳ የተወካዮች ም/ቤት ዕጩ ተወዳዳሪ፣ አቶ ኤልያስ ሐድሮ በባድዎች የክልል ተወዳዳሪና የወረዳው የሃብዴድ ሊ/መንበር አቶ አበራ ሶርቶ ከባዶዎች የክልል ዕጩ ተወዳዳሪና የወረዳው የሃብዴድ ፀሐፊ፣ ደስታ ጋዴ የሉሙ ወረዳ የክልል ም/ቤት ዕጩ ተወዳዳሪ መታሰራቸው ተመልክቷል። በሰላማዊ ሕዝብ መሐል የታጠቀ ሰራዊት በማሰማራት ሕዝቡን እያስጨነቁት መሆኑን የዞኑ አመራሮችና ሌሎች ዕጩዎችን ለመያዝ የፍ/ቤት ትዕዛዝ እየወጣ መሆኑም ተደርሶበታል ሲል ገልጿል። ከ140 የማያንሱ ዕጩ አባላቱና ደጋፊዎቹ እንዲፈቱ በሰላም አገር የዘመተው ሠራዊት በምርጫው ሕግ መሰረት አካባቢውን ለቆ እንዲወጣ ምርጫ ቦርዱን ጠይቋል።</p>

<p>ምርጫ ቦርድ ባለው ስልጣን ጣልቃ ገብቶ ለችግሩ መፍትሔ እንዲፈልግና ጫናውን እንዲያረግብ ቢጠይቅም ምርጫ ቦርዱ ወገናዊ አቋም ይዞ በመገኘቱ ችግሩን ለመፍታት እንዳልተቻለም ተጠቃሁ ለሚለው ድርጅት ቅርብ የሆኑ ወገኖች ይናገራሉ።</p>

<p>በአሁኑ ወቅት በእስር ላይ የሚገኙ ዕጩዎች ቁጥር ወደ10 መድረሱን አጠቃላይ የታሰረው ቁጥር ወደ150 መሸጋገሩን አሁንም ግለሰቦችን ለመያዝ እንቅስቃሴ መቀጠሉን በሊሙ ወረዳ ባሉ አንዳንድ ቀበሌዎች የካቲት 2/92 ማታ የታጠቀ ሰራዊትና የቀበሌ ባለሥልጣናት ቤት ለቤት አሰሳ በማድረግ የሃብዴድ ደጋፊዎችን መደብደባቸውን ለሃብዴድ ቅርብ የሆኑ ምንጮች ይናገራሉ። አሁንም በአካባቢው ውጥረት መንገሱና የታጠቀ ሰራዊት መከማቸቱን ከምንጮቹም መረዳት ተችሏል።</p>

<p>የመንግስት ቃል አቀባይ የሆኑት ወ/ት ሰሎሜ ታደሰ ከትናንት በስቲያ ሰኝኦ ከቪኦኤ ጋር ባደረጉት ቃለምልልስ ውዝግቡ ሊፈጠር የቻለው የሃብዴድ ዕጩዎች ህገ ወጥ ቅስቀሳ በማድረጋቸው የማዳበሪያ ዕዳ አትክፈሉ በማለት ሕዝቡን በመቀስቀሳቸው እንደሆነ ተናግረዋል። በአካባቢው አንድም የታጠቀ ሰራዊት አንድም የለም ሲሉም ተደምጠዋል። ስለተገደሉት ሰዎች ግን የገለፁት ነገር የለም።</p>


<p class="align-center"><a href="/Gazettas/Ethiop/info/Ethiop.sera.html">ከኢትኦጵ የካቲት 8 ቀን 1992</a></p>

</body>
</html>	
