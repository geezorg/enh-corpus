<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአውሮፓ ልዑካን መለስና ኢሳያስን አነጋገሩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የአውሮፓ ልዑካን መለስና ኢሳያስን አነጋገሩ</h1>


<p>ድፍን ሁለት ዓመት ሊሞላው 3 ወራት ያህል ብቻ የቀረው የኢትዮ ኤርትራ ውዝግብ መፍትሔ ያገኝ ዘንድ የሚደረገው የሰላም ጥረት አሁንም መቀጠሉ ታውቋል። በዚህም መሰረት የአውሮፓ ሕብረት ልዑካን አዲስ አበባ መግባታቸው ታውቋል።</p>

<p>በኢጣሊያ ም/የውጭ ጉዳይ ሚኒስትር ሬኖ ሴሪ የሚመራው ይኸው የአውሮፓ ህብረት የልዑካን ቡድን ዓላማው የአአድን የሰላም ሃሳብ ማገዝ እንጂ አዲስ የሰላም ሃሳብ ማምጣት አለመሆኑም ታውቋል። የልዑካን ቡድኑ አዲስ አበባ ከመምጣቱ በፊት በሽምግልናው ጥረት ተካፋይ ከነበሩት ሀገሮች በይበልጥም አልጀርስ ላይ በረቀቀው የማስፈፀሚያ ስልት ላይ ተሳታፊ የነበሩትን ወገኖች ማነጋገሩ ተመልክቷል። በአሜሪካ የውጭ ጉዳይ ሚኒስቴር የአፍሪካ ጉዳይ ረዳት ሚኒስትር ሚስስ ሱዛን ራይስ፣ የቀድሞው የአሜሪካ የብሔራዊ ፀጥታ አማካሪ ሚስተር አንቶኒ ሌክ እንዲሁም የአአድ ሊ/መንበርና የአልጄሪያው ፕሬዝዳንት ከሆኑት ፕሬዝዳንት አብዱላዚዝ ቡተፍሊካ ጋር ቡድኑ መነጋገሩ ታውቋል። ቡድኑ አዲስ አበባ እንደገባም ከኢትዮጵያ ባለሥልጣናት ጋር ተነጋግሯል። ከትናንት በስቲያም በአሥመራ ከኤርትራ ፕሬዝዳንት ጋር መወያየቱም ታውቋል።</p>

<p>ይህ የአውሮፓ ህብረት የልዑካን ቡድን ላለመስማማት የተማማሉ የሚመስሉትን ወገኖች እንዴት ወደስምምነት እንደሚያመጣና በማስፈፀሚያ ስልቱ ሳቢያ የተፈጠረውን ክፍተት እንዴት እንደሚያስተካክል የታወቀ ነገር የለም። ይሁን እንጂ የዲፕሎማቲክ ምንጮችን የጠቀሱ ዘገቦች እንደሚያመለክቱት የአውሮፓ ህብረት ልዑካን ቡድን ይዞ የመጣው አዲስ የሰላም ሃሳብ ባይኖርም የሰላም ሃሳቡን በማይቀበለው ወገን ላይ ህብረቱ በቀጣይነት የሚወስደውን ርምጃ ለማሳወቅና በተፅዕኖ ወደስምምነት የሚመጡበትን ሁኔታ ለማፈላለግ ጭምር ነው ተብሏል።</p>

<p>የአውሮፓ ህብረት ልዑካን ቡድን ጉዞውን በማስመልከት ለሕብረቱ ፕሬዝዳንታዊ ም/ቤት ሪፖርት የሚያቀርብ በመሆኑ ርምጃው ከዚያ በኋላ ሊከተል እንደሚችል ተገምቷል። በአሜሪካም በኩል ተመሳሳይ ሁኔታ መኖሩ ከመታወቁ ባሻገር ጦርነቱ ቢፈነዳ ከማንም ቀድማ ወደተፅዕኖ ርምጃ የምትገፋፋው አሜሪካ መሆኗ ታዛቢዎችን ያጠራጠረ አልሆነም።</p>


<p class="align-center"><a href="/Gazettas/Ethiop/info/Ethiop.sera.html">ከኢትኦጵ የካቲት 1 ቀን 1992</a></p>

</body>
</html>	
