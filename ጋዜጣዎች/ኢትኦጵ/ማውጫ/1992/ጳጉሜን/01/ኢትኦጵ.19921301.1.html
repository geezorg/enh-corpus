<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«አዲሱን የኢትዮጵያ ወረራ ለማክሸፍ ተዘጋጅተናል»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«አዲሱን የኢትዮጵያ ወረራ ለማክሸፍ ተዘጋጅተናል»</h1>

<p class="align-right">የሻዕቢያ 9ኛው መግለጫ</p>


<p>የኤርትራው ገዥ ፓርቲ ሕዝባዊ ግንባር ለፍትሕና ለዴሞክራሲ (ሕግዴፍ/ ሻዕቢያ) ፕሬዝዳንት ኢሳያስ በተገኙበት ባደረገው ስብሰባ ባሳለፈው ውሳኔ የኤርትራ ሕዝብና መንግሥት የኢትዮጵያን አዲስ ወረራ ለመመከት ተዘጋጅቷል ብሏል። የኤርትራ ገዢ ፓርቲ ሻዕቢያ ማዕከላዊ ኮሚቴ ባካሄደው በዚሁ ዘጠነኛ ጉባዔው ማጠቃለያ ላይ ባወጣው የአቋም መግለጫ የኢትዮጵያ መንግስት የኤርትራን መሬት ወሮ መያዙን በብዙ ሺህ የሚቆጠሩ ኤርትራውያን ከቀያቸው መፈናቀላቸውን ዘርዝሯል። የኢትዮጵያ ጦር ኃይል የኤርትራን ግዛት ለቆ እንዲወጣ፣ ተፈናቃይ ኤርትራውያን ወደቀያቸው እንዲመለሱ ማድረግ የመንግስት ዋነኛ የትኩረት አቅጣጫ መሆኑንም መግለጫው አመልክቷል።</p>

<p>የኢትዮጵያ ጦር ለቆ እንዲወጣና ተፈናቃዮቹ እንዲመለሱ ለማድረግ የሚወሰደውን እርምጃ ግን አልጠቀሰም። መግለጫው በመቀጠልም የኢትዮጵያ መንግስት ኤርትራን ለማንበርከክና አንድነቷን ለመፈታተን የቀየሰውን ዓላማ አሁንም አለመለወጡን አመልክቷል። የኢትዮጵያ መንግስት በኤርትራ ላይ ሌላ ጦርነት ለመክፈት መብት እንዳለው በይፋ በማሳወቅ ላይ መሆኑንም መግለጫው ጠቅሶ የኢትዮጵያ መንግስት ኤርትራ ላይ አዲስ ወረራ ለመክፈት መዘጋጀቱንም ገልጿል።</p>

<p>ባለፈው ሰኔ ወር አልጀርስና አሜሪካ በተካሄዱ ስብሰባዎች የኢትዮጵያ መንግስት የድንበር ላይ ፀቡ በድሮ የቅኝ ገዢዎችን የወሰን አከላለል መሰረት እንደማይፈታና ተቀባይነትም እንደማይኖረው በገሃድ ገልጿል ሲል የግንባሩ የአቋም መግለጫ ያስረዳል። ሕጋዊ በሆነ መንገድ ራስን የመከላከል መብት በመጠቀም በኤርትራ ላይ ጦርነት ለመክፈት የተዘጋጀውን የኢትዮጵያ ጦር ኃይል የወረራ እቅድ ማክሸፍና መደምሰሱ ወሳኝ መሆኑንም መግለጫው አመልክቷል። የኤርትራ ሕዝብ በአስከፊ ሁኔታ ውስጥ በነበረበት ወቅት ከጐኑ ተሰልፈው እርዳታ ላደረጉለት ኃይሎች እንዲሁም ተፈናቃዮችን ለረዱ መንግሥታት ምስጋና አቅርቧል።</p>

<p>የኤርትራ ፕሬዝዳንት ኢሳያስ አፈወርቂ የኤርትራ ሕዝብ የነጻነት ትግል የጀመረበትን ቀን ምክንያት በማድረግ ባለፈው አርብ ለኤርትራ ህዝብ የሰላሙ ሒደት ብዙም ተስፋ እንደሌለው አመልካች የሆነ የጦርነት አይቀሬነት ያረጋገጠ ንግግር አድርገዋል። የኤርትራ ሕዝብ ሰላም ሙሉ በሙሉ እስኪረጋገጥ ትጥቁን ጠበቅ ያደርግ ዘንድም ጥሪ አቅርበዋል።</p>


<p>ይህ የሰላሙ መንገድ ብዙም ተስፋ የሚጣልበት አለመሆኑን የኤርትራው መሪ በአንደበታቸው ጭምር ባረጋገጡበት በአሁኑ ወቅት በኤርትራ የኢትዮጵያውያን ስቃይ እንደገና መቀጠሉን የኢትዮጵያ የውጭ ጉዳይ ሚኒስቴር ከትናንት በስቲያ ሰኞ ይፋ አድርገዋል። እንደመግለጫው አንድ የኤምባሲው ሹፌር አቶ ብርሃን ተስፋ በኤርትራ የፀጥታ ኃይሎች ከተይዙ በኋላ እጆቻቸውን የፊጥኝ ታስረው በመሰቃየት ላይ ሲሆኑ ሌሎች ሁለት ኢትዮጵያውያንም አንደኛው ዓይኑ ሲጠፋ ሌላኛው ደግሞ ጥርሱ መውለቁን ዘርዝሯል።</p>


<p class="align-center"><a href="/Gazettas/Ethiop/info/Ethiop.sera.html">ከኢትኦጵ ጳጉሜን 1 ቀን 1992</a></p>

</body>
</html>	

