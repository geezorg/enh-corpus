<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ለመጀመሪያ ጊዜ ጠ/ሚ/ር መለስ በጽ/ቤታቸው ከነዶ/ር በየነ ጋር ተወያዩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ለመጀመሪያ ጊዜ ጠ/ሚ/ር መለስ በጽ/ቤታቸው ከነዶ/ር በየነ ጋር ተወያዩ</h2>


<p>ባለፈው ሐምሌ ወር በዩኤስ አሜሪካ የተቋቋመው የተቃዋሚዎች ሕብረት መሪዎችን ጠ/ሚ/ር መለስ ዜናዊ በፅ/ቤታቸው አነጋገሩ። የሕብረቱ መሪዎች ከጠ/ሚ/ር መለስ ዜናዊ ጋር የተነጋገሩት ባልፈው ሳምንት መሆኑንም መረዳት ተችሏል።</p>

<p>ከቅርብ ምንጮች መረዳት እንደተቻለው ባለፈው ሳምንት ከጠ/ሚ/ር መለስ ዜናዊ ጋር በጠ/ሚ/ሩ ፅ/ቤት የተወያዩት የሕብረቱ መሪዎች የሕብረቱ ሊቀመንበር ዶ/ር በይነ ጴጥሮስ፣ ምክትል ሊቀመንበርሩ ዶ/ር መረራ ጉዲና እንዲሁም የሕብረቱ ፀሐፊ ዶ/ር አድማስ ገበየሁና ምክትል ፀሐፊው አቶ ሙሉ መጃ መሆናቸውን መረዳት ተችሏል።</p>

<p>ባለፈው ሀሙስ ከጠ/ሚ/ር መለስ ዜናዊ ጋር የተወያዩት አራቱ የሕብረቱ መሪዎች ለምን ያህል ሰአት ከጠ/ሚ/ሩ ጋር እንደቆዩ ባይታወቅም፣ ከምርጫ ጋር በተያያዘ መወያየታቸው ተሰምቷል። ጠ/ሚ/ር መለስ ዜናዊ ነጻ የምርጫ ቦርድ እንዲቋቋም እንዲሁም በምርጫ ወቅት የውጭ ታዛቢዎች እንዲገቡ ተቃዋሚዎች ወገን የቀረበውን ጥያቄ ለማስተናገድ ፈቃደኛ አለመሆናቸውም ተመልክቷል። ሕብረቱ በኢትዮጵያ ውስጥ ስለሚያደርገው እንቅስቃሴና የሕብረቱ አባል ድርጅቶች ወደሀገር ቤት ስለሚገቡበት ሁኔታ ውይይት እንደተደረገ ምንጮቹ ቢገልፁም በዚህ ላይ የተደረገ ስምምነት ስለመኖሩ ማወቅ አልተቻለም። በዚህ ጉዳይ ላይ ከጠ/ሚ/ሩ ጋር ስለተደረገው ዝርዝር ውይይት ከሕብረቱ መሪዎች አስተያየት ለማግኘት ያደረግነው ሙከራ የሕብረቱን መሪዎች ባለማግነታቸን አልተሳካም።</p>

<p>የኢሕአዴግ መንግስት ወደ ስልጣን ከመጣ ወዲህ በአስራ ሶስት ዓመታት ታሪክ ውስጥ ጠ/ሚ/ር መለስ ከተቃዋሚዎች ጋር በግል ውይይት ሲያደርጉ ይህ የመጀሪያው ነው፤ ይህንን እንደ በጎና አበረታች ርምጃ እንደሚያዩ አንድ ታዋቂ ምሁር ለዝግጅት ክፍላችን ገልፀዋል። በሌላም በኩል ይህ ውይይት በጠ/ሚ/ሩ መልካም ፍቃድ ላይ የተመሰረተ ነው ወይንስ በምዕራባውያን ግፊት በማለትም እኝእሁ ምሁር ጠይቀዋል። የተቃዋሚዎች ሕብረት መሪዎች በምርጫ ሁኔታ ላይ ለመደራደር ለጠ/ሚ/ሩ ጥያቄ ካቀረቡ ወራት እንደተቆጠረም መረዳት ተችሏል። በጠ/ሚ/ሩና በተቃዋሚ ሕብረት መሪዎች መካከል የተጀመረው ውይይት ቀጣይ ይሁን አይሁን ማውቅ አልተቻለም። በሐምሌ 1995 ዓ/ም በአሜሪካ የተመሰረተውን የተቃዋሚዎች ሕብረት በተመለከተ "አርባ አራት የኢሕአዴግ ጠላት ከማኖር ስብስብ ማለታቸው ጥሩ ነው" ሲሉ ጠ/ሚ/ሩ በሕብረቱ ላይ አስተያየት መስጠታቸው ይታወሳል። ይህንኑ በፓርቲያቸው ልሳን ላይ ይፋ የሆነ አስተያየታቸውን በፓርላማ ውስጥ "አላልኩም" ሲሉ ማስተባበላቸውም አይዘነጋም።</p>


<p class="align-center"><a href="/Gazettas/Ethiop/info/Ethiop.sera.html">ከኢትኦጵ የካቲት 3 ቀን 1996</a></p>

</body>
</html>	














