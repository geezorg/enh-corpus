<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ጠ/ሚ/ መለስ በኤርትራዊያን ጉዳይ ቃለምልልስ ሰጡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ጠ/ሚ/ መለስ በኤርትራዊያን ጉዳይ ቃለምልልስ ሰጡ</h2>


<p>ጠ/ሚ/ር መለስ የድንበር ውሳኔውንና በቅርቡ የወጣውን የኤርትራውያን ዜግነት በተመለከተ ቃለ ምልልስ ሰጡ። በድንበር ውሳኔው ሂደት ላይ "ብዙም አዲስ ለውጥ አለ ሊባል አይችልም" ያሉት ጠ/ሚ/ር መለስ በትግርኛ ቋንቋ ከሚታተመው "ወይን" መፅሔት ጋር በዚህ በያዝነው የካቲት ወር 1996 ዕትም በሰጡት ቃለ ምልልስ የድንበሩን ጉዳይ በተመለከተ "የድንበር ኮሚሽኑ የወሰነው ውሳኔ በተወሰኑ አካባቢዎች በተለይም ደግሞ በማዕከላዊ የምዕራቡ ድንበር ክፍል ችግር ያለበትና ስህተት የተፈፀመበት ነው። ስህተት መኖሩ አንድ ነገር ሆኖ ሁሉም ፍርድ (ውሳኔ) ትክክለኛና የተሟላ ይሆናል ማለት አይደለም። ሁልጊዜ ከፍርድ ጋር የሚከተሉ ጉድለቶች አሉ" ብለዋል።</p>

<p>ጠ/ሚ/ር መለስ "በአፈጻጸሙ ላይ የሚፈጠረው ችግር በኢትዮጵያ ላይ ብቻ አይደለም፤ በርግጥ ጉድለት ወይም ስህተት አለ ብለን እየተናገርን ያለነው እኛ ብቻ ነን። በዚህ ችግር የሚጐዳው የትግራይ ሕዝብ አይደለም፣ የኢትዮጵያም ሕዝብ አይደለም። ወይም ደግሞ የኤርትራ ሕዝብ አይደለም። በተለይ በማዕከላዊው የድንበር ክፍል የተሰጠውን ውሳኔና ከወረራው በፊት የነበረው ሲነፃፀር በኤርትራና በኤርትራ ህዝብ ላይ ጉዳት የሚያስከትል ባሕሪያት እንዳሉት ሊታወቅ ይገባል። ሻዕቢያ ይህ ጠፍቶት አይደለም። ይህን እያወቀ ነው የድንበር ኮሚሽኑ ውሳኔ እንዳለ ሊተገበር ይገባል፤ ከዚህ ውጭ ድርድርና ንግግር የሚባል ነገር የለም በማለት "ድርቅ ያለ አቋም ይዞ የሚገኘው" ሲሉም አክለዋል።</p>

<p>"ዋና መነሾ ሊሆን የሚገባው የድንበር ኮሚሽኑ ያሳለፈው ውሳኔ ከመጀመሪያ እስከ መጨረሻ ቃል በቃል እንዳለ ሊተገበር ይገባል፣ በአካባቢያችን ሰላም ሊያመጣ የሚችለው ነገር ምንድነው በሚለው ላይ ነው ሊተኮር የሚገባው" ሲሉ አመልክተዋል። ኤርትራውያንን በሚመለከት በቅርቡ የወጣውን መመሪያ ተመርኩዞ ለቀረበላቸው ጥያቄ "ኤርትራዊ ዜግነት ኢትዮጵያዊ ዜግነት ተብሎ የተቀመጠ ዜግነት አልነበረም" ያሉት መለስ ባለፉት ሁለትና ሶስት አመታት በመመሪያው ላይ ጥናት ሲደረግ መቆየቱን ገልፀዋል።</p>

<p>አያይዘውም "ጥናት ካደረግን በኋላም ትክክለኛ እና ቋሚ የሆነ እርምጃ ላይ ደርሰናል። ይህ እርምጃ ለምን ተወሰደ ካልን ከሁሉም በፊት ከእኛ ማንነት ጋ የሚሄድ ስለሆነ ነው። ማን ይጐዳል? ማን ይጠቀማል? ያለአንዳች ማመንታት ይህ ውሳኔ ሕገ መንግስታችን የሚያመላክት፤ የኢትዮጵያን ሕግ መንግስት ሕገ መንግስት የሚሸት፤ የሕገ መንግስቱን ድንጋጌ የተከተለ፤ የኢሕአዴግ አቋሞችን የሚያንፀባርቅና ማንነታችንን የሚገልፅ ነው። ከሁሉም በፊት ከማንነታችንና ከእኛነታችን የወጣ ፖሊሲ ነው፤ እንደኔ እንደኔ ከ8 እና 9 ዓመት በፊት መውጣት ሲገባው በጣም ዘግይቶ የወጣ ፖሊሲ ነው ባይ ነኝ" ብለዋል።</p>


<p class="align-center"><a href="/Gazettas/Ethiop/info/Ethiop.sera.html">ከኢትኦጵ የካቲት 10 ቀን 1996</a></p>

</body>
</html>	














