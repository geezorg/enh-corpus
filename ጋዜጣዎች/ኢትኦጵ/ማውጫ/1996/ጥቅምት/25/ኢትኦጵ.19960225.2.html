<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የ14 የንግድ ድርጅት ባለቤቶች ታስረዋል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የ14 የንግድ ድርጅት ባለቤቶች ታስረዋል</h2>


<p>የገቢዎች ሚኒስቴር ከተጨማሪ እሴት ታክስ ጋር በተያያዘ በተለያዩ ህገ ወጥ መንገዶች ገንዘብ ሊሰበስቡ የደረሰባቸውን የ14 ድርጅቶች ባለንብረቶች በፌዴራል ፖሊስ ቁጥጥር ስር እንዲውሉ ማድረጉን አስታወቀ። ሚኒስቴሩ ባለፈው አርብ እንዳስታወቀው ከድርጅቶቹ መካከል አንዳንዶቹ ሁለት ዓይነት ደረሰኝ አሳትመው የተጨማሪ እሴት ታክስ ሲሰበስቡ ተደርሶባቸዋል። ከፊሎቹ ደግሞ የተጨማሪ እሴት ታክስ ምዝገባ ሳያካሂዱ የታክስ ገንዘቡን በሕገ-ወጥ መንገድ በመሰብሰብ ለግል ጥቅማቸው አውለዋል።</p>

<p>የድርጅቶቹ ባለቤቶች በፖሊስ ቁጥጥር ሥር ውለው ጉዳያቸው በምርመራ ላይ እንደሚገኝም ገልጿል። የአንድ ተጨማሪ ተጠርጣሪ ድርጅት ባለቤትም በፖሊስ እየተፈለገ መሆኑን ጠቁሟል። በሕገ-ወጥ መንገድ ታክስ ሲሰበስቡ ተገኙ የተባሉት፦</p>

<p>1) አብዱልከሪም በድሪ (ፔትራም)፣ 2) የማነ ግርማይ (ጂ.ዋይ.ቢ ኃ/የተወሰነ የግል ማህበር0 3) ዘውዱ ይልማ (ሃበሻ ትሬዲንግ) 4) ስቢር አርጋው (አልሳም) 5) መብሚል ባደላ (መብሚል አስመጪና ላኪ) 6) ሲራጅ ዳርጌ (ሲራጅ አስመጪና ላኪ) 7) አህመድ ሁሴን (አዞ ግሎባል ኃ/የተወሰነ የግል ማህበርን) 8) ካሳዬ ታቦርና ዘውዲቱ አሕመድ (ዘፍመሽ ኃ/ የተወሰነ የግል ማህበር 9) ዝናሽ አሰፋ (ዝናሽ አስመጪና ላኪ) 10) ሙሉጌታ ታከለ (ጉንጆ ኃ/የተወሰነ የግል ማህበር) 11) ኤልዛቤት ወንድሙ (ኤልዛቤት አስመጪና ላኪ) 12) ወለላ አሕመድ (ኢትዮ-ውቤ ኃ/የተወሰነ የግል ማህበር) 13) ፈቲያ መሃመድ (አውሮራ ኃ/የተወሰነ የግል ማሕበር) 14) ኑረዲን አብደላ (ኑር ቢዝነስ ከሪኤሽን) ናቸው። በተመሳሳይ ማጭበርበር ድርጊት የሌሎች አስራ አራት ድርጅቶች ጉዳይ በመጣራት ላይ መሆኑም ሚኒስትር መ/ቤቱ ጠቁሟል።</p>


<p class="align-center"><a href="/Gazettas/Ethiop/info/Ethiop.sera.html">ከኢትኦጵ ጥቅምት 25 ቀን 1996</a></p>

</body>
</html>	














