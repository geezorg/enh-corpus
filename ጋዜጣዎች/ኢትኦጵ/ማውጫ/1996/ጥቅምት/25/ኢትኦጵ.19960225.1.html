<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የዓለም መምህራን ማሕበር ለጠ/ሚ/ሩ ደብዳቤ ፃፈ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የዓለም መምህራን ማሕበር ለጠ/ሚ/ሩ ደብዳቤ ፃፈ</h2>


<p>ዓለም አቀፍ ዕውቅና ያለው የኢትዮጵያ መምህራን ማሕበር የመምሕራንን ቀን ለማክበር የጠራውን ሕዝባዊ ስብሰባ መንግስትም ከሕግ ውጭ ማገዱን እናወግዛለን ሲል የዓለም መምሕራን ማህበር ለጠ/ሚ/ር መለስ ዜናዊ ሰሞኑን በላከው ደብዳቤ አስታወቋል።</p>

<p>26 ሚሊዮን አባላት ያሉት፣ በ315 እህት ማሕበራት የተወከለውና 161 አገሮችን ያቀፈው ትምህርት ዓለም አቀፍ በዚሁ ደብዳቤው የመንግስትዎ ፀጥታ ኃይሎች ሕጋዊ ዕውቅና ያለውን የሙያ ማሕበር በጠመንጃ ኃይል የዓለም መምሕራን ቀንን እንዳያከብር ማድረጉ በዓለም የሚገኙ የኢመማን አጋር ማሕበሮች አሳዝኗል ሲል ድርጊቱን የሚወገዝ ነው ብሎታል።</p>

<p>የዓለም ስራ ድርጅት (እልኦ) ድንጋጌ ቁጥር 87 በነፃ የመደራጀት መብት እንዳለው ይድነግጋል። ኢትዮጵያ እ.ኤ.አ ከ1963 ዓ.ም ጀምሮ ይህን ድንጋጌ መቀበሏና በፊርማዋ ያረጋገጠች አንጋፋ የዓለም ስራ ድርጅት አባል ነች ሲል አስታውሷል።</p>

<p>አያይዞም እ.ኤ.አ በ2003 የዓለም ስራ ድርጅት ጄኔቫ ላይ በጠራው ጉባኤ "መንግስትዎ የሙያ ማሕበራትን በአዲስ መልኩ ለማደራጀት ንቁ ፍላጎት እንዳለው" ባሳሰበት ወቅት የትምሕርት ዓለም አቀፍ አመራር ቦርድ ለጉባኤው በላከው ሪፓርት ላይ ኢ.መ.ማን በተመለከተ ያሳሰበበትን ደብዳቤ ከዚሁ ጋር አያይዘን ልከናል በማለት ያሳሰበው ይሄው ደብዳቤ የኢትዮጵያ መንግስት የሙያ የሰብአዊ መብት ተቋማትን በነፃ የመደራጀት መብት ያከብር ዘንድ ዋስትና እንዲገባ መጠየቁን ጠቅሷል። የሙያ ማሕበራት በነፃ እንዲንቀሳቀሱና መንግስት ማናቸውንም የክልከላ ገደብ እንዳያደርግ አሳስቧል የኢትዮጵያ መንግስት የሙያ ማሕበራትን በአዲስ መልክ ለማደራጀት የሚያወጣው ህግ በአለም ስራ ድርጅት የቴክኒክ ኮሚቴ እንዲጠናም ጠይቋል።</p>

<p>በስደት ላይ ያሉ የሙያ ማሕበራት መሪዎች ወደ አገራቸው ተመልሰው በነፃነት የሚሠሩበት ሁነታ እንዲፈጠር መንግስትዎ ዋስትና ይሰጥ ዘንድ ማሳሰቡን አስታውሷል።</p>

<p>በተጨማሪ ከሕግ አግባብ ውጭ የተያዘው የኢትዮጵያ መምሕራን ገንዘብ እንዲለቀቅ፣ የማሕበሩ ጽ/ቤት እንዲከፈትና ማሕበሩ በነፃ እንቅስቃሴ ላይ መንግስት የሚያደርገውን ጣልቃ ገብነት ያቆም ዘንድ መጠየቁን ደብዳቤው አስታውሷል፣ ይሁን እንጂ የኢትዮጵያ መንግስት እ.ኤ.አ በ2000 በሰብአዊ መብት ጥሰትና የሙያ ማበራትን እንቅስቃሴ በማፈን በዓለም ስራ ድርጅት ልዩ ፓራግራፍ ውስጥ እንድትገባ ከተወሰነ ወዲህ እነዚህን ስህተቶች መንግስትም አርሞ በአዲስ መልክ በጐ ተግባራትን ኢንዲያከናውን ለዓለም ስራ ድርጅት አመልክቶ እንደነበር በደብዳቤው ላይ ተመልክቶ ነበር። እ.ኤ.አ በ2003 የአለም መምሕራን ቀንን ለማክበር ኢመማ የጠራው ሕዝባዊ ስብሰባም በመንግስትዎ እንዲበተን ማድረጉ ለጉባኤው የተገባለት ቃል አለመተግበሩን የሚያረጋግጥ ነው ሲል ኮንኗል። በመጨረሻም የኢትዮጵያ መምሕራን ማህበር አባላትን ማፈንና መግደል ያቆም ዘንድ የኢትዮጵያ መምሕራንን የመደራጀት መብት መጣስ በአስቸኳይ ይቆም ዘንድም ጥሪ እናቀርባለን" በማለት ያብራራው የትምሕርት አለም አቀፍየደብዳቤ መልዕክት ኢትዮጵያ ከዓለም ስራ ድርጅት ልዩ ፓራግራፍ እንድትወጣ በመንግስትዎ የተገባው ቃል በኢ.መ.ማ የተገባው ቃል በኢ.መ.ማ ላይ ከደረሰው የመብት ረገጣ አንፃር ተግባራዊ ይሆናል ብሎ አያምንም ሲል መልዕክቱን ደምድሟል።</p>


<p class="align-center"><a href="/Gazettas/Ethiop/info/Ethiop.sera.html">ከኢትኦጵ ጥቅምት 25 ቀን 1996</a></p>

</body>
</html>	














