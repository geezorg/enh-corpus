<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሁመራ ለሱዳን ተሰጠች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body bgcolor="#fff8dd">

<h2 align="center">ሁመራ ለሱዳን ተሰጠች</h2>

ሁመራና አካባቢውን ለሱዳን መንግስት ለመስጠት የተላለፈውን ውሳኔና የሚደረገውን ዝግጅት በተመለከተ ፕሮፌሰር መስፍን ወ/ማርያም መግለጫ  ሰጡ; መሬቱ የኢትዮጵያ ስለመሆኑ የሚያሳዩ በቂ መረጃዎች መኖራቸውንም ፕሮፌሰር መስፍን ገልፀዋል።

በሁመራና አካባቢዋ ክራዋይን ገላዘራፍ እስከተባለው ቦታ ለሱዳን መንግስት ለመስጠት ስምምነት መድረሱ ያሳሰባቸው የአካባቢው ነዋሪዎች የድረሱልን ድምፃቸውን በማሰማት ላይ መሆናቸውን በተመለከተ ባለፈው ሳምንት ዘገባ  ማቅረባችን ይታወሳል።

ፕሮፌሰር መስፍን የጉዳዩን አሳሳቢነት በተመለከተ በተለይ ለኢትኦጵና ለአዲስ ዜና ጋዜጦች በሰጡት መግለጫ ይህ በሁመራ አካባቢ ያለው የይገባኛል ጥያቄ የአፄ ኃ/ሥላሴ  ፓርላማ ድብድብ ጭምር ማስከተሉን አስታውሰዋል። በወቅቱ የሱዳን የይግባኛል ጥያቄ ልክ ነው ብለው የውሳኔ ሃሳብ ያቀረቡ ግለሰቦች በቂ ጥናት አላደረጉም; ለዚህም የሚያበቃ ዕውቀት አልነበራቸውም ያሉት ፕሮፌሰር መስፍን ወ/ማርያም በደርግ ግዜ ከዩኒቨርስቲ  የተውጣጡ ምሁራን ያሉበትና ርሳቸው የሚመሩት ቡድን ለንደን ድረስ ተጉዞ ባደረገው ጥናት መሬቱ የኢትዮጵያ መሆኑን ማረጋገጫ ማግኘቱን ገልፀዋል። በዚህም የሱዳን ጥያቄ መምጣቱን አስታውሰዋል; ለባድመ መንደር በሺህዎች የሚቆጠሩ ወጣቶች ማለቃቸውን፣ በቢሊዮን የሚቆጠሩ ሐብት መወደሙን ያስታወሱት ፕሮፌሰር መስፍን ወ/ማርያም ይሄን ሰፊና ለም መሬት ለሱዳን መስጠት ለማመን የሚያስቸግር ነው ሲሉ ገልፀውታል። «ምናልባት ለሱዳን እጅ መንሻ የሚሰጡት ነገር አጥተው ይሄን አድርገውት እንደሆነ አላውቅም\...» ያሉት መስፍን ወ/ማርያም ኢትዮጵያ ወደ ምስራቅ የመግፋቱ ዋና ምክንያት ከአባይ ወንዝ ለማራቅ ነው ሲሉም ገልጸዋል። ህዝቡ ይህንን ለመከላከል ያለው አማራጭ እሪ ማለት ብቻ ነው ብለዋል።


<p align="center"><a href="/Gazettas/Ethiop/info/Ethiop.sera.html">ከኢትኦጵ ሐምሌ 28 ቀን 1996</a></p>


</body>
</html>	
