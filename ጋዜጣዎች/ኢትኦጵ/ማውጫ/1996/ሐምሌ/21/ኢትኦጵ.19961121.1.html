<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«የሜጫና ቱለማ ማህበርን መሰረዝ አላውቅም» ጠ/ሚ/ር መለስ ዜናዊ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«የሜጫና ቱለማ ማህበርን መሰረዝ አላውቅም» ጠ/ሚ/ር መለስ ዜናዊ</h2>


<p>የፌዴራል ፖሊስ በአሸባሪነት ሊስት ውስጥ ከመዘገባቸው ኢትዮጵያውያን አንዱ የሆነ ኤባ ማቴዎስ ኬንያ ውስጥ ሕይወቱ አልፎ፣ የቀብሩ ስነስርዓት በናይሮቢ መካነ ኢየሱስ ቤተክርስቲያን ተፈፅሟል፤ በሌላም በኩል ጠ/ሚ/ር መለስ የሜጫና ቱለማ ማህበር መሰረዝ አልሰማሁም አሉ። የፌዴራል ፖሊስ መስከረም 1/1994 በትግራይ ሆቴል የደረሰውን ፍንዳታ ያቀነባበረው ኤባ ማቴዎስ ነው በማለት ወንጅሏል። ፌዴራል ፖሊስ በቴሌቪዥን ኦነግን በተመለከተ ፊልም መልቀቅ የጀመረውና የነኤባ ማቴዊስን ሚና የዘረዘረው ከሐምሌ 9 እስከ 11/1996 ሲሆን፣ እነ ኤባ ማቴዎስ ለመያዝ ሕዝቡ ትብብር እንዲያደርግ የተጠየቀው ሐምሌ 11 ነበር።</p>

<p>ኤባ ማቲዎስ ግን አስቀድሞ ሐምሌ 7/1996 ኬንያ ውስጥ ሕይወቱ አልፏል። ሳምንት እንደዘገበው አባ ኬንያ ውስጥ ሕይወቱ ያለፈው ከአዲስ አበባ በተላኩ የፀጥታ ሰራተኞች መሆኑ ሲነገር በሌላም በኩል በካንሰር በሽታ ሕይወቱ እንዳለፈም የሚገልፁ አሉ። አሟሟቱን በተመለከተ ግን የተሟላ መረጃ ማግኘት አልተቻለም፤ የተረጋገጠው ነገር የኤባ ማቴዎስ መሞትና እዚያው ኬንያ መቀበሩ ነው፣ ሐምሌ 7/1996 ሕይወቱ ያለፈው ኤባ ማቴዎስ ኖርዌይ በሚገኙት እህቱ አካማይነት ሐምሌ 13/1996 የቀብሩ ስነስራት ተፈጽሟል። ኤባ ማቴዎስ በሙያው ሲቪል ኢንጂነር ነበር። አባቱ በወለጋ ክፍለ ሐገር በመንዲ የመካነኢየሱስ ቤተክርስቲያን ቄስ እንደነበሩ መረዳታ ተችሏል።</p>

<p>በሌላም በኩል በአንጋፋው የሜጫና ቱለማ መረዳጃ የልማት ማህበር ላይ የተወሰደው የስረዛ ርምጃ ያሳሰባቸው አንጋፋ ኢትዮጵያዊ ምሁር ትናንት ጠ/ሚ/ር መለስን አነᎵረዋል፣ ከቅርብ ምንጮች መረዳት እንደተቻለው ትናንት ከጠ/ሚ/ር መለስ ዜናዊ ጋር በጽ/ቤታቸው የተነጋገሩት ኢትዮጵያዊው ምሁር ለጊዜው ስማቸው ባይገለፅም ከውጭ አገር የመጡ መሆናቸውን ግን መረዳት ተችሏል። ይህንን አንጋፋ የሙያ ማህበር መሰረዝ በማስመልከት በአጠቃላይ ጉዳይ ላይ ለመወያየት ምሁሩ በጠየቁት መሰረት ከጠ/ሚ/ሩ ጋር ተነጋግረዋል። ጠ/ሚ/ር መለስ የሜጫና ቱለማ ልማት ማህበር ፍቃድ መሰረዙን አላውቅም የሚል ምላሽ እንደሰጧቸው እንዲያውም የዚህን የልማት ማህበር ሊቀመንበር የዩኒቨርስቲው ምክትል ፕሬዚዳንት አድርገን ሹመናል በማለት ምሁራኑን መሸኘታቸውን መረዳት ተችሏል።</p>


<p class="align-center"><a href="/Gazettas/Ethiop/info/Ethiop.sera.html">ከኢትኦጵ ሐምሌ 21 ቀን 1996</a></p>

</body>
</html>	
