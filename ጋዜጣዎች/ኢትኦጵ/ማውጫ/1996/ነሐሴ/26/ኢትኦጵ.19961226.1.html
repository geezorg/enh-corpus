<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የተቃዋሚዎች ህብረት ስብሰባ ተጠናቀቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የተቃዋሚዎች ህብረት ስብሰባ ተጠናቀቀ</h2>


<p>የኢትዮያ የተቃውሞ ኃይላት ህብረት ሁለተኛ ጉባኤ በኡኤስ አሜሪካ ተካሂዷል፣ ካለፈው ቅዳሜ እስከ ትናንት በስቲያ ሰኞ ለሶስት ቀናት በቀጠለው ስብሰባ ኢህአደግ ከተቃዋሚዎች ህብረት ጋር በምርጫ ጉዳይ ለመደራደር ዝግጁ ነኝ ሲል መግለጡን ጉባኤው ተቀብሎታል። የህብረቱ አባላት ከሆኑ 15ት የፖለቲካ ድርጅቶች መኢአድና አርዱፍ በጉባኤ አልተሳተፉም። የአፋር አብዮታዊ ዲሞክራሲያዊ አንድነት ግንባር /አርዱፍ/ ተወካይ ከአቅም በላይ በሆነ ምክንያት በጉባኤው ሳይገኙ መቅረታቸው ተመልክቷል።</p>

<p>ከቅዳሜ ነሐሴ 22 1996 እስከ ነሐሴ 24 1996 በዋሽንግተን አካባቢ ሜሪላንድ በሬክያሺሊ ከተማ ራማዳ በተባለው ሆቴል በተካሄደው ስብሰባ በሀገር ውስጥና ከሀገር ውጭ በሚገኙ የህብረቱ አመራሮች የስራ አፈፃፀምና የሂሳብ ሪፖርት ለጉባኤው ያቀረቡ መሆናቸውን መረዳት ተችሏል። በዚህ ጉባኤ ኢዴፓ በፕሬዚዳንቱ ዶክተር አድማሱ ገበየሁና በዋና ጸሐፊው በአቶ ልደቱ አያሌው የተወከለ ቢሆንም፣ ዶክተር አድማሱ በስብሰባው ላይ የተገኙት ለግማሽ ቀን ብቻ እንደነበር ለመረዳት ተችሏል። ኢዴፓን ወክለው በብቸኝነት በጉባኤው የቀጠሉት አቶ ልደቱ አያሌው የስብሰባውን ሂደት በቴፕ ቀርጸው ለመውጣት ሲዘጋጁ ጉባኤው ቴፑን እንዲያስቀምጡ በማዘዝ የስብሰባው ሂደት እንዳይቀረጽ አድርገዋል።ስብሰባው በጋራ እየተቀረጸ በመሆኑ ኢዴፓ በተለይ ስብሰባውን የሚቀርጽበት ምክንያት እንደሌለም ለኢዴፓ ሰዎች ተነግሮአቸዋል። ኢዴፓ ያለፈው ዓመት ስብሰባ ሂደት ቅጂ እንዲሰጠው ያቀረበው ምክንያትም ተቀባይነት አላገኘም። ኢዴፓ ኢዲዮ\ዩ ለምን በሕብረቱ ውስጥ ወንበር ይሰጠዋል በሚል ኢዴፓ በአጠቃላይ ጉባኤውን የመረበሽ አዝማሚያዎች ማሳየቱንም የጉባኤው ምንጮች ገልጸዋል። የኢዴፓ ፀሃፊ አቶ ልደቱ አያሌው የስብሰባውን ሂደት በቴፕ ሊቀርፁ መዘጋጀታቸው፣ ያለፈውም ጉባኤ ቅጂ እንዲሰጣቸው መጠየቃቸው ምክንያቱ ባይታወቅም በአንዳንድ ተሳታፊዎች የተሰነዘሩ ጠጣር ቃላትንና ምናልባትም የኃይል አማራጭን የሚጋብዙ አስተያየቶችን ለወያኔ ፕሮፖጋንዳ ለማዋልና በዚህም ህብረቱን ለማጥላላት ሊሆን እንደሚችል በአንዳንድ ወገኖች ተገምቷል። የኢትዮጵያ ዲሞክራሲ ኃይሎች ሕብረት አባላት 1/መኢአድ 2/አርዱፍ 3/ አማራጭ ኃይሎች 4/አዲዩ 5/ኢዴፓ 6/ ኢሕአፓ 7/የኢትዮጵያ ብሔራዊ አንድነት ግንባር 8/ የጋምቤላ ሕዝብ ዲሞክራሲያዊ ንቅናቄ 9/ሕብረ ሕዝብ 10/መድህን 11/ አብኮ 12/መኢሶን 13/ ኢብሶ (የኦሮሞ ሕዝብ ነፃነት ድርጅት) 14/ ደቡብ ሕብረት 15/ታንድ (የትግራይ ዲሞክራሲያዊ ትብብር) ናቸው።</p>

<p>በሌላም መልኩ የኢህአዴግ መንግሥት ከኢትዮጵያ ዴሞክራሲያዊ ኃይሎች ህብረት /ኢድኃህ/ጋር በምርጫ ጉዳይ ለመደራደር ፍቃደኝነቱን ገልጿል። ኢህአዴግ ነሐሴ 18/1996 ለህብረቱ በፃፈው ደብዳቤ ለድርድር ፈቃደኝነቱን ከመግለጹ ባሻገር በአቶ በረከት ስምኦን የሚመራ ተደራዳሪ ልዑክ መሰየሙንም ለማወቅ ተችሏል። ከአቶ በረከት ጋር በመሆን ከተቃዋሚ በህብረቱ ጋር የሚደራደሩት የደቡብ ኢትዮጵያ ህዝቦች ክልል ም/ቤት ጸሐፊና የኢህአዴግ ሥራ አስፈጻሚ ኮሚቴ አባል አቶ ፀጋዬ ማሞ ናቸው።</p>


<p class="align-center"><a href="/Gazettas/Ethiop/info/Ethiop.sera.html">ከኢትኦጵ ነሐሴ 26 ቀን 1996</a></p>

</body>
</html>	
