<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኤርትራ ሰላይ መቀሌ ላይ ተያዘ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኤርትራ ሰላይ መቀሌ ላይ ተያዘ</h2>


<p>ከኤርትራ መንግስት መላኩ የተነገረ አንድ የ25 ዓመት ወጣት መቀሌ አውቶብስ መናኸሪያ አካባቢ ሲንቀሳቀስ በጥርጣሬ መያዙ ታውቋል፤ በኢትዮ -ኤርትራ ጦርነት ወቅት የኢትዮጵያ ሠራዊት ባልደረባ የነበረ ወጣት ለኦነግ ሠራዊት ሲዋጋ መያዙንም ፖሊስ ገልጿል። ዳንኤል ምንዋጋው የተባለው የ25 ዓመት ወጣት መቀሌ ውስጥ በቁጥጥር ሥር የዋለው ከሣምንት በፊ መሆኑን «ሞኒተር» ዕለታዊ የእንግሊዝኛ ጋዜጣ የፍ/ቤት ምንጮችን በመጥቀስ ዘግቧል።</p>

<p>በመቀለ አውቶብስ መናኸሪያ አካባቢ ሲንቀሳቀስ በጥርጣረ የተያዘው ዳንእል ምንዋጋው በቁጥጥር ሥር ከዋለ በኋላ በተደረገ ፍተሻ ፎርጅድ /የተሳሳቱ/ በርካታ የኢትዮጵያዊ ዜግነት መታወቂያዎች እንደተገኘበት ፖሊስ የገለፀ ሲሆን፣ ይህም ኤርትራዊያን የስለላ መኮንኖቹን ለማስገባት ያለመ ነው ብሏል። ወጣቱ በኤርትራ ባለሥልጣናት ሳይላክ እንዳልቀረም ተገምቷል።</p>

<p>በሌላም በኩል ከድር አብዱል መጅድ የተባለ የ20 ዓመት ወጣት በኦነግ የሽምቅ ውጊያ እንቅስቃሴ ውስጥ፡ተሳትፏል በሚል በቁጥጥር ሥር ውሏል። ከድር አብዱልመጅድ በኢትዮ-ኤርትራ ጦርነት ወቅት የኢትዮጵያ ሠራዊት ባልደረባ እንደነበረም መረዳት ተችሏል። ይህ ወጣት ከሰራዊቱ ከከዳ በኋላ እርትራ ለ4 ወራት ሥልጠና ወስዶ ከኦነግ ጐን ተሰልፎ በሽምቅ ምዕራብ ወለጋ ሲዋጋ ቆይቷል ተብሏል፣ በኋላም በኢትዮጵያ ሠራዊት እጅ በመውደቁ ፍ/ቤት መቅረቡን ለመረዳት ተችሏል፤ እነዚህ ሁለት ግለሰቦች ባለፈው ሳምንት ፍ/ቤት የቀረቡ ሲሆን፣ የ14 ቀናት ግዜ ቀጠሮ ተጠይቆባቸዋል። በሌላም በኩል አንሚን አብደላ የተባለ የ22 አመት ወጣት የአውሮፕላን ጠለፋ ሙከራ በማድረግ ፍ/በት ቀርቧል። አሚን አብደላ የተባለው ከጅማ የመጣ የ22 አመት ነጋዴ ከፊል አውቶማቲክ የሆነ ሰንጢ ልብሱ ውስጥ፡ሸሽጐ ሊያሳልፍ ሲል በቦሌ አለም አቀፍ አውሮፕላን ማረፊ መያዙን ፖሊስ ገልጿል። ወጣቱ የ14 ቀን ግዜ ቀጠሮ ተጠይቆበት በእስር ላይ መሆኑን ከዘሞኒተር ዕለታዊ ጋዜጣ ዘገባ መረዳት ተችሏል።</p>


<p class="align-center"><a href="/Gazettas/Ethiop/info/Ethiop.sera.html">ከኢትኦጵ ነሐሴ 19 ቀን 1996</a></p>

</body>
</html>	
