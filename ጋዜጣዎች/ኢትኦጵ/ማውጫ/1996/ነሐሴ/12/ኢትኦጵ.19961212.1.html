<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ረቂቅ የፕሬስ ሕጉ በሕግ ምሁራን ተተቸ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ረቂቅ የፕሬስ ሕጉ በሕግ ምሁራን ተተቸ</h2>


<p>በማስታወቂያ ሚኒስቴር ተረቆ የቀረበውን የፕሬስ ሕግ ታዋቂ የህግ ባለሙያዎች ተቹት። ረቂቁ የህጉ የፕሬስ ሕግ ሳይሆን፣ የተለያዩ ህጎች ጥርቅም ነው ሲሉም ምሁራዊና ሙያዊ አስተያየታቸውንም ሰንዝረዋል። የኢትዮጵያ ሰብአዊ መብቶች ጉባኤ/ ኢሰመጉ/ ባለፈው ቅዳሜ በሰሜን ሆቴል ባዘጋጀው የውይይት መድረክ ተገኝተው ሞያዊ ትችት ያቀረቡት ተባባሪ ፕሮፌሰር ጥላሁን ተሾመና ታዋቂው የህግ ባለሙያ አቶ ታምሩ ወንድማገኘሁ ናቸው።</p>

<p>የዕለቱን ስብሰባ የከፈቱት የኢሰመጉ ሊቀ መንበር ፕሮፌሰር መስፍን ወ/ማርያም ናቸው። ፕሮፈሰር መስፈን ሃሳብን የመገለፅ ነጻነት ጥያቄ ውስጥ መውደቁ እንዳሳዘናቸው ገልጸዋል። በድርግ ግዜና በሁኑ ጊዜ የነበርውንም ሁኔታ አነፃፅረው ተመልክተዋል። ዛሬ ለመግደልም፣ ለማፈንም፣ ለማሰቃየትም ነጻነት ሃሳብን የመገለፅ ነፃነትን አለመጨመሩ እንዳስገረማቸው ገልፀዋል። «ደርግ ጥሩንባ እየነፋ ግድያ ይፈፅም ነበር፣ ዛሬ ግን አይኔን ግንባር ያድርገው እየተባለ ድርጊቱ ቀጥሏል።» ያሉት መስፍን ወ/ማርያም ነጻነት ሽርፍራፊ የሌለው መሆኑንም በማመልከት «ሰው ራሱ ነፃነት ነው» የሚለውን የአንድ ፈላስፋ አባባል ጠቅሰዋል። ከውይይቱ የሚገኙ ግንዛቤዎችን መሰረት በማድረግ ተሰብሳቢው ለነፃነቱ እንዲቆም ጥሪ በማቅረብ መድረኩን ለአወያዩ ለቀዋል።</p>

<p>ታዋቂው የህግ ባለሙያ አቶ ታምሩ ወንድም አገኘሁ የዕለቱን ውይይት መርተዋል። በዕለቱ ፅሁፍ አቅራቢ ሆነው የተገኙት የአዲስ አበባ ዩኒቨርስቲ መምህር የሆኑት ተባባሪ ፕሮፌሰር ጥላሁን ተሾመና የኢነጋማ ፕሬዚድንት አቶ ክፍሌ ሙላት ናቸው። በኢትዮጵያ የፕሬስ ነፃነት ከታወጀበት ጊዜ ጀምሮ የኢትዮያ ነጻ ፕሬስ ጋዜጠኞች የከፈሉትን መስዋዕትነትና መስዋእትነታቸው ፕሬሱ ለደረሰበት እድገት ያደረገው አስተዋጽኦ ዘርዝረዋል። በርካታ ጋዜጠኞችን ለእስር፣ ለእንግልትና ለግድያ ጭምር ተጋልጠው መቆየታቸውንም አስታውሰዋል። «ያለው አፋኝና ጨካኝ የፕሬስ ህግ ይሻሻላል ብለን ስንጠብቅ ይበልጥ ጨካኝና ጨቋኝ ረቂቅ ህግ አምጥተዋል። በዚህም ኢትዮጵያ በጥቁር መዝገብ ስሟ ገብቷል።» ያሉት አቶ ክፍሌ ሙላት ይህንን አፋኝ ህግ በመቃወም የፊርማ ማሰባሰብ ፕሮግራም የሚጀመር መሆኑን ገልፀዋል። </p>


<p class="align-center"><a href="/Gazettas/Ethiop/info/Ethiop.sera.html">ከኢትኦጵ ነሐሴ 12 ቀን 1996</a></p>

</body>
</html>	
