<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"የኮሚሽኑ ውሳኔ የሃገሪቱን ሰላም ስለሚያናጋ ተቀባይነት የለውም"</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body bgColor="#fff8dd">

<h2 align="center">"የኮሚሽኑ ውሳኔ የሃገሪቱን ሰላም ስለሚያናጋ ተቀባይነት የለውም"</h2>


<p>ላለፉት ጥቂት ወራት መግለጫ ከመስጠት ተቆጥበው የቆዩት ጠ/ሚ/ር መለስ ዜናዊ በወቅታዊ ጉዳይ ላይ ትናንት መግለጫ ሰጥተዋል። በጋምቤላ የደረሰውን ጭፍጨፋ፣ በኦሮሚያ ክልል የተቀሰቀሰውን ተቃውሞ እንዲሁም የኢትዮ-ኤርትራ የድንበር ውዝግብን በተመለከተ ነበር ለኢትዮጵያ ቴሌቪዥንና ሬዲዮ ትናንት መግለጫ የሰጡት። </p>

<p>ጠ/ሚ/ር መለስ በተለይ የድንበር ኮሚሽኑን ውሳኔ በተመለከተ ውሳኔው ተግባራዊ መሆን የለበትም ከማለት ባሻገር ተግባራዊ ቢሆን ችግር ያስከትላል ሲሉም አሳበዋል። ውሳኔው ተግባራዊ ቢሆን በሐገሪቱ ሰላም ላይ አደጋ ይጋረጣል ያሉት ጠ/ሚ/ርመለስ ዜናዊ ውሳኔው አንድን መንደር ሳይሆን አንድ ቤት ጭምር ለሁለት የከፈለ በመሆኑ ይህን መቀበል እንደማይቻል አመልክተዋል። የድንበር ማካለሉ አሁን ባለው ሁኔታ ተግባራዊ ቢሆን ችግር ይከተላል ያሉት ጠ/ሚ/ር መለስ ዜናዊ ውዝግቡን ለመፍታት ያለው አማራጭ መደራደርና መወያየት ነው፤ ያለው አማራጭም ይኸው ብቻ ነው ብለዋል። ድርድሩ ምን ሰጥቶ ምን ለመቀበል እንደሆነ ግን በግልፅ አላመከቱም። ድርድሩ በቀጥታም ሆነ ሶስተኛ ወገን ባለበት ሊካሄድ እንደሚችልም አመልክተዋል።</p>

<p>በጋምቤላ የተፈጠረው ችግር ከደቡብ ሱዳን አለመረጋጋት ጋር የተያያዘ መሆኑን ያመለከቱት ጠ/ሚ/ር መለስ ዜናዊ አፍራሽ የግል አላማ ያላቸውና በብሔረሰብ ጥያቄ ሽፋን የሚንቀሳቀሱ ግለሰቦችና ቡድኖች ከግጭቱ በስተጀርባ መኖራቸውን አመልክተዋል። የመከላከያ ሰራዊቱ ሚና ግጭቱን ለማቆም መንቀሳቀስ እንደሆነም በቃለ ምልልሱ አመልክተዋል። የመከላከያ ሰራዊቱ በጭፍጨፋው ተሳታፊ ነበር የሚለውን አስተባብለዋል።</p>

<p>በት/ቤቶች አካባቢ የተነሳውን ተቃውሞና ይህንንም ተከትሎ የተሰነዘረው ጥቃት በኦሮሞ ሕዝብና በሌላው ሕዝብ መካከል አለመተማመን እንዲፈጠርና መቃቃር እንዲከተል ያለመ ነው ያሉት ጠ/ሚ/ር መለስ ዜናዊ ይህን አላማቸውን ለማሳካት ግለሰቦች፣ ኦነግና ኦነግን የመሳሰሉ ኃይላት ተንቀሳቅሰዋል ብለዋል። በአገሪቱ ለሚፈጠሩ ግጭቶች ምንጩ ፌዴራሊዝም ነው ይባላል በሚል ለተነሳው ጥያቄ "ይህ ከፌዴራሊዝም ፅንሰ ሃሳብ ጋር ግንኙነት የለውም" ብለዋል። በሩዋንዳ፣ በሶማሌና በብሩንዲ ፌዴራሊዝም በሌለበት የከፋ ግጭት መከተሉን ለማነፃፀሪያ አቅርበዋል።</p>

<p>ጠ/ሚ/ር መለስ ቃለ ምልልሱን ያደረጉት ኃይለራጉኤል ከተባለው የቴሌቪዥን ጋዜጠኛ ጋር ብቻ መሆኑ ጥያቄው በድርጅታዊ ስራ ተዘጋጅቶ የቀረበ ሳይሆን እንዳልቀረ ተገምቷል።</p>


<p class="align-center"><a href="/Gazettas/Ethiop/info/Ethiop.sera.html">ከኢትኦጵ ግንቦት 04 ቀን 1996</a></p>

</body>
</html>
