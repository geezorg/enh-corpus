<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>እጅ የሰጡት የአርዱፍ ሊቀመንበር ሚኒስትርነት ተሰጣቸው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body bgColor="#fff8dd">

<h2 align="center">እጅ የሰጡት የአርዱፍ ሊቀመንበር ሚኒስትርነት ተሰጣቸው</h2>


<p>የአፋር አብዮታዊ ዲሞክራሲያዊ ግንባር /አርዱፍ/ ሊቀመንበር የነበሩት አቶ መሀሙድ ጋአስ ከሕወሓት /ኢሕአዴግ መንግሥት ጋር ባደረጉት ድርድር ወደ ሀገር ቤት ከተመለሱ የቆዩ ቢሆንም በቅርቡ የምክትል ሚኒስትርነት ቦታ ተሰጥቷቸዋል።</p>

<p>በቀድሞው የደርግ ስርአት የአሰብ አስተዳዳሪ የነበሩትና የአፋር አካባቢዎች ወደ ኤርትራ መካለላቸውን በመቃወም የሕወሓት/ኢሕአዴግን መንግስትና የሻእቢያን መንግስት በመቃወም የትጥቅ ትግል የሚያደርገውን የአፋር አብዮታዊ ዲሞክራሲያዊ አንድነት ግንባር /አርዱፍ/ን በሊቀመንበርነት ሲመሩ የቆዩት መሐሙድ ጋአስ በድርድር ለኢሕአዴግ መንግስት እጅ በሰጡት መሰረት የወጣቶች ስፖርትና ባሕል ምክትል ሚኒስትር በመሆን ስራ ጀምረዋል።</p>

<p>በ1990 ዓ.ም ሻዕቢያ በኢትዮጵያ ላይ ወረራ በከፈተበት ወቅት ከሁለቱ መንግስታት ጋር በመዋጋት ላይ የነበረውን የአርዱፍ ጦር ይመሩ የነበሩት መሐሙድ ጋአስ በጦርነቱ ወቅት ግንባራቸው የተናጠል የተኩስ አቁም ስምምነት አድርጐ ነበር፤ አርዱፍ የተናጠል የተኩስ አቁም ባደረገበት ወቅት ለጉብኝት ወደ አሜሪካ ያቀኑት መሐሙድ ጋአስ በአንድ የስብሰባ አዳራሽ ለኢትዮጵያዊያን ያደረጉት ገለፃ በብዙዎች ዘንድ ዛሬም ድረስ በአድናቆት የሚጠቀስ ነው።</p>

<p>ስለግንባራቸው እንቅስቃሴ ለኢትዮጵያውያን ገለፃ ያደረጉት መሐሙድ ጋአስ ከተሰብሳቢዎች ትችቶች ቀርበውባቸው ነበር፤ ይኸውም ወያኔም ሆነ ሻዕቢያ ሁለቱም የኢትዮጵያ ጠላቶች ስለሆኑ አርዱፍ ለምን ውጊያ ያቆማል፤ ውጊያውን መቀጠል አለበት የሚል አስተያየት ከአዳራሽ በስፋት ሲስተጋባ መሐሙድ ጋአስ የሰጡት ምላሽ "ጠላታችን ወያኔ ጠላታችንን ሻዕቢያን ለመውጋት ሲሄድ አታ ሳልፉት እንዴት ይባላል? ባይሆን ሲመለስ መንገድ ይዘጋበት በሉ እንጂ" በሚልና ተሰብሳቢውን ያሳመነና ያስደነቀ ነበር።መሐሙድ ጋአስ የሕወሐት/ኢሕአደግ መንግስት መልዕክተኛ በመላክ ስልጣን እንደሚሰጣቸው ቃል ከገባ በኋላ እጅ መስጠታቸው ይነገራል።ግንባሩን እንዳለ እጅ ለማሰጠት የተደረገው ሙከራ ግን ፈፅሞ ባለመሳካቱ አርዱፍ ትግሉን ቀጥሏል።</p>


<p class="align-center"><a href="/Gazettas/Ethiop/info/Ethiop.sera.html">ከኢትኦጵ ግንቦት 04 ቀን 1996</a></p>

</body>
</html>
