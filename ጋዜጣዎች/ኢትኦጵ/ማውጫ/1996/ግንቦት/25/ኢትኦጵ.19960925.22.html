<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ከሶማሌ ክልል እስረኞች አመለጡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ከሶማሌ ክልል እስረኞች አመለጡ</h2>


<p>በሶማሌ ክልል በቀብሪደሃር ዞን 43 ሰዎች ከሽፍቶች ጋር ግንኙነት አላችሁ ተብለው ከዓመት በላይ እስር ላይ የሚገኙ ሲሆን፣ ከእነዚህ እስረኞች መካከል ሶስት ሰዎች በመሰወራቸው ሁለት ሰላማዊ ዜጐች በፍ/ቤት ትዕዛዝ ቤታቸው እንዲወረስ መወሰኑን ከክልሉ የመጣው መረጃ አመልክቷል። 43 የሶማሌ ክልል ነዋሪዎች ያለ ፍ/ቤቶች ትዕዛዝ ለ6 ወራት ከታሰሩ በኋላ ጅጅጋ በሚገኘው የክልሉ ጠ/ፍ/ቤት ቀርበው የዋስ መብታቸው ቢጠበቅም ፖሊስ የፍ/ቤቱን ውሳኔ ባለመቀበል ወደ እስር ቤት መልሷቸዋል።</p>

<p>«በዋስ መለቀቅ ይቻላሉ» የሚል ውሳኔ ፍ/ቤቱ እንደሰጠ አቶ አብዲ እስማኤልና ሐሰን አሕመድ የተባሉ ግለሰቦች ለሁለት እስረኞች የዋስትና ጥያቄው በሚያዘው መሰረት አሟልተው ያቀረቡ ቢሆንም፤ ፖሊስ «እናንተ ዋስ መሆን አትችሉም፤ እስረኞቹ ቢፈቱ ከአካባቢው ሊሰወሩ ስለሚችሉ የዋትና ጥያቄያችሁን አንቀበልም» ሲል የፍ/ቤቱን ትዕዛዝ ውድቅ አድርግወታል። በፍ/ቤት ዋስትና ተፈቅዶላቸው ዋስ ቢያቀርቡም ፖሊስ አልፈታም ያላቸው እስረኞች ከእስር ቤት በማምለጣቸው የተጠቃሾቹ ግለሰቦች ንብረት እንዲሸጥ ፍ/ቤቱ መወሰኑን ከስፍራው የመጣው ዜና ያባራራል።</p>

<p>ሰኔ 10 ቀን 1995 ዓ.ም የዞኑ ጠ/ፍ/ቤት የሰጠው የዋስትና መብት ጥያቄ ሳይከበር መቅረቱ እየታወቀ ከዘጠኝ ወራት በኋላ ለጠፉት እስረኞች የዋስትና ጥያቄ ያሟሉ ሰዎች ከፖሊስ እጅ የጠፉቱን እስረኞች ለሕግ እንዲያስረክቡ መጋቢት 23/1996 ዓ.ም የሶማሌ ክልላዊ መንግስት ጠ/ፍ/ቤት ለአቶ አብዲ እስማኤልና ለአቶ ሐሰን አብዲ አስገዳጅ ደብዳቤ ጽፎላቸዋል። ግለሰቦቹ ለዋስትና የገቡትን ገንዘብ ካልከፈሉ ቤት ንብረታቸው እንዲወረስ ሲልም ውሳኔ ሰጥቷል።</p>

<p>ግለሰቦቹ ያቀረቡት የዋስትና ጥያቄ በፖሊስ ውድቅ መሆኑን የሚያስረዳ የጽሁፍ መረጃ ቢቀርብም ዋስትና ላልገቡላቸው እስረኞች መጥፋት ተጠያቂ ናቸው ሲል መወሰኑ በክልሉ ያን ያህል የፍትሕ እጦት መኖሩን በሚገባ ያረጋግጣል ተብሏል።</p>

<p>በተጨማሪም የሶማሌ ክልል ውሳኔዎችየሚሰጡት በመንግሥታዊ ጽ/ቤት ሳይሆን በጫት ቤት እንደሆነም በመረጃው ላይ ተመልክቷል። ከዚህ ሌላ በፖሊስና በፍ/ቤቱ መካከል የከረረ አለመግባባት መኖር አንዱ የሌላውን ውሳኔ በሚሽር መልኩ መንቀሳቀሳቸው ለክልሉ የፍትህ ችግር መባባስ ዋና ምክንያት ሆኗል ሲሉ አንዳንድ ነዋሪዎች ያማርራሉ። የሶማሌ ክልል ጠ/ፍ/ቤት የሰጠውን ውሳኔ ባለማክበር እስረኞቹን በእስር ያቆየውን ፖሊስ ምንም ሳይል ከሕግ ውጭ በእስር ላይ ቆይተው ለጠፉት ሰዎች ለክልሎችን ተጠያቂ በማድረግ የሰጠው ውሳኔ በእርግጥ በሕግ ባለሙያዎች የተሰጠ ውሳኔ ነውን? ሲሉም ታዛቢዎች መጠየቃቸውን ከዜናው ምንጮች መረዳት ተችሏል።</p>


<p class="align-center"><a href="/Gazettas/Ethiop/info/Ethiop.sera.html">ከኢትኦጵ ግንቦት 25 ቀን 1996</a></p>

</body>
</html>	
