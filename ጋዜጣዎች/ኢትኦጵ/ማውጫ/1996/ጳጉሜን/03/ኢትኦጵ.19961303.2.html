<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢመማ ጉባኤ ተካሄደ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኢመማ ጉባኤ ተካሄደ</h2>


<p> የኢትዮጵያ መምህራን ማህበር 15ኛ ጠቅላላ ጉባኤውን ከነሐሴ 21-22 1996 ዓ.ም ድረስ ማካሄዱን የገለጠ ሲሆን ስራ ላይ ያለው የትምህርት ፖሊሲ ከሕግ፣ ከሞራልና ከባለቤትነት መንፈስ ውጭ ትውልድ ላይ የተጫነ በመሆኑ መምህራን ከህዝብ ጋር ተቀናድጅተው ውድቅ ያደርጉ ዘንድ ጥሪ አስተላልፏል።</p>

<p>በአጠቃላይ በአገራችን ያለው ሁኔታ ረሃብ የነገሰበት፣ ስራ አጥነት የተስፋፋበት፣ መልካም አስተዳደርና ፍትህ የጠፋበት ወቅት ላይ እንገናለን በማለት ሰፋ ያለ መግለጫ የሰጠው አንጋፋው የኢትዮጵያ መምህራን ማህበር ባለ 13 ነጥብ የአቋም መግለጫ ውሳኔ አስተላልፏል።</p>

<p>ከየክልሉ በመጡ የመምህራን ተወካዮች እንዲሁም የአዲስ አበባ መምህራን በተሳተፉበት በዚሁ ጉባኤ ላይ «ሽብርተኝነት ለመከላከል በቀል መፍትሄ ስለማይሆን የሽግግር ድርጊትን በሽብር ለመመለስ የሚደረገውን እንቅስቃሴ ኢመማ በምንም መልኩ ለዚህ ተግባር አጋር አይሆንም።» ሲል ጉባኤው በጋራ ድምፅ ወስኗል።</p>

<p>ከጦርነት ጥፋት እንጂ ልማት አይመጣም፤ የሚለው ይሄው የአቋም መግለጫ ለአምባገነኖች እድሜ ማራዘሚያ የሚደረገውን ጦርነት እንቃወማለን ያለ ሲሆን የአገራችንን ሉአላዊነት በተመለከተ ከማናቸውም በበለጥ ተከብሮ እንዲኖር እንፈልጋለን ሲል አሳስበዋል። አያይዞም በ1997 ምርጫ ሕጉና የምርጫ ቦርዱ በገዢው መንግስት መዳፍ ውስጥ ባሉበት ሁኔታ ነፃና ፍትሃዊ ምርጫ ይደረጋል ብሎ ኢመማ አያምንም ካለ በኋላ መንግስት የቀረበለትን ቅድመ ሁኔታዎች አሟልቶ ነጻና ፍትሃዊ ምርጫ ይደረግ ዘንድ ውሳኔ መስጠት እንዳለበት ጠይቋል።</p>

<p>ገዢው ፓርቲ በሲቪክ ማህበራት ላይ እያደረሰ ያለውን በነፃ የመደራጀት መብት ገረጣ እንዲያቆም አበክሮ የጠየቀው የኢመማ መገልጫ ከሌሎች ሲቪክ ማህበራትና መንግስታዊ ያልሆኑ ድርጅቶች ጋር በህብረት እለመስራት ዝግጁ መሆኑን ጨምሮ ገልጧል። «የኢኮኖሚ፣ የማህበራዊና የፖለቲካዊ ቀውሶች የተሳሳቱ ፖሊሲዎች ውጤቶች ናቸው። ቀውሶቹ የሚገለጡት በስራ አጥነት፣ በበሽታ፣ በሴተኛ አዳሪነት፣ በረሃብና በድንቁርና ነው» በማለት የዘረዘረው ይኸው መግለጫ ለእነዚህ ስር ነቀል መፍትሄ የሚሆነው የስርዓት ለውጥ ነው፤ ይህም እውን ይሆን ዘንድ እንጠይቃለን ብሏል።</p>

<p>በስራ ላይ ያለው የማህበሩ ስራ አስረፃሚ መጪውን የስራ አስፈፃሚ ምርጫ እንዲያመቻች የትምህርት ፖሊስ እንዲያዘጋጅ፣ ኤች አይ ቪ በዜጎች ላይ እያደረሰ ያለውን አደጋ በመከላከል ረገድ፣ የአካዳሚክ ነፃነት መከብርን በፍርድ ቤት ተይዞ ያለው የማህበሩን ገንዘብ በተመለከት ጉባኤው ሰፋ ያለ ውይይት ካደረገ በኋላ ውሳኔ አስተላልፏል። በመጨረሻም የሲቪል ሰርቪስ ማሻሻያ ፕሮግራም በሚል እኩይ ፖሊስ ያለአግባብ ሰራተኛውን ክፍል ከስራ የማባረር እርምጃ ይቆም ዘንድ ኢመማ በመግለጫ ጠይቋል።</p>


<p class="align-center"><a href="/Gazettas/Ethiop/info/Ethiop.sera.html">ከኢትኦጵ ጳጉሜን 03 ቀን 1996</a></p>

</body>
</html>	
