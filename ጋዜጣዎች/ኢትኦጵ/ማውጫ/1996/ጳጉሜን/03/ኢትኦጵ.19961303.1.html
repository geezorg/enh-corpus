<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«የአክሱም ሐውልት በሮም ፋሚቺኖ አውሮፕላን ማረፊያ ተቀምጧል»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«የአክሱም ሐውልት በሮም ፋሚቺኖ አውሮፕላን ማረፊያ ተቀምጧል»</h2>


<p>የአክሱም ሐውልትን የማስመለሱ ጉዳይ አንድ ሰሞን ሞቅ ያለ ውይይትን ከፍቶ እንደነበር አይዘነጋም። ይህ ሐውልት ዌድ ኢትዮጵያ እንደሚመልስ ለ50 ዓመታት ያህል ቃል ሲገባ የቆየ ቢሆንም የመምጣቱ ነገር እውን ሆኖ የአገሬው ልብ የሚረጋበት ትክክለኛ ወቅት ግን አሁንም አልታወቀም። የሐውልቱን መመለስ በሚመለከት ኒው አፍሪካን መፅሔት በጁላይ ወር እትሙ ያሰፈረውን ዛሬ እንመለከታለን፦</p>

<p>የኢትዮጵያ የ200 አመት ቅርስ የሆነው ሐውልት በአሁኑ ግዜ እንደታሸገ በሮም ፋሚችኖ አውሮፕላን ማረፊያ ተቀምጧል። የ4ኛው ምዕተ ዓመት ሐውልት የሆነው ይህ ቅርስ በ1936 ከሰሜናዊቷ ኢትዮጵያ አክሱም በሙሶሎኒ የተሰረቀው በእሱው ትዕዛዝ በሮም አደባባይ እንዲቆም ተድርጐ የነበረ ነው። በ1947 በተፈረመው የሰላም ስምምነት መሰረት ኢታሊያ ሐውልቱና ዛሬም በኢጣሊያ ሙዚየሞች የሚገኙ በርካታ ቅርሶችን ለመመለስ ተስማምታ የነበረ ቢሆንም ቃሏን ሳትጠብቅ ቆይታለች። በመጨረሻ በኦክቶበር 2003 ጣሊያን የገባችው ቃል ከረዥም ጊዜ በኋላ ተግባራዊ ለማድረግ ወደ አክሱም ተመልሶ መጓጓዝ እንዲችል አድርጋ ተዘጋጅተዋል።</p>

<p>ይህ ሐውልቱን ሳይጐዳ ከፋፍሎ የማዘጋጀቱ ሥራ እስከ ዲሠምበር 2003 የዘለቀ ሲሆን ከዛን ጊዜ አንስቶም 30 ሜትር ከፍታ 160 ቶን ክብደት ያለው ይህ ሐውልት ወደ ታሪካዊ ስፍራው ለመመለስ እየተጠባበቀ ነው። አሁን በእኛ ችግርን የቀረበ የሚመስለው የተከፈፈለውን ሐውልት የሚጭን ተስማሚ ነው የተባለው ጋላክሲ የተሰኘው አውሮፕላን ነው። አሜሪካ 130 ጋልክሲ አውሮፕላኖች ያሏት ቢሆንም በኢትዮጵያ የአሜሪካን አምባሳደር የሆኑት ኦውሪሊያ ብራዚል እንደሚሉት አውሮፕላኖቹ «በኢራቅ ስራ ተውጥረዋ።» ከዚህም በተጨማሪ አሜሪካኖቹ የኢጣሊያ መንግስት ትክክለኛውን የሐውልቱን ልኬት አልሰጠንም፣ ሐውልቱን በሮም ለመመርመርና የአክሱም አሮፕላን ማረፊያ ለማጥናት ለተሰራው የምርክ አገልግሎት አልከፈለም የሚል ቅሬታም አላቸው።</p>


<p class="align-center"><a href="/Gazettas/Ethiop/info/Ethiop.sera.html">ከኢትኦጵ ጳጉሜን 03 ቀን 1996</a></p>

</body>
</html>	
