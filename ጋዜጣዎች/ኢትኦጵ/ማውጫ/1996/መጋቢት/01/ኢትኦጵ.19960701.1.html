<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>700 የጅማ ዩኒቨርስቲ ተማሪዎች ታፈሱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">700 የጅማ ዩኒቨርስቲ ተማሪዎች ታፈሱ</h2>


<p>የአዲስ አበባ ዩኒቨርስቲ ከ300 የሚበልጡ ተማሪዎችን በማባረር የወሰደው ርምጃ የዘር ማጥፋት ርምጃ ነው በሚል ተቃውሟቸውን ለመግለፅ የተዘጋጁ የጅማ ዩኒቨርስቲ ተማሪዎች በፈጥኖ ደራሽ ፖሊስ የተበተኑ ሲሆን፣ በፖሊስ ተኩስ የቆሰሉ መኖራቸውንም የመጣው ዜና ያስረዳል።</p>

<p>የጅማ ዩኒቨርስቲ ተማሪዎች የአ/አበባ ዩኒቨርስቲ በኦሮሞ ተወላጅ ተማሪዎች ላይ የወሰደውን ርምጃ በመቃወም ተቃውሟቸውን በሰላማዊ መንገድ ለመግለፅ ጥያቄ ያቀረቡ ቢሆንም ጥያቄያቸው የሚቀበል አልተገኘም፤ በመሆኑም በሐገሪቱ ሕግ መሰረት አሳውቀናል በማለት ትናንት ሰልፍ ለማድረግ ሲዘጋጁ ከዋዜማው ጀምሮ ዩኒቨርስቲው በፖሊሶች ሲጠበቅ ቆይቷል።</p>

<p>ተማሪዎቹ ትናንት አራት ሰአት ላይ ተቃውሟቸውን ለማሰማት ሲንቀሳቀሱ በመትረየስ መሳሪያ የታገዘ የፈጥኖ ደራሽ ፖሊስ ኃይል በተማሪዎቹ ላይ ተኩስ ከፍቷል። ጅማ ደውለን ያነጋገርናቸው ተማሪዎች እንደገለጹት በጥቃቱ ተማሪዎች ቆስለዋል በድብደባው ጉዳይ የደረሰባቸው ብዙ ሲሆኑ፣ በሴቶች ተማሪዎችም ላይ ከፍተኛ ጥቃት ተፈፅሟል፤ 700 ያህል ተማሪዎችም ታፍሰው በፖሊስ ተወስደዋል። በዩኒቨርስቲው ተማሪዎች ተቃውሞ የሁለተኛ ደረጃ ት/ቤቶችም መሳተፋቸው ታውቋል።</p>

<p>የኦሮሚያ ክልል ከአዲስ አበባ ወደ ናዝሬት (አዳማ) መሻገሩን ባለመቀበል፤ በኋላም የገዢው ፓርቲ አባል ኦሕዴድ በአዲስ አበባ ዪኒቨርስቲ ቅጥር ግቢ ያዘጋጀውን የሙዚቃ ድግስ በመቃወም ድምፃቸውን ያሰሙ የአዲስ አበባ ዩኒቨርስቲ ተማሪዎች በጅምላ ታፍሰው ኮልፌ ተወስደው ከተቀጡ በኋላ ከ300 የሚበልጡት ከትምህርት ገበታ መባረራቸው ይታወሳል። የአዲስ አበባ ዩኒቨርስቲ የወሰደውን ይህንን ርምጃ በመቃወም በምዕራብ ኢትዮጵያ አምቦ እስከ ወለጋ የዘለቀው በኮሌጆችና በሁለተኛ ደረጃ ት/ቤቶች የተቀጣጠለው ተቃውሞ አሁን ወደ ምስራቅ ኢትዮጵያ በመዛመት እስከ አሰበ ተፈሪ መሻገሩን መረዳት ተችሏል።</p>


<p class="align-center"><a href="/Gazettas/Ethiop/info/Ethiop.sera.html">ከኢትኦጵ መጋቢት 1 ቀን 1996</a></p>

</body>
</html>	














