<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head> 
 <meta http-equiv="content-type" content="application/xhtml+xml; charset=utf-8"/>
 <title>መኢአድ የመንግስት ሚዲያዎችን አወገዘ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">መኢአድ የመንግስት ሚዲያዎችን አወገዘ</h2>


<p>የመንግስት ሚዲያዎች በአድሉአዊ አሰራራቸው እጅግ በሚያሳፍር መልኩ ገፍተውታል ሲል መኢአድ አወገዘ። የስርአቱ ሕልውናም በጠመንጃና በእነርሱ የተመሰረተ መሆኑንም ትናንት ባወጣው መግለጫ አመልክቷል። የመግለጫው ሙሉ ቃል የሚከተለው ነው።</p>

<p>ወያኔ/ኢሕአዴግ በጠመንጃ ኃይል የተቆጣጠረውን የመንግስት ስልጣን በመጠቀም የሕዝብ ሃብትና ንብረት የሆኑትን የመንግስት መገናኛ እየተቀጠቀመባቸው ነው። የመንግስት መገናኛ ብዙሃንን በራሱ ውስጣዊ ችግሮች በመሰነጣጠቅ ላይ ያለው የወያኔ/ኢሕአዴግ አገዛዝ ተጠጋግኖ እንዲቀጥል የፕሮፖጋንዳ መሳሪያ እየሆኑ ነው። የወያኔ/ኢሕአዴግ አገዛዝ ከውስጡ ብቻ ሳይሆን ከውጭም ብርቱ ሕዝባዊ ተቃውሞ ገጥሞታል። በአጠቃላይ አመራሩ ጥያቄ ውስጥ የገባ ሲሆን፤ ሕልውናው በጠመንጃ ኃይልና በመገናኛ ብዙኃን ልፈፋ ላይ የተንጠለጠለ ሆኗል። የመገናኛ ብዙሃንም መሰረታዊ ተልዕኳቸውን ዘንግተው የገዥው ፓርቲ የአፈና መሳሪያ እየሆኑ ነው።</p>

<p>የመንግስት መገናኝ ብዙኃን በገዥው ፓርቲ ቁጥጥር ስር በመሆናቸው ሕዝቡ የመንግስትን አካሄድ ለመተቸትና ተቃውሞውን ለመግለፅ ዕድል አጥቷል። ከዚህም በላይ በገዥው ፓርቲ አመራር ላይ ተስፋ የቆረጠው ሕዝብ ሌሎች አማራጮችን ማወቅ ይፈልጋል። ሆኖም ግን ባለቤትነታቸው የህዝብ የሆኑት የመንግስት መገናኛ ብዙኃን የገዢውን ፓርቲ እውነተኛ ተቃዋሚዎች ማንነትና ዓላማ አዛብተው እያቀረቡ ነው። ከዚህም አልፈው ተቃዋሚዎችን እያስፈራሩና እያወገዙ ነው። የአካባቢ የትምህርት ማሰራጫ ራዲዮ ጣቢያዎች ሳይቀር በተለይ መኢአድን ለማዳከም ወያኔ/ኢሕአዴግ የሚያደርገው ዘመቻ ተሳታፊ ሆነዋል።</p>

<p>የመላው ኢትዮጵያ አንድነት ድርጅት /መኢአድ/ በኢትዮጵያ አንድነት ጥላ ስር እውነተኛ ዲሞክራሲያዊ ስርአት እንዲሰፍን በመላ አገሪቱ ሕዝብ አደራጅቶ የተፋፋመ ትግል እያካሄደ ነው፤ መኢአድ በሰላማዊ መንገድ እያካሄደ ያለው ትግል ለዴሞክራሲያዊ ስርአት ግንባታ ከፍተኛ አስተዋፅኦ ያለው ቢሆንም የመንግስት መገናኛ ብዙኃን ስለዚህ እልህ አስጨራሽ ሕዝባዊ ትግል አንድም ጊዜ ሊዘግቡ አልቻሉም።</p>

<p>የመላው ኢትዮጵያ አንድነት ድርጅት /መኢአድ/ እጅግ በርካታ ሕዝባዊ ስብሰባዎችን አካሂዷል። እንዲሁም በጊዜው የሰጣቸውን መግለጫዎች በሸኚ ደብዳቤ ለሁሉም የመንግስት መገናኛ ብዙሀን ስለዚህ እልህ አስጨራሽ ሕዝባዊ ትግል አንድም ጊዜ ሊዘግቡ አልቻሉም።</p>

<p>የመላው ኢትዮጵያ አንድነት ድርጅት /መኢአድ/ እጅግ በርካታ ሕዝባዊ ስብሰባዎችን አካሂዷል። እንዲሁም በጊዜው የሰጣቸውን መግለጫዎች በሸኚ ደብዳቤ ለሁሉም የመንግስት መገናኛ ብዙኃን ዘርፎች ይልካል። ሆኖም ግን አንድም ጊዜ ለህዝብ አልተላለፈም። በተለይ ደግሞ በቅርቡ በኢምፔሪያል ሆቴል ባዘጋጀው ጋዜጣዊ መግለጫ ላይ በርካታ የቴሌቪዥንና ሌሎች የመንግስት ጋዜጠኞች ከተገኙና ሂደቱን ከቀረፁ በኋላ በዜና እወጃም ሆን በሌላ ፕሮግራም አላስተላለፉም። ሁኔታው በዚሁ ከቀጠለ በጣም አሳሳቢና በተለይም በመጪው ምርጫ ፓርቲያችን በሚያደርገው ተሳትፎ ላይ አሉታዊ እንደምታ ያለው ነው። ስለሆነም ገዢው ፓርቲ የተለያዩ አመለካከቶችንና አቋሞችን ማስተናገድ ካለባቸው የመንግስት መገናኛ ብዙኃን ላይ እጁን እንዲያነሳ መኢአድ አበክሮ ይጠይቃል።</p>


<p class="align-center"><a href="/Gazettas/Ethiop/info/Ethiop.sera.html">ከኢትኦጵ መጋቢት 22 ቀን 1996</a></p>

</body>
</html>	














