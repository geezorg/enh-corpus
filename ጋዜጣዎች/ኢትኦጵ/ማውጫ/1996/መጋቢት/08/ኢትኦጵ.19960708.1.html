<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኤርትራውያን የዓመቱን ታላቅ ሰው መረጡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኤርትራውያን የዓመቱን ታላቅ ሰው መረጡ</h2>


<p>የኤርትራውያን የመረጃ መረብ የሆነው አስማሪኖ ኮም የዓመቱን (የ2003) ታላቅ ሰው ለመምረጥ ባሰባሰበው አስተያየት እስረኛው የቀድሞው የውጭ ጉዳይ ሚኒስትር በአንደኛ ደረጃ ሲመረጡ፣ ፕሬዚዳንት ኢሳያይስ አፈወርቂ በሁለተኛ ደረጃ ተመርጠዋል። በኢትዮ-ኤርትራ ጦርነት ወቅት የኤርትራ የውጭ ጉዳይ ሚኒስትር የነበሩትና ከጦርነቱ በኋላ ኢሳይያስን በመቃወም እስር ቤት የተወረወሩት አቶ ኃይሌ ወ/ተንሳይ ከአጠቃላይ መራጭ 192 ድምፅ በማግኘት በ16.1% አንደኛ ሲወጡ፣ የሻዕቢያ መሪ ኢሳያይስ አፈወርቂ 168 ድምፅ በማግኘት በ14.5% 2ኛ ሆነዋል። ሳላህ ዮሐንስ ሶስተኛ ሲወጡ፣ አሁን በዩ.ኤስ.አሜሪካ ፀረ ሻዕቢያ እንቅስቃሴ የሚመሩት መስፍን ሐጐስ በ53 ድምፅ 7ኛ ደረጃ ይዘዋል። አሁን በአሜሪካ የኤርትራ አምባሳደር የሆኑት ግርማ አስመሮም 3 ሰው ብቻ መርጧቸው 27ኛ ሆነዋል። የኤትራው ተጠባባቂ የማስታወቂያ ሚኒስቴር አሊ አብዶ በ4 ድምፅ 26ና ሆነዋል፤ የቀድሞ መከላከያ ሚኒስትር በኋላም የአሳ ሐብት ሚኒስትር የነበሩት ጴጥሮስ ሰለሞን በ30 ድምፅ 13ኛ ሲሆኑ፣ ጴጥሮስ ሰለሞን በእስር ላይ ይገኛሉ። ይህ የኤርትራውያን ምርጫ ሙሉ በሙሉ የሐገሬውን ሕዝብ ሁሉ ይወክላል ማለት ባይቻልም ኤርትራውያን እንደ "ናዕነቱ" አፍላ ዘመን በአንድነት አለመቆማቸውን፤ ከፊሉ ከአሳሪዎቹ ከነ ኢሳይያስ ጋር ሲቆም፣ ሌላ ከታሳሪዎቹ ከነ ኃይሌ ወ/ተንሳይ ጋር መቆሙን ያሳያል ሲሉ ታዛቢዎች ይተቻሉ። በወያኔ የሚደገፉት ሕርውይ ተድላም 15 ድምጽ በማግኘት 22ኛ ደረጃን ሲይዙ፣ የጀብሐው ስዩም ዕቁበሚካኤል በ52 ድምጽ 8ኛ ደረጃ ላይ መገኘታቸው ኤርትራውያን ከተቃውሞው ወገን ለየትኛው እንደሚያደሉ አመልካች ነው ተብሏል።</p>


<p class="align-center"><a href="/Gazettas/Ethiop/info/Ethiop.sera.html">ከኢትኦጵ መጋቢት 8 ቀን 1996</a></p>

</body>
</html>	














