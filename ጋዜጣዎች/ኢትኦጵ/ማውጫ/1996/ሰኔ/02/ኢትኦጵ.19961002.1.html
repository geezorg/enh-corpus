<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በሜጫና ቱለማ ጉዳይ የኢት/ንግድ ባንክ ለቅርንጫፎቹ ማሳሰቢያ ሰጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በሜጫና ቱለማ ጉዳይ የኢት/ንግድ ባንክ ለቅርንጫፎቹ ማሳሰቢያ ሰጠ</h2>


<p>የሜጫ ቱለማ መረዳጃ ማህበር በኢትዮጵያ ንግድ ባንክ ቅርንጫፎች ያስቀመጠው የገንዘብ መጠንና ዝርዝር፣ ገንዘቡን ያስገቡ ሰዎች ስምና የመሳሰሉት ሪፖርት ለባንኩ እንዲልክ ንግድ ባንክ ትዕዛዝ መስጠቱ ታወቀ። በባንኩ የቅርንጫፎች ግንኙነትና የደንበኞች ሂሳብ ስራ አስኪያጅ በአቶ ጌታሁን ብዙ ወርቅ ስምና ፊርማ ግንቦት 13 ቀን 1996 ዓ.ም በቁጥር ስአ/ቅግደሂ/ሜሞ/24/2004 ለኢትዮጵያ ንግድ ባንክ ለቀጠናና ዲስትሪክት ጽ/ቤቶች የተላከው ማሳሰቢያ የሚከተለው ነው።</p>

<p>«በስራችን በሚገኙ ቅርንጫፎች በሜጫና ቱለማ መረዳጃ ማህበር ስም የትከፈተ ሂሳብ ካለ ዝርዝሩ ከዚህ በታች በተመለከተው መሰረት ተጠንቅሮ በ7 ቀናት ውስጥ እንዲደርሰን ጥብቅ ትዕዛዝ እንዲሰጣቸው እንጠይቃለን።» ዝርዝሩ፤ የሂሳብ ቁጥር፣ የተከፈለበት ምክንያት ፣ ከውጭና ሃገር ውስጥ ገቢ ያደረጉ ግለሰቦች ስምና አድራሻ፣ ሂሳቡን የሚያንቀሳቅሱ ግለሰቦች ስምና አድራሻ፣ በሂሳቡ ውስጥ ከተከፈተበት ቀን ጀምሮ የገባ ገንዘብ ዝርዝር መረጃ በሰንጠረዥ ይዘጋጅ፣ ከመቼ ጀምሮ ገንዘቡ መሰብሰብ እንደተጀመረ፣ በተወከሉት ሰዎች የወጣ ገንዘብ መጠን ከመጀመሪያው ጀምሮ ያለውን ሰንጠረዥ፣ በሃዋላ ገንዘብ የላኩ ግለሰቦች ስም ዝርዝር እና የገንዘብ መጠን፣ በግለሰቦች ሂሳብ ተቀናሽ ሆኖ ወደ ዝግ ሂሳብ ገቢ የሆነ ገንዘብ ካለ የገንዘቡ መጠን እና ገቢ እንዲሆን ትዕዛዝ የሰጠው ግለሰብ ስም እና አድራሻ ፣ በተጨማሪ አስፈላጊ የሆኑ መረጃዎች ፎቶ ኮፒ እንዲደረግና እንዲላክልን በማለት ማስጠንቀቂያ ሰጥተዋቸዋል።</p>

<p>የዚህ የንግድ ባንክ መመሪያ በፖሊስ ጥያቄ ሳቢያ የተከተለ መሆኑ ታምኖበታል፤ ለልማት ማሕበሩ ገንዘብ ያዋጡ ተቋማትና ግለሰቦችንም ጭምር ለመወንጀል ያለመ ሳይሆን እንዳልቀረ የሚገልፁ ምንጮች አሉ። እንዲያውም ጉዳዩን ከሻዕቢያ ጋር በማያያዝ ለሽብር የሚወጣው ገንዘብ ከኤርትራ የሚላክ ነው በሚል የማህበሩ መሪዎች በዚህም የመወንጀል አዝማሚያ መኖሩን የውስጥ አዋቂ ምንጮች ይገልጻሉ።</p>


<p class="align-center"><a href="/Gazettas/Ethiop/info/Ethiop.sera.html">ከኢትኦጵ ሰኔ 02 ቀን 1996</a></p>

</body>
</html>	
