<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ጥምር ዜግነት ተከለከለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ጥምር ዜግነት ተከለከለ</h2>


<p>በኢትዮጵያ የጥምር ዜግነት መብት የተከለከለ መሆኑን ትናንት የተወካዮች ም/ቤት ባፀደቀው አዋጅ ላይ ተመለከተ።አዋጁ ጥምር ዜግነት ተከለከለ። አዋጁ ጥምር ዜግነትን በተመለከተ አሁን አገራችን ካለችበት ተጨባጭ ሁኔታም ሆነ በታሪካችን ተቀባይነት ሊያገኝ አይገባውም ሲሉ አስምሮበታል።</p>

<p>ባለፈው ዓመት በልዩ ልዩ ምክንያት ከአገር ተሰደው ውጭ የሚኖሩና ሌላ ዜግነት የያዙ ኢትዮጵያውያን ከመምረጥና መመረጥ መብት ውጭ በየትኛውም የአገራችን ክልሎች ተንቀሳቅሰው መሥራት መሠረታዊ እቃዎችን ያለቀረጥ ማስገባትን ጨምሮ አንድ ዜጋ ሊኖረው የሚገባውን መብት የተከበረላቸው መሆኑ ተገልጦ ነበር።</p>

<p>ይሁን እንጂ ባለፉትም ሆነ አሁን ባለው መንግስት በፖለቲካ ሳቢያ ለስደት በቅተው የሌላ አገር ዜግነት የተቀበሉ ሁሉ የኢትዮጵያ ዜግነት የእንዲኖራቸው ካመለከቱ በቅድሚያ ለሁለተኛ ጊዜ የተቀበሉትን ዜግነት መጣል አለባቸው። በተጨማሪም በውጭ ጉዳይ ሚኒስትር ኮሚቴ ያቀረቡት የዜግነት ጥያቄ ማመልከቻ መስፈርቶቹን የሚያሟሉ ከሆነ ተመልሰው የኢትዮጵያን ዜግነት ማግኘት ኢንደማይችሉ ሕጉ ድጋፍ እንደሳጣቸው በአዋጁ ተመልክቷል።</p>

<p>ባለፉት ሁለቱ ስርአቶች ከፖለቲካ ጋር በተያያዘ ለስደት በቅተው የተለያዩ አገራትን ዜግነት የያዙ ኢትዮጵያዊያን በዚህ ስርአት ውስጥ ከቀበሌ አንስቶ እስከ ከፍተኛ የመንግስት ባለስልጣን ደረጃ ላይ የተቀመጡ አሉ። ይህ አዋጅ ጥምር ዜግነትን ሲከለክል እነዚህ ባለሥልጣናትን ጨምሮ ሁለት ፖስፖርት ይዘው የሚንቀሳቀሱ ዜጐችን እንዴት ሊያስተናግዳቸው ይችላል የሚል ጥያቄ በአንድ የምክር ቤት አባል የቀረበ ሲሆን, "የተቀበሉትን የሌላ አገር ዜግነት በመጣል ኢትዮጵያዊ ዜግነታቸውን ማስከበር ይችላሉ" የሚል ምላሽ ተሰጥቶበታል።</p>

<p>ኢትዮጵያ ጥምር ዜግነት መቀበል የለባትም ለሚለው ድንጋጌ ዋና ምክንያት የሆነው በተጐራባች አገሮች ወይንም ወዳጅነት በመሰረቱ አገሮች መካከል ግጭት ቢነሳ ጥምር ዜግነት የያዙ ሰዎች ከአንዱ ወይንም ከሌላው ጋር ወግነው ችግር ሊያስከትሉ ይችላሉ ከሚል ስሌት እንደሆነ ከም/ቤቱ አወያዮች ገለፃ ለመረዳት ተችሏል።</p>

<p>በዚህ ረቂቅ አዋጅ ላይ ከተነሱት አከራካሪ ጉዳዮች " አንድ ሰው ዜግነቱን በትውልድ ወይንም በቅብአት ማግኘት ይችላል" የሚለው አንዱ ነው። ሌላው በአፋር ክልል ከጅቡቲ, ከኤርትራና ከሶማሊያ የሚፈልሱ ዜጐች አሉ። በሕገ መንግስቱ አንድ ሰው በአንድ አገር ለአምስት ዓመታት መኖሩ ከተረጋገጠ የዜግነት ጥያቄ ማቅረብ ይቻላል ሲል ደንግጓል። በአፋር ክልልና በሌሎችም ጠረፋማ አካባቢዎች ካለው የዜጎች ፍሰትና እንቅስቃሴ አኳያ የዜግነት ጥያቄ እንዴት ይስተናገዳል? የሚለው ሁለተኛው አከራካሪ ጉዳይ ነበር። አንድ ሰው በትውልድ ወይንም "በቅብአት" ዜግነትን ያገኛል ሲል, "ቅብአት" የሚለው ቃል ግልጽነት የሌለውና ለሁሉም ዜጐች በቀላሉ የማይገባ በመሆኑ ውድቅ ሆኖ, አንድ ሰው "በትውልድና በሕግ" ዜግነት ያገኛል በሚል እንዲተካ ሆኖ አዋጅ ቁጥር 378/96 በመባል ረቂቅ አዋጁ ያለምንም ተቃውሞ መፅደቅን ለመረዳት ተችሏል።</p>

<p>እንደ አፋር ክልል ያሉ የዜጐች ፍሰትና እንቅስቃሴ በሚታይባቸው አካባቢዎች የዜግነት ጥያቄ በምንም መልክ ይስተናገዳል? የሚለው አስተያየት ደግሞ በሕገመንግሥቱ ከተሰጠው ድንጋጌ ሳይወጣ ጉዳይቸውን በቅርበት ተከታትሎ ማየት ይቻላል በሚል ምላሽ ብቻ ተሰጦበት በዚሁ ታልፏል።</p>



<p class="align-center"><a href="/Gazettas/Ethiop/info/Ethiop.sera.html">ከኢትኦጵ ታህሳስ 14 ቀን 1996</a></p>

</body>
</html>	














