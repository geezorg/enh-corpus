<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያ ተቃዋሚዎች አስመራ ተሰበሰቡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኢትዮጵያ ተቃዋሚዎች አስመራ ተሰበሰቡ</h2>


<p>የከፋኝ አርበኞች ግንባር ከሱዳን ገዳሪፍ እየተነሣ በሰሜን ኢትዮጵያ ወታደራዊ እንቅስቃሴ በማድረግ ላይ መሆኑን በኢትዮጵያ የሱዳን አምባሳደር ኡስማን አልፋ ሰዒድ አረጋገጡ። በሌላም በኩል ባለፈው አርብ የኢትዮጵያ የተቃውሞ ኃይሎች በአስመራ መወያየታቸው የተገለፀ ሲሆን፣ የኢትዮጵያ አርበኞች አንድነት ግንባር ሊቀመንበር አቶ ቱዋት ፖል ጥሪው ቢደርሳቸውም በስብሰባው ላይ አለመገኘታቸውን የተገኘው ዜና ያስረዳል።</p>

<p>በኢትዮጵያ የሱዳን አምባሳደር በመሆን ላለፉት 13 ዓመታት ያህል ያገለገሉት ሚስተር ኡስማን አልሰዒድ ፋዳል ባለፈው ሣምንት ለንባብ ከበቃው ሪፖርት መፅሔት የመስከረም 1997 እትም ጋር ባደረጉት ቃለ ምልልስ በኢትዮ ሱዳን ድንበር አካባቢ ስላለው ሁኔታ ተጠይቀው ሲመልሡ፦</p>

<p>«በኢትዮጵያ ደቡባዊ ምዕራብ የኢትዮጵያ ግዛት ኦነግ እየተንቀሳቀሰ መሆኑን እናውቃለን። እንደ ከፋኝ ያሉ ድርጅቶችም በኢትዮጵያና በሱዳን ድንበር አካባቢ (በተለይ በትግራይና በአማራ ክልሎች ድንበር) እንደሚቀሳቀሱ እናውቃለን። ኦነግና ከፋኝ እየተንቀሳቀሱ ያሉት ሱዳን ስለምትረዳቸው አይደለም። ኢትዮጵያና ሱዳን የዚህ ሁኔታ ሰለባዎች ናቸው።በኤርትራ /ሳዋ/ የሱዳን መንግስት ተቃዋሚዎች፣ የኢትዮጵያ መንግስት ተቃዋሚዎች ይሰለጥናሉ። ሻዕቢያ እነዚህን በጋራ ድንበር በኩል እንዲገቡ ያደርጋል። የሱዳን ተቃዋሚዎች ሱዳን ውስጥ ይንቀሳቀሳሉ። የኢትዮጵያ መንግስት ተቃዋሚዎች ወደ ገዳሪፍ ይመጡና የአማራና የትግራይ ብሔራዊ ክልላዊ መንግሥታት ያጠቃሉ። እነዚህ ሁሉ የሚደራጅት ካርቱም ውስጥ ባለ በጣም በተደራጀ የኤርትራ ስለላ ቡድን ነው»ብለዋል።</p>

<p>አምባሳደር ኡስማን አልሰዒድ በዚህ እንቅስቃሴ ውስጥ የሱዳን እጅ እንደሌለበትም ያረጋገጡ በዚህ መልኩ ነው። «የኢትዮጵያ ሰላምና መረጋጋትንና ልዕልና የሚረብሽ ማናቸውንም ነገሮች እንቃወማለን። የኢትዮጵያ መንግሥት ማንኛውም የሱዳን መንግስት ተቃዋሚ በግዛቱ እንዲንቀሳቀስ አይፈቅድም። በሁለቱ ሀገሮች ድንበር ላይ የሚፈጠሩ ነገሮች ካሉ ሱዳን ስለደገፈች አይደለም። የሁለቱ ሀገሮች ወሰን በጣም ረጅም ነው። እነዚህን ለመከላከልም ይሁን ለመቆጣጠር በጣም አስቸጋሪ ነው።» የሱዳኑ አምባሳደር በዚሁ ቃለ ምልልሳቸው የደርግ መንግስት ለኢትዮጵያ ሕዝብ ጥቅም የማይሰራ፣ በአንፃሩ የኢህአዴግ መንግስት ደግሞ ለኢትዮጵያ ህዝብ ጥቅም የቆመ ሲሉ አወድሰዋል።</p>

<p>በሌላ በኩል የትጥቅ ትግል በማድረግ ላይ የሚገኙ የኢትዮጵያ የተቃውሞ ኃይሎች በኤርትራ መንግስት ጋባዥነት ባለፈው አርብ አስመራ መሰብሰባቸው ታውቋል፤ የኦሮሞ ነጻነት ግንባር/ ኦነግ/ የኦጋዴን ብሔራዊ ነፃ አውጪ ግንባር /ኦብነግ/ በአቶ ገልፈቾ ፊቃ የሚመራው የሲዳማ አርነት ንቅናቄ /ሲአን/ እና ሌሎችም መገኘታቸው የታወቀ ሲሆን፣ በአቶ ቱዋት ፖል የሚመራው የኢትዮጵያ አርበኞች አንድነት ግንባር ጥሪ ቢደረግለትም በጉባኤው አልተገኘም ተብሏል። ያልተገኘበትን ምክንያት ማወቅ አልተቻለም። ባለፈው ነሐሴ ወር በዩ.ኤስ አሜሪካ የኦሮሞ ነፃነት ግንባር ባዘጋጀው ጉባኤ ላይ እንዲገኙ ጥሪ የደረሳቸው አቶ ቱዋት ፖል በዚሁ ጉባኤ አለመገኘታቸው ታውቋል።</p>


<p class="align-center"><a href="/Gazettas/Ethiop/info/Ethiop.sera.html">ከኢትኦጵ መስከረም 05 ቀን 1996</a></p>

</body>
</html>	
