<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በዩኒቨርስቲው ጥቃት ኢሕአዴግና ኦነግ ተወነጃጀሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በዩኒቨርስቲው ጥቃት ኢሕአዴግና ኦነግ ተወነጃጀሉ</h2>


<p>ባለፈው ሐሙስ ሚያዚያ 21 ቀን 1996 ዓ.ም በአዲስ አበባ ዩኒቨርስቲ የ6 ኪሎ ካምፓስ የተሰነዘረውን የቦምብ ጥቃት የፈፀመው ራሱ ወያኔ ነው ሲል ኦነግ መግለጫ ያወጣ ሲሆን፤ የፌዴራል ፖሊስ በበኩሉ ወንጀለኞቹን ለመያዝ እየተንቀሳቀሰ መሆኑን አመልክቷል። ከጥቃቱ በስተጀርባ የኦነግ እጅ ሳይኖርበት እንዳልቀረ ጥርጣሬውን ገልጿል።</p>

<p>ሐሙስ ሚያዚያ 21 1996 የአዲስ አበባ ዩኒቨርስቲ ተማሪዎች በተለይም በሕንፃ ቁጥር 502 ነዋሪ የሆኑት የቴሊቪዥን ፕሮግራም በመከታተል ላይ እንዳሉ ከምሽቱ 1 ሰዓት ከ20 አካባቢ ማንነታቸው ያልታወቁ ሰዎች ሁለት ቦምብ ወርውረዋል። ከተወረወሩት ቦምቦች አንዱ ሲፈነዳ አንደኛው ሳይፈነዳ መገኘቱ የቅርብ ምንጮች ይገልጻሉ።</p>

<p>በዚህ የቦምብ ጥቃት 10 ያህል ሰላማዊ ተማሪዎች የጥቃቱ ሰለባ ሲሆኑ፣ በተለይ አራቱ ደግሞ በጥቃቱ ጉዳት የደረሰባችው ተማሪዎች ወዲያውኑ ወደምኒልክ ሆስፒታል ተወስደዋል። 6 ያህሉ ወዲያውኑ ሕክምና ተደርጐላቸው ሲወጡ፣ የአራቱ ጉዳት ከፍተኛ በመሆኑ ሆስፒታል ለማደር የተገደዱ ቢሆንም የሁለተኛ ዓመት የፍልስፍና ተማሪ የሆነው ተማሪ ገስሙ ሽፈራው ጭንቅላቱ ላይ በደረሰበት ከፍተኛ ጉዳት በዕለቱ ለሊት ሕይወቱ አልፏል። በማግስቱ አርብ አስክሬኑ ወደ ቤተሰቦቹ መኖሪያ ተሸኝቷል። አባት አበጋዝ፣ ሞላ ረዳና ገ/ኢግዚ ካላኢ የተባሉት ተማሪዎች በተከታዮቹ ቀናት በሆስፒታል የቆዩ ሲሆን፣ ከመካከላቸው አንዱ የጤንነቱ ሁኔታ በመሻሻሉ ከሆስፒታል መውጣቱ ተመልክቷል። የትኛው ተማሪ እንደወጣ ለማጣራት ያደረግነው ሙከራ ግን አልተሳካም።</p>

<p>በአዲስ አበባ ዩኒቨርስቲ ተማሪዎች ላይ የቦምብ ጥቃቱ በተፈፀመበት ዕለት በአዲስ አበባ ከተማ እጅግ ከፍተኛ ፍተሻ የተካሄደ ሲሆን፣ ፍተሻውም ከዩኒቨርስቲው ቅጥር ግቢ ፍንዳታ ከመድረሱ በፊት በአንድ ሰአት የጀመረ መሆኑን መረዳት ተችሏል። ፍተሻው እስከ ምሽት አራት ሰአትም የዘለቀና ጥበቃውም የተጠናከረ ነበር፤ የዚህ ጥበቃና ድንገተኛ ፍተሻ መንሴ ግን አልታወቀም። በኢትዮጵያ የሽብር ጥቃት ሊፈጸም ይችላል የሚል ስጋት መኖሩን መረጃ መገኘቱም ተዘግቧል። ኦነግ ለኤምባሲዎች የተሳሳተ መረጃ በመስጠት እንዲሸበሩ የሚያደርገው ወያኔ ነው ወይም ጥቃት ቢፈፀም ኦነግን በአሸባሪነት ለማስፈረጅ ያለመ ነው ሲል ገልጾታል።</p>


<p class="align-center"><a href="/Gazettas/Ethiop/info/Ethiop.sera.html">ከኢትኦጵ ሚያዝያ 27 ቀን 1996</a></p>

</body>
</html>	
