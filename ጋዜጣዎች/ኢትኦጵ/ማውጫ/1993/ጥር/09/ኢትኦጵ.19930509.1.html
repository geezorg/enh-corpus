<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አርቲስት ፊርማዬ ዓለሙ አረፈች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">አርቲስት ፊርማዬ ዓለሙ አረፈች</h1>


<p>በመጣጥፎቿና በግጥሞቿ ከፍተኛ ዝናና ዕውቅና ያገኘችው ፊርማዬ ዓለሙ በድንገተኛ ሕመም ምክንያት ጥር 7 ለሊት ከዚህ ዓለም በሞት ተለየች።</p>

<p>ፊርማዬ ዓለሙ በኢትዮጵያ ሬዲዮ የእሁድ ፕሮግራም «ከሴቶች አምባ» ላይ መጣጥፎቿን በማቅረብ ከሕዝብ ጋር በስፋት የተዋወቀች ሲሆን ከሴት ገጣሚያን መካከል ነጥራ የወጣች ገጣሚና የሴት ገጣሚያን ክበብ ሊቀመንበር ነበረች። ፊርማዬ አሁን በቅርቡ በኤፍ ኤም 97.1 ሬዲዮ ጣቢያ «እንዴት ዋልሽ አዲስ አበባ» በተሰኘው ፕሮግራም በጋዜጠኝነት፣ በአ/አበባ መስተዳድር ቴሌቪዥን ፕሮግራም ግጥሞችን በማቅረብ ንቁ ተሳትፎ ስታደርግ እንደነበር ይታወቃል።</p>

<p>ፊርማዬ ዓለሙ በኢትዮጵያ ካርታ ሥራ ድርጅት ውስጥ በሕዝብ ግንኙነት ኃላፊነት ስታገለግል ቆይታ «በግጥሞቿ ሰበብ» ከኃላፊነቷ ተወግዳ ከቆየች በኋላ ሱፐርቪዥን ክፍል ተመድባ እንድትሰራ መድረጉንከዚህ ቀደም ለአንድ ጋዜጣ ከሰጠችው ቃለ ምልልስ ለማረጋገጥ ተችሏል።</p>

<p>ፊርማዬ ዓለሙ ከአ/አበባ ዩኒቨርስቲ በዲፕሎማ የተመረቀች ሲሆን፣ በዚህ ዓመት በሥነ ጹሑፍ በዲግሪ ፕሮግራም በአ/አበባ ዩኒቨርስቲ የማታ ትምህርት ክፍል ትምህርቷን በመከታተል ላይ ነበረች። ባለፉት 10 ዓመታት በመጣጥፎቿ በተለይም በግጥሞቿ ዝናን ያተረፈችው ፊርማዬ በብዙ ስራዎቿ በሕዝብ ልብ ውስጥ ግዙፍ ቦታ የነበራት ሲሆን ከነዚህ ስራዎቿ መሃል በሜጋ አምፊ ቲያትር የሞቱትን 14 ህፃናት አስመልክቶ የፃፈችውና በዚሁ በኢትኦጵ ጋዜጣ የተስተናገደው «ሰይጣን ቤት» የሚለው ግጥሟ ይታወሳል።</p>

<p>ገጣሚ ፊርማዬ ዓለሙ ዓርብ ምሽት ጥር 4/1993 በድንገት ታማ የካቲት 12 ሆስፒታል ከተወሰደች በኋላ «ሪከቨሪ» ክፍል እንድትተኛ ተደርጐ ጥር 7/1993 ለሊት ከዚህ ዓለም በሞት ተለይታለች። ፊርማዬ ሆስፒታል ስለገባችበትና ለሞት ስለዳረጋት በሽታ ምንነት ለማወቅ ስልክ ደውለን «ዶክተሩ የሉም፣ ምላሽ የሚሰጥ ሰው የለም» የሚል ምላሽ አግኝተናል።</p>

<p>ነገሮችን በጥልቀት መመርመርና ማስረዳት የዘወትር ስራዋ የሆነው ኃያል ብዕረኛና በሳል ገጣሚ ፊርማዬ ዓለሙ የአንዲት ሴት ልጅ እናት ነበረች። የገጣሚ ፊርማዬ ዓለሙ የቀብር ሥነ ሥርዓት ዛሬ ከቀኑ 9:30 በአማኑኤል ቤተክርስቲያን እንደሚፈፀም ለማወቅ ተችሏል።</p>


<p class="align-center"><a href="/Gazettas/Ethiop/info/Ethiop.sera.html">ከኢትኦጵ ጥር 9 ቀን 1993</a></p>

</body>
</html>	
