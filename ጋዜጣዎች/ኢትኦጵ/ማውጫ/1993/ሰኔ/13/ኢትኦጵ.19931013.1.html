<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ታፍሶ የታሰረው የኮሌጅ ተማሪ አግዳሚ ወንበር ላይ ሞተ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ታፍሶ የታሰረው የኮሌጅ ተማሪ አግዳሚ ወንበር ላይ ሞተ</h1>


<p>የአዲስ አበባ ዩኒቨርስቲ ተማሪዎች ያቀረቡትን የመብት ጥያቄ ተከትሎ በመጣው አፈሳና አፈና በተለያዩ እስር ቤቶች የታሰሩ ዜጐች በሕክምና እጦት በመሞት ላይ መሆናቸውን የደረሰን ዜና ሲያስረዳ በመጨረሻ ሰዓት ለህክምና ወደ አዲስ አበባ የተላከው የኮሌጅ ተማሪም ጤና ጣቢያ አግዳሚ ወንበር ላይ ሕይወቱ አልፏል።</p>

<p>ወጣት ቴዎድሮስ ብርሐኑ ሚያዝያ 12 ቀን 1993 ከቀኑ 11 ሰዓት ከጓደኞቹ ጋር ሲጫወት የፖሊስ ልብስ የለበሱ ወታደሮች «ትፈለጋለህ» በማለት ይዘውት ይሄዳሉ። ወጣቱም ተማሪ መሆኑን በመግለፅ መታወቂያ እያሳዬ እንዲለቁት ይጠይቃቸዋል። ፖሊሶቹ ግን ጥያቄውንም ተማፅኖውንም ባለመቀበል ጣቢያ ወስደው ያስሩታል። የወጣት ቴዎድሮስ ብርሃኑ አሳዳጊ የሆኑት አያቱ ወደወረዳው ፖሊስ ጣቢያ በመሄድ ልጃቸው እንደሆነ ከትምህርት ቤት የማይቀርና ትጉህ ተማሪ መሆኑን የሚገልፅ ከሚማርበት አዲስ ኮሌጅ የተጻፈ ድብዳቤ በማሳየትም እንዲለቀቅላቸው ቢማፀኑም ሰሚ አላገኙም።</p>

<p>ሟች ወጣት ወደአልታወቀ ስፍራ ተወስዶ ቤተሰብ፣ ስንቅና ቅያሪ ልብስ ለማቀበል በተደጋጋሚ ጥያቄ ቢያቀርቡም የሚቀበላቸውም ሆነ አድራሻውን የሚገልፅላቸው አልተገኘም፤ ቤተሰብ በሃዘንና በጭንቀት ከ50 ቀናት በላይ ከቆየ በኋላ ሰኔ 6 ቀን 1993 ዓ.ም ከምሽቱ 5 ሰዓት ከ16 እስረኞች ጋር በከፍተኛ ጥበቃ አ/አ ይገባሉ እስከዚያ ጊዜ ድረስ የታሰሩት በታጠቅ ጦር ሰፈር እንደነበርም ተረጋግጧል። አዲስ አበባ እንደገቡ ወጣት ቴዎድሮስ ከሌሎች እስረኞች ጋር ሰኔ 7 ቀን 1993 ዓ.ም ካዛንቺስ ወደሚገኘውና ቦርቸሌ በመባል ወደሚታወቀው ጤና ጣቢያ ይወሰዳል። እዚያም በጤና ጣቢያው አግዳሚ ላይ ሆኖ ተራውን ሲጠብቅ ሕይወቱ አልፏል።</p>

<p>ይህ በዚህ እንዳለ በሸዋ ሮቢት በዝዋይና በታጠቅ ከታሰሩ ዜጐች ውስጥ እስከአሁን ቁጥራቸው በትክክል ያልታወቀ ሰዎች መሞታቸውን መረዳት ተችሏል።</p>


<p class="align-center"><a href="/Gazettas/Ethiop/info/Ethiop.sera.html">ከኢትኦጵ ሰኔ 13 ቀን 1993</a></p>

</body>
</html>	
