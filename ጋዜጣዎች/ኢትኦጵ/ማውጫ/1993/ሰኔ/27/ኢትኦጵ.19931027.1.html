<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሕወሓት በጀርመን በጠራው ስብሰባ 11 የትግራይ ተወላጆች ብቻ ተገኙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ሕወሓት በጀርመን በጠራው ስብሰባ 11 የትግራይ ተወላጆች ብቻ ተገኙ</h1>


<p>በጀርመን ሐገር በፍራንክፈርት ከተማ ባለፈው ቅዳሜ ለትግራይ ተወላክፕች ብቻ በተዘጋጀው ስብሰባ የትግራይ ተወላጆች ለመገኘት ፍቃደኛ ባለመሆናቸው ስብሰባው መቅረቱን ሪፓርተራችን ከስፍራው ዝውግቧል። ለአዳራሽኪራይ ይርተከፈለውም 1500 ማርክ(ስድስት ሺህ የኢትዮጵያ ብር) ከስሯል።ቅዳሜ ሰኔ 23 ቀን 1993 ዓ.ም በፍራንክፈርት ከተሚ ባቡር ጣቢያው ፊት ለፊት በሚገኘው ሲቲ ሆቴል የኢትዮጵያ ኤምባሲ ባዘጋጀው ስብሰባ ላይ የተገኙት የትግራይ ተወላጆች አስራአንድ ብቻ ነበሩ። በዚህም የተነሣ ስብሰባው ሣይካሄድ መቅረቱን ለማወቅ ተችሏል። ለሲቲ ሆቴል ለግማሽ ቀን የተከፈለው የአዳራሽ ኪራይ 1ሺ500 ማርክ (6 ሺብር)ነበር።</p>

<p>ሕወሓት ውስጥ ቀውስ ከመፈጠሩና ሁለት ጎራ ከመከፈላቸው በፊት በፍራንክፈርት ከተማ በሚዘጋጀው የትግራይ ተወላጆች ስብሰባ ላይ ከ300 በላይ ሰዎች ይገኙ ዕንደነበር ተያይዞ የመጣው ዜና ያስረዳል። በሕወሓት ውስጥ ልዩነት ተከስቶ እነ ስዬ ከታገዱ ወዲህ በውጭ ሐገር የሚኖሩ የትግራይ ተወላጆች በአቶ መለስ ቡድን ላይ ፊታቸውን ያዞሩ ሲሆን አብዛኛዎቹም በሲቢል ተቋም አይ.ሲ.ቲ.ዲ ስር በመደራጀት ጠ/ሚ/ሩንና ቡድናቸውን ጠንከርና መረር ባሉ ቃላት መፋለም ይዘዋል። በተያያዘ ዜናም በዩ.ኤስ.ኤ አሜሪካ ሲያትል ከተማ ነዋሪ የሆኑ የትግራን ተወላጆች በተመሣሣይ መልኩ በተዘጋጀው ስብሰባ ስይገኙ ቀርተዋል። የሲያትል ከተማ የትግራይ ተወላጆች ትግርኛ ተናናጋሪውን ብቻ ሣይሆን ለሁሉም ኢትዮጵያዊ ጥሪ መደርድግ ይገባዋል በቋንቋና በጎሳ መከፋፈሉ ይብቃ ሲሉ መቃወማቸውም ተመልክቷል። በአ/አበባ ተወላጆች በተለይም በመንግስት ስራና ስልጣን ላይ የሚገኙት ለአቶ መለስ ቡድን እጅ የሰጡ መሆናቸው በስፋት ቢታወቅም በትግራይ አካባቢ ያለው ሕዝባዊ ድጋፍ ለነስዬ መሆኑ በግልፅ እየታየ መምጣቱን ታዛቢዋች ይገልፃሉ በትግራይ የሚኖሩ የትግራይ ተወላጆች በግልፅ ተቃወሞ አደባባይ ባይወጡም ቢያንስ በዝምታና ባስመደገፍለአቶ መለስ ቡድን ያላቸውን ጥላቻ እደሚገልጹም ተመልክቷል። የአቶ መለስ ቡድን ግን በርምጃው ትክክለኛነት ተማምና የታገዱት ሰዎችን ከም/ቤት አባሮ በምትካቸው ሌሎችን ለማስመረጥ ዝግጅቱን አጠናቋል።ባለፈው ሣምንት ዘገባችን እንደተመለከተው በወ/ሪት አረጋሽ አዳነ በአቶ አውአሎም ወልዱና በአቶ አብርሃ ካሕሣይ ምትክ ሕወሓትን ወክለው የሚወዳደሩ ሰዎች ታውቀዋል። ባለፈው እሁድ ታትሞ የወጣው»ወጋሕታ» የትግርኛ ጋዜጣ እንዳመለከተው በአዲሶቹ የሕወሐት ዕጩዎች ላይ ሕዝቡ ተቃውሞውን እየገለፀ ይገኛል።</p>


<p class="align-center"><a href="/Gazettas/Tomar/info/Tomar.sera.html">ከጦማር ሰኔ 27 ቀን 1993</a></p>

</body>
</html>
