<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>እነስዬ እንዳይፈቱ ምክር ቤቱ ትናንት አዋጅ አወጣ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">እነስዬ እንዳይፈቱ ምክር ቤቱ ትናንት አዋጅ አወጣ</h1>


<p>የኢፌድሪ የህዝብ ተወካዮች ምክር ቤት በሙስና ወንጀል የተጠረጠሩ ሰዎች ዋስትና እንዳያገኙ የሚያደርግ አዋጅ አወጣ። የፀረ ሙስና ልዩ ሥነ ሥርዓትና የማስረጃ ሕግ አዋጅ ቁጥር 236/93ትን ለማሻሻል በሚል በትናትናው ዕለት የፀደቀው አዋጅ በሙስና ወንጀል የተጠረጠረ ሰው ዋስትና እንዳያገኝ ያዛል፤ ይህም የማሻሻያ አዋጅ በአዋጅ ቁጥር 236/1993 በክፍል 7 ከአንቀፅ 51 በፊት የሚከተለው እንዲካተት ወስኗል።</p>

<p>1. ከሙስና ወንጀል ጋር በተያያዘ የሚቀርብ ማናቸውም አቤቱታ ወይም ጥያቄ የሚታየው የሙስና ወንጀል ጉዳይ ለማየት ስልጣን በተሰጠው ፍርድ ቤት ይሆናል። 2. በሙስና ወንጀል ተጠርጥሮ የተያዘ ሰው የዋስትና መብት አይኖረውም ይላል።</p>

<p>በዚህም መሰረት አዋጁ ከትናንት ሰኔ 5/93 ጀምሮ የፀና መሆኑ ተመልክቷል። ይህ አዋጅ የፀደቀው በአራት ድምፀ ተዓቅቦ ነው። የሙስና ጉዳይ በልዩ ፍርድ ቤት እንዴት ይታአል? ይህ ከሕገመንግሥቱ አይፃረርም ወይ? ንፁህ ሰው በሙስና ተጠርጥሮ ቢታሰርና ከአስር ዓመት በኋላ እንዲቆይ ሽብሩ ነፃ ነው ቢባል ዋስትና ምንድነው? የሚሉ ጥያቄዎች በግል ተመራጮችና ከተቃዋሚዎች የቀረቡ ቢሆንም ማብራሪያ ለመስጠት በፓርላማው የተገኙት ባለሥልጣናት አርኪ መልስ ሊሰጡ እንዳልቻሉ ታውቋል። ማብራሪያ ለመስጠት የተገኙት የፍትህ ሚኒስትሩ ወረደ ወልድ ወልዴና አዲሷ የሙስና ኮሚሽነሯ እንወይ ገብረመድህን ናቸው። ልዩ ፍርድ ቤትን በተመለከተ ጉዳዩ በልዩ ፍርድ ቤት ይታያል ማለት ልዩ ፍርድ ቤት ይቋቋማል ማለት እንዳልሆነና ጉዳዩ በጠቅላይ ፍርድ ቤት እንደሚታይ ለማስረዳት ሞክረዋል።</p>

<p>የፀረ ሙስና ልዩ የሥነሥርዓትና የማስረጃ ህግ አዋጅ የፀደቀው ግንቦት 16 ቀን 1993 ነበር። ወር ባልሞላ ጊዜ ውስጥ አዋጁ እንደገን እንዲሻሻል የተደረገው አቶ ስዬ አብርሃ በፍርድ ቤት በሰባት ሺህ ብር ዋስትና እንዲለቀቁ ከተወሰነ ከሶስት ቀናት ብሀዓላ መሆኑ የአቶ መለስ ቡድን የነስዬ ቡድን በሕግ ሽፋን እየተበቀለ ነው የሚል ስሜት አሳድሯል።</p>


<p class="align-center"><a href="/Gazettas/Ethiop/info/Ethiop.sera.html">ከኢትኦጵ ሰኔ 6 ቀን 1993</a></p>

</body>
</html>	
