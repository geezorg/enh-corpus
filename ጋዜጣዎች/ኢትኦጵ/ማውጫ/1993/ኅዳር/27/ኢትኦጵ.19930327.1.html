<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኮፊ አናን ከነባለቤታቸው አዲስ አበባ ገቡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኮፊ አናን ከነባለቤታቸው አዲስ አበባ ገቡ</h1>


<p>የተባበሩት መግንሥታት ድርጅት ዋና ፀሐፊ ሚስተር ኮፊ አናን የአፍሪካ የልማት ፎረም ሁለት ሺ ጉባዔ ላይ ለመገኘት ከነባለቤታቸው ከሚስተር ናን አናን ጋር በትናትናው ዕለት ምሽት አ/አበባ ገብተዋል። ኮፊ አናን በአ/አበባ ቆይታቸው ከጠ/ሚ/ር መለስ ዜናዊ፣ ከተመድ ቡድን ከዓለም አቀፍና አህጉር አቀፍ ተቋማት ጋር ይወያያሉ ከዚያም ወደ አስመራ ይበራሉ።</p>

<p>ሚስተር አናን ባለፈው እሁድ እዚህ አ/አበባ ውስጥ የተከፈተውንና ከተለያዩ የዓለም ክፍሎች በተለይም ከአፍሪካ የተወጣጡ 1500 ሰዎች በተሳተፉበት በዚህ ጉባዔ ማጠቃለያ ላይ የመዝጊያ ንግግር ያደርጋሉ ተብሎም ይጠበቃል። በዚህ ጉባዔ ላይ በርካታ የአፍሪካ አገራት ባለሥልጣናት የተገኙ ሲሆን ከነዚህም ውስጥ የኡጋንዳው መሪ ዩዌሪ ሙሴቪኒ፣ የሩዋንዳው ፕሬዝዳንት ፖል ካጋሜ፣ የሴኔጋሉ ጠ/ሚር ሙስጠፋ ኒያሲ፣ የቦትስዋናው ፕሬዝዳንት ፌስቱስ ሞጋ፣ የማላዊው ም/ፕሬዝዳንት፣ የቻድ ጠ/ሚር ተገኝተዋል።</p>

<p>ይህ ጉባዔ የአፍሪካ መንግስታትና ባለሥልጣናት ለኤድስ የጋራ ሣይንሳዊና ማህበራዊ የመፍትሔ ሃሳብ የሚያመነጩበት እንደሆነም ይጠበቃል። በአጠቃላይ ከ44 የአፍሪካ ሃገሮች የተወጣጡ ባለሥልጣናት የተገኙበት መሆኑም ተገልጿል።</p>

<p>በአሁኑ ወቅት በዓለም ላይ ካሉት 36 ሚሊዮን የኤድስ ቫይረስ ሰለባዎች 9% በኢትዮጵያ ውስጥ እንዳሉ ታውቋል። በአጠቃላይ በኢትዮጵያ ውስጥ በኤድስ የተያዙ ሰዎች ቁጥር 3 ሚሊዮን እንደሆነ ይገመታል። በኤድስ ቫይረስ እንደተያዙ ከሚገመተው 3 ሚሊዮን ኢትዮጵያውያን ውስጥ 150 ሺህ ህፃናት እንደሆኑም ተመልክቷል። 700 ሺህ ኢትዮጵያውያን ህፃናት ደግሞ በኤድስ ሳቢያ ወላጆቻቸውን አጥተዋል። መረጃዎች እንደሚያመለክቱት ከ11 ኢትዮጵያውያን ውስጥ አንዱ በኤድስ ተይዟል። በቅርቡ 10 ሚሊዮን ኢዮትጵያውያን በኤድስ ሳቢያ እንደሚያልቁም ጥናቶች አሳስበዋል። ከዛሬ 13 ዓመት በፊት ማለትም እ.ኤ.አ በ1987 በሀገራችን ኤድስ መከሰቱ የተነገ ሲሆን በዚያን ወቅት በበሽታው የተያዘው አንድ ሰው ነበር።</p>

<p>በኢትዮጵያ ውስጥ ከሚገኙ የሆስፒታል አልጋዎች ከግማሽ ያህሉ በላይ በኤድስ በሽተኞች እንደተያዙም ታውቋል።</p>


<p class="align-center"><a href="/Gazettas/Ethiop/info/Ethiop.sera.html">ከኢትኦጵ ህዳር 27 ቀን 1993</a></p>

</body>
</html>	
