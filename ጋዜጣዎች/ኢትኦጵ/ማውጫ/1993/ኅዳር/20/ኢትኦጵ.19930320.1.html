<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>6 የፖለቲካ ፓርቲዎች የጋራ መግለጫ አወጡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">6 የፖለቲካ ፓርቲዎች የጋራ መግለጫ አወጡ</h1>


<p>በመጪው የካቲት ወር በሚካሄደው የቀበሌና የወረዳ ምርጫ ያለፉት ስህተቶች እንዳይደገሙ የምርጫው አስፈፃሚ አካል በገዢውና በተቃዋሚ ፓርቲዎች አመኔታ ባገኙ አባላት እንዲዋቀር በኢትዮጵያ ሕዝብ ሀብት የሚተዳደሩ የመገናኛ ብዙሃን ከአንድ ወገን አገልጋይነት ተላቀው ለሁሉም የፖለቲካ ፓርቲዎች እንዲያገለግሉና ለነፃና ፍትሐዊ ምርጫ አዎንታዊ ሚና እንዲጫወቱ ስድስት የፖለቲካ ድርጅቶች ጠየቁ።</p>

<p>የኢትዮጵያ ዲሞክራሲያዊ ሕብረት ፓርቲ (ኢዲህፓ) የብሔራዊ ዲሞክራሲያዊ ሕብረት (ብዴህ)፣ የመላው አማራ ሕዝብ ድርጅት (መዐሕድ) የጋራ ፖለቲካ መድረክ (ጋፓመ) የኦሮሞ ብሔራዊ ኮንግረስ (ኦብኮ) የኢትዮጵያን ዲሞክራሲያዊ ፓርቲ (ኢዴፓ) ይህንን ጥያቄ የቀረቡት በትናትናው ዕለት በጋራ በወጣ ባወጡት መግለጫ ነው።</p>

<p>እነዚህ 6 የፖለቲካ ፓርቲዎች «ያለ ነፃና ፍትሃዊ ምርጫ ዴሞክራሲአዊ ሥርዓት ማሰብ ከንቱ ነው» በሚል ርዕስ ባወጡት በዚህ መግለጫቸው ባለፈው ግንቦት 6 ምርጫ ወቅት በገዢው ፓርቲ የተፈፀሙ ጫናዎችን አስታውሰዋል። ይህም በቀጣይ እንዳይደገም የምርጫው አስፈፃሚ አካል በገዢውና በተቃዋሚ ፓርቲዎች አመኔታ ባገኙ አባላት እንዲዋቀር፣ የመንግሥት የመገናኛ ብዙሃን ከአንድ ወገን አገልጋይነት እንዲወጡና በእኩልነት መድረክ በመስጠት ለዲሞክራሲያዊ ሥርዓት አዎንታዊ አስተዋፅዖ እንዲያደርጉ ጠይቀዋል። እንዲሁም በተዋረድ የሚገኙ የመስተዳደር አካላትና የፀጥታ ሠራተኞች ምርጫውን በገለልተኝነት ከማገዝ ይልቅ ለድርጅታቸው በማድላት ሲያደርጉት የነበረውን አሉታዊ እንቅስቃሴ እንዲገቱም ጠይቀዋል። እንዲሁም የፖለቲካ ፓርቲዎች ማቋቋሚያ አዋጅ በሚያዘው መሠረት የኢህአዴግ መንግሥት ለፖለቲካ ፓርቲዎች የገንዘብ ድጐማ እንዲያደርግ ጠይቀዋል። እስከዛሬም ባለማድረጉም ወቅሰዋል።</p>

<p>በምርጫ ሽፋን ገዢዎች ስልጣን የሚያደላድሉበት ዘመን ያበቃለት መሆኑንም ይኸው መግለጫ ዩጎዝላቪያንና ኮትዴቩዋርን በመጥቀስ አሳስቧል በዚህ ሕብረት ውስጥ ላልታቀፉ ፖለቲካ ፓርቲዎችም ጥሪ ቀርቧል።</p>

<p>«መንግሥት 6ቱ ፓርቲዎች ላቀረቡት ጥያቄ ምላሽ ካልሰጠ መጪው ምርጫ የኢህአዴግና ደጋፊዎቹ ብቻ መሆኑን የምናሳይበት እርምጃ እስከመውሰድ ልንደርስ እንችላለን» ሲሉም ኢህአዴግን አስጠንቅቀዋል።</p>


<p class="align-center"><a href="/Gazettas/Ethiop/info/Ethiop.sera.html">ከኢትኦጵ ህዳር 20 ቀን 1993</a></p>

</body>
</html>	
