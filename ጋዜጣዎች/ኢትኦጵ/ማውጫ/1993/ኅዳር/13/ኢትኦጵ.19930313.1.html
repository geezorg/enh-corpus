<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በባቡሩ ላይ ጥቃት የሰነዘረው የኦነግ አባል ተያዘ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በባቡሩ ላይ ጥቃት የሰነዘረው የኦነግ አባል ተያዘ</h1>


<p>ባለፈው ሣምንት ሐሙስ ከድሬዳዋ 230 ኪ.ሜ ርቀት ላይ በምትገኘው ኮራ በተባለች ቦታ ላይ በኢትዮ ጅቡቲ ምድር ባቡር ንብረት ላይ ከደረሰው ፈንጂ አደጋ የኦሮሞ ነፃነት ግንባር (ኦነግ) ኃላፊነቱን መውሰዱን ሲያሳውቅ ፈንጂውን ያጠመደው ግለሰብ ደግሞ በአካባቢው ነዋሪዎች ክትትል መያዙን ከስፍራው የደረሰን ዜና ያስረዳል።</p>

<p>የኦሮሞ ነፃነት ግንባር «አደጋውን ያደረስኩት ባቡሩ ወታደሮችን ጭኖ ወደምስራቃዊው የአገሪቱ ክፍል ሲያመራ ነው። በጥቃቱም ሞተሩና ስድስት ፉርጎዎች ሙሉ ለሙሉ ወድመዋል» ቢልም የምድር ባቡር ኃላፊዎችን የዓይን እማኞች ግን አደጋው የከፋ ስላልነበረ ባቡሩ ወዲያውኑ ጉዞውን እንደቀጠለ አስታውቀዋል።</p>

<p>ከዚህ ቀደም በዚህ መስመር አደጋ በደረሰበት ወቅት ባቡሩ በሚያልፍባቸው አካባቢዎች የሚገኙ ነዋሪዎችን መንግስት እየሰበሰበ በሰጠው መግለጫ «አደጋ በሚሰነዘርበት ወቅት ሕዝቡ ክትትል በማድረግ አደጋ አድራሹን ይዞ ለመንግሥት ካላስረከበ ኃላፊነቱን ነዋሪዎቹ እንዲወስዱ» ማስገንዘቢያ ተሰጥቶ እንደነበር የሚያስታውውሱት የአካባቢው የዜና ምንጮቻችን ፍንዳታው እንደተሰማ በኮራ አካባቢ ከሚገኙት ታጣቂዎች ጋር በተደረገው ክትትል ፀጉረ ልውጥ የሆነ ግለሰብ መያዙንና በኋላም ድርጊቱን መፈፀሙን እንዳመነ ገልፀዋል። ከዚህ ቀደም በባቡር መስመር ላይ የፍንዳታ አደጋዎች ከደረሱ በኋላ የምድር ባቡር ድርጅት በወሰደው እርምጃ ቁሳቁስም ሆነ ሰዎች ጭኖ ከሚንቀሳቀሰው የባቡር ሞተር ፊት አሸዋ የተጫነ ጉርድ ፉርጎ ተገጥሞ የሚንቀሳቀስ በመሆኑ የፈንጂ አደጋ በሚደርስበት ወቅት ጉዳይ የሚደርስበት አሽዋ የተጫነው ፉርጎ መሆኑን ለማወቅ ተችሏል። በዚህም የመከላከያ ዘዴ ግፋ ቢል ፍንጥርጣሪው የሚገኝበትን ጎታች ከመጉዳት ውጭ ሌላ የሚያስከትለው አደጋ እንደማይኖር የምድር ባቡር ምንጮች ይናገራሉ።</p>

<p>ባለፈው ሐሙስ ሕዳር 7 ቀን 1993 ዓ/ም በኮራ አካባቢ የአሸዋው ፉርጎ በፈንጂ ሲመታ ድምፅ ከተሰማ በኋላ አደጋውን ጣለ የተባለው ግለሰብ መያዙን ለተመሳሳይ ተልዕኮም አሰቦት በተባለ ስፍራ ከአንዲት ወይዘሮ መኖሪያ ቤት ገንዘብ ከፍሎ ያስቀመጠውን ፈንጂ መርቶ ማስያዙን የደረሰን ዜና ያስረዳል። ግለሰቧ ግን ስለጉዳዩ ምንም እንደማያውቁ ፈንጂውን ያስቀመጠው ግለሰብ ጭምር ምስክርነት መስጠቱን ማወቅ ተችሏል።</p>

<p>ከሁለት ሣምንት በፊትም በዚሁ መስመር ከጅቡቲ ግንባር ወደኢትዮጵያ 150 ኪ.ሜ ርቃ በምትገኘው ሐዳጋ በተባለች ቦታ ፍራፌ የጫነ ባቡር ላይ ተመሳሳይ የፈንጂ አደጋ የተጣለ ሲሆን ለሁለቱም አደጋዎች ኦነግ ኃላፊነቱን ወስዷል። ኦነግ ከፍንዳታው በኋ ለተለያዩ የመገናኛ ብዙኃን በላከው መልዕክት «ሰላማዊ ውይይት እስካልተከተለ ድረስ ከትጥቅ ትግሉ ጎን ለጎን እንዲህ ዓይነቱን የአድፍጦ ጥቃት እቀጥላለሁ» ብሏል። የጀርመን ድምፅ ሬዲዮ ስለዚሁ ጉዳይ ሲዘግብ ባለፈው ዓርብ እዚህ አዲስ አበባ ራስ ሆቴል ውስጥ ፈንጂ ተጠምዷል ተብሎ በፀጥታ ሠራተኞች አሰሳ ሲደረግ መዋሉን ሆኖም ምንም ዓይነት ፈንጂ እንዳልተገኘ ገልጿል። ይህም አንዱ የማሸበር ሂደት መሆኑን አክሎበታል።</p>


<p class="align-center"><a href="/Gazettas/Ethiop/info/Ethiop.sera.html">ከኢትኦጵ ህዳር 13 ቀን 1993</a></p>

</body>
</html>	
