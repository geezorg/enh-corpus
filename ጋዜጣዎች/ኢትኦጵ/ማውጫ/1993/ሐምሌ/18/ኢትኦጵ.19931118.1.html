<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያ አየር ኃይል ቅነሳ ጀመረ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የኢትዮጵያ አየር ኃይል ቅነሳ ጀመረ</h1>


<p>የኢህዴን/ብአዴን ማዕከላዊ ኮሚቴ አባል የነበሩትና በኋላ ወደሠራዊቱ በመቀላቀል የአየር ኃይል ም/አዛዥ ሆነው የቆዩት ብ/ጄ/ል ኃይሌ ጥላሁን፣ አሁን የአየር ኃይል ተጠባባቂ አዛዥ ሆነው መሾማቸውን ከስፍራው የደረሰን ዜና ሲያስረዳ ከቀድሞው አዛዥ ጋር ቅርበት አላቸው የሚባሉ አባላት ከአየር ኃይል በመባረር ላይ መሆናቸውንም መረዳት ተችሏል።</p>

<p>በሕዝባዊ ወያኔ ሓርነት ትግራይ ውስጥ በተፈጠረው ቀውስ ገለልተኛ አቋም በመያዛቸው ወይንም ከታገደው ቡድን ጋር ቅርበት አላቸው በሚል ሳይሆን እንዳልቀረ በተገመተ መልኩ የአየር ኃይል ዋና አዛዥ ሜ/ጄኔራል አበበ ተ/ሃይማኖት ከጦር ኃይሎች ጠቅላይ ኢታማጆር ሹም ሌ/ጄኔራል ፃድቃን ገ/ተንሣይ ጋር በግንቦት 18/1993 ጀምሮ ከኃላፊነታቸው መባረራቸው ይታወሳል። ሜ/ጄኔራል አበበ ተ/ኃይማኖት ከኃላፊነታቸው በይፋ ከተነሱ በኋላ ንብረት ለማስረከብ በሄዱበት ወቅት መግቢያ በር ላይም ሆነ ወደውስጥ ከገቡ በኋላ ከፍተኛ ፍተሻ እንደተደረገባቸውም ከስፍራው የደረሰን ዜና አብራርቷል።</p>

<p>ሜ/ጄኔራል አበበ ተ/ሃይማኖት ከኃላፊነታቸው ከተነሱ በኋላም በተካሄዱ ስብሰባዎች እርሳቸውን የሚያወግዙና የሚያብጠለጥሉ አስተያየቶች ከአንዳንዶች ዘንድ ይሰጥ እንደነበምር መረዳት ተችሏል። በስብሰባዎቹ ሚዛናዊ አስተያየት ለመስጠት የሞከሩ እንዲሁም ከጄኔራል አበበ ተ/ሃይማኖት ጋር ቅርበት እንዳላቸው የሚታመንባቸው ካለፈው ሣምንት ጀምሮ በጡረታ ሽፋን መባረር ጀምረዋል።</p>

<p>በዚህ ሠራዊት ቅነሳ የበረራ ት/ቤት አዛዥ ሆነው ከ1990 ጀምሮ በማገልገል ላይ የሚገኙት ብ/ጄ/ል ተጫነ መስፍንም እንደተቀነሱ ቢነገርም ለጊዜው ማረጋገጥ አልቻልንም። አየር ኃይልን የማጠናከሩ ሥራ በኢትዮ ኤርትራ ጦርነት ወቅት ሲሰራ ቆይቶ እንደገና ቅነሳ መጀመሩ ብዙዎችን ግራ አጋብቷል።</p>


<p class="align-center"><a href="/Gazettas/Ethiop/info/Ethiop.sera.html">ከኢትኦጵ ሐምሌ 18 ቀን 1993</a></p>

</body>
</html>	
