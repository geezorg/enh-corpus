<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢሰመጉ የኢትዮጵያን ህዝብ ይቅርታ ጠየቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢሰመጉ የኢትዮጵያን ህዝብ ይቅርታ ጠየቀ</h1>


<p>በቅርቡ በኢየሩሳሌም ሆቴል በተካሄደ ሥነ ሥርዓት በሶስት የሀገር ውስጥ ቋንቋ ተተርጉሞ የቀረበው «ኤትሂኦፒአ፡አ ነው ስታርት» የሚለው መጽሀፍ የህዝቡን አመለካከት የሚያደናግርና በተዛቡ መረጃዎች የተሞላ ነው ሲል ኢሰመጉ (የኢትዮጵያ ሰብዓዊ መብቶች ጉባዔ) መግለጫ አውጥቷል። የኢትዮጵያን ህዝብም ይቅርታ ጠይቋል።</p>

<p>ኢሰመጉ ስለሁኔታው ባወጣው መግለጫ «በሦስቱ የኢትዮጵያ ቋንቋዎች «አማርኛ፣ ኦሮሚፋና፣ ትግርኛ) የማስተርጎሚያውን የማስተሚያውንና የጋዜጥኣዊ መግለጫውን ወጭ የቻልው ማይኖርቲ ራይትስ ግሩፕ ኢንተርናሽናል የተባለ የኖርዌይ የሰብዓዊ መብቶች ተቋም የአፍሪካ ቀንድ ፕሮግራም ሲሆን ሥራውን አስተባብሮ ያሰራው ግን የኢሰመጉ ጽ/ቤት ነው፣ የኢሰመጉ ጽ/ቤት ይህን እርምጃ የወሰደው ጹሑፉ ለውይይት ያገለግላል በሚል እምንት ቢሆንም አፈፃፀሙ የተለመደውን የኢሰመጉ የውስጥ አሰራር ስርዓት አልተከተለም። ጽ/ቤቱ ይህን ሥራ በኃላፊነት ያሰራው ለኢሰመጉ ሥራ አስኪያጅ ኮሚቴ ሳያሳውቅ ነው። በኢሰመጉ አሰራር መሰረት የኢሰመጉ ሥራ አስኪያጅ ኮሚቴ ተወያይቶ ሳይወሰን በኢሰመጉ ስም ምንም ዓይነት ምግለጫ ሊሰጥ አይችልም። ኢትዮጵያ አዲስ ጅምር? የሚለው ጹሑፍ ስለኢትዮጵያ ታሪክ በሕዝቡ መካከል ከረጅም ጊዜ ጀምሮ ስላለው ባሕላዊ ማህበራዊና ፖለቲካዊ ግንኙነትና ትስስር በጣም የተዛባ መረጃ የሚያቀርብና የወቅቱን ፕሮፓጋንዳ በማስተጋባት የሕዝቡን አመለካከት የሚያደናግር ስለሆነ ኢሰመጉ በፍጹም አይቀበለውም። ይህ ጹሑፍ የተለመደውን የአሰራር ሂደት ተከትሎ መጀመሪያ ለሥራ አስኪያጅ ኮሚቴው ቀርቦ ቢሆን ኖሮ ኢሰመጉ አማካይነት ወደኢትዮጵያ ቋንቋዎች ተተርጎሞ እንዲታተም አይደረግም ነበር። በመሆኑም በዚህ ጹሑፍ ውስጥ ስለኢትዮጵያ ከተገለጸው ማናቸውም የተዛባ ሃሳብና አመለካከት ኢሰመጉ ራሱን ማግለሉን ለኢትዮጵያ ህዝብ በአክብሮት ይገልጻል። ጹሑፉ በኢሰመጉ በኩል ተተርጉሞና ታትሞ ለህዝብ ይፋ በመሆኑ ለተፈጠረው ስህተትና መደናገር ኢሰመጉ የኢትዮጵያን ህዝብ ይቅርታ ይጠይቃል» ብሏል።</p>


<p class="align-center"><a href="/Gazettas/Ethiop/info/Ethiop.sera.html">ከኢትኦጵ ሐምሌ 25 ቀን 1993</a></p>

</body>
</html>	
