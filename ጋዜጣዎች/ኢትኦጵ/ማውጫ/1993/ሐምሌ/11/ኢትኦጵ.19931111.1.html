<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢሰመጉ መግለጫ አወጣ «አዋጁ አቶ ስዬን ለማጥቃት በጥድፊያ የወጣ ይመስላል»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢሰመጉ መግለጫ አወጣ «አዋጁ አቶ ስዬን ለማጥቃት በጥድፊያ የወጣ ይመስላል»</h1>


<p>በቅርቡ የወጣው የፀረ ሙስና አዋጅ ሰብዓዊ መብቶችንና መሰረታዊ ነፃነቶችን የሚፃረር ስለሆነ ይህ አዋጅ መብቶችናን ነፃነቶችን በማይፅኣእር መልኩ እንዲሻሻል የኢትዮጵያ ሰብዓዊ መብቶች ጉባዔ (ኢሰመጉ) ጥሪ አቀረበ።</p>

<p>ኢሰመጉ «የሕግ ልዕልናን ባለማክበር የሚፈፀም የሰብዓዊ መብቶች ረገጣ» በሚል ርዕስ ባወጣው 46ኛው ልዩ መግለጫው እንዳመለከተው ከቅርብ ጊዜያት ወዲህ የሰብዓዊ መብት ጥሰቶች እየተባባሱ መምጣታቸውንና አሳሳቢ ደረጃ ላይ መድረሳቸውን ገልጿል።</p>

<p>የአ/አ ዩኒቨርስቲ ተማሪዎች ባቀረቡት የመብት ጥያቄ ሳቢያ የተወሰደባቸውን የኃይል እርምጃ ያስታወሰው የኢሰመጉ መግለጫ በቀጣይም የተቃዋሚ ፓርቲ መሪዎችና በምርጫ ንቁ ተሳትፎ ባደረጉ ግለሰቦች ላይ የተወሰደውንና በሸዋ ሮቢትና በዝዋይ እስር ቤቶች በስቃይ ላይ መቆየታቸውን አሁንም ከፊሉ በተጠቃሹ ስፍራ በመሰቃየት ላይ እንደሆኑም ዘርዝሯል። ታሳሪዎቹ ከቤተሰቦቻቸውና ከጠበቆቻቸው ጋር እንዳይገናኙ መከልከሉ እንዲሁም ጉዳያቸው ስልጣን በሌለው ፍ/ቤት ስር መውደቁን አስታውሶ ይህም የሰብዓዊ መብት ረገጣ መሆኑን አመልክቷል።</p>

<p>በሙስና ተጠርጥረው የታሰሩትና በኋላም ፍ/ቤት በዋስትና የለቀቃቸውን አቶ ስዬ አብርሃን ፖሊስ ባለመፍታት እንዲሁም ዋስትናውን የሚያግድ ትዕዛዝ በማውጣት ከዚያም ዋስትና የሚከለክል አዋጅ በማስከተል አቶ ስዬን ላለመፍታት የተሄደበትን ርቀት በመዘርዘር «ይህ የአቶ ስዬ ጉዳይ የመንግሥት ባለሥልጣናት ካልፈቀዱ በስተቀር አንድን ሰው ፍ/ቤት በዋስ ቢለቀውም በአዲስ ወንጀል እንፈልገዋለን የሚል ሰበብ እየተሰጠ መልሶ ማሰር የሚቻል መሆኑን ቁልጭ አድርጐ ያሳያል» ሲል ኢሰመጉ ተችቷል።</p>

<p>«የፀረ ሙስና ልዩ የሥነ ሥርዓትና የማስረጃ ሕግ አዋጅ»ን ለማሻሻል የወጣውን አዋጅ በተመለከተም «ይህ አቶ ስዬን ለማጥቃት በጥድፊያ የወጣ የሚመስለው ሕግ በሙስና ተጠርጥረው የተያዙትን ዜጐች በሙሉ የዋስትና መብት አሳጣቸው» ሲል ኢሰመጉ አዋጁን አውግዟል።</p>

<p>ይህ የፀረ ሙስናው አዋጅ ማሻሻያ ሰኔ 4 ቀን 1993 ዓ/ም ከሰዓት በፊት ም/ቤት ሲፀድቅ በዚያኑ ዕለት ታትሞ ገበያ ላይ ውሎ ነበር። ፕሬዝዳንት ነጋሶ ጊዳዳ ይህን አዋጅ በፊርማቸው ስለማፅደቅ አለማፅደቃቸው የታወቀ ነገር የለም። እርሳቸው ካላፀደቁት ቢያንስ ለ15 ቀናት አዋጁ በስራ ላይ እንደማይውል ሕገ መንግሥቱ ይደነግጋል።</p>


<p class="align-center"><a href="/Gazettas/Ethiop/info/Ethiop.sera.html">ከኢትኦጵ ሐምሌ 11 ቀን 1993</a></p>

</body>
</html>	
