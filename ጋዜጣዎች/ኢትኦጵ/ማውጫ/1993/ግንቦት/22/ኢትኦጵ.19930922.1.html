<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ስዬ አብርሃ ከነወንድሞቻቸው ነው የታሰሩት</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ስዬ አብርሃ ከነወንድሞቻቸው ነው የታሰሩት</h1>


<p>ከስታር ቢዝነስ ግሩፕ፣ ከሞኤንኮ፣ የንግድ ባንክና የሌሎች ድርጅቶች ባለቤቶችና የሥራ ኃላፊዎች ከትናንት ጀምሮ በቁጥር ስር መዋላቸውን ፖሊስ ትናንት ማምሻውን ገልጿል። የጠቅላይ ሚኒስትሩ ጽ/ቤትም በጉዳዩ ላይ መግለጫ በማውጣት ሙስና የሥርዓቱ አደጋ ስለሆነ ፖሊስ እርምጃ እንዲወስድ ማዘዙን አስታውቋል።</p>

<p>ፖሊስ በገለፀው መሰረት የሕዝብ ተወካዮች ምክር ቤት አባላት የነበሩት ስዬ አብርሃና ቢተው በላይን ጨምሮ በርካታ ባለሥልጣናትና የድርጅት ባለንብረቶች ታስረዋል። በፖሊስ መግለጫ መሰረት በቁጥጥር ስር የዋሉት ግለሰቦች በሚኒስትር ማዕረግ በጠቅላይ ሚኒስትሩ ቢሮ የክልሎች ዘርፍ ኃላፊ የነበሩት አቶ ቢተው በላይ፣ በሚኒስትር ማዕረግ የመንግሥት ልማት ድርጅቶች ተቆጣጣሪ ባለሥልጣን ሥራ አስኪያጅ የነበሩት አቶ አሰፋ አብርሃ (የስዬ ወንድም) ይገኙበታል። አቶ አሰፋ አብርሃና አቶ ቢተው በላይ በፕራይቬታይዜሽን ኤጀንሲ ውስጥ ባላቸው ስልጣን በፈፀሙት የሙስና ወንጀል መጠርጠራቸው ተመልክቷል። የባንክን የብድር ፖሊሲና አሰራር በመጣስ አለአግባብ ከፍተኛ መጠን ያለው ገንዘብ ለልዩ ልዩ ድርጅቶችና ግለሰቦች ብድር በመስጠት፣ የመንግስት ገንዘብ ሳይሰበሰብ በየሜዳው ባክኖ እንዲቀር አድርገዋል በሚል ከኢትዮጵያ ንግድ ባንክ የተያዙት አቶ ኃይሉ ለገሰ፣ አቶ ሙሉጌታ ገብረመድህንና፣ ሌሎች የንግድ ባንክ የስራ ኃላፊዎች መሆናቸው ታውቋል።</p>

<p>በስኳር ፋብሪካዎችና የኢትይኦጵያ ስኳር ድርጅቶች ድጋፍ ሰጪ ማዕከል የስራ ኃላፊዎች ውስጥ ደግሞ አቶ በለጠ አለማየሁ፣ አቶ ብርሃኑ እና አቶ በለጠ አለማየሁ አቶ ብርሃኑ፣ አቶ ሶፊያ ኢብራሂም እንዲሁም ሌሎችም በፖሊስ ተይዘዋል። ከባለሥልጣኖችና ከመንግስት የስራ ኃላፊዎች ጋር በመተባበር ሕገወጥ ጥቅም በማግኘት ስራ ላይ በስፋት ሲንቀሳቀሱ ነበሩ የተባሉት ነጋዴዎች መካከል ደግሞ ከስታር ቢዝነስ ግሩፕ ባለቤቶች አቶ ምንውየለት አጥናፉ፣ አቶ አበባው ደስታ፣ አቶ ወርቁ መራ፣ አቶ አበባው በላይ፣ አቶ አስናቀ ጀምበሬና ሌሎችም መታሰራቸው ተመልክቷል።</p>

<p>የስዬ ቤተሰቦች ንብረት ከሆነው የግል ኩባንያ ደግሞ አቶ ምህረተአብ አብርሃ፣ ፍስሃ አብርሃ፣ ወ/ሮ አጀብነሽ ሳምሶን እንዲሁም ቤተሰቦቻቸውን የግል ጥቅም እንዲያገኙ ስልጣናቸውን በመጠቀም ሁኔታዎችን በማመቻቸት ደግሞ ስዬ አብርሃ መታሰራቸው ተገልጿል።</p>

<p>ከጌት ትሬዲንግ ደግሞ ባለቤትዋ ወ/ሮ የሻረግ ዘውዴ፣ ከአምቼ ኩባንያ ባለቤቱ ሚ/ር ጌራርድ ማይክል ማይምራንና ሌሎችም በሙስና የሚጠረጠሩ ነጋዴዎች ታስረው ምርመራው እየተካሄደ እየተካሄደ መሆኑን ፖሊስ ገልጿል። አቶ አሰፋ አብርሃንና አቶ ቢተው በላይን ጨምሮ ቁጥራቸው ከአምስት የሚበልጡ ሰዎች ትላንት 4 ሰዓት ላይ ፌዴራል ማዕከላዊ ምርመራ መግባታቸው ማረጋገጥ የተቻለ ሲሆን ሌሎችም በተመሳሳይ እዚያው እንደታሰሩ ታውቋል።</p>

<p>ስታር ቢዝነስ ግሩፕ የሌተናል ጄኔራል ፃድቃን ባለቤትና ወንድሞች ያሉበት ድርጅት በመሆኑ ሌ/ጄ/ል ፃድቃንም የዚሁ ሰለባ ይሆናሉ የሚል ግምት አለ። ከዚህ የባለሥልጣናትና የነጋዴዎች እስራት ጋር በተያያዘ የስታር ቢዝነስ ግሩፕና የጣይቱ ሆቴል የስልክ መስመሮች ከትናንት ጀምሮ መቋረጣቸውን ማወቅ ተችሏል።</p>

<p>አሁን የተወሰደው እርምጃ የዘገየ ቢሆንም ተገቢ እንደሆነ ብዙዎች ያምናሉ። ይሁንና መታሰርና መጠየቅ ያለባቸው ከታገዱት ማዕከላዊ ኮሚቴ አባላት ጋር ዝምድና ቅርበት ያላቸው ብቻ መሆን እንደሌለባቸው ታዛቢዎች ያስገነዝባሉ። የአቶ መለስ ዜናዊ ወንድም አቶ ኒቆዲሞስ ዜናዊ እንዲሁም የአቶ ስዩም መስፍን ልጅ ከፍተኛ ሀብት እንዳላቸው በስፋት የተገለፀ ስለሆነ ምርመራው መመሪያውን ያወረዱት ሰዎች ሰፈር ድረስ መዝለቅ እንዳለበት የብዙዎች እምነት ሆኗል።</p>


<p class="align-center"><a href="/Gazettas/Ethiop/info/Ethiop.sera.html">ከኢትኦጵ ግንቦት 22 ቀን 1993</a></p>

</body>
</html>	
