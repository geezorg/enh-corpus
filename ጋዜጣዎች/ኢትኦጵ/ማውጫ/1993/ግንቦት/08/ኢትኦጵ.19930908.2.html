<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«እኔም የሁለቱ ምሁራን ሕይወት ያሳስበኛል»- የፕ/ር መስፍን ጠበቃ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«እኔም የሁለቱ ምሁራን ሕይወት ያሳስበኛል»- የፕ/ር መስፍን ጠበቃ</h1>


<p>የ72 ዓመቱ አዛውንት ምሁር ፕሮፌሰር መስፍን ወ/ማርያም ከሕግ ውጭ ነው የታሰርኩት በማለት የረሀብ አድማ ላይ መሆናቸው ተሰምቷል። ይህ ሁኔታ በዚህ ከቀጠለ ሕይወታቸው አደጋ ላይ ሊወድቅ እንደሚችል ብዙዎች ይሰጋሉ። ይህንን በማስመልከት አቶ አበበ ወርቄ የኢሰመጉ ም/ሊቀመንበርና የፕ/ር መስፍን ወ/ማርያም ጠበቃ አስተያየታቸውን ተጠይቀው የሁለቱ ምሁራን ህይወት እንደማያስስባቸው ገልፀዋል።</p>

<p>«ግንቦት 1 ቀን 1993 ዓ.ም ለብርበራው መከናወን ከፖሊሶች ጋር በመጡበት ሰዓት ምግብ አለመውሰዳቸውን በጊዜው አንዳርጋቸው (የኢሰመጉ ሊቀመንበር) መረዳታቸውን ገልጠውልኛል። ንግግራቸው በጣም ተዳክሞ ነበር። እሳቸውም አላግባብ የተነካው መብቴ እስካልተስተካከለ ድረስ ምግብ አልመገብም ሲሉ ሰምቻለሁ። በሌሎች ተከታታይ ቀናትም ምግብ ሲመገቡ አላየሁም ቡና መጠጣታቸውን ሰዎች ነግረውኛል። ምግብ እንዲመገቡ ለማግባባት ሞክረን ነበር በእሳቸው በኩል ግን ፈቃደኛ አይደሉም። እንግዲህ ይህ ሁኔታ የረሀብ አድማ ይሁን ወይንም ሌላ ችግር ከእሳቸው በኩል የተሰጠ መግለጫ የለም። ነገር ግን አልበላሁ፣ አልበላምም ብለውናል። ከዚህ አባባላቸው ስነሳ ነገሩ እሳቸው አንድ እርምጃ እየወሰዱ መሆናቸውን መረዳት አያዳግትም።</p>

<p>ማንም ሰው ሊገምተው የሚችለው ጉዳይ ግን አንድ ሰው ያለምግብ ምን ያህል ጊዜ ሊቆይ እንደሚችል ነው። ወደዚያ ባያመራ በግሌ እመርጣለሁ። ውሳኔው ግን የሳቸው ከሆነ ምን ማድረግ ይቻላል። እኚህ 75 ከመቶ የዕድሜ ዘመናቸውን በማስተማር ተግባር ላይ የተሰማሩ የዕውቀት አባት ናቸው እስከማውቃቸው ጊዜ ድረስ ግፍና ስቃይን አጥብቀው ሲቃወሙ የኖሩ ሰው ናቸው። እኚህ ተከባሪ ሰው በዚህ ዓይነት ሁኔታ ሕይወታቸው ለአደጋ ቢጋለጥ ፀፀቱ ለዓመታት የሚዘልቅ መሆኑ ሊካድ አይችልም። ያለው ምርጫ ሁኔታውን በፍጥነት አስኪዶ ነፃና ፍትሐዊ ውሳኔ ላይ መድረስ ነው። ይህ ካልሆነ ግን እኔም እንደብዙዎቹ ኢትዮጵያውያን የሁለቱ ምሁራን ሕይወት ያሳስበኛል» ብለዋል።</p>

<p>ፕሮፈሠር መስፍን ወ/ማርያምና ዶ/ር ብርሃኑ ነጋ የፊታችን ዓርብ ግንቦት 10 ቀን ፍርድ ቤት ይቀርባሉ።</p>


<p class="align-center"><a href="/Gazettas/Ethiop/info/Ethiop.sera.html">ከኢትኦጵ ግንቦት 8 ቀን 1993</a></p>

</body>
</html>	
