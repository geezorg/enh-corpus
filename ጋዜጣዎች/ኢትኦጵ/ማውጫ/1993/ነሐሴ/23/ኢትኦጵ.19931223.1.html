<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአ/አበባ ዩኒቨርስቲ ተመራቂዎች ፕሬዝዳንቱን በፉጨት ተቃወሙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የአ/አበባ ዩኒቨርስቲ ተመራቂዎች ፕሬዝዳንቱን በፉጨት ተቃወሙ</h1>


<p>በአ/አበባ ዩኒቨርስቲ ቅዳሜ ነሐሴ 19 ቀን 1993 ዓ.ም 3 ሺህ 433 ተማሪዎች በዲፕሎማ፣ በመጀመሪያ ዲግሪና በማስትሬት ዲግሪ ባስመረቀበት ወቅት በአዳራሹ ውስጥ መጠነኛ ግርግር ተከስቶ እንደነበር የዓይን ምስክሮች ገለፁ።</p>

<p>የአ/አበባ ዩኒቨርስቲ የዘንድሮው ዓመት ተመራቂዎች በተለይም የቀን ተማሪዎች የሆኑት በዕለቱ አዳራሽ ውስጥ ገብተው ላለመረቅ ከአዳራሹ ውጭ በመሆን ትምህርታቸውን ያቋረጡ የዩኒቨርስቲ ተማሪዎች በሙሉ ያለአንዳች ቅድመ ሁኔታ ትምህርታቸውን እንዲቀጥሉ እንዲደረግ የተቃውሞ ድምፃቸውን ለማሠማት ከመነሻው ተነጋግረው እንደነበር አንዳንድ ተማሪዎች ይናገራሉ። ሆኖም በምረቃው ዕለት የማታ ተማሪዎችም ወደአዳራሽ መግባት ሲጀምሩ የቀን ተማሪዎችም ተከትለው በመግባታቸው ውጥናቸው ተግባራዊ ሳይሆን መቅረቱን ከአንዳንድ ተመራቂዎች መረዳት ተችሏል። ዕለቷ ልዩና ተመልሳ የማትገኝ ቀን በመሆኗ ብዙዎቻችን ከአቋማችን እንድናፈገፍግ አድርጐናል የሚሉ ተማሪዎች አጋጥመዋል።</p>

<p>ሆኖም ተማሪዎቹ ወደአዳራሽ ከገቡ በኋላ የዕለቱ የክብር እንግዳና አዲሱ የዩኒቨርስቲው ፕሬዝዳንት ፕሮፌሰር እሸቱ ወንጨቆ በንግግራቸው መሃል የተማሪዎችን የመብት ጥያቄ ተከትሎ የመጣውን ህዝባዊ አመፅ በተመለከተ የሚሰነዝሩት ሃሳብ ወገናዊ የሆነና የመንግሥትን ጥፋት የሚሸፍን ሆኖ በመገኘቱ ተማሪዎቹ በጩኸት ተናጋሪውን ተቃውመዋል። ፕሮፌሰሩ ንግግራቸውን ሲቀጥሉም ተማሪዎቹ «ይህንን ጉዳይ አታንሱብን» በሚል በተደጋጋሚ በመቃወማቸው የኢትዮጵያ ቴሌቪዥን ካምሬራዎች የምረቃውን ሥነ ሥርዓት ከመቅረጽስ ይልቅ የሚጮሁና የሚቃወሙ ተማሪዎች ላይ በማነጣጠር ተቃውሞውን ለመቆጣጠር እንደተቻለ የዓይን ምስክሮች አረጋግጠዋል። የኢትዮጵያ ቴሌቪዥን ጋዜጠኞች ካምሬራቸውን ለዚህ ተግባር ማዋላቸውን አንዳንድ ተማሪዎች «ሰላዮች» ሲሉ ብሶታቸውን ይገልፁባቸዋል። ካሜራው የኢትዮጵያ ቴሌቪዥን ይሁን የዋልታ ኢንፎርሜሽን ማዕከል ማረጋገጥ አልተቻለም።</p>


<p class="align-center"><a href="/Gazettas/Ethiop/info/Ethiop.sera.html">ከኢትኦጵ ነሐሴ 23 ቀን 1993</a></p>

</body>
</html>	
