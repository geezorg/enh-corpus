<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በኦሮሚያ ደን ለመጨፍጨፍ መሣሪያ የታጠቁ ኃይሎች ግድያ እየፈፀሙ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በኦሮሚያ ደን ለመጨፍጨፍ መሣሪያ የታጠቁ ኃይሎች ግድያ እየፈፀሙ ነው</h1>


<p>በቡድን የተደራጁና መሣሪያ የታጠቁ ኃይሎች በሻሸመኔ የደን ኢንዱስትሪ ሠራተኞች ላይ በሰነዘሩት ጥቅት ሦስት ሰዎች መሞታቸውን «የሠራተኛው ድምፅ» ዘገበ። የኢሰማአኮ ልሣን የሆነው ይህ ጋዜጣ ሕዳር 14 ቀን 1993 ዓ. ም የኢንዱስትሪውን የሠራተኛ ማህበር ም/ሊቀመንበር ጠቅሶ እንደዘገበው ችግሩ ከጊዜ ወደጊዜ እየተባባሰ የመጣ ሲሆን የባለሥልጣናት እጅ ያለበት መምሰሉንም ዘግቧል።</p>

<p>ለዚህ አሳሳቢ ችግር ትኩረት የሚሰጠው በመጥፋቱ በአካባቢው ተፈጥሮአዊና ሰው ሰራሽ ደን ላይ የሚካሄደው ጭፍጨፋና ዘረፋ የከፋ ደረጃ መድረሱን ከላይ የተጠቀሱት የሰራተኛው ማህበር ም/ሊቀመንበር ገልፀዋል።</p>

<p>የሰራተኛው ማህበር ም/ሊቀመንበር አቶ ግርማ ወልዱ እንደገለፁት ለደን እንክብካቤና ጥበቃ ሰራተኞች የሙኒሣ ወረዳ ፖሊስ ድጋፍ እንዲሰጥ በተጠየቀው መሰረት አንድ ፖሊስ የተመደበ መሆኑን አስታውሰው እሱም በ1989 ዓ.ም በደን ጨፍጫፊዎች መገደሉን አስረድተዋል። ለጥበቃ የተሰማራው ፖሊስ በኮንትሮባንድ ጣውላ ነጋዴዎች በተገደለበት ወቅት ገዳዮቹን ለማግኘት የተደረገው ክትትልና የማጣራቱ ርምጃም የይስሙላ እንደሆነ ገልፀው በዚህም የተገኘ ውጤት አለመኖሩንም አብራርተዋል። በ1986 ዓ.ም በተመሳሳይ መልኩ ስዩም አለማየሁ የተባለ የደን ልማት ባለሙያ ተገድሎ እንደነበርም አስታውሰዋል።</p>

<p>በተጨማሪም በቅርቡ በዘረፋ የጨፈጨፉትን የዋንዛና የኮሶ ዛፎች እንዲሁም ጣውላ በአይሱዙ የጭነት መኪና ጭነው ሲሄዱ ከደን ጠባቂ ሠራተኞች ጋር በፈጠሩት ግጭት ሾፌሩ መገደሉን ገልፀዋል። ዘራፊዎቹ በየጢሻውና በየቤቱ የደበቁት የጣውላ እንጨትም በፖሊስ አሰሳ መገኘቱን አብራርተዋል። እነዚህ በቁጥር 20 የሚሆኑት ዘራፊዎች በመሰባሰብም አቶ ደበሌ ቱፋ የተባሉትን የደን ጥበቃ ኃላፊ አድብተው በመጠበቅ እንደቀጠቀጡአቸውና በደመነፍስ ተንፏቀው ቤት ከገቡ በኋላ ደግሞ በር ሰብረው በመግባት ከቤተሰቦቻቸው ፊት በጥይት ደብድበው እንደገደሉአቸው ም/ሊቀመንበሩ በምሬት ገልፀዋል።</p>

<p>ይህ ጉዳይ መገታት ያልተቻለውና ይልቁንም እየተባባሰ የመጣው ጉዳዩ በሚመለከታቸው ባለሥልጣናት ቸልተኝነትና ደንታ ቢስነት መሆኑን አስረድተዋል። በዚህም ሳቢያ ደኑ በከፍተኛ ደረጃ መመናመኑን የልማት ድርጅቱም ጽ/ቤቱን ከሙኒሣ ወረዳ ወደአርሲ ነገሌ ለመቀየር መገደዱን አስረድተዋል። አሁንም ቢሆንም ማስፈራራቱና ዛቻው ሰራተኞቹን ተከትሎ አርሲ ነገሌ መድረሱንም አብራርተዋል። አቶ ደበሌ ቱፋን የገደሉት 20 ዘራፊዎች ቢሆኑም 13ቱ ብቻ በቁጥጥር ስር እንደዋሉም አመልክተዋል። ሌሎቹም እንዲያዙና ምርመራ እንዲደረግባቸው ቢጠየቅም ዘራፊዎቹ እንዲሰወሩ እየተደረገ ነው ሲሉ ም/ሊቀመንበሩ ገልፀዋል።</p>


<p class="align-center"><a href="/Gazettas/Ethiop/info/Ethiop.sera.html">ከኢትኦጵ ታህሣሥ 4 ቀን 1993</a></p>

</body>
</html>	
