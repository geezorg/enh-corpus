<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ስዩም መስፍንና የጅቡቲ ባለሥልጣናት ተወያዩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ስዩም መስፍንና የጅቡቲ ባለሥልጣናት ተወያዩ</h1>


<p>የጅቡቲን ወደብ ለ20 ዓመት ኮንትራት የወሰደው ዲፒአይ ከጥር 7 ቀን ጀምሮ የወደብ አገልግሎት የታሪፍ ጭማሪ እንደሚያደርግ በይፋ ያስታወቀ ሲሆን ጉዳዩ ያሳሳባቸው የኢትዮጵያ ባለሥልጣናት በሣምንቱ መጨረሻ ወደጅቡቲ ማምራታቸውን ፎርቹን የተባለው በየሣምንቱ እሁድ የሚወጣው የእንግሊዘኛ ጋዜጣ ዘግቧል።</p>

<p>የጅቡቲ ወደብ ዳይሬክተር የሆኑትን ሚስተር ሉስ ድሩቪየር በስልክ አነጋገረው የፎርቹን ሪፖርተር ዳይሬክተሩን ጠቅሶ እንደዘገበው የወደብ ታሪፍ ጭማሪው በጅቡቲ መንግሥት እውቅና የተደረገ ነው። ይህም ትክክለኛ የዲፕሎማቲክ መስመር የተከተለና ዓለም አቀፍ የአሰራር ሂደት መሆኑን ገልፀዋል። በጭማሪው ውስጥ አንዳችም ፖለቲካዊ ሁኔታ እንደሌለበትና ጉዳዩ ከንግድ ጋር ብቻ የተያያዘ መሆኑን አረጋግጠዋል።</p>

<p>ፎርቹን እንደዘገበው ከፊታችን ጥር 7/1993 ጀምሮ ተግባራዊ የሚሆነው የታሪፍ መጠን ከበፊቱ እስከ 150% ጭማሪ የሚያሳይ ሲሆን ይህም ኢትዮጵያን በዓመት ከ15 እስከ 20 ሚሊዮን ዶላር ተጨማሪ ወጪ እንደሚጠይቃት ተመልክቷል። በዚሁ ጉዳይ ላይ ለመነጋገር የኢትዮጵያው የውጭ ጉዳይ ሚ/ር ስዩም መስፍን ባለፈው ቅዳሜ ጅቡቲ መግባታቸውንና ከጅቡቲ ፕሬዝዳንት ጋር አንድ ሰዓት ያህል መወያየታቸውን ፎርቹን ምንጮቹን በመጥቀስ አክሏል። በማግስቱ እሁድ በኢትዮጵያ የገንዘብ ሚኒስትር የተመራ የልዑካን ቡድንም ወደ ጅቡቲ ማቅናቱ ተመልክቷል።</p>

<p>የጅቡቲ የትራንስፖርት ሚኒስትር አማካሪ ሚስተር መሐመድ ዓሊ በሰኔ ወር 2000 ከፎርቹን ጋዜጣ ጋር ባደረጉት ቃለ ምልልስ የታሪፍ ጭማሪ በአጭርና ከመካከለኛ ጊዜ ውስጥ የሚደረግ አይመስለኝም ሲሉ ተናግረው ነበር። ሆኖም እጅግ በአጭር ጊዜ ውስጥ ጭማሪው እውን ሆኗል።</p>


<p class="align-center"><a href="/Gazettas/Ethiop/info/Ethiop.sera.html">ከኢትኦጵ ታህሣሥ 25 ቀን 1993</a></p>

</body>
</html>	
