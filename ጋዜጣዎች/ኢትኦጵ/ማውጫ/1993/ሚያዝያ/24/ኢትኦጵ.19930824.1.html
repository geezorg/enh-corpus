<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ለፖሊስ የተሰጠው ስልጣንና የእስረኛ ቤተሰቦች ምሬት</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ለፖሊስ የተሰጠው ስልጣንና የእስረኛ ቤተሰቦች ምሬት</h1>


<p>የአ/አ ዩኒቨርስቲ ተማሪዎች ላቀረቡት የመብት ጥያቄ በመንግስት በኩል በተሰጠው የኃይል ምላሽ ሳቢያ በሰፋውና በተቀጣጠለው ግጭት ምክንያት በብዙ ሺዎች የሚቆጠሩ የአ/አ ወጣቶች ከየቤታቸው ተወስደው ታስረዋል። በግርግሩ ውስጥ ዝሪያ ሲያካሂዱ የተያዙ ወጣቶች ቢኖሩም ብዙዎች ግን ከቤታቸው እየተወሰዱ የታሰሩ መሆናቸው በግልፅ ይታወቃል። ብዙዎቹ ወጣቶች ለእስራት የተዳረጉት በተቃውሞ ትዕይንቱ ላይ ታይተዋል በሚል በግለሰቦች ጥቆማ መሆኑንም መረዳት እችሏል። ቀደም ሲል በወንጀል ሰበብ በጣቢያም ይሁን በወህኒ ቤት ታስረው የነበሩ ወጣቶችም በጥርጣሬ ታፍሰው የታሰሩ መሆናቸውንም የደረሰን ጥቆማ ያስረዳል። አንዳንድ ፖሊሶችና የቀበሌ መስተዳደር አባላት በሁኔታው በመጠቀም የጠሉትንና የተጣሉትን ሰው ጠቁመው በማሳሰር በመደብደብ አሳዛኝ እርምጃዎች እየወሰዱ መሆናቸውንም መረዳት ተችሏል።</p>

<p>ወጣቶቹ ታፍሰው በየወረዳው ፖሊስ ጣቢያ ከቆዩ በኋላ በመኪና ተጭነው ስለተወሰዱ እጅግ ቁጥራቸው የበዛ የወጣቶች ወላጆች ልጆቻቸው የት እንደተወሰዱ የሚነግሯቸው ከማጣታቸውም በላይ በፖሊሶች መዋከብ እንደሚደርስባቸው ይናገራሉ፣ የልጆቻቸው አድራሻ በትክክል ባለመታወቁም በሕይወት ስለመኖራቸውም ይጠረጠራሉ። በዚህ መልክ በሰቀቀን ውስጥ ከሚገኙ የወጣቶቹ ቤተሰቦች ጥቂቶችንና የቅርብ ምንጮቻቸውን አነጋግረናል።</p>

<p>በወረዳ 9 ውስጥ ከየቤታቸው ታፍሰው የታሰሩት ወጣቶች እስከ እሁድ ሚያዝያ 14/1993 ድረስ በጣቢያ ውስጥ ቆይተዋል፣ ቤተሰብም ስንቅ ሲያቀብል እንደነበር መረዳት ችለናል፣ በኋላም ስንቅ እንዳይገባ መከልከሉን እስረኞቹም እሁድ ማምሻውን ተጭነው ወደሌላ ቦታ መወሰዳቸውን ቤተሰቦቻቸው ተናግረዋል። ስንቅ በሚያቀብሉትና ልዋጭ ልብስ በሚሰጡበት ወቅት ተመላሽ ከሚሆኑ ልብሶች ውስጥ የአንዳንዶቹ እስረኞች ልብስ ደም ነክቶት መገኘቱን ይህም ልጆቹ ከፍተኛ ድብደባ እንደተፈፀመባቸው አመልካች ነው ሲሉ ቤተሰቦቻቸው ግምታቸውን ይናገራሉ። ሪፖርተራችን በዚሁ ወረዳ ካነጋገራቸው የታሳሪ ቤተሰቦች አንዷ የሚከተለውን ብለዋል፦ «ልጄን ያሳሰረችው ቀደም ሲል ጓደኛው የነበረችና በኋላ የተዋት ፖሊስ ነች። ልጄ በዕለቱ በግርግሩ ስፍራም አልነበረም፤ እርግጥ ቀደም ሲል ከሰዎች ጋር ተደባድቦ በጣቢያና በከርቸሌ የታሰረ ቢሆንም አሁን ሁሉን ነገር እርግፍ አድርጐ በመተው በሰላም ይኖር ነበር የሙት ልጄ ተሰበሰበልኝ ልብ ገዛ ብዬ ደስ ሊለኝ ከጉያዬ ወስድው የትም ጣሉት እንግዲህ ለማን አቤት ልበል?» በማለት ሀዘናቸውን ገልፀዋል።</p>

<p>ከአካባቢው ምንጮች ምንጮች የተገኘው ዜና እንደሚያስረዳው በአንዴ ሶስት ልጆቻቸው ከተወሰዱባቸው እናቶች አንዷ በወረዳ 21 ቀበሌ 13 ነዋሪ የሆኑት ወ/ሮ ይመኙሻል ወ/ጊዮርጊስ የተባሉት ናቸው። እኚህ ወ/ሮ ልጆቻቸውን የሚያስተዳድሩት ዳቦ በመሸጥና በመሳሰሉት የዕለት ገቢያቸው ሲሆን ልጆቻቸው በሙሉ የተያዙት ሀሙስ ሚያዝያ 11 ቀን 1993 ዓ.ም መሆኑም ታውቋል። ልጆቻቸው የሚያስተዳድሩት ዳቦ በመሸጥና በመሳሰሉት የዕለት ገቢያቸው ሲሆን ልጆቻቸው በሙሉ የተያዙት ሐሙስ ሚያዝያ 11 ቀን 1993 ዓ.ም መሆኑም ታውቋል። ልጆቻቸው ሐሙስ ሚያዝያ 11/1993 ከተያዙ በኋላ ቅዳሜ ሚያዝያ 14/93 ሌሊት ቤታቸው መፈተሹን በፍተሻውም ወቅት ቁምሳጥናቸው መሰበሩንና ንብረቶች የተወሰዱባቸው መሆኑም የደረሰን ሪፖርት ያስረዳል። ወ/ሮ ይመኙሻል በቅርቡ በተካሄደው የቀበሌ ምክር ቤት ምርጫ በግል የተወዳደሩና ቀደም ሲል የቀበሌው መስተዳድር አካላት የተሰጠው ገደብ የሌለው ስልጣን ወይዘሮዋን ሰለባ እንዳደረጋቸው የአካባቢው ምንጮች ያምናሉ።</p>

<p>በየአካባቢው የሚታየው የወላጆች ጭንቀት በየጣቢያው ደጃፍ የሚታየው የወላጆች ግርግርና ዕንባ ለጉዳዩ ይበልጥ ትኩረት እንድንሰጥ አድርጐን የሕግ ባለሙያዎች አነጋግረን ያጠፋም ካለ ጥፋተኛው ሳይለይና ጥፋተኛነቱን በፍ/ቤት ሳይረጋገጥ እንዲህ በጅምላ ማሰርና ማንገላታት ተገቢ አለመሆኑን ያሰምሩበታል። መንግስት ለፖሊስ የሰጠውን ተገቢ ያልሆነና አሳሳቢ ስልጣን ሳያነሳ በህዝቡ ውስጥ ፍርሃት አንግሶ መረጋጋት አስፍኛለሁ ማለቱ የማይመስል ነገር መሆኑን አብዛኞቹ ይናገራሉ።</p>


<p class="align-center"><a href="/Gazettas/Ethiop/info/Ethiop.sera.html">ከኢትኦጵ ሚያዝያ 24 ቀን 1993</a></p>

</body>
</html>	
