<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የጦማር አዘጋጅ ትናንት ተፈታ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የጦማር አዘጋጅ ትናንት ተፈታ</h1>


<p>ከየካቲት 6 ቀን 1993 ጀምሮ በአዲስ አበባ መስተዳድር ፖሊስ በአደራ እስረኝነት የቆየው ከዚያም በነቀምት ወህኒ ቤት አዳር ካደረገ በኋሏ ወደቤንሻንጉል ጉምዝ ክልል ተወስዶ በአጠቃላይ ለ15 ቀናት በእስር ላይ የቆየው የጦማር ጋዜጣ ዋና አዘጋጅና አሳታሚ በፍቃዱ ሞረዳ ትናንት ከሰዓት በኋላ ከእስር መፈታቱ ታውቋል።</p>

<p>በፈቃዱ ሞረዳ በእስር ላይ በቆየበት ወቅት ምርመራ ከሚያደርጉት ሶስት ፖሊሶች በአንደኛው ከፍተኛ ወከባ ሲፈፀምበት መቆየቱንና «መረጃውን ካልሰጠህ ጠፍጥፌ እቀበልሃለሁ» በማለት ሊያስፈራራው እንደሞከረም ትናንት ማምሻውን በፍቃዱ በስልክ ገልፆልናል። ጋዜጠኛውን በፍቃዱ ሞረዳ ለፖሊሶችም ሆነ ለማንኛውን ወገን መረጃውን እንደማይሰጥ በመግለጹ የወረዳው ፍርድ ቤት በቁጥር የወ/መ/ቁጥር 371/93 የካቲት 15 ቀን 1993 ዓ.ም በፕሬስ ሕጉ አንቀፅ 8 ቁጥር 4 (ለ) መሠረት ፍርድ ቤቱ ካመነበት ትዕዛዝ መስጠት ይችላል የሚለውን በመጥቀስ ለፖሊስ በፃፈው ደብዳቤ በፍቃዱ መረጃውን እንዲሰጥ አዟል። ሆኖም በፍቃዱ የወረዳው ፍርድ ቤት ይህንን ትዕዛዝ የማውጣት ስልጣን እንደሌለው በመጥቀስ የተጠቀሰው የፕሬስ ሕግ በእንዲህ ዓይነት ጉዳይ ላይ አለመሆኑን በማከል አሁንም መረጃውን ለመስጠት ፍቃደኛ አለመሆኑን ይገልፃል። ከዚህ በኋላ ወረዳው ፍርድ ቤት ተጠርቶ የማይሰጥበትን ምክንያት ይጠይቃል። በፍቃዱም ምክንያቱን ያብራራል። ዳኛውም ሊያስፈራሩ ከሞከሩ በኋላ ፖሊስ ለምርመራ የ14 ቀን የጊዜ ቀጠሮ እንደጠየቀበት ገልፀው። የሚያመለክተው ነገር እንዳለ ይጠይቁታል። በፍቃዱም በፕሬስ ላይ ታትሞ የወጣ ጉዳይ ምርመራ የማያስፈልገው መሆኑን የሚያስፈልገው ቢሆን እንኳን የእስካሁን ጊዜ ከበቂ በላይ መሆኑን በማስረዳት የዋስትና መብቱ እንዲጠበቅለት ይጠይቃል። በፖሊስ ጣቢያም መርማሪ ፖሊሶች የሚያደርሱበትን በደል እንዲያስቆሙለትም ይማፀናል። ዳኛውም «እኔ ፖሊስ የማዘዝ ስልጣን የለኝም» በማለት ጥያቄውን ውድቅ አድርገው ወደወህኒ ቤት እንዲወርድ ዋራንት ይፅፋሉ።</p>

<p>ካለፈው እሁድ ጀምሮ የኢነጋማ ፕሬዝዳንት ክፍሌ ሙላት ቤንሻንጉል አሶሳ ይ እሚገኙ ሲሆን ከክልሉ ፕሬዝዳንት ጋርም በጉዳዩ ላይ ተወያይተዋል። ጋዜጠኛው ትላንት ከወህኒ ቤት 4:30 የወጣው በፍቃዱ ሞረዳ ከ5 ሰዓት እስከ 7:15 ከክልሉ ፖሊስ ኮሚሽነር ከአቶ ተርፋ መንገሻ ጋር ጥያቄዎች ሲቀርቡለትና ምላሽ ሲሰጥ ቆይቷል። በመጨረሻም ዋስ እንዲያቀርብ ተጠይቆ በእጅ በተጻፈ ወረቀት ላይ አንድ ግለሰብ ዋስ ሆነውት ከ8:30 ጀምሮ ተፈቷል። የዋስትናው መጠንም አልተገለፀም ዋሱ የፈረሙት በተፈለገ ጊዜ አቀርበዋለሁ በሚል ነው። በፍቃዱ ከእስር እንደተፈታ ጉዳዩን ሲከታተሉ የነበሩና ጋዜጠኛውን የማያውቁት የከተማዋ ነዋሪዎች እያቀፉ በመሳም ድጋፋቸውን ገልፀውለታል። በፍቃዱ ሞረዳ ከተሳካለት በዛሬው ዕለት ከኢነጋማ ፕሬዝዳንት ክፍሌ ሙላት ጋር አዲስ አበባ ይገባል።</p>

<p>የኢነጋማ ፕሬዝዳንት የክልሉን ፕሬዝዳንት አቶ ያረጋል አይሸሹምን ባነጋገሩበት ወቅት አቶ ያረጋል በፖሊስ ጉዳይ ጣልቃ አልገባም፣ የፀጥታ ኃይሎችንም መብት አልነካም የሚል ክርክር እንዳነሱ መረዳት ተችሏል። ይሁንና አቶ ያረጋል አይሸሹም በፀጥታ ኃይሎች ሥራ ጣልቃ ላለመግባት የሚጥሩትን ያህል ከሕግ አግባብ ውጭ በግፍ ስለታሰረው ጋዜጠኛም መጨነቅ እንደሚገባቸው ከማንም በላይ ይህ ኃላፊነት የእሳቸው መሆኑን አቶ ክፍሌ ገልጸውላቸዋል። በተጨማሪም የክልሉ ፕሬዝዳንት አቶ ያረጋል አይሸሹም እንደክልሉ ፖሊስ መረጃው ይሰጠን የሚል ጠንካራ አቋም ቢይዙም ጥያቄውን ለፌዴሬሽን ም/ቤት ያቀረቡት የበርታ ተወላጅ የንቅናቄው መሪ አቶ አልከድር መረጃውን ለክልሉ መንግሥት በግልባጭ ያሳወቁ መሆናቸውን በመግለፅ መጠየቅም ካለመጠየቅ የሚገባቸው እነርሱ መሆናቸውን አቶ ክፍሌ ባሉበት ለአቶ ያረጋል አይሸሹም ገልፀዋል።</p>

<p>ወደቤንሻንጉል በመሔድ በፍቃዱ ሞረዳን ያነጋገሩት የኢነጋማ ፕሬዝዳንት አቶ ክፍሌ ሙላት በፍቃዱ ሞረዳን የረሀብ አድማውን ማቋረጡንና ምግብ እየገባለት መሆኑን አረጋግጠዋል። በአካባቢው ዘመድና ወዳጅም ስለሌለው ማህበሩ ከሆቴል ስንቅ እንዲገባለት አድርጓል። ፍ/ቤት በቀረበበት ወቅት የተሰጠው የጊዜ ቀጠሮ የፖሊስ ኮሚሽነሩ እንዳሉት 7 ቀን ሣይሆን 14 ቀናት መሆኑን አቶ ክፍሌ አረጋግጠዋል።</p>


<p class="align-center"><a href="/Gazettas/Ethiop/info/Ethiop.sera.html">ከኢትኦጵ የካቲት 21 ቀን 1993</a></p>

</body>
</html>	
