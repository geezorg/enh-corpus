<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በማጭበርበር ተወንጅለው የኢትዮጵያ እስልምና ጠ/ም/ቤት ዋና ፀሐፊ ከኃላፊነት ተባረሩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በማጭበርበር ተወንጅለው የኢትዮጵያ እስልምና ጠ/ም/ቤት ዋና ፀሐፊ ከኃላፊነት ተባረሩ</h1>


<p>የኢትዮጵያ እስልምና ጉዳዮች ጠ/ም/ቤት ዋና ፀሐፊና የአዲስ አበባ ተወካይ ወደሥልጣን የመጡት በተጭበረበረ የምርጫ ውጤት ነው በሚል ከሥልጣናቸው እንዲነሱ መደረጉን የአዲስ አበባ የእስልምና ጉዳዮች ም/ቤትን በመጥቀስ አዲስ ልሳን ዘገበ።</p>

<p>ምክር ቤቱ ሰሞኑን ባካሄደው ቀጣይ አንደኛ መደበኛ ስብሰባ በአባላት ጥያቄ መሰረት ዋና ፀሐፊው የተመረጡበት የወረዳ 9 የምርጫ ሂደት ከምርጫ መመሪያ አንፃር ትክክል አይደለም በሚል በመጀመሪያው ስብሰባ የተቋቋመው አጣሪ ኮሚቴ ባቀረበው ሪፖርት ላይ ም/ቤቱ ተወያይቶ የምርጫውን ትክክል አለመሆን አረጋግጧል።</p>

<p>በመሆኑም የወረዳ 9 የምርጫ ሂደት የእስልምና ጉዳዮች ም/ቤት ምርጫ አፈፃፀም መመሪያን ያልተከተለ ስለሆነ ምርጫው ተሰርዞ እንደገና ምርጫ እንዲካሄድ ተወስኗል። የጠ/ም/ቤት ዋና ፀሐፊው አቶ አብዱራዛቅ መሐመድ በዚህ የምርጫ ሂደት ከወረዳ 9 ወደ አዲስ አበባ እስልምና ጉዳዮች ግብሎም ወደኢትዮጵያ እስልምና ጉዳዮች ጠ/ም/ቤት የመጡት ተገቢ ባልሆነ መንገድ በመሆኑ ከጠ/ም/ቤት ፀሐፊነታቸው ተነስተው ከየካቲት 3/93 ጀምሮ የአዲስ አበባ ተወካይ ብቻ ሆነው እንዲሰሩ መደረጋቸውን የአዲስ አበባ ም/ቤት ፀሐፊ አቶ ሸምሰዲን መሐመድ ሐሰን አስታውቀዋል።</p>

<p>ከስልጣናቸው በታገዱት ዋና ፀሐፊ ምትክ ለመምረጥ በወረዳ 9 ምርጫው በአስቸኳይ እንዲካሄድ ተወስኗል። ምርጫው እንዴት እንደተጭበረበረ በዘገባው አልተመለከተም። እንዲሁም አጭበረበሩ የተባሉት የቀድሞ ፀሐፊ በውሳኔው ላይ የሰጡት አስተያየትም አልተካተተም።</p>


<p class="align-center"><a href="/Gazettas/Ethiop/info/Ethiop.sera.html">ከኢትኦጵ የካቲት 14 ቀን 1993</a></p>

</body>
</html>	
