<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በደቡብ ክልል ልጃገረዶች ገበያ ውስጥ ይሸጣሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በደቡብ ክልል ልጃገረዶች ገበያ ውስጥ ይሸጣሉ</h1>


<p>በደቡብ ኢትዮጵያ ደቡብ ኦሞ ዞን ውስጥ በኮንሶ እና ሐመር በና ወረዳዎች ገንዘብ ማግኘት የፈለጉ የልጃገረዶች አባቶች ልጆቻቸውን በገንዘብ እየለወጡ መሆናቸው ተዘገበ። ሽያጩ የዘጠኝ ዓመት ልጅ እንደሚጨምርም ፖሊስና እርምጃው ዘግቧል።</p>

<p>ጥሬ ገንዘብ ወይም የእርሻ ከብት ማግኘት የሚፈልግ አባት ልጁ ዘጠኝ ዓመት እስኪሞላት ከጠበቀ በኋላ እንደሚሸጣት የተገለፀ ሲሆን ህፃናቱ እንደደረሱም ሻጭ ገዢዎች አፈላልጐ እንደሚሸጥም ታውቋል። አብዛኛዎቹ ባህላቸው እንደሚፈቅድላቸው ይናገራሉ።</p>

<p>ከነዚህም መካከል የጋዜጣው ዘጋቢ የጠቀሳት አንዲት እናት እንደተናገረችው ሽያጩ በሚስቶች ፈቃድ የሚፈፀም አይደለም አባት እህል ገዝተን እንምጣ በማለት ታዳጊዋን ከቤት ይዟት እንደወጣ ከጥቂት ቀናት በኋሏም ሸጧት እንደተመለሰ ይህች እናት ገልፃለች። «ልጄ መሸጧን ስሰማ ለአቅመ ሔዋን ያልደረሰች በመሆኗ እንደምትጎዳ አስቤ ለፖሊስ አመለከትኩ። ባለቤቴ ይህን ሲያውቅ ልጅሽ አግብታለች ብሎ ልጅቷን ከሸጠበት ገንዘብ ውስጥ መቶ ሃምሳ ብር ሰጠኝ። ክሱን እንዳላንቀሳቅስም የባህል ተፅዕኖ ተደረገብኝ» ትላለች። ፖሊስ ሻጩን የልጅቱን አባት ሲያነጋግረው «በወቅቱ ከሰው የተበደርኩት ገንዘብ ዕዳ ነበረብኝ። ቀለብም ቤት ውስጥ አልነበረም። ቀለብ ገዝተን እንመጣለን ብዬ ለባለቤቴ ነገርኳት። ከዚያ ልጄን ይዤ ኮንሶ ልዩ ወረዳ ሼሌ ቀበሌ ወስጄ ለአቶ ሮሮ ዘምባ ሸጥኳት፣ ሁለት ወይፈንና አንድ ጊደር ተቀብዬ ትቻት ተመለስኩ። ከብቶቹን በ800 ብር ሸጬ ዕዳዬን ከፈልኩ ባህሉ ስለሚፈቅድልኝ ጥፋተኛ አያደርገኝም» ብሏል።</p>

<p>ይህ በዚህ እንዳለ በዚያው በደቡብ ኢትዮጵያ ደቡብ ኦሞ ዞን ውስጥ 2 አፍንጫ፣ አራት ዓይንና አራት ጆሮ ያለው ሕፃን መወለዱንና በተወለደ በ10 ደቂቃም ሕይወቱ ማለፉን ፖሊስ ገለጠ።</p>

<p>በባኮ ጋዘር ወረዳ ባርካ ቀበሌ የተወለደው ህፃን በአንድ ራስ ላይ ሁለት ፊት ያለው ሲሆን በእያንዳንዱ ፊት ላይ ሁለት ዓይን ሁለት ጆሮ አንድ አፍንጫ አለው። የዓይኖቹንና የአፍንጮቹ ቀዳዳዎች ትንንሾች መሆናቸውም ተመልክቷል። ከራሱ መሐል ጎድጎድ ያለ ሆኖ አንድ ዓይን ያለው ሲሆን ከአንገቱ በታች ግን ትክክለኛ አቋም ይዟል። የሕፃኑ ወላጆች የሚተዳደሩት በግብርና ሲሆን ከተጋቡም አንድ ዓመታቸው ነው። ህፃኑም ለ10 ደቂቃ በሕይወት ከቆየ በኋላ ሞቷል።</p>


<p class="align-center"><a href="/Gazettas/Ethiop/info/Ethiop.sera.html">ከኢትኦጵ ጥቅምት 8 ቀን 1993</a></p>

</body>
</html>	
