<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>7ቱ የክልል ፕሬዝዳንቶች እንደገና ተመረጡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">7ቱ የክልል ፕሬዝዳንቶች እንደገና ተመረጡ</h1>


<p>የዘጠኝ ክልላዊ መንግስታትና የአዲስ አበባ መስተዳድር መራች ጉባዔዎች ፕሬዝዳንቶችና ሌሎች የአመራር አባላትን በመምረጥና በጀት በማፅደቅ ተነስተዋል። በዘጠኙ ክልላዊ መንግስታትና በአዲስ አበባ ክልል በተካሄደው የአመራር አባላት ምርጫ 80% የቀድሞ የክልል ፕሬዝዳንቶች መልሰው ስፍራቸውን መያዛቸውን አረጋግጠዋል።</p>

<p>ነባር የሕወሓት ታጋይ የሆኑት የትግራይ ክልል ርዕሰ መስተዳደር አቶ ገብሩ አስራት መልሰው በፕሬዝዳንትነታቸው እንዲቀጥሉ ሲደረግ የክልሉ ፀሐፊ ወ/ሮ አረጋሽ አዳነ ወደማዕከላዊ መንግስት መጥተዋል። በአፋር ክልል የቀድሞው ፕሬዝዳንት እስማኤል አሊሴሮ በድጋሚ ስፍራቸውን ይዘዋል። በአማራው ክልል የክልሉ ፕሬዝዳንት የነበሩት አቶ አዲሱ ለገሰ ወደማዕከላዊ መንግሥት በመምጣታቸው ለአማራው ክልል አዲስ ፕሬዝዳንት ተሹሟል።</p>

<p>በኦሮሚያ ክልል ደግሞ ራሳቸው አቶ ኩማ ደመቅሣ የፕሬዝዳትነቱን ስፍራ ሲይዙ የገንዘብ ሚኒስትሩ አቶ ሱፍያን አህመድ በማዕከላዊ መንግስት ውስጥ የነበራቸውን የሚኒስትርነት ስፍራ ለቀው የአቶ ኩማ ምክትል ሆነው ተሹመዋል። የቀድሞው የኦሮምያ ክልል ምክትል ፕሬዝዳንት አቶ ሐሰን ዓሊ በ1990 መጨረሻ ለሕክምና ከሀገር እንደወጡ በዚያው ከድተው መቅረታቸው ይታወቃል። የምክትል ፕሬዝዳትነቱም ስፍራ ከ1990 መጨረሻ ጀምሮ ባዶውን እንደነበርም ይታወቃል።</p>

<p>በሹምሽር በሚናጠውና ጨርሶውንም የፖለቲካ መረጋጋት በማይታይበት በሶማሌ ክልል በተካሄደው ምርጫ በማዕከላዊው መንግሥት ውስጥ የውሀ ሀብት ም/ሚ/ር የነበሩት አቶ አብዶ ረሺድ በፕሬዝዳንትነት ሲሰየሙ የቀድሞው ፕሬዝዳንት አቶ መሐመድ መዐሊን ዓሊ በም/ቤት አባልነት ብቻ ተወስነዋል።</p>

<p>በቤንሻንጉል ጉምዝ ክልላዊ መንግስት በተካሄደውም ምርጫ የቀድሞው ፕሬዝዳንት አቶ ያረጋል አይሸሹም መልሰው ስፍራቸውን ይዘዋል። በደቡብ ክልል በተካሄደውም ምርጫ አቶ አባተ ኪሾ እንደገና ተመርጠዋል። አዲስ ምክትል ርዕሰ መስተዳድርም ተሰይሞላቸዋል። በሀረሪ ክልል የተካሄደው መስራች ስብሰባው የክልሉ የትምህርት ቢሮ ኃላፊ የነበሩት አቶ ፉዓድ ኢብራሂምን በፕሬዝዳንትነት ሰይሟል። አቶ ጋዛሚ መሐመድን ተክተው ለሳምንታት በርዕሰ መስተዳድርነት ሲሰሩ የቆዩት ወ/ሮ ኑሪያ አብዱላሂም በወንበራቸው በወጉ ሳያዙበት ተሰናብተዋል።</p>

<p>በጋምቤላ ክልልም የቀድሞው ፕሬዝዳንት አቶ ኦኬሎ ኝጌሎ በፕሬዝዳንትነት ተመልሰው ተመርጠዋል። የርሳቸው ምክትል የነበሩት አቶ ጋሽሬስም መልሰው ስፍራቸውን ተቆጣጥርዋል። በአዲስ አበባ መስተዳደር በተካሄደውም ምርጫ የቀድሞው ፕሬዝዳንት አቶ ዓሊ አብዶ በድጋሚ መመረጣቸው ታውቋል። ከአስሩ የክልል ፕሬዝዳንቶች የአማራ፣ የሶማሌና፣ የሐረሪ ሲቀሩ ሁሉም በድጋሚ ተመርጠዋል።</p>


<p class="align-center"><a href="/Gazettas/Ethiop/info/Ethiop.sera.html">ከኢትኦጵ ጥቅምት 1 ቀን 1993</a></p>

</body>
</html>	
