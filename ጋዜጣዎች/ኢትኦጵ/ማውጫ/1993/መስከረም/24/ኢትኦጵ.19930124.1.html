<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአፄ ኃ/ሥላሴ ቀብርን ሞዓ አንበሣ ተቃወመ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የአፄ ኃ/ሥላሴ ቀብርን ሞዓ አንበሣ ተቃወመ</h1>


<p>የቀዳማዊ አፄ ኃ/ሥላሴ አፅም በጊዜያዊነት ካረፈበት ከታዔካ ነገስት ባዕታ ለማርያም ገዳም ተነስቶ ንጉሴ ነገሥቱ በሕይወት እያሉ ወዳሰሩት መንበረ ፀባዖት ካቴደራል እንደሚዛወር የአፄ ኃ/ሥላሴ መታሰቢያ ድርጅት ቢያሳውቅም ሞዓ አንበሣ ደግሞ ውሳኔውን ተቃውሞታል።</p>

<p>ይህኑ የቀብር ሥነ ሥርዓት በመቃወም ሞዓ አንበሣ ዙፋናዊ አሰባሳቢ አካል በማህበሩ ሊቀመንበር በዶ/ር ጌታቸው መሸሻ አማካይነት የተበተነው መግለጫ የንጉሠ ነገሥቱ የቀብር ሥነሥርዓት ስልጣን ላይ ያለው መንግሥት ቀብሩን በተመለከተ ቀደም ሲል የያዘውን አቋም ባለመቀየሩ እንዲሁም ተገኘ የተባለው አፅም በትክክልም የአፄ ኃ/ሥላሴ ስለመሆኑም በሳይንሳዊ መንገድ ባለመረጋገጡ ለቀብር የሚደረገው ጥድፊያ የሚደገፍ እንዳልሆነ ገልጿል።</p>

<p>አፅሙ የአፄ ኃ/ሥላሴ መሆኑ ቢረጋገጥ እንኳ አሁን ባለበት ስፍራ መቆየት እንደሚገባው አስገንዝቧል። የዳግማዊ አፄ ምኒልክ፣ የንግስተ ነገሥት ዘውዲቱ፣ የአቡነ ማቴዎስና፣ የልዕልት ፀሐይ ኃ/ሥላሴ አፅም ያለው አሁን የአፄ ኃ/ሥላሴ አፅም ባረፈበት ታዕካ ነገስት ባዕታ ማርያም ቤተክርስቲያን ስለሆነ ወደመንበረ ፀባዖት ቅድስት ስላሴ ቤተክርስቲያን ለማዛወር የሚያስቸኩል ምንም ምክንያት የለም፤ ጊዜ ሲያመች በሙሉ ክብር ሊዛወር ይችላል ሲል ተቃውሞውን አሰምቷል።</p>

<p>የአፄ ኃ/ሥላሴ መታሰቢያ ድርጅት ስለቀብሩ መግለጫ በሰጠበት ወቅት የንጉሠ ነገሥቱ አፅም ትክክለኛ የንጉሠ ነገሥቱ ስለመሆኑ በሳይንስ ተረጋግጧል ወይ? የሚለው አከራካሪ ጥያቄ ተነስቶ ንጉሠ ነገሡ ሲገደሉ በቦታው የነበረው የዘብ አለቃ ኮ/ል ስለሺ መኩሪያ መርቶ ባሳየው መሰረት የተገኘ ስለሆነ ስለእርግጠኝነቱ ምንም የሚያጠራጥር ነገር የለም የሚል ምላሽ ተሰጥቷል።</p>


<p class="align-center"><a href="/Gazettas/Ethiop/info/Ethiop.sera.html">ከኢትኦጵ መስከረም 24 ቀን 1993</a></p>

</body>
</html>	
