<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኤርትራ በአዲሱ ዕቅድ አልስማም፣ ሠራዊቴንም አላስወጣም ስትል ትናንት አረጋገጠች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኤርትራ በአዲሱ ዕቅድ አልስማም፣ ሠራዊቴንም አላስወጣም ስትል ትናንት አረጋገጠች</h1>


<p>ታህሣሥ 3/1993 ዓ.ም በጠ/ሚ/ር መለስ ዜናዊና በፕሬዝዳንት ኢሳያስ አፈወርቂ መካከል በተደረሰው አጠቃላይ የሰላም ስምምነት መሰረት የሁለቱን ሀገራት ወታደሮች በማራራቅ ጊዜያዊ የደህንነት ቀጠና ለሜምስረት እተጀመረው እንቅስቃሴ ኤርትራ ባቀረበችው ስሞታ ተስተጓጉሏል። ኤርትራ አዲሱን ዕቅድ እንደማትቀበልና አዲሱም ዕቅድ ካልተለወጠ ሠራዊቷን እንደማታስወጣ ትላንት በድጋሚ ማስታወቋን ሮይተር ዘግቧል።</p>

<p>ኤርትራ ሠራዊቷን ላለማስወጣት የጀመረችው ማንገራገር የተባበሩት መንግሥታት ድርጅትን ያሳሰበ ስለመሆኑም ኮፊ አናን በሳምንቱ ማብቂያ በሰጡት መግለጫ አረጋግጠዋል። የተባበሩት መንግሥታት ድርጅት ወገናዊ ሆኗል ስትል ደግሞ ኤርትራ ተችታለች።</p>

<p>ይህ የኤርትራ አቋም አሳሳቢ መሆኑን የመንግሥታቱ ድርጅት ዋና ፀሐፊ ከገለፁ በኋላ ኤርትራ ዓለም አቀፍ ጫናዎችን ለመከላከል አንዳንድ እርምጃዎች በመውሰድ ላይ ትገኛለች። በዚህም መሰረት በአስመራ ተቀማጭ የሆኑ ዲፕሎማቶችን ወደአካባቢው በማንቀሳቀስ በጉዳዩ ላይ ማብራሪያ ከመስጠት ባሻገር የአንዳንድ ሀገራት አምባሳደሮችም ምስክርነት እንዲሰጡ አድርጋለች።</p>

<p>ወደሥፍራው ከተጓዙት 12 አምባሳደሮች አንዱ የሆኑት የቻይናው አምባሳደር ሰጡ የተባለውና በኤርትራ ሚዲያዎችም የቀረበው አስተያየት የሚከተለው ነው። «ይህንን ቦታ ባለፈው የካቲት ወር ጐብኝቼዋለሁ በዚህች ባዳ በምትባል መንደር ውስጥ ዕረፍት አድርጌያለሁ። እጅግ አስደናቂ የሆነውን የእሳተ ገሞራ ሀይቅ ለመጐብኘት ያለፍነው ዛሬ አከራካሪ በሆነው በባዳ አካባቢ ነበር። ዛሬ የተባበሩት መንግሥታት የሠላም አስከባሪ ኃይል ባወጣው ዕቅድ መሰረትም ቦታውን ኢትዮጵያ እንድትቆጣጠር መደረጉን ሰምቻለሁ። ሁኔታውን ግራ የሚያጋባ ነው። ይህ ቦታ በሚገባ የኤርትራ መሆኑ ስለሚገባኝና ስለማውቀው የተባበሩት መንግሥታት ድርጅት የሰላም አስከባሪ ኃይል ውሳኔ በጣም ገርሞኛል። ቦታው በኤርትራ ቁጥጥር ስር ነው፤ ስለሆነም ነው ይህ የአምባሳደሮችና የጋዜጠኞች ቡድን የተገኘው። ሐቁ ይህ ከሆነ የተመድ የሰላም አስከባሪ ኃይል ይህን እርምጃ ለምን መውሰድ እንደፈለገ ለኔ ግልፅ አይደለም። እዚህ ቦታ ለብዙ ዓመታት የኖሩና ሕይወታቸውን የገነቡ የአካባቢውን ሰዎችን ማፈናቀል ትክክለኛ እርምጃ መስሎ አይታየኝም። የሰላም አስከባሪ ኃይል ተጨባጩን ሁኔታ ማጥናትና ማወቅ ይኖርበታል» ብለዋል። የጣሊያኑ አምባሳደር በበኩላቸው በጉብኝቱ መርካታቸውንና በቦታው መገኘታቸው በሕዝብ ላይ የተጋረጠውን አደጋ እንዲገነዘቡ ያደረጋቸው መሆኑን ገልፀዋል።</p>

<p>ኢትዮጵያ በናይሮቢ ላይ በተደረሰው አፈፃፀም መሰረት ሰራዊቷን እንዳስወጣች ከተነገረ በኋላ የተፈጠረውን ይህንን ውዝግብ ለመፍታት እስካሁን የተደረገ ጥረት ስለመኖሩ የታወቀ ነገር የለም። በተልዕኮው የተመድ ዋና ፀሐፊ የሆኑት ሌግዌላ ዮሴፍ ሌግዋላ በጉዳዩ ላይ ለፀጥታው ምክር ቤት ማብራሪያ ለመስጠት ኒውዮርክ የሚገኙ መሆናቸውም ታውቋል። በሳምንቱ መጨረሻ ወደአካባቢው እንደሚመለሱም ተመልክቷል።</p>


<p class="align-center"><a href="/Gazettas/Ethiop/info/Ethiop.sera.html">ከኢትኦጵ መጋቢት 5 ቀን 1993</a></p>

</body>
</html>	
