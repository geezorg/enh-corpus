<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>19 አርቲስቶች ለንደን ላይ ጠፉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">19 አርቲስቶች ለንደን ላይ ጠፉ</h2>


<p>ከተለያዩ ቲያትር ቤቶች የተውጣጡ 23 አባላትን ያካተተና በአውሮፓና በመካከለኛው ምስራቅ ዝግጅት ለማቅረብ ከተንቀሳቀሰው የኪነት ቡድን ውስጥ 19ኙ ለንደን ላይ ሲጠፉ፣ አራቱ ብቻ ወደ ሐገር ቤት መመለሳቸውን ሪፖርተራችን አብይ አፈወርቅ ከአውስትራሊያ ሲድኒ ዘገበ። በዘገባው መሠረት ወደ ሀገር ቤት የተመለሱት አርቲስቶች የታላቁ ጀግና የኮሎኔል አብዲሳ አጋ ልጅ እጅጋየሁ አብዲሳ አጋ፣ ደራሲ ድምፃዊና የሙዚቃ መሳሪያ ተጫዋቹ ታመነ መኮንን፣ የቡድኑ መሪ ታረቀኝና ጉዞውን ያስተባበረው ዳዊት ብቻ ሲመለሱ ሌሎቹ በአጠቃላይ ለንደን ላይ ጠፍተዋል።</p>

<p>የኢትዮጵያን ባህላዊ ሙዚቃ ለማስተዋወቅ በሚል የተሰናዳውና ከፍተኛ አድናቆት ከተቸረው "ህዝብ ለህዝብ" ትርዒት ጋር ተመሳሳይነት እንደሚኖረው በተነገረለት በዚህ የሙዚቃ ቡድን ውስጥ ታቅፈው ከሄዱ በኋላ ለንደን ላይ ከጠፉት 19 አርቲስቶች መካከል የሚከተሉት ይገኙበታል፦ ሙሉ ደሴ፣ ዳንኤል ዱላ፣ እስከዳር ታምሩ፣ አገሬ ተመኝ፣ ተመስገን እንዲሁም የአርቲስ እጅጋየሁ አብዲሳ ልጅ፣ የቡድኑ መሪ የታረቀኝ ወንድም እና ፋኑኤል ቀርተዋል። በዚህ ቡድን ውስጥ የታቀፉት በሙሉ በአርቲስትነት ስም ቢሆንም፣ አርቲስት ያልሆኑና ገንዘብ ከፍለው ቡድኑን የተቀላቀሉ መኖራቸው እየተነገረ መሆኑን መረዳት ተችሏል።</p>

<p>እ.ኤ.አ ሐምሌ 19 እና 20 በኢንግላንድ፣ ሐምሌ 26 እና 27 በፈረንሳይ፣ ነሐሴ 3 በስዊዘርላንድ፣ ነሐሴ 9 እና 10 በአውስትሪያ፣ ነሐሴ 16 እና 17 በጀርመን፣ ነሐሴ 23 እና 24 በሆላንድ፣ ነሐሴ 30 እና 31 በቤልጂየም፣ መስከረም 6 እና 7 በኢጣሊያ፣ መስከረም 13 እና 14 በግሪክ፣ በመስከረም 20 እና 21 በእስራኤል፣ መስከረም 27 እና 28 በዴንማርክ፣ ጥቅምት 4 እና 5 በስዊድን፣ ጥቅምት 11 እና 12 በኖርዌይ፣ ጥቅምት 18 እና 19 በፊንላድን ዝግጅቱን እንደሚያቀርብ ያስታወቀው ይህ ቡድን ትሪኢቱን ማሳየት ከመጀመሩ ለንደን ላይ ተበታትነዋል። በድኑ እ.ኤ.አ ሐምሌ 18/2003 ለንደን የገባ ሲሆን፣ ቅዳሜ ሐምሌ 19/2003 ዝግጅቱን ያሳያል በተባለበት ሆቴል ዝግጅቱን ማቅረብ አልቻለም። አንድ ቀን ሲቀረው በተሰጠ ተለዋጭ ማስታወቂያ ትርዒቱ ወደ ኮሚኒቲ አዳራሹ ተሸጋግሮ የቀረበ ቢሆም በአዳራሹ ድንገተኛ ለውጥ ሳቢያ የተመልካች ቁጥር እንደቀነሰም መረዳት ተችሏል። ቡድኑ ከላይ በተዘረዘሩት ሐገሮች እየዞረ ለማሳየት ፕሮግራም ቢይዝም ከእንግሊዝ ሐገር ውጭ ላሉት ሀገራት የማናቸውንም ሀገር የመግቢያ ቪዛ አለመያዛቸውም ሌላው አስገራሚ ክስተት ሆኗል።</p>


<p class="align-center"><a href="/Gazettas/Ethiop/info/Ethiop.sera.html">ከኢትኦጵ ነሐሴ 14 ቀን 1995</a></p>

</body>
</html>	














