<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"ለአሜሪካ በሰጠነው ድጋፍ ሕገ-መንግስት አልጣስንም" ኢሕአዴግ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">"ለአሜሪካ በሰጠነው ድጋፍ ሕገ-መንግስት አልጣስንም" ኢሕአዴግ</h1>


<p>ኢትዮጵያ የኢራቅን ጦርነት በመደገፍም ይሁን በመቃወም የወሰደችው አቋም የለም። ከአሜሪካ ጋር ያላት አጋርነትም ከጀርመንንና ከአሜሪካ አጋርነት ጋር የሚነፃፀር አይደለም። ሌላው ቢቀር በኢትዮጵያ እና በአሜሪካ መካከል፣ በጀርመን እና በአሜሪካ መካከል እንዳለው ወታደራዊ ቃል ኪዳን የለም። ይሁን እንጂ ቀደም ብሎ እንደተገለፀው በኢትዮጵያና በአሜሪካ መካከል የኢትዮጵያን ብሄራዊ ጥቅም ማዕከል ያደረገ እና ከጊዜ ወደ ጊዜ እየተጠናከረ የሚሄድ ሰላም፣ ልማትና ዴሞክራሲን፣ ፀረ ሽብርተኝነት ትግልን የሚመለከት የአጋርነት ግንኙነት አለ። ከዚህ አጋርነት መንፈስ በመነሳት አሁን ባለንበት ጊዜ ከኛ የሚጠበቀው የሆነ የአሜሪካ ወታደራዊ አውሮፕላን በአየር ክልላችን ማለፍ አይችልም፣ የአሜሪካ ወታደር ሃገራችን ውስጥ ማረፍ አይችልም የሚል አቋም መውሰድ አይደለም። ይህ ከሳዳም ጎን ከመቆምና ከፀረ- አሜሪካ ሰልፍ የሚለይ አይሆንም። ባለንበት ጊዜ ፍትሃዊና የሃገራችንን ጥቅም የሚያስጠብቀው ጉዳይ በጦርነቱ ውስጥ ሳንሳተፍ የአሜሪካ አጋር ሆኖ መቀጠልና ከዚህ የሚመነጭ የመጀመሪያ ደረጃ ግዴታን መፈፀም ነው።</p>

<p>አንዳንድ አቋማችን ተገቢ ይሁን አይሁን ግምት ውስጥ ሳያስገቡ ወደ ተወካዮች ምክር ቤት መቅረብ ነበረበት ይላሉ። ሕገ መንግሥታችን በአንቀፅ 55 ንዑስ አንቀፅ 9 ላይ መንግስት ጦርነት ለማወጅ ሃሳቡን ወደ ም/ቤት ማቅረብ እንዳለበት ይደነግጋል። ስለሆነም ካለ ምክር ቤት ፍቃድ የመንግስት ጦርነት ማወጅም ይሁን ጦርነት ውስጥ መግባት አይችልም፤ አይገባምም። ምንም እንኳ ቀደም ሲል ጦርነቱ በሽብርተኝነት ላይ ታውጆ የቆየ ቢሆንም እንኳ ፀረ-ሽብርተኝነት ስታራቴጂያችን፣ በአለም አቀፍ ደረጃ ያለን የትብብር ሚና ወዘተ ወደ ምክር ቤት ቀርቦ እንዲፀድቅ የተደረገውም በዚህ ምክንያት ነው።</p>

<p>በአሁኑ ጊዜ ኢትዮጵያ በኢራቅ ላይ ያወጀችው ጦርነት የለም። አንድም ቢሆን የኢትዮጵያ ወታደር ተሳታፊ አልሆነም። ከዚህም አልፎ አሜሪካ ወደ አካባቢዋ በኢትዮጵያ የአየር ክልል አቋርጣ እንድታልፍ እንጂ እንደ እነ ኩዌት፣ ኳታር ወዘተ ከኢትዮጵያ እየተነሳች ኢራቅን እንድታጠቃ የተጠየቀም፣ የተፈቀደም ነገር የለም። በቀጥታም ይሁን በተዘዋዋሪ መንገድ በጦርነት ውስጥ አልገባችም። ጦርነት ውስጥ ሳትገባም ከአሜሪካ ጋር ያላትን አጋርነት ነው የገለፀችው። የሚካሄድና የሚታወጅ ጦርነት ስለሌለ ምክር ቤት ሊያፀድቀው የሚገባ ነገር የለም።</p>

<p>ሕገ መንግስቱ የውጭ ጉዳይ ፖሊስን የማውጣትና የማስፈፀም ስልጣን በአንቀፅ 77 ንዑስ አንቀፅ 8 አማካኝነት ለሚኒስትሮች ምክር ቤት ሰጥቷል። የወጣውን የውጭ ጉዳይ ፖሊሲ በበላይነት የመፈጸም ሃላፊነትን ደግሞ በአንቀፅ 74 ንዑስ አንቀፅ 6 አማካኝነት ለሃገሪቱ ጠቅላይ ሚኒስትር ሰጥቷል። የፀረ ሽብርተኝነት ፖሊሲዎችና የአጋርነት ተግባራችንም ተቀርፆ በምክር ቤት ፀድቋል። ይህንን የመፈፀም ሃላፊነትን ደግሞ ለስራ አስፈፃሚው በተለይም ደግሞ ለጠቅላይ ሚኒስትሩ ሰጥቷል።</p>

<p>በእርግጥ አውሮፕላኖች የሃገራችን የአየር ክልል እንዲያልፉ የመፍቀስ ስራ የሲቪል አቪዬሽን ባለስልጣን ስራ ነው። የውጭ ሃገር ዜጎች ሃገራችን እንዲያርፉ ፍቃድ የመስጠት ስራ የውጭ ጉዳይ ሚኒስቴር ስራ ነው፤ ይሁን እንጂ ይህ ጉዳይ ተራ አውሮፕላንን የማሳለፍ ጉዳይ ሳይሆን ወታደራዊ አውሮፕላኖችን የማሳለፍና ወታደሮችን የማሳለፍ ጉዳይ በመሆኑ የውጭ ጉዳይ ፖሊሲን የሚመለከት ጉዳይ ስላለው በሚመለከተው አስፈፃሚ አካል እንዲወሰን እንደ ፖሊሲ ጉዳይ መታየቱ ተገቢ ነው። እንደ ፖሊሲ ጉዳይ ታይቶም በሚመለከተው ፈፃሚ አካል የተወሰነ በመሆኑ ደግሞ የሚያስነሳው ሕገ መንግሥታዊ ጉዳይ የለም።</p>


<p class="align-center"><a href="/Gazettas/Ethiop/info/Ethiop.sera.html">ከኢትኦጵ ሚያዚያ 1 ቀን 1995</a></p>

</body>
</html>	














