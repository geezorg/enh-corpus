<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"ተቃዋሚዎች ተባበሩ ለፍርፋሪ ስትሉ እጅ አትስጡ"</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">"ተቃዋሚዎች ተባበሩ ለፍርፋሪ ስትሉ እጅ አትስጡ"</h2>


<p>ኢትዮጵያዊ ባለቅኔሎሬት ፀጋዬ ገ/መድህን ለተቃዋሚ ኃይሎች ጥሪ አቀረቡ። "ያለናንተ ያለ ተቃዋሚዎች ሕብረት በስተቀር ሌላ አንዳች አጋር ለሌለው ለኢትዮጵያ ሕዝብ ስትሉ ዛሬ በቁርጡ ሰአት ተባበሩለት በቀውጢው ሰዓት ድረሱለት ትዋሐዱለት"ያሉት ሎሬት ፀጋዬ ገ/መድህን "ወያኔን የኢትዮጵያዊነት ሞት ነው ከፋሺስትም እጅግ የከፋ ሕዝብ መካከል ሰው መስሎ የሚራመድ የኢትዮጵያዊነት መቃብር ቤት ነው" ሲሉም ስልጣን ላይ ያለውን ቡድን አስከፊነትም ገልፀዋል። ኢትዮጵያዊው ባለቅኔ ሎሬት ፀጋዬ ገ/መድህን የኢሕአፓ 30ኛን ዓመት ክብረ በዓል በማስመልከት አሜሪካ ውስጥ ባደረጉት ንግግር ተቃዋሚዎች ለገዢው ፓርቲ ፍርፋሪም እንዳይደለሉ አሣሥበዋል ሎሬት ፀጋዬ ገ/መድህን በተለይ ለተቃዋሚዎችን ያስተላለፉትመልዕክት የሚከተለው ነው።</p>

<p>የዛሬ 42 ዓመት በነመንግስቱ ነዋይ በነገርማሜ ንዋይ መፈንቅለ መንግስት ሙከራ በነበረው ያተጨናገፈ ምጥ የአራት ኪሎ ኮሌጅ ተማሪዎች ብቻ ነበሩ ለድጋፍ ሰልፍ የወጡት። አራት ኪሎ ኮሌድ ውስጥ ሠራተኛ ስለነበርኩ ኃይሌ ፊዳን ገና ተማሪዎች ሆነው ያኔ ነው እማውቃቸው። እነ ብርሃነ መስቀል ረዳን ደግሞ ስድስት ኪሎ ዩኒቨርስቲ ግቢ ያፀሎት ቤት የቲያትር መድረክ እንደሆነ ከነወጋየሁ ንጋቱ ጋር ቲአትር ሲስሩ ነው የማውቃቸው። ኃይሌና ብርሃነ መስቀልን በስም የጠቀስኳቸው ከመሬት በላይ በሕይወት ዘምን የፖለቲካ መስመራቸው ይከፋፈላቸውን ወንድማማቾች ታሪክ ክፋት ደርግና ጊዜ አንቆ ከጣላቸው በኋላ ከመሬት በታች በመቃብራቸው ጉድጓድ ውስጥ አስተቃቀፋቸው ማለትን ስለሰማሁ ነው። አያችሁት እንድዲህ የጊዜንና የታሪክን እጅግ መራራ ምፀት ከመሬት በላይ በሕይወት ላሉ በምሬት መተናነቅ ከመሬት በታች ከሞት በኋላ ጉድጓድ ውስጥ ግን ማስተቃቀፍ።</p>

<p>ዛሬም ኩብር ሊቀምነበር ኩቡራትና ክቡራን ሕብረትና ውህደት በታላቅ ጥንቃቄ ወያኔና ሻቢያ በሚጥሉልን የስልጣን ፍርፋሪ ሳንሸነግል ብታላቅየሕዝብና የሀገር ፍቅር ብቻ ታቅበን በምር ተቻችለን አብረን ካላጐለበትነው በስተቀር እናታችን ኢትዮጵያ የተያዘችበት ምጥ ታሪካዊ ልደቱ አሁንም ወደመራራ ክስተት ሊጨናገፍ ይችላል። ሁለቱ መንትያ የሰይጣን ልጆች መለሰና ኢሳያስ ይህንን ልደት ለማጨናገፍ እንደለመዱት አዲስ የጦርነት ምዕዓት አዲስ የፍፃሜ ሆሎኮስት ለእናት ኢትዮጵያ እየደገሱላት ነው።</p>

<p>የነገርማሜ ነዋይ መፈንቅለ መንግስት ሙከራ በጨነገፈበት ወቅት የባልደረቦቻቸው የፅጌ ዲቡና የወርቅነህ ገበየሁ አስከሬን ከወደቀበት እንደ ውሻ ፌሳ በገመድ ተጐትቶ መጥቶ አራዳ ጊዮርጊስ ተሰቅሎ የየከተማው ጅብራሬና ወመኔ አስከሬኖቹን በእንጨት እየጓጎጠ "ሆ" ሲል ዓይቼ ከመንፈቅ በኋላ የእማማ ዘጠኝ መልከ" የሚል ቲአትር ጽፌ ሳንሱርና ፀጥታ ክፍል ወዲያው ድርሰቱን ተቀባብሎ ነጥቆ ቦጫጭቆ ተዋንያኑ በቃል የያዙትን ጥናት እንዲረሱ ጭምር አስፈራርቶ አስጠንቅቆ ተዋንያኑን ግን ከጥናታቸው ውስጥ ደብቀው ያስታውሱኝ ከነበረው ውስጥ በተለይ አንድ ስንኝ ትዝ ይለኛል። በከባድ ምጥ የተያዘች ሴት መገላገል አቅቷት በሕይወቷ ቆርጣ "ሉሉ" ለምትባለው የጃንሆይ ውሻ የሞት ሞትዋን ታትራ ደብዳቤ ትጽፋለች። እንዲህ ብላ፦ "ሉሉ አንዲት የዱር አውሬ በምትወልድበት ሰሞን ልጇን ትበላለች አሉ ምጥ የጠናባት እንደሆን።"</p>

<p>ይህቺን ብቻ ነው እማስታውሰው ወይም ለመርሳት እማልችለው ችግሩ ኢትዮጵያ በየጊዜው ልጇን እየበላች የሚቆምላት ሰው አጣች።ሰው የለም። ሰው ስለሌላት ነው እንጂ እኔ ብርቅ ስለሆንኩ አይደለም የምለፈልፈው።</p>

<p>ታዲያ እንኳን የሰው ልጅ አንዳንድ ጊዜ ስማይና መሬትም በከባድ ምጥ ይያዛል። የተፈጥሮ ሕግ ነው። አስቀድሞ ዓለም በውቅያኖስ ውኃ ተጥለቅልቃ ስትዋጥ በምጥ ተይዛ ነበር። ከዚያች ከሰማይና ከምድር የምጥ ጭንቀት ውስጥ ነው ኖህና የኖህ መርከብ የተወለዱት። በቀድሞ የቦማ ኢምፓየርዓለምን እንደዋጠው ትናንትናም ታላቋ ብርታኒያ ዓለምን እንደጥፋት ውኃስትውጥው ከዚያች የጭንቅ ምጥ ውስጥ ነው እነ ጆርጅ ዋሽንግተንና ጓደኞቻቸው እነቴዎድሮስና ጓደኞቻቸው የብሪታኒያን እብሪት ሰባብረው ለዓለም ቤዛነት የተወለዱት። በቀደም ለትምሞሶሎኒምና ሂትለር እኒያ የጥፋት ወንድማማቾች ዓለምን ውጠዋት ነበር። ከዚያች የጭንቅ ምጥ ውስጥ ነው እነሩግዝቬልትና ጓደኞቻቸው በአፍሪካ የሞሶሊኒንና የሂትለርን እብሪትሰባብረው ለዓለም ቤዛነት የተወለዱት ዛሬም እኒህ መንትያ የሰይጣን ልጆች መለስና ኢሳያስ ኢትዮያን ከፋፍለው ገነጣጥለው ቆራርጠው ውጠዋታል። የፍፃሜውን የጣር ምዕዓት ይኸው ዛሬም ደግሰውላት ከምድረ ገፅ ሊያጠፏት ተዘጋጅተዋል።</p>

<p>ስለዚህም የፖለቲካ ተቃዋሚዎች ሕብረት ውህደት ብቻ ነው በኔ አስተያየት የመንትያ አጋንንቱን ክንድ ሰብሮ የሕዝብ ራዕይ" የምንለውን አዲስእምቦሳ ከነቃጭሉ ከጭንቅ ምጥ ውስጥ እንደ መስከረም የንጋት ኮከብ ወልዶ እሚገላግለን።</p>

<p>ታሪክ የሚመዝነው ከወቅቱ ሁኔታ ጋር ብቻ ነው። ዛሬ በጊዜው ካለውና ትናንት በጊዜው ከነበረው ተጨባጭ ሁኔታ ጋር ሲመዛዘን ብቻ ነው ታሪክ ቁልጭ ብሎ ለትውልድ እሚታየው።</p>

<p>ዛሬ በየፊናቸው ዓለምን ከገባችበት የጭንቅ ምጥ ውስጥ እምናወጣት እኛ ብቻ ነን ባዮች እንኳንና የዓለምን የፖለቲካ መድረክ የዓለምን መአደስ ጭምር በድፍረት ያረከሱበት ወቅት ነው። የነቢያቱን የወንጌላውያኑንና የሐዋርያቱን መጐናፀፊያ ደፍረው የተላበሱ ዘመነኞች የሃይማኖት ጠንቋዮች የቅዱስን ሰው የጋንዲን ሽርጥ ጭምር ደፍረው ያገለደሙ፣ ሃሰተኞች፣ ደላሎች፣ ምቾተኞች፣ ሸቃዮች፣ የዓለም መድኃኒት የክርስቶስን ቀሚስ ጭምር ደፍረው ያጠለቁ ሆዳም፣ ጠብደል፣ ጭራቆች፣ ክርስቶስ ዛሬ ተመልሶ ቢመጣ እንኳን ቶሎ በጥድፊያ መልሰው የሚሰቅሉት አበልባይ ከርሳሞች፣ ይህው እንደሚሰማው የገዛ መቅደሳቸውን ደፍረው እርኩስ ፍትወትና የፖለቲካ ሸቀጥ መደብር ባደረጉበት በዚህ በአሁኑ ዘምን የሕዝብን ራዕይ አራምደው ብሎ ለቆረጠ ሰው የሥጋና የአጥንት አካላት ብቻ ሳይሆን እግዚያብሄር መንፈስ የወረደበት የብረት አጥንትና ከአለም የጠነከረ የሞራል ፅናት ከመገዘዝ ተራራ በይበልጥ የመጠቀ የሕዝብ ፍቅር ያስፈልገዋል። ክርስቶስ እኮ በዘመኑ በሕዝብ ወገናዊነት ጉዳይ በመጡበት ሰዎች ላይ የአባቱ መቅደስ እደ ግላዊው ሸቀጥ መደብር ባረደጉበት የሃይማኖት አባቶች ነን ባዮች ላይ እጅግ ቁጡ እጅግ ቆራጥ ነበረ። የአባቴን መቅደስ መሸቀጫ አታድርጉብኝ ውጡልኝ ብሎ በጅራፍ ነበር የገረፋቸው። በሃቅ ጥያቄ ላይ ቀልድ አያውቅም ነበር። በሕዝብ ሀቅ በሕዝብ ወገናዊነት ጥያቄላይ ቀልድ አያውቅም ነበር። በዚህም ነው የሮማን ጨቋኝ ኃይል ሰባብሮ የወቅቱን ራዕይ ለዓለም ሕዝብ መድኃኒትነት ሊያበስር የቻለው። </p>

<p>ዛሬም "መሬት ላራሱ" መፈክር ደምስሰው "መሬት ለወያኔ ብቻ" የሚል አዲስ ባላባትነትና "ገባርነትን ለኢትዮጵያ ሕዝብ ብቻ "በሚል እብሪተኝነት ከተኩት የሕዝቡን ንብረትና ባንኮች ሠርቀው ቱጃር እኛ ብቻ ነን ካሉት እናት አገራችንን ቆራርጠው ጐራርደው ሞት አፋፍ ላይ ካደረሷት መንትያ የሰይጣን ልጆች ጋር ሳይሆን የቴዎድሮስም ትንግርት የልጅ የአበራ ከበደም የልጅነት ገድል የዓሉላም የባልቻም የጋንዲም የነቢያቱ መሀመድምየሐዋሪያቱም መንፈስ ዛሬ ልክ እንደነሱ ለሕዝብ ሲሉ ከተዋጉት ጐን ለሕዝብ ሲሉ ከተቀጠፉት ሬሳቸውን ለጅብ ከተጣሉት ጐን ለሕዝብ ሲሉ ከተቀጠፉት ከተሰቀሉት ሬሳቸውን ለጅብ ከተጣሉት ጐን ነው መንፈሳቸውን ከመንፈሳቸው ወግነው ቆመው በመንፈሳቸው የሕዝቡን ራዕይ ከሕዝቡ ጋር አብረው ተባብረው አብረው ተዋህደው የሚያራምዱት። ዛሬም አሉ ከጐናችሁ ቆመዋል። </p>

<p>መንትዮቹ የጭራቅ ልጆች ደሞ ፈፅሞ አልተኙላችሁም። የእናት እትዮጵያችንን የጭራቅ ምጥ እንደለመዱት አሁንም ለማስጨንገፍ የኅብረት ውህደት ጽንሷን ለማጨናጐል ይኸው አዲስ የፍፃሜ ሆሎኮስት ደግሰውላችሁ ተዘጋጅተዋል። ከዚህ ከመጨረሻው አርማጌዶን እንግዲህ እዚህ ከመጨረሻው ፅኑ የጣር ምጥ ውስጥ ነው እንግዲህ ዛሬ የሕዝቡ ራዕይ የሚወለደው። ባንዳው ወያኔ ለሚጥልላቸው የስልጣን ፍርፋሪ እታጐብድዱ።</p>

<p>ዛሬ ክቡር ሊቀምንበር ክቡራትና ክቡራን በዚህች በዓል ለልደት በአላችሁ ቀን የምሰጣችሁ ገጸበርከት ሁለት ዘለላ እንግጫ የአደራ ቃል ብቻ ነው።</p>

<p>ተባበሩ ተዋሃዱ ሕብረት ውህደት ማለት ብሔራዊ እርቀሰላም ማለት ነው።የሕዝቡ ራዕይ ልደት ማለት ነው። ለአዋቂ አይነግሩም </p>

<p>የታሪክ አደራ አለባቸው። የኢትዮጵያ አምላክ አደራ ዓለም ከተፈጠረበት ዘመን ጀምሮ የሰው ዘር ማሕፀን የነበረችው የኢትዮጵያ አድባር አደራ ለመጀመሪያው ዓለም መንሴ ተአምራዊ ስርዎ ስልጣኔ ያበሰረችው የኢትዮጵያ ሕዝብ አደራ የአዲስ ትውልድ አደራ በይበልጥም ደሞ ትናንት ከፍተኛ የሕይወት መስዋዕትነት ክፍለው ያለፉት ጀግኖች ሰማዕታት ጓደኞቻችሁ አደራ አለባችሁ። ያለናንንተ ያለተቃዋሚውቾ ሕብረት በስተቀር ሌላ አንዳች አጋር ለሌለው ለኢትዮጵያ ሕዝብ ስትሉ ዛሬ በቁርጡ ሳአት ተባበሩለት። በቀውጢው ሰዓት ድረሱለት ተዋሃዱለት።</p>

<p>ልትወልድልንነው ኢትዮጵያ
 ከተቃዋሚዎች ቋያ.....
 ጊዜው ዛሬ በዚች ሰዓት
 በደቂቃና በሴኮንድ በሌሊትና በመዓልት
 አሁን ባለንባትና በምንተነፍስለት ሰዓት 
 እናታችን ኢትዮጵያ በመጨረሻው የምጥ ጭንቅ
 አዲስ ልጅ ልትገላገል ተይዛለች በትንቅንቅ በሀቅ እንቅ
 ኅብረት ውኅደት የሚባል ልጅ የሕዝብ ራዕይ ብቅል</p>

<p>አዲስ የአንድነት አምቦሳ ድምፁን የምስራቹን ድል</p> 

<p>እንደንጋት ኮከብ ድምቀት ከነዶቃው የሚያቃጭል</p> 

<p>የሕዝቡ ጠላት የምጥልክ የሚያራምድ የሕዝብ እድል</p> 

<p>ልትወልድልን ነው ኢትዮጵያ ሰማይ ምድሩም እልል እንዲል</p> 

<p>ኅብረት ውህደት የሚባል ልጅ የሕዝብ ራዕይ ትክል</p> 

<p>ልትወልድልን ነው ኢትዮጵያ እግዚአብሔር ጥናቱን ይሰጣት እንድትለግ ስልንኪያ</p> 

<p>ተወልዶ እሚታረድ ቀርቶ ተወልዶ እሚላምቡቃያ ልትወልድልን ነው ኢት ዮጵያ</p>

<p> ውያኔነት የኢትዮጵያዊነት ሞት ነው። ከፋሽስትም እጅግ የከፋ ሕዝብ መካከል ሰው መስሎ የሚራመድ የኢትዮጵያዊነት መቃብር ቤት ነው። ሞሶሎኒ ማይጨው ጦር ሜዳ በኢትዮጵያ ወታደር ላይ ከዘነበው መርዝ ጨሶ መቶ ሺህ ግዜ የሚብሰው መርዝጋዝ መለስ ታላቁ ግቢ ዙፋን ላይ ተንፈራጥጦ በኢትዮጵያዊነት ሕይወታችን ላይ ቁልቁል የሚያዘንብብን የዘረኝነት ቅስፈት የትውልድን ቅስም የአንድነታችን የእስትንፋስ ዕልቂት እንደወርዴ ጠንቅ ፈጥርቆ ይዞ በቁሙ ሞቶ እንደሚራመድ ግንዝ አስክሬን ፈልፍሎ አስልሎታል የሕዝቡን ወኔ።</p>


<p class="align-center"><a href="/Gazettas/Ethiop/info/Ethiop.sera.html">ከኢትዮጵ ታህሳስ 23 ቀን 1995</a></p>

</body>
</html>	














