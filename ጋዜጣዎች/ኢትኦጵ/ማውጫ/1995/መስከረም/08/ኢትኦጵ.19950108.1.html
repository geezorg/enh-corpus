<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ዓለም አቀፍ የጋዜጠኞች ጉባዔ በኢትዮጵያ ላይ እርምጃ እንዲወሰድ ወሰነ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ዓለም አቀፍ የጋዜጠኞች ጉባዔ በኢትዮጵያ ላይ እርምጃ እንዲወሰድ ወሰነ</h2>


<p>በሴኔጋል ዳካር የተካሄደው 10ኛው ዓለም አቀፍ ሃሣብን በነጻነት የመግለጽና የመተዋወቅ (እንገርናቲኦናል ፍረአዶም ኦፍ ኤሽፕረስሲኦን አንድ ኤሽችሃንገ) ጉባዔ የኢትዮጵያ መንግሥት በማርቀቅ ላይ የሚገኘውን የፕሬስ ሕግና የጋዜጠኞች የሥነ ምግባር መመሪያን በመቃወም የተጠናከረ የህብረት እንቅስቃሴ ለማድረግ ወሰነ።</p>

<p>የኢትዮጵያ ነፃ ፕሬስ ጋዜጠኞች ማህበርን (ኢነጋማ) ወክለው በጉባዔው ላይ የተገኙት የማህበሩ ፕሬዝዳንት አቶ ክፍሌ ሙላት ትላንት ለጋዜጠኞች በሰጡት መግለጫ የጉባዔው ተሣታፊዎች በመንግሥት አማካኝነት በነፃው ፕሬስ ላይ የሚደርሰው ተጽእኖ እንዲቀየር፣ በእስር ላይ የሚገኙ ጋዜጠኞች ያለምንም ቅድመ ሁኔታ ከእስር እንዲፈቱ፣ ጋዜጠኞችን ለመከፋፈል የሚደረጉ የተለያዩ ድርጊቶች (ተለጣፊ የሙያ ማህበር መቋቋም) እንዲቆሙ፣ በሥራ ላይ ያለው የፕሬስ ሕግ እንዲሻሻል፣ የዓለም አቀፍ የፕሬስ ተቋማት የጋር ቡድን ወደ ኢትዮጵያ ገብቶ ስላለው ሁኔታ እንዲፈቱ፣ ጋዜጠኞችን ለመከፈፈል የሚደረጉ የተለያዩ ድርጊቶች (ተለጣፊ የሙያ ማህበር መቋቋም) እንዲቆሙ፣ በሥራ ላይ ያለው የፕሬስ ሕግ እንዲሻሻል፣ የዓለም አቀፍ የፕሬስ ተቋማት የጋራ ቡድን ወደ ኢትዮጵያ ገብቶ ስላለው ሁኔታ እንዲያጠና እንዲፈቀድለትና የጋዜጠኞች የሥነ ምግባር መመሪያ ካለምንም የመንግሥት ጣልቃ ገብነት በራሳቸው በጋዜጠኞቹ እንዲዘጋጅ እንዲፈቀድ የሚል የጋራ ውሳኔ በፊርማቸው አጽድቀዋል።</p>

<p>በቅርቡ በመንግሥት በኩል በአገሪቷ ውስጥ ያለው የፕሬስ ሁኔታ እናሻሽላለን ስለሚለው መግለጫ አስመልክቶ ለቀረበላቸው ጥያቄ አቶ ክፍሌ ሲመልሱ የኢነጋማን ድርጅታዊ መብት እስካልነኩ፣ የማንንም ጋዜጠኛ ህልውናና መብት እስካልተዳፈሩና የሙያና የዜግነት ክብራችንን መንግሥት እስከጠበቀልን ድረስ የሚደረጉ ማንኛውንም መሻሻሎች ኢነጋማ ይቀበላል። ይሁንና የሥነ ምግባር መመሪያን መንግሥት እንዲያዘጋጀው መቀበል ማለት ግን በዓለም አቀፍ የጋዜጠኞች ታሪክ ውስጥ ጥቁር ነጥብ መጣል ማለት በመሆኑ ኢነጋማ በምንም ዓይነት ለድርድር አያቀርበውም በማለት አቶ ክፍሌ አክለው ተናግረዋል።</p>

<p>በዓለም ላይ ጋዜጠኞች በእስር ላይ የሚገኙት በኢትዮጵያ፣ በኤርትራና በቶጐ ብቻ እንደሆነ ለመረዳት ተችሏል።</p>


<p class="align-center"><a href="/Gazettas/Ethiop/info/Ethiop.sera.html">ከኢትዮጵ መስከረም 8 ቀን 1995</a></p>

</body>
</html>	














