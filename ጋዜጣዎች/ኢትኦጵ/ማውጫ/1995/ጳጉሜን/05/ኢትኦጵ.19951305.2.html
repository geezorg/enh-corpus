<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ስዩም መስፍን መነጋገሪያ ሆነዋል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ስዩም መስፍን መነጋገሪያ ሆነዋል</h2>


<p>ከዓመታት በፊት የተመሠረተው የኢትዮጵያ የሰላምን የልማት ኢኒስቲቲዩት ለመጀመሪያ ጊዜ የቢዝነስ ሪፖርቱን ለውጭ ጉዳይ ሚኒስትር ስዩም መስፍን ማቅረቡንና ሚኒስትሩም በተቋሙ እንቅስቃሴ ቅር መሠኘታቸውን "ኢንዲያን ኦሽን ኒውስ ሌተር" ቅዳሜ ዕለት ዘገበ። ጋዜጣው እ.ኤ.አ መስከረም 6/2003 (ጳጉሜ 1/1995) እንደ ዘገበው የኢንስቲቲዩቱ ዳይሬክተር ዶ/ር ክንፈ አብርሃም ነሀሴ 23 እና ነሐሴ 24 ቀን የተቋሙን የቢዝነስ እንቅስቃሴ በተመለከተ ለአቶ ስዩምና ለምክትላቸው ዶ/ር ተቀዳ አለሙ ሪፖርት አቅርበዋል። አቶ ስዩም በተቋሙ እንቅስቃሴ አለመደሰታቸውን የጠቀሰው ዘገባ በዚሁ ተቋም ስር ያሉ ሁለት የቢዝነስ ተቋማትን ለመምራትም ዳይኬክተሩ ክንፈ አብርሃም አለመቻላቸው በግምገማ መነሳቱንም ጠቁሟል። እነዚህም የቢዝነስ ተቋማት ካፍቴሪያና የጉዞ ወኪል እንደሆኑም ከዘገባው መረዳት ተችሏል። የጉዞ ወኪሉ ለመንግስት ባለሥልጣናት የጉዞ ትኬት የሚያቀርብ መሆኑንም ዘገባው አብራርቷል፤ ተቋሙ እንደ ግልና ነፃ ተቋም ሲታይ ቢኖርም የመንግስት ተቋም እንደሆነም ከኒውስ ሌተሩ መረዳት ተችሏል። ዶ/ር ክንፈ የአቶ ስዩም አማካሪ መሆናቸው ይታወቃል። </p>

<p>ይህ በእንዲህ እንዳለም የፊታችን ሰኞ በመቀሌ በሚጀመር የሕወሐት ጉባኤ ላይ የድርጅቱን ሕገ ደንብ በማሻሻል አቶ ስዩምን ከማዕከል ወደ ክልል የመግፋት ፍላጐት መኖሩ ተጠቁሟል።</p>

<p>ከወር በፊት ታዋቂው የእንግሊዥኛ መፅሔት ኢኮኖሚስት አቶ ስዩምን ከስልጣን በማንሳት በምትካቸው ዶ/ር ክንፈን የመሾም እቅድ መኖሩን መዘገቡ ይታወሳል። አቶ ስዩም የሕወሐት ም/ሊቀመንበር ሆነው ተመርጠው የውጭ ጉዳይ ሚኒስትርነት ቦታቸው ቢያጡ "የሕወሐት አባላት ውሳኔ እንጂ የመንግስት ዕቅድ ሆኖ አይደለም" በማለት ጠ/ሚ/ሩ ራሳቸውን ከደሙ ንፁህ ለማድረግ እንዲያስችላቸው የዘየዱት እንደሆነም የሚገልፁ አሉ። አቶ ስዩም በምክትል ሊቀመንበርነት ካልተመረጡም በፓርቲው ውስጥ ያላቸውን ደረጃ የሚቀንስ በመሆኑ በሁለቱም አቅጣጫ ቢኬድ የአቶ ስዩም ስልጣን እንደሚነካ ግልፅ ሆኗል።</p>


<p class="align-center"><a href="/Gazettas/Ethiop/info/Ethiop.sera.html">ከኢትኦጵ ጳጉሜን 5 ቀን 1995</a></p>

</body>
</html>	














