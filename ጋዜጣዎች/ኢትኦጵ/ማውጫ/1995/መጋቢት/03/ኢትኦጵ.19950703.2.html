<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኮበለሉት ፓይለትና ኢንጂነሮች 15 ደረሱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የኮበለሉት ፓይለትና ኢንጂነሮች 15 ደረሱ</h1>


<p>በኢትዮጵያ አየር ሃይል የትራንስፖርት ሂልኮፕተር አብራሪ የነበሩት መ/አ ዳንኤል ንጉሴ ባለፈው ፌብሪዋሪ 21 ቀን 2003 ዓ/ም (የካቲት 14/95 ኢንግላንድ ገብተው ጥገኝነት መጠየቃቸውን ለንደን የሚገኘው ሪፖርተራችን አብይ አፈወርቅ ካስተላለፈልን ዘገባ መረዳት ተችሏል።</p>

<p>መ/አ ዳንኤል ወደ ለንደን ያመሩት ለሕክምና በሚል ነበር ሆኖም የኢሕአዴግ አስተዳደርን የፖለቲካ ተፅዕኖ በመቃወም ጥገኝነትን የጠየቁ መሆናቸውን የጠቆመው ባልደረባችን ባለፉት ጥቂት አመታት ውስጥ ከአየር ሃይል የኮበለሉ ፓይለቶች ቁጥር ቢያንስ 9 ሲሆን ኢንጂነሮችንና ቴክኒሻኖችን ጨምሮ የኮብላዮቹ ቁጥር ከ15 በላይ መድረሱን ገልጿል።</p>

<p>ከ1980 ጀምሮ በአብራሪነት ሲያገለግሉ የቆዩት መ/አ ዳንኤል የቀድሞ መንግስት ከስልጣን ሲወገድ ወደ ጐረቤት አገር ጅቡቲ ተሰደው የነበረ ሲሆን ሁኔታው ሲረጋጋም ወደ አገራቸው ተመልሰው በግል ሥራ ሕይወታቸውን ሲመሩ መቆየታቸውን ባልደረባችን ያሰባስባቸው መረጃዎች ያመለክታሉ። መ/አ ዳንኤል ወደ አየር ኃይል የተመለሱት በኢትዮ ኤርትራ ጦርነት ወቅት መንግስት ያቀረበውን ጥሪ ተቀብለው ሲሆን እስካለፈው ዓመት መጨረሻ በአየር የትራንስፖርት ሂሊኮፕተር አብራሪነት ሲያገለግሉ ቆይተዋል። በዚህ ዓመት መጀመሪያ ላይ ከአብራሪነት ተነስተው የትራንስፖርት ሂሊኮፕተር አስተዳደር በመሆን ከአገር እስከወጡበት ጊዜ ድረስ መስራታቸው ተነግሯል።</p>

<p>የመንግስትን የፖለቲካ አቅጣጫና የሚደረግባቸውን ተፅዕኖ በማውገዝ ከአገር የሚሰደዱ አብራሪዎች ቁጥር ከጊዜ ወደ ጊዜ እየጨመረ በመምጣቱ የአየር ኃይሉ የብቃት ደረጃ እያሽቆለቆለ ሄዷል የሚል ስጋት አስከትሏል። ባለፉት ጥቂት አመታት ከሃገር ከኮበለሉት የተዋጊ ጀቶችና ሄሊኮፕተሮች ስኳድሮን መሪ የነበሩት መ/አ ታደሰ መኮንን በኢንግላንድ ጥገኝነት የጠየቁ ሲሆን ኮ/ል ፋንታ ኦላኒ፣ ሻምበል ጌትነት ታምሩ፣ ሻምበል ብሩክ ኦርአያ፣ መ/አ በዛ ኃይሉ፣ መ/አ ክንዴ ዳምጤና መ/አ ዩሐንስ የተባሉ ብዙ ልምድ ያዳበሩ ፓይለቶችም በተለያዩ ጊዜያት አሜሪካን ገብተው ጥገኝነት መጠየቃቸው ይታወቃል።</p>

<p>መ/አ ክንዴ ዳምጤ (ባሪያው) መጀመሪያ ከሃገር የወጡት የኢትዮጵያ አርበኞች ግንባር በመባል የሚታወቀውንና በአሁኑ ወቅት በኤርትራ የሚንቀሳቀሰውን ድርጅት ከሚመሩት ከኮ/ል ታደሰ ሙሉነት ጋር ሥራ ፈትተው በተቀመጡበት ወቅት የኤርትራ አየር ሃይል አዛዥ በሆኑት በሻለቃ ሀብተፂዮን አማካይነት ተመልሰው ወደ ኤርትራ በመሄድ እንደነበር መዘገቡ ሲታወስ እዛም የተወሰነ ጊዜ አገልግሎት ከሰጡ በኋላ ነበር ወደ አሜሪካ መሻገር የቻሉት።</p>

<p>ሻዕቢያ በፖለቲካ ተፅዕኖ ምክንያት እየተማረሩ ያሉትን የኢትዮጵያ ፓይለቶችን ከሀገር እየከዱ እንዲቀላቀሉት ለማባበል በቀድሞ መንግስት ያገለገሉ አብራሪዎች የተወሰነ ጊዜ ብቻ አገልግሎት እየሰጡ ወደ ፈለጉት ሀገር መሻገር እንዲችሉ ፈቃደኝነቱን እያሳየ ነው። በዚህ መልኩ ኤርትራ ውስጥ የተወሰነ አገልግሎት ሰጥተው ወደ አሜሪካ ከተሻገሩት አብራሪ መኮንኖች መሃል ከመ/አለቃ ክንዴ ዳምጤ ሌላ ሌ/ኮ/ል ግርማ ጫላ እንደሚገኙበት የሚገልፁት ባልዳረባችን ያነጋገራቸው ውስጥ አዋቂዎች በአሁኑ ሰአት ቢያንስ 4 አብራሪዎችና አንድ ቴክኒሽያን ኤርትራ ይገኛሉ። እነሱም የኢትዮጵያ አርበኞች ግንባር ሊቀመንበር የሆኑት ኮ/ል ታደሰ ሙሉነህ ሌ/ኮ/ል ማርቆስና ማስተር ቴክኒሻን ግርማ ለማ እንዲሁም ባለፈው ጥር 28/95 ከመቀሌ ኤል 39 የበረራ አውሮፕላን ይዘው አስመራ የገቡት ሻምበል ተሾመ ተንኮሉና መ/አ ሳሙኤል ገ/ማሪያም ናቸው። ቀድሞ የድሬደዋ ቤዝ አዛዥ የነበሩት ሌ/ኮል ዋጋሪ ገመቹ ደግሞ ኤርትራን ጨምሮ በጐረቤት አገራት ውስጥ ይንቀሳቀሳሉ ነው የሚባለው።</p>

<p>የኢትዮ ኤርትራ ጦርነት ከተቀሰቀሰ በኋላ እየከዱ ወይንም ከተባረሩ በኋላ እየጠፉ በምዕራብ ዓለም ጥገኝነት ከጠየቁት ኢንጂነሮች መሃል ኢንጂነር ምትኩ ባይሳ አሜሪካ ሲሆኑ ኢንጂነር ካሣዬ ግደይና ኢንጂነር ሽኩር አውሮፓ ይገኛሉ። በተመሣሣይ መልኩ ጥገኝነት ከጠየቁ ቴክኔሻኖች መሃል ደግሞ መ/አ ላይኩን ቢሰጥ በጀርመን ጂኒየር ኤክማን ሞገስ ወልደአምላክ በእንግሊዝ መ/አ የሻነው ለማና ሻለቃ መላኩ የተባሉ ቴክሪሻኖች ደግሞ በአሜሪካ ጥገኝነት ጠይቀው ይገኛሉ።</p>

<p>ይህ የአየር ሃይል አብራሪዎች ኩብለላ ከጊዜ ወደ ጊዜ እየበረከተ በመምጣቱ በአየር ሃይል አዛዦች ዘንድ መደናገጥን እንደፈጠረና ይህም አገር ቤት ባሉ ቀሪ አባላት ላይ መዋከብን እንዳስከተለ ውስጥ አዋቂ ምንጮች ለባልደረባችን አብራርተዋል። እንደ ውስጥ አዋቂ ምንጮች ገለፃ ከሆነ ከዚህ በፊት ከኮበለሉ ፓይለቶች ጋር የቀረበ ወዳጅነት የነበራቸው ቀሪ የአየር ኃይል ባልደረቦች በጥርጣሬ እየታዩ ይገኛሉ። እንዲሁም በቅርቡ "መልቀቅ የሌለብንን ለቀን ነው፤ አሁንም የትም ሆነ የት እናገኛችኋለን በሚል አንድ አዛዥ መፎከራቸው ተሰምቷል። አዳዲስ ኮብላዬችን ግንኙነት እያደረጉ በማስኮብለል ላይ ናቸው በሚል በተለይ መ/አ ክንዴ ዳምጤንና መ/አ ታረቀኝ መኮንን በስም እየጠቀሱ ዝተዋል ነው የተባለው።መ/አ ታረቀኝ የተዋጊ ሄሊኮፕተር አብራሪና የስኳድሮን አዛዥ የነበሩ ሲሆን፣ በተለይ አልኢትሃድን ለማጥፋት በሶማሊያ የተደረገውን ዘመቻ ይመሩ እንደነበሩ በወቅቱ መዘገቡ ይታወቃል። መ/አለቃው የመአህድ አባል ነህ በሚል ከጥር 1990 እስከ ግንቦት 1992 ለ2 ዐመት ከ4 ወር በእስር ከቆዩ በኋላ ሲለቀቁ ከሀገር የከዱ ሲሆን መ/አ ክንዴ ዳምጤ ደግሞ በቀድሞ የኢትዮጵያ አየር ኃይል አብራሪና በአሁኑ የኤርትራ አየር ሃይል አዛዥ አግባቢነት ወደ ኤርትራ ሄደው የተወሰነ አገልግሎት ሰጥተው ወደ አሜሪካ መሻገር የቻሉ ናቸው። </p>



<p class="align-center"><a href="/Gazettas/Ethiop/info/Ethiop.sera.html">ከኢትኦጵ መጋቢት 3 ቀን 1995</a></p>

</body>
</html>	
