<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"ፍርድ ቤቶች መንግስት ከሚፈልገው በተቃራኒው እየሰሩ ነው በሙስና የከሰስናቸውን ለቀዋቸዋል" ጠ/ሚኒስትር መለስ ዜናዊ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">"ፍርድ ቤቶች መንግስት ከሚፈልገው በተቃራኒው እየሰሩ ነው በሙስና የከሰስናቸውን ለቀዋቸዋል" ጠ/ሚኒስትር መለስ ዜናዊ</h2>


<p>ጠ/ሚ/ር መለስ ለፓርላማ አባላቱ ገለፃ ካደረጉና ለጥያቄዎች ምላሽ ከሰጡ በኋላ "The Royal Institute of Internationals Affairs" የተባለ ተቋም ባዘጋጀው መድረክም ገለፃ አድርገዋል።በዚህ መድረክ ኢትዮጵያውያን ተገኝተዋል። ጠ/ሚ/ሩም ኔፓድን (NEPAD- NEW Partnership for Africa's Development) በተመለከተ ገለፃ አድርገዋል። አዲስ አጋርነት ለአፍሪካ ልማት በሚለው ዙሪያ ጠ/ሚ/ሩ ገለፃ ሲያደርጉ በዚህ ዙሪያ ጥያቄ ተሰንዝሮላቸዋል። "ለኔፓድ ስኬት መልካም አስተዳደር መኖር አለበት፤ በስልጣን ላይ ያለን መንግስት የሚያገለግል የዳኝነት ስርአት ባለበት ሀገር የሕዝቦች የዜግነትና የመኖር መብት እንዴት ነው መጠበቅ የሚችለው? ይህ ላለፉት 10 ዓመታት የኢትዮጵያ መንግስት የሚወቀስበት ነው። ክቡር ጠ/ሚ/ር የኔፓድን መስፈርት ለማሟላትና ነገሮችን ለማሻሻል ምን ታስቧል?" በሚል ለቀረበው ጥያቄ ጠ/ሚ/ሩ ስለኔፓድ ሰፊ ማብራሪያ ከሰጡ በኋላ ወደ ጥያቄው በማምራ ምላሽ ሰጥተዋል።</p>


<p>"የመልካም አስተዳደር ችግር ኢትዮጵያን ጨምሮ በአፍሪካ የሚታይ ነው። ይህንን መቀየር እንፈልጋለን ግልፅ ነው። በአንድ ምሽት መስራት የምንችለው ነገር ይኖራል። ሌላው ደግሞ ጊዜ የሚጠይቅ ነው፤ መጀመሪያ መታየት ያለበት መልካም ፈቃድና የፀና ዕምነት ካለ የጊዜ ጉዳይ ነው የሚሆነው በርካታ የአፍሪካ ሐገሮች መልካም ፈቃድ ያለው መንግስት አላቸው ብለን ብናስብ እርስ በእርሳቸው ቢረዳዱና መርዳት የሚችሉ ቢኖሩ ብዙ ማግኘት እንችል ነበር...." በማለት የቀጠሉት ጠ/ሚ/ር መለስ ዜናዊ ወደ ጥያቄው በቀጥታ ተመልሰው ሲናገሩ። "በኢትዮጵያ ያለውን ዳኝነት ስንመለከት ብዙ ነገር ለማለት አልሻም፤ ነገር ግን ሁለት ነጥቦችን ላንሣ፤ መጀመሪያ የምንፈልገው አይነት ዳኝነት ነው ያለን? አይደለም። ዳኝነት የተሟላና ትኩረት የተሰጠው መሆን አለበት። መንግስትን የሚያገለግል ነውን? የኢትዮጵያን ፖለቲካ የሚከታተል ነፃ የሆነ ማንኛውም ሰው ሊያረጋግጥ የሚችል ይመስለኛል። ለአብነትም ባለፈው ግዜ በጣም አስፈላጊ በተባለ ጉዳይ ላይ የፍርድ ውሣኔ ነበር፤ መንግሥት ከሚፈልገው በተቃራኒ ነው የሆነው ፤መንግስት በቂ መረጃ በማቅረብ በሙስና የከሰሣቸውን ፍ/ቤቱ ለቋል ከሣምንት በፊት ተለቀዋል። ታጣቂ የሆኑ ተቃዋሚ ቡድኖች ከወንጀል ጋር በተያያዘ እንቅስቃሴ ላይ በመገኘታቸው የታሰሩ ሰዎችም እየተለቀቁ ናቸው። ስለዚህ መንግሥትን እያገለገሉ አይደሉም፤ ፍርድ አሠጣጣቸው ዝቅ ያለ ነው። ፍጥነት የላቸውም። በ1970 በቀይ ሽብር ወንጀል ላይ ተሳታፊ የተባሉ ሰዎች በእስር ቤት አስር አመት ሆኗቸዋል። ፍ/ቤት ይቀርባሉ። ሂደቱ በርካታ አመታት ይወስዳል፦በአግባቡ ለመስተናገድ። በፍ/ቤት ላይ የሚታዩ ችግሮችን ለመቅረፍ እየሞከርን ነው። እናም ፍርድ ቤት ለመንግስት እያገለገለ አይደለም፤ ችግሮች አሉበት። ያንን ችግር መቅረፍ ይኖርብናል" የሚል ምላሽ ሰጥተዋል።</p>


<p class="align-center"><a href="/Gazettas/Ethiop/info/Ethiop.sera.html">ከኢትኦጵ መጋቢት 3 ቀን 1995</a></p>


</body>
</html>	
