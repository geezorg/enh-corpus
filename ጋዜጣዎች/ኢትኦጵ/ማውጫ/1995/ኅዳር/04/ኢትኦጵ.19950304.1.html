<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኮ/ል መንግስቱ ጥሪ አቀረቡ "እንተባበር፣እንደራጅ፣እንታጠቅ"</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኮ/ል መንግስቱ ጥሪ አቀረቡ "እንተባበር፣እንደራጅ፣እንታጠቅ"</h1>


<p>"የወደቀ እንጨት ምሳር ይበዛበታል እንደሚባለው አሁን ጠላት በዝቶብናል ይህ አዲስ ነገር አይደለም ታሪካችን ሁሉ በትግል የተሞላ ነው። አባቶቻችንም ከዚህ በባሰ ሁኔታ አልፈዋል። የዛሬን ያህል ዕድል ሣይኖራቸው ብዙ ፈተና አልፈው ሲያበቁ ይህቺን ሐገር አስረክበውናል እናም የማንውጣው ነገር ነው ተብሎ ተስፋ መቆረጥ የለበትም። ሁላችንም አፈር ነንና በቁማችን የምግብ ማመላለሻ ብቻ መሆን የለብንም እንደሰው መኖር ካለብን ይህችን ሐገር ለሚተካን ትውልድ ማስረከብ ግዴታችን ነው። ሕዝቡ ራሱን እንዲያደራጅ እንዲተባበር እንዲተማመን እንዲታጠቅ ጥሪዬን አቀርባለሁ "ሲሉ የቀድሞው የኢትዮጵያ ፕሬዚዳንት መንግስቱ ኃይለማርያም ጥሪ አደረጉ። ኮ/ል መንግስቱ ይህን ጥሪ ሲያደርጉ በየትኛው ቡድን ታቅፈው እንደሚንቀሣቀሱ የገለፁት ነገር ግን የለም። "ከእንግዲህ ወያኔዎች አንድና ሁለት ዓመት ቢቆዩ ኢትዮጵያን መቃብር እንደሚያውርዱ አጠያያቂ አይደለም" ሲሉም ተናግረዋል። </p>

<p>ኮ/ል መንግስቱ ኃ/ማርያም ከሣምንት በፊት በሰጡት በዚህ ቃለ ምልልስ ስለፈረሰው የቀድሞው ሠራዊትም ተጠይቀው "ኢትዮጵያን ለ30 ዓመታት ታግሎ ያቆየና የደማ፣ የደከመ ሠራዊት ተበትኖ የበይ ተመልካች ሆኖ የዕለት ምግብ ፍለጋ በሣንቲም ደረጃ ሲለምን ከማየት የበለጠ ሞት የለም ከምንም በላይ የሚያሣዝነው ነገር ይሄ ነው" ብለዋል። ኮ/ል መንግስቱ የስደትሕይወታቸው ምን እንደሚመስልም ተጠይቀዋል ለኢትዮጵያ ሕዝብና ለቀድሞው ሠራዊትም ጥሪ አስተላልፈዋል። የስልጣን ጥመኛ ነዎት በሚል ለቀረበላቸው ጥያቄም፦አሁን ብናገር ላይታመን ይችላል በሚል ጀምረው ዝርዝር ምላሽ ሰጥተዋል።በሚቀጥለው እትማችን እንቀጥላለን።</p>


<p class="align-center"><a href="/Gazettas/Ethiop/info/Ethiop.sera.html">ከኢትዮጵ ኅዳር 4 ቀን 1995</a></p>

</body>
</html>	














