<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በሽሬ ሞምና ሆቴል የጦር አዛዦች ስብሰባ ረግጠው ወጡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በሽሬ ሞምና ሆቴል የጦር አዛዦች ስብሰባ ረግጠው ወጡ</h2>

 
<p>በባድመና ከፊል ኢሮብ ወደኤርትራ መካለላቸውን ሕዝቡ በፀጋ እንዲቀበል የስርአቱ ካድሬዎችና የአዲስ አበባዎቹ ጄኔራሎች በየአቅጣጫው ቅስቀሳ የቀጠሉ ቢሆንም በየደረሱበት ተቃውሞ እየገጠማቸው ይገኛል።</p>

<p>በዚህም መሠረት ከወር በፊት ከአዲስ አበባ የተጓዙ ጄኔራል መኮንኖች በሽሬ "ሞሞና ሆቴል" የጠሩትና የባድመንና የኢሮብን ለኤርትራ መሰጠት ሠራዊቱ እንዲቀበል ያደረጉት ቅስቀሳ ተቃውሞ የገጠመው ሲሆን፣ የጦር አዛዦችም ስብሰባውን ረግጠው መውጣታቸውን ዘግይቶ ከስፍራው የደረሰን ዜና ያስረዳል። በሽሬ ከተማ ሞሞና ሆቴል ግንቦት 16/95 በተጠራው ስብሰባ ላይ ከአዲስ አበባ የተላኩ አራት ጄኔራሎች የተገኙ ሲሆን፣ በየአውደግንባሩ የተገኙ የጦር አዛዦቹም በስብሰባው ተጋብዘዋል። ከአዲስ አበባ የተላኩ የጦር አዛዦች የባድመ ጉዳይ ያበቃለት መሆኑን፣ ይህም ደግሞ በሕጋዊ የፍርድ መድረክ መደምደሙን ገለፁ፤ ይህንን ከመቀበል ውጭ አማራጭ አለመኖሩንም አስታወቁ፤ ሠራዊቱም ይህን እንዲቀበል የአካባቢው ጦር አዛዦች ግፊት እንዲያደርጉ ጥሪ አቀረቡ፤ በዚህም ወቅት 6 የኮሎኔል ማዕረግ ያላቸው የጦር አዛዦች ስብሰባውን ጥለው ወጥተዋል። ሠራዊታቸውን ወዳሰማሩበትም ግንባር ተመልሰዋል።</p>

<p>ሌሎቹ በርካታ የጦር አዛዦችም በዝምታ ተቃውሟቸውን ከገለፁ በኋላ ስብሰባው ያለ ውጤት መበተኑ ታውቋል።የአዲስ አበባዎቹ ጄነራሎችም ሳይሳካላቸው ወደ አዲስ አበባ እንደተመለሱም የአካባቢው ምንጮች ያስታውቃሉ፤ የባድመ ነዋሪም ሆነ ሠራዊቱ የኮሚሽኑን ውሳኔ እንደማይቀበል የሚያሰማው ተቃውሞ አሁንም ቀጥሏል።</p>


<p class="align-center"><a href="/Gazettas/Ethiop/info/Ethiop.sera.html">ከኢትኦጵ ሐምሌ 23 ቀን 1995</a></p>

</body>
</html>	














