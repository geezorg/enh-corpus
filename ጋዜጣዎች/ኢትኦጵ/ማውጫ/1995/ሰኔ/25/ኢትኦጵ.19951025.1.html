<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"የኢትዮ-ኤርትራ ሁኔታ አሳሳቢ ደረጃ ላይ ደርሷል" ኮፊ አናን</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">"የኢትዮ-ኤርትራ ሁኔታ አሳሳቢ ደረጃ ላይ ደርሷል" ኮፊ አናን </h2>


<p>የኢትዮ-ኤርትራ የሰላም ሂደት አሳሳቢ ሁኔታ ላይ መድረሱን የተባበሩት መንግሥታት ድርጅት ዋና ፀሐፊ ሚስተር ኮፊ አናን ከትናንት በስቲያ አሳወቁ፤ የውጭ ጉዳይ ሚኒስትር ስዩም መስፍንም በትናትናው ዕለት ለፓርላማው ሪፖርት አቅርበዋል። የተባበሩት መንግስታት ዋና ፀሀፊ ኮፍ አናን ከትናንት በስቲያ ሰኞ ለፀጥታው ም/ቤት ባቀረቡት ሪፖርት የኢትዮ-ኤርትራ የሰላም ሂደት አሣሣቢ ደረጃ ላይ መድረሱን አመልክተዋል። በሁለቱ ሐገራት መካከል ቀጣይነት ያለው ሰላምን ለማረጋገጥ ግዜያዊ ማስማሚያዎች ውጤታማ እንደማይሆኑ ገልፀዋል። በሁለቱ ሐገሮች ድንበር አካባቢ በተመሠረተው የፀጥታ ቀጠና የሰፈረው የሰላም አስከባሪው ሃይል ከሁለቱም ወገን መልካም ትብብርና ድጋፍ እያገኘ መሆኑን በሪፖርታቸው አመልክተዋል፤ ይህም መልካም ትብብርና ግንኙነት በአካባቢው በአጭር ግዜ ውስጥ መረጋጋት ይከተላል የሚል ከፍተኛ ግምት አሳድሮ እንደነበረም አስታውሰዋል። ሆኖም በግዚያዊ ማስማሚያዎች ዘላቂ ሰላም ሊመጣ እንዳልቻለም ጠቁመዋል፤ ትርጉም ያላቸው ርምጃዎች መታየት ባለመቻላቸው ቀደም ሲል የነበሩ በጐ ጅምሮች እንደገና እየተቀለበሱና እየተመለሱ እንደሆነ አመልክተው ይህም በዘላቂው የመልሶ ግንባታና ልማት ግብ ላይ ተፅዕኖ ሊያደርግ እንደሚችል ዘርዝረዋል፤ ዘላቂ ሰላም እንዲከተል ሁለቱም ወገኖች ችግሮቻውን በሰላማዊ መንገድ እንዲነጋገሩ ማድረግ እንደሆነ አመልክተዋል። አለም አቀፉ ማሕበረሰብ ሁለቱ ወገኖች ወደ ሰላም ጐዳና እንዲገቡ ጥረቱን በተደጋጋሚ ያሳየ ቢሆንም፣ ለሰላሙ ሂደት መሳካት አቻ የማይገኝለት ጉዳይ የሁለቱ ወገኖች ፍቃደኝነት ነው ብለዋል፤ ደም አፋሳሹ ጦርነት ካበቃ ካለፉት ሶስት ዓመታት ወዲህ የሁለቱ ሐገር ሕዝቦች ሰላምን ማጣጣም ጀምረው ነበር ያሉት ኮፊ አናን ይህንን ዘላቂ በማድረግ ተጠቃሚ ለመሆን አስቸጋሪ ነገሮች መደቀናቸውን ጠቁመዋል"</p>


<p class="align-center"><a href="/Gazettas/Ethiop/info/Ethiop.sera.html">ከኢትኦጵ ሰኔ 25 ቀን 1995</a></p>

</body>
</html>	














