<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>መንግስት ትምሕርትን የፖለቲካ መሳሪያ ማድረግ የለበትም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">መንግስት ትምሕርትን የፖለቲካ መሳሪያ ማድረግ የለበትም</h2>


<p>ዓለም አቀፉ የትምሕርት ድርጅት ለኢትዮጵያ መምሕራን ማሕበር አመራር ሰጪዎች ያዘጋጀውና አምስት ቀን የፈጀው ሴሚናር ቅዳሜ የካቲት 1 ቀን1995 ዓ/ም መጠናቀቁን ሂደቱን በኢየሩሳሌም ሆቴል ተገኝቶ ከተከታተለው ዘገባ መረዳት ተችሏል።</p>

<p>ትምሕርት ዓለም አቀፍን በመወከል አዲስ አበባ ለገባው የልዑካን ቡድን ከየክልሉ የመጡ መምሕራን በመማር ማስተማሩ ሂደት ላይ የተጋረጠውን ችግር በስፋት ያቀረቡ ሲሆን የልዑካን ቡድኑን በኢትዮጵያ ያለው የትምሕርት ሂደት እጅግ አሳሳቢ ደረጃ ላይ መድረሉን ገልጿል። በኢትዮጵያ ያለው የትምሕርት ስርአት በአስቸኳይ መሻሻል ካልታየበት እ.ኤ.አ በ2015 በመላው ዓለም የሚገኙ ሕፃናት የመጀመሪያ ደረጃ ትምሕርት ማግኘት አለባቸው የሚለው ዓለም አቀፍ ቃል ኪዳን በኢትዮጵያ ተግባራዊ መሆኑ ያጠራጥራል ሲሉ ሥጋታቸውን ገልጠዋል።</p>

<p>ለትምሕርት ስርአቱ ደንቃራ የሆነውና አደጋ ላይ መውደቅ ዋናው ምክንያት የትምሕርት ፖሊሲው መሆኑን የጠቀሱት መምሕራን በበኩላቸው "አሃዳዊ የትምሕርት አሰጣጥ" ከሚለው አሰልቺና አስቸጋሪ ገጠመኝ ተነስተው የትምሕርት ስርአት መመራቱም ለትምሕርት ስራው መጐልበት ትልቅ እንቅፋት መፍጠሩን ማስረጃ ጠቅሰው አብራርተዋል።</p>

<p>ትምሕርት ባልተማከለ ስርዓት መመራቱን በደፈናው አንቃወምም ያሉት መምሕራን ቋንቋን መስፈርት አድርጐ መጓዙ ግን በርካታ መምሕራንን ላልተፈለገ ዝውውር ከደሞዝ ደረጃና ዕድገት እንዲያም ሲል ሥራቸውን ያለምንም ዋስትና እንዲያጡ አስገድዷቸዋል ሲሉ ስርአቱን ተጠያቂ አድርገዋል።</p>

<p>ዩ.ኤን.ዲ.ፒ በወጣው መረጃ መሠረት ኢትዮጵያ በትምህርት ረገድ ከ174 አገሮች በ171ኛ ተራ ቁጥር የተመዘገበች መሆኗን የጠቀሱት የትምሕርት ዓለም አቀፍ ልዑካን በኢትዮጵያ ውስጥ 50 ከመቶ የሚሆነው ሰው ወደ ትምሕርት ቤት የመሄድ ዕድል አላገኘም ብለዋል።</p>

<p>5 ሚሊዮን የሚሆኑ ሕፃናት ወደ ትምሕርት ቤት የመሄድ ዕድል አላገኙም ያሉት ልዑካን ከነዚህ ውስጥ 2 ሚሊዮን የሚሆነው ወንዶች ሲሆኑ 3 ሚሊዮን ደግሞ ልጃገረዶች ናቸው።በጠቅላላው 21 ሚሊየን ለትምሕርት የደረሱ ጐልማሶች የትምህርት ዕድል አላገኘውም በዚህ ላይ በመካከለኛ ዕድሜ ከሚገኙት ሰዎች 10 ከመቶ የሚሆኑት በቀሳፊው ኤች.አይ.ቪ የተለከፉ ናቸው እነዚህ መሠራታዊ ችግሮችም ብቃትና ችሎታ ሳይሆን በፖለቲካ ስርዓቱ በሙያ ብቃትና ችሎታ ሳይሆን በፖለቲካ ሹመኞች እንዲመራ መደረጉ የትምሕርት ሂደቱን ለአደጋ አጋልጦታል በማለት ገልጠዋል። ትምሕርት ዓለም አቀፍ ባለው ተሞክሮ ትምሕርትን የፖለቲካ መገልገያ ያደረጉ መንግስታት ከውድቀት በቀር ያተረፉት የለምና የኢትዮጵያ መንግስት ትምሕርትን ለፖለቲካ መሣሪያነት መጠቀሙን አቁሞ መምሕራን በነፃነት የሚሠሩበትን ምቹ ሁኔታ መፍጠር እንዳለበት ዓሳስበዋል።</p>


<p class="align-center"><a href="/Gazettas/Ethiop/info/Ethiop.sera.html">ከኢትዮጵ የካቲት 5 ቀን 1995</a></p>

</body>
</html>	














