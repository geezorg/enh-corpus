<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ትናንት የጐንደር ዩኒቨርስቲ ተማሪዎች ከግቢያቸው በታጣቂዎች ተባረሩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ትናንት የጐንደር ዩኒቨርስቲ ተማሪዎች ከግቢያቸው በታጣቂዎች ተባረሩ</h2>


<p>በጐንደር ዩኒቨርስቲ ኮሌጅ የማሕበራዊ ሣይንስ ተማሪዎች ትናንት ከቀትር በኋላ መሣሪያ በታጠቁ የመንግስት ኃይሎች ከግቢያቸው ተባረዋል። ከተጠለሉበት ቤተክርስቲያንም ታጣቂዎች አስወጥተዋቸዋል።</p>

<p>በጐንደር ዩኒቨርስቲ ኮሌጅ የማሕበራዊ ሣይንስ ተማሪ የሆኑትና ልደታ በሚባለው ግቢ የሚገኙት ተማሪዎች በታጣቂ ሀይሎች ከግቢያቸው የተባረሩ ካቀረቡት የመብት ጥያቄ ጋር በተያያዘ እንደሆነም መረዳት ተችሏል። ቁጥራቸው 500 የሚሆኑት እነዚህ ተማሪዎች እኛ የምንከታተለው የትምሕርት መስክና ዩኒቨርስቲው የሚጠቀምበት ማሕተም ስለማይገናኝ ስንመረቅ የማሕበራዊ ሣይንስ ተማሪ መሆናችንን የሚያመለክት ማሕተም ያረፈበት ማስረጃ እንፈልጋለን በማለት ጥያቄ ያቀርባሉ።</p>

<p>ምላሽ ሲያጡም ካለፈው ሐሙስ የካቲት 19/95 ጀምሮ የረሃብ አድማ ያደርጋሉ ከ500 ተማሪዎች ግማሽ ያህሉም በኮሌጅ ውስጥ ባዶ ሜዳ ላይ ፍራሽ ተስጥቷቸው ስለሚያድሩም ይህም እንዲስተካከል ጥያቄ ያቀርባሉ። በጥያቄያቸው መሠረት የጐንደር ሕክምና ኮሌጅ ዲን ዶ/ር ያሬድ ወንድምኩን ከትናንት በስቲያ ሰኞ ከሰአት ሊያናግሯቸው ቀጠሮ ይይዛሉ የቀጠሮው ሰአት ሲደርስም ከማነጋገር ይልቅ ተማሪዎችን ይቅርታ እንዲጠይቁ መመሪያ ይሰጣሉ። ተማሪዎቹም ያነሣነው የመብት ጥያቄ ስለሆነ ይቅርታ አንጠይቅም ይላሉ በማግስቱ ማለትም ትናንት ከቀትር በኋላ መሣሪያ ያነገቱ ሬዲዮ መገናኛ የያዙ በርካታ ታጣቂዎች ገብተው ተማሪዎችን በማስገደድ ያስወጧቸዋል። 500 የሚሆኑ ተማሪዎችም ጐንደር ከተማ መሀል ወደሚገኘው መንበረ መንግሥት መድሃኒአለም ቤተክርስቲያን በመሄድ ይጠለላሉ እስከትናንት ምሽት 11 ሰዓት ተኩል እዚያው ይቆያሉ 11 ሰዓት ከ30 ሲሆን እነዚያው መሣሪያ ያነገቱና የራዲዮ መገናኛ የያዙ ታጣቂዎች ወደ ቤተክርስቲያኑ ቅጥር ግቢ በመግባት አባረዋቸዋል። ለተማሪዎቹ ምግብና ገንዘብ በማዋጣት ለመርዳት የተንቀሣቀሱ ነዋሪዎችም አልተሣካላቸውም ሪፖርተራችን ትናንት ማምሻውን እንደዘገበው ተማሪዎቹ በየአቅጣጫው ተበታትነዋል። የተማሪዎች ካውንስል አባላት የሆኑ 10 ተማሪዎችም ማስጠንቀቂያ እንደተሰጣቸው የመጣው ዜና ያብራራል።</p>


<p class="align-center"><a href="/Gazettas/Ethiop/info/Ethiop.sera.html">ከኢትዮጵ የካቲት 26 ቀን 1995</a></p>

</body>
</html>	
