<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«አባይ የኢትዮጵያ የግብፅም የሱዳንም አይደለም»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«አባይ የኢትዮጵያ የግብፅም የሱዳንም አይደለም»</h1>
<p class="align-right">መለስ ዜናዊ</p>

 
<p>አዲስ አበባ፦ ኢትዮጵያና ኤርትራ በድንበር መወዛገባቸው ይፋ ከመሆኑ አስቀድሞም ሆነ በኋላ በአባይ ወንዝ ጥቅም የተነሳ የተፋለሱ ተጠቃሚ ሀገሮች በጦርነቱ ውስጥ እጃቸው ይገባል እየተባለ ይነገራል።</p>

<p>የኢትዮጵያ ጠቅላይ ሚኒስትር መለስ ዜናዊ በቅርቡ «አልሃያት» በሚባል በአረብኛ ቋንቋ ለሚታተም ጋዜጣ ይህንኑ የአባይን ጉዳይ በሚመለከት ቃለ ምልልስ አድርገዋል። ጠቅላይ ሚኒስትሩ በዚሁ መግለጫቸአው አባይ የኢትዮጵያም የግብፅም ሆነ የሱዳን አይደለም የሚል እምነት እንዳላቸው ገልፀዋል።</p>

<p>በማማያዝም ከአባይ ወንዝ ውሃ በተገቢው መንገድ ለመጠቀም እንዲቻል አዲስ ስምምነት መደረግ እንዳለበት ጠቅላይ ሚኒስትሩ አስገንዝበዋል። በተጨማሪም በአዲሱ ስምምነት ላይ ለመድረስ የተፋሰሱ ሀገሮች በሙሉ ሐሳብ መወሰድ አለበትም ብለዋል።</p>

<p>እዚህ አዲስ ስምምነት ላይ ለመድረስ የናይል ወንዝ የጋራ ሐብት እንጂ የኢትዮጵያ ወይም የግብፅ ወይም የሱዳን እንዳልሆነ በቅድሚያ መረዳት እንደሚያሻ ጠ/ሚኒስትሩ አስገንዝበዋል። በዚህ ንግግራቸውም ግብፅ የአባይን ውሃ እንደራሷ አድርጋ ትቆጥራለች በማለት ኮንነዋታል።</p>

<p>አቶ መለስ ዜናዊ በአዲስ አበባ ውስጥ ለአልሃያት ጋዜጣ ሪፖርተር በሰጡት ጋዜጣዊ መግለጫ ኢትዮጵያ ባሁኑ ወቅት ሁለት ግድቦችን በናይል ላይ፣ ሌላ ሁለት ግድቦችን ደግሞ ከናይል ውጭ በመስራት ላይ ትገኛለች ብለዋል። በተጨማሪም ኢትዮጵያ አነስተኛ የመስኖ ፕሮጀክቶችና ሌላ የኃይል ማመንጫ ላይ እንደምተገኝ ገልፀው የነዚህ ግድቦች መሠራትም ውሃውን ወደ ግብፅና ወደ ሱዳን መፍሰስን እንደማይከለክል ገልፀዋል።</p>

<p>አቶ መለስ ዜናዊ በመቀጠል የግብፁን ፕሬዝዳንት ሁስኒ ሙባረክን ለመግደል የሞከሩትን አሸባሪዎች ሱዳን ለኢትዮጵያ እንድስታስረክብ መንግስታቸው አሁንም ቢሆን አበክሮ የሚጠይቅ መሆኑን ለጋዜጣው ገልፀዋል።</p>

<p>አቶ መለስ ዜናዊ በዚህ መግለጫቸው በኢትዮጵያና በሱዳን ወሰን ወይም የኢትዮጵያን ወሰን ተሻግሮ ምንም ዓይነት ወታደራዊ እንቅስቃሴ እንደሌለ የሱዳን መግንሥት የሚያውቀው እውነት እንደሆነ ተናግረዋል። እንደ እርሳቸው ገለፃም የኢትዮጵያ ወታደሮችም የሱዳን ተቃዋሚዎችን በመርዳት ምንም ዓይነት ግጭት ከሱዳን መንግሥት ወታደሮች ጋር አላደረጉም።</p>


<p class="align-center"><a href="/Gazettas/Meraf/info/Meraf.sera.html">ከምዕራፍ ሐምሌ 21 ቀን 1990</a></p>

</body>
</html>	
