<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኤርትራው መከላከያ ሚኒስትር ካርቱም ገቡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የኤርትራው መከላከያ ሚኒስትር ካርቱም ገቡ</h1>


<p>የኤርትራው መከላከያ ሚኒስትር ጄ/ል ስብሐት ኤፍሬም ካርቱም መግባታቸው ታውቋል።</p>

<p>ጄ/ል ስብሐት ኤፍሬም ካርቱም የገቡት ዕሮብ ማለዳ ሲሆን ከፕሬዝዳንት ኢሳያስ አፈወርቂ የተፃፈ ልዩ ደብዳቤ ለማድረስና የጠለቀ ውይይት ለማድረግ ፕ/ት አልበሽርን ያነጋገራሉ። የኤርትራው መከላከያ ሚኒስትር ከፕ/ት ኢሳያስ የተላከ ደብዳቤ በመያዝ ካርቱም በገቡበት ወቅት የሱዳኑ መከላከያ ሚኒስትር አቀባበል ያደረጉላቸው ሲሆን ደብዳቤው ሱዳን በኤርትራ ላይ ያቀረበችው ወቀሳ ሀሰት መሆኑን በማስረዳት የሱዳን መንግስት የወሰደውን ጠንካራ አቋም እንዲያልዝብ የሚማፀን መሆኑ ተገልጿል።</p>

<p>ጄ/ል ስብሐት ኤፍሬም ሐሙስ ዕለት ከፕ/ት አልበሽር ጋር መወያየታቸውን ያስታወቀው ይኼው ዜና ሁለቱ ባለሥልጣናት በድንበር አካባቢ የተፈጠረውን ውጥረት ለማርገብ ልዩ ቡድን ማቋቋም የሚገባቸው መሆኑን በማስረዳት ለዚሁ ሲባል የሁለቱ አገሮች ውጭ ጉዳይ ሚኒስትሮች በጋራ እንዲሰሩ ተስማምተዋል።</p>

<p>የኤርትራው መከላከያ ሚኒስትር በውይይቱ ወቅት ባቀረቡት ሀሳብ ኤርትራ የሱዳንን ድንበር በመጣስ ወታደራዊ ትንኮሳ አለማድረጓን አረጋግጠው ወደሱዳን ዘልቆ የገባ የኤርትራ ሰራዊት ቢኖርና ማረጋገጫ ከተገኘ ከይቅርታ ጋራ ሰራዊቱን ለማስወጣት ጊዜ እንደማይፈጅባቸው አስረድተዋል።</p>

<p>አንድ የሱዳን ጋዜጣ የዓይን እማኞችን ጠቅሶ አቀረበ በተባለው ዘገባው የኤርትራ ወታደሮች ከሱዳን ተቃዋሚዎች ጋራ በመሆን በሱርጀር፣ በገርገር፣ በሳሎሳንቲ እና በአልቱባ በተባሉ አዲስ ቦታዎች ሰፍረዋል የኤርትራ ጦር አዲስ በሰፈረባቸው በእነዚሁ ስፍራዎች ማንኛውም ዓይነት የሲቪል እንቅስቃሴ እንዳይደረግ መታገዱንና ሰራዊቱ በከሰላና በአካባቢው ወታደራዊ ጥቃት ለመሰንዘር እንቅስቃሴ እያደረገ ነው ሲሉ የከሰላው አስተዳዳሪ ፍራቻቸውን በድጋሚ ተናግረዋል።</p>


<p class="align-center"><a href="/Gazettas/Genanaw/info/Genanaw.sera.html">ከገናናው ሐምሌ 28 ቀን 1992</a></p>

</body>
</html>	
