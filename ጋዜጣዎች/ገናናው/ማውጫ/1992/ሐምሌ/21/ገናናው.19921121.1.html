<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ምስራቅ አፍሪካ የፈጥኖ ደራሽ ሰራዊት ሊቋቋም ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በምስራቅ አፍሪካ የፈጥኖ ደራሽ ሰራዊት ሊቋቋም ነው</h1>


<p>አስራ አንድ የሚጠጉ የአፍሪካ አገሮች በኬንያ ርዕሰ መዲና ናይሮቢ ውስጥ ጥብቅ ውይይት እያደረጉ መሆኑን ፓና የተሰኘው የዜና አገልግሎት አስታወቀ። የውይይቱም ዋና ዓላማ የፈጥኖ ደራሽ ሠራዊት ለማቋቋም እና የተፈጥሮ ሰው ሰራሽ ችግሮችን ለመቋቋም የሚያስችል የአቅም ግንባታ ለመፍጠር መሆኑ ተገልጿል። የእነዚህ የአስራ አንድ አገሮች የመከላከያ እና የውጭ ጉዳይ ሚኒስትሮች እያካሄዱት ባለው የናይሮቢ ስብሰባ ላይ የኢትዮጵያ የኤርትራ የድንበር ውዝግብ መነሳቱም ታውቋል።</p>

<p>በምስራቅ አፍሪካና በታላላቅ ኃይቆች አገሮች መካከል የሚካሀደው ይኼው የጋራ ውይይት የአካባቢዎችን ችግር ለመፍታት ያስችላል ተብሎ የተገመተ ሲሆን በኬንያ መንግስትና በአሜሪካ የገንዘብ እርዳታ የተደረገ መሆኑ ተገልጿል።</p>

<p>የኬንያ የውጭ ጉዳይ ሚኒስትር ዶክተር ቦንያ ጐዳና በመክፈቻው ላይ ባደረጉት በዚሁ ውይይት በም/አፍሪካና በታላላቅ ኃይቆች አካባቢ የተፈጠሩትን ብጥብጦች ለማስወገድ እንዲቻል የጋራ መድረክ ማዘጋጀቱ አስፈላጊ ሆኖ መገኘቱን ተናግረዋል። የቡርንዲ፣ የኮንጐ፣ የጅቡቲ፣ የግብፅ፣ የኤርትራ፣ የኢትዮጵያ፣ የኬንያ፣ የሩዋንዳ፣ የታንዛኒያ፣ የኡጋንዳና የሲሸልስ ባለሥልጣናት በተገኙበት በዚሁ ስብሰባ ላይ የኢትዮ ኤርትራ የድንበር ውዝግብ ወቅታዊ ሆኖ ከመቅረቡ ባሻገር በሶማሊያ የሚደረገውን የእርስ በእርስ ጦርነት ለማባባስ የጦር መሳሪያ ለማስተላለፍ የሚተጉትን አካሎች ለመቆጣጠር ተስማምተዋል።</p>

<p>ውጭ ጉዳይ ሚኒስትር ቦንያ ጐዳና በኢትዮጵያና በኬንያ ድንበር አካባቢ በተደጋጋሚ ጊዜያት የሚደረገው የዘረፋ ተግባራትን ለመፍታት ሁለቱ አገሮች የጋራ የፀጥታ ኃይል ማቋቋም አስፈላጊ መሆኑን በመጥቀስ በሌሎች ጐረቤት አገሮችም ይህንን መሰሉ መግባባትና ችግሮችን በጋራ የማስወገድ ባህል እንዲዳብርና የመተባበር መንፈስ እንዲኖር ጥሪያቸውን አቅርበዋል።</p>


<p class="align-center"><a href="/Gazettas/Genanaw/info/Genanaw.sera.html">ከገናናው ሐምሌ 21 ቀን 1992</a></p>

</body>
</html>	
