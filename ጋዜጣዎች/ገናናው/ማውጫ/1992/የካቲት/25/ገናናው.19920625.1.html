<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በኢትዮ ኬንያ ድንበር 200 ሰዎች ሞቱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በኢትዮ ኬንያ ድንበር 200 ሰዎች ሞቱ</h1>


<p>ባለፈው ሳምንት መጨረሻ ላይ በኢትዮጵያና ኬንያ ድንበር ላይ በተደረገው የሁለቱ አገሮች የብሔረሰቦች ግጭት እጅግ ከፍተኛ ኪሣራና ውድመት መድረሱ ተረጋገጠ።</p>

<p>ባለፈው ሳምንት አርብ ምሽት የቢቢሲ ሬዲዮ በናይሮቢ የምትገኘውን የሬዲዮ ዘጋቢ ያስተላለፈችውን ሪፖርት አቅርቦ ነበር። በወቅቱም በሁለቱ አገሮች ድንበር አካባቢ በተደረገው በዚሁ የእርስ በርስ ጦርነት ቁጥራቸው ከ85 በላይ የሚሆኑ ከብት አርቢዎች ከኢትዮጵያም ከኬንያም በኩል መሞታቸውን አረጋግጦ በዚህ በኩል የተነሳውን ግጭት ለመቆጣጠር የኬንያ መከላከያ ሚኒስትር ከአገር ውስጥ ጉዳይ ሚኒስትር ጋር በመተባበር ከፍተኛ ጥረት እያደረገ እንደሚገኝ መግለጿ ይታወሳል።</p>

<p>ከዛ በኋላ በዓለም አቀፍ የመገናኛ ብዙሃን የተላለፈው ዘገባ እንደሚያረጋግጠው ከሆነ በሁለቱ አገሮች ድንበር ላይ የተደረገው የእርስ በርስ ጦርነት በወቅቱ የቢቢሲ ዘጋቢ ካስተላለፈችውና በሪፖርቷ ከገለፀችው ህዝብ በላይ መሞታቸውን አስረድተዋል።</p>

<p>በኢትዮጵያ ከሚገኙ የቦረና ኦሮሞ ተወላጆችና በሰሜን ኬንያ ከሚገኙ ጐሳዎች ጋር እንደተደረገ በተነገረው በዚሁ ከፍተኛ የብሔረሰቦች ጦርነት ሳቢያ በውጤቱ 85 ሰዎች መሞታቸውና 45 የሚጠጉ መቁሰላቸው ይገለፅ እንጂ በአጠቃላይ ግጭት የተነሳ ወደ200 ሰዎች ከሁለቱም ወገኖች መሞታቸውን ዓለም አቀፍ የመገናኛ ብዙሃን አረጋግጠዋል።</p>

<p>በሁለቱ አገሮች ድንበር አካባቢ በሚኖሩ ጐሳዎች በተደረገው የብሔረሰቦች ጦርነት የተነሳ የሞቱት ቁጥር ወደ 200 መጠጋቱን ያረጋገጠው የኬንያ ሬዲዮ ባቀረበው የዜና ዘገባው ላይ ግጭቱ በተነሳበት አካባቢ የኢትዮጵያ መንግስትን በቂ ወታደራዊ እገዛ ያላገኘው የኬንያ የመከላከያና የፖሊስ ኃይል የተነሳውን ግጭት በቁጥጥር ስር ለማዋል የተቻለውን ሁሉ ጥረት አደርጓል።</p>

<p>የኬንያ መንግስት አራት ጋንሺን ኤም አይ ሄሊኮፕተሮች ወደቦታው በማሰማራት ችግሩ የተፈጠረባቸውን አካባቢዎች ለመቆጣጠር ከፍተኛ ርብርብ መፍጠሩን የሚያረጋግጠው ይኼው ዜና ምንጭ በዚህ ሳምንት ማክሰኞ ዕለት ብቻ አገሪቷ በአካባቢው የሚነሱትን ተመሳሳይ የብሔረሰቦችን ግጭት ለማስወገድ ፈጣን አጥቂ የጦር ሠራዊት አደራጅታ በአካባቢው ማሰማራቷን ገልጿል።</p>


<p class="align-center"><a href="/Gazettas/Genanaw/info/Genanaw.sera.html">ከገናናው የካቲት 25 ቀን 1992</a></p>

</body>
</html>	
