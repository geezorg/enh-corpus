<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የጅቡቲው ፕሬዝዳንት ኤርትራን አስጠነቀቁ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የጅቡቲው ፕሬዝዳንት ኤርትራን አስጠነቀቁ</h1>

<h2 class="align-center">ኢትዮጵያ ለጅቡቲ ውሃ ልትልክ ነው</h2>


<p>የጅቡቲ ፕሬዝዳንት ኢስማኤል ኡመር ጌሊህ ኒውዮርክ ውስጥ እየተደረገ ባለው 54ኛ የተመድ ጉባዔ ላይ ባደረጉት ንግግር ኤርትራ ተቃዋሚዎችን በማሰልጠንና በማስታጠቅ በምታደርገው ጣልቃ ገብነት ተደጋጋሚ አደጋ ደርሶብናል ሲሉ ገለፁ።</p>

<p>«ኤርትራ ከኢትዮጵያ ጋር ከጫረችው ጦርነት አልፋ ከእያንዳንዱ የአፍሪካ ቀንድ አባላት ጋር የጠብ ጫሪነት አድማሷን አስፍታለች» የሚሉት ፕሬዝዳንት ጊሌህ ኤርትራ በአካባቢው ትርጉም የለሽና ኃላፊነት የጎደለው ሰላም የሚያደፈርስ ፖሊሲ ከማራመድ ይልቅ ለሰላምና ለልማት በእኩልነት ብትሳተፍ ተጠቃሚ እንደምትሆን አስታውቀዋል።</p>

<p>ፕ/ት ኢስማኤል ዑመር ጌሊህ በዚሁ የመሪዎች ጉባዔ ላይ ባሰሙት ንግግር ኤርትራ በጅቡቲ ውስጥ የሚፈጠረው አለመረጋጋት ተጨማሪ አካል በመሆን እያራመደች ያለውን የአፍራሽነት ተልዕኮ መግታት የሚገባት መሆኑንና ይህንን መልዕክት የተመድ ጉባዔ በድጋሚ ለኤርትራ እንዲያረጋግጥላት በመግለፅ ኤርትራ በጅቡቲ ሠላም ላይ የምትጫወተውን አፍራሽ ሚና ካልገታች ጅቡቲ ለደህንነቷ ስትል አስፈላጊውን እርምጃ የምትወስድ መሆኑን አስጠንቅቀዋል።</p>


<p>ይህ በእንዲህ እንዳለ በጅቡቲ ውስጥ እጅግ አስቸጋሪ የውሃ እጥረት በመከሰቱ የተነሳ በብዙ ሺህ የሚቆጠሩ ጅቡቲያውያን በከባድ የውሃ እጥረት እየተሰቃዩ መሆኑን የጅቡቲ መንግስት የጠቀሰው የሬዲዮ ፍራንስ ዘጋባ አረጋገጠ።</p>

<p>አገሪቷ ነፃነቷን ካወጀችበት ጊዜ አንስቶ ይኼንን መሰል የውሃ እጥረት ችግር ገጥሟት እንደማያውቅ የገለፀው የሬዲዮ ፍራንስ የዜና ዘገባ አሁን በተፈጠረው የውሃ መጥፋት ችግር ሳቢያ ጅቡቲያውያን አጣብቂኝ ውስጥ መግባታቸውን የመንግስት መግለጫ ይፋ ማድረጉን ገልጿል።</p>

<p>እስካሁን በተገኘው መረጃ መሰረት 80 ሺህ የሚጠጉ ጅቡቲያውያን አስቸኳይ የውሃ አቅርቦት የሚፈልጉ ሲሆን ከነዚህ መሀል ሰላሳ ሶስት ሺህ ምንም የመጠጥ ውሃ የሌላቸው መሆኑን የጅቡቲ መንግስት ይፋ አድርጓል።</p>

<p>በቀጣዮቹ ሶስት ቀናት ዝናብ ካልዘነበ የጅቡቲ የውሃ እጥረት አስከፊ ሊሆን እንደሚችል የሚያስረዳው ይኼው ዘገባ እጅግ ወዳጅ አገሮች በሃያ አራት ሰዓታት ውስጥ ለጅቡቲ ውሃ በመላክ ትብብራቸውን እንዲያደርጉ ተማፅኗል።</p>

<p>በርካታ ፍጆታዋን ከኢትዮጵያ የምትወስደው ጅቡቲ በቀጣዮቹ ቀናት በውሃ ማመላለሻ አይሮፕላኖች የተጫነ ውሃ ፍጆታ ከኢትዮጵያ ሳይደርሳት እንደማይቀር የገመተው ሬዲዮ ፍራንስ የፈረንሣይ መንግስት በበኩሉ ቁጥሩ ያልተገለፀ የላስቲክ ውሃ ለመላክ ፍቃደኝነቱን አሳይቷል።</p>

<p>የዝናብ ውሃ ላይ ብቻ የተመሰረተው የጅቡቲ የመጠጥ ውሃ ፍጆቻ ከእንግዲህ ለዘለቄታው አስተማማኝ እንዲሆን ከኢትዮጵያ ለመሣብ የሚቻልበትን መንገድ የሁለቱ አገር ባለሥልጣናት ሳያመቻቹ አይቀሩም የሚለው ይኼው ዜና ምንጭ ኢትዮጵያ ንፁህ የመጠጥ ውሃን በማቅረብ ተጠቃሚ ልትሆን እንደምትችል ጨምሮ አስረድቷል።</p>


<p class="align-center"><a href="/Gazettas/Genanaw/info/Genanaw.sera.html">ከገናናው መስከረም 13 ቀን 1992</a></p>

</body>
</html>	
