<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ኢትዮጵያውያኑ ኤርትራውያኑን እንደሚቀጡ ያምናሉ»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>



<h1 class="align-center">«ኢትዮጵያውያኑ ኤርትራውያኑን እንደሚቀጡ ያምናሉ»</h1>

<p class="align-right italic">ፓትሪክ ጊልክስ</p>


<p>የሰላም ሃሳቡን ተቀብዬዋለሁ ሲል የሰነበተው የኤርትራ መንግስት በአልጀርሱ የመሪዎች ጉባዔ ላይ ቀርቦ የነበረው የማስፈፀሚያ ሰነዱ ዝርዝር ሃሳብ መቀበሉን በመግለፅ ያለውን ተቃውሞ በሚያሰማበት በአሁኑ ወቅት ኢትዮጵያ በበኩሏ የሰላም ሂደቱ መልካም ተስፋ ማሳየቱን በማብራራት ላይ ትገኛለች።</p>

<p>ትናንት ምሽት የተላለፈው የቢቢሲ ሬዲዮ የሰላሙን ጥረት በተመለከተ አዲስ አበባ ከሚገኘው ጋዜጠኛው ፓትሪክ ጊልክስ ጋር ያደረገውን ቃለ ምልልስ አቅርቦ ነበር። ከኢትዮጵያ ውጭ ጉዳይ ሚኒስትር ከአቶ ስዩም መስፍን ጋር ቆይታ አድርጎ የነበረው ጋዜጠኛ እንዳብራራው ከሆነ ኢትዮጵያ እየተካሄደ ባለው የሰላም ሂደት ላይ ፅኑ ተስፋ ማሳደሯን ገልጿል።</p>

<dl>
<dt class="underline">ጥያቄ፦</dt>
 <dd><p>በአሁኑ ወቅት የሚታየው ሁኔታ ምንድን ነው?</p></dd>
 <dt class="underline">መልስ፦</dt>
<dd><p>በኢትዮጵያ በኩል እየተካሄደ ባለው የሰላም ጥረት የጠነከረ ባለው ተስፋ እያሳደረ ነው የመጣው። ትናትና /ረቡዕ ዕለት/ ከው/ጉ/ሚ ስዩም መስፍን ጋር ተነጋግሬ ነበር። ኢትዮጵያ ቅሬታ ታቀርብባቸው የነበሩት ቴክኒካዊ ሃሳቦ መልካም መሻሻል እንዳሳዩ አረጋግጠውልኛል። ከነዚህም መሀል ሶስት ጠቃሚ ለውጦች ተገኝተዋል ሲሉ አስረድተውኛል።</p></dd>
</dl>

<dl>
<dt class="underline">ጥያቄ፦</dt>
 <dd><p>ምን ምን ናቸው?</p></dd>
 <dt class="underline">መልስ፦</dt>
<dd><p>የመጀመሪያው በግዛቷ አካባቢ ያሉትን ወታደሮች ማግለልን በተመለከ ኤርትራ ለቃ የምትወጣው ከየትኛው ቦታ መሆኑን በግልፅ ይቀመጥ የሚለው ይገኝበታል። በሁለተኛ ደረጃ በተመድ የሚመራ የሰላም አስከባሪ ኃይል ቦቦታው መስፈርን በተመለከተ ታላቅ ለውጥ መምጣቱ ተጠቅሷል። በሶስተኛ ደረጃ ጦርነቱ ከመፈንዳቱ አስቀድሞ የነበረው ሲቪላዊ አስተዳደር በአካባቢው መመለስ አለበት የሚለው ነው።</p></dd>
</dl>

<dl>
<dt class="underline">ጥያቄ፦</dt>
 <dd><p>እነዚህ ሃሳቦች በኤርትራ በኩል ተቀባይነት አግኝተዋል?</p></dd>
 <dt class="underline">መልስ፦</dt>
<dd><p>በፍፁም። ባለፈው ሳምንት መጨረሻ ላይ በኤርትራ ው/ጉ/ሚ በኩል እጅግ ጠንከር ያለ መግለጫ ወጥቷል። የሰላሙ ሃሳብ መቀልበሱን ኢትዮጵያ ለሌላ ከፍተኛ ማጥቃት እየተዘጋጀች መሆኑን ቴክኒካዊ አሬንጅመንቱ መቀልበሱን መግለጫው ያስረዳል።</p></dd>
</dl>

<dl>
<dt class="underline">ጥያቄ፦</dt>
 <dd><p>ጦርነቱን የሚያስቀር እውነተኛ የሰላም ሃሳብ ይኖራል?</p></dd>
 <dt class="underline">መልስ፦</dt> 
<dd><p>በተለይ በኢትዮጵያ በኩል ወደ ጦርነት ልመግባት የመፈለግ አዝማሚያ አለ ብዬ አላስብም። በኢትዮጵያ በኩል ጦርነቱ እልቂት ፈጠር በመሆኑ ላይ ጠንካራ ሃሳብ አለ። ይሁንና የፈለገ ነገር ቢያጡና መስዋዕትነቱ ቢከፋም ኢትዮጵያውያኑ ኤርትራውያኑን እንደሚቀጡና እንደሚያሸንፉ ሙሉ በሙሉ እርግጠኞች ናቸው። የኢትዮጵያ አጠቃላይ ገፅታ እንደሚታየው መልካም ሁኔታ ላይ ነው የሚገኘው። በፋይናንስም ሆነ በማቴሪያል ተጠናክረዋል። ያም ሆነ ይህ ታላቁ ጦርነት ከመፈንዳቱ በፊት የሰላሙ ጥረት ውጤት ያመጣል የሚል እምነት አለ። በኢትዮጵያ በኩል ጦርነቱ እንዳይቀጥል ፍላጎት አለ።</p></dd>
</dl>

<dl>
<dt class="underline">ጥያቄ፦</dt>
 <dd><p>ዓለም አቀፍ ማህበረሰብ የኢትዮጵያን አቋም እንዴት ነው ያጤነው?</p></dd>
 <dt class="underline">መልስ፦</dt> 
<dd><p>ቀደም ሲል በኢትዮጵያ ላይ የነበረው ጫና አሁን ምልከታውን ወደ ኤርትራ አዙሯል። ኤርትራውያን በኢትዮጵያ ግዛት ውስጥ ለመሆናቸው ዓለም አቀፉ ማህበረሰብ እየተረዳው ነው። በአሁኑ ወቅት የሚካሄደው ሁኔታ ሰላምም ጦርነት የሌለበት ሁኔታ ነው። ምናልባት ኢትዮጵያ ግዛቷን ለማስመለስ ያላትን መብት ለመጠቀም ወደጦርነት የመግባት ምርጫዋን ትጠቀም ይሆናል።</p></dd>
</dl>


<p class="align-center"><a href="/Gazettas/Genanaw/info/Genanaw.sera.html">ከገናናው መጋቢት 1 ቀን1991</a></p>


</body>

</html>	
