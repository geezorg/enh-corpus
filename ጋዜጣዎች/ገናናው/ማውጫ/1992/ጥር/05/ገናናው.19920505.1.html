<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሪኖ ሴሬ በጦርነቱ ዙሪያ ከቡተፍሊቃ ጋር አልጀርስ ላይ እየመከሩ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ሪኖ ሴሬ በጦርነቱ ዙሪያ ከቡተፍሊቃ ጋር አልጀርስ ላይ እየመከሩ ነው</h1>


<p>የኢትዮ ኤርትራን ድንበር ላይ ውዝግብ ለመፍታት የሚደረገውን ጥረት እንዲያበረታቱ በአውሮፓ ህብረት የተወከሉት ጣሊያናዊ ረዳት የውጭ ጉዳይ ሚ/ር ሪኖ ሴሪ ችግሩን በሰላማዊ መንገድ ለማስወገድ የቀረበውን የአአድ የማስፈፀሚያ ሰነድ መነሻ በማድረግ ከአልጄሪያው ፕ/ት አቡድል አዚዝ ቡተፍሊቃ ጋር ለመወያየት አልጀርስ መግባታቸውን የሬዲዮ ቫቲካን አስታወቀ።</p>

<p>ሪኖ ሴሪ አአድ ያቀረበው የማስፈፀሚያ ሰነድ ተግባራዊ እንዲሆን በአልጀርስ ቆይታቸው ከቡተፍሊቃ ጋር እንደሚወያዩ ያስረዳው ይኼው ዜና በሁለቱ መሀል የሚደረገው ውይይት ላይ የአውሮፓ ህብረት በወቅታዊው ጉዳዮች ላይ ያለውን የማሻሻያ ሃሳቦች ሳያቀርቡ እንደማይቀር ገልጾ ተወካዮ በአልጀርስ የሚያደርጉትን ውይይት ካጠቃለሉ በኋላ በጣሊያን ውስጥ ጉዳዩን አስመልክቶ ሌላ ስብሰባ የሚያካሂዱ መሆኑ ታውቋል።</p>

<p>በጣሊያን ርዕሰ- መዲና ሮም ውስጥ የኢትዮ ኤርትራን የድንበር ላይ ጦርነት አስመልክቶ በሚደረገው ውይይት ላይ በአሜሪካ መንግስት የአፍሪካ ጉዳይ ረ/ሚኒስትር ከወ/ሮ ሱዛን ራይስ እና ከቀድሞው የአሜሪካ ብሔራዊ ፀጥታ አማካሪ አንቶኒ ሌክ ጋራ እንደሚወያዩ የዜና ዘገባው ገልጿል።</p>

<p>ከኢትዮጵያና የግጭቱ ጉዳይ ከሚመለከታቸው ቀጥተኛ አገሮች ግንኙነትና ወክልና ውጪ በተለያዩ ወቅቶችና ቦታዎች የሚደረጉ ምስጢራዊ ውይይቶች ድብቅ አጀንዳቸው ምን እንደሆነ ባይታወቅም ውጤት ያመጣል ተብሎ አይጠበቅም። ጣሊያንም ሆነች አሜሪካ በወቅታዊ ጉዳይ ዙሪያ የሚያራምዱት ቀጥተኛ አቋም የኢትዮጵያን መብት የሚፃረር መሆኑ ይታወቃል።</p>

<p>በሮም የሚደረገው ይኼው በአሜሪካና በአውሮፓ ማህበረሰብ ተወካዮች ውይይት ከተጠናቀቀ በኋላ ሁለቱም ማለትም አሜሪካና የአውሮፓ ማህበረሰብ በኢትዮ ኤርትራ ግጭት ዙሪያ የያዙትንና የአአድን የሰላም ሃሳብ የማይፃረረውን የጋራ አቋማቸውን አስመልክቶ በዚህ የፈረንጆች ወር መጨረሻ ላይ ወደ አስመራ እና አዲስ አበባ በመምጣት ከኤርትራና ከኢትዮጵያ ባለሥልጣናት ጋር የሚወያዩ መሆኑን ይኼው ዜና ጨምሮ አስታውቋል።</p>


<p class="align-center"><a href="/Gazettas/Genanaw/info/Genanaw.sera.html">ከገናናው ጥር 5 ቀን 1992</a></p>

</body>
</html>	
