<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢሳያስ አየር ኃይላቸውን እንዳጠናከሩ ለካቢኔያቸው ሪፖርት አቀረቡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢሳያስ አየር ኃይላቸውን እንዳጠናከሩ ለካቢኔያቸው ሪፖርት አቀረቡ</h1>


<p>በፕ/ት ኢሣያስ አፈወርቂ የሚመራው የሕዝባዊ ግንባር ለዲሞክራሲና ፍትህ ከፍተኛ የስራ አስፈፃሚዎች አካል አርብ ዕለት ሙሉ ቀን በወቅታዊ ጉዳዮች ዙሪያ ጠንካራ ውይይት ማድረጉ ታውቋል። ስብሰባውን በንግግር የከፈቱት የግንባሩ ዋና ፀሐፊ አቶ ኢሳያስ አፈወርቂ ሕዝባዊ ግንባር ባለፉት ሁለት ዓመት ውስጥ ከኢትዮጵያ ጋር በተደረገው ጦርነት የተጫወታቸውን ሚና በማንሣት ኩራት የተሰማቸው መሆኑን አስታውቀዋል።</p>

<p>ኤርትራ ከኢትዮጵያ ጋር የምታካሂደው ጦርነት ፍትሃዊ የድንበር ጥያቄ መሆኑን በንግግራቸው ላይ ያስረዱት አቶ ኢሣያስ አአድ ባቀረባቸው ሁለት የሰላም ሃሳቦችና በመጨረሻ በቀረበው የማስፈፀሚያ ሰነድ ላይ ግንባሩ የወሰዳቸው እርምጃዎች አግባብ መሆናቸውን ገልፀዋል።</p>

<p>በቀጣዩ ጊዜያቶች ከኢትዮጵያ ጋር ለሚደረገው ጦርነት ግንባሩና ጦር ሠራዊቱ ከፍተኛ ዝግጅት እያደረገ መሆኑን ያብራሩት ፕ/ት ኢሣያስ አፈወርቂ ከባድመው ጦርነት በኋላ የነበረውን ስህተት አርመው በተደረገው መከላከል ሠራዊታቸው አመርቂ ውጤት ማምጣቱ ሁሉንም ኤርትራዊ እንዳስደሰተው አስታውቀዋል።</p>

<p>«ደካማውን ጐናችንን ለማረም ባደረግነው ጥረት ባለፉት ወራቶች የአየር ኃይላችን በበለጠ ሁኔታ ለማጠናከር ኃይላችንን ሙሉ አስተባብረን ሰርተናል» ሲሉ የገለፁት ፕ/ት ኢሳያስ እሣቸውም ሆኑ ግንባሩ መጪውና ወሳኙ ጦርነት አይቀሬ መሆኑን እንደሚያምኑ አስረድተዋል።</p>

<p>ረቡዕ ዕለት ሙሉ ቀን የተደረገውና በፕ/ት ኢሳያስ የተመራው የሕዝባዊ ግንባር ለዲሞክራሲ ፍትህ ከፍተኛ የስራ አስፈፃሚዎች አካል ስብሰባ በልዩ ልዩ ጉዳዮች ላይ ከተወያየ በኋላ ለግንባሩ ማዕከላዊ ሸንጐ የሚቀርበውን ሪፖርት ሙሉ በሙሉ ማፅደቁን የደረሰን ዜና ይገልፃል።</p>


<p class="align-center"><a href="/Gazettas/Genanaw/info/Genanaw.sera.html">ከገናናው ጥር 19 ቀን 1992</a></p>

</body>
</html>	
