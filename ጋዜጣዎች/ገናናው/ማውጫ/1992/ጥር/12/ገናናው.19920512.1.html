<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አልበሽር በድንበራችን የደህንነት ችግር አያሰጋንም አሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">አልበሽር በድንበራችን የደህንነት ችግር አያሰጋንም አሉ</h1>


<p>በድንበራቸው አካባቢ የነበረውን ወታደራዊ እና ፖለቲካዊ ውጥረት ለመፍታት ያደረጉትን ጥረት ያጠናቀቁት የኤርትራና የሱዳን መንግስታት ተደጋጋሚ የሆኑ ውይይቶች በማድረግ ላይ ናቸው። የኤርትራው ውጭ ጉዳይ ሚ/ር ኃይሌ ወ/ተንሳይ ወደካርቱም በመጓዝ ከሱዳን መሪዎች ጋር በመወያየት ተመልሰዋል።</p>

<p>ከዚህ ውይይት በኋላ ሳይታሰብ ወደአስመራ የተጓዙት የሱዳኑ መሪ ፕ/ት አልበሽር ከኤርትራው ፕ/ት ኢሳያስ አፈወርቂ ጋር በመወያየት እሮብ ዕለት ወደሃገራቸው ተመልሰዋል። ሁለቱ መሪዎች ስለአገሮቻቸው የድንበር ደህንነት በጥብቅ ከመምከራቸው ባሻገር በጋራ ጉባዔ ላይ ሁለቱን መሪዎች ስለአገሮቻቸው የድንበር ደህንነት በጥብቅ ከመምከራቸው ባሻገር በጋራ ጉባዔ ላይ የሁለቱንም ፍላጐት ሊያስከብሩ የሚችሉ ውሳኔዎችን ለመወሰን ባለስልጣኖቻቸው ስብሰባ ተቀምጠዋል።</p>

<p>እሮብ ምሽት የተላለፈውን የቻናል አፍሪካ ሬዲዮ ባቀረበው የዜና ዘገባው ላይ ያልተጠበቀ ጉብኝታቸውን ለማድረግ አስመራ የገቡት ፕ/ት አልበሽር ከኢሳያስ ጋራ ያደረጉት የጋራ ውይይቶቻቸው በአጥጋቢ ሁኔታ በስምምነት የተቋጨ መሆኑን ለጋዜጠኞቹ በሰጡት ጋዜጣዊ መግለጫ አስታውቀዋል ሲል ገልጿል።</p>

<p>የሁለቱ አገሮች ግንኙነት ከተቋረጠ ከአምስት ዓመታት በኋላ አልበሽር ለመጀመሪያ ጊዜ አስመራ ገብተው ባደረጉት ስብሰባ ላይ ከኢሳያስ ጋራ ያደረጉት ውይይት በመግባባትና በመተማመን ተጀምሮ በጠነከረ መንፈስ የተጠናቀቀ በመሆኑ ከእንግዲህ በድንበር ላይ ያሉ የደህንነት ችግሮች አያሰጉንም በማለት አስታውቀዋል።</p>

<p>ጉብኝታቸውን ፈፅመው ወደካርቱም የተመለሱት አልበሽር አስመራ የገቡት በፕ/ት ኢሣያስ በቀረበላቸው የጉብኝት ግብዣ መሆኑን ተናግረው መንግስታቸው ከእንግዲህ ከኤርትራ ጋር ሰላማዊና በመተባበር የተመሰረተ ግንኙነት ለመፍጠር እንደሚሻ ገልፀዋል።</p>


<p class="align-center"><a href="/Gazettas/Genanaw/info/Genanaw.sera.html">ከገናናው ጥር 12 ቀን 1992</a></p>

</body>
</html>	
