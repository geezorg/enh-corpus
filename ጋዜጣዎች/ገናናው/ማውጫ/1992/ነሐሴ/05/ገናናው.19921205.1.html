<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የዘጋቢ ጋዜጣ አዘጋጅ እስር ተፈረደባት</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የዘጋቢ ጋዜጣ አዘጋጅ እስር ተፈረደባት</h1>


<p>የነፃው ፕሬስ አባልና ጋዜጠኛ የነበረችው ብዙነሽ ደበበ የፌዴራሉ ከፍተኛ ፍ/ቤት 3ኛ ችሎት በ6 ወር እስራት እስራት እንድትቀጣ በመወሰኑ ወህኒ መውረዳ ሊታወቅ ችሏል።</p>

<p>የኢትዮጵያ መንግሥት ቃል አቀባይ የሆኑት ወ/ት ሰሎሜ ታደሰ ትናንት ከእፎይታ ጋዜጣ ጋር ባደረጉት ቃለምልልስ ላይ «ግጭቱ ሁሉም ኢትዮጵያውያን ከጫፍ እስከ ጫፍ ያስነሳ ጉዳይ በመሆኑ የግል ጋዜጦች በጦርነቱ ዙሪያ ግዳጃቸውን ተወጥተዋል» ሲሉ ምስክርነታቸው በሰጡ ማግስት የፌዴራሉ ከፍተኛ ፍርድ ቤት 3ኛ ችሎት በጋዜጠኛዋ ላይ የተጠቀሰውን ቅጣት እንደወሰነባት ታውቋል።</p>

<p>የጋዜጠኛዋን የፍርድ ውሳኔ አስመልክቶ የኢትዮጵያ ነፃ ጋዜጠኞች ማኅበር «ዋና አዘጋጇ 6 ወር የእስር ቅጣት ተወሰነባት» በሚል ርዕስ ባወጣው መግለጫ ሐምሌ 24/1992 ዓ//ም የተሰየመው የፌዴራሉ ፍ/ቤት 3ኛ ችሎት የዘጋቢ ጋዜጣ ዋና አዘጋጅ ወ/ሮ ብዙነሽ ደበበ ላይ በርዕሱ የተገለፀውን ቅጣት መወሰኑን ለቅጣቱም መነሻ የሆነው ዘገባ «የኦሮሞ ነፃነት ግንባር (ኦነግ) በባሌ ጥቃቱን ጀመረ» በሚል ርዕስ ለሕትመት ባበቃችው ዘገባ መሆኑን በመግለጫው ላይ አስታውቋል።</p>

<p>በመቀጠልም ማህበሩ ጥር 16 ቀን 1992 ዓ/ም ጋዜጠኛዋን በተመለከተ ያሰራጨውን ጋዜጣዊ መግለጫ ያስቀመጠ ሲሆን በዚህ መግለጫውን ማህበሩ (ኢነጋማ) የዘጋቢ ጋዜጣ ዋና አዘጋጅ የነበረችው ጋዜጠኛ ብዙነሽ ደበበ ከላይ በተጠቀሰው ወንጀል ፈዴራል ፍ/ቤት በቀረበችበትና በዋስትና ዕጦት ወደወህኒ ቤት በወረደችበት ወቅት እሷን ለማስፈታት አስፈላጊ የሆኑትን መመዘኛዎች በሟሟላት ታህሳስ 2 ቀን 1992 ዓ/ም በፃፈው ደብዳቤ መሰረት ብዙነሽ ደበበ የተጠየቀችውን የዋስትና ገቢ በማድረጓ እንድትለቀቅ የፌዴራል ከፍተኛ ፍ/ቤት ጥር 15 ቀን 1992 ዓ/ም ለወህኒ ቤት አስተዳደር ትዕዛዝ ቢያስተላልፍም ከአንድ ሳምንት በኋላ ጥር 24 ቀን 1992 ዓ/ም ከእስር ተፈታ እንደነበር አስታውሷል።</p>

<p>ኢነጋማ በመግለጫው ባቀረበው ጥያቄ መሰረት አጋር ለሆኑ የሙያ ማህበራትና ዓለም አቀፍ የጋዜጠኛ ተቋሞች ለኢትዮጵያ ጠ/ሚኒስትር ለአቶ መለስ ዜናዊ እንዲሁም ለኢትዮጵያ ፍትህ ሚኒስትር ለአቶ ወረደ ወልድ ወልዴ በጋዜጠኛ ብዙነሽ ደበበ ላይ የተወሰነው የ6 ወር የእስር ቅጣት ሕጋዊና አግባብ ያልሆነ መሆኑን በመግለፅ በአስቸኳይ እንድትፈታ መልዕክቱን እንዲያስተላልፉ ጠይቋል።</p>

<p>ጋዜጠኛ ብዙነሽ ደበበ የአንድ ጨቅላ ህፃና እናት ከመሆኗም በላይ በዕድሜ የገፉ ወላጆቿም የምትጦር ብቸኛ ልጅ ስትሆን በገጠማት የእስር ቅጣት ውሳኔ መንስዔ ህፃን ልጇና ተጧሪ ወላጆቿ በጭንቀት ላይ እንደሚገኙ መግለጫው ከመግለፁም በላይ ጋዜጣዋም ከህትመት ውጪ መሆኑን መግለጫው አትቷል።</p>

<p>ኢነጋማ በተጨማሪም የሙያው አጋር የሆኑ ጉዳያቸው ውሳኔ ላላገኘና በእንጥልጥል ላይ ላሉ 26 አባል ጋዜጠኞችና እንዲሁም በእስር ለሚማቅቁት 8 የነፃው ፕሬስ ጋዜጠኞች በመንግስት ትኩረት ያገኙ ዘንድ ድምፃቸውን እንዲያሰሙ ጥሪውን አቅርቧል።</p>


<p class="align-center"><a href="/Gazettas/Genanaw/info/Genanaw.sera.html">ከገናናው ነሐሴ 5 ቀን 1992</a></p>

</body>
</html>	
