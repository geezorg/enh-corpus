<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ዶ/ር ነጋሶ ጊዳዳ ተቃዋሚ የፖለቲካ ድርጅቶች በህገ-መንግስቱ አምነው በምርጫ እንዲሣተፉ ተማፀኑ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ዶ/ር ነጋሶ ጊዳዳ ተቃዋሚ የፖለቲካ ድርጅቶች በህገ-መንግስቱ አምነው በምርጫ እንዲሣተፉ ተማፀኑ</h2>


<p>«ከሰላማዊ የትግል መድረክ ራሳቸውን አግልለው በውጭ አገርና በአገር ውስጥ በህገ ወጥ መንገድ የሚንቀሳቀሱ የአገራችን የተቃዋሚ የፖለቲካ ድርጅቶችም ጭምር የያዙትን የስህተት መንገድ በመተው ህገ መንግስቱን ማዕከል በማድረግ እንዲንቀሳቀሱ የመንግስታችን እምነት መሆኑን አረጋግጣለሁ» ሲሉ የኢፌዲሪ ፕሬዝዳንት ነጋዲ ጊዳዳ መልዕክታቸውን አስተላለፉ።</p>

<p>ፕሬዝዳንቱ ይህንኑ መልዕክታቸውን ያስደመጡት ዋልታ መረጃ ማዕከል በኢፌዴሪ የህዝብ ተወካዮች እና የፌዴሬሽን ም/ቤቶች ጋር «የዲሞክራሲያዊ ስርዓት ባህሪያት እና በኢትዮጵያ ያለው ገፅታ» በሚል ርዕስ በኢሲኤ በአዘጋጀው የፓናል ውይይት ላይ ነው።</p>

<p>ፕሬዝዳንቱ በመቀጠል ከምርጫ ውድድር ራስን ማግለል ትርፉ አገራችንን ወደ ባሰ ችግር ውስጥ ማስገባት ስለሚሆን ሁላችንም የአስተሳሰብ ለውጥ ለማምጣት መዘጋጀትና የኅብረተሰቡን የአስተሳሰብና የኑሮ ለውጥ ለማምጣት በጋራ የአቅማችን መፍጨርጨር እንዳለብን መገንዘብ ያሻል ሲሉ ተደምጠዋል።</p>

<p>ፕሬዝዳንቱ ራሳቸውን ከምርጫው ስለሚያገሉ ፓርቲዎች በተናገሩት ቃል «የገለልተኝነት አቋም ተይዞ ከመተቻቸት ይልቅ በአንዳንድ የአሠራር ችግሮች ላይ ተቀራርቦ ገንቢ ሂስ በመሰጣጠት፣ የጎሪጥ በጠላትነት ከመታየት ይልቅ 'ባለመስማማት መስማማት' የሚለውን የዲሞክራሲ መርህ በማንገብ ትከሻ ለትከሻ ተያይዘው መጓዝ እንዳለባቸው አስገንዝበዋል» ብለዋል።</p>

<p>በውጭ ኃይል የሚደረጉ ተፅዕኖዎችም በውል መጤን እንዳለባቸው የገለፁት የኢፌዴሪ ፕሬዝዳንት «የተፈጥሮ ሀብታችን ጉልበታችንን ለችግሮቻችን መፍቻ እንዳናውል ፍላጎት ያላቸው፣ በዓለም አቀፍም ሆነ በቀጠናችን ፍትሃዊ በሆነ መንገድ እንዳንሳተፍ እንቅስቃሴያችን ሁሉ በእነርሱ ፍላጎት ትዕዛዝና መምሪያ እንዲሆን ሉዓላዊነታችንና ነፃነታችንን ለመጣል የሚፈልጉ በአላቸው ዓለም አቀፋዊ ተሰሚነትና ትልቅነት በመነሳት ሊጫኑን በመሻት በኢኮኖሚና በዲፕሎማሲ ተፅዕኖ ሊያደርጉብን የሚቃጡ ከዚህ አልፈው ተርፈው በጦር መሣሪያ ሊያስፈራሩና ሊያንበረክኩን የሚፈልጉ የውጭ ጣልቃ ገብ ኃይሎች እንዳሉ በአንክሮ ሁላችንም ማወቅ ይገባናል» ሲሉ መልዕክታቸውን አስደምጠዋል።</p>

<p>በነበረው ኋላቀር ተፅዕኖ ምክንያት አንዳንድ የአሰራር ድክመቶች እንዳሉ ያመኑት ፕሬዝዳንት የፓናል ውይይቱ የተሳካ እንዲሆን በመመኘት ንግግራቸውን ደምድመዋል።</p>

<p>ከፕሬዝዳንቱ ንግግር በኋላ ውይይቱ የቀጠለ ሲሆን የመጀመሪያው የውይይቱ ተቋዳሽ የሆኑት ዶ/ር በየነ ጴጥሮስ እንደገለፁት «ይህን መሰሉን ውይይት ስንጠይቅ 7 ዓመታት አልፈውናል፣ ይሁንና ይህ በራሱ ገንቢ መሆኑን ጠቅሼ አልፋለሁ» በማለት ንግግራቸውን ጀምረው ይሁን እንጂ የወረቀት ነብር የሆነው የምርጫ ስርዓት በተግባር ሊታይ አለመቻሉ ሌላው ችግር ነው ይህ ጉባዔ በራሱ ችግር አለው። ምክንያቱም በጉባዔው እንድገኝ ጥሪ የተደረገልን የእንድትገኙ በማለት እንጂ ችግሮቻችን ለመግለፅ በሚያስችል መልኩ አይደለም የተዘጋጀው ሲሉ ተቃውሟቸውን አስደምጠዋል።</p>


<p class="align-center"><a href="/Gazettas/Genanaw/info/Genanaw.sera.html">ከገናናው ጥቅምት 25 ቀን 1992</a></p>

</body>
</html>	
