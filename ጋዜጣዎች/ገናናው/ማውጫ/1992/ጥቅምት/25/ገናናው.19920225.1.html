<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ፕ/ት ዑመር ጌሊህ ጉብኝታቸውን ጨርሰው ተመለሱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ፕ/ት ዑመር ጌሊህ ጉብኝታቸውን ጨርሰው ተመለሱ</h2>


<p>«ጅቡቲ በኢትዮ ኤርትራ መሀል ያለው የድንበር ጦርነት የሚጀምር ከሆነ ከኢትዮጵያ ጋር እንደምትሰለፍና በግልፅ ያረጋገጠች የመጀመሪያዋ አገር ሆነች» ሲል የቢቢሲ ሬድዮ ሮብ ምሽት ባሰራጨው የዜና ዘገባው ላይ አስታውቋል። በአዲስ አበባ የተገኙት የጅቡቲው ፕ/ት ዑመር ጌሊህ የኢሳያስ አስተዳደር ወረራንና አመፅን በአስቸኳይ በማቆም በአለም አቀፍ ህግ እንዲዳኝና የኢትዮጵያ ሉዓላዊ ግዛት ለቃ እንድትወጣ ጠይቋል ሲል ገልጿል።</p>

<p>በአዲስ አበባ የቢቢሲ ዘጋቢ የሆነችው ኒተል ባላህ ለቢቢሲ በላከችው ሪፖርቷ ላይ የጅቡቲው ፕ/ት ከኢትዮጵያ ባለስልጣናት ጋር ባደረጉት ውይይት ኤርትራ ዓለም አቀፉን ህግ በመጣስ በኢትዮጵያ ላይ የማጥቃት እርምጃ ፈፅሟል ሲሉ ማረጋገጣቸው ጠቅሳ ከኤርትራ ከጐረቤት አገሮች ጋር ያላት ግንኙነት በአሸባሪነት ላይ የተመሰረተ ሊሆን አይገባም ማለታቸውን አረጋግጣለች።</p>

<p>ሁለቱ አገሮች ያላቸውን ጠንካራ ግንኙነት በአግባቡ የተመሰረተ መሆኑን ገልፀዋል ስትል የገለፀችው ኒተል ባላ «ፕ/ት ዑመር ጌሊህ በፓርላማው ባደረጉት ንግግር ኤርትራም ሆነች ማንኛውም ሀገር በኢትዮጵያ ውስት ጣልቃ በመግባት ለሚያደርገው ወታደራዊ እርምጃ ላይ ጅቡቲ የተፈለገውን ሁሉ መስዋዕትነት በመክፈል ከኢትዮጵያ ጐን ትሰለፋለች» ሲሉ የጅቡቲው ፕ/ት መግለፃቸውን አብራርታለች።</p>

<p>«በኢትዮ- ኤርትር ወቅታዊ የድንበር ላይ ጦርነት በመነሣት ግልፅ አቋም የያዙ አገሮች በማይገኙበት በአሁኑ ወቅት ጅቡቲ ግልፅ አቋም በመያዝ በጦርነቱ ላይ ከኢትዮጵያ ጐን የምትሰለፍ መሆኑን በማረጋገጥ ብቸኛ የዓለማችን አገር እንድትሆን አድርጓታል» ስትል ኒተል ባላህ ባቀረበችው ዘገባዋ ገልፃለች።</p>

<p>በተያያዘ ዜና መሰረት የጅቡቲው ፕ/ት ዑመር ጌሊህ በትግራይ ርዕሰ መዲና መቀሌ በመገኘት ጉብኝት ማድረጋቸው ታውቋል። ፕ/ት ዑመር ጌሊህ ከአዲስ አበባ በመለስተኛ አውሮፕላን ማረፊያ ሲደርሱ አቀባበል ያደረጉላቸው የትግራይ ክልል ፕ/ት አቶ ገብሩ አስራት ሲሆኑ ከእሳቸው ጋራ ሌሎች የሕወሃት ባለሥልጣናት ተገኝተው ነበር። የመጀመሪያ ጉብኝታቸው በሻዕቢያ ጀት የተደበደበውን የመቀሌውን አይደር ት/ቤት የሆነውን ሲሆን ፕ/ት ዑመር ጌሊህ በትግራይ ክልል ም/ቤት ተገኝተው ባደረጉት ንግግር በተሰነዘረባቸው የአየር ጥቃት ላለቁት ህፃናት የጅቡቲ ሕዝብ ጥልቅ ሀዘን ተሰምቶታል በማለት የአንድ ደቂቃ የሕሊና ፀሎት አድርገዋል።</p>

<p>ፕ/ት ዑመር ጌሊህ በተለያዩ የግንኙነት መስኮች ላይ ከኢትዮጵያ ጋርስምምነት የፈፀሙ ሲሆን፤ በኢትዮጵያ ያደረጉትን የአራት ቀን ጉብኝት አጠናቀው በትናትናው ዕለት ወደ አገራቸው ተመልሰዋል።</p>


<p class="align-center"><a href="/Gazettas/Genanaw/info/Genanaw.sera.html">ከገናናው ጥቅምት 25 ቀን 1992</a></p>

</body>
</html>	
