<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ዛላንበሳ የኢትዮጵያ መሬት መሆኑን የሚያረጋግጥ መረጃ አለን ሲል የኢትዮጵያ መንግሥት ገለፀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ዛላንበሳ የኢትዮጵያ መሬት መሆኑን የሚያረጋግጥ መረጃ አለን ሲል የኢትዮጵያ መንግሥት ገለፀ</h2>


<p>የሻዕቢያ የውጭ ጉዳይ ሚ/ር «ዛላንበሳ የኤርትራ ሉዓላዊነት መሰረት ናት» ሲል የዛሬ ሳምንት ያወጣውን መግለጫ አስመልክቶ የኢትዮጵያ መንግሥት ቃል አቀባይ ጽ/ቤት ዛላንበሳ የራሴ መሬት ነች ሲል ከሰጠው መግለጫ በመነሣት የሰላሙን ሃሣብ ሙሉ በሙሉ ተቀብያለሁ የሚለው ለማደናገር እንደሆነና ዛላንበሳ የኢትዮጵያ መሬት መሆኑን በአስራ ነጥቦች የተካተቱ ማስረጃዎች እንዳሉት ገልጧል።</p>

<p>ዛላንበሳ የኢትዮጵያ መሬት መሆኑን በአስራ አንድ ነጥቦች የተካተቱ ማስረጃዎችን አቅርቧል። ዛላንበሳ በአስራ ስምንት ቀበሌዎች የተካለለች እና 150 ሺህ ሕዝብ የሚኖርባት ከተማ መሆኗን የገለፀው ይኼው መግለጫ በኢትዮጵያ ውስጥ በተደረገው የፓርላማ አባላት ምርጫ ላይ የከተማዋ ነዋሪ ተሣትፎ አሁንም ድረስ በፓርላማው ተወካይ የሆኑትን አቶ አለበል ገብሩ ተወልደመድህንን መርጦ የወከለ መሆኑን ገልጿል።</p>

<p>ይኼው መግለጫ ጨምሮ እንዳብራራው ዛላንበሳ በታሪክ የኤርትራ ሆና የማታውቅ መሆኑን ጠቅሷል። «የኤርትራ መንግሥት በ1995 በተደረገው የሕዝብ ተወካዮች ምርጫም ሆነ በኤርትራ ውስጥ በተደረገው የሪፈረንደም ምርጫ ላይ ዛላንበሳ የራሱ መሆኑን አለመግለፁ የኢትዮጵያ የነበረች መሆኑን የሚያረጋግጥ ነው» የሚለው መግለጫ የኤርትራ ወታደሮች በግንቦት ወር መጨረሻ ዛላንበሳና በአካባቢው የሚገኙ የሀዲሽ ዓለም፣ የሀዲሽ ተስፋ፣ የማርታ እና የሶቢያ መንደሮችን መውረራቸውን ያስረዳል።</p>

<p>ወረራውን ተከትሎ የኤርትራ ወታደሮች ግለሰቦችን አስሮ በማጥፋት፣ ከተማዋን፣ ቤተክርስቲያኖችን፣ የጤናና የትምህርት ተቋማትን በማውደም መቀጠላቸውን በመጥቀስ በሺዎች የሚቆጠሩ ኢትዮጵያውያን በኤርትራ ወታደሮች መታገታቸውን እንዲሁም 25ሺህ ህዝብ ከአካባቢውና ከቤተሰቡ እየተለያየ መፈናቀሉን ያስረዳው መግለጫ በነሐሴ ወር መጨረሻ ላይ የኤርትራ ወታደሮች በዛላንበሳ ግንባር ጭንከረን ተብሎ በሚጠራው አካባቢ ጦርነት ከፍተው የነበረ መሆኑን በሰፊው ይገልፃል።</p>

<p>ኢትዮጵያና ኤርትራ ወታደራዊ ኃይላቸውን ለማጠንከር የሚያደርጉት ጥረት እየተካረረ የመጣው ውጥረት በቅርብ ጊዜ እንደሚፈነዳ የሚያረጋግጥ ነው ሲሉ ታዛቢዎች ይገልፃሉ። ከግንባሩ የመጡና ወታደሮች ለማድረስ ወደአካባቢው ተጉዘው የነበሩ የዓይን እማኞች እንደሚያረጋግጡት ከሆነ በግንባሩ የሚታየው ውጥረትና በየቀኑ የሚደረገው የከባድ መሣሪያ ልውውጥ እየተባባሰ መምጣቱን ያስረዳሉ።</p>


<p class="align-center"><a href="/Gazettas/Genanaw/info/Genanaw.sera.html">ከገናናው ጥቅምት 4 ቀን 1992</a></p>

</body>
</html>	
