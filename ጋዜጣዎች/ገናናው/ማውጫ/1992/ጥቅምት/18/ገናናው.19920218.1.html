<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያውያን በዋሽንግተን ዲሲ አሜሪካንን የሚያወግዝ ሰልፍ አደረጉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢትዮጵያውያን በዋሽንግተን ዲሲ አሜሪካንን የሚያወግዝ ሰልፍ አደረጉ</h2>


<p>በአሜሪካ ርዕሰ መዲና ዋሽንግተን ዲሲ ውስጥ የሚገኙ ኢትዮጵያውያን አሜሪካ በኢትዮ ኤርትራ የድንበር ላይ ውዝግብ ዙሪያ የኢትዮጵያን መብት የሚነካ አቋም በማራመድ ከኤርትራ ጋር ወግናለች ሲሉ ተቃውሞ ማሰማታቸውን ትናንት ምሽት የተላለፈው የቪኦኤ ሬድዮ አስታወቀ።</p>

<p>እነዚህ ሰላማዊ ሰልፈኞች ኋይት ሐውስ ፊት ለፊት በመሰባሰብና በውጭ ጉዳይ ሚኒስትር ቢሮ ፊት ለፊት በመገኘት ተቃውሞአቸውን በማሰማት አሜሪካ በኢትዮጵያ ላይ የምታራምደውን የተሳሳተ አቅጣጫ እንድታስተካክል ጠይቀዋል። «መወገዝ ያለበት ወራሪ ነው» የሚሉት ሰላማዊ ሰልፈኞቹ እንደገለፁት ከሆነ የዓለም ባንክና የዓለም ገንዘብ ድርጅት በኢትዮጵያ ላይ ማዕቀብ ለመጣል የሚያደርጉትን መራወጥ በአስቸኳይ እንዲያቆሙ ጠይቋል።</p>

<p>ሰላማዊ ሰልፉን ካስተባበሩት አንዱ የሆኑት አቶ ፍቃደ ሸዋቀናው ለሬዲዮ በሰጡት አስተያየት ላይ «አሜሪካ የኢትዮጵያን ብሔራዊ የሚጎዳ ሚዛናዊ ያልሆነ ኢትዮጵያንና ኤርትራን ወራሪውንና ተወራሪውን እኩል የሚያይ በመሆኑ የአሜሪካ ፖሊሲም የተዛባ በመሆኑ ይህንን በመቃወም የተደረገ ነው» ሲሉ አስታውቀዋል።</p>

<p>ሰልፈኞቹ ከኋይት ሐውስ ተነስተው ወደ ው/ጉ/ሚ በማምራት ተቃውሞአቸውን ከማሰማት ባሻገር አሜሪካ በኢትዮጵያውያኑ ላይ የምታራምደው ፖሊሲ የተሳሳተ መሆኑን የሚገልፁ ወረቀቶችን በአካባቢው ለነበሩ ሰዎች እያደሉ መጓዛቸውን ዜናው ጨምሮ አስታውቋል። በሰላማዊ ሰልፍ ወቅት የአፍሪካ ክፍል ባለሥልጣን ወጥተው አነጋግረዋቸዋል። በወቅቱም ሰልፈኞቹ ለማድሊን ኦልብራይት የሰጡትን ደብዳቤ አስረክበዋል።</p>

<p>በውጭ ጉዳይ መስሪያ ቤት የአፍሪካ ጉዳይ ክፍል ቃል አቀባይ ሉዊስ ሳልኬስ በሰጡት አስተያየት አሜሪካ የሁለቱ አገሮች ግጭት በሰላም እንዲያልቅ እየጣረች መሆኑንና የአአድ የሰላም ሀሳብን እንደምትደግፍ ገልፀዋል።</p>


<p class="align-center"><a href="/Gazettas/Genanaw/info/Genanaw.sera.html">ከገናናው ጥቅምት 18 ቀን 1992</a></p>

</body>
</html>	
