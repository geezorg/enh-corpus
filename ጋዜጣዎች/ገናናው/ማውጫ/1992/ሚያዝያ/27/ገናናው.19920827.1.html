<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>እስራኤል ለረሃብተኞቻችን የወታደር ጋቤጣ መላኳ ውዝግብ ቀሰቀሰ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">እስራኤል ለረሃብተኞቻችን የወታደር ጋቤጣ መላኳ ውዝግብ ቀሰቀሰ</h1>


<p>የእስራኤል መንግስት በኢትዮጵያ የተለያዩ ክልሎች የተነሳውን የረሃብ አደጋ በቁጥጥር ስር ለማዋል እየተደረገ ያለውን ጥረት ለመደገፍ እተሰጠው ዓለም አቀፍ ጥሪ መሰረት ልዩ ልዩ የእርዳታ እህል በመያዝ ወደኢትዮጵያ የገቡት ሁለት ግዙፍ የእስራኤል አውሮፕላኖች አሁንም የኢትዮጵያን ምድር ለቀው ያልወጡ ሲሆን የእስራኤል መንግስት ረሃቡንመነሻ በማድረግ ወደኢትዮጵያ የላካቸውን የእርዳታ ምግቦች አስመልክቶ ዓለም አቀፍየመገናኛ ብዙሃን የሰነዘሩት ትችቶች ተጠናክረው መቀጠላቸውን የፍኖተ ሰላም ለዲሞክራሲ የተሰኘው ሬዲዮ ረቡዕ ምሽት ባሰራጨው የዜና ስርጭቱ ይፋ አድርጓል።</p>

<p>ከአንድ ሳምንት አስቀድሞ የእርዳታ እህል በመጫን ወደኢትዮጵያ የገቡት ሁለቱ ግዙፍ አይሮፕላኖች ከኢትዮጵያ ተነስተው ወደእስራኤል አለመመለሳቸውንያረጋገጠው ይኼው ዜና እስራኤል ለረሀብተኞቹ የላከችው የእርዳታ እህል ውዝግብ ማንሳቱን አረጋግጧል። ከአንስ ሳምንት አስቀድሞ እስራኤል የላከችውና አዚም ተብሎ የኢጠራው የአገሪቱ ደረቅ ዳቦ ለረሃብተኛ ህፃናት ጨጓራና የመፍጨት ሥርዓት አስቸጋሪ ሆኖ በመገኘቱ የዓለም የህፃናት ድርጅት ማለትም ዩኒሴፍ ዳቦው ለርዳታ እንዳይውል ማገዱን የቫቲካን ሬድዮ ባሰራጨው የአማርኛ ፕሮግራም አስታውቆ ነበር።</p>

<p>እስራኤል ለጨጓራ ከባድ የሆነውን ዳቦ ወደኢትዮጵያ የላከችው ከአንድ ሳምንት አስቀድሞ በአገሪቱ የገባው የፋስኪ በዓል ከበዓሉ መግቢያ በፊታ የተጋገሩና የተቦኩ እህሎችን መመገብ ስለሚያግድ በዚሁ የተነሳ ከመላ አገሪቱ የተሰበሰበውና መቃጠል አልያም መጣል የነበረበትን 3 ሺህ ቶን ደረቅ ዳቦ ወደ ኢትዮጵያ መላካቸውን የቫቲካን ምንጭ ይፋ አድርጎ ነበር።</p>

<p>ዕሮብ ምሽት የተሰራጨው የፍኖተ ዲሞክራሲ ሬዲዮ በበኩሉ እስራኤል ከላከችው የምግብ እህል በተጨማሪ 7 መቶ ኪሎ የሚጠጋ ለወታደራዊ አገልግሎት የሚውል ኮቸሮ (ጋቤጣ) መሆኑን በማረጋገጥ ይህ ምግብ ለረሃብተኞች የያዘው የበለፀገ ምግብነቱ ብቻ ሳይሆን በጨጓራ የመፈጨት ችሎታው እጅግ ሲበዛ አነስተኛ በመሆኑ በእርዳታው በኩል ዓለም አቀፍ ውግዘት ማስከተሉ ተነገሯል።</p>

<p>እስራኤል ይኼንን ወደ ቆሻሻ መጣልና መቃጠል የሚገባውን ከፓሳህ (ፋሲካ) በዓል መጀመር በፊት መበላት የሚገባውን ደረቅ ምግብ ብቻ ሳይሆን ለወታደራዊ አገልግሎት የሚውለውን ኮቸሮ (ጋቤጣ) መላኳ አጠራጣሪ ስሜትን በፈጠረበት በአሁኑ ሰዓት የእስራኤል የመከላከያ ሚ/ር የላከውን ጋቤጣ አስመልክቶ መልስ ከመስጠት መቆጠቡን የዓለም መገናኛ ብዙሃንን ምንጭ በማድረግ ዕሮብ ምሽት የተላለፈው ይኼው ሬዲዮ ባሰራጨው የዜና ዘገባው አረጋግጧል።</p>


<p class="align-center"><a href="/Gazettas/Genanaw/info/Genanaw.sera.html">ከገናናው ሚያዝያ 27 ቀን 1992</a></p>

</body>
</html>	
