<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሚስስ ካትሪን በርቲን ኢትዮጵያ በአሰብ የመጠቀም ግዴታዋ ነው ሲሉ መግለጫ ሰጡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ሚስስ ካትሪን በርቲን ኢትዮጵያ በአሰብ የመጠቀም ግዴታዋ ነው ሲሉ መግለጫ ሰጡ</h2>


<p>የዓለም ቀይ መስቀል ማኅበር በርሃቡ ከባድ አደጋ ከደረሰባቸው የደቡብ ምስራቅ ኢትዮጵያ ገጠራማ መንደሮች ከሚገኙት መሀል ደናን ተብሎ በሚጠራው ቦታ ሰፍረው ለሚኖሩ 14.500 ተረጂዎች እህሉ መከፋፈሉን ያስረዳው ዜና አህሉን ከማህበሩ ተረክበው ለህዝቡ ያከፋፈሉት የመንደሩ አባራዎች መሆናቸውን ገልጿል።</p>

<p>እንደ ዓለም አቀፍ ቀይ መስቀል ማኅበር ገለፃ በባሌ ክልል ከባድ አደጋ ከደረሰባቸውና በርከት ያለ ህዝብ ከሞተባቸው ስፍራዎች መሀል በዚህ ሣምንት የእህል አቅርቦቱ የደረሳት የደናን መንደር መሆኗ ታውቋል። ማህበሩ በአይሮፕላን በመጠቀም የሚያደርገውን ልገሳ በመቀጠል ኤሚ አዳድል እና ጐዴ ለተሰኙ ከተሞች ካለፈው ሳምንት ጀምሮ በቀን ሁለቴ የእህል አቅርቦቱን በመለገስ ላይ ይገኛል።</p>

<p>በአፍሪካ ቀንድ አካባቢ የተነሳውን የረሃብ አደጋ ለመመልከት ወደኢትዮጵያና ኤርትራ መጥተው የነበሩት የኮፊ አናን ልዩ መልዕክተኛ ሚስስ ካትሪን በርቲኒ ኢትዮጵያ ለተራቡት ዜጐች እህል ለማስገባት በአሰብ ወደብ እንድትጠቀም የሚደረገው ዓለም አቀፍ ጥረት መቀጠል አለበት ሲሉ መናገራቸው ታውቋል።</p>

<p>እንደ ቢቢሲ ሬዲዮ ገለፃ ሚስስ በርቲኒ ናይሮቢ ላይ ያደረጉትን ስብሰባ ባጠናቀቁበት ወቅት ለጋዜጠኞች በሰጡት መግለጫ ላይ ረሃቡ ካጠቃቸው የአፍሪካ ቀንድ ሀገሮች መሀል በኢትዮጵያ፣ በጅቡቲ፣ በኤርትራና በሱማልያ የሚታየው ሁኔታ የጠነከረ መሆኑን ገልፀው በእነዚህ አገሮች ብቻ 10 ሚሊዮን ህዝብ አጣዳፊ የእህል እርዳታ በመጠባበቅ ላይ የሚገኝ ርሃብተኛ መሆኑን አስምረውበታል።</p>

<p>ከአስር ሚሊዮኑ ህዝብ መሃል በኢትዮጵያ በርሃብ የተጠቁ ዜጐች ቁጥር ከ8 ሚሊዮን ሳይበልጥ እንደማይቀር ሚስስ በርቲኒ በናይሮቢው ኒውስ ኮንፍረንስ ላይ ጨምረው ገልፀዋል።</p>


<p class="align-center"><a href="/Gazettas/Genanaw/info/Genanaw.sera.html">ከገናናው ሚያዝያ 13 ቀን 1992</a></p>

</body>
</html>	
