<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ጠ/ሚ መለስ ዜናዊ ከሚስስ በርቲኒ ጋር መከሩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ጠ/ሚ መለስ ዜናዊ ከሚስስ በርቲኒ ጋር መከሩ</h1>


<p>የተባበሩት መንግሥታት ዋ/ፀሐፊ ልዩ መልዕክተኛ የሆኑት ወ/ሮ ካትሪን በርቲን ረሃቡ አደጋ ያስከተላቸውን አካባቢዎችን ተዘዋውረው በመጐብኘት ድርቁ ያስከተለው የረሀብ አደጋ አስከፊ መሆኑን ገልፀዋል። የአመዝኮ ኮሚሽነር አቶ ስምዖን መቻለ ለሚስስ በርቲን ባደረጉት ንግግር ኢትዮጵያ ችግር ተባብሶ የከፋ አደጋ እንዳይደርስ ደጋግማ ተማፅና የነበረ መሆኑን አሳስበዋል።</p>

<p>በኢትዮጵያ የሚገኙ የተመድ ወኪሎች የዓለም ምግብ ፕሮግራም የዓለም ጤና ድርጅት የአሜሪካ ዓለም አቀፍ ተራድኦ ድርጅትና የዓለም ባንክ እንደተናገሩት እስካሁን የተሰጠው እርዳታ በቂ አለመሆኑን ገልፀዋል። በረሃብተኛው መሃል ከ60-70% ያህሉ ህፃናትና እናቶ መሆናቸውን የገለፀው ይኼው ዜና ህመሙና ሞቱ የፀናባቸው እነዚሁ ላይ መሆኑን አብራርቷል።</p>

<p>ችግሩ በባሌ በቦረና በሱማሌና በደ/ኦሞ ከብት አርቢዎች አካባቢዎች የበለጠ መባባሱ ተጠቁሞ በሱማሌና በቦረና አካባቢዎች ከምግብ እጥረቱ ጋር የውሃ እጥረትና ተላላፊ በሽታ መከሰቱ ታውቋል። የዓለም የጤና ድርጅትና ዩኒሴፍ እስካሁን የእናቶችንና ህፃናትን ህይወት ለማትረፍ አለመቻሉን አብራርቷል።</p>

<p>በኢትዮጵያ የተነሣውን ድርቅ ለመታዘብ ወደኢትዮጵያ የገቡ ዓለም አቀፍ ጋዜጠኞች 102 ደርሰዋል። የአውሮፓ ኅብረት የላከው 261 ሺ ሜትሪክ ቶን ምርት ጅቡቲ ወደብ በደረሰበት በአሁኑ ወቅት 160 ሺ ሜትሪክ ቶን በተጨማሪ ይላካል ተብሎ ይጠበቃል።</p>

<p>የፈረንሣይ መንግስት በበኩሉ 36 ሺህ ሜትሪክ ቶን ምግብ ወደጐዴ እያጓጓዘ ሲሆን 18 ሺ ሜትሪክ ቶን ስንዴ እንደሚረዳ አብራርቷል። የዓለም ቀይ መስቀል ማኅበር እርዳታውን በሄርኩለስ አውሮፕላን ከኬንያ ወደሱማሊያ እያስገባ ነው።</p>

<p>የተላከው የምግብና የመድኃኒት እርዳታ ዕሮብ ዕለት ጐዴ የደረሰ ሲሆን የእንግሊዝ መንግስት 6 ሺህ ሜትሪክ ቶን መለገሱን አስታውቋል። በኢትዮጵያ የተራበው የሕዝብ ብዛት የአንድ አገር ሕዝብ ያህል መሆኑ አስደንጋጭ ስሜትን ፈጥሯል።</p>

<p>የተባበሩት መንግሥታት ልዩ ልዑክ ሚስስ ካትሪን በርተን ኢትዮጵያ የአሰብንና የምፅዋን ወደብ እንድትጠቀም ዓለም አቀፍ ህብረተሰብ እያስተጋባ ያለውን ሃሳብ ገልፀዋል። የኢህአዴግ ፓርቲ እሮብ ዕለት ባወጣው መግለጫ ላይ አንዳንድ እርዳታቸውን ቀድመው ላለመድረስ ፈልገው ድርቅ ሲባባስ ፖለቲካዊ ጠቀሜታ ለማግኘት ሞክረዋል ሲል ገልጿል።</p>

<p>ረሃብ የተጠናከረባቸውን አካባቢዎች ተዘዋውረው የጐበኙት ሚስስ ካትሪን በርተን ኢትዮጵያ የአሰብና የምፅዋ ወደብን እንድትጠቀም ለማግባባት ትላንት ምሽት ጠ/ሚ መለስ ዜናዊን ማነጋገራቸው የደረሰን ዜና ያስረዳል።</p>

<p>በርሃቡ ዙሪያ የጠለቀ ውይይት ያደረጉት ጠ/ሚ መለስ ዜናዊና ሚስ ካትሪን በርቲን የደረሱበት ውጠት ባይገለፅም ተመድ በኤርትራ ወደቦች ለመጠቀም ያለውን ቁርጠኛ አቋም ለጠ/ሚ መለስ ሳያስረዱ እንደማይቀሩ የዜናዊ ምንጭ ጨምሮ ገልጿል።</p>

<p>ይህ በእንዲህ እንዳለ ኢትዮጵያ ውስጥ የተከሰተው የረሃብ አደጋ ከኤርትራ ጋር ከምናደርገው ጦርነት እና ከፖለቲካ ጋር መያያዝ አይገባውም ሲሉ ጠ/ሚ መለስ ዜናዊ በዓለም አቀፍ ማህበረሰብ ላይ የጠነከረ ትችት መሰንዘራቸው ተገለፀ።</p>

<p>ጠ/ሚ መለስ ከዓለም አቀፉ ማህበረሰብ የእርዳታ ጥሪውን ዘግይቶ በመቀበሉና አደጋው ከኤርትራ ጋር በተፈጠረው ጦርነት የተከሰተ አደርጐ መመልከቱ ያሳዘናቸው መሆኑን ገልፀዋል።</p>

<p>«ኢትዮጵያውያን ሉዓላዊነታቸውን ማስከበር እንዳለባቸው ያምናሉ» ሲሉ የገለፁት ጠ/ሚ መለስ ዜናዊ አለም አቀፍ ማህበረሰብ ለረሃቡ የሚሰጠውን እርዳታ ከኤርትራ ጋር ለምናካሂደው ጦርነት እንደማደራደሪያ መቁጠር እንደማይገባው ተናግረዋል።</p>

<p>ጠ/ሚ መለስ የኢትዮጵያ ጦር ሰራዊት ለእርዳታ ከመጣውን ከሚፈፋለው ምግብ ተጠቃሚ ይሆናል ተብሎ የተነገረውን በማስተባበል የረድኤድት ድርጅቶች በማከፋፈል ስራ ላይ ሊሳተፉ ይችላሉ ሲሉ ገልፀዋል።</p>


<p class="align-center"><a href="/Gazettas/Genanaw/info/Genanaw.sera.html">ከገናናው ሚያዝያ 6 ቀን 1992</a></p>

</body>
</html>	
