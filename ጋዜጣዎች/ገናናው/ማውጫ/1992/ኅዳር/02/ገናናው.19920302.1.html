<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ጅቡቲና ኤርትራ ወታደራዊ ዝግጅታቸውን እያጧጧፉ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ጅቡቲና ኤርትራ ወታደራዊ ዝግጅታቸውን እያጧጧፉ ነው</h1>


<p>የኢትዮ ኤርትራ የድንበር ላይ ውዝግብ ከተነሣ ጀምሮ በአካባቢው የሚታየው ፖለቲካዊ መግለባበጥ በቀጠለበት በአሁኑ ወቅት ጅቡቲና ኤርትራ ወደ ከባድ ጦርነት ለማምራት ወታደራዊ ዝግጅትን እያጧጧፉት መሆኑን ዓለም አቀፍ የመገናኛ ብዙሀን በሰፊው እየዘገቡ እንደሆነ ታወቀ።</p>

<p>የኢትዮ ኤርትራ የድንበር ላይ ውዝግብ ከተነሣ አስራስምንተኛ ወራትን በያዘበት በአሁኑ ወቅት ኤርትራ ለኢትዮጵያ የወደብ አገልግሎት በምትሰጠው ጅቡቲ ላይ ተደጋጋሚ ጥቃት ሰንዝራ ነበር። የኢትዮጵያ ሠራዊት በበኩሉ በሶስቱ አገሮች መሀል የምትገኘውንና ወሳኝ ጠቀሜታ ያላትን ከተማ ለመጠበቅ ወደ ጅቡቲ ገብቷል።</p>

<p>«ጅቡቲ ከኢትዮጵያ ጋር በማበር ኤርትራን ለመውጋት ወታደራዊ ዝግጅት ከማድረጓ ባሻገር፣ በድንበር አካባቢ ወታደሮቿን በማስፈር እየተንቀሳቀሰች መሆኑን የኤርትራ መንግስት በግልፅ ስለተከታተለው ኤርትራ ድንበሯን ለመጠበቅ እርምጃ ትወስዳለች» በማለት የኤርትራ መንግስት መግለፁንያብራራው ይኼው ዜና የኢትዮጵያ ጦር ሠራዊት በጅቡቲ በኩል በመግባት ለማጥቃት ይችላል የሚል ፍራቻ ያደረበት የኤርትራ መንግስት ወታደራዊ ኃይሉን በአካባቢው በማጠናከር ጥቃት ለመሰንዘር እየተዘጋጀ መሆኑን ገልጿል።</p>

<p>«ጅቡቲ የጦር መሣሪያዎች በወደቧ በኩል ወደኢትዮጵያ እንዲገቡ ከፍተኛ ትብብር ማድረጓን አረጋግጠናል። ማንኛውም የኢትዮጵያ መርከብ በጅቡቲ በኩል እንቅስቃሴ ካደረገና ለህልውናችን አስጊ የሆነ እንቅስቃሴ የሚያደርግ መሆኑ ከተወሰነበት የጅቡቲን ወደብና የኢትዮጵያን መርከቦች የምንመታ በመሆኑ ጅቡቲ ኃላፊነቱን የምትወስድ አገር መሆኗ እንዲታወቅ» በማለት ኤርትራ ለዓለም አቀፍ ማህበረሰብ መግለጿን የጠቀሰው ይኸው የቢቢሲ ዘገባ ኤርትራ የኢትዮጵያ መንግስት በጅቡቲ ያስቀመጣቸውን የጦር መርከቦች በማንቀሳቀስ ጥቃት ይሰነዝራል የሚል ፍራቻ ያላት መሆኑን አብራርቷል።</p>

<p>የጅቡቲና ኤርትራ የጦርነት ዝግጅት እየተጠናከረ መምጣት በየሰዓቱ በሚወራበት እዚሁ ወቅት ትላንት ማለዳ የተላለፈው የቢቢሲ ኔትዎርክ አፍሪካ ፕሮግራም ከጅቡቲው ፕ/ት ኢስማኤል ዑመር ጌሌህ ጋር ውይይት አድርጓል። ፕ/ቱ ሱማሊያን በተመለከተ ከሬዲዮው ጋር ረቡዕ ምሽት ውይይት ካደረጉ በኋላ በድጋሚ ሐሙስ ጠዋት ሊጠየቁ የቻሉት የሁለቱ አገሮች የድንበር አካባቢ ውጥረት የባህር ኃይል ወታደራዊ ዝግጅት እየተጠናከረ በመምጣቱ መሆኑን የሬዲዮው አዘጋጅ ገልጿል።</p>

<p>ከዑመር ጌሌህ ጋር ውይይት ያደረገውና ጅቡቲ የሚገኘው የቢቢሲው ጋዜጠኛ ጆሴፍ ዋሩንጉ በመግባቢያ ላይ እንዳብራራው ከሆነ የጅቡቲ ጦር ሠራዊት ከባድ መሣሪያዎቹን በመያዝ ከኤርትራ ጋር በሚያዋስነው ድንበር አካባቢ በተጠንቀቅ እንዲቆም ከመደረጉ ባሻገር የአየር ኃይሉና በድንበር አካባቢ የሚለወጥ እንቅስቃሴ ካለ እየተከታተለ የሚዘግብ መሆኑን ገልጿል።</p>

<p>እንደ ቢቢሲ ዘገባ ጅቡቲ ከኤርትራ ጋር ያላት ግንኙነት ከባድ የጦርነት ግጭት እያመራ መሆኑን የሚያሳዩ ለውጦች እየተጠናከሩ መጥተዋል። ኤርትራውያኑ ጅቡቲ ሁለቱ አገሮች በሚያደርጉት የድንበር ላይ ጦርነት ላይ ጣልቃ ገብታለች የሚል ውንጀላ ካሰሙ በኋላ ወታደራዊ እርምጃ የሚወስዱ መሆናቸውን ዝተዋል። ፕ/ት ጌሌህ በበኩላቸው ኤርትራ ሽምቅ ተዋጊዎችን አስታጥቃ በመላክ የሰሜኑን ግዛቴን በመረበሽ ላይ ነች ካሉ በኋላ ጦር ሠራዊታቸው እንዲዘጋጅ ተናግረዋል ብሏል።</p>

<p>በመጨረሻም ዘግይቶ በደረሰን ዜና መሰረት ፈረንሣይ በአካባቢው እየተጠናከረ የመጣውን ወታደራዊ ውጥረት ለማብረድና ስትራቴጂካዊ ጠቀሜታ የምትሰጣትን ጅቡቲን ለመጠበቅ ተጨማሪ ወታደራዊ ኃይል ትናንት ማረፋፈጃው ላይ ወደ ጅቡቲ መላኳን ሬዲዮ ፍራንስ ኢንተርናሽናል በትናንት ምሽት ዘገባው ላይ ገልጿል።</p>

<p>ከሃያ ቀናት በፊት ፈረንሣይ ተጨማሪ ኃይል ወደ አካባቢው ልካ የነበረ መሆኑን የጠቀሰው ይኼው ሬድዮ የፈረንሳይ መከላከያ ሚኒስትር በጅቡቲ የባህርና የየብስ ድንበር አካባቢ የአስቸኳይ ጊዜ የፀጥታ ቀጠና በማወጅ ሁኔታውን የሚከታተሉ ተጨማሪ የሰብ ማሪን ወታደሮች መሏኳን አስረድቷል።</p>


<p class="align-center"><a href="/Gazettas/Genanaw/info/Genanaw.sera.html">ከገናናው ህዳር 2 ቀን 1992</a></p>

</body>
</html>	
