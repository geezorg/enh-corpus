<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኬንያና ኢትዮጵያ እየተወዛገቡ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኬንያና ኢትዮጵያ እየተወዛገቡ ነው</h1>


<p>የኢትዮ ኬንያ ድንበር በሚገኙ ዘላን ጎሣዎች መሀል በተደጋጋሚ ጊዜ የሚካሄደውን ዘረፋና ግጭቶች መሰረታዊ በሆነ መልኩ ለመፍታት በሁለቱ አገራት የድንበር ከተማ ኮሚሽነሮች መሀል የተካሄደው ውይይት ውጤት አልባ ከሆነ በኋላ በመንግስታቱ መሀል የተፈጠረው አለመግባባት እየተጠናከረ መምጣቱን የመገናኛ ብዙሃኖች አስታወቁ።</p>

<p>ከአንድ ሳምንት አስቀድሞ በሰሜን ኬንያ የድንበር አካባቢ ቡቴ ተብላ ወደምትጠራው መንደር ሰርገው የገቡ ኢትዮጵያውያን ቀጠናዎች ሰላሳ አራት የመንደር ነዋሪ የሆኑ ኬንያውያንን በመግደል ስድስት ሺህ የሚጠጋ የእርድ ከብት እየነዱ ወደኢትዮጵያ መመለሳቸውን በወቅቱ የቢቢሲ ሬዲዮ ዘጋቢ ከአካባቢው በላከው የስልክ ሪፖርት ገልጾ የነበረ መሆኑ ይታወሳል።</p>

<p>ዘረፋው በተካሄደበት የቡቴ መንደር ዘግይተው የደረሱ የኬንያ ወታደሮች ወደኢትዮጵያ ድንበር ዘልቀው ባይገቡም ድንበሩ አካባቢ ካገኛቸው ኢትዮጵያውያን ታጣቂዎች ላይ አንድ መቶ የሚጠጉ የእርድ ከብቶችን ለማስመለስ ችለዋል የዋጀር ገጠራማ ከተማ አስተዳደር ዘረፋው በተፈፀመ ወቅት ወደኢትዮጵያ የድንበር ከተማ በመግባት ከየተማው አስተዳዳሪዎች ጋራ ውይይት በማድረግ የተዘረፉትን ከብቶች ለማስመለስ ያደረጉት ጥረት ውጤት አልባ ሆኗል በማለት የመገናኛ ብዙሃን ያስረዳሉ።</p>

<p>ኢትዮጵያ የኦነግ ታጣቂዎች በኬንያ ምድር ይንቀሳቀሳሉ በማለት ተደጋጋሚ አቤቱታ ታሰማ የነበረ ቢሆንም ከዘረፋው ጋር ተያይዞ የመጣው እሰጥ አገባ በድንበር አካባቢ ያለውን ፍጥጫ ያጠናክረዋል ተብሎ ተሰግቷል።</p>

<p>የኤርትራ ዜና አገልግሎት የኢትዮጵያ ታጣቂዎች ከአንድ ሳምንት በፊት 6 ሺህ የቀንድ ከብቶችና 900 ግመሎች ዘርፈዋል በማለት ዘግቧል።</p>


<p class="align-center"><a href="/Gazettas/Genanaw/info/Genanaw.sera.html">ከገናናው ሰኔ 23 ቀን 1992</a></p>

</body>
</html>	
