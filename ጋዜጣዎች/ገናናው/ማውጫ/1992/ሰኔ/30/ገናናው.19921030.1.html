<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የዋሽንግተኑ ውይይት እስከትናንት ድረስ እንደቀጠለ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የዋሽንግተኑ ውይይት እስከትናንት ድረስ እንደቀጠለ ነው</h1>


<p>በዋሽንግተን ዲሲ እየተካሄደ ያለው የተናጠል የቴክኒክ ውይይት ትናንት ምሽት ድረስ መቀጠሉን የዜና ምንጮች አስታወቁ። ሁለቱን አገሮች ለመወከል ወደአሜሪካ የገቡ የህግና የቴክኒክ ባለሙያዎች ከሰኞ ዕለት ጀምሮ በመካሄድ ላይ ባሉት የዚህ የተናጠል ውይይት ላይ የተለያዩ ነጥቦች የድንበር መካለልና የግጭቱን መንስዔ አስመልክቶ የተለያዩ ሐሳቦችን እየተለዋወጡ መሆናቸው ተገልጿል። የተናጠሉን ውይይት የሚመሩት አሜሪካዊው የቀድሞ ፀጥታ ጉዳይ አማካሪ ሚ/ር አንቶኒ ሌክ ሲሆኑ እሳቸውን በመርዳቱ በኩልም ሚስስ ሱዛን ራይስ እና የወቅቱ የአሜሪካ ፀጥታ አማካሪ እንደሚገኙበት የተገለፀ ሲሆን ከእነርሱ ጋር የተመድና የአአድ ተወካዮች በተናጠል ውይይቱ ላይ ተገኝተዋል።</p>

<p>የኤርትራን መንግስት በመወከል ወደዋሽንግተን የተጓዘውን የልዑካን ቡድን የመሩት የፕ/ት ኢሳያስ አፈወርቂ ዋና የፖለቲካ አማካሪ የሆኑት አቶ የማነ ገ/አብ ሲሆኑ ከኢትዮጵያውያን የተጓዘውን የኤክስፐርቶች ቡድን በመምራት በስብሰባው ላይ የቴኙት ደግሞ ከአቶ ዱሪያ መሐመድ መነሳት በኋላ በተመድ የኢትዮጵያ አምባሳደር ተደርገው የተሾሙት አቶ ፍስሀ ይመር መሆናቸው ታውቋል።</p>

<p>የሁለቱን አገሮች የድንበር አካባቢዎች ለማጥናት ደግሞ በአውስትራሊያዊው ጄኔራል የሚመራ አንድ የተመድ የልዑካን ቡድን ወደኢትዮጵያ በመግባት ከኢትዮጵያ ባለሥልጣናት ጋራ ከተወያየ በኋላ ወደ ኤርትራ መሄዱ ታውቋል።</p>

<p>ይህ በእንዲህ እንዳለ ጠ/ሚ መለስ ዜናዊ የም/ቤቱን የስራ መዝጊያ ምክንያት በማድረግ ከም/ቤቱ አባላት የአሰብን ወደብ አስመልክቶ ለቀረበላቸው ጥያቄ የመጨረሻ መልስ መስጠታቸው ታውቋል። ጠ/ሚ/ሩ በሰጡት በዚህ መልስ የኢትዮጵያ ህዝብን በአሰብ የመጠቀም ፍላጎት ሙሉ በሙሉ መዝጋታቸው ተገልጿል።</p>

<p>«የአሰብ ጉዳይ በሁለት መልክ ሊነሳ ይችላል። አንደኛ የባህር በር የለንም። ስለዚህ በአሁኑ ሰዓት ጉልበት አለን እንያዘው ይህ አንድ አማራጭ ነው ብለው ይህ አማራጭ ጥቅምም ጉዳትም እንዳለው ያብራሩት አቶ መለስ ከጥቅም አንፃር ወደብ እንደምናገኝ ተናግረዋል። አሰብን አስመልክቶ ጠ/ሚ/ሩ በሰጡት የመጨረሻ ሀሳብ ላይ ወደብ የሌላቸው አገሮች ወደብ ባላቸው አገሮች የመጠቀም ዓለም አቀፋዊ መብት አላቸው። ይህንን መብት መጠየቅ እንችል ነበር። ያልጠየቅንበት ምክንያት ከሻዕቢያ ባህሪ ጋር በተያያዘ ምክንያት ነው። ይህ ስርዓት በቀላሉ የሚማር ስርዓት አይደለም። የአሰብ ወደብን በምንጠቀምበት ወቀት ለወደቡ አግልግሎት ብር መክፈላችን አይቀርም። ይህ ብር ወደሻዕቢያ መንግስት መግባቱ ይጠቅመናል አይጠቅመንም ብለን ነው ያየነው። በአሰብ ወደብ ብንጠቀም ሻዕቢያ የሚያገኘው ጥቅም ስላለ የአሰብን ጥያቄ ለማንሳት አንፈልግም። ይሁንና በዓለም አቀፍ ንግድ መሰረት ህጋዊና ሊጠየቅ የሚችል ነው» ሲሉ መልሰዋል።</p>


<p class="align-center"><a href="/Gazettas/Genanaw/info/Genanaw.sera.html">ከገናናው ሰኔ 30 ቀን 1992</a></p>

</body>
</html>	
