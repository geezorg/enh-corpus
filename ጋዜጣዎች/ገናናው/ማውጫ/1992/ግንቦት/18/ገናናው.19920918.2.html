<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ትናንት የአዲስ አበባ ነዋሪ ሕዝብ ደስታውን ሲገልፅ ዋለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ትናንት የአዲስ አበባ ነዋሪ ሕዝብ ደስታውን ሲገልፅ ዋለ</h1>


<p>ጀግናው የመከላከያ ሠራዊታችን በዛላንበሳ እገላ ግንባር ያገኘውን ወታደራዊ ድል በታላቅ ደስታ የሰማው የአዲስ አበባ ከተማ ነዋሪ ህዝብ ከትላንት ማለዳ ጀምሮ ቀኑን ሙሉ ደስታውን በሰላማዊ ሰልፍ በጭፈራ ሲገልፅ መዋሉን በየስፍራው የተዘዋወሩ የዝግጅት ክፍሉ ሪፖርተሮቻችን አስታወቁ።</p>

<p>ከአዲስ አበባ ከተማ ከልዩ ልዩ ስፍራዎች የተነሳው ይኼው ከፍተኛ የሰላማዊ ሰልፍ ወደመስቀል አደባባይ ካመራ በኋላ በቦታው የተሰለፈው ህዝብ ለመከላከያ ሠራዊቱ የተሰማውን ደስታና ያደረበትን ታላቅ ክብር በከፍተኛ መንፈስ ሲገልፅ ውሏል።</p>

<p>ከሃያኛው ሜካናይዝድ ክ/ጦር የወጣው የጦር ሠራዊቱ አባል ከሰራዊቱ የማርሽ ሙዚቃ ባንድ ጋር በመሆን የከተማዋን ነዋሪዎች ከየቤታቸው በመውጣት ደስታቸውን ከልብ በመነጨ ልዩ ስሜት ገልፀዋል።</p>

<p>የቤት መኪኖች፣ ታክሲዎችና የጭነት ተሽከርካሪዎች ደስታውን ምክንያት በማድረግ የመኪና መብራት በማብራትና ጥሩንባ በማጮኽ የተሰማቸውን ደስታ በደመቀ ሁኔታ ገልፀዋል። አንዳንድ የከተማው ነዋሪዎችን በመስቀል አደባባይ ሻምፓኝ ከፍተዋል። በሰልፉ ላይም «አሜሪካ ዝም፣ እንግሊዝ ዝም» የሚሉ ጹሑፎች ታይተዋል። በተጨማሪም ሙዚቃ ቤቶች ሀገራዊ ዜማ ሲያሰሙ ውለዋል የኢትዮጵያ ሬዲዮና ፋና ቀኑን ሙሉ የደስታ መልዕክቶችን ሲያስተላልፉ ውለዋል። የመንግሥት ቃል አቀባይ ጽ/ቤት በበኩሉ ከተለያዩ የዓለም ክፍሎች የተወጣጡ 25 የውጭ ጋዜጠኞች በትላትናው ዕለት ወደዛላንበሳ ግንባር በወታደራዊ ካርጎ አውሮፕላን ሲሸን የደስታ ሻምፓኝ ከፍቶላቸዋል።</p>

<p>ጀግናው የመከላከያ ሠራዊታችን ጠላት እንደማይደፈር ተማምኖበት የነበረውን ሰንሰለታማ የዛላንበሳ ተራሮችን በማለፍ ከተፈጥሮ ጋር ታላቅ ግብግብ ገጥሞ ለሁለት ዓመት ያህል የተገነባውን ጠንካራ ምሽግ በመናድ ጠላትን መደምሰሱ ከልብ ያረካቸው የአ/አበባ ነዋሪዎች በተገኙበት በመስቀል አደባባይ ህዝባዊ ትዕይንት ላይ የተገኙት የክልሉ ፕ/ት አቶ ዓሊ አብዶ ለተሰበሰበው ህዝብ ንግግር አድርገዋል።</p>

<p>የአ/አበባ ህዝብ ጦርነቱ የኢሳያስ መንግሥት አከርካሪ እስካልተመታ ድረስ መገታት የለበትም ካሉ በኋላ ጦርነቱ የተቀረውን መሬታችንን እንስናስመልስ ድረስ ይቀጥላል ሲሉ መናገራቸውም ታውቋል።</p>

<p>ይህ በእንዲህ እንዳለ የአዲስ አበባ ዩኒቨርስቲ ተማሪዎች ድሉን ምክንያት በማድረግ የተካሄደውን ሰላማዊ ሰልፍ አስታከው ወደአሜሪካ ኤምባሲ ለመጓዝ ያደረጉት ጥረት ከሽፏል። ሪፖርተራችን እንዳብራራው ከሆነ የደስታ ስሜታቸውን ከዩኒቨርስቲው ቅጥር ግቢ የጀመሩት ሰልፈኞች ወደኤምባሲው ለመውጣት ሲሞክሩ አስቀድመው በአካባቢው የደረሱ አድማ በታኝ የፖሊስ ኃይሎች ተማሪዎቹ ወደታች እንዲወድርዱ ለማድረግ ችለዋል።</p>


<p class="align-center"><a href="/Gazettas/Genanaw/info/Genanaw.sera.html">ከገናናው ግንቦት 18 ቀን 1992</a></p>

</body>
</html>	
