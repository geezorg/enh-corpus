<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሠራዊታችንን ጾረናን ተቆጣጠረ፣ ሠንዓፌን አወደመ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ሠራዊታችንን ጾረናን ተቆጣጠረ፣ ሠንዓፌን አወደመ</h1>


<p>ጀግናው የኢትዮጵያ መከላከያ ሠራዊታችን ለሁለት ሣምንት ያህል በአስደናቂ ሁኔታ ባካሄደው ስልታዊ የማጥቃት እርምጃ ዛላንበሳን ከትናንት ወዲያ ለሊት በቁጥጥሩ ሥር ያዋለ ሲሆን ይህን መሰሉ መብረቃዊ ምት ያስደነገጠው የሻዕቢያ ወታደር በመሸሽ ላይ ሲሆን በዚህ በቀጠለው ጦርነት ትናንት እንደተገለፀው ፆረናን፣ እግሪ ማህል፣ አዲቋዲና አንጉቤት የተባሉ ቦታዎች በኢትዮጵያ ሠራዊት ቁጥጥር ሥር ውለዋል።</p>

<p>በትናትናው ዕለት የመከላከያ ሠራዊታችን ረቡዕ ዕለት ተርፎ የሸሸውን ጦር ከፎርቶ እስከ ሰንዓፌ በሚገኘው ቦታ ላይ እያወደመው ይገኛል ሲል የመንግሥት ቃል አቀባይ ገልጿል። በምሽግ የነበረውን የጠላት ጦር በሁለት በኩል ሰብሮ የገባው ሠራዊታችን የአይጋን ቁልፍና ወሳኝ ቦታዎችን በመቆጣጠርና በዛላንበሳ ጀርባ በመግባት ጠላቱን ደምስሷል።</p>

<p>እግሬ አውጪኝ ያለውን ጠላት እየተከተለ የሚደመሰሰው ሠራዊታችን ትላንት በእገላ ንዑስ ግንባር በሰነዘረው የማጥቃት እርምጃ ጾረናና እግረ መሀል የተባሉ ቁልፍ ቦታዎችን የተቆጣጠረ ሲሆን ከአዲቋዲ እስከ አንጉብቶ የሰፈረውን የጠላት ጦር ደምስሶ ቦታዎቹን ተቆጣጥሯል።</p>

<p>ሠራዊቱ በአዘም አካባቢ ጠላትን እየደመሰሰ መሆኑንና በውጊያው በጠላት ላይ ከፍተኛ ምት ያሳረፉት አውሮፕላኖቻችን በሰላም መግባታቸው ታውቋል።</p>

<p>የኢትዮጵያ ው/ጉ/ሚ ትላንት ማምሻውን ባወጣው መግለጫ ላይ እንዳብራራው በሁለቱ አገሮች መሀል የሚደረገው ጦርነት በተጠናከረ ሁኔታ እየተካሄደ መሆኑን በማስረዳት ኤርትራ በባዳ ቡሬ ከያዘችው የኢትዮጵያ መሬት እንድትወጣም ጠይቋል።</p>

<p>ይህን የኢትዮጵያ ድል በኤርትራ ወገን ሆነው ሲዘግቡ የነበሩ ምዕራባውያን ጋዜጠኞችም ጭምር ያረጋገጡ ሲሆን የቢቢሲ ዘጋቢም ኤርትራ ከዛላንበሳ የወጣችው ከኢትዮጵያ ጦር የደረሰባትን ውርጅብኝ መቋቋም አቅቷት በሽንፈት መውጣቷን አረጋግጠዋል።</p>


<p class="align-center"><a href="/Gazettas/Genanaw/info/Genanaw.sera.html">ከገናናው ግንቦት 18 ቀን 1992</a></p>

</body>
</html>	
