<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሻዕቢያ ጦር መልሶ ለማጥቃት ሞከረ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የሻዕቢያ ጦር መልሶ ለማጥቃት ሞከረ</h1>


<p>የመንግሥት ቃል አቀባይ ጽ/ቤት መልሶ ለማጥቃት ሙከራ ያደረገ የጠላት ጦር መደምሰሱን ትናንት አስታወቀ።</p>

<p>ከአዲኳላ ከተማ በመነሳት በአይላ ጉንዳትና ክሳዲቃ በተባሉ ቦታዎች ላይ የሰፈረውን የመከላከያ ሠራዊታችንን ለማጥቃት የተንቀሳቀሰው የጠላት ጦር በደረሰበት ከባድ ምት መበታተኑን ይኸው የመንግሥት ቃል አቀባይ ጽ/ቤት መግለጫ ገልጿል።</p>

<p>ጠላት ከአዲኳላ ከተማ በመሆን ከባድ መሣሪያ የራማ ከተማን በመደብደብ ሁለት ሰላማዊ ሰዎችን ሲገድል ስምንቱን ማቁሰላቸውን የገለፀው ይኸው መግለጫ ከቡሬ የመጣ አንድ የጠላትን ብርጌድን ጨምሮ ከጥቅም ውጭ ከሆኑ ክ/ጦሮች የተወጣጣው ጠላት ከአዲኳላ በመነሳት አይራ ጉንዳትና ክሳዲቃ በተባለው አካባቢ በሚገኘው ሠራዊታችን ላይ ከረቡዕ ምሽት አንስቶ እስከትናንት ከሰዓት ድረስ ባደረገው የማጥቃት ሙከራ በደረሰበት መብረቃዊ ምት ተደናግጦ ሬሳውን፣ ቁስለኛውንና ምርኮኛውን አንጠባጥቦ ከአዲኳላ ከተማ መሸሹን ይኸው መግለጫ ጨምሮ ገልጿል።</p>

<p>ይህ በእንዲህ እንዳለ በአሁኑ ሰዓት በኢትዮጵያ ወታደሮች ቁጥጥር ስር በምትገኘው ጾረና ከተማ የሚገኘው የቪኦኤ ጋዜጠኛ ስኮት ስተርን ከስፍራው በላከው ዘገባ እንዳብራራው የኢትዮጵያ ጦር አዛዦች እንዳሉት ከምዕራብ ግንባር ውጊያ ይልቅ በመሀሉ ግንባር ያለው ጦር ሙሉ ሃይል የጠየቀና ከባድም ነበር ብሏል።</p>

<p>የኤርትራ ሠራዊት ከከባድ የጦር መሣሪያዎች ጋር በዚያ በመከማቸቱ ድንበሮቹን ጥሶ ለመሄድ አስቸጋሪ ሆኗል። የኢትዮጵያ ጦር አዛዦች ጫፍ ላይ ባለው በመከላከያ ግንባር በአራት አቅጣጫ ጥቃት መጀመራቸው ይናገራሉ። የመጀመሪያው የኤርትራ ምሽግ ዙሪያ በሚገኝበት በምስራቅ ሁለተኛው በታንክና በከባድ መሳሪያ ታጅቦ የኤርትራ ጦር የሚደበድበው የመሀሉ ጥቃት ሶስተኛው ወደምዕራቡ የተቃጣና ጾረና ላይ ያነጣጠረው ጥይት ሲሆን አራተኛው ከምዕራባዊ ርቀት ያነጣጠረውን የኤርትራ ሠራዊት ከኤርትራ ድንበር በስተኋላ ያስቀረው ነው።</p>

<p>በዚህ ግንባር ያለው ሌላው ማራኪ ዕይታ በየ40 ሜትሮች ርቀት ካሉት የጦር ምሽጎች ጋር በቋጥኝ ውስጥ የተቆፈሩት የኤርትራ የመከላከያ ጉድጓዶች መኖር ነው። የጠመንጃ ጫፍ በአሸዋማ ጥሻ ውስጥ በክብ ይታያሉ። የመከላከያ ጉድጓዶች ዙሪያ በተቀበሩ ፈንጂዎች ታጥረዋል። እዚህ ያሉት የመከላከያ ጉድጓዶች ግን እንደምዕራቡ ኤርትራውያን ተስፋ ያስቆረጡ ይመስላሉ።</p>

<p>ኢትዮጵያ ሙሉ የፊት ለፊት ጥቃት ከመክፈት ይልቅ ከበስተኋላ ነው የገባችው። በተጨማሪም እንደገና እንደምዕራቡ ግንባር ወታደሮች እጅ ለመስጠት የተገደዱት ስለተከበቡና በኤርትራ ወደሚገኙት ወታደሮች ለመቀላቀል ስላልቻሉ መሆኑን ተናግረዋል።</p>

<p>በጾረና ውጊያ ከባድ የጦር መሳሪያዎች ከፍተኛውን ሚና የተጫወቱ ሲሆን ኤርትራ በዚህ አካባቢ አንድ የፀረ አውሮፕላን ብርጌድ ከ40 በላይ ታንኮች ያሉበት ሜካናይዝድ ክ/ጦርና አንድ የመድፈኛ ብርጌድ እንደነበራ ተገልጿል። ከከተማ ወጣ ብለው በሚገኘው አንድ የጥይት ማከማቻ ጦር መሳሪያ ጭነው ሊያመልጡ የነበሩ የጭነት ካሚዮኖች በኢትዮጵያ ተመተው ይታያሉ። ጾረና ለጊዜው ፀጥታ ሰፍኖባታል። ኤርትራውያን በሰሜን 20 ኪ/ሜትር ርቆ በሚገኘው ቆዓቲት ሰፍረዋል። በመከላከያ ግንባር የኢትዮጵያ ወታደሮች የያዙትን ቦታ እንዲያጠናክሩና ወደፊትም እንዳይገፋ ይዘዋል ብሏል።</p>


<p class="align-center"><a href="/Gazettas/Genanaw/info/Genanaw.sera.html">ከገናናው ግንቦት 25 ቀን 1992</a></p>

</body>
</html>	
