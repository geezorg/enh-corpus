<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ዶ/ር ነጋሶ ብዙ ምስጢር ባጋላጡ ማግስት ሆስፒታል ገቡ!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ዶ/ር ነጋሶ ብዙ ምስጢር ባጋላጡ ማግስት ሆስፒታል ገቡ!</h1>


<p>በሥልጣን ዘመናቸው ከከፍተኛ የመንግሥት ባለሥልጣናት ጋር ስለነበራቸው ግንኙነት እንዲሁም ከህወሀት ማዕከላዊ ኮሚቴ አባልነቱ ስለታገደው ቡድንና ሌሎች ትላልቅ ሚስጥሮችን በተመለከተ ከዘመን መፅሄት ጋር ቃለ ምልልስ አድርገው የነበሩት የቀድሞው ፕሬዝዳንት ዶ/ር ነጋሶ ጊዳዳ ኢንተርቪ በሰጡት ማግስት ሆስፒታል መግባታቸው ታወቀ።</p>

<p>ከመስከረም 28/1994 ዓ.ም አንስቶ በጡረታ የተገለሉት ዶ/ር ነጋሶ ጊዳዳ በተደጋጋሚ ከሀገር ለመውጣት ጥያቄ ቢያቀርቡም ኢህአዴግ ቀደም ሲል የገባላቸውን ቃል በማጠፍ ወደየትም መሄድ እንደማይችሉ ካገዳቸው በኋላ ብቸኛውን አማራጭ በመውሰድ በሀገር ቤት መቆየት የመረጡት ዶ/ር ነጋሶ ጊዳዳ በእሳቸው የሥልጣን ዘመን ስለተከናወኑ አንዳንድ ችግሮችና ከእነ ስዬ አብርሃ ጋር ስለነበራቸው የአቋም አንድነት በተመለከተ ሠፋ ያለ ማብራሪያ ህዳር 25 ቀን 1994 ዓ.ም ለዘመን መፅሄት ከሰጡ በኋላ ሀሙስ ህዳር 27 ቀን 1994 ዓ.ም በድንገተኛ ህመም ጦር ኃይሎች ጠቅላይ ሆስፒታል ገብተዋል።</p>

<p>ስማቸው ከደህንነት አኳያ እንዳይገለፅ የፈለጉት የጦር ኃይሎች ጠቅላይ ሆስፒታል ምንጮቻችን እንደገለፁት ከሆነ ዶክተሩን ወደ ሆስፒታሉ እንዲመጡና እንዲተኙ ያደርጋቸው ቀደም ሲል ያጋጠማቸው የደም ግፊት በሽታ ሊሆን እንደሚችል ጠቁመዋል። ዶክተር ነጋሶ ባለፉት ስድስት አመታት ሥልጣን ላይ በነበሩበት ጊዜ ሁለቴ ወደ ሳዑዲ አረቢያ በመሄድ ከፍተኛ ህክምና ካደረጉ በኋላ የጤንነታቸው ጉዳይ በአስተማማኝ ደረጃ ለረዥም ጊዜ ከቆየ በኋላ በአሁኑ ሰአት የመታመማቸው ሚስጥር ከመንግሥት ባለሥልጣናት ጋር ያለመጣጣማቸውና በሚያደርጉትም ከበድ ያለ የቃላት ልውውጥ ደም ግፊታቸው ሊነሳ እንደቻለ ግምታቸውን አስቀምጠዋል።</p>

<p>ዶ/ር ነጋሶ ጋዜጣው ለህትመት እስከገባበት ሰዓት ድረስ ተኝተው ህክምናቸውን በመከታተል ላይ ከሚገኙበት የጦር ኃይሎች ጠቅላይ ሆስፒታል አለመውጣታቸውን የገለፁት ምንጮቻችን ግለሰቡን የመንግሥት ታጣቂዎች በተኙበት መኝታ ክፍል ውስጥ የሲቪል ልብስ በመልበስ እየጠበቁአቸው መሆኑን አስታውቀዋል።</p>

<p>ከሥልጣናቸው ከተነሱ በኋላ ከዘመን መፅሄት ጋር ባደረጉት ቃለ ምልልስ ላይ ዶ/ር ነጋሶ ኢህአዴግ እየተከተለው ያለው የዲሞክራሲያዊ ሥርዓት የማያዋጣ መሆኑ በመግለፅ አብዮያታዊ ዲሞክራሲን በመንቀፍ በአንፃሩ እነ ገብሩ አሥራትን በሀገር ሉአላዊነትና በተለያዩ ጉዳዮች ላይ የያዙትን አቋም በመደገፍ መናገራቸው ዶ/ር ነጋሶ ከኢህአዴግ ባለሥልጣናት ጋር የነበራቸውን ቅራኔ ሊያጠናክረው እንደሚችል እነዚሁ ምንጮች ጠቁመዋል።</p>


<p class="align-center"><a href="/Gazettas/Genanaw/info/Genanaw.sera.html">ከገናናው ታህሳስ 3 ቀን 1994</a></p>

</body>
</html>	














