<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ኢህአዴግ በሻዕቢያ ላይ ሊጨክን አልቻለም!»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«ኢህአዴግ በሻዕቢያ ላይ ሊጨክን አልቻለም!»</h1>


<p>በአሁኑ ወቅት በኢህአዴግ በኩል ከፍተኛ ተቃውሞ እንደማይጠብቀው የሚያምነው የሻዕቢያ ሠራዊት ግልፅ የሆነ ወረራ ሲያደርግ የኢትዮጵያ መንግሥት አንዳችም የመከላከል ሙከራ አለማድረጉን ግራ የሚያጋባ ድርጊት መሆኑ ታወቀ።</p>

<p>አንዳንድ መረጃዎች እንደሚያሳዩት ሻዕቢያ ካለፈው ሽንፈቱ በመማር የተበለጠበትን የአየር ኃይል ክፍል እስከ ሥረ-27 በደረሱ ተዋጊ ጀቶች አደራጅቷል። የሠራዊቱ ምልመላ በማካሄድ ብዙ ሠራዊት እያሰለጠነ ነው ያለው የመድህን ድምፅ ሬዲዮ በአንፃሩ በወያኔ በኩል ከ64.00 በላይ ሠራዊት አባላት ሲቀነሱ በድንበር አካባቢ ያሉ ሚሊሻያዎች ትጥቅ እንዲፈቱ ታዘዋል ተሏል።</p>

<p>የኢህአዴግ መንግሥት ለሻዕቢያ ከቃላት ማስፈራሪያና ማስጠንቀቂያ ውጪ አንጀቱ ጨክኖ ሻዕቢያን ሊያጠቃው አልቻለም ያለው ፍኖተ ዲሞክራሲ የኢትዮጵያ አንድነት ድምፅ ከቃላት ልውወጡ ባሻገር በሰሜን ኢትዮጵያ አካባቢ የታየውን ውጥረት ለማርገብ አንዳችም ጥረት ለማድረግ አልጣረም ብሏል። ኤርትራ በየትኛውም የጦርነት ግንባር ላይ አደጋ ጥለው ማምለጥ የሚችሉ ወታደሮቿም በአረብ ሀገሮች አሠልጥና አስመጥታለች ያለው ይኸው ዜና የመለስ ዜናዊ መንግሥት ባለሥልጣናት በለመደባቸው የመደበቅ አባዜ ተይዘው ህዝቡን ከእውነታው እንዲርቅ እየጣሩ ነው ሲል ገልጿል።</p>

<p>በዓለም ዓቀፍ ችሎች ውሳኔ ያገኛል ተብሎ የተነገረው የሁለቱ ሀገሮች የድንበር ውዝግብ በምን ደረጃ ላይ እንዳለ ሳይታወቅ ቆይቶ አቶ ስዩም ም በቅርቡ በሰጡት ጋዜጣዊ መግለጫ ክርክሩ እየተካሄደ ይገኛል በሚቀጥለው የካቲት ይፈታል ማለታቸው ብዙውን ኢትዮጵያዊ አስገርሟል ያለው ዜና ይህ መግለጫ እስከተሰጠ ድረስ በሀገሩ ጉዳይ ላይ የሚያደርገው ሙግት ህዝቡ ካለማወቁ ባሻገር ኢህአዴግም ለህዝቡ ያለውን ንቀት የሚያሳይ ነው ብሏል።</p>

<p>በአንድ በኩል በኤርትራ ወገን ምንም ዓይነት የወረራ እንቅስቃሴ የለም እያሉ ህዝቡን ሲዋሹት ቆየተው ከሰሞኑ ደግሞ የኤርትራ ሠራዊት እንቅስቃሴ አለ በማለት እየተናገሩ መሆኑ በራሱ ከሰሜኑ ጦርነት ይልቅ በቅርቡ በምሥራቅ በኩል ከሱማሊያ ጋር ስለሚያደርገው ጦርነት ብቻ እንዲያውቅ እየተደረገ ነው ብሏል።</p>

<p>ይህ በደቡብና በምሥራቅ አካባቢ በኩል እየተደረገ ያለው ውጊያ ከተጀመረ ሶስት ሳምንት ያስቆጠር ሲሆን በውጊያው ምን ያህል ሰው እንደሞተና እንደቆሰለ ለማወቅ አልተቻለም በማለት የሚያስረዳው ዜና ባለፈው ሳምንት በሶማሊያ ግዛት ባይደዋ ውስጥ የአሜሪካ መንግሥት ወታደራዊ ልዑካን በተገኙበት ስብሰባ ላይ አራት ከፍተኛ የኢህአዴግ ጦር መኮንኖች እንደተሳተፉና በስብሰባው ላይ የተገኙት እነዚህ የኢህአዴግ ተወካዮች ውጊያውን በበላይነት እንዲመሩት የተመረጡ ከመሆኑ ባሻገር የውጊያውን ሂደት በተመለከተ ከአሜሪካ የጦር ሰዎች ጋር በመገናኘት ጦርነቱን እንደሚያካሂዱ ታውቋል።</p>

<p>በአሁኑ ሰአት የኢትዮጵያ መንግሥት የሶማሊያውን ጦርነት በድል ለመወጣት ከፍተኛ እንቅስቃሴ እያደረገ እንደሆነ የሚናገሩት የሀገር መከላከያ ሚኒስቴር ምንጮቻችን የኢትዮጵያ አየር ኃይል ንብረት የሆኑት ጀቶች ከአሜሪካ የጦር ጀቶች ጋር ቅንጅታዊ ልምምዳቸውን በቅርቡ እንደሚጀምሩና አስፈላጊ በሆነው መንገድ ሁሉ የአሜሪካ መንግሥት ለኢትዮጵያ ጦር እገዛ እንደሚያደርግ ጠቁመዋል።</p>


<p class="align-center"><a href="/Gazettas/Gemamaw/info/Genanaw.sera.html"> ከገናናው ታህሣሥ 10 ቀን 1994</a></p>

</body>
</html>	














