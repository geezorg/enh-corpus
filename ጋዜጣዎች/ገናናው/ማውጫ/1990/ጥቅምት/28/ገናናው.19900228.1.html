<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአርቲስት አያሌው መስፍን የ30 ዓመት የመድረክ ውሎ በደማቅ ሁኔታ ይከበራል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

 
<h1 class="align-center">የአርቲስት አያሌው መስፍን የ30 ዓመት የመድረክ ውሎ በደማቅ ሁኔታ ይከበራል</h1>


<p>በህዝብ ዘንድ ታዋቂነት ያተረፈውና በ«ኢትዮጵያ የመድረክ ውሎው ይህንኑ የአንድነትንና የኅብረትን ጥቅም ለወገኑ በዜማው በማስተላለፍ ተወዳጅነትን ያተረፈው አርቲስት አያሌው መስፍን የ30 ዓመት የመድረክ እድሜውን በደማቅ ሥነ-ሥርዓት ለማክበር የዝግጅት ኮሚቴው በመንቀሳቀስ ላይ እንደሚገኝ ታማኝ ምንጮች ይፋ አደረጉ።</p>

<p>አርቲስት አያሌው መስፍን ይህንኑ የመድረክ ልደቱን የሚያከብረው ኅዳር 7 ቀን 1990 ዓ/ም እንቧይ መስክ /ሪቼ/ ተብሎ በሚታወቀው ሆቴል እንደሆነ ምንጮቹ ገልፀው በዕለቱ ከጠዋቱ 4 ሰዓት ጀምሮ በሚደረገው የበዓሉ ሥርዓት ላይ የአርቲስት አያሌው መስፍን በሐዘንም ሆነ በደስታ በተለይም በችግር ጊዜ ከአጠገባቸው ሳይለይ የተቻለውንና አቅሙ የፈቀደውን ሁሉ ያደረገላቸው የሙያ ጓደኞቹ በአርቲስቱ የመድረክ ልደት በዓል ላይ ልዩና ድንቅ ዝግጅት ለማድረግ እየተዋከቡ መሆኑ ሲገለጽ ይህን የዝግጅቱን ምንነት አሪቲስቱ ፈጽሞ እንደማያውቅ እነዚሁ ምንጮች አረገግጠዋል።</p>

<p>አርቲስት አያሌው መስፍን ከኢትዮጵያ ህዝብ ህሊና ፈጽሞ ሊዘነጉ የማይችሉ ከ300 በላይ ዜማዎችን ወገኑ ለሆነው የኢትዮጵያ ህዝብ ማቅረቡ የሚታወቅ ሲሆን አርቲስቱ ኢሕአዴግ የሥልጣን መንበሩን ከተቆጣጠረ በኋላም በመድረክ በሚያስተላልፈው የሀገር ፍቅርን የወገን ፍቅርን እንዲሁ አንድነትን በሚያጠናክሩ ዜማዎቹ ተመልካቹን ከቁጥጥር ውጪ በማደረጉ በማንኛውም መድረክ የመቅረብ እድል እንዳይሰጠው የተደረገ ወገንኑና ሀገሩን አፍቃሪ አርቲስት እንደሆነ ብዙዎች ይመሰክሩለታል።</p>

<p>የአርቲስት አያሌው መስፍንን የ30 ዓመት የመድረክ ልደትን ልዩ በሆነ ዝግጅት ለማክበር መሰናዶ በማድረግ ላይ ሲሆን የሀገሪቱ ታላላቅ ሰዎችም እንደሚገኙ ይጠበቃል።</p>

<p class="align-center"><a href="/Gazettas/Genanaw/info/Genanaw.sera.html">ከገናናው ጥቅምት 28 ቀን 1990</a></p>


</body>
</html>	
