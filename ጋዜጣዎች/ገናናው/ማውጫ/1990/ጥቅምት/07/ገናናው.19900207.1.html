<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የዘጠኝ ሚሊዮን ብር መዘዝ አፈ-ጉባኤን እንደሚያስጠይቅ ተነገረ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

 
<h1 class="align-center">የዘጠኝ ሚሊዮን ብር መዘዝ አፈ-ጉባኤን እንደሚያስጠይቅ ተነገረ </h1>


<p>በምክር ቤቱ ምርጫ ቦርድ ውስጥ ቀደም ሲል በተደረገው የም/ቤት አባላት ምርጫ አርባ ሺ ጣቢያ ተፈቅዶ ሃያ ዘጠኝ ሺህ በሚሆኑ ጣቢያ ብቻ በመካሄዱ ለቀሪዎቹ 10ሺ ጣቢያዎች የወጣው ወጪ የት እንደገባ እስከአሁን ግልጽ ባለመደረጉ የምርጫ ቦርድ ሊ/መ አቶ አሰፋ ብሩና አፈ ጉባኤ ዳዊት ዮሐንስ ተጠያቂ ሊሆኑ እንደሚገባ ለም/ቤቱ ቅርበት ያላቸው ወገኖች ጠቁመዋል</p>

<p>ለሕዝብ ተወካዮች ም/ቤት ቅርበት ያላቸው ወገኖች እንዳስታወቁት ለእንደራሴነት በተደረገው አጠቃላይ የምርጫ ወቅትም ቢሆን ከተፈቀደው በጀት ከሰላሳ ሶስት ሺህ ጣቢያዎች በሃያ አምስት ሺህ ጣቢያዎች ብቻ ሲከናወን ለቀሪ 15ሺህ ጣቢያዎች የወጣው ወጪ ለምን ጉዳይ እንደዋለ ለፓርላማው አባላት ግልጽ እንዲሆን ባለመደረጉ በግምት ዘጠኝ ሚሊዮን ብር በላይ ቦታውን የያዙት ወገኖች ለግል ጥቅም ሳያውሉት እንዳልቀረ ያስረዳሉ።</p>

<p>ምንጮቻችን በማያያዝም ባላፈው ዓመት በዚሁ ጉዳይ ላይ ውይይት ተነስቶ አቶ አስፋ ብሩ እና አፈ ጉባኤው ጥያቄውን ባነሱ እንደራሴዎች ላይ ቁጣና ዛቻ ሰንዝረው እንደነበረ በማስታወስ የት እንደገባ በወቅቱ በቀረበው ሪፖርት ላይ ያልተጠቀሰው ገንዘብ ጉዳይ ተዳፍኖ እንዲቀር ግፊት መፍጠራቸው ለግል ማዋላቸውን የሚያሳይ ፍፁም ነው በማለት አስተያየታቸውን ለሪፖርተራችን ሰጥተዋል።</p>

<p>ላለፉት ሁለት ወራት ም/ቤቱ ለዕረፍት ሥራውን ሲያቆም በምርጫ ቦርድ አማካይነት በጀት ተፈቅዶ የወጣው ብር የት እንዳለና ወንጀሉ የተፈፀመው በማን እንደሆነ በትክክለኛ ማስረጃ ለአፈ ጉባኤው ቀርቦ ምንም ዓይነት እርምጃ ጥፋት በፈፀሙ ወገኖች እንዳልተወሰደ በማስታወስ በዘንድሮው የም/ቤቱ የመጀመሪያ የሥራ ዘመን ይኼው ጉዳይ በድጋሚ መነሳት እንዳለበት ማሳሰቢያ ሰጥተዋል።</p>

<p>በምርጫ ቦርድ ውስጥ ቁልፍ ቦታ የተቀመጡ የኢሕአዴግ አባላት መሐል አንዳንዶቹ በከፍተኛ ድረጃ የሕዝብና የመንግሥት ገንዘብ መመዝበራቸው በግልጽ እየታወቀ አንዲትም ጥያቄ ያልቀረበላቸው ከመሆኑም ባሻገር ድርጊቱ እንዲነሳ የሚፈልግ ወገን እንደሌለ የቡጥቦጣውን ሰንሰለት አጋልጠዋል።</p>

<p>ባለፈው ዓመት ታኅሳስ ወር ገደማ በጀት ተፈቅዶ ወጪ የሆነውን የምርጫ ማስፈፀሚያ ገንዘብ የት እንደገባና ማን ወንጀለኛ እንደሆነ የሚመረምር የአስተዳደር ጉዳይ ቋሚ ኮሚቴ በኃላፊነት ከወሰደ በኋላ ስድስት ወር ቆይቶ ሁሉንም ነገር በማብጠርጠር ለአፈ ጉባኤ ዳዊት ዮሐንስ ማቅረቡን ያስታወሱት የጋዜጣው ምንጮች አፍንጫ ሲመታ ዓይን ያለቅሳል እንዲሉ አፈ ጉባኤው የደረሳቸውን ሪፖርት ለም/ቤቱ አቅርበው ውሣኔ እንዲሰጥበት ከማድረግ ታቅበው ዝምታን መምረጣቸው ጥርጣሬውን እንደሚያጎለብት ይጠቁማሉ። ምርጫ ቦርዱ በዘመድ አዝማድ የታጠረ መሆኑን የጠቆሙት እነዚህ የጋዜጣው ምንጮች በከፍተኛ የኃላፊነት ቦታ የተቀመጡ አባወራ እንደሌለው ቤት አጋጣሚ የሚፈቅዳላቸውን የህዝብ ሀብት ለግል ሀብትነት እያዋሉት ነው ሲሉ ውንጀላ ሰንዝረዋል።</p>

<p>በመጨረሻም ቀደም ሲል የአስተዳደር ጉዳይ ቋሚ ኮሚቴ ሪፖርቱን ለአፈ ጉባኤው አቅርቦ ለም/ቤቱ ሳይቀርብ እንዲቆይ ተደርጐ የሁለት ወር እረፍት እንዲሆን መደረጉን በማስታወቅ ይኼ እንዲዳፈን የተፈለገው ምዝበራ አፈ ጉባኤው ሥራውን ለጀመረው የእንደራሴዎች ም/ቤት የደረሳቸውን ሪፖርት በዝርዝር ካላቀረቡ በፓርላማው አባላት ጥያቄው ተሰንዝሮ ውሣኔ እንደሚሰጥበት በመጠቆም ቀኑ ሲደርስ ሁሉም ነገር ተፍረጥርጦ ገሐድ ሊወጣ እንደሚችል ያላቸውን እምነት በእርግጠኝነት ይገልፃሉ።</p>

<p>በአሁኑ ሰዓትም ሁለቱ የፓርላማው እንደራሴዎች ከአገር መውጣታቸው ም/ቤቱ የፀጥታ ድባብ እንደዋጠው ማስተዋላቸውንና ብርቱ ክርክር ከመደረግ ይልቅ ሁሉም በድጋፍ የሚፀድቅ እንደሚሆንም ቀደም ሲል ከታየው ተሞክሮ አንፃር ስጋታቸውን ከወዲሁ ገልፀዋል። ለህዝብ ተወካዮች ም/ቤት አፈ ጉባኤ ዳዊት ዮሐንስ የምርጫ ቦርዱ ሊ/መንበር አቶ አሰፋ ብሩ አጐት መሆናቸው ይታወቃል።</p>


<p class="align-center"><a href="/Gazettas/Genanaw/info/Genanaw.sera.html">ከገናናው ጥቅምት 7 ቀን 1990</a></p>


</body>
</html>	
