<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በአዲግራት ግንባት የሚታየው ወታደራዊ ዝግጅት የመልሶ ማጥቃትን ፍንጭ እንደሚያሳይ የቢቢሲ ወኪል ገለጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በአዲግራት ግንባት የሚታየው ወታደራዊ ዝግጅት የመልሶ ማጥቃትን ፍንጭ እንደሚያሳይ የቢቢሲ ወኪል ገለጠ</h2>


<p>ኢትዮጵያና ኤርትራ ባለፈው ግንቦት ወር በድንበር ግጭት ምክንያት ሁለቱም የአየር ጥቃቶችን በከተሞች ላይ አድርሰው ለሰላማዊ ሕዝብ ላይ ጉዳት ደርሶ በአሜሪካው ፕሬዝዳንት በቢል ክሊንተን ማስጠንቀቂያ የአየር ጥቃቱን ካቆሙ ወዲህ በሁለቱ ድንበሮች ላይ ያለው ሠራዊት ኃይል ከማከማቸቱ በስተቀር እስካሁን ምንም የጐላ የመሳሪያ ፍልሚያ አይታይም ሲል ጳጉሜን አንድ ቀን ከአዲግራት ለቢቢሲ ሬዲዮ ዘገባ ያቀረበው ወኪሉ በአዲግራት አካባቢ የሚታየው ከፍተኛ ወታደራዊ እንቅስቃሴ ሲታይ የመልሶ ማጥቃቱ ውጊያ አይቀሬ መሆኑን እንደሚያሳይ ገልጧል።</p>

<p>ሪፖርተሩ ተዘዋውሮ እንደተመለከተው ከመቀሌ ከተማ ጀምሮ አዲግራት ድረስ በከተሞችም ሆነ በመንገዶቹ ላይ ከፍተኛ ወታደራዊ እንቅስቃሴ የሚታይ መሆኑን አመልክቶ ከመቀሌ ወደ አዲግራት 31 ካሚዮኖችን የያዘ ኮንቮይ ሲጓዝ መመልከቱን ጠቁሟል።</p>

<p>ሪፖርተሩ ባለፈው የአየር ድብደባ የሻዕቢያ ተዋጊ አውሮፕላን በከተማው መሃል ባለው የእርዳታ ማስተባበሪያ የእህል መጋዘን ላይና በአካባቢው የተጣለው ክላስተር ቦምብ ምን ያህል አስከፊ ጉዳይ እንዳደረሰና የክላስተር ቦምቦቹንም ጉማዶች መመልከቱን ገልጧል። ሪፖርተሩ በሁለተኛው ድብደባ የተመታውን ቦታ ገና ያልጐበኘ መሆኑን ገልጦ ባየው ብቻ የአየር ድብደባው ምን ያህል ጉዳት እንዳደረሰና መጥፎ አሻራ እንደጣለ ለመረዳት መቻሉን አመልክቷል።</p>

<p>በሌላ በኩል የትግራይን ሕዝብ በተመለከተ በሰጠው ዘገባ ከባለስልጣን ጀምሮ ወደታች እስከ ተራው ነዋሪ ድረስ ያለው ሕዝብ የሚያወራው በአንድ ቋንቋ የተወሰደበትን መሬት ማስመለስ የመጀመሪያ ግዳጅ መሆኑን በቁጭት ይገልጣል ብሏል።</p>

<p>በሌላ በኩል ሪፖርተሩ ከመስሪያ ቤቶች ጀምሮ በያለበት ያለው የወታደራዊ እንቅስቃሴ ጥበቃ የማይደረግለት ወደአካባቢው የሚሄድ ሰው በቀላሉ እንቅስቃሴዎችና አይቶና መረጃዎችን ሰምቶ ለመሄድ የሚያግደው ምንም ዓይነት የሴኩሪቲ እርምጃ የለም ሲል አመልክቷል።</p>

<p>ይህ ዝግጅት በጠላት ላይ ውጤታማነት የሚኖረው ምስጢርነቱ ሲጠበቅና የሚሰነዘርም ጥቃት ካለ ድንገተኝነትን ማትረፍ ሲችል ነውና ዘመቻውን በተመለከተ የምስጢር አጠባበቁና የወታደራዊ እንቅስቃሴው ተገዢው የጥበቃ ደረጃ እንዲደረግለት በበኩላችን እያሳስበን በእንደዚህ ያለው ደካማ ጐን ጠላቶቻችን እንዳይጠቀመብን አስቸኳይ የሴኩሪቲ እርምጃ ይወሰድበት እንላለን።</p>

<p>በተያያዘ ዜና 31 የቀድሞ ባለሥልጣናት እና ወታደራዊ አዛዦች በደርግ ዘመን ተፈፅሟል በተባለው ወንጀል ተባባሪ ናቸው ተብለው ከታሰሩበት እስር መለቀቃቸው ታወቀ። እነዚሁ ባለ ሥልጣናት ለ7 አመታት በእስር የቆዩ መሆናቸውም የደረሰን ዜና ጨምሮ ገልጿል።</p>

<p>በእነዚሁ ባለ ሥልጣናት ላይ በቂ የክስ ቻርጅ እንዳልተገኘ የገለፀው የዜናው ምንጭ ከእስረኞቹ መሃል ብዙዎቹ ባለፈው ሥርዓት ወቅት የኢትዮጵያ ሠራተኞች ፓርቲ አባል የነበሩ መሆናቸው ታውቋል።</p>

<p>ከእሥር ከተለቀቁት ባለ ሥልጣናት መሃል ብ/ጄ ተጫኔ መስፍን፣ ብ/ጄ ሰብስቤ ንጋቱ፣ ብ/ጄ ዘገየ ልዑል ሰገድ፣ ብ/ጄ ከፍለን ይብዛ እና ሜ/ጄ በድሉ ዱኪ ጨምሮ በርካታ የጦር አዛዦች የሚገኙ ሲሆን በሲቪል ደረጃ የቀድሞ የአብዮታዊት ኢትዮጵያ ሴቶች ሊቀመንበር የነበሩት ወ/ር አሰገደች በዛብህና የኢሰፓ ማዕከላዊ ኮሚቴ አባል የነበሩት ወ/ሮ ጥሩወርቅ ዋቁመ ከእስር የተለቀቁት ባለ ሥልጣናት ጋር የሚጠቀሱ ናቸው።</p>


<p class="align-center"><a href="/Gazettas/Genanaw/info/Genanaw.sera.html">ከገናናው ጳጉሜ 5 ቀን 1990</a></p>

</body>
</html>	





