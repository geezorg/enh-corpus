<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አንድ ኩንታል ጤፍ አንድ ሺህ ብር ኤርትራ ያለኢትዮጵያ መኖር እንደማትችል ክስተቶች አጋለጡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> አንድ ኩንታል ጤፍ አንድ ሺህ ብር ኤርትራ ያለኢትዮጵያ መኖር እንደማትችል ክስተቶች አጋለጡ</h1>

 
<p>ከጦርነቱ ማግስት ጀምሮ በኤርትራ ከፍተኛ ማሕበራዊ ቀውስ እንደተከሰተና ኤርትራ ከኢትዮጵያ ጋር ማድረግ ያለበት የንግድና ማናቸውም ግንኙነት በመቋረጡ ሕዝቡ ለከባድ የኑሮ ውድነት መጋለጡ ታወቅ። በኤርትራ የአመት የእሕል አቅርቦት መጠን 6. ሚሊዮን ሆኖ ሳለ እራሷን ማስተዳድር ከጀመረች ወዲህ የምርቷ መጠን ከ1-6 ሚሊዮን ኩንታል እንደማይበልጥ የሚነገር ሲሆን ቀሪውን አቅርቦት ከኢትዮጵያ የማግኘቷ ጉዳይ ጦርነቱ እስከተጀመረ ድረስ እንደቀጠለ ቆይቷል። ይህም የኤርትራ በወደብ አገልግሎትና ከምታገኘው ጥቅምና ወደ አገራችን በምትልካቸው ሸቀጦች ከምታገኘው ገቢ በተጨማሪ መሆኑ ይታወቃል።</p>

<p>ኤርትራ ወደ ኢትዮጵያ የምትልከው ሸቀጦች በዓመት ከ250 ሚሊዮን ብር በላይ ታገኝ የነበር ሲሆን ይህም በዚሁ ጦርነት ማግስት የተቋረጠባት መሆኑ ታውቋል። እዲሁም በወደቧ ከምታስገባው አመታዊው የ90 ሚሊዮን ዶላር ገቢዋ ውስጥ ኢትዮጵያ ፊትዋን ወደ ጅቡቲ በማዞርዋ ኤርትራ ባዶዋን የቀረች መሆኑ ታውቋል። በኤርትራ ዛሬ በጦርነቱ ምክንያት የተከሰተው ቀውስ የአገሪቱን ሕዝቦች ማሕበራው ሕይወት ክፉኛ ያናጋው ሲሆን በሁለቱ አገሮች መሃል ያለው የንግድ ልውውጥ በመቋረጡ በአሰብ ብቻ የኢትዮጵያ አንድ ኩንታል ጤፍ 1000 ብር መግባቱ ታውቋል። ይህ በአሰብ ያለው የጤፍ ዋጋ ካለው የኤርትራውያን የኑሮ ውድነት አኳያ ከፍ ያለ ቢሆንም የአሰቡ ዋጋ አስመራ ላይ በቅናሽነቱ ወይም በእርካሽነቱ የሚጠቀስ መሆኑ ታውቋል።</p>

<p>እንደ ውስጥ አዋቂዎች መረጃ ከሆነ ከአስመራ ከአሰቡ ዋጋ በብዙ የጨመረ መሆኑን ነው። የኤርትራ ሕዝብ የጨመረ መሆኑ ነው። የኤርትራ ሕዝብ አጠቃላይ ቁጥር በአገራችን አንድ ክፍለ ሃገር ከሆነች የትግራይ ሕዝብ ጋር የተመጣጣኝ ሲሆን በምርት ረገድ የሃገራችን የትግራይ ክፍለ ሃገር በዓመት 7 ሚሊዮን ኩንታል ያመርት እንደነበር ታውቋል። ኤርትራ ለኢትዮጵያ ላይ ጦርነት ስታውጅ ኢኮኖሚያዊ አቅሟን ቢያንስ ከአንዲት ክልል አቅም ጋር ማነፃፀር ይጠበቅባት እንደነበር ብዙዎች በሃዘን ይናገራሉ። ለዚህም የኤርትራ ዓመታዊ የምርት መጠ ትንሽና ፍፁም የማይበቃ ሆኖ ሳለ ከ5 ሚሊዮን ኩንታል በላይ በየአመቱ እርዳታየመቀበል ግዴታ ነበረባት።</p>

<p>ሆኖም ይህን ከቅርብ ጊዜ ወዲህ ያጥላሉት ኢሳያስ አፈወርቂ ሕዝባቸው ለመመገብ ባለመቻልና የተሽመደመደውን ኢኮኖሚ መልሶ ለማቆም ባለመቻላቸው ጦርነት ቢከፍቱም ውጤቱ ለባሰ ማሕበራዊና ኢኮኖሚያዊ ድቀት አብቅቷቸዋል። ኢሳያስ በሚከተሉት ፖሊሲ መንግሥታዊ ያልሆኑ ድርጅቶችን በማበራራቸው እንዲሁም ለጋሽ የሆኑ አለም አቀፍ ድርጅቶችንና መሰል ጽ/ቤቶችን በማጥላላታቸው የሚያገኙት ውጤት ባለፈው ዓመት እንደታየው ሁሉ የአለም ባንክና የዩ ኤስ ኤይድ የእርዳታ መጠን ከግማሽ ሚሊዮን ኩንታል በታች እንዲሆን አርጐታል። ይህም በሕዝብ ሕይወት ላይ ችግር የሚያስከትል ሁኔታን የሚያመጣው የኢሳያስ ፖሊሲ እንደሆነ ብዙዎች ይናገራሉ።</p>

<p>«በኤርትራ የገቢ ምንጮች ላይ የኢሳያስ ክፉ ፖሊሲ ጉዳት አድርሷል» ይላሉ አንዳንድ ታዛቢዎች። ሃገሪቱ ከወደብና ከውጭ የሸቀጥ አቅርቦት የምታገኘውን ጥቅም በእጅጉ እንድታጣ ያደረጋት ከኢትዮጵያ ጋር የፈጠረችው ፀብ ነው። እንዲሁም አንድ ናቅፋ 60 የኢትዮጵያ ሳንቲም እየተመነዘረና ኑሮ በእጅጉ እየተወደደ ሳለም የኤርትራ መንግሥት ለተጨማሪ ጦርነት ወጪ የሚያስፈልገው መሆኑ አይካድም።</p>


<p class="align-center"><a href="/Gazettas/Genanaw/info/Genanaw.sera.html">ከገናናው ግንቦት 21 ቀን 1990</a></p>




</body>
</html>