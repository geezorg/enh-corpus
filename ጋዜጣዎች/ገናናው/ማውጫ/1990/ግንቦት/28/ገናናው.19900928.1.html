<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያ ሠራዊት ወራሪውን የሻዕቢያ ጦር በውጊያው እያተራመሰ መሆኑ ታወቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center"><span class="underline"> የኢሳያስ ትዕቢት ተነፈሰ፣ ወራሪዎች ተማረኩ፣ የሞቱና የቆሰሉ አሉ</span></h2>
<h1 class="align-center"> የኢትዮጵያ ሠራዊት ወራሪውን የሻዕቢያ ጦር በውጊያው እያተራመሰ መሆኑ ታወቀ</h1>
<h2 class="align-center"><span class="underline"> የሻዕቢያ ጦር እግሬ አውጪኝ እያለ ፈረጠጠ</span></h2>
 
<p>በኤርትራ ጦርና በኢትዮጵያ ሠራዊት መካከል ግንቦት 26 ቀን 1990 ዓ.ም ከንጋቱ 12 ሰዓት አካባቢ በከባድ መሣሪያ የታገዘ ውጊያ መደረጉን የሮይተር ዜና ወኪል ጋዜጠኛ ከስፍራው መዘገቡን የጀርመን ድምፅ የአማርኛ ፕሮግራም በዜና እወጃው ላይ ገለፀ።</p>

<p>ሮይተርን ምንጭ በማድረግ ሬዲዮው እንደገለፀው በድንበር ከተማይቱ ዛላንበሳ የመድፍና የአዳፍኔው ከባድ ውጊያ ግንቦት 26 ቀን 1990 ዓ.ም. ከጧቱ 12 ሰዓት ተጀምሯል። የአይን ምስክሮች እንዳሉት በውጊያው ምን ያህል ወታደሮች እንደተሳተፉ በትክክል መናገር አዳጋች ነው ማለታቸውን የተሰራጨው ዜና አስረድቷል።</p>

<p>ሆኖም ኤርትራውያኑ ወታደሮች እየተቻኮሉ (እየፈረጠጡ) ወደ ከተማይቱ ሲያመሩ ታይተዋል። የኤርትራውያን ጦር ተከትሎ ወደ ከተማይቱ ዛላንበሳ የተሸጋገረው የሮይተር ጋዜጠኛ ከባድ መሳሪያን የሚያማዝዝ ሙሉ ጦርነት መፈንዳቱን እንዳመለከተ የጀርመን ድምጽ በዜና ዘገባው አስታውቋል።</p>

<p>ከዚህ ዜና ጋር በተያያዘ የጀርመን ድምጽ የአማርኛ ፕሮግራም ክፍል የኢትዮጵያ ወኪል ጋዜጠኛ ግንቦት 26/90 ምሽቱን ያስተላለፈችውን ዜና ሙሉውን እንዲህ ገልፃዋለች።</p>

<p>«ኤርትራና ኢትዮጵያ በሰሜን ምዕራብ እስከ ሰሜን ምስራቅ የሚገኘውን ሁለቱን አገሮች የሚያካልላቸውን ቦታዎች በሜካናይዝድ ጦር አድረው የአንዲት ጥይት ድምጽ የጦርነት እሳት ሊጫር በሚችልበት ሁኔታ በተጠንቀቅ ሲጠባበቁ ከሁለት ሳምንት በላይ ነው የቆዩት።</p>

<p>የመጀመሪያ የጦርነት እሳት ባለፈው እሁድ ከንጋቱ 10 ሰዓት ላይ ነበር በኤርትራ የማጥቃት እርምጃ ወደ ኢትዮጵያ ግዛት በመግባት ተከፈተ የተባለው። ይሁንና በኢትዮጵያ የመልሶ ማጥቃት እርምጃ ውጊያው በተወሰነ ሰዓት ውስጥ ተጠናቆ የኤርትራ ሰራዊት መመለሱ ተነግሮ ነበር።</p>

<p>በሌላ በኩል ደግሞ ዛሬ /26/9/90/ ከንጋቱ በ11 ሰዓት ላይ በዛላንበሳ በኩል ሌላ የማጥቃትና የመከላከል ጦርነት እየተካሄደ መሆኑን ለማወቅ ተችሏል። ዝርዝር ግን አልታወቀም የኢትዮጵያ መንግሥት ጐህ ሲቀድ ተካሄደ ስለተባለው ውጊያ ያሳወቀው ነገር የለም። ወደ ግንባሩ የተላኩ የመንግሥት ጋዜጠኞች ቡድንም ከስፍራው በየእለቱ የሚዘግቡት ቀደም ሲል በያዙት ባድመና ከፊል ሽራሮ በሰላማዊ ሰዎች ላይ ደረሰ የሚሉትን ጥቃትና የንብረት ጥፋት፣ የተፈናቃዮች ይዞታና ሁኔታ ነው። በዚህ ስፍራ 10 ሺህ ተፈናቃዮች መኖራቸው ታውቋል። ግንቦት 26/6/90 7ሰዓት ላይ የኢትዮጵያ ዜና አገልግሎት ባድመና ሽራሮ በወረራ ሲያዝ ያፈናቸው ሰዎች ሶስቱን በአደባባይ መረሸኑን ነው የገለፀው። በዛላንበሳ በኩል ግን ጦርነት ስለመፈጠሩ የገለፀው ነገር የለም።</p>

<p>አንዳንድ ምንጮች እንደሚናገሩት ባለፈው እሁድ አሊቴና፣ አዳልገዳና አይጋ በስፍራው ከሚገኙ የፖሊስ ኃይላትና የሚሊሺያ ሠራዊት ጋር ተታኩሶ ሲገባ ደርሶ የመልሶ ማጥቃት እርምጃ በመውሰድ የኤርትራን ጦር ያስወጣው ዛላንበሳ የሚገኘው የኢትዮጵያ ሰራዊት መሆኑ ታውቋል።</p>

<p>በተመሳሳይ ዜናም ትናንት ጠዋት የተጀመረው የኢትዮጵያ የኤርትራ ጦርነት ለሊቱን ተገባዷል ሲል የጀርመን ሬዲዮ ጣቢያ በትናንት ው ፕሮግራሙ አስታወቀ። ሬዲዮኑ በመቀጠልም በዛላንበሳ በኩል በተደረገው ጦርነት በርካታ ሰው የመቁሰልና የሞት አደጋ እንደደረሰበት ገልጾ ቁጥሩ ግን እንደማይታወቅ አስታውቋል።</p>

<p>የጀርመን ድምጽ ሬዲዮ ምንጭ ያደረገው ሮይተር በዘገባው እንደገለፀው የኢትዮጵያ ሠራዊት ባደረገው ማጥቃት በዛላንበሳ በኩል አዋሳኝ ድንበር ላይ ያሉትን ሁለት መንደሮች /ማይፀዳና ቤአን መንደሮችን በ120 ሚ.ሜትር መድፍ ደብድቧል ሲል ገልጿል።</p>

<p>ውጊያው በአዳፍኔና በመድፍ እየተከናወነ ነው ሲል ሮይተር የአይን ምስክሮችን ዋቢ በማድረግ ይፋ አድርጓል።</p>

<p>ይህ በእንዲህ እንዳለ የኢትዮጵያ ጠ/ሚኒስትር መለስ ዜናዊ ኤርትራ የኢትዮጵያ ድንበር ለቃ በባድመ በኩል ያለውን ጦሯን አስወጥታ ከሚያዝያ 28 ጀምሮ ወደነበረበት መልሳ ሁለቱም ሃገሮች ቀደም ሲል በቅኝ ግዛት የነበረውን የድንበር ክልል ይዞታ ላይ ለመስማማት እንዲያስችላቸው በሚስስ ሱዛን ራይስ የቀረበላቸውን የሰላም ጥያቄ ጠ/ሚኒስትር መለስ በርቱዕ ሁኔታ የተቀበሉት መሆኑን የጠቀሰው የሮይተር ዘገባ ሆኖም ግን እስካሁን የሸምጋዮች ሙከራ ውጤት ሳያስመዘግብ መቅረቱን ገልጧል።</p>

<p>በተጨማሪም አሜሪካ በባድመ በኩል ከሁለቱም ሃገር ሰራዊት ነፃ ሆኖ የነበረው አሥተዳደር እንዲመለስ፣ በተጨማሪም አነስተኛ የሰላም ጓድ በስፍራው እንዲቀመጥ ሃሳብ አቅርባለች በማለት ዘገባው ደምድሟል።</p>


<p class="align-center"><a href="/Gazettas/Genanaw/info/Genanaw.sera.html">ከገናናው ግንቦት 28 ቀን 1990</a></p>


</body>
</html>	
