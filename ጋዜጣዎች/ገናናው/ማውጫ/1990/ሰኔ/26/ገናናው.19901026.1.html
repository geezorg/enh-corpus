<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ጄኔቭ የሚገኘው የአለም ቀይ መስቀል ማኅበር ሠራተኞቹ በኦጋዴን መታፈናቸውን አስታወቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h3><span class="underline">የሱማሌ ጐሣዎች ናቸው</span></h3>
<h2 class="align-center">ጄኔቭ የሚገኘው የአለም ቀይ መስቀል ማኅበር ሠራተኞቹ በኦጋዴን መታፈናቸውን አስታወቀ</h2>


<p>በምስራቅ ኢትዮጵያ የሱማሌ ክልል ውስጥ በእርዳታ ስራ ላይ ተሰማርተው የነበሩ ስድስት ሰራተኞቹ የታገቱበት መሆኑን መቀመጫውን ጄኔቭ ያደረገው የአለም ቀይ መስቀል ማሕበር አስታወቀ።</p>

<p>እንደፈረንጆቹ አቆጣጠር ጁን 25 ቀን 1998 ሐሙስ በመደበኛ ስራው ላይ እያሉ ታግተው የተወሰዱበት የዓለም ቀይ መስቀል ማሕበር እንደገለፀው ከሆነ፤ ሠራተኞቹ የታገቱት በምስራቅ ኢትዮጵያ ክፍል በሚገኘው የሱማሊያ ክልል ለቆ ስሙ ኦጋዴን ተብሎ በሚጠራው ቦታ መሆኑ ይገልፃል።</p>

<p>እንደዜናው ዘገባ ከሆነ ስድስቱን የቀይ መስቀል ሠራተኞች ያገቱት በክልሉ በስፋት እንደሚንቀሳቀሱ የሚነገርላቸው ተቃዋሚ የሱማሌ ጐሣ ቡድኖች ናቸው። የቢቢሲ ሬዲዮ «ፎከስ ኦን አፍሪካ» የረቡዕ እለት ምሽት ፕሮግራም አያይዞ እንደገለፀው ከሆነ «ከዚህ ቀደም በምስራቅ ኢትዮጵያ የሱማሌ ክልል የተለያዩ ጥቃቶች ይሰነዘሩ እንደነበርና በአሁኑ ወቅት ይህንን መሰሉን አለም አቀፍ እገታ መፈፀሙ ደግሞ በአካባቢው ያለውን የፖለቲካ ሂደት በጥያቄ ምልክት ውስጥ የሚከተውና ተቃዋሚ ኃይሎች ወደ ትግሉ እየመጡ መህናቸውን የሚያሳይ ሆኗል። ብሏል።</p>

<p>የኢትዮጵያ መንግሥት ወራሪው ኤርትራ ጦር በከፈተው ጦርነት ሳቢያ በሙሉ ኃይሉ ፊቱን ወደ ሰሜን ኢትዮጵያ ባዞረበት ወቅትና መላው የኢትዮጵያ ሕዝብና ኢትዮጵያውያን ተቃዋሚ የፖለቲካ ኃይሎች ሣይቀሩ ወራሪውን ለመቋቋም በሚሯሯጡበት ወቅት በምስራቅ ኢትዮጵያ የሚንቀሳቀሱት አልኢትሃድና መሰል ድርጅቶች ይህንን አመቺ እድልና አጋጣሚ በመጠቀም ጥቃት ለመሰንዘርና ችግር ለመፍጠር እንደሚሞክሩ አንዳንድ ታዛቢዎች ስጋታቸውን ሣይገልጹ አላለፉም።</p>

<p>ባለፉት ዓመታት በምስራቅ ኢትዮጵያ የሱማሌ ክልል ውስጥ እንቅስቃሴ የሚያደርጉትን የታጠቁ ኃይሎች ከኢትዮጵያ መንግሥት ወታደሮች ጋር ጦርነት ያካሄዱ እንደነበር የሚታወቅ ነው። በአሁኑ ሁኔታም እነዚያ ኃይሎች ይህንን ጊዜና አጋጣሚ ተጠቅመው መንቀሳቀሳቸው ሊታይ ይችላል የሚሉት ታዛቢዎች ምናልባትም የቀይ መስቀል ማሕበሩን ሠራተኞች ያገቱት እነሱ ሊሆኑ ይችላሉ ሲሉም ተሰምቷል።</p>

<p>የዓለም አቀፍ ቀይ መስቀል ማሕበር ስድስት ሰራተኞች መታገታቸውን ይፋ ያደረገው ዘገባ ስለ ሰዎቹ ዜግነትና ፆታ የገለፀው ነገር የለም። ሆኖም ግን ሰራተኞቹን ለማግኘት የሚደረገው ጥረት ተጠናክሮ እንዲቀጥል አሳስቧል። ይህ በእንዲህ እንዳለ ሐሙስ ሰኔ 18 ቀን 1990 ዓ.ም ተይዘው ስለተወሰዱት ሰዎች የኢትዮጵያ መንግሥት ማብራሪያ ስለመስጠቱ ሆነ ስላለመስጠቱ የታወቀ ነገር አለመኖሩን ዜናው አክሎ ገልጿል።</p>

<p>ዘግይቶ በደረሰን ዜና መሠረት ትላንት የተላለፈው የጀርመን ድምጽ አማርኛው ፕሮግራም ስለእገታው ባስተላለፈው ዜና ታጋቾቹ መሣሪያ በታጠቁ ኃይሎች ከጐዴ ተነስተው ወደ ቀብሪደሃር በመጓዝ ላይ እያሉ በቁጥጥር ስር መዋላቸውንና ወደ ጐረቤት አገር ወደ ሱማሌ ሳይገቡ እንዳልቀረ አብራርቷል። ዜናው 6ቱን የአለም ቀይ መስቀል አባላት ግንኙነት አስመልክቶ በሰጠው መረጃ መሠረት አንዱ የውጭ አገር ዜጋ ሲሆን 5ቱ የኢትዮ ሱማሌ ዜጐች መሆናቸውን በመጥቀስ የኢትዮጵያ ቀይ መስቀል የታገቱትን ሰዎች ለማግኘት ትብብር እንዲደረግ የጠየቀ መሆኑ ታውቋል።</p>


<p class="align-center"><a href="/Gazettas/Genanaw/info/Genanaw.sera.html"> ከገ
ናናው ሰኔ 26 ቀን 1990</a></p>

</body>
</html>
