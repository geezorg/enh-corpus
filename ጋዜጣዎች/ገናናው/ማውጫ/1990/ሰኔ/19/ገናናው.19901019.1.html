<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«የኤርትራና የኢትዮጵያ ሕዝቦች የግድ አብረው መኖር አለባቸው»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center"> «የኤርትራና የኢትዮጵያ ሕዝቦች የግድ አብረው መኖር አለባቸው»</h1>


<p class="align-right">ኃይሌ መንቆርዮስ</p>

 
<p>የኤርትራና የኢትዮጵያ ሕዝብ ቀርቶ በአፍሪካ ቀንድ አካባቢ በሚገኙት አገሮች የሚገኘው ሕዝብ ተለያይቶ ሊኖር የሚችል አይደለም። ሲሉ በተባበሩት መንግሥታት ድርጅት የኤርትራ መንግሥት ቋሚ መልዕክተኛ የሆኑትና ቀደም ባሉት ዓመታት በኢትዮጵያ የኤርትራ አምባሳደር የነበሩት አቶ ኃይሌ መንቆርዮስ ገለፁ። አምባሰደሩ ይህንን የገለፁት የአሜሪካ ድምፅ የአማርኛ ው ክፍል ፕሮግራም ሰሞኑን ባደረገላቸው ቃለ-ምልልስ ነው።</p>

<p>አምባሰደሩ መንግሥታቸው ለተባበሩት መንግሥታት ድርጅት የሰብዓዊ ጉዳዮች መብት ክፍል ከኢትዮጵያ እንዲወጡ በሚደረግ ኤርትራውያን ላይ ኢሰብአዊ ድርጊት እየተፈፀመ ነው በሚል የቀረበው አቤቱታ ምን ምላሽ አገኘ? ተብሎ ለቀረበላቸው ጥያቄ «የኢትዮጵያ መንግሥት መጀመሪያ የሚታሰሩትንና የሚባረሩትን ሰዎች ብዛትና ዝርዝር መስጠት አለበት። የታሰሩትን ሰዎች ብዛትና ዝርዝር መስጠት አለበት። የታሰሩትንም በሰብዓዊ ድርጅቶች እንዲታዩና እንዲጠየቁ መፍቀድ አለበት ብለን ጠይቀናል።» ካሉ በኋላ ይህንኑ ጉዳይ እንዲከታተል የዓለም አቀፍ ልዩ ቀይ መስቀል ማህበር መወከሉንና እስካሁን ድረስ የኢትዮጵያ መንግሥት መልስ እንዳልሰጣቸው ተናግረዋል።</p>

<p>በዩናይትድ ስቴትስና በሩዋንዳ መንግሥት ቀጥሎም የአፍሪካ አንድነት ድርጅት አራት አገሮች በአባልነት ያሉት አንድ የሻምበል ልዑክ ስለመላኩና በልዑካኑ ቡድኑ የቀረበው የሠላም ሃሣብ በኤርትራ መንግሥት በኩል በኦፊሴል ውድቅ እንዲሆን ለምን ተደረገ? ተብሎ ለቀረበላቸው ጥያቄም አምባሳደር በሽምግልናው ኮሚቴ ላይ ያደረባቸው ቅሬታ «ዩናይትድ ስቴትስና የሩዋንዳ መንግሥታት ለሁለቱም አገሮቻችን ወዳጆች ቢሆኑም የሁለታችንንም ሃሣብ ተቀብለው የአንዱን ካንዱ ለማጣጣም መሞከር እንጂ ወደ አንዱ ወገን ማዳላት አይገባቸውም ነበር» ሲሉ ይከሳሉ የአአድ ልዑካን ቡድንም ቢሆን አዲስ የሰላም ሃሣብ ይዞ ይቀርባል ብለን ስንጠብቅ አንደኛው ሃሣባችንን ሲቀበል ሌላው አልቀበልም አለ ለማለት ተቻኮለ ብለዋል።</p>

<p>እንደ አቶ ኃይለ መንቆርዮስ ከሆነ በኤርትራ በኩል ብዙ መጣራት የሚገባቸው ነገሮች አሉ የሚል ነው። «እኛ» ይላሉ አምባሳደሩ «...እኛ የቀረበውን ሃሣብ በሙሉ ተቃውምነው ማለት አይደለም። ግን መብራራት ያስፈልገዋል። ያልተጣራው ነገር ይጣራ እያልን ነው።» ብለዋል ለሽምግልና መቀመጥ ወገን ደግሞ ከሁለቱም ወገን አንድ የጋራ ሃሣብ መያዝ እንጂ ዳኞች ሆነው የተሰየሙ አይደሉም ሲሉ ሽማግሎዎቹን ይወቅሳሉ። ሁሉም ወገኖች ያደረጉት ሙከራ ኃላፊነታቸው ያልሆነውን ነው ሲሉም ተደምጠዋል። እና የሰላም ጥረት ሁለቱን አገሮች የሚያቀራርብ መስሎን ነበር ሲሉም ቅሬታቸውን አሰምተዋል። መጣራት አለበት ስላሉት ጉዳይ ግን ማብራሪያ አልሰጡም።</p>

<p>አምባሳደር ኃይሌ መንቆርዮስ በቃለ ምልልሱ ማጠቃለያ ላይ የሚከተለውን ብለን ነበር። «...በመጨረሻ ላስተላልፈው የምፈልገው መልዕክት አለኝ። የኤርትራና የኢትዮጵያ ሕዝብ ቀርቶ በአፍሪካ ቀንድ አካባቢ ያሉ አገሮች ሕዝብ ተለያይቶ ሊኖር የሚችል አይደለም። በዚህም ሁለታችንም አምነንበት ብዙ እርምጃዎች ወስደናል። አሁን የተከሰተ የድንበር ጉዳይም ሊያልቅ ነው።....ያልፋል... በኃይል የሚሆን ነገር የለም። ይኼ ነገር በሰላም ያልፋል... እኛ ከሕዝብ ለማጣላት ደግሞ ይህንን ዓላማ ማደናቀፍ ማለት ነው ጦርነቱ እየተካሄደ ነው። እያሳዘነን ነው። እናም መገደብ የሚያስፈልግ ይመስለናል... ሁለቱ ሕዝቦች የግድ አብረው መኖር አለባቸው በማለት ቃለ ምልልሱን አጠናቅቀዋል።</p>


<p class="align-center"><a href="/Gazettas/Genanaw/info/Genanaw.sera.html"> ከገናናው ሰኔ 19 ቀን 1990</a></p>

</body>
</html>
