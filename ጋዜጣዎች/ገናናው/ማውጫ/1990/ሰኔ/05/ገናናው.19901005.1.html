<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአፋር ጦር ከሻዕቢያ ጋር ትንቅንቅ ይዟል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center"> «ቀድሞም እናንተ ናችሁ የሰጣችሁን...&ራቁኦ፤</h2>
<h1 class="align-center"> የአፋር ጦር ከሻዕቢያ ጋር ትንቅንቅ ይዟል</h1>

 
<p>በኢትዮጵያዊነታቸው የሚታመኑት፤ «እንኳን እኛ ግመላችንም የኢትዮጵያን ባንዲራ አሳምራ ታውቀዋለች» በማለት የሚናገሩት አፋሮች የሻዕቢያን ጦር ድባቅ ለመምታትና ወደመጣበት ሥፍራ በውርደት እንዲመለስ ለማድረግ ጠመንጃቸውን አንስተዋል።</p>

<p>በአሁኑ ወቅት በአሰብ በኩል ጥቃት የሰነዘረውን የሻዕቢያ ሠራዊት እያርበደበዱ የሚገኙት የአፋር ነፍጥ አንጋቢዎች «ቀድሞም ቢሆን እናንተናችሁ እንጂ ፊት ያሳያችኋቸው እኛማ ልካቸውን እናሳያቸው ነበር...&ራቁኦ፤ በማለት ኢሕአዴግ መንግሥት ላይ ያላቸውን ቅሬታ በአካባቢው ለሚገኙ የመከላከያ ሠራዊት አባላትና ለማዕከላዊ መንግሥት ተወካዮች ገልፀውላቸዋል።</p>

<p>ሻዕቢያ በአሰብ መስመርና በአፋር የኤርትራ አዋሳኝ ሥፍራዎች የከፈተውን ጦርነት በመመከትና መልሶም በማጥቃት ላይ የሚገኙት እነዚሁ የአፋር ታጣቂዎች ቀደም ሲልም ጀምሮ ከሻዕቢያ ሠራዊት ጋር ይፋለሙ እንደነበር የሚታወቅ ነው።</p>

<p>ከወራት በፊት ባዳ በተባለው ሥፍራ ከሻዕቢያ ጋር ገጥመው በነበረበት ሰዓት ልዩ የሆነ የጀግንነት ትርዒት አሣይተው የኤርትራን ወታደሮች የደመሰሱት እነዚሁ የአፋር ሚሊሺያዎች፤ ኢሕአዴግ ስልጣን ከያዘበት እለት ጀምሮ እስካሁን ድረስ በአያሌ አውደ ውጊያዎች የሻዕቢያን ሠራዊት አይቀጡ ቅጣት በመቅጣት ማንነታቸውን ያስመሰከሩ እንደነበርና፤ አሁንም ቢሆን የኤርትራን መገንጠልም ሆነ የሻዕቢያን እብሪት በበጐ ዓይን እንደማይመለከቱት አሳውቀዋል።</p>

<p>«የአፋር ጀግና ልጆች የኢትዮጵያን ዳር ድንበር ለማስከበር በተደረገው ተጋድሎ የነበራቸው ድርሻ ታላቅ እንደነበር» በሚመሰክሩትና፤ በኢትዮጵያ አንድነት አጥብቀው በሚያምኑት ሱልጣን አሊሚራህ አመራር ለመተዳደር የሚሽቱም ሆነ ሌሎች የክልሉ ተወላጆች ከእንግዲህ ለሻዕቢያ ሠራዊት ፊት ማሳየት በሕልውናችንም ሆነ በአንድነታችን ብሎም በነፃነታችን ላይ ማፌዝ ነው ብለዋል።</p>

<p>አፋሮች በአሁኑ ጊዜ «ቀድሞም ቢሆን እናንተ ናችሁ እንጂ ለኤርትራ አሳልፋችሁ የሰጣችሁን እኛ ኢትዮጵያውያን ነን» በማለት ቁጭት የተሞላበትን ንግግር ከማስደመጣቸው በመለስ የኢትዮጵያን ሉዓላዊነትና ዳር ድንበር ለማስጠበቅ ወደኋላ እንደማይመለሱ በልበ ሙሉነት አቋማቸውን በመግለጽ ላይ ናቸው።</p> 


<p class="align-center"><a href="/Gazettas/Genanaw/info/Genanaw.sera.html">ከገናናው ሰኔ 5 ቀን 1990</a></p>


</body>
</html>	
