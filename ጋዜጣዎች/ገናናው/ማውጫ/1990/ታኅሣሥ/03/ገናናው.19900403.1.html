<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ጆንያ ሙሉ ቃል ኪዳን ይዤላችሁ አልመጣሁም» ያሉት ወ/ሮ ኦልብራይት ጋራንግን በክብር ተቀበሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

 
<h1 class="align-center">«ጆንያ ሙሉ ቃል ኪዳን ይዤላችሁ አልመጣሁም» ያሉት ወ/ሮ ኦልብራይት ጋራንግን በክብር ተቀበሉ </h1>


<p>በኢትዮጵያ የአንድ ቀን ጉብኝት አድርገው ወደ ኡጋንዳ ያቀኑት የአሜሪካ የውጭ ጉዳይ ሚኒስትር ወ/ሮ ማድሊን ኦልብራይት በኢትዮጵያ ያደረጉት ጉብኝት ምንነት በወጉ ያልተጤነ መሆኑን ታዛቢዎች ገለጡ።</p>

<p>ሚስስ ኦልብራይት በስድስት የአፍሪካ ሃገሮች ስለሚያደርጉት ጉብኝት በተመለከተ ከአሜሪካ የውጪ ጉዳይ ሚኒስቴር የተሰጠው መግለጫ ፕሬዚዳንት ክሊንተን በቅርቡ ሊያደርጉት በአሰቡት የአፍሪካ ሀገሮች ጉብኝት መንገድ ለመጥረግ ነው ቢባልም የፖለቲካ ጠበብቶች ግን አባባሉን ውድቅ ያደርጉታል።</p>

<p>ሚኒስትሯ የኢትዮጵያን ምድር ሲረግጡ የመጀመሪያዋ አሜሪካዊት መሆናቸው ሲነገር ወደ ኢትዮጵያ መጥተው ምንም ሣይፈይዱ የተመለሱ የአሜሪካ ልዑክም ተደርገው ተፈርጀዋል። ጠ/ሚኒስትር መለስ ዜናዊን፣ የውጪ ጉዳይ ስዩም መስፍንንና የአአድ ፀሃፊን መሀመድ ሣሊም አህመድን እንዲሁም የአንድ ት/ቤትን የተማሪዎች ክበብን ብቻ አነጋግረው መሄዳቸው ለተቀሩት የፖለቲካ ድርጅቶችና በተለይም ለኢትዮጵያ ሰብዓዊ መብት ጉባዔ ቁብ እንዳልሠጣቸው መታየቱ የጉብኝታቸው መንስዔ መልዕክት ለማድረስ ብቻ የተደረገ መሆኑን የሚያሣይ ነው ሲሉ ብዙዎች ነቅፈዋል።</p>

<p>በአንድ አምባሥደር ሊቀርብ የሚችለውን የአሜሪካ መንግሥትን ዓላማ በግለሰቧ እንዲቀርብ ማድረጉ የፖለቲካ ፌዝ እንደሚሆንም ከብዙዎች ልሣን ተደምጧል። ሚስስ ኦልብራይት፦ «ጆንያ ሙሉ ቃል ኪዳን ይዤላችሁ አልመጣሁም...&ራቁኦ፤ እንዳሉት ለኢትዮጵያ ህዝብ ችግር መፍትሄ አለመምከራቸውና ከተቃዋሚ የፖለቲካ ድርጅቶችና የሰብዓዊ መብት ጠበቆች ጋር የደቂቃ ግንኙነት አለማድረጋቸው ሲታይ ሚስስ ኦልብራይት ከእራሣቸው ጋር ተጫውተው ሀገር እንደለቀቁ ተቆጥሯል።</p>

<p>የአፍሪካ ጉብኝታቸውን አሀዱ በማለት በኢትዮጵያ በመጀመር የአንድ ቀን ቆይታ አድርገውው ከትናንት በስቲያ ወደ ኡጋንዳ-ካምፓላ ያቀኑት የአሜሪካ የውጪ ጉዳይ ሚኒስትር ወ/ሮ ማድሊን ኦልብራይት በስልጣን ላይ የሚገኘውን የካርትሙን የሌ/ጄኔራል ኡማር ሀሠን አልበሽር መንግስት መጣል እንደሚያስፈልግ የሚቀሰቅስ ግፊት እያደረጉ መሆኑ ተሠማ።</p>

የውጪ ጉዳይ ሚንስትሯን የካምፕላ ጉብኝት አስመልከተው በተለያዩ አለም አቀፍ የዜና አውታሮች ያጠናቀሩት የዜና ዘገባና ሀተታ እንዳመለከቱት ማድሊን ኦልብራይትና መንግስታቸው በሱዳን አዲስ መግንስት እንዲቋቋም ፅኑ ፍላጎት እንዳላቸው ያሣያል።

ወ/ሮ ኦልብራይት ካምፓላ እንደደረሱ በሰጡት መግለጫ እንዳታስታወቁት በሱዳን ሽብርተኝነትን የሚያራምድ አዲስ መንግስት መቋቋሙ ብቸኛ አማራጭን መፍትሔ መሆኑን አውስተው ለዴሞክራሲ ይታገላሉ ያሏቸውን የሱዳን ተቃዋሚ ሀይላት መርዳት አስፈላጊነትም አስምረውበታል።

በኡጋንዳ ርዕሰ ከተማ ካምፓላ በሚገኘው የአሜሪካ አምባሳደር የመኖሪያ ቤትም የደቡብ ሱዳን ነፃ አውጪ ጦር ዋና አዛዥ የሆኑትን ዶክተር ኰለኔል ጆን ጋራንግን ጨምሮ ከአራት የሱዳን ብሔራዊ ዴሞክራሲያዊ ህብረት ባለሥልጣናትን ተቀብለው ያነጋገሩት የውጪ ጉዳይ ሚኒስትሯን ለህበረቱ ሹሞች ሞቅ ያለ አቀባበልና የማበረታቻ ንግግርም እንዳደረጉ ዘገባዎች ያመልክታሉ። ለኰ/ል ጆን ጋራንግና ለብዴህ ሹማምንት በካምፕላው የአሜሪካ አምባሳደር መኖሪያ ቤት የተደረገላቸው አቀባበልም ለዋንሽንግተን መግንስት ደረጃ አንፃር ከፍተኛ ክብር የተሞላበት የሚባለውን ስፍራ የሚያሰጠው መሆኑም በራሱ የዋንሽንግተን መንግስት በአልበሽር መንግስት ላይ ያለውን አቋም ፍንትው አድርጐ የሚያሳይ እንደሆነ ነው የሚነገረው።

ከኡጋንዳው ዩዌር ሙሴቬኒ ጋር ባደረጉት የሁለት ሰዓት ቆይታም የውይይታቸውን ሰፊውን ክፍል የያዘው የኡጋንዳ-አሜሪካ ግንኙነት ሣይሆን የሱዳን ጉዳይ እንደነበረም ነው ዘገባዎቹ የገለፁት።

ሚስስ ማድሊን ኦልብራይት በኢትዮጵያ የአንድ ቀን ቆይታቸው ከኢትዮጵያ መንግሥት ባለሥልጣናት ያነጋገሩት ጠ/ሚኒስትር መለስ ዜናዊን እና የውጪ ጉዳይ ስዩም መስፍንን ብቻ ሲሆን ከአንድም የተቃዋሚ ድርጅትና የሰብአዊ ተሟጋች ጋር እንዳልተገናኙ ይታወቃል።


<p class="align-center"><a href="/Gazettas/Genanaw/info/Genanaw.sera.html">ከገናናው ታኅሳስ 3 ቀን 1990</a></p>


</body>
</html>	
