<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሐራጅ ሽያጭ ማስታወቂያዎች ንግድ ባንክ መለጠፍ ጀመረ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h3 class="align-center"><span class="underline">የኤርትራውያኑ ንብረት በአይነ ቁራኛ እየተጠበቀ ነው</span></h3>
<h1 class="align-center">የሐራጅ ሽያጭ ማስታወቂያዎች ንግድ ባንክ መለጠፍ ጀመረ</h1>
<h3 class="align-center"><li>24 ከፍተኛ ሕንፃዎችና 70 ተሽከርካሪዎች ለጨረታ ቀርበዋል</h3></li>


<p>የኢትዮጵያ ንግድ ባንክ የመከፈያ ጊዜያቸውን ያሳለፉ ተዳዳሪዎችን ንብረት ለመሸጥ ማስታወቂያ መለጠፍ መጀመሩ ተገለጠ።</p>

<p>ባንኩ ይህን ያደረገው ኤርትራውያን ተበዳሪዎች ለመክፈል ፈቃደኛ ካለመሆንና አቅማቸው ባለመፍቀዱ በመሆኑ የታወቀ ሲሆን በሽያጭ ጨረታውን ከካዝናው የመወጣውን ሙሉ ገንዘብ ለማግኘት ባይችልም 80 ሚሊዮን ብር ለማስገባት እቅድ እንዳለው ለማወቅ ተችሏል።</p>

<p>ባንኩ ባቋቋመው ግብረ-ኃይል በአደረገው የ5 ወር ዘመቻ በ88 ተበዳሪዎች ላይ የመጀመሪያው የሐራጅ ሽያጭ እርምጃ በስራ እንደሚተገበር ገልጧል። ለገዢዎች አይን የሚቀርበው የሐራጅ ሽያጭ ማስታወቂያ ለእይታ የሚያቀርባቸውን ንብረቶች 24 የተለያዩ ሕንፃዎችና 70 ተሽከርካሪዎችን እንደሚያካትት ይፋ ሆኗል።</p>

<p>ለተበዳሪ ኤርትራውያኑ የሐራጅ ሽያጩን በተመለከተ በቅድሚያ ማስጠንቀቂያ የደረሳቸው መሆኑ ሲታወቅ ባንኩ ተበዳሪዎቹን ለማግባባት በሃገሪቱ እውቅ ሽማግሌዎች፣ በታዋቂ ግለሰቦችና በመንግሥት አካላት የሚቻለውን ማድረጉትን የተገኘው ዘገባ ይገልፃል።</p>

<p>ይህ በእንዲህ እንዳለ የኤርትራውያኑ ንብረት በዓይነ ቁራኛ እንደሚጠበቅና ብድር እያለባቸው ወኪል በማድረግ ከሃገር የወጡ ኤርትራውያን ወኪሎቻቸው በተሰጠው የጊዜ ገደብ የተበደሩትን ገንዘብ ገቢ የማያደርጉ የሐራጅ ሽያጩ እንደሚፀናባቸው ባንኩ አስታውቋል።</p>

<p>ባንኩ በአዘጋጀው ግብረ-ኃይል ንብረቶችን እያሰባሰበ በማከማቸት ላይ መሆንኑ ሲታወቅ ለንብረቱም እንክብካቤና ጥበቃ በማድረግ ላይ እንደሚገኝ ለማወቅ ተችሏል።</p>

<p>በተያያዘ ዜና በአዲስ አበባ የሚኖሩ ባለሃብት ኤርትራውያን የሃገርና የወገን ክብርንና ፍቅርን ለራሳቸው ጥቅም በለወጡ አሳፋሪ ኢትዮጵያውያን በኩል ገንዘባቸውን እንደሚያሸሹ ሲነገር ኤርትራውያኑ እዚህ በሰጡት ብር ምትክ በውጪ ባሉ የኢትዮጵያውያን ዘመዶች በዶላር እንደሚለውጡላቸው የአደባባይ ምስጢር ሆኗል። ይህ የገንዘብ ልውውጥ ለምሣሌ ይገለጽ እንጂ የቤት እቃዎችም ሆነ የድርጅት ንብረቶቻቸውን በተመሳሳይ ዘዴ ለሶስተኛ ሰው እንደሚያስተላልፉም ይነገራል።</p>

<p>ኤርትራውያኑ በግል ባንኮች ያላቸውን ገንዘብ በተመለከተም መግንሥት ለግል ባንኮች የኤርትራውያኑ ገንዘብ እንዳይንቀሳቀስ ትእዛዝ ማስተላለፉ በመገናኛ ብዙሃን ቢገለጽም በአንዳንድ ኢትዮጵያዊነታቸውን በሚጠራጠሩ የባንክ ባለሃብቶች ዘንድ የእግዱ ትዕዛዝ ምን ያህል በስራ እንደሚተርጐም መተንበይ እንደሚያስቸግር ታዛቢዎች ይገልፃሉ። ታዛቢዎች ለዚህ አባባል በምሣሌነት የሚያስቀምጡት የኮምፒዩተር መረጃዎችን በቀላሉ ማጥፋት እንደሚችሉ በማስረገጥ ነው። ምናልባትም መንግሥት ከትዕዛዙ በፊት ኤርትራውያኑ በግል ባንኮች ያላቸውን ተቀማጭ ገንዘብ የሚገልጽ ሰነድ ሰብስቦ ከሆነ ሊደርስ የሚችለውን ክስረትና ስጋት ሊቀርፍ እንደሚያስችለው ታዛቢዎች ይገልፃሉ።</p>

<p>ይህ በእንዲህ እንዳለ የኢሕአዴግ ድርጅታዊ አባላት በዚህ ሣምንት መጀመሪያ እና ባለፈው ሣምንት መጀመሪያ እና ባለፈው ሣምንት መጨረሻ ላይ ባደረጓቸው አጠቃላይ ስብሰባዎች ያነሷቸው የተለያዩ ነጥቦች ድርጅታዊ የአሰራር ሂደትን የነቀፉ እና ለአዲስ አሠራር ጠንካራ ሂደት አዲስ እቅድ እንዲነደፍ ጥረት መደረግ እንደሚገባው አስታውቀዋል።</p>

<p>በሌላ ዜና መሠረት ከዕሮብ ጀምሮ ከኤርትራውያን ድርጅቶች መሃል በልዩ ትእዛዝ መሠረት በየቀበሌው በወረዳ ትዕዛዝ መሠረት የኤርትራውያን ድርጅቶች ምንም ዓይነት ገንዘብ እንዳያንቀሳቅሱና ያለባቸው እዳ በሙሉ እንዲጣራ በየቀበሌው ፋይናንስ ቢር የሚያዝ መመሪያ ተላልፏል።</p>


<p class="align-center"><a href="/Gazettas/Genanaw/info/Genanaw.sera.html">ከገናናው ነሐሴ 22 ቀን 1990</a></p>

</body>
</html>	





