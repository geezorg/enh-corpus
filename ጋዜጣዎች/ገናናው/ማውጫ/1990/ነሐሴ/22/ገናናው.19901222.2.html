<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am"> 
<head>
 <meta http-equiv="content-type" content="application/xhtml+xml; charset=utf-8"/>
 <title>የምድር ባቡር ሠራተኞቹን እንደሚያባርር ተገለጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የምድር ባቡር ሠራተኞቹን እንደሚያባርር ተገለጠ</h1>


<p>የኢትዮ-ጅቡቲ የምድር ባቡር ዋና ስራ አስኪያጅ አቶ አሊ አብደላ ጋዲድ የአውሮፓ ኮሚሽን ድርጅት ያሉትን 2500 ሰራተኞቹ ወደ 1.00 ዝቅ እንዲያደርቅ መጠየቁን ባለፈው ሳምንት ገለጡ።</p>

<p>ዋና ሥራ አስኪያጁ ለሪፖርተር ጋዜጣ እንደገለጡት የሰራተኛ ቅነሳ የአውሮፓ ኮሚሽን የባቡሩን ድርጅት መልሶ ለማቋቋም ከሚወስዳቸው እርምጃዎች ውስጥ አንዱ እንደሆነ አመልክተዋል። የባቡሩን ድርጅት እንደገና ለማደራጀት የማኔጅመንቱና የቴክኒክ ኦፕሬሽን ክፍሎችን ማዋቅር ማስተካከልን የሚጨምር ይሆናል። የአውሮፓ ኮሚሽን ለድርጅቱ 100 ሚሊዮን ዶላርም መስጠቱን አስታውቀዋል።</p>

<p>የምድር ባቡርን ዘመናዊ የማድረጉ ሂደት ኢትዮጵያንና ጅቡቲን ወደ 1. ቢሊዮን ብር እንደሚጠይቃቸውም ተመልክቷል።</p>

<p>ሆኖም ዋና ስራ አስኪያጁ ድርጅታቸው የፋይናንስ እጥረት ያለበት በመሆኑ ይህን ያህል ሰራተኛ በመቀነስ ጡረታቸውን መክፈል የማይቻለው መሆኑንም አመልክተዋል። መክፈል ደረጃ እንዲደርስ ለማድረግም ድርጅቱ የባቡር ሃዲዶችን በማደስ የሰሩ ሎኮሞቲቮችንና ፉርጐዎችን በመግዛት ላይ ያለ ሲሆን ያረጁትንም በማደስ ላይ መሆኑንም ጠቁመዋል።</p>

<p>የምድር ባቡር ድርጅት ስራውን የበለጠ ለማጠናከር እንደ ሞቢል ኦይልና ቶታልን የመሳሰሉ ኩባንያዎችንና እንዲሁ ከወርልድ ፉድ ፕርግራም ጋር ግንኙነት በመፍጠር ድርጅቱን በጋራ እንዲያንቀሳቅሱለት እያመቻቸ መሆኑንም ዋና ሥራ አስኪያጁ ገልጠዋል።</p>

<p>አቶ አሊ የአሰብ ወደብ መዘጋት ለባቡሩ ድርጅት አመቺ ሁኔታን እንደፈጠረለት ማጤናቸውን በመግለጽ ድርጅታቸው 600 ኪ/ሜትር ርዝመት ያለው አዲስ የባቡር መስመር ለመዘርጋት ሃሳብ እንዳለው ጠቁመዋል። አዲሱ መስመር በድሬዳዋ በኩል የማያቋርጥ መሆኑን ገልጠው ስራው ኢትዮጵያና ጅቡቲን የሚጠይቀው 120 ሚሊዮን ዶላር ብቻ ነው ብለዋል።</p>


<p class="align-center"><a href="/Gazettas/Genanaw/info/Genanaw.sera.html">ከገናናው ነሐሴ 22 ቀን 1990</a></p>

</body>
</html>	





