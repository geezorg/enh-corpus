<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አረጋዊ በርሄ የሕወሐትን የወሰን አከላለል አጋለጡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center">ዳዊ ኢብራሂም በመሩት የፍራንክፈርቱ ጉባኤ</h2>
<h1 class="align-center">አረጋዊ በርሄ የሕወሐትን የወሰን አከላለል አጋለጡ</h1>


<p>የጀርመን ከተማ በሆነችው ፍራንክፈርት ላይ በተደረገ ኢትዮያዊ ስብሰባ ላይ ኢትዮጵያውያን ስለ ሃገራቸው ወቅታዊ ሁኔታ ላይ ሰፋ ያለ ጉባኤ ማካሄዳቸውን ከትናንት በስቲያ የተሰራጨው የጀርመን ድምፅ ሬዲዮ ሃተታ ይፋ አድርጓል።</p>

<p>የስብሰባው መሪ በሆኑት በአቶ ዳዊ ኢብራሂም በእለቱ የተመራው የኢትዮጵያውያኑ ስብሰባ በተለያዩ ርእሶች ላይ ያተኮረ መሆኑ ሲገለጽ ዶ/ር ነገደ ጐበዜ «የተቃዋሚ ኃይሎች የትግል አንድነት ግንባታ ከፓሪሱ ጉባዔ ጀምሮ እስከ መጪው ምርጫ የተስፋው ጭላንጭል በድኅረ ወያኔ ሻዕቢያ ጦርነት» በአቶ ከፍ ያለ ማሞ የነፃው ፕሬስ ሚና በሕዝቡ ዲሞክራሲያዊ እንቅስቃሴ ውስጥ» በአቶ መሃመድ ሃሰን «እስላማዊነትና ኢትዮጵያዊነት» በሚሉ ሰፋፊ ርዕሶች ላይ ሰፋፊ ማብራሪያ መስጠቱን ጋዜጠኛ ሰብለ ቢሆን ገልፃለች።</p>

<p>በሰሜናሩ ላይ አብዛኛው ተሳትፎ ያደረጉት ሴቶች ሲሆኑ የጦርነቱ ሁኔታ እንዳንገበገባቸው ጋዜጠኛዋ ገልፃ የኅብረት ትግል የሚሉ ወገኖች አይለው መታየታቸውን ጨምራ ገልፃለች። ጋዜጠኛዋ በመቀጠልም የኢትዮጵያ መንግሥት በአዛውንቱ ማሕበር አደረሰ የተባለው በደል እንዲያቆም ጠንከር ባለ አቋም መጠየቁ ተዘግቧል።</p>

<p>በነፃው የፍርድ አደባባይ ዶ/ር ታዬ ወ/ሰማያት እጃቸው በሰንሰለት መታሰሩ ተሰብሳቢዎችን ክፉኛ ማስቆጣቱ ይፋ ሆኗል።</p>

<p>በስነ-ምግባሩ ምሉዕ፣ በባሕሪው ጨዋ የሆነው የኢትዮጵያ ሕዝብ ይህን ድርጊት ያገናዘበው የቀደምቶችን አርበኞች ታሪክ ያጣቀሰ ማጠናከሪያ በተሰብሳቢዎች የቀረበ ሲሆን እስላማዊና ኢትዮጵያዊነት በሚለው ርዕስ ላይ ተከባብረው የኖሩት የእስልምናና የክርስትና እምነት ተከታዮች ባላቸው ጤናማ ግንኙነት ላይ ተፅዕኖ አሳድሯል በአሉት ሃሣብ ላይም የማስተካከያ አስተያየቶች መስጠታቸው ተገልጧል። እንዲሁም በሁለቱ ሃይማኖቶች በዓል ላይ የመተሳሰብ ስሜት ለአለም ሕብረተሰብ በአርአያነቱ መውጣቱ ይፋ ሆኗል።</p>

በጉባኤው ላይ የታሪካችን ቀደም መሪ ከሆኑት መሃል አፄ ዮሐንስ በማውሳት የተሰጠው የተዛባ ትንተና በተገቢ ሁኔታ መታረሙ ሲገለጽ የኤርትራን መገንጠል ባልደገፉት ወገኖች ድንበራችን ባድመ ሳይሆን ቀይ ባሕር የሚል አቋም ተንፀባርቋል።

ከዚህ ጋርም በተዛመደ የወሰን ጉዳይ በጐንደር ክ/ሃገር ይሁንታዊ ፈቃድ ሳያገኝ የወልቃይት የሰቲት ሁመራ ለም መሬት የትግራይ ክ/ሃገር እንዲሆን መከለሉ አግባብነቱ እንዴት ታየ ለሚለው ጥያቄ አቶ አረጋዊ በርሄ ጫካ በነበሩበት ጊዜ የተሰራ ስህተት መሆኑን በግልጽ መስክረዋል። ኢትዮጵያውያኑ ተሰብሳቢዎች የቀኑ ሙቀት ሳይበግራቸው እኩለ ቀን ላይ የጀመሩትን ስብሰባ እስከ ሌሊቱ 6 ሰዓት ድረስ ማካሄዳቸውን ጋዜጠኛ ሰብለ ቢሆን ገልፃ በመጨረሻም ባለ አምስት ነጥብ መግለጫ መውጣቱን አስደምጣለች።

ስልጣን ያለው የኢሕአዴግ መንግሥት በበጐ እንቅስቃሴዎች ላይ እንደበቱ እንደሚሰላ ሁሉ በየስብሰባው የሚነሱ ስሞታዎችን ለማድመጥም ሆነ ለማስተናገድ ደፋር ጆሮ ቢኖረው እርምጃዎችን ለማርገብ ቢሞክር፣ ተቃዋሚ ኃይሎችንም የሃገርን ዳር ድንበር በማስከበሩ ሂደት ልዩነቶቻቸውን ለጊዜው አቻችለው ከኢትዮጵያ ሕዝብ ጋር በተግባር ቢቆዩም የተሻለ መንገድ ይሆናል መባሉ የተወሳ ሲሆንለዚህ በመጠናከሪያነት የቀረበው ኢትዮጵያ አገራችን በዚያድባሬ ጦር ድል ተነስታ ቢሆን ኖሮ ዛሬ ታድገናታል በሚሉ ወገኖች ይሁን፣ ወደባሰበት አዘቅት ትወርዳለች ማዳን አለብን በሚሉት መካከል ያለው እሰጥ አገባ በሌሎች ሃገር ላይ በሆነ ነበር፣ የሃገራችን ሕልውና፣ እስትንፋስ እንዲቀጥል፣ ሉዓላዊነቷ እንዲፀድቅ ከተፈለገ ከበቀል የፀዳ ህብረት ያስፈልጋል ብሎ ጉባኤው ማጽደቁን ጋዜጠኛዋ በማብራራት ዘገባዋን አጠቃላለች።


<p class="align-center"><a href="/Gazettas/Genanaw/info/Genanaw.sera.html">ከገናናው ነሐሴ 15 ቀን 1990</a></p>

</body>
</html>	
