<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የጉራጌ ዞን ከፍተኛ ባለስልጣን በ«ምግባረ ብልሹነት» ከሥልጣን ተባረሩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> የጉራጌ ዞን ከፍተኛ ባለስልጣን በ«ምግባረ ብልሹነት» ከሥልጣን ተባረሩ</h1>

 
<p>በደቡብ ኢትዮጵያ ጉራጌ ዞን የወያኔ ኢሕአዴግ ቀኝ እጅ የነበሩና የስልጤ ሹማምንቱን ከኃላፊነቱ የማንሳቱ ተግባር በተጠናከረ መልክ በማካሄድ ላይ እንደሆነ ተገለጠ። በአምባገነንነቱ ስሙ የተጠራው የስልጤ ወረዳ መስተዳድር ሊ/መንበር የነበረው ጀማል አደም ባለፈው ወር አጋማሽ በሙስና ቅሌት ተዋርዶ ከሥልጣን መባረሩ ታውቋል።</p>

<p>ሰሞኑን ለሥራ ጉዳይ ሆሳዕና ቡታጅራ ደርሶ የተመለሰውና በስልጤ ወረዳዎች ተዘዋውሮ ጉብኝት ያደረገው የጋዜጣው ሪፖርተር ካጠናከረው ዘገባ ለመረዳት እንደተቻለው የስልጤ ሕዝብ ሕልውና ለማዳከም በተደረገ የፖለቲካ ቁማር ግንባር ቀደም ሚና የተጫወቱና የስልጤ ሕዝብ ለወያኔ አላልፈው ሸጠዋል የተባሉት በርካታ የወያኔ ካድሬውፕች በሙስናና በተለያየ ምክንያት ከኃላፊነት ሥራቸው እየተነሱ ሲሆን በአምባገነንንነት የታወቀውና በኢሕአዴግ ኮከብ የሚል ውዳሴ አትርፎ የነበረው የስልጤ ወረዳ አስተዳዳሪ የእርዳታ እሕል ሽያጭ በመጠቀምና ሌሎች የሙስና ተግባራት ተወንጅሎ ከኃላፊነት መባረሩ ታውቋል።</p>

<p>ጀማል አደም ቀንደኛ የስልጤ ሕዝብ ጠላትና የኢሕአዴግ ቀኝ እጅ ነበር በማለት በሪፖርቱ ያወሳው ዘጋቢያችን ግለሰቡ ከስልጤ ወረዳ አስተዳዳሪነቱ በተጓዳኝ የደቡብ ወረዳ በመባል የሚጠሩ ሌሎች አምስት ወረዳዎችን ደርቦ ይመራ እንደነበርና በተለያየ ጊዜም ኮከብ መሪና አስተዳዳሪ ተብሎ መሸለሙን በቅርቡም ለልምድ ልውውጥ ተመርጦ ደቡብ አፍሪካን ጐብኝቶ እንዲመለስ ተልኮ እንደነበር አስታውቋል። የጋዜጣው ዘጋቢ ያነጋገራቸው አንዳንድ ሰዎች በሰጡት አስተያየት ኢሕአዴግ በታማኝነት ሲያገለግሉት የነበሩና በተለይም የስልጤን ሕልውና ለጉራጌ ዞን አሳልፈው የሸጡትን ባንዳ ስልጤዎችን በተለያየ ሰበብ እየመነጠረ መሆኑን ገልጠው በተለይ ባለፈው ዓመት ግንቦት 20 ለማክበር በተደረገ ዝግጅት ላይ ከአሁን ወዲህ ጉራጌነትን ባለመቀበል ስልጤ ነኝ የሚል ሰው ካለ አስፈላጊው እርምጃ እንደሚወሰድበት በግልጽ የተናገረው አምባገነኑ ጀማል አደም የእጁን በማግኘቱ ሕዝቡ መደሰቱን አስታውቀዋል። የኢሕአዴግ የመንጥር ዘመቻ ዱላ ያረፈባቸው ባንዳ ስልጤዎች የስልጤ ወረዳ ታጣቂዎች ኮማንደር እንደሚገኙበት በተጨማሪ ለማወቅ ተችሏል።</p>


<p class="align-center"><a href="/Gazettas/Genanaw/info/Genanaw.sera.html">ከገናናው ሚያዝያ 30 ቀን 1990</a></p>




</body>
</html>