<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የገናናው ጋዜጣ አዘጋጅ 10ሺህ ብርና የአራት ዓመት ገደብ ተፈረደባቸው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center"><span class="underline">የገናናው ጋዜጣ አዘጋጅ 10ሺህ ብርና የአራት ዓመት ገደብ ተፈረደባቸው</span></h1>
<h3 class="align-center">«ልናስጠነቅቅህ የሚገባን ቢኖር በዚህ አራት ዓመት ውስጥ ቢቻልህ ራስህን አግልለህ መኖር እንዳለብህ ነው»</h3>


<p>የፌዴራሉ ፍርድ ቤት 2ኛ ችሎት ሰኔ 30 ቀን 1990 ዓ.ም. ባዋለው ችሎት የገናናው ጋዜጣ አዘጋጅ የሆኑትን አቶ ዘገየ ኃይሌ 10 ሺህ ብርና የ4 ዓመት ገደብ የቀጣቸው መሆኑን በስፍራው የነበረው ሪፖርተራችን አስታውቋል።</p>

<p>ፍርድ ቤቱ ይህን ተፈጽሞ የማይታወቀውን ቅጣት በአዘጋጁ ላይ የጣሉት ስለ ፕሬስ ነፃነት የወጣውን አዋጅ ቁጥር 34/85 አንቀጽ 10/1/፤20 እና በወ/መ/ሕግ ቁጥር 480 /ሀ/ የተመለከተውን በተጨማሪም ስለ ፕሬስ ነፃነት የወጣውን አዋጅ ቁጥር 34/1985 አንቀጽ 10/1/20/1 እና የወንጀለኛ መቅጫ ሕግ ቁጥር 480/ለ/ የተመለከተውን በመተላለፍ በሚል ክስ መሆኑ ሊታወቅ ተችሏል።</p>

<p>ማዕከላዊ አቃቤ ሕግ ባቀረበው የክስ ቻርጅ እንደገለፀው «ተከሳሽ ገናናው የተባለ የግል ጋዜጣ ም/አዘጋጅ ሆኖ በሚሰራበት በማናቸውም ወቅት ማናቸውም ፕሬስ የሚያወጣው ወይም የሚያሰራጨው የፕሬሱ ውጤት በሕግ የሚያስጠይቅ ይዘት የሌለው መሆኑን የማረጋገጥ ግዴታቸውን ተላልፎ በተጠቀሰው ጋዜጣ 1ኛ ዓመት ቁጥር 37 ሕዳር 6 ቀን 1988 ዓ.ም. በወጣው እትሙ፡</p>

<p>«የአስመራና የአ/አበባ መንግሥታት የሽብርተኞች ጐራ ናቸው» በሚለው ርዕስ አርብ ጥቅምት 28/1988 ዓ.ም. በሃራሬ ከሚኖሩበት ወጣ ባለ የገጠር ስፍራ በአጋጣሚ ሲዘዋወሩ የግድያ ሙከራ የተቃጣባቸው የቀድሞ የአገራችን ርዕሰ ብሔር ኮ/ል መንግሥቱ ኃይለማርያም ለ15ኛ ጊዜ ከግድያ ማምለጣቸው ሳይሆን የሮበርት ሙጋቤ መራሹን የዚምባቡዌ ፓርላማን ያወዛገበው የአስመራና የአ/አበባ መንግሥታት «የሽብርተኝነት» ተግባር ስለመሆኑ የውስጥ አዋቂ ምንጮች ይገልጻሉ» በማለት የኢትዮጵያ መንግሥት ላይ የሕዝብን ሃሳብ ሊያናውጥ የሚችል ሃሰተኛ ወሬዎችን የሚነዛ ጹሑፍ አሳትሞ በሃገር አቀፍ ደረጃ እንዲሰራጭ በማድረጉ በፈፀመው ወንጀል ተከሷል» እንዲሁም «ተከሳሹ ገናናው የተባለ የግል ጋዜጣ ም/አዘጋጅ ሆኖ በሚሰራበት ወቅት ማናቸውም ፕሬስ የሚያወጣው ወይም የሚያሰራጨው የፕሬስ ውጤት በሕግ የሚያስጠይቅ ይዘት የሌለው መሆኑን የማረጋገጥ ግደታውን ተላልፎ በተጠቀሰው ጋዜጣ 1ኛ ዓመት ቁጥር 37 ሕዳር 6 ቀን 1988 ዓ.ም. እትሙ፤</p>

<p>«የኦነግ ግስጋሴ እያየለና ኢሕአዴግን በከፋ መልኩ ማሸበሩን ተያይዞታል» በሚለው ርዕስ የኦሮሞ ነፃነት ግንባር የታክቲክና የስትራቴጂክ ጠቀሜታዎች ለመቆጣጠር ሲባል በከፋ መልኩ ኢሕአዴግን ያስደነገጠና ከዕለት ወደ ዕለት እያሸበረ የሄደ እርምጃዎችን መውሰዱን እየገለፀ ነው.... በሌላ ወገን ማረጋገጫ ማግኘቱ አስቸጋሪ ሆኖ ቢታይም ካለፈው መስከረም ወር ወዲህ ግንባሩ በኢሕአዴግ ኃይል ላይ ይህ ነው የማይባል ጥቃት ሲሰነዝር ተስተውሏል።»
በማለት በፖለቲካ ጉዳይ ጥርጣሬ የሚያጣድፉ ነገሮችን በመዘገብ ቅስቀሳ የሚያካሂድ ስራውን ለብጥብጥ የሚገፋፋ ሃስተኛ ጹሑፍ በጋዜጣው ላይ አሳትሞ በሃገር አቀፍ ደረጃ እንዲሰራጭ በማድረጉ ተከሷል» ሲል ይገልጻል።</p>

<p>በተጠቀሰው የክስ ቻርጅ አዘጋጁ ፍ/ቤት ቀርቦ ከዚህ በፊት በፕሬስ ዓለም ተሰምቶ የማይታወቀውን የ30.000 ብር ዋስ እንዲጠራ ይፈረድበታል። አዘጋጁ ዋስትናውን ለማቅረብ ባለመቻሉ ወህኒ ቤት ይወርዳል። ለአንድ ሳምንት ያህል በእስር ቤቱ በመቆየት የተጠየቀውን ዋስትና አሟልቶ ከእስር በመለቀቅ ለሁለት ዓመት በውጪ ሲከራከር ቆይቶ ሰኔ 30/1990 ዓ.ም. በዋለው ችሎት ፍርዱ ሊፀናበት እንደቻለ የሪፖርተሩ ዘገባ ይገልፃል።</p>

<p>የገናናው ጋዜጣ አዘጋጅና አሳታሚ የሆነው ዘገየ ኃይሌ የቀረበበትን የአቃቤ ሕግ ክስ የመከላከያ ማስረጃውን ያቀረበ ሲሆን ነገር ግን ያስገኘለት ውጤት እንደሌለ ተጠቁሟል። እንዲያውም ስኔ 26 ቀን 1990 ዓ.ም. ፍርድ ቤት በቀረበበት ወቅት «ያቀረብከው የመከላከያ ማስረጃ ከዘገብከው ጋር ተመሳሳይነት ቢኖረውም ማረጋገጥና ሊያስከስስህ እንደሚችል ሳትገምት ለህትመት በማብቃትህ ልንቀጣህ ወስነናል» መባሉን ሪፖርተሩ ይፋ ያደረገ ሲሆን የመፋረጃ ሃሳብ ተጠይቆም በጹሑፍ የማቅረብ እድል ይሰጠኝ ሲል ቢማፀንም መከልከሉን ገልፆ ከሰኔ 26 ቀን 1990 ዓ.ም. ጀምሮ እስከ ሰኔ 30 ቀን 1990 ዓ.ም. ድረስ በእስር ላይ እንዲቆይ መደረጉን አስምሮበታል።</p>

<p>ሰኔ 30 ቀን 1990 ዓ.ም. በዋለው ችሎት እንዲቀርብ ተደርጐ በ10 ሺህ ብር ቅጣትና በ4 ዓመት ገደብ የተፈረደበት ሲሆን የቀኝ ዳኛው ባሰሙት የውሳኔ ቃል «ልናስጠነቅቅህ የሚገባን ነገር ቢኖር በዚህ 4 ዓመት ውስጥ ቢቻልህ ራስህን አግልለህ መኖር እንዳለብህ ነው» ማለታቸውን ሪፖርተራችን አስታውቋል። አቶ ዘገየ ኃይሌ 10.000 ሺህ ብሩን ከፍሎ በአሁኑ ጊዜ ከእስር የተለቀቀ መሆኑንም ሪፖርተራችን በመግለጽ ዘገባውን ደምድሟል።</p>


<p class="align-center"><a href="/Gazettas/Genanaw/info/Genanaw.sera.html">ከገናናው ሐምሌ 3 ቀን 1990</a></p>

</body>
</html>
