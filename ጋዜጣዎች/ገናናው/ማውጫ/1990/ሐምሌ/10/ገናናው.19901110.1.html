<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ጠ/ሚኒስትር መለስና ፕ/ት አራፕ ሞይ በሁለቱ አገሮች ድንበር ላይ የሚመጣውን የጋራ ጠላት ለመደምሰስ ተስማሙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center">«ኬንያ በመጠቀም ኢትዮጵያን የሚወጋ ኃይል መኖር የለበትም»</h2>
<p class="align-right">አራፕ ሞይ</p>
<h2 class="align-center">ጠ/ሚኒስትር መለስና ፕ/ት አራፕ ሞይ በሁለቱ አገሮች ድንበር ላይ የሚመጣውን የጋራ ጠላት ለመደምሰስ ተስማሙ</h2>

 
<p>የኢትዮጵያው ጠ/ሚኒስትር መለስ ዜናዊና በውጭ ጉዳይ ሚኒስትሩ ስዩም መስፍን የተመራው የልኡካን ቡድን በኤርትራ እና በኢትዮጵያ መሃል የተነሳውን የድንበር ላይ ግጭት አስመልክቶ ከኬንያው ፕሬዝዳንት ዳንኤል አራፕሞይ ጋር ለመወያየት ያደረጉትን ጉዞ አጠናቀው ወደ አዲስ አበባ ተመልሰዋል።</p>

<p>የሁለቱን አገር መሪዎች አስመልክቶ ሚስተር ዴቪድ ኪካያ የተባሉ የኬንያ ቃል አቀባይ እሮብ ምሽት ከተላለፈው የቢቢሲ ፎከስ ኦን አፍሪካ ጋር ባደረጉት ውይይት ላይ እንደገለፁት ከሆነ በውይይቱ ላይ የኤርትራና የኢትዮጵያ የድንበር ላይ ግጭት የተነሳ ቢሆንም መነሾውንና ውጤቱን አስመልክቶ የኬንያው ፕሬዝዳንት አስተያየት ከመስጠት መቆጠባቸውን አስታውቀዋል።</p>

<p>እንደ ቃል አቀባዩ ገለፃ ከሆነ ፕሬዝዳንት ሞይ ሁለቱም አገሮች የኢጋድ መስራቾች ጠንካራ አባላትና ኃላፊነት የሚጣልባቸው እንደመሆናቸው መጠን የምስራቅ አፍሪካን ሰላም ሊያናጋ ከሚችል ነገር ተቆጥበው ወደ ሰላማዊ መድረክ በመምጣት ችግሮቻቸውን መፍታት ይጠበቅባቸዋል ሲሉ መናገራቸውን አክለዋል።</p>

<p>በኤርትራና በኢትዮጵያ ድንበር ላይ ግጭት የተነሳ ከሁለቱ አንዳቸውን አገሮች ለመደገፍ አስተያየት ላለመስጠት የተጠነቀቁት ፕሬዝዳንት አራፕሞይ ሁለቱም አገሮች ለአፍሪካ አንድነት ድርጅትና ለተመድ ሕጐች በመገዛት ያስተላለፉትን ውሳኔ ተግባራዊ ማድረግ ይጠበቅባቸዋል በማለት መናገራቸውን ቃል አቀባዩ ከቢቢሲ ጋር ባደረጉት ውይይት ላይ አስታውቀዋል።</p>

<p>ሁለቱ መሪዎች በውይይታቸው ላይ ስለሁለቱ አገሮች የድንበር ፀጥታ ያነሱ ከመሆናቸው ባሻገር ከአንድ ሳምንት በፊት ወደ ኬንያ ገቡ ስለተባሉት የኦነግ ወታደሮች በመነጋገር የኬንያ ድንበር በመጠቀም ኢትዮጵያን የሚወጋ ኃይል መኖር የለበትም ከሚል አጠቃላይ ስምምነት ላይ ከመድረሳቸው ባሻገር የኬንያ አገር ውስጥ ጉዳይ ሚኒስትር ኢትዮጵያ አገራችንና ቤታችን ናት በማለት መናገራቸውንና የኬንያ የደህንነት ኃይል ወደ ኬንያ የገቡትን ታጣቂዎች አድኖ ለመያዝ ጥረት እያደረገ መሆኑን ቃል አቀባዩ ጨምረው ገልፀዋል።</p>


<p class="align-center"><a href="/Gazettas/Genanaw/info/Genanaw.sera.html"> ከገናናው ሐምሌ 10 1990</a></p>

</body>
</html>	





