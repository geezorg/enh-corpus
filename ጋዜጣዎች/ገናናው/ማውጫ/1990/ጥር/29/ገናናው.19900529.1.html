<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የዳዊት ዮሐንስ ጉዞ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2><span class="underline"> የዳዊት ዮሐንስ ጉዞ</span></h2>
<h1 class="align-center"> የኢህአፓን አባላት ለማጥመድ እንደነበር ሰነዶች አጋለጡ</h1>

 
<p>የፓርላማ አፈ ጉባዔና የብሔረ አማራ ዲሞክራቲክ ንቅናቄ መሪ አቶ ዳዊት ዮሐንስ በሰኔ ወር ላይ በኢንተርኔት ባስተላለፉት ሁለት መልዕክት ውስጥ በዩ.ኤስ አሜሪካ የሚኖሩትንና የኢትዮጵያ ብሔራዊ ኮንግረስ የተባለውን ቡድን ያቋቋሙትን ተቃዋሚዎችን መኮነናቸው የኢንዲያን ኦሽን ሌተር በቁጥር በ85 ኖቬምበር 1997 ዓ/ም በወጣው ጽሑፉ ገለጠ።</p>

<p>አቶ ዳዊት እነዚህ ወገኖች ያለፈው ሥርዓት ናፋቂዎች ናቸው ማለታቸውን ገልጦ አቶ ዳዊት የወደፊቱ ዓላማቸው ባለፈው ስርዓት ፕሬዚዳንት መንግሥቱ ኃ/ማርያም ላይ የትጥቅ ትግል ሲያካሂዱ የነበሩትን የቀድሞ ኢህአፓ አባሎችን በማሳመን ከ2000 ዓ/ም አጠቃላይ ምርጫ በፊት አንድ ለዘብተኛ ተቃዋሚ ፓርቲ ለመፍጠር ይመስላል ሲል ጽሑፉ በተጨማሪ ያብራራል። ይህም ፕሮጀክት ባለፈው ነሐሴና መስከረም ወሮች ላይ ላንድ የኢትዮጵያ መንግሥት የልኡካን ቡድን ወደ ካናዳና ዩ.ኤስ አሜሪካ በሄደ ጊዜ መታወቁንም ገልጧል። በዚያን ጊዜ አቶ ዳዊት የቀድሞ የኢህአፓ አባላት አዲስ አበባ ሄደው በኦፊሴል የፖለቲካ ፓርቲ እያስመዘገቡ መሆናቸውን ገልጠው በዚያው የዮሴፍ ተስፋዬንና መላኩ ጠገጋን ስም መጥቀሳቸውን ጠቁሟል።</p>

<p>በዚያኑ ወቅት የቀድሞ የኢህአፓ መሪ የነበረውና እ.ኤ.አ በ1980 ዓ/ም ከአባልነቱ አቋርጦ በዩ.ኤስ አሜሪካ በመኖር ላይ ያለው ያሬድ ክፍሉ ታደሰና የኢሕዲን መስራች የነበረው ያሬድ ጥበቡ ወይም በእውነተኛ ስሙ ጌታቸው ጀቤሳ የተባለው ሁለቱ በአንድ መንፈስ ለኢኮኖሚ እድገት ቅድሚያን ለመስጠት ሲባል ከአዲስ አበባው ገዢ ስርዓት ጋር በሔራዊ እርቅ እንመስርት በማለት ይሟገቱ እንደነበር ጽሑፉ ገልጾ እነዚህ ሁለቱ «የኢትዮጵያ አማራጭ ድምጽ ንቅናቄ» በሚል አቋቁመው በኢትዮጵያ ሕጋዊ ተቀባይነት አግኝቶ ሰላማዊ የፖለቲካ ዘመቻ እናካሂዳለን የሚል ተስፋ እንዳላቸውም ገልጧል።</p>

<p>ክፍሉ በኢህአፓ ምሥረታ 25ኛ ዓመት በጁን ወር ሎሳንጀለስ ከተማ በተደረው በዓል ላይ ለስብሰባው ተሳታፊው የብሔራዊ እርቅ ጥያቄውን በግልጽ አቅርቦ የነበረ መሆኑንና ሆኖም የወቅቱን የፓርቲ መሪዎች ማሳመን አለመቻሉን ጽሑፉ አብራርቷል። ከዚህ በፊት ከሥርዓቱ ጋር ለመነጋገር ያደረጉት ሙከራ አባላቸው አቶ አበራ የማነ አብን ለማስፈታት እንደነበረም ጠቁሟል።</p>

<p>ከአቶ ዳዊት ሌላ ሌላው የብአዴን መሪ በረከት ስምኦን ዋሽንግተን ውስጥ በዚሁ ጉዳይ ላይ ከያሬድ ጋር መደበኛ ስብሰባዎች እንዳካሄዱ ገልጦ የሳሙኤል ፈረንጅን ልጅ ጥበበ ሳሙኤልን አግባብቶ አድማጮቹ ለወደፊቱ ምርጫ ተካፋይ እንዲሆኑ ጥሪ እንዲያደርግም መለስተኛ ግብዣ እንደነበርም ገልጧል።</p>

<p>ሌላው የቀድሞ የኢህአፓ ባለሥልጣን የነበረ ከበደ ደስታ ቀደም ሲል የኢህአፓ ኃይላት ቡድን ለማቋቋም ወደ አዲስ አበባ ገብቶ የነበረና ወዲያውም የተመለሰ አሁን በዚያው ኢላማው በድጋሚ አዲስ አበባን ከወራት በፊት መጐብኘቱን ጠቁሟል።</p>

<p>በአጠቃላይ በውጪ ያሉ ብሔራዊ እርቅ ከመንግሥት ጋር እንዲደረግና አንድ ለዘብተኛ ተቃዋሚ ፓርቲ በህጋዊ መንገድ እንዲቋቋም ለማድረግ ያሰቡት ወገኖች ጥረታቸው ሊሰምርላቸው እንደሚችል አንዳንዶች ይናገራሉ ይላል። ሌሎች እንዲሠረዘው ቢመክሩትም ክፍሉ ግን ለበርካታ ተቃዋሚ ድርጅቶች አንድ የሰላምና የእርቅ ጉባኤ እንዲደረግ ሐሣብ ማቅረቡን ኢንዲያን ኦሽን ሌተር በመጨረሻው ገልጧል።</p>


<p class="align-center"><a href="/Gazettas/Genanaw/info/Genanaw.sera.html">ከገናናው ጥር 29 ቀን 1990</a></p>


</body>
</html>	





