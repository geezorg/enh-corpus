<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያ ሬዲዮ ጋዜጠኛ መሰወሩ ሲገለጥ፣ የኢዜአ ዴስክ ኃላፊ ከፎቅ ተወረወረ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> የኢትዮጵያ ሬዲዮ ጋዜጠኛ መሰወሩ ሲገለጥ፣ የኢዜአ ዴስክ ኃላፊ ከፎቅ ተወረወረ</h1>

 
<p>በኢትዮጵያ ሬዲዮ አገልግሎት ውስጥ በጋዜጠኝነት ያገለግል የነበረው አቶ ሰለሞን ደስታ በቅርቡ በኢትዮጵያ መንግሥት የፀጥታ ኃይሎች በቁጥጥር ስር ከዋለ በኋላ ጭራሹኑ ደብዛው በመጥፋቱ የኢትዮጵያ የፖለቲካ እስረኞች አንድነት ኮሚቴ ጥር 19 ቀን 1990 ዓ/ም ባወጣው መግለጫ ስጋቱን ገለጠ።</p>

<p>ኢፓእአኮ ባወጣው መግለጫ እንደገለጠው መቶ አለቃ ዘሪሁን ከለታ የተባለ ግለሰብም የዚሁ እኩይ እርምጃ ሰለባ መሆኑንም ይፋ ከማድረጉም ባሻገር የመላው አማራ ህዝብ ድርጅት መሪ ፕ/ር አስራት ወልደየስ በሽታቸው በማየሉና በቂና አስፈላጊ ህክምና አለማግኘታቸውን ገልጾ ትኩረት እንዲሰጣቸው አሳስቧል።</p>

<p>የመለስ ዜናዊ አስተዳደር 10 የሚሆኑ ጅቡቲያውያንን ለጂቡቲ ፖሊስ መስጠቱን የገለፀው ይኸው ዘገባ በቅርቡም 18 ያህል የሚሆኑትን የተቃዋሚው የፍሩድ አባላትን አሳልፎ መስጠቱንም አስታውሷል።</p>

<p>የጂቡቲ መንግሥትም በአንፃሩ በስደት ጂቡቲ የሚገኙትን የኢትዮጵያ መንግሥት ተቃዋሚዎችን እጅ እየያዘ አሳልፎ መስጠቱ ሲገለጽ በዚህም መሠረት ኢብራሂም አሊ ኦማር፣ ተሾመ ዓለሙ፣ ኃይሉ ተፈራ፣ ሐሰን ዓሊ፣ አብዱልዋሴ አሊ የሱፍ፣ ሼክ ሙሳንና ሙራድ አህመድ ሙራድ የተባሉትን ኢትዮጵያውያንን ለመንግሥት አሳልፎ መስጠቱን ኮሚቴው በመግለጫው ገልጧል።</p>

<p>በተያያዘ ዜናም በኢትዮጵያ ዜና አገልግሎት ዴስክ ኃላፊ ሆኖ ይሰራ የነበረውና ገብረ ሚካኤል በመባል የሚታወቀው የኤርትራ ተወላጅ ራሱን ለመግደል ከፎቅ ላይ መወርወሩ ተሰማ።</p>

<p>ግለሰቡ ይህንን እጅግ አስፀያፊ ድርጊት ሲፈጽም የአዲሱን እርከን የደሞዝ ጭማሪን በተመለከተ በኢዜአ ዋና አዘጋጅ በአቶ ስለሺ የሚመራ ስብሰባ በመደረግ ሲሆን ስብሰባው በአስፀያፊው የክልሉ ዴስክ ኃላፊ ከፎቅ መከስከስ ወዲያው ሊበተን ችሏል።</p>

<p>ባለፈው ሳምንት የካቲት 11 ቀን 1990 ዓ/ም የተፈፀመው ይህ ድርጊት መንስኤው ይፋ በሆነ መልኩ ባይገለጽም እንደ አንዳንድ የቅርብ ታዛቢዎች አስተያየት ግለሰቡ ከፎቅ ለመወርወር ያበቁት ምክንያቶች የትምህርት ዕድል ጓደኞቹ ሲያገኙ እሱ ባለማግኘቱ ከመጤ ኢህአዴጐቹ ጋር ንቁርያ በመፍጠሩ ሳይሆኑ እንደማይቀሩ ነው ውስጠ አዋቂ ምንጮቹ አገላለጽ።</p>

<p>ውስጥ አዋቂ ምንጮቹ ሲገልፁም የአቶ ገ/ሚካኤል አለቃ የጂኦግራፊ ምሩቅ የሆኑት አቶ መስፍን እንደነበሩና በዚህም ምክንያት በዕውቀት የሚበልጣቸው አለቃ በላዩ ላይ በመሾማቸው ይበሳጭ እንደነበር ተጠቁሟል።</p>

<p>አቶ መስፍን «በእንግሊዘኛ ቋንቋ እጥረታቸው» በስራ ባልደረቦቻቸው እንደሚታሙና እንግዳ ፈረንጅ ሲመጣ ከቢሮ /በመስኮትም ቢሆን/ እንደሚጠፉ እነኚሁ ምንጮቻችን ይፋ አድርገዋል።</p>

<p>ከኢዜአ ፎቅ ላይ የተወረወረው ሆደ ባሻ በደረሰበት የእጅና የጭንቅላት መሰበርና መቁሰል አደጋ በአሁኑ ሰዓት ጥቁር አንበሳ ሆስፒታል ተኝቶ በመታከም ላይ እንደሚገኝና በሁለት ታጋዮች እንደሚጠብቅም ለማወቅ ተችሏል።</p>


<p class="align-center"><a href="/Gazettas/Genanaw/info/Genanaw.sera.html">ከገናናው የካቲት 20 ቀን 1990</a></p>


</body>
</html>	
