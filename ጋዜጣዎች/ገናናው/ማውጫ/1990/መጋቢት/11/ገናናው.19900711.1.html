<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ዓለም አቀፉ የኢትዮጵያ ስደተኞች ማህበር የጀርመን መንግሥትን ክፉኛ ወቀሰ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> ዓለም አቀፉ የኢትዮጵያ ስደተኞች ማህበር የጀርመን መንግሥትን ክፉኛ ወቀሰ</h1>

 
<p>ዓለም አቀፍ የኢትዮጵያ ስደተኞች ማህበር የጀርመንን መንግሥት መንቀፉ ተገለጠ። ተቀማጭነቱ ጅኔቭ ስዊዘርላንድ የሆነው ማኅበር እንደገለጠው ኢትዮጵያ ለሰብአዊ መብቶች ደንታ በሌለው አምባገነን መንግሥት እንደምትመራ የሚያውቀው የጀርመን መንግሥት ህጋዊ ፈቃድ የላቸውም የሚላቸውን የኢትዮጵያውያን ስደተኞች ወደ ኢትዮጵያ ይመለሱ ዘንድ ማስገደዱን በህይወታቸው ወይም በሰብአዊ ነፃነታቸው እንደ መፍረድ የሚቆጠር መሆኑን የጀርመን መንግሥት እንዲያውቀው አስታውቋል።</p>

<p>ዓለም አቀፍ የኢትዮጵያ ስደተኞች ማኅበር ይህን ያስታወቀው በአለፈው ጊዜ ወደ ኢትዮጵያ የተመለሱትን ስደተኞች በተመለከተ ሲሆን አ/አ የተመደቡት የጀርመን አምባሳደር መንግሥታቸው ሌሎች 885 ኢትዮጵያውያን ስደተኞችን ሕጋዊ መኖሪያ ፍቃድ የላቸውም በሚል ሰበብ አስገድዶ ለመመለስ የሚያደርገው ዝግጅት ዘረኛ አመለካከትን የሚያንፀባርቅ አደገኛ አዝማሚያ መሆኑን ማወቅ ይኖርባቸዋል ሲል ዘገባው ያስረዳል።</p>

<p>የጀርመኑ አምባሳደር ሆሊድ 3759 ኢትዮጵያውያን ጀርመን ውስጥ ያለ መኖሪያ ፈቃድ ይኖራሉ ብለው ማማረራቸውን ዘረኛ አመለካከት ነው ሊያሰኘው የቻለው የአውሮጳ መንግሥታቶች በሚሊዮን የሚቆጠሩ ሰዎችን ያለ ህጋዊ መኖሪያ ፈቃድ የሚያስተናግዱ መሆናቸውን የሚያውቁ መሆኑን የገለፀው የኢትዮጵያ ስደተኞች ማህበር የጀርመን መንግሥት በሃገሩ ላይ በሚኖሩ ኢትዮጵያውያን ላይ የሚያደርገው ተጽእኖ የዶ/ር ነጋሶ ጊዳዳና የጀርመናዊቷ ሚስታቸው እጅ እንዳለበት የማኅበሩ መግለጫ አስታውቋል።</p>

<p>እንደ ዓለም አቀፉ የኢትዮጵያ ስደተኞች ማኅበር መግለጫ ከሆነ ኢትዮጵያውያን ለሁለት እየከፈለ ለኦሮሞ ልጆች አስተያየት ሲያደርግ ሌሎች ኢትዮጵያውያን ላይ የጥላቻ አመለካከት እንዳለው ሊታወቅ ተችሏል ሲል የማኅበሩ መግለጫ ይፋ ማድረጉን ከባህር ማዶ የሚሰራጨው ሬዲዮ ጣቢያ ገልጿል።</p>


<p class="align-center"><a href="/Gazettas/Genanaw/info/Genanaw.sera.html">ከገናናው መጋቢት 11 ቀን 1990</a></p>


</body>
</html>	





