<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>መዐሕድ አንድ አባሉ እስር ቤት መሞታቸውን ገለጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">መዐሕድ አንድ አባሉ እስር ቤት መሞታቸውን ገለጠ</h1>


<p>በመንግሥት ታጣቂዎች ከየመኖሪያ ቤታቸው ተወስደው ባልታወቀ ሥፍራ ታስረው ከነበሩት አባላቱ መካከል አስር አለቃ ገብረሃና ወልደመድህን የተባሉት እስር ቤት እንዳሉ መሞታቸውንና አስክሬናቸው ለቤተሰቦቻቸው ተሰጥቶ የቀብር ሥርዓት እንዲፈፀም አለመደረጉን መዐሕድ አስታወቀ።</p>

<p>የመላው አማራ ሕዝብ ድርጅት ትናንት ሐምሌ 10 ቀን 1993 ዓ.ም «ዜጐችን በየእስር ቤቱ አፍኖ መግደል የወያኔ የግፍ አገዛ መግለጫ ተግባር ነው» በሚል ርዕስ ባወጣው መግለጫ አስር አለቃ ገ/ሃና ወልደመድህን እስር ቤት እንዳሉ በሞት መለየታቸውን የአዲስ አበባ ፖሊስ ኮሚሽን ተወካይ ሐምሌ 4 ቀን 1993 አካልን ነፃ የማውጣት ክስ ላደመጠው ለፌዴራሉ የመጀመሪያ ደረጃ ፍ/ቤት በሰጠው ቃል ማረጋገጡን አስታውሶ የሟች አስክሬን ለቤተሰቦቻቸው ተሰጥቶ ሥርዓተ ቀብሩ ያለመፈፀሙ አስር አለቃው በሕመም ላለመሞታቸው በቂ ፍንጭ የሚሰጥ ነው ብሏል።</p>

<p>መግለጫው አያይዞም መዐሕድ የተያዙ አባላቱ ለፍትህ አካል እንዲቀርቡ ለተወካዮች ም/ቤትና ለሚመለከታቸው ሁሉ ማመልከቱን ገልጦ የአስር አለቃ ገ/መድህን ወልደሀናን ጉዳይ በሚመለከት አካልን ነፃ የማውጣት ክስ በፌዴራሉ የመጀመሪያ ደረጃ ፍ/ቤት መቅረቡንና ፖሊስ ተከሳሹን ላለማቅረብ የተለያየ ምክንያት ሲያቀርብ መቆየቱን አስታውቋል። በመጨረሻም አስር አለቃው በቀወት ፍ/ቤት የጊዜ ቀጠሮ ተጠይቆባቸው ሸዋ ሮቢት በእስር ላይ እንደሚገኙና በቀወት ወረዳ ፍ/ቤት ትዕዛዝ ካልደረሰው ታሳሪውን ላለመስጠት ፈቃደኛ ባለመሆኑ አለማቅረቡን ፖሊስ እንደገለፀ ያወሳው የመዐሕድ መግለጫ የአዲስ አበባ ፖሊስ ኮሚሽነር ለሐምሌ 4 ቀን እስረኛውን ይዞ እንዲቀርብ ትዕዛዝ ቢሰጥም ኮሚሽነሩ ብቻውን ችሎት በመቅረብ አስር አለቃ ገ/መድህን ወ/ሃና በእስር ላይ እንዳሉ መታመማቸውንና ለሕክምና ዳግማዊ ምኒልክ ሆ/ል ተልከው መሞታቸውን ለፍ/ቤቱ ገልጿል ብሏል።</p>

<p>መዐሕድ በመግለጫው በሕመም ሞተዋል የተባሉት አስር አለቃ ገ/መድህን በታጣቂዎች በተያዙበት ወቅት ሙሉ ጤነኛ እንደነበሩና ቤተሰብ እንዳልጐበኛቸው አስታውቀዋል። የመዐሕድ አባላት ከታፈኑ በኋላ አድራሻቸው እንዳይታወቅ የሚደረገው በምርመራ ላይ የሚደርስባቸው በደል እንዳይታወቅ መሆኑን መግለጫው አውስቷል።</p>


<p class="align-center"><a href="/Gazettas/Genanaw/info/Genanaw.sera.html">ከገናናው ሐምሌ 11 ቀን 1993</a></p>

</body>
</html>	
