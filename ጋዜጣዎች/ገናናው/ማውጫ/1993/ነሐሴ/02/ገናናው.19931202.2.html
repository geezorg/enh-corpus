<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያ አየር መንገድ አይሮፕላኖች በአየር ችግር የተነሳ ጅቡቲ አረፉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የኢትዮጵያ አየር መንገድ አይሮፕላኖች በአየር ችግር የተነሳ ጅቡቲ አረፉ</h1>


<p>አንጋፋው የኢትዮጵያ አየር መንገድ ባለፈው ሳምንት ባጋጠመው የአየር ችግር የተነሳ ከአዲስ አበባ አየር ማረፊያ ወደታላላቅ ከተሞች ሊያደርግ የነበረውን በረራዎች በመሰረዙና አቅጣጫውን በመቀየሩ በዓለም አቀፍ ተሳፋሪዎች ላይ መጉላላት መድረሱ ተገለፀ።</p>

<p>በአዲስ አበባ ከተማ ካለፉት ሳምንታት ጀምሮ በተፈጠረው አየር ለውጥ የኢትዮጵያ አየር መንገድ ግቢ በጭጋግና በጉም በመሞላቱ የተነሳ በተፈጠረው በረራ አቅጣጫ ለውጥ የተነሳ ብዙዎች መድረስ የሚገባን ቦታ በወቅቱ ባለመድረሳችን ለኪሳራ ተጋልጠናል በማለት ተቃውሞአቸውን ሰንዝረዋል።</p>

<p>ባለፈው ሣምንት ሐሙስ ዕለት በተፈጠረው ጭጋግና ጉም የተነሳ አየር መንገዱ ወደአዲስ አበባ ሊያደርጋቸው ይዟቸው ከነበሩ የበራረ መስመሮች ጥቂቱን መቀየሩም በአየር መንገዱ ላይም መጠነኛ የገንዘብ ኪሳራ ማጋጠሙ ተገልጿል።</p>

<p>አየር መንገዱ ከጠዋቱ 1:15 ጀምሮ እስከ ማርፍጀአው 3:45 ሊያደርጋቸው ከያዛቸው በረራዎች መካከል የተወሰኑትን ከመቀየሩ ባሻገር ከዋሽንግተን ዲሲ፣ ከሮም፣ ከዳሬሰላም፣ ከኢንተቤ፣ ከጆሀንስበርግ፣ ከቴልአቪቭና ከሩዋንዳ መንገኛ ይዘው የተነሱት የኢትዮጵያ አየር መንገድ አይሮፕላኖች የአዲስ አበባ ደመና አይሮፕላኖችን ለማሳረፍ ምቹ ሆኖ አለመገኙ በሲቪል አቪየሽን በኩል በተላለፈላቸው መመሪያ መሰረት ጅቡቲ እንዲያርፉ መገደዳቸው ተገልጿል።</p>

<p>ተጓዦቹ ይህንን የመሰለ መጉላላት ስላጋጠማቸው የተሰማቸውን ቅሬታ ቢገልፁም አየር መንገዱ ይህንን የመሰለ እርምጃ በመውሰዱ ሊፈጠሩ ከሚችሉ ችግሮች ራሱን ማራቁን ጠቁሟል። የኢትዮጵያ አየር መንገድ በአዲስ አበባ በተፈጠረ የአየር ለውጥ ችግር ምክንያት ወደጐረቤት አገር ወደጁቢቲ ሄዶ አይሮፕላኑን ሲያሳርፍ ይኼ የመጀመሪያ ጊዜ መሆኑን የደረሰን ዜና ይገልፃል።</p>


<p class="align-center"><a href="/Gazettas/Genanaw/info/Genanaw.sera.html">ከገናናው ነሐሴ 2 ቀን 1993</a></p>

</body>
</html>	
