<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በቻይናውያንና በኢትዮጵያውያን መካከል በተፈጠረው ቅራኔ የቀለበት መንገድ ሠራተኞች አድማ መቱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በቻይናውያንና በኢትዮጵያውያን መካከል በተፈጠረው ቅራኔ የቀለበት መንገድ ሠራተኞች አድማ መቱ</h2>


<p>የአዲስ አበባ የቀለበት መንገድ ሠራተኞች ከቅዳሜ ዕለት ጀምሮ የሥራ ማቆም አድማ መምታታቸው ታውቋል። የቀለበት መንገድ ሥራውን በኃላፊነት ከወሰደውና የቻይና መንግሥት በላካቸው ቻይናውያን ሠራተኞች ከአስገድዶ መድፈር ጀምሮ የተለያዩ በደሎች እየተፈፀሙብን ነው ያሉ የመንግሥት ሥራው ኢትዮጵያውያን ሠራተኞች ለሥራ ማቆም አድማ ያነሳሳቸው ይኸው ጉዳይ መሆኑን ገልፀዋል።</p>

<p>የሥራ ማቆሙን አድማ የመቱት እነኚህ ሠራተኞች በተጨማሪም ለአድማው ያነሳሳቸው በርካታ ሠራተኞች ባላጠፉት ጥፋት ከሚጣልባቸው ቅጣት ሌላ ከሥራ የመባረር ዕጣ እንደደረሰባቸው ሲናገሩ ተሰምተዋል። እንዲሁም በእነኚህ ቻይናውያን አሠሪዎች በአሠሪና በሠራተኛ መካከል ከሚኖረው ግንኙነት ውጪ ሰብዓዊ መብታቸው መገሰሱን አስረድተዋል። ከዚህ በተጨማሪ የድርጅቱን ወንድ ሠራተኞች ቻይኖቹ አሰሪዎች እንደሚደበድቧቸው ሴት ሠራተኞችንም ለወሲባዊ ግንኙነት ሲሉ እንደሚያንገላቷቸው ሳይገልፁ አላለፉም።</p>

<p>በሀገሪቱ የሠራተኛና አሠሪ አዋጅ የሀገር ውስጥም ሆነ የውጭ ኮንስትራክሽን ድርጅት የሠራተኛውን መብት መጠበቅ እንዳለበት የተደነገገ ቢሆንም በእኛ የደረሰውና እየደረሰ የሚገኘው በአስከፊነቱ ወደር አይገኝለትም ብለዋል። ለዚህ መሰል ጥቃት የበቁት የፕሮጀክቱ ሠራተኞች በፕሮጀክቱ ያለነው ከ2000 በላይ የምንሆን ሲሆን አቀጣጠራችን በሕጋዊ መንገድ ውል ሳይበጅለት በመሆኑ ለዚህ ድርጊት ተጋልጠናል ብለዋል።</p>

<p>ጉዳዩን በተመለከተ ጥያቄ የቀረበላቸው የቀለበት መንገዱ ፕሮጀክት ዋና ሥራ አስኪያጅ ሚስተር ሉቼን ዙ የሠራተኞቹን ውንጀላ መሰረተ ቢስና የተጋነነ ብለውታል። የቅጥር ውልን በተመለከተ በቅርብ ጊዜ የቅጥር ውል እንደሚዘጋጅላቸው ገልፀዋል።</p>

<p>አስገድዶ መድፈር ይፈፀማል ወይ? ተብሎ ለቀረበላቸው ጥያቄ ሚ/ር ሉቼን ሲመልሱ የአብዛኞቻችን መኖሪያ በአንድ አካባቢ ሆኖ ሳለ ይህ ድርጊት ተፈጽሟል መባሉ አስገርሞኛል። የዚህ ዓይነት ድርጊት ስለመፈፀሙ በግል የሰማሁት የለም ብለዋል።</p>


<p class="align-center"><a href="/Gazettas/Genanaw/info/Genanaw.sera.html">ከገናናው ጥር 22 ቀን 1993</a></p>

</body>
</html>	
