<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የማትሪክ ተፈታኞች ከሸዋሮቢትና ከዝዋይ ተለቀቁ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የማትሪክ ተፈታኞች ከሸዋሮቢትና ከዝዋይ ተለቀቁ</h1>


<p>ከአዲስ አበባ ወደልዩልዩ ቦታዎች ከታጋዙት ወጣቶች መካከል የማትሪክ ተፈታኝ የሆኑ የ10ኛ የ12ኛ ክፍል ተማሪዎች ቅዳሜና እሁድ ዕለት ወደየወረዳው ፖሊስ ጣቢያዎች ከመጡ በኋላ በዋስ ተለቀዋል። ወጣቶቹ ፈተናውን ከወሰዱ በኋላ ተመልሰው ወደእስር ቤት ይግቡ አይግቡ የታወቀ ነገር የለም።</p>

<p>መንግስት ተማሪዎቹ የማትሪክ ፈተና እንዲወስዱ ማድረጉ አስመስጋኝ ቢሆንም በእስራት የቆዩት ተማሪዎች የተረጋጋ ህሊና ስለሌላቸውና በቂ ጥናት ስላላደረጉ በፈተናው ላይ አበረታች ውጤት ያመጣሉ የሚል እምነት በብዙዎች ዘንድ የለም። በመንግስት በኩል የ11ኛ ክፍል ትምርህት በአዲስ አበባ ውስጥ የሚያከትመው በዚህ ዓመት ብቻ ስለሆነ የ11ኛ ክፍል ተማሪዎችም ለፈተና ተብለው እንዲለቀቁ የሚል መመሪያ ማውጣቱም ታውቋል።</p>

<p>አንዳንድ ከዝዋይና ከሸዋ ሮቢት የጅምላ እስር ቤት የወጡ ወጣቶች ለሪፖርተራችን እንዳብራሩት ከሆነ ፈተናቸውን ጨርሰው ወደእስር ቤት ከመመለስ ሞትን የሚመርጡ መሆኑን ተናግረዋል። በቂ የሆነ ምግብ በቀን ሦስት ጊዜ እንደሚያገኙ የተናገሩት እነዚህ ወጣቶች ካለምንም የህግ ጥያቄ ሙሉ ቀን በፀሐይ ሲንቃቁ መዋሉ በአብዛኛው ወጣት ላይ የመንፈስ መረበሽን እያሳደረ መሆኑን ያስረዳሉ።</p>

<p>ከሸዋሮቢት የመጡ ወጣቶች በቀን ሦስት ጊዜ ምግብ እንደሚሰጣቸው አስረችድተው የሚጠጡት ውሃ ግን ከመስኖ የተሳበ ድፍርስ ውሃ በመሆኑ ለበሽታ እንደሚዳርግ ገልፀዋል። እንዲሁም በዚሁ በሸዋ ሮቢት በአንድ አዳራሽ ብቻ 500 እስረኞች መኖራቸውን የገለፀልን አንድ ወጣት ካለጥፋት በገቡት ወጣቶች ላይ የተፈጠረው የመንፈስ መጨነቅ አስደጋጭ አደጋን ከማምጣቱ በፊት ወጣቶቹም ወደአዕምሮ በሽተኝነት ሳይደርሱ ከወዲሁ ህግ ነፃነታቸውን ሊያረጋግጥላቸው እንደሚገባ አሳስቧል።</p>


<p class="align-center"><a href="/Gazettas/Genanaw/info/Genanaw.sera.html">ከገናናው ግንቦት 8 ቀን 1993</a></p>

</body>
</html>	
