<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአውሮፓ ሕብረት በኢትዮጵያ ውስጥ ስላለው ሁኔታ መግለጫ አወጣ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የአውሮፓ ሕብረት በኢትዮጵያ ውስጥ ስላለው ሁኔታ መግለጫ አወጣ</h1>


<p>የአውሮፓ ፓርላማ በኢትዮጵያ ውስጥ ያለውን የሰብዓዊ መብት በተመለከተ ባሰራጨው ባለ14 ነጥብ የአቋም መግለጫ አውጥቷል። የአውሮፓ ፓርላማ በኢትዮጵያ ውስጥ ባለው የሰብዓዊ መብት መጣስ ላይ ከዚህ ቀደም ያሳለፋቸውን ውሳኔዎች ቀጥሎ አቅርበነዋል።</p>

<p>ሀ. የኢትዮጵያ ተማሪዎች አካዳሚያዊ ነፃነታቸውን የመሰብሰብ የመናገር ማህበራቸውን የማደርጃእት እንዲሁም የተማሪዎች ጋዜጣ ለማሳተም ያላቸውን ነፃነት በተመለከተ።<br/> 
ለ. ይህም ጥያቄያቸው በኢትዮጵያውያን ወጣቶች በስፋት ድጋፍ ያገኘ በመሆኑ።<br/>
ሐ. የዩኒቨርስቲው ባለሥልጣናት የተማሪዎችን መማክርትን ለመበተን የወሰነ መሆኑን በተመለክተ።<br/>
መ. ከአፕሪል 10 ቀን ጀርሞ በካምፓሶቻቸውን ውስጥ ታጣቂ ኃይሎች መገኘታቸውን በመቃወም ተማሪዎቹ በሙሉ ትምርህታቸውን ያቋረጡ በመሆናቸው።<br/> 
ሠ. ፖሊስ በተማሪዎቹ ላይ በ12፣ 17 እና 18 አፕሪል በተፈፀመው በደል የተነሳ በተፈጠረው ግጭት ከ31 እስከ 41 የሚደርሱ ወንዶችንና ሴቶችን ጨምሮ ሰዎች መሞታቸውን በመቶዎች የሚቆጠሩ መቁሰላቸውንና ሺህዎች መታሰራቸውን እንድሁም ሚሊዮን ዶላሮች የሚያወጡ ንብረቶች መውደማቸውን ከምንጮቹ በመዘገባችን፣<br/>
ረ.ከዚሁም ጋር በመቶዎች የሚቆጠሩ ተማሪዎች እስካሁን በእስር ላይ የሚገኙ ሲሆኑ እየተሰቃዩና በመልካም አያያዝ ላይ አለመገኘታቸው አሳሳቢ በመሆኑ፣<br/> 
ሰ. የኢትዮጵያ ዲሞክራሲ ፓርቲ ዋና ፀሀፊ የሆኑት አቶ ልደቱ አያሌው፣ ጋዜጠኛ ሰይፉ መኮንን ጨምሮ 110 ተቃዋሚ ፖለቲከኞች ተገልለው እንዲጋዙ የተደረገ በመሆኑና 60 የጋዜጣ አዟሪዎች በመታሰራቸው<br/> 
ሸ. በሀገሪቱ ለመጀመሪያ ጊዜ የተመሰረተውን ነፃ የሰብዓዊ መብቶች ጉባዔ ፕሬዝዳንት ፕሮፈሰር መስፍን ወ/ማርያም እንዲሁም እምንግሥታዊ ያልሆነው የኢትዮጵያ ኢኮኖሚ ባለሙያዎች ማህበር ፕሬዝዳንትና የሰብዓዊ መብት ተሟጋች የሆኑት ዶ/ር ብርሃኑ ነጋ መታሰራቸው<br/> 
ቀ. የተማሪዎቹን ጥያቄዎች አስመልክቶ የኢትዮጵያ ፓርላማ ውይይት እያካሄደበት በመሆኑም<br/> 
በ. የፖለቲካው ሁኔታ አሳሳቢነትና የሰብዓዊ መብቶችን ጥሰት አስመልክቶ<br/> 
ተ. የፌዴራል ፀጥታና የስደተኞች ጉዳይ ባለሥልጣን ኃላፊ የሆኑትን አቶ ክንፈ ገ/መድህን ግድያ በተመለከተ<br/> 
ቸ. ኢትዮጵያ ከዓለማችን ደሀ ከሆኑት ሀገሮች አንዷ በመሆኗ<br/> 
ነ. ከልክ ያለፈ ኃይል የተማሪዎቹን ተቃውሞ ለማስቀረት መጠቀም የህዝብ የበላይነትን ኢትዮጵያ ያላትን ስዕልና የዓለም አቀፍ ማህበረሰብ በአካባቢ ጥሩ የአገዛዝ ስልት አለ በሚል ሰላምን ለማረጋጋት የሚያደርገውን ጥረት ያበላሸዋል፣ ቢሆንም ግን ሰላማዊ ሰልፍ ውስጥ ጥቃትንና ዝርፊያን ማነሳሳቱን ዳግም የሚወገዝ ነው፣<br/> 
ኘ. የወቅቱ ያልተረጋጋ የፖለቲካ ሁኔታ መንግሥት በአዎንታዊ መልኩ ካልተቀበለና ብሔራዊ ውይይት ከተቃዋሚዎችና የሲቪል ማህበረሰቦች ጋር በተለይም በ1998 የሰላምና የብሔራዊ እርቅ ኮንፍረንስ በፓሪስ እንደተደረገ ካላካሄደ ሊቀጥል ይችላል።<br/> 
አ. ከዚሁ ጋርም ዲሞክራሲያዊ ሂደቱ በኢትዮጵያ መጠናከር አለበት።</p>

<p>1. ያልተመጣጠነውና ከመጠን በላይ የሆነውን የፖሊስ ጥቃት መጠቀምን እናወግዛለን።<br/>
2. የክንፈ ገ/መድህን ግድያን እናወግዛለን<br/>
3. ለሟች ቤተሰቦችም ሀዘናችንን እንገልጻለን።<br/>
4. በሰብዓዊ መብት ድርጅቶች በነፃው ፕሬስና በተቃዋሚ ፓርቲዎች ላይ የተፈፀመውን ጥቃት እናወግዛለን።<br/>
5. የወቅቱን ቀውስ ለመፍታት የኢትዮጵያ ፓርላማ የሚያደርገውን ሙከራ እናደንቃለን።<br/>
6. በአፋጣኝ የፀጥታ ኃይሎችም መንግሥት ለፈፀሙት ነገር እንዲጠይቃቸው ጥሪ እናቀርባለን።<br/>
7. መሰረታዊ የሆኑት የመናገር፣ በፕሬስ ሀሳብን የመግለጽ ጨምሮ አካዳሚያዊ የመሰብሰብ የሙያ ማህበራትን፣ የተማሪዎች ማህበራትን አካቶ የመመስረት ነጻነቶች እንዲሁም የፍትህ አካላት ነፃነት መረጋገጥ ያላቸው አስፈላጊነት በድጋሚ እንገልጻለን።<br/>
8. የሰብዓዊ መብቶች መከበር ዲሞክራሲያዊ መመሪያዎች የሕግ የበላይነት የሚወድቀው ሀገሪቱ በተቀበለቻቸው ዓለም አቀፍ ስምምነት ላይ ነው።<br/>
9. የታስሩት ፖለቲከኞች ከሰብዓዊ መብት ድርጅቶች የሰብዓዊ መብት ተሟጋቾች በተለይም ፕ/ር መስፍን ወ/ማርያም፣ ዶ/ር ብርሃኑ ነጋና ልደቱ አያሌው በአፋጣኝ እንዲለቀቁ እንጠይቃለን።<br/>
10. በሕገ ወጥ ተግባር ላይ ያልተሳተፉት ተማሪዎች በአስቸኳይ እንዲለቀቁ እንጠይቃለን።<br/>
11. ማንኛውም አግባብ ያልሆነ አያያዝና ድብደባ መጠቀምን እንቃወማለን።<br/>
12. አጠቃላይ የሆነ የኢትዮጵያ ውስጣዊ ሁኔታ አስመልክቶ የሚካሄድና ተቃዋሚ ቡድኖችን የትጥቅ እንቅስቃሴ የሚያደርጉትን ጨምሮ የሲቪል ማህበረሰብ ተወካዮችና በሰላምና በብሔራዊ እርቅት ላይ በ1998 (እ.ኤ.አ) በፓሪስ ኮንፈረንስ እንደተካሄደው ጉባዔ እንዲደረግና የሀገሪቱን ፖለቲካ ኢኮኖሚና ማህበራዊ ችግሮች በሰላማዊ መንገድ መፍታት እንዲቻል እንጠይቃለን።<br/>
13. ለብሔራዊ እርቅና ሰላም ብሔራዊ የኢትዮጵያ ውይይት እንዲካሄድ የአውሮፓው ህብረት ድጋፉን እንዲሰጥ እንጠይቃለን።<br/>
14. ፕሬዝዳንቱም ይህን ውሳኔ ለኢትዮጵያ መንግሥት፣ ለምክር ቤት ለኮሚሽንና ለጥምረት የፓርላማ ስብሰባ ተባባሪ ፕሬዝዳንቶች እንዲሁም ለአፍሪካ አንድነት ድርጅት እንዲያስተላልፉ አዟል።</p>


<p class="align-center"><a href="/Gazettas/Genanaw/info/Genanaw.sera.html">ከገናናው ግንቦት 15 ቀን 1993</a></p>

</body>
</html>	
