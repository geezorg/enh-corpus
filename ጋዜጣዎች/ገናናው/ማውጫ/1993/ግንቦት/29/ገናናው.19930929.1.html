<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ዮሴፍ ካቢላ ኢትዮጵያ ሠራዊት እንድታዋጣ ጠየቁ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ዮሴፍ ካቢላ ኢትዮጵያ ሠራዊት እንድታዋጣ ጠየቁ</h1>


<p>የኮንጐ ፕሬዝዳንት ዮሴፍ ካቢላ ወዳጅ የሆነው የኮንጐ ዲሞክራቲክ ሪፐብሊክ ህዝንባ መንግሥት የኢትዮጵያውያንን ፅኑ ድጋፍ ይፈልጋሉ ሲሉ አስታወቁ። በአባታቸው እግር የተተኩት ዮሴፍ ካቢላ የኮንጐን የእርስ በእርስ ጦርነት ለመፍታት በሚደረገው ጥረት ውስጥ ኢትዮጵያ ታላቅ ሚና መጫወት እንደምትችል ገልፀዋል።</p>

<p>ሰኞ ምሽት የተላለፈው የሬዲዮ ቫቲካን የአማርኛ ስርጭት እንዳስታወቀው ፕሬዝዳንቱ የላኩት የልዑካን ቡድን አዲስ አበባ ገብቷል። ፕ/ር ዮሴፍ ካቢላ ለጠ/ሚ መለስ ዜናዊ በላኩት በዚሁ ደብዳቤ ላይ እንደገለፁት የሩዋንዳን የእርስ በእርስ ጦርነት ለመግታት በተደረገው ጥረት ውስጥ የኢትዮጵያ መንግስትና ሠራዊት ከፍተኛ ሚና መጫወታቸውን አድንቀው የኮንጐን ሰላም ለማስጠበቅም ይህንን መሰል ልምድ ያለው የኢትዮጵያ ጦር አስፈላጊ መሆኑን አስረድተዋል።</p>

<p>ተመድ የአምስት ሺህ ጦር ኮንጐ ለማስፈር ጥረት እያደረገ ባለበት በአሁኑ ወቅት ፕ/ት ዮሴፍ ካቢላ ለጠ/ሚ መለስ ደብዳቤ የላኩት በተመድ ሰላም አስከባሪ ኃይል ውስጥ ኢትዮጵያም የራሷን ሚና መጫወት እንዳለባትና ሠራዊት መላክ ያለባት መሆኑን ለማሳሰብ ነው የሚለው ይኸው ዜና ኮንጐ የሚያስፈልጋት መዋጋትን ብቻ ሳይሆን በሰፈረበት ህብረተሰብ ውስጥ በመግባት ማረጋጋትን የሚችል ሠራዊት ነው ሲሉ የኢትዮጵያን ጦር አድንቀዋል።</p>

<p>ደብዳቤውን ይዘው የመጡት የኮንጐ የመከላከያ ሚኒስትር ሎሌንግ ኡዋንጌ ከጠ/ሚ መለስ ጋር ባደረጉት ውይይት ኮንጐና ኢትዮጵያ ቀድሞ የነበራቸውን ግንኙነት አስታውሰው የበለጠ መጠናከር ይገባዋል ሲሉ ከገለፁ በኋላ በኮንጐ የእርስ በርስ ጦርነት ታሪክ የኢትዮጵያ ሠራዊት የራሱን ድርሻ መጫወቱን በማንሳት በጊዜው የነበረው የኢትዮጵያ ጦር ኮንጐን ለማረጋጋት ከፍተኛ ሚና ማበርከቱን ገልፀዋል።</p>

<p>ጠ/ሚ መለስ ዜናዊ ለኮንጐ ፕሬዝዳንት ጥያቄ የሰጡት መልስ በይፋ ባይገለፅም መከላከያ ሚኒስትሩ በበኩላቸው ከአምስት ሺው የተመድ ጦር ጋር የኢትዮጵያ ወታደሮች ቢካተቱ የኮንጐ ዲሞክራቲክ ሪፐብሊክ ህዝብና መንግስት የሚመኙ መሆኑን ተናግረዋል።</p>


<p class="align-center"><a href="/Gazettas/Genanaw/info/Genanaw.sera.html">ከገናናው ግንቦት 29 ቀን 1993</a></p>

</body>
</html>	
