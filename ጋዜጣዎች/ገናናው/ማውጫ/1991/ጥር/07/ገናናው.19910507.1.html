<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በኒዘርላንድ የሚኖሩ ኢትዮጵያውያን ስደተኞች ወደ አገራቸው ሊባረሩ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በኒዘርላንድ የሚኖሩ ኢትዮጵያውያን ስደተኞች ወደ አገራቸው ሊመለሱ ነው</h2>


<p>የተባበሩት መንግሥታት ድርጅት የስደተኞች ጉዳይ ጽ/ቤት በዓለም ዚርያ የሚገኙትን ስደተኞች በ1999 የፈረንጆች ዓመት ወደ አገራቸው ለመመለስ ባወጣው አዲስ ዕቅድ መሠረት እንቅስቃሴውን ጀምሯል። ከዚህ እንቅስቃሴ መሃል በተለያዩ አገሮች ተበትነው የሚገኙትን አፍሪካውያን ወደ አገራቸው ለመመለስ የተያዘው ዕቅድ አንዱ ነው።</p>

<p>በኒዘርላንድ የሚኖሩ 924 ኢትዮጵያውያን ስደተኞች በቀጣዩ ጥቂት ወራት ወደ አገራቸው ይመለሳሉ። የዜና ምንጩ እንደጠቀሰው ከሆነ አዲሱ መንግስታዊ ዕቅድ እነዚህን ስደተኞች በመመለስና በማቋቋም ላይ የተመሠረተ በመሆኑ ስደተኞች ወደ አገራቸው ሲመለሱ በደስታ የሚቀበላቸው መሆኑ ተብራርቷል። በኒዘርላንድ የኢትዮጵያ ቆንስላ የሆኑት አቶ አብዱል ቃድር ርዝቁ ለዜናው ምንጭ እንደጠቆሙት ከሆነ ኢትዮጵያ ከኒዘርላንድ የሚመለሱትን ስደተኞቿን ለመቀበል ፍላጐት ያሳየች የመጀመሪያዋ አገር ሆናለች ብለዋል።</p>

<p>የኔዘርላንድ መንግሥት በአዲስ አበባ ውስጥ ህገወጥ ስደተኞችን ለመመለስ በሚደረገው ግንኙነት የተነሣ አ/አ ውስጥ ቢሮ ለመክፈት እየተዘጋጀ መሆኑን የገለፁት ዶ/ር አብዱልቃድር ኢትዮጵያውያኑ ወደ አገራቸው የሚመለሱት በፍቃደኝነት እና በሙሉ ክብር መሆኑን አብራርተው በኔዘርላንድ የሚገኙ ኤርትራውያን የሚቀበላቸው መንግሥት በማጣታቸው በኃይል ወደ አገራቸው እየተመለሱ እንደሆነ ጠቅሰዋል።</p>

<p>በስደት የሚኖሩ ኤርትራውያን ወደ አገራቸው ተመልሰው በችግር ከሚወድቁ ይልቅ ቀደም ሲል የያዙትን ፓስፖርት በመጠቀም ኢትዮጵያውያን ነን እያሉ በማጭበርበር ወደ ኢትዮጵያ ለመግባት በመሞከር ላይ ናቸው። ከነዚህ ኤርትራውያን ስደተኞች መሃል ቁጥራቸው ያልተጠቀሰ በርካታ ኤርትራውያን ወደኢትዮጵያ ሊገቡ ሲሉ ተይዘዋል።</p>

<p>ከኤርትራውያን ባሻገር ናይጄሪያውያንና ሱማሊያውያን ራሳቸውን ኢትዮጵያዊ አድርገው በማስመዝገብ ወደ ኢትዮጵያ ለመግባት ሙከራ እያደረጉ እንደሚገኙና በኔዘርላንድ የሚገኘው የኢትዮጵያ ቆንስላ ሁኔታውን በመከታተል አጭበርባሪዎቹን እያወጣ በማስቀረት ላይ መሆኑን ዶ/ር አብዱል ቃድር አብራርተዋል።</p>


<p class="align-center"><a href="/Gazettas/Genanaw/info/Genanaw.sera.html">ከገናናው ጥር 7 ቀን 1991</a></p>

</body>
</html>	
