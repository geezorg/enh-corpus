<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ጦርነቱ ያደረሰው እልቂት አሳዝኖኛል፣ ለሰላሙ ጥረት በመቆማችሁ ከልብ ተደስቻለሁ»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h3 class="align-center">«ጦርነቱ ያደረሰው እልቂት አሳዝኖኛል፣ ለሰላሙ ጥረት በመቆማችሁ ከልብ ተደስቻለሁ»</h3>

<p class="align-right">ጆን ፓል</p>


<p>የሮማው ሊቀጳጳስ ሁለተኛው ዮሐንስ ጳውሎስ ማለትም ጆን ፖል የኢትዮኤርትራ የድንበር ላይ ውዝግብ እጅግ አድርጐ ያሳሰባቸው መሆኑን እሮብ ዕለት የተላለፈው የቫቲካን ሬድዮ እንግሊዘኛ ፕሮግራም አረጋግጧል። ፕሮግራሙ የሊቀ ጳጳሱን ሙሉ መልዕክት እየተረጐመ በማቅረብ ሁለቱም አገሮች ለሰላሙ ጥረት ተግተው እንዲሰሩ ማሳሰባቸውን ሬድዮው አስታውቋል።</p>

<p>ጦርነቱ ያደረሰው እልቂት እጅግ አድርጐ አሳዝኖኛል ለሰላሙ ጥረት በመቆማችሁ ከልብ ተደስቻለሁ በማለት በላኩት መልዕክት ላይ ያረጋገጡት ዳግማዊ ዮሐንስ ጳውሎስ ጨምረው እንደገለፁት ከሆነ በድንበር ይገባኛል ጥያቄ መሰረት በሁለቱ አገሮች መሐል የተደረገውን አስከፊ ጦርነት የተከታተሉት መሆኑንና በሁለቱ ሕዝቦች የደረሰው እልቂት እጅግ አድርጐ ያሳዘናቸው መሆኑን አስታውቀዋል።</p>

<p>ሊቀ ጳጳሱ ኤርትራ ኢትዮጵያን በወረረችበት ወቅት ወራሪው ኃይል የሰላሙን ጥሪ አክብሮ በኃይል ከያዘው አካባቢ በአስቸኳይ እንዲወጣ የራሳቸውን ውግዘት ሳያሰልፉ ቆይተው መጨረሻ ላይ ይህንን መልዕክት ማስተላለፋቸው ከምዕራባውያን የተፅዕኖ አመለካከት ያልዘለለ መሆኑን ብዙዎች ያምኑበታል።</p>

<p>ዳግማዊ ዮሐንስ ጳውሎስ በዓለም ላይ በሚካሄዱ ልዩ ልዩ ሁኔታዎች ላይ በየዕለቱ የራሳቸውን መልዕክት ያስተላልፋሉ። ዕሮብ ዕለትም ያስተላለፉት መልዕክት ከነዚሁ መልዕቶች መሐል አንዱ ነው። «ሁለቱም አገሮች አ.አ.ድ ያቀረበውን የሰላም ሐሳብ በመቀበላቸውና ለሰላሙ ጥረት በመቆማቸው ከልብ አድንቄያቸዋለሁ የሰላሙን ሂደትና ጥረት ደግሞ የሮማ ካቶሊካዊት ቤተክርስቲያን ትከታተለዋለች። ትደግፈዋለች» ብለዋል።</p>

<p>ኢየሱስ ለሰላም በመምጣቱ የሰው ልጆች ለሰላም መቆም አለባቸው ሲሉ የገለፁት ዮሐንስ ጳውሎስ በመልዕክታቸው ማጠቃለያ ላይ የሁለቱም መሪዎች በቅን ልቦና ለሰላሙ መንፈስ መወያየት አለባቸው ሲሉ አስታውቀዋል።</p>


<p class="align-center"><a href="/Gazettas/Genanaw/info/Genanaw.sera.html">ከገናናው የካቲት 26 ቀን 1991</a></p>

</body>
</html>	
