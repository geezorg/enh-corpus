<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ጦርነቱን አስፈላጊ በሆነበት ጊዜ ሁሉ ይታወጃል»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>
 

<h1 class="align-center">«ጦርነቱን አስፈላጊ በሆነበት ጊዜ ሁሉ ይታወጃል»</h1>

<p class="align-right">ዳዊት ዮሐንስ</p>


<p>ለስራ ጉብኝት ወደ ጀርመን ቦን ተጉዘው የነበሩት አፈ ጉባኤ ዳዊት ዮሐንስ የኤርትራው መንግስት ካለፈው ሳምንት ቅዳሜ ጀምሮ አዲስ የጦርነት ጥቃት የከፈተው በዲፕሎማሲው መስክ ሙሉ በሙሉ ተሸንፎ በመውጣቱ ነው ሲሉ ትላንት ለጀርመን ድምፅ ሬድዮ በሰጡት ቃለ ምልልስ አስታወቁ።</p>

<p>«በዋነኛነት የአአድና አለም አቀፉ የተመድ ፀጥታ ጉባኤ የኤርትራ መንግስት በኃይል ተቆጣጥሮት ከነበረው አካባቢ እንዲለቅና የኢትዮጵያ ሰራዊት መልሶ እንዲገባ የቀረበለትን ጥሪ ሊቀበለው እንዳልፈለገ ግልፅ በሙሉ መሸነፉ የተረጋገጠበት በመሆኑ ባለፈው ዓርብ አዲግራትን በአየር ከደበደበ በኋላ ቅዳሜ ጠዋት በእግረኛ ጦር የያዘውን ቦታ ለማስፋት ጦርነት ከፍቶብናል» ሲሉ ለሬድዮው የገለፁት አቶ ዳዊት ዮሐንስ የአሁኑ ጦርነት መግለጫ የኤርትራው መንግስት ለአለም አቀፉ ሕግ ተገዢ አለመሆኑን ያረጋገጠበት ነው ብለዋል።</p>

<p>የሕዝብ ተወካዮች ም/ቤት ምንም ዓይነት ድርድር በሌለበት ሁኔታ የኤርትራ መንግስት ጦሩን ይዞ ወደ ኋላ እንዲመለስ ካልሆነ ግን የኢትዮጵያ መንግስት ድንበሩን በኃይል እንዲያስከብር መወሰኑን አስታውሰው አሁን ያለው ሁኔታ ይህንን ውሳኔ ተግባራዊ ለማድረግ የታሰበ እንደሆነ አፈጉባኤው ገልፀዋል።</p>

<p>«ምክር ቤቱ በማንኛውም ሁኔታ ጦርነቱን በኤርትራ ላይ አላወጀም» ሲሉ የገለፁት ዳዊት ዮሐንስ የጦርነቱ እወጃ አስፈላጊ በሆነበት ጊዜ ምክር ቤቱ የሚያደርገው መሆኑን ገልፀዋል። አያይዘውም «አሁን ግን የኢትዮጵያ ሰራዊት ድንበሩን እንዲከላከል ምክር ቤቱ የወሰነው ውሳኔ አሁን በስራ በመተርጐም ላይ ነው ያለው።» በማለት ገልፀዋል።</p>


<p class="align-center"><a href="/Gazettas/Genanaw/info/Genanaw.sera.html">ከገናናው የካቲት 5 ቀን 1991</a></p>

</body>
</html>	
