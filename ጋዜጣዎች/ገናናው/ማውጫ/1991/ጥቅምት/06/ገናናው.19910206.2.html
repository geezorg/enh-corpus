<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያና ኤርትራን ጨምሮ ግጭት የሚደረግባቸው አገሮች በአፍሪካ ሰላም አስከባሪ ኃይል እንዲዳኙ ዛምቢያ ጠየቀች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢትዮጵያና ኤርትራን ጨምሮ ግጭት የሚደረግባቸው አገሮች በአፍሪካ ሰላም አስከባሪ ኃይል እንዲዳኙ ዛምቢያ ጠየቀች</h2>


<p>ዛምቢያ በአፍሪካ ውስጥ የተነሳው ከፍተኛ የጦርነት ማዕበል ሁላችንም ያሰጋናል በማለት አስታወቀች። የአገሪቱን የውጭ ጉዳይ ሚኒስትር መግለጫ አስመልክቶ ሉሳካ የሚገኘው የቢቢሲ ጋዜጠኛ የሆነውና ከቀድሞው የዛምቢያ ፕሬዝዳንት ጋር ተመሳሳይ ስም ያለው ኬነት ካውንዳ ትላትና ለቢቢሲ ባስተላለፈው ዘገባ እንዳሰፈረው ከሆነ ዛምቢያ የኤርትራና የኢትዮጵያ ግጭትን አስመልክቶ የምታራምደው አቋሟ ከብዙሃኑ አፍሪካውያን የማይለይ እንደሆነ ገልጿል።</p>

<p>የዛምቢያ ውጭ ጉዳይ ሚኒስትር አቋም የገለፀው ኬኔት ካውንዳ የምዕራብ አፍሪካ ሠላም አስከባሪ ጦር ሴራሊዮን ውስጥ የተከተለውን ህገ ወጥ ምግባር ማብረዱን እንደ ታላቅ ምሳሌ በመግለፅ የኡጋንዳና ሱዳን፣ በኮንጐ አማፅያን መሃል፣ በሴራሊዮን፣ በአንጐላ እንዲሁም በኢትዮጵያና በኤርትራ የተከሰቱትን ጦርነቶች ለማስቆም አፍሪካዊ ሠላም አስከባሪ ኃይል መቋቋምና አፋጣኝ እርምጃ መወሰድ እንዳለበት ታውቋል።</p>

<p>ዛምቢያ የኤርትራንና የኢትዮጵያን ግጭት አስመልክቶ በሰጠችው ጠንካራ አቋም ላይ አበክራ እንደገለፀችው ከሆነ በሁለቱ ወዳጅና ጐረቤት አገሮች መሃል የተነሳውን ህዝብ ጨራሽ ጦርነት ለማስወገድ በሚደረገው ከፍተኛ ጥረትና የሠላም እንቅስቃሴ ላይ የአአድ ልዩ ኮሚቴ ለሚወስነው ውሳኔ ተግባራዊ መሆን እንደምትጥር አስረድታለች።</p>


<p class="align-center"><a href="/Gazettas/Genanaw/info/Genanaw.sera.html">ከገናናው ጥቅምት 6 ቀን 1991</a></p>

</body>
</html>	
