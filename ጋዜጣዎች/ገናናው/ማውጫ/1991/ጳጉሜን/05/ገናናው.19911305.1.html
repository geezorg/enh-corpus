<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ዛሬ የአፍሪካን አንድነት የሚፈልጉ መሪዎች ተናፍቀዋል»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«ዛሬ የአፍሪካን አንድነት የሚፈልጉ መሪዎች ተናፍቀዋል»</h1>

<p class="align-right">መለስ ዜናዊ</p>


<p>በሊቢያ ውስጥ የፕሬዝዳንት ሙአመር አልጋዳፊ የግል መኖሪያ ቤት በሚገኝባት መዲና ውስጥ የሚደረገው የአፍሪካ መሪዎች ጉባዔ ትላንትም ቀጥሎ ውሏል። የዓለም የመገናኛ ብዙሃን ከስፍራው የሚያሰራጩት ዜናዎች ተጠናክረው ቀጥለዋል። ምናልባት በስብሰባው ላይ የተነሣው ነጥብ አንዳንድ ምዕራባውያንን ሣያደናግጥ አይቀርም።</p>

<p>ስብሰባው የተደረገው የአፍሪካ አንድነት ድርጅት የመተዳደሪያ ቻርተር ብዙ ዓመታትን ያስቆጠረ በመሆኑ የተነሣ አሁን ላሉት አገሮች በሚመች መልኩ ይቀረፅ የሚለውን የሊቢያን ሃሣብ ተቀብለው ነው ስብሰባው የተደረገው።</p>

<p>የሊቢያ መሪ ሙዓመር ጋዳፊ በበኩላቸው በሰጡት ማስገንዘቢያ ላይ ማለትም በአልጀርሱ የመሪዎች ጉባዔ ላይ ተገኝተው አአድ ተመስርቶ የነበረው አህጉሪቱን አንድ ለማድረግ በመሆኑ የተነሣ ይኸው አንድነት በተጠናከረ መልኩ እንዲገኝ ካስፈለገ ከተረቀቀ ረጅም ዓመት የሆነው የመተዳደሪያው ቻርተር ከወዲሁ በድጋሚ መሻሻል አለበት የሚል ሃሣብ አቅርበዋል።</p>

<p>ድርጅቱ በአልጀርሱ የመሪዎች ጉባዔ ወቅት የቀረበው ሃሣብ ትክክለኛ መሆኑን በማመን በዚህ ወር ውስጥ በሊቢያ አንድ ጉባዔ እንዲጠራ በወሰነው መሠረት ይኼ ጉባዔ እየተደረገ ነው በጉባዔው ላይ ከሃያ የማያንሱ የአገር መሪዎች ሳይገኙ እንዳልቀረ ተዘግቧል።</p>

<p>የስብሰባው የመከፈቻ ሥነሥርዓት ላይ የሊቢያው መሪ ኮ/ል ሙዓመር ጋዳፊ ድፍን የሊቢያ ሕዝብና ሊቢያ የአአድን ሕብረብሔራዊነት በተጠናከረ መልኩ በመያዝ ቀደምት የአህጉሪቱ ልጆች የነደፉትን ፓንአፍሪካኒዝም ፅንሰሃሳብ በማራመድ አንዲት አፍሪካን ለመገንባት ይታገላል ብለዋል።</p>

<p>«የውጪ ጣልቃ ገብነትን በማስወገድ በዜጐቿ የምትመራና ለዜጐቿ የምትሆን አንድ አፍሪካን መገንባት አለብን። ይህ በአሁኑ ሰዓት የምንገኝ መሪዎች ግዴታ ነው» የሚሉት ሙዓመር ጋዳፊ «ህብረታችን ተጠናክሮ አንድ አፍሪካን ዛሬ ማየት አለብን ብለዋል።</p>

<p>በፕሬዝዳንት ጋዳፊ የመክፈቻ ንግግርና አጠቃላይ ሃሣብ አስመልክቶም በስብሰባው ላይ የተገኙት የልዩ ልዩ አገር ፕሬዝዳንቶች አስተያየት ሰጥተዋል። ከነዚህም መሃል የኤርትራው መሪ ኢሣያስ አፈወርቂ በጋዳፊ ንግግርና በፓንአፍሪካኒዝም ፅንሰ ሃሣብ ዙሪያ ተመሣሣይ አስተያየት ሰጥተዋል።</p>

<p>«ልነግራችሁ የምችለው እኛም የተጠናከረችና የተዋሃደች አፍሪካን እንደምንፈልግ ነው።» ነው ብለዋል ወደ አጠቃላይ አንድነት ለመምጣት ብቃቱ ይኖረናል የሚሉት ጥናት ኢሣያስ አፈወርቂ እሣቸውና ኤርትራውያን እንደ አፍሪካዊነታቸው አሃዳዊት አፍሪካን የሚሹ መሆኑን ይናገራሉ።</p>

<p>ጠ/ሚ መለስ ዜናዊ በበኩላቸው በአፍሪካ ውስጥ የሚደረጉትን የእርስ በርስ ጦርነቶች በመዳሰስ እነዚህ የወቅቱ ችግሮች ለዘለቄታው መፈታት ካልቻሉ በአአድ የወደፊት እንቅስቃሴና በፓን አፍሪካኒዝም ፅንሰሃሳብ ላይ ተፅዕኖ እንደሚኖረው ተናግረዋል።</p>

<p>«ኢትዮጵያ አአድን ስታቋቁም አሀዳዊት አፍሪካን ለመፍጠር ከቅን ልቦና በመነሣት ነው። ባለፉት ዓመታት አፍሪካን አንድ ለማድረግ አልቻልንም። ዛሬ ግን የአፍሪካን አንድነት የሚናፍቁ መሪዎች በመፈጠራቸው ሕልማችን እውን የሚሆንበት ጫፍ ለመያዝ ችለናል» በማለት ጠ/ሚ መለስ ተናግረዋል። በሊቢያ እየተደረገ ያለው የመሪዎች ጉባዔ በሚኒስትሮች የተረቀቀውን የአዲሱን ቻርተር ዝርዝር ጉዳይ ይወያያል ተብሎ ይጠበቃል።</p>


<p class="align-center"><a href="/Gazettas/Genanaw/info/Genanaw.sera.html">ከገናናው ጳጉሜ 5 ቀን 1991</a></p>

</body>
</html>	
