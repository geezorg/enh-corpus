<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኤርትራ እናቶች ከእንግዲህ ልጆቻቸውን ለማዝመት አይፈልጉም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">የኤርትራ እናቶች ከእንግዲህ ልጆቻቸውን ለማዝመት አይፈልጉም</h1>


<p>የቢቢሲ ሬድዮ የኔትወርክ አፍሪካ ፕሮግራም
ጦርነቱ በአስመራ ህዝብ ላይ ከፍተኛ የኢኮኖሚ ድቀት እያደረሰ
መሆኑን ዘግቧል። በአስመራ የሚገኙ እያንዳንዱ
ኤርትራዊ ቤተሰብ በጦርነቱ መጐዳቱን እና በተፈጠረው
የኢኮኖሚ ድቀት ሕዝቡ ገዝቶ የማደር አቅሙ መዳከሙን
የገለፀው የቢቢሲ ሬድዮ የለንደን ዘጋቢ የሰላም ሃሳቡ እየታየ
ነው በሚባልበት በአሁኑ ወቅት በኤርትራ በኩል
የጦርነት እንቅስቃሴዎች እየተጠናከሩ
መሆናቸውን ጠቁሟል።</p>

<p>የቢቢሲ ሬዲዮ የአስመራ ወኪል ተደርጐ አዲስ
የተላከው ጆን ዊክሊያም በአስመራ በላከው ዘገባው ላይ
ኤርትራ የአአድን የሰላም ሃሳብ ከተቀበለችበት ጊዜ
አንስቶ የኤርትራ ሕዝብ ኢትዮጵያ የሰላም ሃሳቡን ተቀብላ ሰላም
ይፈጠራል የሚል ተስፋ ነበረው። ኤርትራውያን
እናቶች ሰላሙ ወርዶ በአስር ሺህ የሚጠጉ
ልጆቻቸውን ወደቤት እንዲመለሱ ይፈልጋሉ
ብዙዎቹ እናቶች በባድሜና በፆረና እንደተደረገው
አስከፊ ጦርነት ወደተደረገበት ቦታ ሌላ ልጅ የመላክ ፍላጐት
የላቸውም ሲል ይገልፃል።</p>

<p>«አንድ ያነጋገርኳቸው
እና በአስመራ በሚገኘው ቤታቸው ተገኝቼ
እንደጐበኘኋቸው ከሆኑ ሁለት
ልጆቻቸው ወደ ግንባር እንደላኩና
አንዷ ሴት ልጃቸው መሞቷን ነግረውኛል።
ባላቸው ባለፈው ዓመት ሞተዋል። እኚህ ሴት ከኢትዮጵያ
ከተባረሩት ኤርትራውያን መሀል አንዷ ሲሆኑ
በአስመራ ምንም ዓይነት የተረጋጋ ሕይወት እንዳልነበራቸው
አጫውተውኛል። አራት ልጆቻቸውን
ከእሳቸው ጋር እየኖሩ ይገኛሉ። አሁን
እየተጠናከረ በመጣው ሁኔታ ከነዚህ ልጆች መሀል
አንዷንም ወደጦር ግንባር ለመላክ አይፈልጉም ሲል የቢቢሲ
ጋዜጠኛ ዊክሲያም ከአስመራ በላከው ሪፖርት ገልጿል።</p>

<p>«በአልጄሪያው የአአድ ሊ/መንበር
የሚመራው የሰላም ጥረት እስካጠላበት ድረስ የኢትዮ- ኤርትራ ቀውስ
ወደዓለም አቀፍ ፖለቲካዊ አጀንዳነት ተለውጧል።
ዲፕሎማቶች፣ ምሁራን፣ መንግሥታዊ ባለሥልጣናትና በኤርትራ
የሚገኙ ነዋሪዎች ዓለም አቀፍ ማህበረሰብ እና የኤርትራ
መንግሥት ለዚህ ቀውስ የማጠቃለያ ሃሣብ ለመስጠትና ሰላም ለማምጣት እየጣሩ
መሆናቸውን ይገልፃሉ።» ሲል ጋዜጠኛው
አጠቃላይ ሪፖርቱን አጠቃሏል።</p>

<p class="align-center"><a href="/Gazettas/SeifeNebelbal/info/SeifeNebelbal.sera.html">ከገናናው ነሐሴ 14 ቀን 1991</a></p>


</body>
</html>
