<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የተወሰኑ ተቃዋሚ ፓርቲዎች በምርጫው ላይ ለመተሳተፍ እየተዘጋጁ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የተወሰኑ ተቃዋሚ ፓርቲዎች በምርጫው ላይ ለመተሳተፍ እየተዘጋጁ ነው</h2>


<p>በመጪው ዓመት የሚደረገውን አገር አቀፍ ምርጫ አስመልክቶ ገዢውን የኢህአዴግ ፓርቲን እንቃወማለን የሚሉ የተቃዋሚ የፖለቲካ ድርጅቶች በምርጫው ላይ ለመሣተፍ የሚያስችሉ ቅድመ ሁኔታዎችን ከወዲሁ ለማሟላት ቅድመ ዝግጅቶቻቸውን በመጨረስ ላይ መሆናቸው ተገለፀ።</p>

<p>በመጪው ምርጫ ይሣተፋሉ ተብለው ከሚጠበቁት የተቃዋሚ ድርጅቶች መሀል የመላው አማራና የአማራጭ ኃይሎች ም/ቤት የሚጠቀሱ ናቸው። አርብ ምሽት የተላለፈው የአሜሪካ ድምፅ አማርኛው በፕሮግራም ከመአህድ ሊ/መንበር ከቀኛ/ዝማች ነቅዓጥበብ፣ ከአማራጭ ኃይሎች ም/ሊ/መንበር ከአቶ ክፍሌ ጥግነህ እና ከኦሮሞ ብሔራዊ ኮንግረስ ሊ/መንበር መራራ ጉዲና ጋር ያደረገውን ውይይት አቅርቧል።</p>

<p>ሬዲዮ ጣቢያው በተጠቀስው እለት ባቀረበው የመጀመሪያው ክፍል ውይይት ላይ በምርጫው ትሣተፋላችሁ በማለት ላቀረበው ለዚሁ ጥያቄ «ይሣተፋል ወይ ሳይሆን ለመሣተፍ ይችላል ወይ ነው ጥያቄው» በማለት መልሣቸውን ከጀመሩ በኋላ «ምርጫው ውስጥ እንገባለን የሚል ውሳኔ ላይ አልደረስንም» ብለዋል። የአሜሪካው ጋዜጠኛ ድርጅቱ ለምን የመመረጥ ውሳኔ ላይ እንዳልደረሰ ጠይቆ ድርጅቱ አላማውን አሳውቆና አስተምሮ በምርጫው ለመሣተፍ ምንም ዓይነት ዕድል እንደሌለው በመግለፁ «ምርጫው በትክክል አለ ችግር ይካሄዳል ወይ? እርቀ ሠላም የተባለ ነገር ነበረ፣ ብዙ የምንጠይቃቸው ነገሮች አሉ። እነዚህ ነገሮች ሁላችንም ተቃዋሚ ድርጅቶች በአንድነት ሆነን የምናቀርበው ይኖራል። እርቀ ሰላም እጅግ አስፈላጊ ነው። እነሱ እንደሚያደርጉት ለማድረግ ካልቻልንእነሱ ይቀድማሉ ማለት ነው። እንሣተፋለን ወይንም አንሳተፍም የሚለው ወደፊት የሚገለፅ ይሆናል» መልሣቸውን አጠቃለዋል።</p>

<p>የአማራጭ ኃይሎች ም/ሊ/መ በበኩላቸው «እኛ ምርጫው ላይ እንካፈላለን አንካፈልም የሚል ውሳኔ አልወሰንም። ጉዳዩን ግን ምርጫ ውስጥ የመሣተፍን ሁኔታ በፅንሠ ሀሣብ ደረጃ ምርጫ እናደርጋለን ብለን እናምናለን። ባለፈው ምርጫ ለመሣተፍ በጣም ፈልገን ነበረ በተለያዩ ሁኔታዎችን ባለማሟላቱ አልተሣተፍንም። አሁንም የሚቀጥለውን ምርጫ ለመሣተፍ እንፈልጋለን ይሁንና ከዚህ በፊት የነበሩ ተፅዕኖዎች ለምሣሌ እንፈልጋለን ይሁንና ከዚህ በፊት የነበሩ ተፅዕኖዎች ለምሣሌ የፖለቲካ መሪዎች መታሠር፣ ብዙዎች ደጋፊዎች ሲታሠሩ ሲደበደቡ የመንግሥት ሠራተኞች ሲባረሩ የነበሩበት ሁኔታዎች ታይተዋል። በብዙ ቦታዎች የመንግሥት አካል በሆኑ ድርጅቶችና ካድሬዎች የፖለቲካ ቢሮዎች ሲዘጉ ነበር። ይህ ሁሉ ሁኔታ አሁንም መደገም የለበትም ቢሮዎችን ከፍተን ብናይ ደጋፊዎቻችንን ማግኘት ማግኘት እና መወያየት አለብን። የክልል መንግሥታት ይህንን የማያውቁ ከሆነ የማዕከላዊ መንግስቱ ትክክለኛ ምርጫ እፈልጋለሁ የሚል ከሆነ እነኚህን ነገሮች እንዲያከብሩ በማያሻማ መልኩ በሚያስፈልገው መንገድ እንዲያውቁት መደረግ አለበት። እኛ አሁን ያለን ግምት ጊዜው ካለፈ በኋላ ኑና እንነጋገር ምንድነው የምትፈልጉት ለማለት ይመስለናል። መግንሥት ከዚህ በፊት የተደረጉትን የውይይት ጥሪዎች ተቀብሎ በምርጫው ለመሣተፍ መንገድ እንዲያስተካክልን እንጠይቃለን» በማለት ግልፅና የተብራራ መልስ ሰጥተዋል።</p>

<p>የኦሮሞ ብሔራዊ ኮንግረስ ሊ/መንበር ፕ/ት መረራ ጉዲና በበኩላቸው «የፖለቲካ ትግል አንዱ ዋንኛው ምርጫ አሁንም እየተንቀሣቀስን ነው። ነገር ግን ከኢህአዴግ መንግሥት የምንጠብቃቸው ነገሮች አሉ። እስካሁን ድረስ ባለው ሁኔታ በኢህአዴግ መንግስትና በኢትዮጵያ መንግሥት የኢትዮጵያ መንግስትን በግል ሀብትነት የያዘበት ሁኔታ ነው ያለው። የመንግስት መዋቅሩን በራሱ እጅ እየተቆጣጠረው የመከላከያ ሠራዊቱን በግል እየተቆጣጠረ ነው። የፖሊስ ሠራዊቱን ፍ/ቤቶቹን የመንግስት ካዝናን፣ መገናኛ ብዙሃንን የምርጫ ቦርድን በግል እየተቆጣጠረ ነው» በማለት የኢትዮጵያ ምድርን በአብዛኛው ተቆጣጥሮ ኢህአዴግ «እንዳያማርህ ጥራው እንዳይበላህ ግፋው» የሚል ፖለቲካ ነው የሚከተለው በማለት የድርጅታቸውን መሣተፍና አለመሣተፍ የሚወስነው ኢህአዴግ መሆኑን ገልፀው ኢትዮጵያ ከሠፊ እስር ቤትነት ወጥታ ለሁላችንም የምትሆንበት መንገድ ለመፍጠር ሁላችንም በጋራ መስራት ካልቻልን ኢህአዴግ ብሔራዊ እርቅን ማምጣት እስካልቻለ ምርጫው ላይ መሣተፍ አስቸጋሪ መሆኑን አብራርተዋል።</p>


<p class="align-center"><a href="/Gazettas/Genanaw/info/Genanaw.sera.html">ከገናናው ነሐሴ 28 ቀን 1991</a></p>

</body>
</html>	
