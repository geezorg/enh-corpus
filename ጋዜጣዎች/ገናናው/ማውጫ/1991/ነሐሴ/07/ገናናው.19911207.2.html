<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ለቀረበው ጥያቄ አአድ አፋጣኝ ምላሽ እንደሚሰጥ ገለፀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2>ለቀረበው ጥያቄ አአድ አፋጣኝ ምላሽ እንደሚሰጥ ገለፀ</h2>


<p>የኢትዮ ኤርትራን የድንበር ላይ ውዝግብ
በሰላማዊ መንገድ ለመፍታት የሚደረገው ጥረትና ጥናት ባለፈው ሳምንትም
ቀጥሏል። በአልጄሪያ ርዕሰ መዲና ላይ ከተመድ፣ ከአሜሪካና
ከአአድ የተወጣጡ ኤክስፐርቶች ወደ አስመራና
ወደ አዲስ አበባ በመምጣት የደረሱበትን ጥናታዊ ዝርዝር ዘገባ
ለኤርትራ መንግሥትና ለኢትዮጵያ መንግሥት ካቀረቡ በኋላ
ኤርትራ እንደምትቀበለው ስትገልፅ ኢትዮጵያ ማብራሪያ መጠየቋ
ይታወሳል።</p>

<p>ይህን የኢትዮጵያ አቋም የተረዱት
የልዑካኑን ቡድኑን የሚመሩት
የአልጄሪያዊው አሕመድ ከያህሌ ከጠ/ሚኒስትር መለስ የተረዱት
መሆኑ ታውቋል። ለቀረቡት የማብራሪያ ጥያቄዎች አአድ
አሳማኝና አጥጋቢ ትንታኔዎችን እንደሚሰጥ
በመግለፅ የኢትዮጵያን ጥያቄዎች እየጠበቀ መሆኑን
አስታውቋል።</p>

<p>ኢትዮጵያ የኤርትራ ወታደሮች በሰኔ ወር
ውስጥ ባድመን መልሶ ለመያዝ ዘመቻ ፀሐይ ንጋት የሚለውን
ኦፕሬሽናቸውን አካሂደው
ካከሸፈባቸው በኋላ ባገኘችው ወታደራዊ የበላይነት
የተነሣ የጦርነት አማራጭን ሣትመርጥ አትቀርም የሚል ምንጮች
አሉ። </p>

<p>ይህ በዚህ እንዳለ የኤርትራው ፕ/ት
ኢሣያስ አፈወርቂ ይፋዊ ለሆነ የስራ ጉብኝት ወደ አሜሪካ
መጓዛቸውን ትናንት ማታ የተላለፈው የኤርትራ ሬዲዮ
አስታውቋል። ፕ/ቱ ትናንት ማለዳ ወደ አሜሪካ የተጓዙት
ከአሜሪካ መንግሥት ባለሥልጣናት ጋር ስለሰላሙ ሃሳብ ለመወያየት
አንደሆነ ተገልጿል።</p>

<p>በተጨማሪም ፕ/ቱ ከሌላ የዜና ዘጋቢ ጋር
ባደረጉት ቃለ ምልልስ «የወያኔው ስርዓት የኢትዮ
ኤርትራን የሰላም ሃሳብ ለመፍታት በአአድ እየተደረገ ያለውን
ጥረት እያደናቀፈ ነው» ሲሉ ገልፀዋል።</p>

<p>«ኤርትራ የወያኔ ስርዓት ወረራ ሰለባ ሆና
ትገኛለች» ያሉት ፕ/ት ኢሳያስ ይኼ ትርጉም የሌለው
ጦርነት አብቅቶ ዘላቂነት ወዳለው ሰላምና ልማት ለመምጣት ፍላጎት አለን
ሲሉ ጨምረው ገልፀዋል።</p>

<p class="align-center">ከገናናው ነሐሴ 7 ቀን 1991</p>

</body>
</html>
