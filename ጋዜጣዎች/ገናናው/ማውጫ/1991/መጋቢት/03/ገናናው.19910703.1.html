<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኤርትራ መሬቶቹን እለቃለሁ አለች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኤርትራ መሬቶቹን እለቃለሁ አለች</h1>


<p>ትላንት ምሽት ላይ የኤርትራ መንግስት ጦሩን አጠቃላይ ውዝግብ ከተነሳባቸው የድንበር ከተሞች ሙሉ በሙሉ የሚያወጣ መሆኑን አስታወቀ። የኤርትራ መንግስት ባለስልጣን ትናንት እንዳስታወቁ ኤርትራ ጦሯን አወዛጋቢ ከሆነው የድንበር አካባቢዎች የምታወጣው በተመሳሳይ ሁኔታ ኢትዮጵያ በድንበር አካባቢ ያላትን ወታደራዊ ኃይል ወደኋላ የምትመልስ መሆኗን ካረጋገጠች ብቻ ነው ሲል የተምታታ መግለጫ ሰጥቷል።</p>

<p>በኢትዮጵያ መንግስት በኩል እስካሁን ምንም ዓይነት ምላሽ ያልሰጠ ሲሆን የሕዝቡ አስተያየት ግን አስተማማኝ ሰላም እንዲኖር የኢሳያስ ኃይል ሙሉ በሙሉ እስኪደመሰስ ድረስ ጦርነቱ መቀጠል አለበት የሚል ነው።</p>

<p>በተያያዘ ዜና የኢትዮ ኤርትራን የድንበር ላይ ግጭት በማስመልከት ጦርነቱ በአስቸኳይ ተኩስ አቁም እንዲገታና ሁለቱም አገሮች ወደ ሰላማዊው መድረክ እንዲመጡ ጥረት እየተደረገ ባለበት ሰዓት የተመድ ዋና ፀሐፊ ኮፊ አናን ከጠ/ሚኒስትር መለስ ዜናዊ ጋር 1 ሰዓት የፈጀ የስልክ ውይይት ማድረጋቸውን ማክሰኞ ዕለት የተላለፈው ሬድዮ ፍራንስ አረጋግጧል። ሬዲዮው አንድ ሰዓት ፈጅቷል ሲል በገለፀው በዚሁ የስልክ ውይይት ላይ ስለሁለቱ መሪዎች የስልክ ውይይት ከመንግስት ቃል አቀባይ የተሰጠው ማብራሪያ እንደሚያረጋግጠው ከሆነ አናን ኢትዮጵያ በአስቸኳይ ተኩስ እንድታቆም ቢገልፁም ጠ/ሚኒስትሩ በበኩላቸውን ግን ኤርትራ ካለምንም ቅድመ ሁኔታ በኃይል ከያዘችው የድንበር ላይ ከተሞች ለቃ ካልወጣች በስተቀር ተኩስ አቁም እንደማይደረግ አረጋግጠዋል።</p>

<p>በተመሳሳይ ዜና ደግሞ ኤርትራ የመከላከያ ሚኒስትሯን ሙስሊም አድርጋለች። የኤርትራ መንግስት ተቃዋሚ የሆነው የጅሐድ ሬዲዮ እንዳስታወቀው ኤርትራ የቀድሞውን የመከላከያ ሚኒስትሯን ጄ/ል ስብሐት ኤፍሬምን አባራ ትውልዳቸው ከሰሜን ኤርትራ እንደሆነ የሚነገርላቸውና ብሔራቸው ከገዢው መደብ የሆነው ጄ/ል ኦማር አልጠዊል የመከላከያ ሚኒስትር አድርጋ ሾማለች።</p>

<p>ለቀድሞ መከላከያ ሚኒስትር ከስልጣን መባረር የተሰጠው ምክንያት እናታቸው ጐጃሜ ሚስታቸው የትግራይ ተወላጅ ናቸው የሚል ነው።</p>


<p class="align-center"><a href="/Gazettas/Genanaw/info/Genanaw.sera.html">ከገናናው መጋቢት 3 ቀን 1991</a></p>

</body>
</html>	
