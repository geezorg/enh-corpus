<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«የኤርትራ ጦስ የአፍሪካን ቀንድ ሊያውክ ይችላል»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«የኤርትራ ጦስ የአፍሪካን ቀንድ ሊያውክ ይችላል»</h1>

<p class="align-right">የሱዳን ውጭ ጉዳይ ሚኒስትር</p>


<p>ኤርትራ ለዓለም አቀፍ ሕጐች አልገዛም ብላ የመንን፣ ጅቡቲንና ኢትዮጵያን መተንኮሷ የአፍሪካን ቀንድ ሰላም ሊያውክ ይችላል ሲሉ የሱዳን የውጭ ጉዳይ ሚኒስትር ዶክተር ሙስጠፋ እስማኤል ለጋዜጠኞች በሰጡት መግለጫ አስታወቁ።</p>

<p>አሁን ሥልጣን ላይ ያለው የኤርትራ መንግሥት በሌሎች ጐረቤት አገሮች የውስጥ ጉዳይ ጣልቃ ይገባል፤ አለመግባባት ሲፈጠርም ችግሩን በሰላም ከመፍታት በኃይል ለመጠቀም ይሞክራል የሚል የወቀሳ ቃል ያሰሙት የሱድኑ የውጭ ጉዳይ ሚኒስትር ይህንንም ቀደም ሲል በጅቡቲና በየመን አሁን ደግሞ በኢትዮጵያ ላይ በመፈፀም አረጋግጧል ማለታቸው ተገልጧል።</p>

<p>ዶክተር ሙስጠፋ እስማኤል አያይዘውም የሱዳን መንግሥት ከሁሉም የአካባቢው አገሮች ጋር ግንኙነት እያሻሻለ ነው ካሉ በኋላ ከኤርትራ ጋር ግንኙነት ግን በከፋ ሁኔታ ላይ መገኘቱን አልሸሸጉም። አገራቸው ከኢትዮጵያ ጋር ግንኙነቷን እያሻሻለች መምጣቷን የተናገሩት ውጭ ጉዳይ ሚኒስትሩ የኢትዮጵያና የሱዳን ግንኙነት የሻከረው በአዲስ አበባ ከተማ የግብፁን ፕሬዝዳንት ለመግደል ሙከራ ያደረጉት አሸባሪዎች ሸሽተው ሱዳን ገብተዋልና አሸባሪዎቹን አሳልፋ ትስጠኝ በማለት ኢትዮጵያ ጥያቄ በማቅረቧና ይህንኑ ተከትሎ በተነሳው ውዝግብ መሆኑንና ይህ ጉዳይ ወደ መጥፎ ዲፕሎማሲያዊና ወታደራዊ ፍጥጫ ተሸጋግሮ እንደነበር ይታወቃል።</p>

<p>ያ ሁኔታ አሁን ታሪክ ሆኖ አልፏል ሁለቱ አገሮች ግንኙነታቸውን ስለማሻሻላቸው ብዙ ፍንጮች ይታያሉ ብለዋል የሱዳኑ የውጭ ጉዳይ ሚኒስትር። በኢትዮ ኤርትራ ግንኙነት ብቸኛዋ ተጠቃሚ ሱዳን መሆኗን የፖለቲካ ተንታኞች ሲናገሩ ይደመጣል ያለው ይኼው ዘገባ የኤርትራ መንግሥት ሸምጋይነት ከሱዳን ጋር የሻከረውን ግንኙነት ለማሻሻል ሙከራ መደረጉንና ሆኖም ሙከራው ያስገኝው አንዳችም ውጤት አለመኖሩን አስታውሷል።</p>

<p>በሱዳንና በኤርትራ መካከል ያለው ግንኙነት ከቅርብ ጊዜ ወዲህ ተሻሽሏል መባሉን ያስተባበሉት የሱዳን መንግሥት የውጭ ጉዳይ ሚኒስትር የኤርትራ መሪዎች የሰላሙን ጥሪ ለመቀበል አሁንም ግዜ እንዳላቸው በሰጡት ጋዜጣዊ መግለጫ ምክር መለገሳቸውም ተብራርቷል።</p>

<p>በ69 የአአድ ሚኒስትሮች ስብሰባ ላይ የተገኙት እኚሁ የሱዳን የውጭ ጉዳይ ሚኒስትር አገራቸው ከመንግሥታቸው ተቃዋሚዎች ጋር ያላትን አለመግባባት በሰላም የመፍታት ዕቅድ እንዳላት ገልፀዋል። የኤርትራ መንግሥት በአስመራ የነበረውን የሱዳን ኤምባሲ ጽ/ቤት ለሱዳን ተቃዋሚዎች አሳልፎ መስጠቱ እንዳሳዘናቸውና ይህ የሚያመለክተው የመሪዎቹን የሥነ-ምግባር ጉድለት ነው በማለት ድርጊቱን ኮንነዋል።</p>

<p>የኤርትራ ገዢዎች ከኢትዮጵያ ጋር ያለውን ግጭት በሰላም ለመፍታት የሰላም ዕድል ይስጡ የሚል ማሳሰቢያ ያቀረቡት ዶክተር ሙስጠፋ መሪዎቹ ወደ ሰላም ለመመለስ ፍቃደኛ መሆን አለባቸው ብለዋል።</p>

<p>በተያያዘ ዜና በአፍሪካ ቀንድ በአሸባሪነት የተፈረጀችው ሱዳን በቅርቡ በአሜሪካ መንግሥት የሚሳይል ጥቃት የተፈፀመባትና ከጐረቤት አገሮች እንድትገለል ተደርጋ መቆየቷን የሚታወስ ሲሆን የሱዳኑ የውጭ ጉዳይ ሚኒስትር ዶክተር ሙስጠፋ እስማኤል በአፍሪካ ሚኒስትሮች ስብሰባ ላይ በመጡበት ወቅት በኢትዮጵያ የአሜሪካ መንግሥት አምባሳደር ከሆኑት ከሚስተር ዴቪድ ሺን ጋር በግል ተገናኝተው ለ30 ደቂቃ ያህል ሃሳብ መለዋወጣቸውን የዓይን ምስክሮች ተናግረዋል ሲል የጀርመን ድምፅ ሬድዮ ገልጿል።</p>

<p>የኢትዮጵያና የኤርትራን ችግር አሜሪካ የምትመለከተው ከሱዳን ጋር ባላት ችግር አንፃር መሆኑን የሚያትተው ሬድዮ የሱዳን አመራርን ለማስወገድ በኡጋንዳ፣ በኤርትራና በኢትዮጵያ የመጠቀም ዕቅድ የነበራት አሜሪካ አሁን እቅዷ እንደከሸፈባት በዘገባው ማጠቃለያ ላይ አስታውቋል።</p>


<p class="align-center"><a href="/Gazettas/Genanaw/info/Genanaw.sera.html">ከገናናው መጋቢት 17 ቀን 1991</a></p>

</body>
</html>	
