<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢመማ መሪዎች በቁጥጥር ሥር ዋሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> የኢመማ መሪዎች በቁጥጥር ሥር ዋሉ</h1>


<p>በኢትዮጵያ መምህራን ማሕበር ላይ የተጀመረው ጥቃት ተጠናክሮ መቀጠሉን ለዝግጅት ክፍላችን የደረሰው ዜና ያስረዳል። በደረሰን ዜና መሠረት ትናንት መስከረም 7 ቀን 1991 ዓ.ም. ከጧቱ አራት ሰአት መሪዎች በቁጥጥር ሥር መዋላቸው ተሰምቷል።</p>

<p>በትንናትናው እለት በቁጥጥር ሥር የዋሉት የኢመማ ምክትል ዋና ፀሐፊና የአባላት ጉዳይ ኃላፊ የሆኑት አቶ አባተ አንጐሬ፣ አቶ ሽመልስ ዘውዴና አቶ አወቀ ሙሉጌታ የተባሉት የማሕበሩ መሪዎች ነበሩ። መሪዎቹ በአሁኑ ወቅት በምን ሰበብ የተነሳ እንዲታሰሩ እንደተደረገው የታወቀ ነገር ባይኖርም የተወሰዱት ግን ቀድሞ 5ኛ ፖሊስ ጣቢያ ወደተባለው ቦታ እንደሆነ ለማወቅ ተችሏል።</p>

<p>የኢመማ ሊ/መንበር የሆኑት ዶ/ር ታዬ ወ/ሰማያት ከዚህ ቀደም በቁጥጥር ሥር እንዲውሉ ተደርገው ወህኒ ቤት መውረዳቸውና እስካሁን ፍርድ አለማግኘታቸው ይታወቃል።ከዚህ ድርጊት በተጨማሪም ማሕበሩ ይጠቀምበት የነበረው ጽ/ቤት በመንግሥት ታጣቂዎች ምንም ዓይነት የንብረት ቆጠራ ሳይደረግ መታሸጉ የሚታወስ ነው።</p>

<p>የኢትዮጵያ መምህራን ማሕበር በቅርቡ አዘጋጅቶች የነበረው የአገሪቱን የትምህርት ጥራት እንዴት ማሣደግ እንደሚቻል የሚያወያየው አገር አቀፍ ኮንፈረንስ በመንግሥት ኃይሎች ጣልቃ ገብነት ፈተና ገጥሞት ነበር። መንግሥት ስለወሰደው እርምጃ በወቅቱ ያቀረበው ምክንያት «ጽ/ቤቱ የታሸገ ስለሆነ ስብሰባውን በኢመማ አዳራሽ ማካሄድ አትችሉም» የሚል እንደሆነ የሚታወቅ ነው።</p>

<p>አሁን የተወሰደውን እርምጃ በተመለከተ በተመለከተ የዝግጅት ክፍላችን ጉዳዩን በበለጠ ለማጣራት ሪፖርተሮችን ወደ ኢመማ ጽ/ቤት ልኮ የነበረ ቢሆንም፤ ከጥበቃ ሠራተኞች በስተቀር አንድም የማሕበር መሪ በቦታውው ለማግኘት ባለመቻላችን ዝርዝር ዘገባ ለማቅረብ አለመቻላችንን እናሳስባለን።</p>


<p class="align-center"><a href="/Gazettas/Genanaw/info/Genanaw.sera.html">ከገናናው መስከረም 8 ቀን 1991</a></p>

</body>
</html>	
