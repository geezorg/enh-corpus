<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«በአባይ ያለንን መብት ለድርድር አናቀርብም»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«በአባይ ያለንን መብት ለድርድር አናቀርብም»</h1>

<p class="align-right">ኢትዮጵያ</p>


<p>የአባይ ተፋሰስ አባል ሀገሮች የውሃ ሚኒስትሮች ሁለት ቀን የፈጀውን ውይይታቸውን ትላንትና አጠናቀዋል። በአዲስ አበባ በተደረገው በዚሁ የአባል አገሮች ውይይት ላይ የማኅበሩ አባል ከሆኑት አስር አገሮች መሐል በኤርትራ ብቻ ሳትገኝ የቀረች ቢሆንም የተቀሩት ዘጠኙ አገሮች በአዲስ አበባው ስብሰባ ላይ መገኘታቸውን የደረሰን ዜና ይገልፃል።</p>

<p>የኢትዮጵያ፣ የግብፅ፣ የሱዳን፣ የታንዛኒያ የኡጋንዳ፣ የኮንጎ፣ የሩዋንዳ፣ የብሩንዲ፣ እና የኬንያ የውሃ ሚኒስትሮች በአዲስ አበባው ስብሰባ ላይ የኢትዮጵያ የውሃ ሃብት ሚ/ር ሽፈራው ጃርሶ ስለስምነቱና ውይይቱ ካስረዱ በኋላ ኢትዮጵያ ከዓለም ባንክና ከሌሎች በጎ አድራጊ ድርጅቶች በምታገኘው እርዳታ በአባይ ውሃ ለመጠቀም በዝግጅት ላይ መሆንዋን አብራርተዋል።</p>

<p>የኢትዮጵያ በአባይ ወንዝ የመጠቀም መብት ከሕግ አንፃር የተረጋገጠ ቢሆንም እስካሁን የተጠቀመችው ከመቶ አንድ እጁን ብቻ መሆኑን እየተረጋገጠ ተጨማሪ ልማት እንዳታካሂድ የሚመኘው የግብፅ መንግስት ግን ኢትዮጵያ በዓባይ ወንዝ ላይ ያላት የመጠቀም መብት እውን እንዳይሆን ከመጣሩ ባሻገር ይኼው አዲሱ የልማት ዕቅድ ይፋ መሆኑ ያስደነገጠው መሆኑ ተገልጿል።</p>

<p>በውጪ ጉዳይ ሚኒስትር የሕግ ጉዳዮች ዳይሬክተር እና የአባይ ተፋሰስ አገሮች የቴክኒክ ኮሚቴ የሆኑት አቶ ሰይፈስላሴ ለማ ለጋዜጠኞች በሰጡት ማብራሪያ ላይ «ኢትዮጵያ የአባይ ውሃን የመጠቀም መብቷን ምንግዜም ቢሆን ለድርድር አይቀርብም» ሲሉ መግለፃቸው ታውቋል።</p>

<p>ዳይሬክተሩ ከዚህ በፊት ኢትዮጵያ ባልተገኘችበት ሁኔታ ለስድስት ጊዜ ያህል የተደረገውን ስምምነት ኢትዮጵያ ሙሉ በሙሉ የማትቀበለው መሆኑን በመግለፅ በአዲስ አበባ የተደረገውን ውይይት እንደ መጀመሪያው የተፋሰሱ አባል አገሮች ስብሰባ የምትመለከተው መሆኑን አረጋግጠዋል።</p>

<p>ኢትዮጵያ 85 በመቶ የሚሆነውን የውሃ ይዞታ እያቀረበች የምትገኝ አገር ቢሆንም ከተፋሰሱ የምትጠቀመው 1 በመቶ ብቻ በመሆኑ ተጨማሪ የልማት ጥረት መደረጉን የተገነዘበው የግብፅ መግንሥት ይህንን ሃሳብ በግልፅ ለመቃወም ተጨማሪ የውሃ ፍጆታ የሚፈልግ መሆኑን ግልፅ አድርጓል።</p>


<p class="align-center"><a href="/Gazettas/Genanaw/info/Genanaw.sera.html">ከገናናው ግንቦት 6 ቀን 1991</a></p>

</body>
</html>	
