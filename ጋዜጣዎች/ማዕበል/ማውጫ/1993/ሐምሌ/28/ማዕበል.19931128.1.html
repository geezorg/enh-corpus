<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የቡና አቅራቢዎች ምሬት ቀጥሏል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የቡና አቅራቢዎች ምሬት ቀጥሏል</h1>


<p>መንግሥት ነጋዴዎች አመቱ መጨረሻ ላይ ከሚፈልግባቸው ግብር ላይ ተቀናሽ የሚሆን የሽያጫቸውን 5 ፐርሰንት በየጊዜው ለመንግሥት ገቢ እንዲያደርጉ የሚያዝ ሕግ ሰኔ መጨረሻ ላይ ማውጣቱ ይታወቃል። ይህ ስለአፈፃፀሙ ግልፅ ማብራሪያ የተሰጠበትን ሕግ በስራ ላይ ለማዋል መንግሥት እንቅስቃሴ በጀመረበት በአሁኑ ሰዓት በውሳኔው የተቆጡ ቡና አቅራቢዎች ቡናቸውን ላለመሸጥ በወሰዱት አቋም ከሰባት ቀናት በላይ የቡና ጨረታ እንዳልተካሄደ ለማወቅ ተችሏል።</p>

<p>አቅራቢ ነጋዴዎቹን ለማሳመን ከገንዘብ ሚ/ር ባለሥልጣን ተልከው መጥተው ባለፈው ረቡዕ ሐምሌ 25 ቀን 1993 ዓ.ም ስብሰባ የተቀመጡ ቢሆንም ሊግባቡ ባለመቻላቸው የማዕከላዊ ጨረታ እንዲቀጥል ለማድረግ ሳይቻል ቀርቷል። ለችግሩ እልባት ለማግኘት የተነሳው የቡናና የሻይ ባለሥልጣናት በጥራት ጣዕም መቆጣጠሪያ ክፍል ማህተም በማግስቱ ባወጣው መግለጫ አቅራቢዎቹ ላቀረቡት ጥያቄ ምላሽ እስከሚሰጣቸው ድረስ በመጋዘን ኪራይ በየጊዜው እየወደቀ በመጣው የዓለም ቡና ዋጋና የባንክ ብድር እንዳይጎዱ ቡናቸውን ለመሸጥ ፍቃደኛ ከሆኑ እንደሚያስተናግዳቸው ገልጧል።</p>

<p>ቡና ወደውጭ በመላክ ስራ ላይ የተሰማሩት ደግሞ ለችግሩ መፍትሔ ካልተፈለገለት ከቅርብ ጊዜ በኋላ ወደውጭ የምንልከው ቡና ስለማይኖረን ከውጭ አገር ደንበኞቻችን ጋር የገባነውን ውል ለማፍረስ እንገደዳለን። ይህ ደግሞ በውል አፍራሽነት ለቅጣት ስለሚዳርገን እኛን ለአላስፈላጊ ወጪ ሲዳርግ አገሪቱም በቅጣቱ ሳቢያ የምታወጣው የውጭ ምንዛሪ ግምት ቀላል ግምት የሚሰጠው አይደለም በማለት በማሳሰብ ላይ ናቸው።</p>

<p>ቡና አብዛናውን የውጭ ምንዛሪ ምንጫችንን የሚያመጣ ሲሆን ይህ እንቅስቃሴ ለአንድ ሳምንት እንዲቋረጥ በመደረጉ በብሔራዊ ኢኮኖሚያችን ላይ የሚኖረው ተፅዕኖ እጅግ ከባድ እንደሚሆን ግልፅ ነው።</p>


<p class="align-center"><a href="/Gazettas/Maebel/info/Maebel.sera.html">ከማዕበል ሐምሌ 28 ቀን 1993</a></p>

</body>
</html>	
