<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የቀ.ኃ.ሥ ፀሎተ ፍትሐት ተከናወነ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የቀ.ኃ.ሥ ፀሎተ ፍትሐት ተከናወነ</h1>


<p>የንጉሠ ነገሥት ቀዳማዊ ኃይለሥላሴ ፀሎተ ፍትሐት በታዕካ ነገስት ባዕታለማርያም ቤ/ክ ጥቅምት 23/93 ዓ.ም ተከናውኗል። የቀ.ኃ.ሥ የመታሰቢያ ድርጅት ግን ሥነ ሥርዓቱ በታሰበው ሁኔታ ባለመፈፀሙ ቅሬታ የተሰማው መሆኑን ከውስጥ አዋቂ ምንጮች የደረሰን ሪፖርት አመልክቷል።</p>

<p>በንጉሠ ነገሥቱ ፀሎተ ፍትሐት በተከናወነበት ወቅት ልዕልት ተናኘ ወርቅ ኃይለሥላሴ፣ ልዑል ዘርዓ ያዕቆብ አምሀስላሴ እንዲሁም ሌሎች ስልሳ ንጉሣውያን ቤተሰቦች የተገኙ ሲሆን በዚሁ ለሦስት ሰዓታት ያህል በተደረገው የፀሎት ሥነሥርዓት ላይ ከአንድ መቶ በላይ እንግዶች የቀድሞ የንጉሡ ረዳቶች ተገኝተዋል።</p>

<p>በዚህ ደማቅ በሆነው ሥነሥርዓት ላይ የዓለም የጤና ድርጅት ክርስቲያናትም መገኘታቸው የተገለፀ ሲሆን በዚሁ ጥቅምት 23/1993 ዓ.ም የኢትዮጵያ ንጉሠ ነገሥት ተብለው ዘውድ የደፉበትን 70ኛ ዓመት የንግሥ በዓላቸውም ክብር በፀሎት ሥነሥርዓት ላይ ታስቦላቸው መዋሉም ታውቋል።</p>

<p>በ1984 ዓ.ም አፅሙ ካረፈበት ከባዕታ ለማርያም ከሦስት ቀናት ተከታታይ የፀሎት ፍትሐት በኋላ አጠቃላይ ንጉሣውያኑ ቤተሰቦች እና ጥሪ የተደረገላቸው እንግዶች ወዳጅ ዘመድና ሕዝብ በተገኘበት የቀዳማዊ ኃይለሥላሴ ፍልሠተ አፅም ወደመንበረ ፀባዖት ቅድስት ስላሴ ጥቅምት 26 ቀን 1993 ይከናወናል።</p>

<p>ይሁንና ቀደም ብሎ የቀዳማዊ ኃይለሥላሴ የመታሰቢያ ድርጅት ለሥነ ሥርዓቱ ስኬታማነት ለውጭ ጉዳይ ሚኒስቴር፣ ለፌዴራል ፖሊስ መምሪያ፣ እንዲሁም ለፀጥታና ደህንነት ጉዳይ ለሚመለከታቸው ቀደም ብሎ ያሳወቀና አስፈላጊው ትብብር ሁሉ ሊደረግላቸው እንደሚችል ከገለፁላቸው በኋላ በመጨረሻው ቀናት ግን የተባለው ሁሉ ሊፈፀምላቸው እንዳልቻለ ታውቋል።</p>

<p>በሌላ በኩል አጠቃላይ ሥነ ሥርዓቱን አስመልክቶ መታሰቢያ ድርጅቱ በመገናኛ ብዙሃን ማስታወቂያ ለማስተላለፍ አስቦ ሲጠይቅ እንደማይሰራላቸው የተነገራቸው ሲሆን ነገር ግን ተመላልሰው ባደረጉት ሙከራ መከልከላቸውንና በሬዲዮም ሆነ በቴሌቪዥን ማሰራት እንደማይችሉ ተነግሯቸዋል።</p>

<p>መንግሥት መግለጫ ካወጣ በኋላ በመንግሥት ዘንድም ሆነ በቤተክህነት በኩል ያለው ገፅታ አሉታዊ እየሆነ መምጣቱም ተገልጿል።</p>


<p class="align-center"><a href="/Gazettas/Maebel/info/Maebel.sera.html">ከማዕበል ጥቅምት 25 ቀን 1993</a></p>

</body>
</html>	
