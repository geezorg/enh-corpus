<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>መዐሕድ ፕሮፌሰር አሥራትን የሚተካ ፕሬዝዳንት ሊመርጥ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">መዐሕድ ፕሮፌሰር አሥራትን የሚተካ ፕሬዝዳንት ሊመርጥ ነው</h1>


<p>የመላው አማራ ሕዝብ ድርጅት (መዐሕድ) የአዲሱም አመራሩን ዝርዝርና የፕሬዝዳንቱን ማንነት ለሕዝብ ይፋ የሚያደርግበት ሕዝባዊ ስብሰባ ሕዳር 3 ቀን 1993 ዓ.ም በዳግማዊ ምኒልክ ት/ቤት አዳራሽ እንደሚያካሂድ ገለፀ።</p>

<p>ሰላማዊ ትግሉ ተጠናክሮ መቀጠል እንዳለበትና ለዚህም በቁርጠኝነት መነሳቱን በፅናት እንደሚያምን የገለፀው የመላው አማራ ህዝብ ድርጅት ጽ/ቤት በግንቦት ወር 1992 ዓ.ም በተካሄደው ምርጫ ያለውዴታው ቢሳተፍም በሕዝብ ትግልና በአካላቱ ቁርጠኛ እንቅስቃሴ ለተወካዮችና ለክልል ም/ቤቶች አባላቱን አሰልፏል በማለትም አስረድቷል።</p>

<p>መዐሕድ ለኢትዮጵያ አንድነትና ለሕዝብ እኩልነት የሚያርገውን ሰላማዊ ትግል ከጀመረ ዘጠኝ ዓመታትን አስቆጥሯል። በሰለማዊ ትግሉ መሪው ፕሮፌሰር አስራት ወልደየስን ጨምሮ በርካታ የአመራር ሰጭዎቹና አባላቱ ከእስር እስከ ሕይወት መስዋዕትነት ከፍለው አልፈዋል። ዛሬም በሀገራችን ዘረኝነትና ጐሰኝነት ከስሞ በሕዝብ ፍቃድና ምርጫ የተጠናከረ ዴሞክራሲያዊ ሥርዓት እንዲገባ የበኩሉን አስተዋፅዖ እያበረከተ መሆኑን ገልፆ በሀገሪቱ ወቅታዊ ጉዳዮችና ስለመዐሕድ የወደፊት እንቅስቃሴ በጋራ ለመምከር የሚያስችል በመሆኑ በዚሁ ሕዝባዊ ስብሰባ «ኢትዮጵያዊነት በኢትዮጵያዊ ልብ ውስጥ የሚገኝ በደም ስሩ ውስጥም የሚዝዋወር ከስብዕናው ጋር በፅኑ የተቆራኘ ባህሪው ነው» በሚል መሪ መፈክር ለመላው ኢትዮጵያዊ ጥሪውን ያስተላለፈ መሆኑን ጽ/ቤቱ አስታውሷል።</p>

<p>ድርጅቱ ለፕሬዝዳንትነት የቀድሞው የፕሮፌሰር ምክትል አስራት የነበሩት አቶ ኃይሉ ሻውል ፕሬዝዳንት ይሆናሉ ተብሎ ውስጥ ውስጡን የሚነገር ሲሆን የአሁኑ ም/ፕሬዝዳንት አቶ ዓሊ እንድሪስ በነበሩበት ይቆያሉ ተብሏል።</p>


<p class="align-center"><a href="/Gazettas/Maebel/info/Maebel.sera.html">ከጎሕ ህዳር 2 ቀን 1993</a></p>

</body>
</html>	
