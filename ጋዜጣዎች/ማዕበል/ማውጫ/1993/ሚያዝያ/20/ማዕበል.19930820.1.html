<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በባህር ማዶ ተቃውሞው ቀጥሏል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በባህር ማዶ ተቃውሞው ቀጥሏል</h1>


<p>በአዲስ አበባ ዩኒቨርስቲ ተማሪዎች ላይ የሚፈፀመውን በደል አስመልክቶ በለንዶን፣ በዋሽንግተንና በስዊዘርላንድ የሚኖሩ ኢትዮጵያውያኖች ተቃውሞአቸውን ገልፀዋል።</p>

<p>በለንደን የሚኖሩ ኢትዮጵያውያኖች ሚያዝያ 16 ቀን 1993 ዓ.ም በአአዩ ተማሪዎች ላይ የሚፈፀመውን በደል አስመልክተው ገዢው መንግስትን የሚያወግዝ ታላቅ የተቃውሞ ሰልፍ ማካሄዳቸው ታውቋል። ማክሰኞ ከቀትር በኋላ የተካሄደው የተቃውሞ ትዕይንተ ህዝብ በለንዶን ከተማ በሚገኘው የኢትዮጵያ ኤምባሲ ፊት ለፊት ሲሆን ገዢውን የኢህአዴግ መንግሥት የሚያወግዝ መፈክሮችን በማሰማት ነበር።</p>

<p>ኢትዮጵያውያኑ ለተቃውሞ ያነሳሳቸው የመብት ጥያቄ ባቀረቡ ተማሪዎች ላይ በተወሰደው ኢሰብዓዊ እርምጃ ከአርባ በላይ ወጣቶች በመሞታቸውና በርካቶችም በመቁሰላቸው ሲሆን በተቃውሞአቸውም ወቅት የኢህአዴግ መንግስት በተማሪዎቹ ላይም ሆነ በአንዳንድ የፖለቲካ ድርጅቶች ላይ የወሰደውን እርምጃ በጥብቅ አውግዘዋል።</p>

<p>ከኤምባሲው ፊት ለፊት የተሰለፉት ኢትዮጵያውያኖች በድምፅ ማጉያ ባሰሙት መፈከር «ዘረኛው የኢህአዴግ አመራር ይውደም! የታሰሩ ተማሪዎች ይፈቱ! ነፍሰ ገዳዮች ለፍርድ ይቅረቡ! ተማሪዎችን ማሰቃየት ይቁም! ጋዜጠኞችን ማዋከብ ይቁም!» በማለት ሲሆን ጊዜው በውል ባይታወቅም በቅርቡ በእንግሊዝ የውጭ ጉዳይ ሚኒስቴር ቢሮ ፊት ለፊት ትዕይንተ ህዝብ እንደሚያደርጉ ታውቋል።</p>

<p>በተያያዘ ዜና እሮብ ሚያዝያ 17 ቀን 1993 በዋሽንግተን ከተማ በርካታ ኢትዮጵያዊያኖችና የፓርቲ አባላቶች በአሜሪካ የውጭ ጉዳይ ቢሮ ፊት ለፊት የተቀናጀ ሰላማዊ ሰልፍ አካሂደዋል። ከቀኑ 6 ሰዓት አካባቢ በተካሄደው በዚህ የተቃውሞ ትዕይንተ ህዝብ ተሳታፊ በነበሩት ኢትዮጵያውያኖች ውስጥ የፓርቲ አባሎችም ተካፍለው ነበር። በዚህ ወቅት የኢዴፓ፣ የመድኅን፣ የኢትዮጵያ ተግባር ሊግ፣ የኢትዮጵያ ናሽናል ኮንግረስ፣ የኢትዮጵያ ሕዝባዊ አብዮታዊ ፓርቲ፣ የኢትዮጵያ ደብቡ ህዝቦች ዴሞክራሲያዊ ህብረትና በርካታ ኢትዮጵያኖችንም ጭምር ይገኙበታል።</p>

<p>«ዩናይትድ ኢትዮጵያን አክሽን ኮሚቴ ኢንተርናሽናል» በመባል በሚታወቀው አካል የተሰባሰቡት ኢትዮጵያውያን ዋነኛው የተቃውሞ አቋማቸው በአዲስ አበባ ዩኒቨርስቲ እና በሁለተኛ ደረጃ ተማሪዎች ላይ የተፈፀመውን በደል አስመልክተው ሲሆን በወጣው ህገ መንግሥት ተገዢ ካልሆነ ይህን ጨቋኝ መንግስት በሰላማዊ መንገድ የኢትዮጵያ ህዝብ እንዲታገለው የሚደረግ ጥሪ መሆኑም ታውቋል።</p>

<p>በሌላ በኩልም የኢትዮጵያ መንግስት ከፍተኛውን ድጋፍ የሚያገኘው ከአሜሪካን በመሆኑ የሚያደርገውን ድጋፍ መገደብ እንዲችል የሚደረግ ተቃውሞ እንደሆነና ይህ እንቅስቃሴ ዓለም አቀፋዊ እንዲህንና በሌሎች ሀገራቶች በስፋት እንዲደረግ ተግባራዊ እንቅስቃሴ ላይ እንደሚገኙም ለማወቅ ተችሏል። በዚህ ወቅት ዋሽንግተን በሚገኘው የውጭ ጉዳይ ሚኒስቴር፣ ሰብዓዊ መብት አስጠባቂ ድርጅት፣ ለዩናይትድ ስቴትስ ምክር ቤት ጨምሮ የኢትዮጵያውያኖች ዓለም አቀፍ ኮሚቴ ያዘጋጀውን የተቃውሞ ደብዳቤ እንዳደረሰም ታውቋል።</p>

<p>በተጨማሪም ስዊዘርላንድ የሚገኙ ኢትዮጵያውያኖች ከትናንት በስቲያ ጄኔቭ በሚገኘው የተባበሩት መንግሥታት ድርጅት ጽ/ቤት ፊት ለፊት በመገኘው የኢትዮጵያ ፖሊሶች በተማሪዎች ላይ የፈፀሙትን አውግዘው ወንጀለኞችንም ለፍርድ ይቅረቡ በማለት ተቃውሞአቸውን አሰምተዋል።</p>

<p>የኢትዮጵያን ባንዲራን በማውለብለብ መፈክሮችን ያነገቡት ሰልፈኞች በኢትዮጵያ ውስጥ የሚፈፀመውን በደልና ጭቆና አውግዘው ሰብዓዊ መብት እንዲከበርም ጠይቀዋል።</p>


<p class="align-center"><a href="/Gazettas/Maebel/info/Maebel.sera.html">ከማዕበል ሚያዝያ 20 ቀን 1993</a></p>

</body>
</html>	
