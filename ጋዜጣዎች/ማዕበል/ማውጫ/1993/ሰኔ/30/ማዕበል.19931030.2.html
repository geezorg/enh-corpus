<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢዴፓ 22 አባላት ተፈቱ አቶ ልደቱ ጤንነታቸው አሣሣቢ ሆነ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ኢዴፓ 22 አባላት ተፈቱ አቶ ልደቱ ጤንነታቸው አሣሣቢ ሆነ</h1>


<p>በሚያዚያ 10/1993 ዓ.ም ግርግር ጋር በተያያዘ ምክንያት ከአዲስ አበባ ታፍሰው የታሰሩ የመዓህድ እና የኢዴፓ አባላት መሀከል ከ2 ወር ከ17 ቀናት እስር በኋላ ከትናንት በስቲያ 22 ያህሉ መለቀቃቸው ታወቀ።</p>

<p>ዕሮብ ሰኔ 27 ቀን 1993 ዓ.ም ማምሻውን በአውቶብስ ተጭነው አዲስ አበባ የገቡት እነዚሁ እስረኞች በማእከላዊ ወንጀል ምርመራ ግቢ ውስጥ እንዲያድሩ ከተደረገ በኋላ በማግስቱ ሰኔ 28 ቀን 1993 ዓ.ም መለቀቃቸውን ለማወቅ ተችሏል።</p>

<p>ይህ በእንዲህ እንዳለ ታዲያ ከነዚህ ከ2 ወር በላይ ለሆነ ጊዜ ከከተማ ክልል ውጪ በእስር የቆዩ 22 ሰዎች ውስጥ በልዩ ልዩ በሽታ የተያዙ እና እስረኞች ቃል እንዳይሰጡ አሳድማችኋል በሚል ሰበብ ግርፋት የተፈጸመባቸው ይገኙበታል። ከነዚሁ ከተለቀቁት እስረኞች ለማወቅ እንደተቻለውም በሸዋሮቢት እስር ቤት ውስጥ ከመሆኑም በላይ አብዛኛው እስረኛ በተቅማጥ እና ልዩ ልዩ በሽታዎች የተጠቃ ከመሆኑም በላይ አንዳንዶችም በሞት መለየታቸውን የገለጹት እነዚሁ ከትናት በስቲያ የተለቀቁ እስረኞች በእስር ላይ በነበሩት ጊዜ እስረኛአ በሙሉ በቀይ መስቀል የተጎበኘ ቢሆንም የተለወጠና የተስተካከለ ግን አንድም ነገር እንደሌለ ገልጸዋል።</p>

<p>ከዚሁ ጋር በተያያዘም የደረሰን ዜና እንደሚያመለክተው በሰሜን ሸዋ ቀወት ወረዳ ፍ/ቤት ረቡእ ሰኔ 27 ቀን ቀርበው የነበሩት አቶ ልደቱ አያሌው ላይ ፖሊሱ ሚያዚያ 10 በተፈጠረው ግርግር ላይ በሞባይል ስልክ እየታገዘ ከቢሮ ሆኖ ግርግሩን ይመራ እንደነበር የደረሰኩበት በመሆኑ በዚህ ጉዳይ ላይ የ14 ቀን ቀነቀጠሮ የጠየቀ ሲሆን ፍ/ቤቱም መፍቀዱን የደረሰን ዜና ያትታል። አቶ ልደቱ አያሌው ግን በአሁኑ ሰዓት በህመም ምክንያት በጣም አስጊ ሁኔታ ላይ መሆናቸውን ከስፍራው የደረሰን ዜና ያመለክታል። የኢዴፓ አባላት የሆኑ 25 ያህል እስረኞች ከ70 ቀናት በላይ በእስረኞች በታሰሩ ከ55 ቀናት በኋላ ባለፈው ሣምንት አዲስ አበባ ፍ/ቤት እንዲቀርቡ ተፈቅዶ የነበረ ቢሆንም ፖሊስ ግን የመኪና ችግር ያለብኝ በመሆኑ ከታሰሩበት ቦታ ወደ አዲስ አበባ ማመላለስ አልችልም። በማለት በትራንስፖርት እጥረት ማመካኘቱ ታውቋል።</p>

<p>ይህ በእንዲህ እንዳለም በአሁኑ ሰዓት በእስር የሚገኙ የኢዴፓ አባላት ከፍተኛ የሆነ ድብደባ እና ስቃይ እየተፈጸመባቸው መሆኑን አባላቱ በምሬት ይናገራሉ።</p>


<p class="align-center"><a href="/Gazettas/Maebel/info/Maebel.sera.html">ከማዕበል ሰኔ 30 ቀን 1993</a></p>

</body>
</html>
