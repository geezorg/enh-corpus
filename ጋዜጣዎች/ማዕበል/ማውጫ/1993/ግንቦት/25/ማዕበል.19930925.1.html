<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ተቃዋሚ ድርጅቶች ከአሜሪካ ባለሥልጣናት ጋር ተወያዩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ተቃዋሚ ድርጅቶች ከአሜሪካ ባለሥልጣናት ጋር ተወያዩ</h1>


<p>በኢትዮጵያ የአንድ ቀን ቆይታ አድርጐ ወደኤርትራ የተሻገረው በአሜሪካ የውጭ ጉዳይ መ/ቤት የአፍሪካ ጉዳይ ተጠባባቂ ረዳት ሚኒስትር እና የፀጥታ ም/ቤት የአፍሪካ ጉዳይ ኃላፊ የሚገኙበት ሦስት አባላትን የያዘ የባለሥልጣናት ቡድን ከተቃዋሚ የፖለቲካ ድርጅቶች፣ ከሰብዓዊ መብት ተሟጋች ተወካዮች እና ከጠ/ሚኒስትር መለስ ጋር ውይይት ማድረጉን አንድዲፕሎማቶን በመጥቀስ የአሜሪካ ድምፅ አስታወቀ።</p>

<p>ስማቸው እንዲጠቀስ ያልፈለጉ የአሜሪካን ኤምባሲ ዲፕሎማትን ዋቢ አድርጐ ያቀረበው ዘገባ እንዳመለከተው የልዑካን ቡድኑ ማክሰኞ ግንቦት 21/93 ዓ.ም ወደኢትዮጵያ ገብቶ ከአንድ ቀን ቆይታ በኋላ በማግስቱ ወደአስመራ ማምራቱ ታውቋል ብሏል።</p>

<p>አምራጭ ኃይሎች፣ የደቡብ ህብረት፣ ኢዴፓና መዐሕድ እንዲሁም የኢሰመጉ ተወካዮችና የፓርላማ ገለልተኛ አባላት በውይይቱ ላይ በመገኘት ኢትዮጵያ ውስጥ አሉ ያሏቸውን የሰብዓዊ መብት ረገጥኣዎች፣ ፖለቲካዊና ማህበራዊ ኢኮኖሚያዊ ችግሮችን እና የተለያዩ ብሶቶችን ጭምር እንዲገነዘቡላቸው አስረድተዋቸዋል። ስደትና እስራት እንዲሁም ሞት በዜጐች ላይ እየበረከቱ ሰላማዊና ፍትሐዊ መድረኮች እየጠበቡ መተዋል በማለት መፍትሔ ይሆናሉ ያሏቸውንም ጠቁመዋል። በህወሓት መካከል የተከሰተው የመስመር ልዩነትና የስልጣን ግብግብ በሀገሪቱ ላይ ያለውን እንድምታ ያነሱት የኢህአደግ ተቃዋሚ ቡድኖች ሀገሪቱና ህዝቧ ከዚህ ወደባሱ ችግሮችን እንዳይገቡ አሁንም ሰላማዊና ዲፕሎማሲያዊ ጫናዎች በገዢው ፓርቲ ላይ እንደሚያስፈልግ መግለፃቸውን ከተሰብሳቢዎቹ የተገኘው መረጃ ለማወቅ ተችሏል።</p>

<p>ኢትዮጵያውያን በሙሉ ኢህአዴግን ጨምሮ የሚያካትት የብሔራዊ ዕርቅ አማራጭ እንደሆነም የሚያነው የኢዴፓ አቋምም ለአሜሪካውያኑ ተገልፆላቸዋል። ለግንዛቤ እንዲረዳ ከተቃዋሚዎቹ የሚሰነዘረውን አስተያየት በማድመት ብቻ ያተኮረው የውጭ ጉዳይ ባለሥልጣናቱ ጉብኝት በቅርብ ስለተፈጠረው ሁከትና እሱን ተከትሎ ስለመጣው የነፕሮፌሰር መስፍን እስራትም ሁኔታ ተነስቶ ይህንንም ሀሳብ እንዲጋራ ተደርጓል በማለት ዜናው ገልጾ በመቀጠልም በአጠቃላይ ኢትዮጵያ ውስጥ ዲሞክራሲ፣ ሰላምና ሰብዓዊ መብት አደጋ ላይ ናቸው የሚል አቋም በተሰብሳቢዎቹ ኢትዮጵያውያን በኩል ለቡድኑ ተንፀባርቋል ሲል ከምንጮቹ የደረሰውን ዘገባ አስረድቷል።</p>

<p>ይሁንና የአሜሪካ የውጭ ጉዳይ ሚኒስትር ኮሊን ፖውል የአፍሪካ ጉብኝት መዳረሻ ላይ አዲስ አበባ ብቅ ብሎ የተመለሰው የልዑካን ቡድን የግንዛቤ ጉብኝት ለማድረግ እንደሆነም በመጠቆም ነበር ዜናው ያብራራው።</p>


<p class="align-center"><a href="/Gazettas/Maebel/info/Maebel.sera.html">ከማዕበል ግንቦት 25 ቀን 1993</a></p>

</body>
</html>	
