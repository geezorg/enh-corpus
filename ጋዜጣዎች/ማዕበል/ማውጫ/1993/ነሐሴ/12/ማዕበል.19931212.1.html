<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«የታጠቅ እስረኞች ሕይወታቸውን ለማጥፋት ተገደዋል»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«የታጠቅ እስረኞች ሕይወታቸውን ለማጥፋት ተገደዋል»</h1>


<p>የኢትዮጵያ ፖለቲካ እስረኞች አንድነት ኮሚቴ ሰሞኑን ባወጣው መግለጫ እንዳሰፈረው በታጠቅ ጦር ሰፈር የሚገኙት እስረኞች መካከል እየደረሰባቸው ካለው ድብደባና እንግልት ለማምለጥ ሲሉ ራሳቸውን እስከማጥፋት እርምጃ እየወሰዱ ነው ሲል አስታውቋል።</p>

<p>ኮሚቴው ሰሞኑን ባሰራጨው መግለጫ እንደገለፀው ከአንድ ሺህ በላይ እስረኞች በሚገኙበትና ታጠቅ ጦር ሰፈር በመባል በሚታወቀው ወታደራዊ ካምፕ ውስጥ በሚያዝያ ውስጥ በተቀሰቀሰው ሁከት ጋር በተያያዘ የተቃዋሚ የፖለቲካ ፓርቲ አመራሮች አባላትን ጨምሮ በወጣት ዕድሜ ክልል ውስጥ ያሉ በርካታ ከአዲስ አበባ ከተማ ታፍሰው በስፍራው የታጎሩ እንዳሉ ጠቅሶ አሁንም በስፍራው ከሚገኙት እስረኞች መካከል ውስጥም ከሚደርስባቸው በደል ለመሸሽ ከስፍራው ለማምለጥ ያልቻሉና ዱላውንም መቋቋም ያቃታቸው ሕይወታቸውን ለማጥፋት መገደዳቸውን ጤቅሰው በተለያዩ ጊዜያት የሞቱ ናቸው ያላቸውን ሰዎች ስም ይፋ አድርጓል።</p>

<p>አበበ በላይ የተባለው ወጣት ዕለት በዕለት በሚደርሰው ማስፈራሪያና እንዲሁም በደሎች ሳቢያ እራሱን ያጠፋ ሲሆን በወረዳ 3 ቀበሌ 45 ነዋሪ የሆነው ክታባ ሰዒድ መሐመድ ደግሞ በፖሊስ በደረሰበት ድብደባ ሳቢያ ለሞት መብቃቱን ጠቁሞ ሌላው የወረዳ 17 ቀበሌ 13 ነዋሪ የሆነው በፖሊስ ኃይል የድብደባ እርምጃ ሕይወቱ ያለፈ ወጣት ኢብሳ አራርሳ የተባለ ሲሆን እጅና እግሩም በካቴና ታስሮ እንደነበርም ተገልጿል።</p>

<p>አድራሻው ያልታወቀውና የአባቱ ስም ያልታወቀው ቴዎድሮስ የተባለውና እንዲሁም አድራሻው ያልታወቀው ወንዱ አበበ ይገኙበታል።</p>


<p class="align-center"><a href="/Gazettas/Maebel/info/Maebel.sera.html">ከማዕበል ነሐሴ 12 ቀን 1993</a></p>

</body>
</html>	
