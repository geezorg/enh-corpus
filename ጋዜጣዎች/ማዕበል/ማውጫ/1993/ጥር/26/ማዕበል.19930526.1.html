<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኬንያ ከኢትዮጵያ ጋር ያለባትን ውጥረት ይፋ አደረገች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኬንያ ከኢትዮጵያ ጋር ያለባትን ውጥረት ይፋ አደረገች</h1>


<p>በኢትዮጵያና ኬንያ ድንበሮች አካባቢ እየተባባሰ ለመጣው ውጥረትና የኢትዮጵያ መከላከያ ሠራዊት በዜጐቻችን ላይ ጥቃት እየፈፀሙ ነው በማለትም የኬንያ ባለሥልጣናት ይፋ የሆነ ስሞታ አቀረቡ።</p>

<p>በሁለቱ ሀገሮች የጋራ ድንበር አካባቢ የተፈጠረው የከረረ ወታደራዊ ውዝግብ ለሳምንታት ከዘለቀ በኋላ በኬንያ መንግሥት የዜና ማሰራጫ አማካኝነት ይፋ ሆኖ የሀገሪቱን ባለሥልጣናትን ትኩረት ስቦ አስቸኳይና አሳሳቢ ጉዳይ ሆኖ የሰነበተው።</p>

<p>የኬንያ መከላከያና የዓለም አቀፍ ግንኙነት ጉዳይ ተባባሪ ያዋቀረውና በሁለት የኬንያ ከፍተኛ ባለሥልጣናት የሚመራ አንድ ቡድን አገሪቷ ከኢትዮጵያ ጋር በምትዋሰንበት ድንበር አካባቢ ስላላት ወቅታዊ ውጥረትና በተለይም የኢትዮጵያ ሚሊሺያዎች ወደድንበር ዘልቀው በመግባት በወሰዱት ወታደራዊ እርምጃ ዙሪያ የጠለቀ ጥናት ሲያደርግ ቆይቷል። የልዑካን ቡድኑ መሪ ዴቪድ ሙሲላ በዚህ ሳምንት አጋማሽ ቡድኑ ያደረገውን ዝርዝር ጥናት አስመልክተው ለጋዜጠኞች በሰጡት ማብራሪያ ላይ ተደጋጋሚው መሬታችንን የመውረር እርምጃ ሉዓላዊነታችንን ለመጠበቅ ወደሚያስችል አጠቃላይ እርምጃ ያደርሰናል በማለት ጠንከር ያለ አቋማቸውን አንፀባርቀዋል።</p>

<p>ይህ በሁለቱ አገሮች ድንበር መካከል እየከረረ የመጣውን ሁከት ለማርገብና የአካባቢው ሰላም እንዲሰፍን ለማድረግ ቀደም ባሉ ጊዜያቶች ችግር በነበሩባቸው አካባቢዎች ከህብረተሰቡ መካከል በተመረጡ ሸምጋዮች ለመዳኘት የተሞከረ ቢመስልም ሂደቱ ውጤት ያላስገኘ በመሆኑ ችግሩ እየሰፋና ወደአላስፈላጊ የሆነ ግጭት አቅጣጫ እያመራ ሊሄድ መቻሉንና አሁን ተፈጠረ ለተባለው ሁከት ማባባሻ ምክንያት እንደሆነም የኬንያን መንግሥት ባለሥልጣናት ወቀሳን አስመልክተው ብዙዎች ጉዳዩን ያያዙታል።</p>

<p>የሀገር ግዛት ሚኒስትር የሆኑት ሻለቃ ማርስደን ማዳኮ በፕሬዝዳንቱ ጽ/ቤት በሰጡት መግለጫም እየተባባሰ የመጣውን የሁለቱን ሀገሮች የኢትዮጵያንና የኬንያን ውጥረት አስቸኳይ መፍትሔ መፈለግ ይኖርበታል በማለት ማሳሰቢያ መስጠታቸውን የኬንያ ቴሌቪዥን ዘግቧል።</p>

<p>የሀገሪቱ ፕሬዝዳንት ዳንኤል አራፕሞይ በኢትዮጵያ ሠራዊቶች በቅርብ ጊዜ ጥቃት የተፈፀመባቸውን የሰሜን ምሥራቅ የኬንያ ክፍለ ግዛቶችን ተዘዋውረው በቅርቡ ጉብኝት እንደሚያደርጉም አስታውቀዋል።</p>

<p>ይህ በእንዲህ እንዳለ የኢትዮጵያና የሶማሊያን አለመግባባትና እርስ በእርስ መወነጃጀል አስመልክተው ጉዳዩ ያሳሳባቸው የየመኑ ፕሬዝዳንት በልዩ ልዑካቸውን አማካኝነት መልዕክታቸውን ለኢትዮጵያ ባለሥልጣናት አድርሰዋል።</p>


<p class="align-center"><a href="/Gazettas/Maebel/info/Maebel.sera.html">ከማዕበል ጥር 26 ቀን 1993</a></p>

</body>
</html>	
