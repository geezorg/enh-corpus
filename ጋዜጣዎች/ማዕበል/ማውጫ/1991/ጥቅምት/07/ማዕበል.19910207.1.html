<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የማዕበል ጋዜጣ ም/አዘጋጅ ለአምስተኛ ጊዜ ታስረው በከፍተኛ ዋስ ተለቀቁ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head> 

<body>

<h2 class="align-center">የማዕበል ጋዜጣ ም/አዘጋጅ ለአምስተኛ ጊዜ ታስረው በከፍተኛ ዋስ ተለቀቁ</h2>


<p>አቶ መኮንን ወርቁ ለአራት ወራት በወህኒ ታስረው ቆይተው በዋስ ከተለቀቁ በኋላ 15 ቀን ባልሞላ ጊዜ ውስጥ በድጋሚ በክልል 14 ፖሊስ ኮሚሽን ለ 7 ቀን ታስረው በ2000 ብር ዋስትና ሊፈቱ ችለዋል።ም/አዘጋጁ የታሰሩበት ምክንያት ከ 1 አመት ከ 6ወር በፊት ክስ በተከፈተ ፋይል ሲሆን በፕሬስ ህጉ መሰረት አንደኛ ተጠያቂ የጋዜጣው ዋና አዘጋጅ መሆኑ እየታወቀናበአሁኑ ወቅት ተፈላጊው ዋና አዘጋጅ በገዛ ፍቃዱ ስራውን በመልቀቁ ፖሊስ በአድራሻው ፈልጎ ማግኘት ሲገባው አቶ መኮንንን ፈልገህ ካላመጣህ በሚል ህጋዊነት ባልተከተለ መንገድ ፖሊስ ከጋዜጣ ዝግጅት ክፍል ድረስ በተደጋጋሚ በመምጣት ኃይለ ቃላትና ዛቻ በመሰንዘር ሲያስፈራሩ ከቆዩ በኋላ አሁን በመጨረሻ የፍርድ ቤት ወይም የፖሊስ ትእዛዝ ሳይዙ በማን አለብኝነት ግለሰቡን ሊይዙ ችለዋል</p>

<p>እኚሁ ም/አዘጋጅ በተመሳሳይ ሁኔታ ከዚህ ቀደም በማእከላዊ ምርመራ ቢሮ 21 ቀን ታስረው በ3000 ብር ዋስትና በክልል 14 ፖሊስ ኮሚሽን ለ 21 ቀን ታስረው እንደገና በማእከላዊ ምርመራ ቢሮ 1 ወር ከ16 ቀን ቆይተው የዋስትና መብትም ተነፍጓቸው ወህኒ በት ተልከው ከሁለት ወር ከ 20 ቀን እስራት በኋላ የ 1000 ብር ዋስ በመጥራት የተፈቱ ሲሆን በፕሬስ ምክንያት በተደጋጋሚ የግፍ እስራቶች ደርሰውባቸዋል። ግለሰቡ በአጠቃላይ የ 6 ወራት እስራትና የ9000 ብር ዋስ ጠርተዋል። ከዚህ በመነሳት የፕሬስ ወንጀል ታስሮ መመርመር የማያስፈልገው መሆኑ እየታወቀ ፖሊስ ህጋዊነትን በመጣስ በማን አለብኝነት እያደረገ ያለውን የግፍ እስራት የፕሬስ ህጉን ያወጣው መንግስት ሊከላከለው እንደሚገባ የዝግጅት ክፍላችን ያሳስባል። የተያዘውንም ዛቻና ማስፈራራትየግለሰብንና የድርጅትን መብት መዳፈር ከመሆኑም ባሻገር የህዝብ ህልውናና የዜግነት መብት የሆነውን የነጻ ፕሬስ መዳፈር በመሆኑ ፖሊስ ከዚህ ድርጊቱ እንዲቆጠብ በነጻው ፕሬስ ስም እንጠይቃለን።</p>


<p class="align-center"><a href="/Gazettas/Maebel/info/Maebel.sera.html">ከማዕበል ጥቅምት 7 ቀን 1991</a></p>

</body>
</html>	

