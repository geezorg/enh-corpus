<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኤርትራዊው የኢ.ዜ.አ ሥራ አስኪያጅ መሸኛ ደረሳቸው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኤርትራዊው የኢ.ዜ.አ ሥራ አስኪያጅ መሸኛ ደረሳቸው</h1>


<p>ኤርትራውያንና ከሻዕቢያ መንግሥት ጋር ንክኪ ያላቸውን የማባረሩ ዘመቻ ሰሞኑን በሰፊው ቀጥሎ መዋሉን ከተለያዩ ምንጮች ከደረሰን ዘገባ ለማወቅ ተችሏል። በዚሁ በአዲስ መልኩ ተጠናክሮ በተጀመረው የኤርትራውያንና ከሻዕቢያ መግንስት ጋር ንክኪነት ያላቸው ዜጐች የማባረር ዘመቻ ዜግነታቸው ኤርትራዊ መሆናቸው እየታወቀ በተለያዩ መንግስታዊ ድርጅቶችና መ/ቤቶች ውስጥ ቁልፍና በከፍተኛ ስልጣን የኃላፊነት ቦታ ይዘው የተቀመጡ ኤርትራውያን ላይም ያነጣጠረ ሲሆን በዚህም የሰሞኑ የማባረር ዘመቻ ለየት ያለና የተጠናከረ ለመሆኑ በርካታዎችን ያነጋገረ እንደሆነ ከደረሰን ዘገባ ለማወቅ ተችሏል።</p>

<p>በዚህ የሰሞኑ የማባረር ዘመቻ ዜግነታቸው ኤርትራውያን የሆኑና ከባድ ስልጣንና ኃላፊነት በመያዝ በተለያዩ መንግስታዊ መ/ቤቶች ሲያገለግሉ ከቆዩት መካከል የወቅቱ የኢትዮጵያ ዜና አገልግሎት ዋና ሥራ አስኪያጅ አቶ ተክሌ ተ/ልደት የመሸኛ ደብዳቤ የደረሳቸው ሲሆን እኒሁ ግለሰብ በወቅቱ የሻዕቢያ መንግስት ተቃዋሚ እንደሆነ በሚነገርለት የጀብሃ አደራጅ እንደሆኑ ይታሙ እንደነበር ለማወቅ ተችሏል። ግለሰቡን አስመልክቶ መንግስት የኤርትራ ዜጋ መሆናቸውን እያወቀ ለአንድ አገር መሰረት በሆነ የዜና ማሰራጫ ብሎም የዜና አገልግሎት ዋና ስራ አስኪያጅ ሆነው መቆየታቸው በብዙዎች ዘንድ ግራ ሲያጋባ መቆየቱ አይዘነጋም።</p>

<p>ከዚህ በተጨማሪ በተለያዩ መንግስታዊና መንግስታዊ ባልሆኑ ድርጅቶች እንዲሁም መምህራንን ጨምሮ በርካታዎች የዚሁ የስንብቱ ደብዳቤ የደረሳቸው ሲሆን ዘመቻውም በበለጠ ሁኔታ እየቀጠለ እንደሆነ የደረሰን መረጃ ያመለክታል።</p>


<p class="align-center"><a href="/Gazettas/Maebel/info/Maebel.sera.html">ከማዕበል ሚያዝያ 30 ቀን 1991</a></p>

</body>
</html>	


