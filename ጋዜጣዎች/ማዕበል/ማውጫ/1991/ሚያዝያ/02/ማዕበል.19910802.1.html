<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ገላሣ ዲልቦና ዋቆ ጉቶ ተወያዩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ገላሣ ዲልቦና ዋቆ ጉቶ ተወያዩ</h1>


<p>የኦሮሞ ነፃነት ግንባር /ኦነግ/ እና የኦሮሞ ሕዝቦች አርነት ሕብረት ግንባር ተወካዮች የበላይ አካላት ሰሞኑን ባደረጉት ተከታታይ ውይይት የጋራ መግለጫ ማውጣታቸው የተዘገበ ሲሆንየኦጋዴን አርነት ግንባር በበኩሉ በመንግስት ወታደሮች ላይ ተደጋጋሚ ወታደራዊ ጥቃት በመፈፀም የበላይነት ተቀዳጅቻለሁ ማለቱን ሰሞኑን ባወጣው ወታደራዊ መግለጫ ይፋ አድርጓል።</p>

<p>በተጨማሪም በዚያው ክልል በእርዳታ ሥራ ላይ የተሰማራ ድርጅት አባልት የሆኑ ሶስት ሰዎች ባልታወቁ ነፍጥ አንጋቾች መታፈናቸውንም አለም አቀፍ የዜና አውታደሮች የድርጅቱን መግለጫ ዋቢ በመጥቀስ አስታውቀዋል።</p>

<p>በአቶ ገልሣ ዲልቦ የሚመራው የኦነግ ከፍተኛ የበላይ አካል የልዑካን ቡድን ከኦሮሞ ሕዝቦች አርነት ሕብረት ግንባር ከፍተኛ አመራር አካል የበላይ ኃላፊ ከሆኑት ከጄኔራል ዋቆ ጉቶ ጋር ተገናኝተው ተከታታይ ውይይት በማድረግ ባወጡት የጋራ መገለጫ ሁለቱ የኦሮሞ ሕዝብ ተወካይ ተቃዋሚ ድርጅቶች በደረሱበት ስምምነት መሰረት የሚያስማሟቸውና የሚያለዩዋቸው አቢይ ነጥቦች በኢትዮጵያና የኦሮሞ ፖለቲካዊ ሁኔታዎች ላይ የተመሰረቱ መሆናቸውንና ጭቆናን ለመታገል የኦሮሞ ሕዝብ አንድነት የወቅቱ አንገብጋቢ ጥያቄ መሆኑን እንዳመኑበት ሁለቱ ተቃዋሚ የኦሮሞ ኃይሎች ስምምነት ላይ መድረሳቸውን መግለጫው ያመለክታል። ተቃዋሚ ኃይሎቹ ስብሰባውን ያደረጉበት ስፍራ ለጊዜው ባይገለፅም ምናልባት አስመራ ከተማ ሳይሆን እንዳልቀረ የዜናው ዘገባ ያስረዳል።</p>

<p>ከዚህም በተጨማሪ በምስራቅ ኢትዮጵያ ወታደራዊ እንቅስቃሴ እያደረገ መሆኑ በሚነገርለት የኦጋዴን አርነት ግምባር በኦጋዴን ክልል ውስጥ በተለያዩ ስፍራዎች በተከታታይ ለ20 ጊዜያት በፈፀመው ወታደራዊ ጥቃት በመንግስት ወታደሮች ላይ የበላይነት ተቀዳጅቼ 168 ገደልኩ ሲል 58 አቁስያለሁ ብሏል። በተጨማሪም 20 ጠመንጃዎች 1 የመገናኛ ሬድዮ 3 ወታደራዊ መኪናዎች አወደምኩ ሲል አክሏል።</p>


<p class="align-center"><a href="/Gazettas/Maebel/info/Maebel.sera.html">ከማዕበል ሚያዝያ 2 ቀን 1991</a></p>

</body>
</html>	
