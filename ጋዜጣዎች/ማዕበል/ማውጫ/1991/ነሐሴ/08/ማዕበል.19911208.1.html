<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ቀኛዝማች የውጭ ቢሮዎች እንዲዘጉ ማዘዛቸው ተጋለጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ቀኛዝማች የውጭ ቢሮዎች እንዲዘጉ ማዘዛቸው ተጋለጠ</h1>


<p>የመዓሕድ ጠቅላላ ጉባዔ እንዲካሄድና
አዲስ የአመራር አካላት ምርጫ በማድረግ ቀኛዝማች ነቅዓ ጥበብ በቀለ
ከመዓሕድ ተቀዳሚ ም/ፕሬዝዳትነታቸው ስልጣን እንዲወርዱ
ቀኛዝማች በተገኙበት የሰሜን አሜሪካው የመዓህድ ድጋፍ
ሰጪ አካላት ባደረጉት ዓመታዊ ስብሰባ መወሰኑን ቀኛዝማች
ከተመለሱ በኋላ ለተከታዮቻቸው ሳይቀር ሳያሳውቁ
ከመደበቃቸውም በላይ በውጭ ሀገር ያለው መዋቅር እንዲፈርስ
ማዘዛቸውን የፈረሙበት ደብዳቤ ኮፒ ለዝግጅት
ክፍላችን ደርሷል።</p>

<p>በቀኛዝማች ፈላጭ ቆራጭነት የተነሳ በድርጅታዊ
እንቅስቃሴም ሆነ በአባላት እየተዳከመ የመጣውን
መዓሕድን ከጥፋት ለማዳን የተደረገው የቆራጥ መስራች አባላት ትግል
ግቡን መምታቱን የኢትዮጵያ፣ የመዓሕድና የፕ/ት አሥራት
ተቆርቋሪዎች ያወጡት መግለጫ ያመለክታል። ከዚህም በተጨማሪ ጠቅላላ ጉባዔ
እንዲጠራ ሲታገሉ የቆዩት እኒሁ የመዓሕድ መስራች አባላት
በሀገር ውስጥና በውጭ ሀገር ባሉ አካላት ሙሉ ድጋፍ
እንዳገኙ በማስመልከት ባለፈው ቀኛዝማች በተገኙበት
የሰሜን አሜሪካው የመዓሕድ ድጋፍ ሰጪ አካላት ስብሰባ
ቀኛዝማች ከስልጣን እንዲወርዱ የወሰነውን
በስራቸው ላሉ ተከታዮቻቸው ሳያሳውቁ ደብቀው
ማቆየታቸውንም አጋልጧል።</p>

<p>ከዚህ በተጨማሪ በቁጥር 366/91 ሐምሌ 23/1991 ዓ/ም ለዶ/ር ታደለ
ዋለ የአውሮፓ የመዓሕድ ቅርንጫፎች ድርጅቶች ቦርድ ሊቀመንበር
በቀኛዝማች ፊርማ ተፅፎ በፋክስ በተላከ ደብዳቤ ከለንደን፣
ከጀርመን፣ ከሰሜን አሜሪካና ከካናዳ ተወጣጥቶ
በኮሚቴ ለመስራት የተዋቀረውን የውጭ ሀገር የመዓሕድ ቢሮ ተቋም ሥራ ከዚህ
ላይ እንዲቆም መወሰናቸውን በመግለፅ ማስታወቃቸውን
ለዝግጅት ክፍላችን የደረሰን የፋክስ ኮፒ ያመለክታል።</p>

<p class="align-center"><a href="/Gazettas/Maebel/info/Maebel.sera.html">ከጎሕ ነሐሴ 8 ቀን 1991</a></p>

</body>
</html>
