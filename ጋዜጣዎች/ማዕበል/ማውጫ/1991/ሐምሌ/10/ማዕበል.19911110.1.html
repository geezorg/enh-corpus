<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>5 ሚሊዮን ሕዝብ በሞት አፋፍ ላይ እንደሚገኝ የዓለም የምግብ ፕሮግራም ገለጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">5 ሚሊዮን ሕዝብ በሞት አፋፍ ላይ እንደሚገኝ የዓለም የምግብ ፕሮግራም ገለጠ</h2>


<p>በኢትዮጵያ የተለያዩ ክልሎች የተከሰተው የረሃብ አደጋ አስቸኳይ እርዳታ ካልደረሰ 5 ሚሊዮን ሕዝብ ለከፋ እልቂት እንደሚዳረግ የዓለም የምግብ ፕሮግራም ሲያሳውቅ ስድስት የተባበሩት መንግሥታት የረድኤት ድርጅቶችም የጋራ ጥሪያቸውን አሰምተዋል።</p>

<p>በዓለም የምግብ ፕሮግራም የኢትዮጵያ ተጠሪ የሆኑት ሚስ ሉዊስ ሲናገሩ በድርጅቱ ስሌት መሠረት ሁኔታውን መቆጣጠር ካልተቻለ ከ5 ሚሊዮን ሕዝብ በላይ ይረግፋል ሲሉ አስጠንቅቀዋል። በመቀጠልም በየወሩ 650 ሺህ ኩንታል የምግብ እህል እንደሚያስፈልግና እስካሁን የተገኘው 200 ሺህ ኩንታል እህል ብቻ መሆኑንና የ40 ሚሊዮን ዶላር እርዳታ ጥያቄም ቀርቦ እስካሁን እጁን የዘረጋ አንድም አካል እንደሌለ አስረድተዋል። የዓለም ህብረተሰብ የእርዳታ ጥሪውን እንዳልሰማ ከቀጠለ የሕዝብ እልቂቱ አሰቃቂ ነው ሲሉ ስጋታቸውን ገልፀዋል። </p>

<p>የረድኤት ድርጅቶቹ መግለጫም ቢሆን እስከ ስድስት ወር ድረስ የእርዳታው እህል ካልደረሰ እልቂቱ አሰቃቂ ይሆናል የሚል ነው። ላለፉት 2 ዓመታት በቂ ምግብ ሳያገኙ ያሳለፉ መሆናቸውና በአሁኑ የበልግ ዝናብ መጥፋት የተፈጥሮ ችግር በተከታታይ በመመታቱ በእህል ምርትና ከብቶች ላይ ከፍተኛ ችግር አድርሷል ያሉት ሚስ ሉዊስ ከአንድ ወር በፊት ሁኔታውን ለመመልከት ወደ ኢትዮጵያ መምጣታቸው ታውቋል።</p>

<p>ቀጥለውም አጠቃላይ ሁኔታው አስፈሪ መሆኑንና በጣም ለተጐዱ ወረዳዎች መጠነኛ ርዳታ ለማስገባት ጥረት መደረጉን ገልፀዋል። የምግብ አቅርቦት መስመራችን ከተቋረጠ ይህ ነው የማይባል ሰብዓዊ ችግር ሊያደርስ ይችላል ሲሉም ስሞታቸውን አስቀምጠዋል።</p>

<p>በአሁኑ ወቅት የረሀብ አደጋ በጣም የከፋባቸው ሰሜን ወሎ፣ ደቡባዊ ትግራይ፣ ምስራቃዊ የአማራ ክልል፣ ከደቡብ ኢትዮጵያ ኮንሶና ወላይታ እንዲሁም ምስራቅ ሀረርጌ ናቸው የሚሉት ሚስ ሉዊስ ድርጅታቸው ከጠየቀው 40.5 ሚሊዮን ዶላር እርዳታ እስካሁን 36 ከመቶ ያህሉ ብቻ መገኘቱን አስረድተዋል። የዓለም የምግብ ፕሮግራም ተጠሪዋ ስጋታቸውንም ሲገልፁ በስሌቱ መሰረት ሁኔታውን መቆጣጠር ካልተቻለ ከ5 ሚሊዮን ሕዝብ በላይ ይረግፋል።</p>

<p>ባጠቃላይ በሀገራችን የተከሰተው ረሀብ በፈጠረው ስጋት አለም አቀፍ ተቋማት ስጋት ውስጥ መሆኑና አስቸኳይ የእርዳታ ጥሪ ለዓለም ለጋሽ ህብረተሰብ ለማድረግ መገደዳቸው ሲታወቅ ለዚህ አስቸኳይ ጥሪ ወቅታዊ ምላሽ ካልተሰጠ እልቂቱ ከፍተኛ መሆኑ ከወዲሁ ተገልጿል።</p>


<p class="align-center"><a href="/Gazettas/Maebel/info/Maebel.sera.html">ከማዕበል ሐምሌ 10 ቀን 1991</a></p>

</body>
</html>	
