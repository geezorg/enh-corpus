<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አሊ ሚራህን እንዲያግባባ የተላከው ልጃቸው አስመራ ገባ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">አሊ ሚራህን እንዲያግባባ የተላከው ልጃቸው አስመራ ገባ</h1>


<p>በአፋር ክልል ከጊዜ ወደ ጊዜ እየተባባሰ የመጣውን ውጥረት ለማርገብ የሞከረው ጥረት በሙሉ ሊሳካ ባለመቻሉ በብሔረሰቡ ዘንድ ከፍተኛ ተቀባይነትና ተወዳጅነት ያላቸውን ቢትወደድ ሱልጣን አሊሚራህን ከሳዑዲ አረቢያ ለማስመጣት የሕወሓት ባለሥልጣኖች ከልጆቻቸው መሃል ወደ ሳዑዲ ዓረቢያ የላኩት አንደኛው ልጃቸው ዑመር አሊሚራህ ሕወሓትን በመክዳት አስመራ ገብቶ መቅረቱ ታወቀ።</p>

<p>በአፋር ብሔረሰብ ዘንድ ከሚንቀሳቀሱት የፖለቲካ ድርጅቶች ውስጥ ከሕወሓት ጋር ባለው ጥብቅ መተሳሰር የተነሳ የሽግግር መንግስቱ ውስጥ ወንበር ተሰጥቶት አካባቢውንም ያስተዳድር የነበረው የአፋር ሕዝብ ዴሞክራሲያዊ ድርጅት በአሁኑ ወቅት በአፋር ክልል ውስጥ ያለውን የፖለቲካ ውጥረት ብቻውን ማርገብ ባለመቻሉ በክልሉ ከሚንቀሳቀሱ ሌሎች የፖለቲካ ድርጅቶች ጋር ለመዋሃድ በሕወሓት/ኢሕአዴግ አስተባባሪነት በግዮን ሆቴል ያካሔዱት ስብሰባ ያለ ውጤት መበተኑ ይታወሳል።</p>

<p>አሕዴድ ከተቀሩት የአፋር የፖለቲካ ድርጅቶች ጋር ተግባብቶ መስራት ባለመቻሉ ሁኔታው ከጊዜ ወደ ጊዜ አሳሳቢ እየሆነ መምጣቱ ይታወቃል። ከዚህም የተነሳ በብሔረሰቡ ዘንድ ከፍተኛ ታዋቂነትና ተወዳጅነት ያላቸው ቢትወደድ ሱልጣን አሊሚራህ ወደ አካባቢው መጥተው ሁኔታውን እንዲያረጋጉለት በማቀድ ከልጆቻቸው መሀል ኡመር አሊሚራህ የተባለውን በመምረጥ የሕወሓት ባለሥልጣኖች አባቱን እንዲያማልድና ወደ ኢትዮጵያ እንዲያመጣላቸው ወደሚኖሩበት ሳዑዲዓረቢያ ቢልኩትም አስመራ እንደደረሰ ከወንድሙ ከሐቢብ አሊሚራህ ጋር በምስጢር መክረው የሕወሓትን ተልዕኮ በይፋ አውጥቷል።</p>


<p class="align-center"><a href="/Gazettas/Maebel/info/Maebel.sera.html">ከማዕበል ታህሳስ 17 ቀን 1991</a></p>

</body>
</html>	
