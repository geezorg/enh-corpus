<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አብርሃም ያየህ አስጠነቀቁ፣ ተቃዋሚዎች ጥሪ አደረጉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">አብርሃም ያየህ አስጠነቀቁ፣ ተቃዋሚዎች ጥሪ አደረጉ</h1>


<p>ባለፉት 7 ዓመታት ከኤርትራ ባላነሰ መንገድ ትግራይ ከተቀረው የኢትዮጵያ ግዛት እውቅና በሌለው መንገድ ተገንጥሎ መቆየቱንና በአሁኑ ሻዕቢያ ጦርነት አጋጣሚ በመጠቀም በቅድሚያ የኢትዮጵያ ጠላት የሆነውን ሕወሃትን ለማስወገድ በህብረት ካልታገለ ዕጣ ፈንታው ጨለማ ውስጥ መውደቁን አቶ አብርሃም ያየህ ለመላው ኢትዮጵያ ሕዝብ አስጠነቀቁ።</p>

<p>ከትላንት በስቲያ ምሽት ከባህር ማዶ በአማርኛ በሚሰራጨው የቀስተ ዳመና ሬድዮ የኢትዮጵያ ተቃዋሚ ፖለቲካ ድርጅቶች ህብረት ባለፈው መስከረም 1 ቀን ከፓሪስ ላሳለፉት ቅንነት ለተላበሰ ሰነድ መልስ ያልሰጠው የወያኔ መንግስት ነገ ጦርነቱን ባሸናፊነት ከተወጣ በኋላ ደርግ ሶማሊያን ያሸነፈ ጊዜ ካበጠው የበለጠ በማበጥ ፀረ ዲሞክራትነቱን እንደሚያባብስ አስገንዝበዋል። አድሏዊ በሆነ መንገድ በትግራይ ክልል የተዘረጉት የልማት ተቋሞች ለትግራይ ተወላጆች ጠቀሜታ እንዲውሉ ታስበው የተመሰረቱ ሳይሆን ለፖለቲካ ፋይዳቸውና ለባለስልጣኖቹ የግል ሀብት ማጋበሻ የተመሰረቱ በመሆናቸው የትግራይ ተወላጆች ከተዋቀረው ኢትዮጵያዊ ወገናቸው ጋር እጅ ለእጅ በመያያዝ ከትልቅ የአደጋ አፋፍ ላይ ያለችውን ኢትዮጵያን እንዲያድኑ አሳስበዋል። በተጨማሪም በአሁኑ ወቅት መለስ ስልጣን ይልቀቅ ማለት ከሀዲነት ነው በማለት የተናገሩትን አቶ ዳዊት ዮሐንስን የራሳቸውን ብሔራ አማራውን ከድተው ለወያኔ ያደሩ ከሀዲ ብለዋቸዋል።</p>

<p>ከዚህም ሌላ የኢተፖድሕ በአሁኑ ወቅት ለኢትዮጵያና ኤርትራ ሕዝቦች ደም መፍሰስ ምክንያት የሆኑትን የሻዕቢያ አመራር በማውገዝ ሕብረቱ ለኢትዮጵያ መንግስት ያቀረበውን የብሔራዊ ውይይት ጥሪ እንዲቀበል ከፍራንክፈርት ጀርመን መግለጫ አውጥቷል።</p>


<p class="align-center"><a href="/Gazettas/Maebel/info/Maebel.sera.html">ከማዕበል የካቲት 13 ቀን 1991</a></p>

</body>
</html>	
