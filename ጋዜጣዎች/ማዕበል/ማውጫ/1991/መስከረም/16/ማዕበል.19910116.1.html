<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የመንግስት ጣልቃ ገብነት ለአፋር መዋሀድ እንቅፋት ሆኗል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የመንግስት ጣልቃ ገብነት ለአፋር መዋሀድ እንቅፋት ሆኗል</h2>


<p>የአፋር ክልል ይገኛሉ በተባሉ የፖለቲካ ድርጅቶች መካከል ውህደት ለመፍጠር የተያዘው ጥረት አዳጋች እየሆነ መምጣቱና እክሳሁን ውህደቱ ገበራዊ ሊሆን ያልቻለው የሕወሓት ተለጣፊ የሆነው ድርጅት የበላይነቱን እንዲይዝ መንግስት በመፈለጉ ከስምምነት ለመድረስ ያለመቻሉን ቅርበት ያላቸው ምንጮ ለዝግጅት ክፍላችን አስታወቁ።</p>

<p>ከ15 ቀን በላይ የፈጀው ጠቅላይ ሚኒስትሩ ቢሮ እየተደረገ ባለው ስብሰባ ላይ አምስት ያህል ድርጅቶች የተካፈሉ ሲሆን ከነዚህ ውስጥ የአፋር ብሔራዊ ነፃነት ግንባር (አርዱፍ) የአፋር ሕዝብ ዴሞክራሲያዊ ግንባር የሚገኙበት መሆኑን ለማወቅ ተችሏል። የየድርጅቶችን አመራር አካላት በግዮን ሆቴል እንዲያርፉ ከተደረገ በኋላ ኦሕዴድ ስልጣን እንዲጨብጥ ጫና መኖሩ እስካሁን ውጤት አልባ አድርጐ ማቆየቱንና ኢሕአዴግ ውጤት አልባ አድርጐ ማቆየቱንና ኢሕአዴግ በመረጠው ሰው እንዲመራ መፈለጉ በድርጅቶቹ መሪዎቹና በመንግስት መካከል ያለመግባባት እየፈጠረ የሚገኘውም ሁኔታ የዜና ምንጩ ያስረዳል።</p>

<p>እንደ ውስጥ አዋቂ ምንጮች አቀባበል ከሆነ የኤርትራ ወታደሮች ባደረጉት ወረራ የያዙትን ቦታ ለማስለቀቅ ሊደረግ የታሰበውንም ጦርነት እያጓተተው መሆኑንና ይህ የአፋር ፖለቲካ ድርጅቶች ውህደት እንደታሰበው ያመላከቱ የጥቃት እርምጃውንም ወደ ጥቅምት ወር አሸጋግሮታል ተብሏል።</p>

<p>በአሁኑ ሰዓት ስልጣን በአብዛኛው በኦሕዴድ እጅ መሆኑና ለዚህም በሌላው የአገሪቱ ክፍሎች እንደታየው ሁሉ በምርጫና በተለያየ ዘዴ ሌላውን ማግለልና ማጭበርበር ከዚህ በፊት የታየ ጉዳይ እንደሆነና በተደጋጋሚም የተነገረ ሲሆን ውህደትን በተመለከተ ከዚህ ቀደም ከኦብነግ ጋር ሊፈጠር የተጀመረው የውይይት እንቅስቃሴ በኦሕዴድ የበላይነት ፍላጐት ሳይሳካ እንደቀረ የሚታወስ ሲሆን ዛሬም ለውህደቱ ሳንካ መሆኑን በዝርዝር ለማስረዳት ሞክሯል።</p>

<p>በመቀጠልም አርዱፍ ተብሎ የቀረበውም ቢሆን ከጅቡቲ ታፍነው ከዓመት በላይ የት እንደደረሱ ሳይታወቅ በእስር ቤት ሲሰቃዩ ቆይተው ለደህንንነታቸው ፈርተው በትእዛዝ በአፋር የልማትና ዲሞክራሲ ኮንፈረንስ ብቅ ያሉት የአርዱፍ ከፍተኛ የአመራር አካል አቶ ሙህዲን ሙፍታህ የሚመሩትና ወደ ሰላማዊ መድረክ ተመልሰናል ቢሉም አርዱፍ አሁንም በትጥቅ ትግል ላይ የሚገኝ መሆኑን በተለያዩ መግለጫዎች ሲያስታውቅ መሠማቱ ያስረዳል። እነዚህ ምንጮች የጋምቤላና ሶማሌ ስልጣን ሙሉ በሙሉ በኢሕአዴግ ቁጥጥር ስር ለማድረግ የተያዘው ጥረት ለክልሉም ሆነ በጉባኤው ለተገኙት ስጋት የፈጠረ ሁኔታም እየታየ መሆኑን አልሸሸጉም።</p>


<p class="align-center"><a href="/Gazettas/Maebel/info/Maebel.sera.html">ከማዕበል መስከረም 16 ቀን 1991</a></p>

</body>
</html>	
