<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በፕ/ር ዓስራት ቀብር ላይ ወጣቱን በግፍ የገደለው ወታደር ተያዘ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">በፕ/ር ዓስራት ቀብር ላይ ወጣቱን በግፍ የገደለው ወታደር ተያዘ</h1>


<p>የክቡር ፕ/ር አሥራት ወ/የሰን አስክሬን በመቀበልና በቀብሩ ሥነሥርዓትም ላይ በተገኘው ሐዘንተኛ ሰላማዊ ዜጋ ላይ የመንግስት ታጣቂዎች የፈፀሙት ኢሰብዓዊ ግድያ፤ ድብደባ፤ ሕገወጥ እስራትና ሰብዓዊ መብት ረገጣ በማውገዝ ኢሠመጉ የ26ኛው ልዩ መግለጫ አውጥቷል።</p>

<p>«በአስክሬን ላይ አስክሬን፤ ጨካኝና አሳፋሪ የሰብዓዊ መብት ረገጣ» በሚል ርዕስ ሰኔ 4/1991 ዓ/ም የወጣው የኢሠመጉ መግለጫ ግንቦት 17፤ 18 እና 20/1991 ዓ/ም በክቡር ፕ/ር አስራት ወ/የስ አስክሬን አቀባበልና የቀብር ሥነሥርዓት ላይና ለሰልስታቸውም በመኖሪያ ቤታቸው በተገኘው ሰላማዊ ዜጋ ላይ መንግሥት የፈፀመውን የሰብዓዊ መብት መጣስና ዘግናኝ ድርጊቶች በዝርዝር አመልክቷል።</p>

<p>ስልጣን ላይ ያለው መንግሥት ተቀብሎ ያፀደቀውን ዓለም አቀፍ የሰብዓዊ መብት ስምምነትና ራሱ ባወጣው ሕገ መንግሥት ላይ ያሰፈረውን የሰብዓዊ መብት አከባበር የሚገልፀውን አንቀፅ በመጣስ በዜጐቹ ላይ ከሕግ ውጭ ለፈፀመው የሰብዓዊ መብት መጣስ ለሰላም፤ ለዲሞክራሲና ለህግ ሉዓላዊነትና ለሰብዓዊ መብቶች መከበር የቆሙ ግለሰቦች፤ መንግስታዊና መግንስታዊ ያልሆኑ፤ ድርጅቶች፤ የሃይማኖት መሪዎች፤ አሕጉራዊና ዓለም ዓቀፋዊ የሰብዓዊ መብት ተከራካሪ ግለሰቦችና ድርጅቶች ለኢትዮጵያ መንግስት ባለስልጣናት በመፃፍ ድርጊቱንም እንዲያወግዙ ጥሪውን አስተላልፏል።</p>

<p>ግንቦት 17፤ 18 እና 20/1991 ዓ/ም በመንግስት ታጣቂዎች ሰብዓዊ መብታቸው የተረገጣባቸውን ሰዎች ስምና የደረሱባቸውን በደሎች ዓይነት በዝርዝር ያሰፈረው የኢሰመጉ ግመለጫ ግንቦት 18/1991 ዓ/ም በቀብር ሥነሥርዓቱ ፍፃሜ ላይ ወጣት አለም አንተ መልሰውን የተባለውን ሰላማዊ ዜጋ በግፍ የገደለው ወታደር በቁጥጥር ስር ውሎ ማዕከላዊ ምርመራ በእስር ላይ እንደሚገኝ መረጋገጡን በመግለፅ ኢሠመጉም ጉዳዩን መከታተሉን የቀጠለበት መሆኑን አስታውቋል።</p>

<p>ሰብዓዊ መብታቸው ከተጣሰባቸው ዜጐች መሐል ወ/ት ሰርካዓለም ዳኛው እና ወ/ሪት አሰገደች ሸዋንግዛው የተባሉ ወጣት የደብረብርሃን ነዋሪዎች የሆኑ እንደሚገኙበትና ሁለቱ ወጣት ልጃገረዶች ቀደም ሲል ከፕ/ር አሥራት ወ/የስ ጋር በአባሪነት ተከሰው የነበሩ መሆናቸውን ጨምሮ ገልጿል።</p>


<p class="align-center"><a href="/Gazettas/Maebel/info/Maebel.sera.html">ከማዕበል ሰኔ 5 ቀን 1991</p>


</body>
</html>
