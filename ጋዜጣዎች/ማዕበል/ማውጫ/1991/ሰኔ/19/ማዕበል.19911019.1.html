<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኮ/ል መንግሥቱ፣ ኤዲ አሚንና ኦልፍርዶ ሕግ ፊት ሊቀርቡ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኮ/ል መንግሥቱ፣ ኤዲ አሚንና ኦልፍርዶ ሕግ ፊት ሊቀርቡ ነው</h2>


<p>የቀድሞው የኢትዮጵያ መሪ ኮ/ል መንግሥቱ ኃይለማርያም በስልጣን ዘመንቻቸው በአምባገነንነት በፈፀሙት የሰብዓዊ መብት መጣስ ድርጊት ለፍርድ እንዲሚያቀርባቸው ተቀማጭነቱ ኒውዮርክ የሆነው ሂዩማን ራይት ዎች በይፋ አስታወቀ።</p>

<p>አለም አቀፉ ሂዩማን ራይት ዎች በስልጣን ዘመናቸው አምባገነን አገዛዝ በመመስረት የዜጐችን የማይገሰስ ሰብዓዊ ክብርና መብት በመድፈር፣ በመጣስና ስልጣንን ያለ አግባብ በመገልገል ከቀድሞው የኢትዮጵያ ወታደራዊ መሪ ከኮ/ል መንግሥቱ ኃ/ማርያም በተጨማሪ የፓራጓዩ አምባገነን መሪ አልፍሬዶ ሴዝኖ እና የኡጋንዳው አምባገነን ፊልድ ማርሻል አልሐጂ ኤድ አሚን ዳዳ በስልጣን ዘመናቸው በፈፀሙት የሰብዓዊ መብት መጣስ ወንጀል ለፍርድ መቅረብ እንዳለባቸው የሰብዓዊ መብት አስከባሪው ዓለም አቀፍ ድርጅት ከኒውዮርክ ባወጣው መግለጫ አስታውቋል።</p>

<p>የኮ/ል መንግሥቱ ኃ/ማርያምና መሰል አምባገነን መሪዎች በስልጣን ዘመናቸው ፈፅመውታል የሚባለውን የወንጀል ዝርዝርም በማሰባሰብ አጠናክሮ መጨረሱን ያስታወቀው ይኸው አለም አቀፍ የድርጅት የአምባገንን መሪዎቹ የክስ ፋይል በያዝነው የአውሮፓውያን ዓመት መጨረሻ ድረስ ተጠናቆ እንደሚያልቅና ጉዳያቸውን ማየት ለሚችል የዓለም አቀፍ የዳኝነት ሸንጐ እንደሚያስረክብም ጨምሮ ገልጿል።</p>

<p>በድርጅቱ ገለፃ መሰረት ባለፈው ጥቅምት ወር ለሕክምና ሎንዶን እንደሄዱ ክስ የተመሰረተባቸው የቀድሞው የቺሊ ወታደራዊ አምባገነን መሪ አውግስቶ ፒኖቼ ሕግ ፊት መቅረብ የቻሉት ድርጅቱ ላለፉት 13 ዓመታት በጥንካሬና በትዕግስት በፒኖቼ ላይ ተጨባጭ ማስረጃዎች በማሰባሰብ በትጋት በመስራቱ መሆኑን በመግለፅ በዚህ ዓመት መገባደጃ ላይ ኮ/ል መንግስቱና ፊልድ ማርሻል ኤዲ አሚን ከመሰል የቀድሞ አምባገነን መሪዎች ጋር ለፍርድ እንደሚያቀርባቸውም በእርግጠኝነት አስታውቋል።</p>


<p class="align-center"><a href="/Gazettas/Maebel/info/Maebel.sera.html">ከማዕበል ሰኔ 19 ቀን 1991</a></p>

</body>
</html>	
