<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በሸዋሮቢት ተከሳሾች ይቀርባሉ ዳኞች አይገኙም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በሸዋሮቢት ተከሳሾች ይቀርባሉ ዳኞች አይገኙም</h1>


<p>ሚያዚያ 10.993 ዓ.ም እና ቀጥሎ ባሉት ጥቂት ቀናት በአዲስ አበባ ተከስቶ የነበረውን ሁከት ተከትሎ ከየአካባቢው ታፍሰው ሸዋሮቢት ተወሰደውና ከወራቶች እስር በኋላ በዋስ የተለቀቁ እስረኞች በቀጠሮአቸው ወደ ስፍራው ቢጓዙም ጉዳያቸውን የሚመለከተው ፍ/ቤት ዳኞች ባለመኖራቸው ምክንያት ተስተጓጉለው መመለሳቸውን ለዝግጅት ክፍላችን ገለፁ።</p>

<p>የአዲስ አበባ ዩኒቨርስቲ ተማሪዎችን ጥያቄ ተከትሎ በከተማው ውስጥ ተከስቶ የነበረውን ግርግር ተሳትፈዋል። እንዲሁም አስተባብረዋል በሚል ከተለያዩ አካባቢዎች ተይዘው ሸዋሮቢትና ዝዋይ በሚገኙ እስር ቤቶች በእስር የቆዩ በርካታ ሰዎች እንደነበሩ ይታወሳል።</p>

<p>እነዚህም እስረኞች ባሉበት አካባቢ ጉዳያቸው በፍ/ቤት የታያላቸው ቢሆንም የተለያየ መጠን ባለው የገንዘብ ዋስ በርካታ ቁጥር ያላቸው ግለስቦች ተለቀዋል።</p>

<p>ይሁን እንጂ በወቅቱ በዋስ ከተለቀቁት ውስጥ በሸዋሮቢት እስር ቤት ውስጥ የነበሩት ይገኙበታል። እነዚህም ሰዎች ጉዳያቸውን ወደሚመለከተው ፍ/ቤት በቀጠሮ ይቀርብ የነበረ ሲሆን በቅርቡም ታህሳስ 22 ቀን 1994 ዓ.ም በቀጠሮአቸው መሰረት ወደ ስፍራው ከአዲስ አበባ ተጉዘው የነበሩና በመቶዎች የሚቆጠሩ ሰዎች በእለቱ ቢገኙም የፌዴራል የመጀመሪያ ፍ/ቤት ተዘዋዋሪ ችሎት ዳኞች ባለመገኘታቸው ተስተጓጉለው መመለሳቸውን አስረድተዋል።</p>

<p>እነዚሁ ሰዎች ለዝግጅት ክፍሉ ሲያብራሩም በወ.መ.ሕ.ቁ 47/1/ ላይ የተመለከተውን በመተላለፍ የሚል ክስ እንደተመሰረተባቸው ጠቅሰው የክሱ ማብራሪያም በአዲስ አበባ ተክስቶ የነበረውን የሕዝብ ፀጥታ የማደፍረስናሽብር የመፍጠር ሁኔታ ተከትሎ በተደረገ ማጣራት ሙሉ አካል ኖሮአቸው ሰርተው ማደር እየቻሉ ስራ ፈትነትንና ገንዘብ ለማግኘት ነቀፌታ ያለበትን የመጥፎ ዜዴ ሆን ብለው ልምድ አድርገው በመያዝ በተለያዩ የወንጀል ድርጊቶች ላይ በመሳተፍ የተከሰሱና በሚኖሩበት ቀበሌ መስተዳደርም ሆነ በአካባቢ ነዋሪዎች ስላምና ፀጥታን በመንሳት ለሕብረተሰቡ ፀጥታ አደገኛ ሆነው በመገኘታቸው በፈፀሙት አደገኛ የሆነ የሥራ ፈትነት ወንጀል ተከሰዋል የሚል ነው። እነዚሁ ተከሳሾች እንደሚሉት ከሆነ ግን ለተመሰርተብን ክስ ፍትህ የሚሰጠንን ፍ/ቤት ትዕዛዝ ተቀብለን ስንቀርብ መስተሕጓጎላችን ግን ፍ/ቤት አቤቱታችንን አድምጦ ውሳኔ ይሰጠናል ብለን የቤተሰቦቻችንን የኑሮ አቅም ጎድቶ ከአዲስ አበባ ተጉዘን ብንሄድም በከንቱ መመለሳችን አሳዝኖናል ሲሉ ገልፀዋል።</p>

<p>በዚህ አይነት ስራ ፈትነት ክስ የተመሰረተብን ሰዎች በምን አቅማችን ነው ተመላልሰን ጉዳያችንን የምንከታተለው ሲሉም ለወደፊቱ ያላቸውን የአቅም ችግር ከወዲሁ በቅሬታ ይገልፁታል።</p>


<p class="align-center"><a href="/Gazettas/Maebel/info/Maebel.sera.html">ከማዕበል ታህሳስ 27 ቀን 1994</a></p>

</body>
</html>	














