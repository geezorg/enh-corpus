<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የዓድዋ ድል 106ኛ ዓመት መታሰቢያ ዛሬ ይከበራል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የዓድዋ ድል 106ኛ ዓመት መታሰቢያ ዛሬ ይከበራል</h1>


<p>የእኛነታችን፣ የኩራታችን፣ የጥንካሬያችንና የአላማዊ ፅናታችን መታሰቢያ የአድዋ ድል 106ኛ ዓመት መታሰቢያ በዓል ዛሬ በደማቅ ሁኔታ በአድዋ አደባባይ ይከበራል።</p>

<p>ይህ የደል በዓል በሀገራችን ታሪክ ልዩ ግምትና ቦታ ያለው ሲሆን በዚህ የድል በዓል ዓለም ሁሉ የሚደመምበት እንደሆነ አባት አርበኞች ይናገራሉ።</p>

<p>የፋሽስት ኢጣልያ መንግስት በሀገራችን ላይ ከፈፀመሙ ተደጋጋሚ ወረራ አንዱ ክፍል ሲሆን አድዋ ወራሪው የኢጣልያ ጦር በአጼ ምኒልክ መሪነት በጭቁኑና ነገር ግን ታላቁ የኢትዮጵያ ሕዝብ ክንድ ተደቁሶ የኢትዮጵያን ታላቅነት በአንደበቱ የተናገረበት ታሪካችን የዓድዋ ድል በዓል ለ 106ኛ ጊዜ ስናከብረው እያንዳንዱ ኢትዮጵያዊ በውስጡ የሚሰማው የኩራት ስሜት መግለጫ ቀንም እንደሚሆን ይገመታል።</p>

<p>ይህ የድል በዓላችን ለዛሬውም ሆነ ለነገውም ትውልድ የሚያስተላልፈው መልዕክትም እንዲህ በዋዛ የሚታይ እንዳልሆነ ነው የሚታወቀው።</p>

<p>ኢትዮጵያ በውጪ ወራሪዎች እየተወረረች በቅኝ ግዛት ተስፋፊዎች ምኞት የጦርነት አውድማ በመሆን በእንቢ ባይ ሕዝቧ ብርቱና ጠንካራ ትግል በድል ከተወጧቸው የታላቅነቷ ልዩ ምልክቶች አንዱ የአድዋ ድል በዓል መሆኑ የሚታወቅ ሲሆን አጼ ምኒልክ በዚህ የአድዋ ድል ላይ ያላቸው ቀዳሚነትና ልዩ የመሪነት ድርሻም መላውን የኢትዮጵያ ሕዝብ የሚያኮራ በመሆኑ በአሁኑም ሆነ በመጪው ትውልድ ታሪክና ትውልድ የሚዘከርላቸው በኢትዮጵያ ታሪክ ውስጥ ሰፊና ትልቅ ቦታና ግምትም እንዲሰጣቸው የሆነ ታላቅ መሪ እንደነበሩ ይህ የድል በዓል ከበዓልነቱ ባሻገር ይዘክራቸዋል።</p>

<p>ኢትዮጵያ ዛሬ ላላችበት ሁኔታ ነፃነቷን ጠብቃ፤ ታፍራና ተከብራ እንድትኖር የሕዝቧን ኩሩነትና ለባርነት የማይገዛ ነፃነቱን በከፍተኛ ሁኔታ የሚፈልግና አክብሮና ጠብቆ የሚያቆየውም እንደሆነ የሚያሳይ ነው።</p>


<p class="align-center"><a href="/Gazettas/Maebel/info/Maebel.sera.html">ከማዕበል የካቲት 23 ቀን 1994</a></p>

</body>
</html>	














