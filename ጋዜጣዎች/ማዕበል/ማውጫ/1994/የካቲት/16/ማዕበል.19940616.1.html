<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ለነአቶ አሰፋ አብርሃ ክስ ተለዋጭ ቀጠሮ ተሰጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ለነአቶ አሰፋ አብርሃ ክስ ተለዋጭ ቀጠሮ ተሰጠ</h1>


<p>ላለፉት 9 ወራት በእስር ላይ የሚገኙትና በፀረ ሙስና ኮሚሽን በሙስና ወንጀል የተከሰሱት እነ አቶ አሰፋ አብርሃ በተከሰሱበት ወንጀል የክስ መልሳቸውን ያቀርባሉ ተብለው ሲጠበቅ ሳያቀርቡ የቀሩ ሲሆን የእነዚህኑ ትከሳሾች የክስ መግለጫ ለማሰማት የካቲት 14 ቀን 1994ዓ.ም ለነበረው ቀጠሮ በጠቅላይ ፍ/ቤት የተሰየመው ችሎት ተከሳሾች መልሳቸውን ለማቅረብ ያልቻሉበትን ምክንያት በጠበቆቻቸው አማካኝነት አዳምጧል።</p>

<p>እንደጠበቆቹ አባባል የፀረ ሙስና ኮሚሽን አቃቤ ሕግ የክስ ማስረጃውን ለፌዴራሉ ጠ/ፍርድ ቤት ሬጅትራር ጽ/ቤት እንዲያቀርብ ቢታዘዝ የክሱ ዋነኛ ጭብጥ የሆነውን የዋናው ኦዲተር ሪፖርት ለሬጅስትራር ጽ/ቤት ባለማቅረቡ እንዲሁም ተከሳሾች የቀረበባቸውን ማስረጃ እንዲመለከቱ በማረሚያ ቤቱ ወደ ሬጅስትራር ጽ/ቤት የተላኩት እጅግ ዘግይቶ ካለፈው ሳምንት ወዲህ በመሆኑና ከተከሳሾች መኖሪያ ቤቶች የተሰወሰዱ ማስረጃዎችን የተመለሱት በቀነ ቀጠሮ የካቲት 14 ቀን 1994 ዓ.ም ከቀትር በፊት በመሆኑ ጉዳዩ የሚመለከታቸው የፍርድ ቤቱን ትዕዛዝ ባለማክበራቸው ተፈላጊ ማስረጃዎችን ተመልክቶ ለእለቱ ቀጠሮ የክስ መልስ ለማቅረብ ያለመቻሉን ገልፀዋል።</p>

<p>በፍ/ቤቱ አቃቤ ሕግ ያላቀረቡት ማስረጃ ካለ እንዲያስረዱ ተጠይቀው ከኦዲት ሪፖርት በስተቀር ሌላውን ማስረጃ አሟልተን ለሬጅስትራር ጽ/ቤት አቅርበናል ሲሉ ገልፀዋል።</p>

<p>በፍ/ቤቱ በኩል አቃቤ ሕግ ያላቀረቡት ማስረጃ ካለ እንዲያስረዱ ተጠይቀው ከኦዲት ሪፖርት በስተቀር ሌላውን ማስረጃ አሟልተን ለሬጅስትራር ጽ/ቤት አቅርበናል ሲሉ ገልፀዋል። አያይዘውም ሪፖርቱ የዘገየበትን ሁኔታ ሲገልፁ የዋናው ኦዲተር ባለሙያዎች እስካሁን ካዘጋጁት በተጨማሪ ሌሎች ግለሰቦችን ለማነጋገር ፈልገው ይኸው ባለመጠናቀቁ ምክንያት የመጨረሻው የኦዲት ሪፖርት ያልደረሳቸው መሆኑን አስረድተዋል። ጠበቆቹ በበኩላቸው አቃቤ ሕግ በተሰጠው ጊዜ ማስረጃውን ያላቀረበ ማስረጃው እንደሌለ ተቆጥሮ በቀረበው ማስረጃ ብቻ የክስ መልሳችንን እንድናቀርብ ይታዘዝልን ሲሉ ጠይቀዋል። በሌላ በኩል እስካሁን ያልቀረቡት 3 ተከሳሾች በጋዜጣ ማስታወቂያ ጥሪ እንዲደረግላቸው ፍ/ቤቱ ጥር 23 ቀን 1994 ዓ.ም በሰጠው ትዕዛዝ መሰረት ተከሳሾቹ ዶ/ር አብዲ አደም አቶ ፍጡር ዘአብ አስክዶምና አቶ ላሕማይ አባይ የካቲት 5 ቀን 1994ዓ.ም በወጣው አዲስ ዘመን ጋዜጣ ለዛሬው ቀጠሮ እንዲቀርቡ ጥሪ የተደረገላቸው ቢሆንም በእለቱ ቀጠሮ ያለመቅረባቸው ችሎቱ አረጋግጧል። አቃቤ ሕግ በጋዜጣ ተጠርተው ያልቀረቡ በመሆኑ ክሱ በሌሉበት እንዲታይ አመለክታለሁ ብሏል።</p>

<p>ችሎቱ የግራና ቀኙን ጥያቄና ሀሳብ ካዳመጠ በኋላ ተከሳሾች ማስረጃቸውን እንዲያገኙ የፌዴራሉ ፖሊስ ምርመራ ዋና ክፍልና የማረሚያ ቤቶች አስፈላጊውን ትብብር እንዲያደርጉ የፀረ ሙስና ኮሚሽን አቃቤ ሕግ ዋናውን የኦዲት ሪፖርት እስከ የካቲት 21 ቀን 1994 ዓ.ም ድረስ ለሬጅስትራር ጽ/ቤት እንዲያቀርብ ባያቀርብ ግን ማስረጃው እንደሌለ ተቆጥሮ ተከሳሾች በቀረበው ማስረጃ መሰረት መልሳቸውን እንዲያቀርብ ባያቀርብ ግን ማስረጃው እንደሌለ ተቆጥሮ ተከሳሾች በቀረበው ማስረጃ መሰረት መልሳቸውን እንዲያቀርቡ ትዕዛዝ ሰጥቷል። በጋዜጣው ተጠርተው ያልቀረቡትን ተከሳሾች በሚመለከት በሚቀጥለው ቀጠሮ ፍ/ቤት ትዕዛዝ እንደሚሰጥበት ገልጾ ለመጋቢት 3 ቀን 1994 ዓ.ም ቀጠሮ በመስጠት ችሎቱ ተነስቷል። በእለቱ ቀጠሮ 8ቱ ተከሳሾች 1ኛ አቶ አሰፋ አብርሃ 2ኛ/ አቶ ስዬ አብርሃ 3ኛ/ አቶ በሻህ አዝምቴ 4ኛ/ አቶ ፍስሀ አብርሃ 5ኛ/ አቶ ምህረተአብ አብርሃ 6ኛ/ወ/ት ትምኒት አብርሃ 7ኛ/ አቶ ፍፁም ዘሀብ አስክዶም 8ኛ/ሚ/ር ሕራዮር ቢሲሊዮን ከጠበቆቻቸው ጋር የተገኙ ሲሆን ባለፈው ጥር 23 ቀን 1994 ዓ.ም ቀጠሮ በህመም ምክንያት ያልተገኙት አቶ ታምራት ላይኔ በአሁኑ ቀጠሮ ተገኝተዋል።</p>


<p class="align-center"><a href="/Gazettas/Maebel/info/Maebel.sera.html">ከማዕበል የካቲት 16 ቀን 1994</a></p>

</body>
</html>	














