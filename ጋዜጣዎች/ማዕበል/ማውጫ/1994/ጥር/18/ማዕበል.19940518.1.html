<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያ የባሕር በር አልባ መሆኗ ለከፋ ድንህነት ይዳርጋታል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢትዮጵያ የባሕር በር አልባ መሆኗ ለከፋ ድንህነት ይዳርጋታል</h1>


<p>የኢትዮጵያ ሕዝብ ሳይጠየቅና ሳይመክርበት በመለስ ዜናዊ የሚመራው የወያኔ ቡድን ሕገ ወጥ በሆነ መንገድ ኤርትራን ማስገንጠሉና ኢትዮጵያ የተፈጥሮ ወደቦቿን ማጣት በሀገሪቱ አጠቃላይ የምጣኔ ሀብት እድገት ላይ ከፍተኛ ጉዳት ሊያስከትልና ኢትዮጵያን የድሀዎች ደሀ ሊያደርጋት እንደሚችል ተገለፀ።</p>

<p>ፕ/ር እጅጉ ደምሴ የመድህን ፓርቲ የቀድሞ ሊቀመንበርና የአሁኑ የስራ አስኪያጅ ኮሚቴ አባል በሜሪላንድ ዩኒቨርስቲ የእርሻ ምጣኔ ኃብት ፕሮፌሰር እንደገለፁትም በዴሞክራሲያዊ መንገድ ያልተመረጠውና የኢትዮጵያን ዘላቂ ጥቅሞች የመወሰን ስልጣን ያልነበረው ወያኔ በወሰዳቸው እርምጃዎች ኤርትራን ከኢትዮጵያ የማስገንጠል እርምጃ የተፈጥሮ ወደቦቿን ያጣችው ኢትዮጵያ በምጣኔ ሀብት እድገቷ ከመቀጨጭ አልፋ በዓለም ውስጥ የመጨረሻዋ ድሀ ልትሆን እንደምትችል ፕ/ር እጅጉ ከመድን ድምፅ ሬዲዮ ጋር ባደረጉት ቃለ ምልልስ ላይ ገልፀዋል።</p>

<p>ፕ/ር እጁጉ በመቀጠልም ዛሬ በአለም ላይ ያደገ ኢኮኖሚ የገነቡት ሀገሮች የባሕር በር ተጠቃሚ በመሆናቸው መሆኑን ጠቅሰው ዛሬ ወያኔ በወሰደው ሕገወጥ እርምጃ የሀገራችን የውጪ ንግድ በሙሉ የጅቡቲ ጥገኛ ስለሆነ አንድ ቀን ከጅቡቲ ጋር ግንኙነታችን ቢሻክር የሀገራችን ኢኮኖሚ ሊንኮታኮት እንደሚችል ማንኛውም ኢትዮጵያዊ ተገንዝቦ በታላቅ የኃላፊነት ስሜት ትላንት በሕገ ወጥ መንገድ ለሻዕቢያ የተሰጡት ወደቦቻችን ለትክክለኛው ባለቤቱ ለኢትዮጵያ ሕዝብ እስኪመለሱ ድረስ መታገል እንደሚገባው አበክረው ገልፀዋል።</p>

<p>የኢትዮጵያ የባሕር በር ማጣት በብዙ ሚሊዮን ዶላር የውጪ ምንዛሪ እንድታጣ እንደዳረጋት የገለፁት ፕሮፌሰሩ ችግሩ ግን ይሄ ብቻ ሳይሆን ወደ ውጪ የምንልካቸው ዕቃዎች ሲወደዱና የሚገዛ ሲጠፋ የሚያዘጋጁት ነጋዴዎች ንግዳቸውን ለመዝጋት ይገደዳሉ። ሰራተኞቹ ስራቸውን ያጣሉ ሲሉ እነዚህ ሁሉ ችግሮች ወደፊት በሀገሪቱ ላይ የከፋና አሁን ካለችበት የድህነት ችግር ወደባሰ አዘቅት ውስጥ ሊከተት እንደሚችል ጨምረው ገልፀዋል።</p>


<p class="align-center"><a href="/Gazettas/Maebel/info/Maebel.sera.html">ከማዕበል ጥር 18 ቀን 1994</a></p>

</body>
</html>	





































