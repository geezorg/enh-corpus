<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሱዳን ለኩናማዎችና ለጀብሀ ወታደራዊ ድጋፍ ሰጠች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ሱዳን ለኩናማዎችና ለጀብሀ ወታደራዊ ድጋፍ ሰጠች</h1>


<p>በአብደላ ኢድሪስ ለሚመራው የኤርትራ ተቃዋሚዎች ህብረት ወታደራዊ ኃይል ሱዳን በወርሃዊ ፍያ ወታደራዊ መንቀሳቀሻ መሬት መስጠቷና ሰሞኑንም በሁለት የሻዕቢያ ወታደራዊ ካምፖች ላይ ጥቃት መፈፀማቸው ሲገለፅ በድንበር አካባቢ ለሚገኙ የኩናማ ብሔረሰብ ተወላጆችንም የጦር መሳሪያ ማስታጠቋን የተቃዋሚዎች የዜና ምንጭ ገልጿል።</p>

<p>በከሰላ ዳርቻ ለወታደራዊ መንቀሳቀሻ የሚሆን መሬት በወር 25 ሺህ የኢትዮጵያ ብር በመክፈል የኤርትራ ተቃዋሚዎች ህብረት ወታደራዊ ኃይል እንዲጠቀሙበት ሱዳን መፍቀዷን የገለፁት የዜና ምንጮች ሱዳን ይህን ድርጊት የፈፀመችው የሻዕቢያን ድንበር ዘለል ወታደራዊ ጥቃት ከመከላከል አንፃር መሆኑንም ጠቁሟል።</p>

<p>ይኸው የኤርትራ ተቃዋሚ ወታደራዊ ኃይል ሰሞኑን በድንበር ቀጠናው በኩል አነስተኛ ወታደራዊ ኦፕሬሽን በማካሄድ «ሳባ» እና «ሾቃ» የተባሉ የሻዕቢያ ወታደራዊ ክምችት የሚገኝባቸውን ስፍራዎች ማጥቃቱን የተቃዋሚዎች የዜና ምንጭ ካሰራጨው ዘገባ ለመረዳት ተችሏል።</p>

<p>ከዚህም በተጨማሪ ሱዳን ከኤርትራ ጋር በምትዋሰነው ድንበሯ በኩል ከሻዕቢያ የሚሰነዘርባትን ድንበር ዘለል ወታደራዊ ጥቃትና የሱዳን መንግስት ተቃዋሚ የሆኑትን የሱዳን ዲሞክራሲያዊ ንቅናቄ ተዋጊዎችን ጥቃት ለማስታገስ በድንበሩ አካባቢ ኗሪ የሆኑትን የኩናማ ብሔረሰብ ተወላጆች የነፍስ ወከፍ የጦር መሳሪያ እንዳስታጠቀች የተቃዋሚዎቹ የዜና ምንጭ ገልጿል።</p>

<p>በኤርትራና በሱዳን ድንበር እፍተኛ ወታደራዊ ውጥረት እንደሰፈረ አዣንስ ፍራንስ ፕሬስ የገለፀ ሲሆን በሻዕቢያ ከፍተኛ ተባባሪነት የሱዳን አማፅያን አንድ ብርጌድ ጦር ከዑጋንዳ በማስመጣት በድንበር አካባቢ ማስፈራቸውንም የአዣንስ ፍራንስ ፕሬስ ዘገባ ያመለከታል።</p>


<p class="align-center"><a href="/Gazettas/Maebel/info/Maebel.sera.html">ከማዕበል መስከረም 28 ቀን 1992</a></p>

</body>
</html>	
