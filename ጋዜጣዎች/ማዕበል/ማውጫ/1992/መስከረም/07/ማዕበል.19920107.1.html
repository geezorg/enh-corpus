<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያና ኤርትራ እርስ በርሳቸው እየተካሰሱ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢትዮጵያና ኤርትራ እርስ በርሳቸው እየተካሰሱ ነው</h1>


<p>ሻዕቢያ በቅርቡ የተጠናከረ ወታደራዊ ወረራ ለማድረግ መዘጋጀቱን የኢትዮጵያ መንግሥት ሲገልፅ ሻዕቢያ በበኩሉ ኢትዮጵያ የማጥቃት ርምጃ ለመውሰድ ወታደራዊ ዕቅድ እንዳላት መረጃ እንደደረሰው ገልጿል። በአውደ ግምባሩ በኩል ደግሞ በተለይም በቡሬ ግምባር ሰሞኑን ተከታታይ የመድፍ ድብደባ ከምንጊዜውም በላይ በበለጠ ሁኔታ መቀጠሉን ከግምባር የተገኘው ዜና ያስረዳል።</p>

<p>የኢትዮጵያ መንግስት ባለፈው ማክሰኞ ባወጣው መግለጫ በአውሮፓና እስያ ወረራ ሲፈፀም በዝምታ የማያየው የዓለም ሕብረተሰብ ኤርትራ ኢትዮጵያን ስትወርር እስካሁን በግልፅ ያለማውገዙን አመልክቷል። ችግሩን በሰላም ለማስወገድ ያለው አማራጭ በወረራ የተያዘው ግዛታችን መለቀቅ ብቻ መሆኑን ያመለከተው ይኸው መግለጫ ኤርትራ አሁንም ለአዲስ ወረራ እየተዘጋጀች መሆኑና ለዚህም ወታደራዊ ምልመላና ስልጠና በሰፊው መያያዟን ይጠቁማል።</p>

<p>የኤርትራ ውጭ ጉዳይ መ/ቤት በበኩሉ ባወጣው መግለጫ ኢትዮጵያ የማጥቃት ርምጃ ለመውሰድ ወታደራዊ እቅድ እንዳላት መረጃ እንደደረሰው የገለፀ ሲሆን ወታደራዊ ስልጠና የሚካሄድባቸውን ስፍራዎችን በነቂስ ዘርዝሯል።</p>

<p>ከሁለቱም ወገን የተሰጡትን መግለጫዎች በመንተራስ የጦር ልምምድና ስልጠና በሁለቱም ወገን እየተካሄደ መሆኑን የሚገልፁ ወታደራዊ ተንታኞች ጊዜው የክረምቱ ወራት ማለቂያ በመሆኑ ወሳኝ የሆነ አጠቃላይ ጦርነት በቅርቡ እንደሚካሄድ ይናገራሉ። በተለይም ከቡሬ ባዳ እስከ ፆረና ግምባር ድረስ በአንድ ጊዜ አጠቃላይ ጦርነት ሊጀመር እንደሚችልም ካለው ተጨባጭ ሁኔታ በመነሳት እኒሁ ወታደራዊ ተንታኞች ያስረዳሉ።</p>

<p>በኢትዮጵያ በኩል ከየማሰልጠኛው የወጡት ምልምሎችና ነባር የሠራዊቱ አባሎች ወደየግንባሩ መንቀሳቀሳቸውና ሻዕቢያ ከሳዋ ማሰልጠኛ በቅርቡ አሰልጥኖ ያወጣቸውን ምልምሎች ወደየአውደግምባሩ ማስጠጋቱ ሁኔታው እጅግ መክረሩን እንደሚጠቁም ወታደራዊ ባለሙያዎቹ ይናገራሉ።</p>


<p class="align-center"><a href="/Gazettas/Maebel/info/Maebel.sera.html">ከማዕበል መስከረም 7 ቀን 1992</a></p>

</body>
</html>	
