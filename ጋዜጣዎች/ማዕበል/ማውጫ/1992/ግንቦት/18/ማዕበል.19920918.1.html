<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኤርትራ ተቃዋሚ ኃይሎች መግለጫ እያወጡ ናቸው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የኤርትራ ተቃዋሚ ኃይሎች መግለጫ እያወጡ ናቸው</h1>


<p>ሶስት የኤርትራ ተቃዋሚ ድርጅቶች የኤርትራ ዴሞክራሲያዊ ኃይሎች ቅንጅት፣ የኤርትራ ኩናማ አርነት ዲሞክራሲያዊ ንቅናቄና የቀይ ባህር አፋር ዲሞክራሲያዊ ድርጅት ሰሞኑን መግለጫ አውጥተዋል።</p>

<p>የኤርትራ ዲሞክራሲያዊ ኃይሎች ቅንጅት ባወጣው መግለጫ ሻዕቢያ ያለምንም ቅድመ ሁኔታ ከያዛቸው የኢትዮጵያ መሬቶች ለቆ ለመውጣት ሕጋዊና ሰላማዊ በሆነ መንገድ በፍርድ ማስወሰን እንደሚገባው የቅንጅቱ ሊቀመንበር አቶ ኢብራሂም መሀመድ ዓሊ ገልፀዋል። ሻዕቢያ በኃይል የያዘውን የኢትዮጵያ መሬት ለቆ ከወጣ የኢትዮጵያ መንግስት በኤርትራ ግዛት ውስጥ እንዲቆይ የሚያደርገው ምንም ምክንያት እንደሌለውም አስረድተዋል።</p>

<p>የኤርትራ ኩናማ አርነት ዲሞክራሲያዊ ንቅናቄ ድርጅት በሰላምና ዴሞክራሲ ድምፅ ሬዲዮ ባሰማው መግለጫ ሻዕቢያ ወያኔ ልትወረን ነው በማለት ባሰራጨው የሀሰት ፕሮፓጋንዳ ሕዝቡ የኢትዮጵያ ሠራውቲ ከተቆጣጠረችው መሬቶች እንዲሸሽ በማድረግ የሚላስ የሚቀመስ በማሳጣቱ የኤርትራ ኩናማዎች ወደአካባቢያቸው በመመለስ ሕይወታቼውን ሊያተርፉ እንደሚገባና ከመሪ ድርጅታቸው ጎን በመሰለፍ የሻዕቢያን አገዛዝ እንዲታገሉ ጥሪ አቅርቧል።</p>
 
<p>የቀይ ባህር አፋር ዲሞክራሲያዊ ድርጅት በበኩሉ እንደገለፀው የሻዕቢያ አምባገነናዊ አስተዳደር የሚፈፅምባቸው በደል ያንገፈገፋቸው ከ18 ሺህ በላይ የሚሆኑ የቀይ ባህር አፋሮች ወደየመንና ጅቡቲ መሰደዳቸውን የድርጅቱ ማዕከላዊ ኮሚቴ ዋና ፀሐፊ አቶ አማን መሀመድ ገልፀዋል። ሻዕቢያ በየጦር ግንባሩ ከፍተኛ ሽንፈት እየደረሰበት ባለው በአሁኑ ወቅት የቀይ ባህር አፋሮችን ለምን ድጋፍ አልሰጣችሁኝም በማለት ግፍና በደል እየፈፀመባቸውና በአጋጣሚ የያዛቸውውንም በማያምኑበት ጦርነት ሳያዋጉ በግድ እየማገዳቸው መሆኑን በመግለፅ ይህን ፋሽስታዊ ሥርዓት ለመጣል ህዝቡ ከዴሞክራሲያዊ ኃይሎች ጎን በመሰለፍ ትግሉን እንዲያፋፍም ዋና ፀሐፊው ጥሪ አቅርበዋል።</p>


<p class="align-center"><a href="/Gazettas/Maebel/info/Maebel.sera.html">ከማዕበል ግንቦት 19 ቀን 1992</a></p>

</body>
</html>	
