<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ኢሳያስን ከገለበጥን በኋላ በኤርትራ የሸሪዓ ሕግ ተግባራዊ ይሆናል»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«ኢሳያስን ከገለበጥን በኋላ በኤርትራ የሸሪዓ ሕግ ተግባራዊ ይሆናል»</h1>


<p>ኤርትራ ውስጥ የሚካሄደው የትጥቅ ትግል በአሸናፊነት ከተገባደደ በኋላ በመላው ኤርትራ የሸሪዓ ሕግ ተግባራዊ እንደሚሆን በሻዕቢያ ላይ ጀሀድ እንዲታወጅ ያዘዙት የኤርትራ የጅሀድ አሚር አስታወቁ። የኤርትራ የጅሀድ አሚር በመሆን የእስላማዊ ጅሀድ ንቅናቄ የሚባለውን የቡሻክር ቡድን ይመሩ የነበረኡት አመሪ አረፋ አሕመድ እ.ኤ.አ ከ1998 ዓ/ም ወዲህ የአቡሻክር ቡድን ተለይቶ እንደወጣ የጅሀድ አሚርነታቸው የኤርትራ እስላማዊ አርነት ንቅናቄ መሪ መረከባቸውን የኤርትራ ሙስሊሞችን በማስተባበር ላይ ያለው የንቅናቄው መሪ አስታውቀዋል።</p>

<p>አቡ ምስዓብ በሚል ስም የሚታወቁት የኤርትራ እስላማዊ አርነት ንቅናቄ ሊቀመንበር ካሊል መሀመድ አሚር ንቅናቄው ከሻዕቢያ ጋር ወታደራዊ ትግል ማድረግ የጀመረው እ.ኤ.አ ከ1988 ዓ/ም አንስቶ መሆኑን በመግለፅ ድርጅቱ ትጥቁን ሊያሟላ የቻለው ከሻዕቢያ በማረካቸው የጦር መሳሪያዎች መሆኑን አስረድተዋል።</p>

<p>የኤርትራ የጀሀድ አሚር አረፋ አህመድን የተኩትና የንቅናቄው ሊቀመንበር ሆነው እይሰሩ መሆናቸውን የተናገሩት አቡምስዓብ በሻዕቢያ ላይ የታወጀውን የጀሀድ ጦርነት በበላይነት እየመሩና እያስተባበሩ መሆናቸውን በኤርትራ ውስጥ ፖለቲካዊ እንቅስቃሴያቸው እየጎለበቱ ከመሆኑም በላይ በከተሞች በሕቡዕ የሚንቀሳቀስ ድርጅታዊ መዋቅር እንዳላቸውም አስታውቀዋል።</p>

<p>በኤርትራ ውስጥ 60 ከመቶ በላይ የሚሆነው የእስልምና እምነት ተከታይ ነው የሚሉት የኤርትራ እስላማዊ አርነት ንቅናቄ ሊቀመንበር አቡ ምስዓብ እኛ እስላሞች እንደመሆናችን መጠን ከአረቦች ጋር ታሪካዊ ትስስር አለን ይላሉ። የድርጅታቸው ፕሮግራም በኤርትራ ውስጥ የሸሪዓ ሕግን ማስፈን እንደሆነም ይናገራሉ። የሸሪዓ ሕግ አፈፃፀም ግን በኃይል ሳይሆን በሕዝቡ ፍላጐት ላይ ተመርኩዘን ነው በማለትም ያስረዳሉ። ሸሪዓ ራሱ በእኩልነትና በመብት ስለሚያምን የሌላ እምነት ተከታይን እንደማያስገድድዱም ገልፀዋል።</p>

<p>ኢሳያስ ስልጣን ላይ ከመውጣቱ በፊት ጀምሮ ትግል እንደጀመሩ የሚያስረዱት አቡ ምስዓብ የኤርትራ ማህበረሰብ ባለበት በየትኛውም የዓለም ክፍል ሁሉ ድርጅታቸው አባላት እንዳሉትና አባላቱም ከፍተኛ እንቅስቃሴ በማድረግ ትግሉን በማስፋፋት እንደሚካፈሉም አስረድተዋል።</p>


<p class="align-center"><a href="/Gazettas/Maebel/info/Maebel.sera.html">ከማዕበል ነሐሴ 13 ቀን 1992</a></p>

</body>
</html>	
