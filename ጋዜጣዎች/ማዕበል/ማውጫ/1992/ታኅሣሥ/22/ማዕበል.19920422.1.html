<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የማዕበል ዋና አዘጋጅ አንድ ዓመት ተፈረደበት</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የማዕበል ዋና አዘጋጅ አንድ ዓመት ተፈረደበት</h1>


<p>የማዕበል ጋዜጣ ዋና አዘጋጅ አቶ አበራ ወጊ ከጋዜጣ ስራ ጋር በተያያዘ ክስ ተመስርቶባቸው ከአቅም በላይ በሆነ የዋስትና ችግር በአዲስ አበባ ወህኒ ቤት በእስር ላይ ሆነው ሲከራከሩ ቆይተው ባለፈው ሳምንት የፌዴራል ከፍተኛ ፍ/ቤት 4ኛ ችሎት በአንድ ዓመት እስራት እንዲቀጡ ወስኖባቸዋል።</p>

<p>አቶ አበራ ወጊ የተከሰሱት ሕወሓት ስልጣን ከመያዙ በፊት በረሃ በነበረበት ወቅት በምርኮ የያዛቸውን የመንግስት ወታደሮች ዓለም አቀ የምርኮኛ አያያዝ ሕግን በተፃረረ መልኩ በሚጠጡት ውሃ ውስጥ «ሳይናይድ» የተባለ አደገኛ መርዝ በመጨመር እንደፈጃቸው አቶ አብርሃም ያየህ በደርግ ዘመን ለኢትዮጵያ ሕዝብ የሰጡትን ምስክርነት በመጥቀስ ጄ/ል ኃይሌ መለስ ድርጊቱን በፈፀሙት የሕወሓት ባለሥልጣኖች ላይ ክስ መመስረታቸውን ማስታወቃቸው በማዕበል ጋዜጣ ላይ በመዘገቡ መሆኑን የዝግጅት ክፍላችን አስታውቋል።</p>

<p>የማዕበል ዋና አዘጋጅ አቶ አበራ ወጊ ሕወሓት ምርኮኞቹን በሳይናይድ መርዝ መፍጀቱን በመግለፅ አቶ አብርሃም ያየህ በደርግ ዘመን በኢትዮጵያ ሬዲዮና ቴሌቪዥን የተናገሩት ሙሉ ቃል የታተመበትን መጽሐፍ በመከላከያ ማስረጃነት ለፌዴራሉ የከፍተኛ ፍ/ቤት ያቀረቡ ሲሆን ፍ/ቤቱ የመከላከያ ማስረጃቸውን ውድቅ በማድረግ በአንድ ዓመት እስራት እንዲቀጡ የወሰነባቸው መሆኑን የዝግጅት ክፍላችን አስታውቋል።</p>

<p>አቶ አበራ ወጊ ከተፈረደባቸው የአንድ ዓመት እስራት ውስጥ 8 ወር የታሰሩ መሆኑንና ሕግ በሚያዝዘው መሰረት የአመክሮ መብታቸው ከተጠበቀላቸው የፊታችን ጥር 3/1992 ዓ.ም መፈታት እንደሚችሉም ታውቋል።</p>


<p class="align-center"><a href="/Gazettas/Maebel/info/Maebel.sera.html">ከማዕበል ታሕሣሥ 22 ቀን 1992</a></p>

</body>
</html>	
