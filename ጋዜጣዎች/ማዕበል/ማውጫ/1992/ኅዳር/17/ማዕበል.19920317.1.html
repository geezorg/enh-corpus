<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ዶ/ር በየነ ጴጥሮስ ከአማራጭ ኃይሎች ሊቀመንበርነት ተባረሩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ዶ/ር በየነ ጴጥሮስ ከአማራጭ ኃይሎች ሊቀመንበርነት ተባረሩ</h1>


<p>የኢትዮጵያ ተቃዋሚ የፖለቲካ ድርጅቶች ከህብረት ይልቅ መለያየትን ከአንድነት ይልቅ መበታተንን እየመረጡ ቆመንለታል የሚሉትን ሕዝብ ለገዢው ፓርቲ ጥቃት እያመቻቹት መሆኑን በኢትዮጵያ ሰላምና ዲሞክራሲ ኃይሎች አማራጭ ም/ቤት ውስጥ ሰሞኑን የተፈጠረው ውዝግብ ጥሩ ማመልከቻ መሆኑን ም/ቤቱ ካሰራጨው ደብዳቤ ለማወቅ ተችሏል።</p>

<p>የኢትዮጵያ የሰላምና ዴሞክራሲ አማራጭ ኃይሎች አማራጭ ኃይሎች ምክር ቤቱን የመሰረቱትና በሊቀመንበርነት ሲመሩት የነበሩት ዶ/ር በየነ ጴጥሮስ ከአራቱ አባል የፖለቲካ ፓርቲዎች ጋር በእኩል ውክልና ድምፅ የም/ቤቱን ስራ ስለማከናወን በቀረበ ጥያቄ ድርጅታቸው የዲሞክራሲያዊ አሰራር የመቀበል ዝንባሌ ባለማሳየቱ ጉዳዩን በሽምግልና ለመፍታት ተደጋጋሚ ሙከራ ቢደረግም ፈቃደኛ ሆነው እንዳልተገኙ ደብዳቤው ያብራራል።</p>

<p>የኢሰዴአኃ ም/ቤት አባል ድርጅቶች የም/ቤቱን መደበኛ ስብሰባ በነበረበት ሁኔታ ለመቀጠል ሕዳር 10/1992 ዓ/ም ባደረጉት ስብሰባ ዶ/ር በየነ ጴጥሮስን ከም/ቤቱ ሊቀመንበርነት በማንሳት አቶ ክፍሌ ጥግነህ አባተን ሊቀመንበር፣ አቶ ንጉሴ ግዛው ም/ሊቀመንበር፣ አቶ ተናገር ይስማውን ዋና ፀሐፊ በማድረግ መሰየሙን ከተሰራጨው ደብዳቤ ለመገንዘብ ተችሏል።</p>

<p>በዚሁ ደብዳቤ ላይ እንደተብራራው የፖለቲካው ስራ መቆም ስለሌለበት፣ ወቅቱ የሚጠይቀው የምርጫ ዝግጅትም እየተቃረበ በመምጣቱና ከእንግዲህም የደቡብ ሕዝቦች ፓርቲ በስብሰባው ላይ እንዲገኝ ተጠርቶ ባለመምጣቱ እራሱን እንዳገለለ ስለሚቆጠር እና በእኩል ድምፅ መርህ መሠረት ከሌሎች አባል ፓርቲዎች ጋር ለመስራት ፈለጐ እስካልጠየቀ ድረስ አብሮ የመጓዝ እድሉ የመነመነ በመሆኑ አራቱ የኢሰዴአኃ ምክር ቤት አባል ፓርቲዎች ስራቸውም ለመቀጠል የወሰኑ ሲሆን ደቡብ ሕብረትም እራሱን ከም/ቤቱ ማግለሉን አሳውቀዋል በዚህም ምክንያት የደቡብ ሕብረትን የወከሉት ዶ/ር በየነ ጴጥሮስም ከሊቀመንበርነታቸው ታግደዋል።</p>


<p class="align-center"><a href="/Gazettas/Maebel/info/Maebel.sera.html">ከማዕበል ኅዳር 17 ቀን 1992</a></p>

</body>
</html>	
