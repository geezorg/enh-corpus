<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ስድስተኛው የግል ባንክ ተከፈተ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ስድስተኛው የግል ባንክ ተከፈተ</h1>


<p>የገንዘብ ዝውውርን ለማፋጠን ገንዘብ በሚበደሩና በሚያስቀምጡ መሀል ድልድይ በመሆን ኢንቨስትመንትና ልማትን ለማገዝ ከውጭ ሀገር ባንኮች ጋር ግንኙነት በመፍጠር የተቀላጠፈ የባንክ አገልግሎት መስጠት መርህ አድርጌ ተነስቻለሁ የሚለው ንብ ኢንተርናሽናል ባንክ አክሲዮን ማኅበር ተመርቆ አገልግሎት መስጠት ጀመረ።</p>

<p>በነፃ ገበያ ኢኮኖሚ መርህ መሰረት በሀገር ውስጥ ባለሀብቶች በ27.6 ሚሊዮን ብር ካፒታል የተመሰረተው ንብ ኢንተርናሽናል ባንክ አክሲዮን ማኅበር 703 አባላት እንዳሉትና ማንኛውም ኢትዮጵያዊ ግለሰብም ሆነ ድርጅት የባንኩን አክሲዮን ለመግዛት እንደሚችል የባንኩ የቦርድ ሊቀመንበርና ዋና ሥራ አስኪያጅ አቶ ለገሰ ጥቁሄር ባንኩ የጀመሪያውን ቅርንጫፍ ባስመረቀበት ዕለት ባደረጉት ንግግር መግለፃቸውን የማዕበል ዘጋቢ በስፍራው ተገኝታ ካጠናከረችው ሪፖርት ለመረዳት ተችሏል።</p>

<p>በአዲስ አበባ መስተዳድር ወረዳ 16 ቀበሌ 12 ውስጥ ጊዜያዊ ዋና መ/ቤቱንና የመጀመሪያውን ኢንተርናሽናል ባንክ አክሲዮን ማኅበር እስካሁን በሀገራችን ካሉትና 50 ቅርንጫፎ ያሏቸውን አምስት የግል ባንኮች ቁጥር ወደ ስድስት ከፍ እንዳደረገውና የአገልግሎት አድማሱን በማስፋት የአስመጪና ላኪዎችን ግንኙነት በማመቻቸት ቀልጣፋ አገልግሎት መስጠት፣ የውጭ ምንዛሪ መግዛትና መሸጥ፣ የሐዋላ አገልግሎትና መሰል ሌሎች ተዛማጅ ተግባራትን በመፈፀም ለሀገራችን የኢኮኖሚ ዕድገት እገዛ ለማድረግ የበኩሉን አስተዋፅዖ ለማድረግ ባንኩ ታጥቆ መነሳቱን አቶ ለገሰ ጨምረው መግለፃቸውን ዘጋቢያችን አስታውቃለች።</p>

<p>የንብ ባንክ በአሁኑ ወቅት ለግዢ ያቀረበው አነስተኛው የአክሲዮን መጠን 10 አክሲዮን ወይም 5ሺ ብር መሆኑንና ባለአክሲዮኖች በከፈሉት ገንዘብ መጠን ከባንኩ የተጣራ ትርፍ ላይ ለ3 ተከታታይ ዓመታት 5 በመቶ ተጨማሪ ጥቅም እንደሚያገኙ አቶ ለገሰ ጥቁሄር የንብ ባንክ የቦርድ ሊቀመንበርና ሥራ አስኪያጅ መናገራቸውን ዘጋቢያችን አስረድታለች።</p>


<p class="align-center"><a href="/Gazettas/Maebel/info/Maebel.sera.html">ከማዕበል ጥቅምት 26 ቀን 1992</a></p>

</body>
</html>	
