<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያ መስከረም የተባለውን የንግድ መርከብ ሸጠች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢትዮጵያ መስከረም የተባለውን የንግድ መርከብ ሸጠች</h1>


<p>የኢትዮጵያ ንግድ መርከብ ድርጅት ካለፈው ሰኔ ወር 1991 ዓ/ም ጀምሮ ለ20 ወራት በጅቡቲ ወደብ በቀን 24 ሺህ ብር የወደብ ኪራይና የጥገና አገልግሎት እየከፈለ ያቆያትን «መስከረም» የተባለችውን የንግድ መርከብ ለአንድ ዜግነቱ የመናዊና ሱማሊያዊ ለሆነ ከበርቴ መሸጡ ተገለፀ።</p>

<p>በዜና ምንጩ ዘገባ መሰረት «መስከረም» ላለፉት 20 ዓመታት በኢትዮጵያ ንግድ መርከብ ባለቤትነት አገልግሎት ስትሰጥ መቆየቷንና ከረጅም ዘመን አገልግሎት የተነሳ ቴክኒካዊ ብልሽት ደርሶባት ካለፈው ሰኔ ወር 1991 ዓ/ም አንስቶ ለ20 ወራት በቀን 24 ሺህ ብር ሒሳብ ለወደብ ኪራይና ለጥገና አገልግሎት ሲከፈልላት መቆየቷንና ባለፈው የካቲት 15/1992 በ1.2 ሚሊዮን ብር መሸጧ ታውቋል።</p>

<p>«መስከረም»ን የገዛት ከበርቴ ቀደም ሲል «የምፅዋ ኮከብ» እና ንግስት ሳባ የተባሉ የኢትዮጵያ ንግድ መርከብ ድርጅት የነበሩ ሁለት መርከቦችን የገዛው ከበር ዱባይ የባሕር ንግድ መስመር ያለው መሆኑ የተገለፀ ሲሆን በ1.2 ሚሊዮን ብር ግዢው ከመፈፀሙ በፊት በተለያዩ ሀገራት የንግድ መስመር ያላቸው ሶስት ገዢዎች ቀርበው በዋጋ ሳይስማሙ መቅረታቸውን ዜናው አስታውቋል።</p>

<p>በአሁኑ ወቅት በዓለም አቀፍ ደረጃ አጠቃላይ የመርከብ ዋጋ ዝቅ ማለቱን ዜናው ጠቅሶ ይህች መርከብ ጅቡቲ ወደብ በቆመችባቸው 20 ወራት ውስጥ በቀን ይከፈልላት የነበረው 24 ሺህ ብር የወደብ ኪራይና የጥገና አገልግሎት የተሸጠችበትን 1.2 ሚሊዮን ብር ሂሳብ ወጪዋን ፈፅሞ እንደማያካክሰውና በታላቅ ኪሳራ መሸጧን ዜናው ገልጾ ይህ ሁኔታ ሊከሰት የቻለው ውሳኔ ሰጭ የሆኑ ከፍተኛ የመንግስት አካላት በፈጥሩት የቢሮክራሲ ማነቆ የተነሳ መሆኑን የዜና ምንጩ ያብራራል።</p>

<p>«መስከረም» የካቲት 15/1992 ዓ/ም ጅቡቲን ለቅቃ ወደዱባይ ማምራቷ ታውቋል። የኢትዮጵያ ንግድ መርከብ በ20 ሀገሮች ውስጥ በሚገኙ 3 ወደቦች ባሉት 11 ንግድ መርከቦች የሚገለገል መሆኑ ይታወቃል።</p>


<p class="align-center"><a href="/Gazettas/Maebel/info/Maebel.sera.html">ከማዕበል መጋቢት 9 ቀን 1992</a></p>

</body>
</html>	
