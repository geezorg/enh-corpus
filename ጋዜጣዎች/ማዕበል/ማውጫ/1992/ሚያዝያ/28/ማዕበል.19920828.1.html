<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«በአፍሪካ አህጉር የነፃ ጋዜጠኞች ታላቅ እስር ቤት ያላት ኢትዮጵያ ናት»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«በአፍሪካ አህጉር የነፃ ጋዜጠኞች ታላቅ እስር ቤት ያላት ኢትዮጵያ ናት»</h1>


<p>ሲ.ፔ.ጂ በሚል ምህፃረ ቃል የሚጠራው ለአለም ነፃ ጋዜጠኞች መብት ለመከራከር የቆመው አትራፊ ያልሆነ ዓለም አቀፍ ድርጅት «የአመቱ አስር የነፃ ፕሬስ ጠላቶች» በማለት የሚሊኒየሙ መጀመሪያ የነፃ ፕሬስ ጠላት የሆኑትን ሀገር መሪዎች ስምና የፈፀሙትን ወንጀል በመዘርዘር ባለፈው ረቡዕ ይፋ ማድረጉንና የኢትዮጵያ ጠ/ሚ/ር መለስ ዜናዊ በዝርዝሩ ውስጥ እንደሚገኙበት እንዲሁም ኢትዮጵያ ከአፍሪካ አህጉርና ነፃ ጋዜጠኞችን ለማሰር ሰፊ እስር ቤት ያላት ብቸኛ ሀገር መሆኗን ከሮይተር ዘገባ ለማወቅ ተችሏል።</p>

<p>የኮሚቴ ቱ ፕሮቴክት ጆርናሊስትስ /ሲ.ፔ.ጄ/ ተጠባባቂ ዳይሬክተር አን ኮፐር እንደገለፁት በየዓመቱ በተደጋጋሚ የፕሬስ ጠላትነት ከሚመደቡት ውስጥ ፀረ ዲሞክራቲክ ድርጊታቸውን በይበልጥ በመቀጠላቸውና ነፃ ጋዜጠኞችን በማሰቃየት ተወዳዳሪ ያልተገኘላቸው የኢትዮጵያ፣ ኩባ፣ ቻይና፣ ቱኒዚያ፣ ዩጐዝላቪያ፣ ማሌዥያና የፔሩ መሪዎች እንደሚገኙበት አመልክተዋል።</p>

<p>በሲ.ፔ.ጂ መግለጫ መሰረት የሴራሊዮን አብዮታዊ ህብረት ግንባር መሪ ፎዲ ሳንኮሃ ከፕሬስ ጠላት መሪዎች አንዱ በመሆኑ የተፈረጁት ባለፈው ጃንዋሪ ወር 1999 ዓ/ም ሠራዊታቸው ለሶስት ሳምንት ዕድሜ የሴራሊዮን ዋና ከተማ ፍሪታውንን በተቆጣጠሩበት ወቅት ስምንት ጋዜጠኞችን በመግደላቸው መሆኑ ተገልጿል።</p>

<p>በ2ኛ ደረጃ ስማቸው የተገለፀው የኢራኑ መሪ አያቶ ኦላ ሆሚኒ ሲሆኑ 16 የለውጥ አራማጅ ጋዜጣዎች ላይ ባለፈው ወር በወሰዱት የእገዳ እርምጃ ሲሆን የዩጐዝላቩ ፕሬዝዳንት ስሎቦዳን ሚሊሶቪችም በሰርቦች ነፃ ጋዜጣዎችና የዜና ማሰራጫዎች ላይ በወሰዱት እርምጃ በ3ኛ የፕሬስ ጠላትነት ተፈርጀዋል።</p>

<p>ተቀማጭነቱ ኒውዮርክ የሆነውና ለፕሬስ ነፃነት የሚሟገተው ሲ.ፔ.ጂ የካዛክስታኑ ፕሬዝዳንት ኑሩ ሱልጣን ናዝርባዮቭ እና የአንጐላ ፕሬዝዳንት ጆስ ኤድዋርዶ ዶስ ሳንቶስ ከዘንድሮው የዓለም የነፃ ፕሬስ ጠላት የሀገር መሪዎች መሀል መድቧቸዋል።</p>

<p>በሲ.ፔ.ጂ ሊስት ላይ በየዓመቱ ስማቸው በመመዝገብ የኢትዮጵያው ጠ/ሚ/ር መለስ ዜናዊና የኩባው ፕሬዝዳንት ፊደል ካስትሮ በግንባር ቀደምትነው እንደሚመሩ የተገለፀ ሲሆን ዘንድሮም ለ6ኛ ዓመት በፕሬስ ጠላትነት ስማቸው ይፋ ወጥቷል።</p>


<p class="align-center"><a href="/Gazettas/Maebel/info/Maebel.sera.html">ከማዕበል ሚያዝያ 28 ቀን 1992</a></p>

</body>
</html>	
