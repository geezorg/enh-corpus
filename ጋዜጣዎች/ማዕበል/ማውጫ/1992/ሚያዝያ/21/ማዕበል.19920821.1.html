<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ጀርመን ኢህአዴግን ማብጠልጠሏን ገፍታበታለች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ጀርመን ኢህአዴግን ማብጠልጠሏን ገፍታበታለች</h1>


<p>የጀርመን መንግሥት በፀረ ኢትዮጵያ አቋም መሰለፉን ይፋ ያደረገው ከሻዕቢያ ወረራ ጋር በተያያዘ ከፊል ዜጎቹ ስለተነኩበት መሆኑን የተገለፀ ሲሆን ይህን በቀል ለመወጣት በሀገሩ ውስጥ ለሽብርተኞች ከሰጠው የሬዲዮ ስርጭት በተጨማሪ በጀርመን ድምፅ ሬዲዮ የአማርኛ ፕሮግራም ላይ አዲስ የምሽት ፕሮግራም በመጨመር ፀረ ኢትዮጵያ ፕሮፓጋንዳ ሊጀምር መሆኑን ሬዲዮው አስታውቋል።</p>

<p>የኢትዮጵያ የረጅም ዘመን የልማት አጋር የነበረችው ጀርመን ከሻዕቢያ ወረራ በኋላ ከአውሮፓ ሕብረት አባል ሀገሮችና ከመላው ዓለም መንግስታት ሁሉ ቀድማ ከኢትዮጵያ ጋር የልማት ትብብር ልታቋርጥ የቻለው ከሻዕቢያ ወረራ ጋር ቀጥተኛ ግንኙነት ካለው ምክንያት ጋር በተያያዘ መሆኑ ተገልጿል።</p>

<p>ጀርመንን በአሁኑ ወቅት በመምራት ላይ የሚገኙት የሶሻል ዴሞክራቶችና የግሪን ፓርቲ ጥምር የፖለቲካ ስርዓት አራማጆች ሲሆኑ በተለይ በዓለም አካባቢ ዘረኝነትን የሚያቀነቅኑ ህዳጣን ነገዶችና ጎሣዎቹን የሚያበረታታውና ከፍተኛ ድጎማ በማድረግ አለኝታነቱ እየገለፀ ያለው የግሪን ፓርቲ ፓርላማ እና የውጭ ጉዳዮን እንዲሁም የኢኮኖሚ ልማት ትብብር የመሳሰሉ ሚኒስቴር መ/ቤቶችን በበላይነት እየመራ የሚገኝ የዘረኝነት አቀንቃኝ የፖለቲካ ፓርቲ ነው።</p>

<p>የኢትዮ ኤርትራ ጦርነት በተቀሰቀሰበት አፍላ ወቅት አዲስ አበባ ውስጥ በሚገኘውና የግሪን ፓርቲ ድርጅት ሄንሪች ስታይፉንግ ፋውንዴሽን የበላይ ኃላፊ የሆነች ከፊል ኤርትራዊት እና ከፊል ጀርመናዊት በሻዕቢያ መዋቅር ውስጥ በመገኘቷ ለሀገር ደህንነትና ፀጥታ አስጊ ናቸው ብሎ ስላመነ የኢትዮጵያ መንግስት ከሀገር አባሯት እንደነበረ የዜና ምንጩ ይጠቁማል።</p>

<p>በግለሰቧ መባረር ጀርመን ውስጥ በተለያየ በግሪን ፓርቲ አባላት ዘንድ እንዴት ተደፈርን የሚል ቁጣ መፈጠሩ ታውቋል። በተካሄደው ዲፕሎማሲያዊ ርብርብ የኢትዮጵያ መንግስት ይቅርታ ጠይቆ ከተመለሰች በኋላ ሴትዬዋ ከቀድሞ እኩይ ምግባሯ እንዳልተመለሰችና ከሻዕቢያ ጋር ግንኙነት ማድረጓን እንደቀጠለችበት በመረጋገጡ ለሁለተኛ ጊዜ ከኢትዮጵያ እንድትባረር መደረጉም ተገልጿል።</p>

<p>ከዚህም የተነሳ በግሪን ፓርቲ ቁጥጥር ስር ያለው የኢኮኖሚ ልማት ትብብር ሚኒስቴር መ/ቤት ከኢትዮጵያ ጋር የነበረው የልማት ትብብር በሙሉ እንዲሰርዝ ሲያደርግ የውጭ ጉዳይ ሚኒስቴር መ/ቤት በበኩሉ በተባበሩት መንግሥታት የጀርመን ቋሚ መልዕክተኛ በሆኑት በዶ/ር ዴቴር ካስትራፕ አማካይነት የተባበሩት መንግሥታት የፀጥታ ም/ቤት በኢትዮጵያ ላይ የጦር መሳሪያ ማዕቀብ እንዲጥልባት በሀገራቸው ስም ለም/ቤት ፕሬዝዳንት ደብዳቤ እንዲያቀርቡ ማድረጉን የዜና ምንጩ አመልክተዋል።</p>

<p>በጁላይ ወር 1999 ዓ.ም በኢትዮጵያ ጉብኝት ያደረገው የጀርመን ፓርላማ ልዑካን ቡድን መሪና የጀርመን ፓርላማ ልዑካን ቡድን መሪና የጀርመን ፓርላማ አባል ሚ/ር ሆርስታትፕ በድንበር ግጭቱ ዙሪያ ቡድኑ በቂ ግንዛቤ ማግኘቱና ኢትዮጵያ የግጭት ሰለባ እንጂ ጦርነት ቆስቋሽም ሆነ አስቀድማ ወራሪ አለመሆኗን ወደ ሀገራቸው ለመሄድ ሲነሱ ጋዜጣዊ መግለጫ መስጠታቸው ይታወቃል።</p>

<p>ይህ በእንዲህ እንዳለ ዘወትር በኢትዮጵያ ሰዓት አቆጣጠር ከቀኑ 11 ሰዓት አንስቶ ለረጅም ዓመታት በአማርኛ ቋንቋ ሲያሰራጭ የነበረው የጀርመን ሬዲዮ ጣቢያ ከነገ ወዲያ ሰኞ ከሚያዝያ 23/1992 ዓ.ም አንስቶ በየዕለቱ እንደ ኢትዮጵያ ሰዓት አቆጣጠር ከምሽቱ 3 ሰዓት ከሩብ እስከ 3 ሰዓት ተኩል ድረስ የሩብ ሰዓት አዲስ ተጨማሪ ስርጭት እንደሚጀምር ባለፈው ረቡዕ አስታውቋል ስርጭቱም የሚተላለፍባቸው 2 የሬዲዮ ሞገዶች በ1570 ኪሎሄርዝ ወይም በ19 ሜትር ባንድና በ15560 ኬሎ ሄርዝ ወይም በ16 ሜትር ባንድ መሆኑንም ሬዲዮው አስታውቋል።</p>


<p class="align-center"><a href="/Gazettas/Maebel/info/Maebel.sera.html">ከማዕበል ሚያዝያ 21 ቀን 1992</a></p>

</body>
</html>	
