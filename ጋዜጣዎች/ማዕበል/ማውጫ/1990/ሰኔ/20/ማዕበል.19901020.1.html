<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የጠፉት ጄት አብራሪዎች በእስር ቤት ተገኙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center"> የጠፉት ጄት አብራሪዎች በእስር ቤት ተገኙ</h1>

 
<p>በደብረ ዘይት አየር ኃይል ቅጥር ግቢ በሚገኘው የመኮንኖች ክበብ ውስጥ ከመኝታ ክፍላቸው ግንቦት 28 ቀን ለ27 አጥቢያ የተሰወሩት ሁለት የተዋጊ ጄት አብራሪዎች መቶ አለቃ ዳንኤል በየነና መቶ አለቃ ተሾመ ተንኮሎ በእስር ላይ እንደሚገኙ ሲታወቅ የቀድሞ አየር ኃይል አባላትን ወደ ስራ ለመመለስ አንድ ኮሚቴ ተቋቁሞ እንቅስቃሴ መጀመሩ ታወቀ።</p>

<p>የኢትዮ-ኤርትራ ግጭት በይፋ ከተጀመረ በኋላና ሁለቱም መንግሥታት የአየር ኃይላቸውን መጠቀም ከጀመሩ በኋላ ሁለት የኢትዮጵያ አየር ኃይል ባልደረቦች የሆኑ የሚግ 21 ጀት አብራሪ መኮንኖች ከመኝታ ክፍላቸው ባልታወቀ ምክንያት ተሰውረው እንደነበር በሰኔ 6 እትማችን ያስነበብን መሆኑ የሚታወቅ ሲሆን ይህን ጉዳይ ለማወቅ በተደረገ ጥረት ሁለቱ ፓይለቶች በደብረ ዘይት አየር ኃይል ቅጥር ግቢ ውስጥ በሚገኝ እስር ቤት ታስረው እንደሚገኙ ለማወቅ ተችሏል።</p>

<p>እነዚህ ሁለት ፓይለቶች መቶ አለቃ ዳንኤልና መቶ አለቃ ተሾመ መቀሌ በሻዕቢያ ጦር ከመደብደቡ በፊት በፈቃድ ወደ ከተማ የወጡ ሲሆን በተፈቀደላቸው ሰዓት ወደ ካምፕ ያለመግባታቸው ለእስሩ አንዱ ምክንያት ሲሆን ሁለተኛው ደግሞ ለግዳጅ ሲወጡ ጄት ይዘው ከአገር ለመኮብለል አሲረዋል በሚል ጥርጣሬ መሆኑን አንዳንድ የውስጥ አዋቂ ምንጮች ይጠቁማሉ።</p>

<p>ሁለቱ የሚግ 21 ተዋጊ ጄቶች አብራሪዎች ከመኝታ ክፍላቸው ከተወሰዱ በኋላ ለጥቂት ቀናት የት እንዳሉ ያልታወቀ ቢሆንም ኋላ ኋላ በእስር ላይ ከሚገኙ ሌሎች እስረኞች አር እንዲቀላቀሉ መደረጉንም ምንጮቹ ያስረዳሉ።</p>

<p>በሌላ በኩል ከደርግ ውድቀት የተበተነው የአየር ኃይል ባልደረባ የነበሩ በአብዛኛው ከአገር የወጡ መሆኑና እነዚህኑ ተዋጊ አብራሪዎች ወደየሚገኙበት ስፍራ እየተንቀሳቀሰ የሚያሰባስብ ኮሚቴ ተዋቅሮ ይገኛሉ ወደሚባልበት ጐረቤት ወደ ሆኑ የአፍሪካ አገሮች እንቅስቃሴ ጀምረዋል።</p>

<p>ይህ ኮሚቴ የቀድሞ አየር ኃይል አባላቶች ተቀጥረው ይሰሩበታ ወደ ተባለው ምስራቅ አፍሪካ አቪዬሽን ተቀጥረው በስራ ላይ ይገኛሉ የተባሉትንና ሌሎችንም በግንባር ለማነጋገር ወደ ኡጋንዳ ካምፓላና ኬንያ ናይሮቢ ማምራታቸው ሲታወቅ ሌሎች የኮሚቴ አባላትም ወደ ልዩ ልዩ አገራት እንደሚጓዙና አባላቱን ለማሰባሰብም ጥረት እንደሚያደርጉ የደረሰን ዘገባ ያስረዳል።</p>


<p class="align-center"><a href="/Gazettas/Maebel/info/Maebel.sera.html"> ከማዕበል ሰኔ 20 ቀን 1990</a></p>

</body>
</html>	





