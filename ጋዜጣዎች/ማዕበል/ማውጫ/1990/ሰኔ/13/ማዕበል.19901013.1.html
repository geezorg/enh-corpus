<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሼል ዲፖና የማዘጋጃ ሕንፃ ከፈንጂ አደጋ ተረፉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ሼል ዲፖና የማዘጋጃ ሕንፃ ከፈንጂ አደጋ ተረፉ</h1>
<h2 class="align-center">ኤርትራውያን እርቃናቸውን ፎቶ እንዳነሳቸው ሮይተር አጋለጠ</h2>
 
<p>የኢትዮ-ኤርትራ ግጭት ከቃላት አልፎ ወደ ተጧጧፈ ጦርነት ከተሸጋገረ በኋላ በተለይ በአዲስ አበባ ከተማ ተደጋጋሚ የቦንብ ጥቃት ሊከሽፍ ችሏል። ባሳለፍነው ሳምንት በሶስት ት/ቤቶች በአዲስ አበባ ማዘጋጃ ቤትና በሼል ዲፖ የታሰበው የቦንብ ፍንዳታ አደጋ ከመድረሱ አስቀድሞ በቁጥጥር ስር ሊውል መቻሉን የደረሰን ሪፖርት ያስረዳል። በዚህና በመሳሰሉ የአገር ደህንነትን የመጉዳት ተግባር የተጠረጠሩት ኤርትራውያን ወደ አገራቸው መባረር በአስመራ ከተማ ትልቅ ስጋት ፈጥሯልም ተብሏል።</p>

<p>ሻዕቢያ በግንባር ወረራ ብቻ ሳይወሰን የአሸባሪ ኃይልም በአገሪቱ ማሰራጨት በተለይ ሰኔ 5/1990 ዓ.ም አዲስ አበባ በሚገኘው የአየር ጤና ሁለተኛ ደረጃ ት/ቤት ለመጣል የተሞከሩት 2 ቦንቦች አደጋ ሳያደርሱ ሲያዙ በአፄ ቴዎድሮስ ት/ቤት እና በጆን ኤፍ ኬነዲ የሕዝብ ት/ቤቶችም በኳስ ውስጥ ተደርጎ ለህፃናት ተማሪዎች በመስጠትና በት/ቤቱ ቅጥር ግቢ ውስጥ አስቀምጦ በመሄድ የተሞኮረው የሽብር ተግባር ሲከሽፍ በድርጊቱ ተጠርጥረው የተያዙም እንዳሉ ለማወቅ ተችሏል። ሰኔ ዘጠኝ የሕዝብ ት/ቤት ውስጥ ግንቦት 9/1990 ዓ.ም. ስድስት ቦንቦች ተጥለው ጉዳት ሳያደርሱ መያዛቸው ታውቋል።</p>

<p>በደብረ ዘይት መንገድ የሚገኘውን የሼል ዴፖን ለማጥቃት የተላኩ የሻዕቢያ ሽብርተኛ አባላት ግንቦት 23/1990 ዓ.ም በጥበቃ ኃይሎች ከሽፏል። በዚሁ ጥቃትም የተላኩት 7 አባላት በቁጥጥር ስር የዋሉ ሲሆን ፒያሳ በሚገኘው የአዲስ አበባ ማዘጋጀት ቤት ሕንፃን ሰኔ 1/1990 ዓ/ም ከቀኑ 8 ሰዓት አካባቢ ልቁጥ ፈንጂ በጸጉሯ ውስጥ ደብቃ በመግባትና አደጋ ለማድረስ የሞከረች አሸባሪ ድርጊቱን ከመፈፀሟ በፊት በቁጥጥር ስር ለመዋል ችላለች።</p>

<p>በእንደዚህ አይነቱ የሽብር ተግባርና የስለላ ስራ እንዲሁም ለወራሪ ሰራዊት ማጠናከራያ የገንዘብ መዋጮ ሲያደርጉ የተገኙ ወደ 800 የሚጠጉ ኤርትራውያን ከአገር እንዲወጡ በታዘዘው መሰረት በሁመራ በኩል ወደ ኤርትራ ግዛት በማለፍ ኡምታጁር ከምትባል የኤርትራ ግዛት በማለፍ መግባታቸው ታውቋል። የእነዚህ ከአገር ተባራሪዎች ሁኔታን በተመለከተ የተለያዩ የውጭ መገኛዎች በረሃውን በእግራቸው ተጉዘው በማቋረጣቸው የተጐሳቆሉ መሆናቸውን ቢናገሩም የኢትዮጵያ መንግስት ግን ድርጊቱን አስተባብሏል።</p>

<p>ከአዲስ አበባ በሰቲት ሁመራ በኩል አድርገው ተባረሩ ስለተባሉት 800 ኤርትራውያን ጉዳይ የኤርትራ መንግስት በሰጠው መግለጫ የኢትዮጵያ መንግስት እርቃናቸውን ከመላኩም በላይ በእጃቸው ይዘውት የነበረውን ወርቅ በሙሉ እያስወለቀ በመግፈፍ ከአገሩ አባሯቸዋል በማለት ሲወነጅል ይህንንም ለማጠናከር ስደተኞቹን እርቃናቸውን ፎቶግራፍ በማንሳት ለአለም ሕብረተሰብ ለማጋለጫ ሊጠቀምበት እንደፈለገ ተወስቷል። በሌላ በኩል ግን ሮይተር ይህንን ሁኔታ በሳተላይት ስለተከታተለው ይበልጥ ሻዕቢያን የሚያጋልጥ ድርጊት እንደሆነ የሮይተር ዘገባ ያስረዳል። የኢትዮጵጵያ መንግስት ሲሸኛቸው ለአንዳንዶቹ የአውሬ መከላከያ መሳሪያ እንዳስታጠቃቸው በሽኝቱ ስነስርአት ላይ ተገኝተው የነበሩ አንዳንድ አለም አቀፍ የእርዳታ ድርጅቶች ምስክርነታቸውን ሰጥተዋል።</p>

<p>በተለይ እነዚህ ከአገር የተባረሩ ሰዎችን አስመልክቶ አቶ ኢሳያስ ቅሬታቸውን የገለፁ ሲሆን የአለም ህብረተሰብም ትኩረት ሊያደርግበት እንደሚገባ ቢናገሩም ከኢትዮጵያ የተባረሩትን ኤርትራውያን መንግስታቸው በድ እያነቀ ፎቶግራፍ ለማንሳት ያደረገውን ደባና ፎቶ አንነሳም ብለው አሻፈረኝ ያሉትን ከሌሎቹ ነጥለው የት እንዳደረሷቸው ግን ትንፍሽ አላሉም። ይህ በእንዲህ እንዳለ እስከ አሁን ከኤርትራና በወረራው ሳቢያም ከአካባቢው ከ176 ሺህ በላይ ሕዝብ ስለመፈናቀሉ የጠቀሱት ነገር የለም። በተጨማሪ በተለይ አስመራ የሚገኙ ጥቂት ኢትዮጵያውያን ከፍተኛ ስጋት የተፈጠረባቸው መሆኑ ሲታወቅ በአገር ውስጥ የሚገኝ ወታደር ነክ የሆነ ኤርትራዊ ሁሉ እየቀረበ እንዲመዘገብ እንዲሁም የጦር መሳሪያ በእጁ ያለም እንዲያስረክብ የተሰጠው የጊዜ ገደብ መጠናቀቁ ይታወቃል።</p>



<p class="align-center"><a href="/Gazettas/Maebel/info/Maebel.sera.html">ከማዕበል ሰኔ 13 ቀን 1990</a></p>

</body>
</html>	





