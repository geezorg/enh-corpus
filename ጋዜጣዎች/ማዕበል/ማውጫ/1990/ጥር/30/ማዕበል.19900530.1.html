<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሻዕቢያ አዲስ አበባ ውስጥ የከፈተው ባንክ ተደረሰበት</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> ሻዕቢያ አዲስ አበባ ውስጥ የከፈተው ባንክ ተደረሰበት</h1>

 
<p>አዲስ ሀገር መስርቶ በኤርትራ ሥልጣን ላይ የተቀመጠው ሻዕቢያ አዲስ አበባ ውስጥ ባንክ ማቋቋሙንና ሪፖርተር በተሠኘው አፍቃሪ ወያኔ/ሻዕቢያ እንዲሁም በመንግሥት ሚዲያዎች ማስታወቂያዎች ማሠራጨት መጀመሩን ከአውሮፓ የሚሠራጨው የቀስተ ደመና ሬዲዮ ካስታወቀ ከአንድ ወር በኋላ ባንኩ በብሄራዊ ባንክ ሥራውን እንዲያቋርጥ መታዘዙ ተገለጠ።</p>

<p>አዲስ አበባ ከተማ ውስጥ በተለምዶ ጠማማ ፎቅ /ቂርቆስ አካባቢ/ እየተባለ የሚጠራው ሕንፃ ዋና ጽ/ቤቱን አድርጐ ሥራ መጀመሩን ገልጾ እንደነበርም ይታወቃል። ሆርን የሚል ስያሜ በመያዝ እንቅስቃሴውን የጀመረው ባንክ የማቋቋሚያ እንቅስቃሴውን ከጀመረም ረዘም ያለ ጊዜ መውሰዱን ከባንኩ ባለቤቶች የሚሠነዘረው አስተያየት ቢገልፅም ሬዲዮ ጣቢያ በአብዛኛው የውጭ ዜጋ የሆኑ ባለሃብቶችን በማካተት እንደተቋቋመ አስረድቷል።</p>

<p>የኢትዮጵያ ብሔራዊ ባንክ ባንኩን ያገደበትን ምክንያት ይፋ ሣያወጣው ቆይቶ ሮይተር የዜና ወኪል ከውስጥ አዋቂዎች ባገኘው መረጃ ኢትዮጵያውያን ያልሆኑ ዜጎች ኢትዮጵያዊ ነን ብለው በመመዝገባቸው የባንኩ ሥራ አለመጀመሩን አስታውቆ ነበር። ብሔራዊ ባንክ ከሮይተር ዜና በኋላ በሬዲዮ ባሠራጨው ማስታወቂያ የባንኩ ባለሀብቶች ኢትዮያዊያን ሣይሆኑ በማጭበርበር ሲንቀሳቀሱ ስለደረሠባቸው ለባንኩ እውቅና ለመሥጠት አለመቻሉን ገልፀዋል።</p>

<p>በበላበት ሲጮህ የከረመው ሪፖርተር ጋዜጣ ከጀርባው የባንኩን የ«አክሲዮን ተመዝገቡ» ማስታወቂያ በጉልህ ለጥፎ በፊት ለፊት ገፅ ላይ «ሆርን ባንክ ከመንግሥት የበላይ አካል በመጣ ትዕዛዝ ሥራውን እንዲያቆም መታዘዙን ምንጮች ገለጡ ሲል ያስተላለፈው ዘገባ የተደበቀ ማንነቱን ያጋለጠ ነው ሲሉ አስተያየት ሰጪዎች ሲናገሩ ተደምጠዋል። አስተያየት ሰጪዎች ማስታወቂያውን ማን ሰጥቶ ለጥፎት ነው ቅርበት ያላቸው ሲል ዜና አቀባዮችን የሚያርቀው ሲሉም ይጠይቃሉ። ማስታወቂያውን ባለንብረቶቹ ካልሠጡት ደግሞ ምናልባት ሪፖርተሮች የባንኩ ባለድርሻዎች ለመሆናቸው ማን ያውቃል የሚል መጠየቅም የሚያቀርቡ አልጠፉም።</p>

<p class="align-center"><a href="/Gazettas/Maebel/info/Maebel.sera.html">ከማዕበል ጥር 30 ቀን 1990</a></p>


</body>
</html>	
