<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የዓለም ባንክ ባበደረው ገንዘብ ቴሌን ለመሻረክ ጥያቄ አቀረበ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> የዓለም ባንክ ባበደረው ገንዘብ ቴሌን ለመሻረክ ጥያቄ አቀረበ</h1>
<h2 class="align-center"><span class="underline"> ወያኔም ሜጋን ሊያጫርተው ነው</span></h2>

 
<p>ሃገሪቱን የሚያስተዳድሩት የትግራይ ተወላጆች ለ«ሕወሓት» ጉባኤ መቀሌ ተሰባሥበው በስብሰባ መጠናቀቂያቸው ላይ «ሕወሓት በቴሌኮሚኒኬሽን፤ በኢነርጂና በመካለከያ ኢንዱስትሪዎች ላይ ያለውን አቋም አሻሽሏል» በማለት ጠቅላይ ሚኒስትር መለስ ዜናዊ መቀሌ ውስጥ ንግግር ካደረጉ በኋላ የሕወሓት አቋም የኢትዮጵያ አቋም ሆኖ እንዲፀድቅ ተደርጐ «ለኢትዮጵያ የ509 ሚሊዮን ዶላር ብድር ፈቅጃለሁ» ያለው የዓለም ባንክ ከሚሸጠው የቴሌኮሚኒኬሽን ዘርፍ በሽርክ ለመሥራት ጥያቄ ማቅረቡ ታወቀ።</p>

<p>የዓለም ባንክ ለኢትዮጵያ ይሠጣል ያለው የብድር እርዳታ በኢትዮጵይ ባለሥልጣናት እጅ ሣይገባ በእናት ድርጅቱ አይ.ኤም.ኤፍ በኩል የተለያዩ ድርድሮችን ለማካሄድ እየሞከረ የሚገኝ ሲሆን ከዚያም ባሻገር በቴሌ ዘርፍ ውስጥ በሽርክ ገንዘቡን በማዋጣት ለመነገድ የጠየቀው (አይ.ኤፍ.ሲ) ኢንተርናሽናል ፋይናንሻል ኮርፖሬሽን በሚባለው ቅርንጫፉ በኩል መሆኑም ታውቋል። አይ.ኤፍ.ሲ በዓለም ባንክ ሥር ከሚገኙ አምስት ቅርንጫፎች አንደኛው ሲሆን የዚሁ ኮርፖሬሽን የአዲስ አበባ ተወካይ ሚ/ር አንድሪው ዳኒኖ በኢትዮጵያ ውስጥ ቴሌኮሚኒኬሽንን ጨምሮ በተለያዩ ዘርፎች በሸሪክነት ለመሣተፍ ማቀዳቸውን ያስታወቁት ባለፈው ማክሰኞ ሐሙስ ማርች 15 እና 17/1998 ከሞኒተር የእንግሊዘኛ ጋዜጣ ጋር ባደረጉት ቃለ ምልልስ ነው።</p>

<p>ኢትዮጵያ ከአፍሪካ ሀገሮች ዝቅ ያለ ወንጀልና ንቅዘት የሚታይባት በመሆኗ «ጥሩ ደንበኛችን» እንድትሆን አቅደናል ያሉት የአይ.ኤፍ.ሲ ወኪል ሚ/ር አንድሪው ዳኒኖ በቃለ-ምልልሣቸው ወቅት «የግሉን ሴክተ ኢንቨስትመንት ዕድል ለማስፋት የተወሰደው እርምጃ አርክቶዎታል?» ተብሎ ለቀረበላቸው ጥያቄ ሲመልሱ «አዎን በተለይ በቴሌኮሚኒኬሽንና የኃይል ምንጭ ሴክተር የተወሰደው እርምጃ አስደስቶናል» ካሉ በኋላ «መዋቅሩ ከፍተኛ ድርሻ የያዘ ነው። ከ20 ፐርሰንት በላይ ኢንቨስት ለማድረግም ፈቃደኞች ነን፤ በኢትዮጵያም ሆነ በተቀሩት የአፍሪካ ሃገሮችች በስልክ የኢንቨስትመንት ዘርፍ እየተካፈልን በመሆኑ እዚህም ኢንቨስት ለማድረግ እንፈልጋለን» ብለዋል።</p>

<p>ሀገሪቱ የቴሌኮሚኒኬሽን ኃይል ምንጭን ለግል ባለሃብቶች መፍቀዷን እያወቁ ያልገባቸው ለመምሠል የሚሞክሩት ሚ/ር ዳኒኖ «እኛ መንግሥት ብቻውን ከተቆጣጠረው ኢንቨስት አናደርግም፤ በኢንቨስትመንት እንድንሳተፍ የግሉ ባለሀብት በተወሰነ ደረጃ ሊገባበት ይገባል» ብለዋል። አይ.ኤፍ.ሲ በቴሌኮሚኒኬሽን ዘርፍበሸሪክነት እንዲሳተፍ ከተፈቀደለት፤ የዓለም ባንክ ቅርንጫፉን አይ.ኤፍ.ሲን እንዲሣተፍ መንገዱን እዳመቻቸለት ሁሉ ወያኔም የራሱ ቅርንጫፍ የሆነውንና በኮሚኒኬሽን ዘርፍ የግድ ፈቃድ አውጥቶ እየተጠባበቀ የሚገኘውን «ሜጋ» የሚባለውን ድርጅትቱን ማካፈሉ አይቀሬ ነው በማለት ውስጥ አዋቂዎች አስተያየት ይሰጣሉ።</p>


<p class="align-center"><a href="/Gazettas/Maebel/info/Maebel.sera.html">ከማዕበል መጋቢት 12 ቀን 1990</a></p>


</body>
</html>	
