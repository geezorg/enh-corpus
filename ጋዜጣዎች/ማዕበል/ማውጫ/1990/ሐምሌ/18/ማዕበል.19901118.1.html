<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሞምባሳና ካምፓላ የነበሩ 4 ሚግ አብራሪዎች ተመለሱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ሞምባሳና ካምፓላ የነበሩ 4 ሚግ አብራሪዎች ተመለሱ</h1>
<h2 class="align-center">የአየር ኃይልን ማጠናከሩ እየተሳካ ነው</h2>
 
<p>ከደርግ ውድቀት በኋላ እንዲበተኑ የተደረጉት የአየር ኃይል የጦር ጄት አብራሪዎች ወደ ሥራ ለመመለስ የተያዘው ጥረት ሰሞኑን በስደት ከሚገኙበት ኡጋንዳና ኬንያ አራት አብራሪዎች ወደ አገር ቤት መመላሳቸው ታውቋል።</p>

<p>እነዚህ አራት የሚግ ጄት አብራሪዎች ለሰባት አመታት ያህል በካምፓላና ሞምባሳ ከተሞች ይኖሩ እንደነበርና ዛሬ በኤርትራና ኢትዮጵያ መካከል በተፈጠረው የድንበር ይገባኛል ግጭት ሳቢያ ትኩረት ተነፍጐት የነበረው የመከላከያ ዘርፍ አስፈላጊነቱ ይበልጥ ታምኖበት የተረሱትን የቀድሞ ጄት አብራሪዎች ከያሉበት ለመመለስ ከተንቀሳቀሰው ከፍተኛ መንግስታዊ የልዑካን ቡድን ጋር ተገናኝተው በመነጋገር ስምምነት ላይ ደርሰው የተመለሱ ሳይሆኑ እንዳልቀረ ይገመታል።</p>

<p>ሁለቱ ከኬንያ ሞምባሳ፣ ሁለቱ ደግሞ ከኡጋንዳ ካምፓላ ወደ አገራቸው ከመመለሳቸው ቀደም ብሎ ሁለት ሌሎች አብራሪዎች ከየመን መመለሳቸው መዘገቡ ይታወሳል።</p>

<p>ከደርግ ውድቀት በኋላ ያለአንዳች ካሳና መቋቋሚያ እንዲበተን የተደረገውና ከፍተኛ ወታደራዊ ባለሥልጣናቱም ለእስር ከተዳረጉ ከሰባት አመታት በኋላ በሻዕቢያ ወረራ ሳቢያ የመከላከያው ሠራዊት ብቃት አጠራጣሪ መሆን ለዚህ እርምጃ መወሰድ ሳያስገድደው እንዳልቀረም ይነገራል። በተለይም ስመጥር የነበረው የኢትዮጵያ አየር ኃይል አባላቱ ተበትነው በምትኩም ለሟሟላት የተደረገው ጥረት በተለያዩ ምክንያቶች ያለመሳካቱ ዛሬ ለተፈጠረው ችግር ብቁ እንዳይሆን ስላገደው በግድ የቀድሞዎቹን ወታደርዊ ባለሙያዎች መመለስ ስለተገደደ በአገር ውስጥና በውጭ የሚገኙትን እውቅ አብራሪዎችን ወደ ስራ ለመመለስ ጥረት ከተጀመረ ሰነባብቷል። በዚህ ጥረትም ከየመን በስደት ላይ የነበሩ ሁለቱ የሚግ 21 ጄት አብራሪዎች መመለሳቸውና ከእስርም ተፈትተው የበረራ ልምምድ የጀመሩ እንደሚገኙበትና ወደ ስራ ለሚመለሱት አብራሪዎችም 50 ሺህ ብር ካሳ የተከፈላቸው መሆኑን ለማወቅ ተችሏል።</p>

<p>በዚህ እንቅስቃሴም በእስር የሚገኙ ጄኔራሎች፣ ኮሎኔሎችና ሻለቃዎች ወደ መከላከያ ሠራዊቱ እንዲቀላቀሉ የተጠየቁ መሆኑና ለዚህ ሲባል ተወንጅለው የታሰሩበት ክስ እንደሚሰረዝላቸውና የሰባት ወር ደመወዝ ሊከፈላቸው ከስምምነት ላይ ተደርሷል ተብሏል።</p>


<p class="align-center"><a href="/Gazettas/Maebel/info/Maebel.sera.html">ከማዕበል ሐምሌ 18 ቀን 1990</a></p>

</body>
</html>	
