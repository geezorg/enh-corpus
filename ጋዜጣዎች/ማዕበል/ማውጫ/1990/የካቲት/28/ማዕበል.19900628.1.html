<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>መለስ ለፋይናንሻል ታይምስ ቃላቸውን ሰጡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h3 class="align-center"><span class="underline">«በኢህአዴግ ብር ኩባንያዎች ቢቋቋሙም አሁን ነፃ ድርጅቶች ሆነዋል»</span></h3>
<p class="align-right"><span class="bold">መለስ ዜናዊ ለፋይናንሻል ታይምስ</span></p>
<h1 class="align-center">መለስ ለፋይናንሻል ታይምስ ቃላቸውን ሰጡ</h1>
<h2><span class="underline">ከእ.ም.ፍጋር የተጣሉት አየር መንገድን አልሸጥም ብለው ነው</span></h2>
<h3 class="align-center">ኢንቨስትመንቱን ለሼህ አልአሙዲ አሳልፈው እንደሰጡም ጥያቄ ቀርቦላቸዋል</h3>


<p>ጠቅላይ ሚኒስትር መለስ ዜናዊ ማርች 2 ቀን 1998 ዓ.ም በዓለም አንጋፋ ከሚባለው ከ«ፋይናንሻል ታይምስ» ጋር ቃል ምልልስ አደረጉ። ከጠቅላይ ሚኒስትሩ በውይይታቸው ወቅት በተለያዩ ወቅትዊ የአገሩ ሁኔታዎች ላይ መልስ ሰጥተዋል። በቃል ምልልሳቸው የግሉ ሴክተር ሃብትን ለመፍጠር ብቸኛ አማራጭ መሆኑን የገለፁ ሲሆን ለምን በተወሰኑ ጉዳዮች ላይ ኢንቨስትመንት እንዳተኮረ ከ«ፋይናንሻል ታይምስ» ለተጠየቁት ሲመልሱ በመጀመሪያ የውጭ ንግድን ለማጠናከር የግል ሴክተሮች ሊተኮርባቸው እንደሚገባ አብራርተዋል። መንግሥታቸው ለሃገር ውስጥ ኢንቨስትሮች ውሱን ክልላዊ የኢንቨስትመንት ዘርፍን በብቸኝትነት እንዲይዝ መፍቀዱንም ለጋዜጣው ቃላቸውን በሰጡበት ወቅት ገልጠዋል።</p>

<p>«ፋይናንሻል ታይምስ» የቴሌኮሚኒኬሽን ዘርፍን ለምን ፕራይቬይታይዤሽን ለማድረግ እንደፈቀዱ ጠቅላይ ሚኒስትሩን ጠይቆ የተሰጠው ምላሽ «መንግሥት ለቴሌኮሚኒኬሽን ኩባንያዎች ሙሉ በሙሉ ድርሻ ለማካፈል ያልቻለው ኩባንያዎቹ ለትርፍ ሲሉ በከተማ አካባቢ ብቻ ማተኮራቸው ስለማይቀርና የገጠሩ ሕብረተሰብ ከቴክኖሎጂ እንዳይርቅም በተወሰነ ደረጃ ገደብ ለማድረግ ችለናል» በማለት አስታውቀዋል። በአሁኑ ወቅት ግን መንግሥታቸው ቴክኖሎጂን ምጥቀት በመረዳቱና ለብቻውም የቴክኖሎጂን ውድድር ሊጋተር ባለመቻሉ ለግል ባለሃብቶች ውሱን ድርሻን በማካፈል ሊያሻርካቸው መወሰኑን አስታውቀዋል።</p>

<p>ወደፊት የቴሌኮሚኒኬሽን ድርጅትን ሙሉ በሙሉ ለግል ባለሃብቶች ለመሸጥ ያስባሉ ወይ? ተብሎ ለቀረበላቸው ጥያቄም ረጅም ጊዜ ወስደው ሲወያዩበት መቆየታቸውን አስታውቀው ሌላ አዲስ ሃሳብ መጥቶ ዘርፉን ሙሉ ለሙሉ ለግል ባለንብረቶች እንደማይሰጡም ገልፀዋል።</p>

<p>«ፋይናንሻል ታይምስ» ኢትዮጵያ ከአይ.ኤም.ኤፍ ጋር ለምን እንደምትወዛገብ ላቀረቡላቸው ጥያቄ አቶ መለስ ዜናዊ ሲመልሱ «መንግሥታችን የሚጓዝበት የራሱ የሆነ መንገድ አለው አይ.ኤም.ኤፍ አቋማችን ሙሉ በሙሉ እንድንቀይር ይፈልጋል» ካሉ በኋላ ኢንቨስተሮች ለምን ከመንግሥታቸው ጀርባ ያለውን አይ.ኤም.ኤፍ ለመመልከት እንደፈቀዱ ያልገባቸው መሆኑን በተራቸው ለጋዜጠኛው ጥያቄ አቅርበዋል።</p>

<p>ታይምስ «የወደፊት የኢንቨስትመን ኮዶች ምን ምን ናቸው?» ብሎ ጥያቄ ሲያቀርብም አቶ መለስ አሁን አዳዲስ ሴክተሮች ለውጭ አገር የግል ባለሃብቶች መፈቀዱን ከእነሱም መሃል የቴሌኮሚኒኬሽን፣ የኃይል ማመንጫና የመከላከያ ኢንዱስትሪዎች በተወሰነ ደረጃ የውጭ አገር የግል ባለሀብቶች እንዲሳተፉበት ያደረጉ መሆናቸውን አስረድተው የአየር መንገድ ዘርፍን ግን እስከአሁንም ለውጭ ባለሀብቶች ለመስጠት ያልፈቀዱ መሆኑን ተናግረዋል። መንግሥታቸው የቀረጥ ቅነሳ ለማድረግም ሆነ ለማስተካከል ጥናት እያደረገ መሆኑን ገልፀዋል።</p>

<p>ቀደም ሲል ስለተወረሱ ንብረቶችም ለቀረበላቸው መጠይቅ«እኔ ንብረት አልወርስም ያንን መንግሥቱ ኃይለማርያም አድርጎታል» በማለት ከግል ባለሃብቶች ጋር ግጭት እንደማይመጣ ለማስረዳት ቢፈልጉም አሁንም ነፃነት አለመኖሩን ለመናገር ግን አልደፈሩም።</p>

<p>ዘታይምስ መሬት ለግል ባለሃብቶች እንዳይሰጥ መንግሥታቸው መከልከሉን አስታውሶ «የመሬት በግል ባለሃብቶች አለመያዝ ለግብርናው ሴክተር እንቅፋት አይሆንም?» ብሎ ጠይቋቸው ሲመልሱም «ማሕበራዊ ደህንነቶችን የመጠበቅ ኃላፊነት አለብን። ዝናብ ከዘነበ አርሶ አደሩ ጥሩ ምርት አምርቶ ገቢውን ማዳበር ይችላል። እነዚህ ገበሬዎች ወደ ከተማ ከፈለሱ ግን ምን ሊከሰት ይችላል? እኛ ይንን አንፈልግም። አርሶ አደሩ መሬቱ ላይ ሆኖ ኢኮኖሚውን እንዲያዳብር ነው የምንመኘው። በከተማ አካባቢ የሊዝ ፖሊሲ መፍቀዳችን በራሱ ለእቅዳችን ትክክለኛነት ማረጋገጫ ነው» የሚል ማብራሪያ ሰጥተዋል።</p>

<p>ከውጭ ሀገር ወደ ኢትዮጵያ ፈሰስ የሚደረገው አብዛኛው መዋዕለ ንዋይ በአንድ ግለሰብ ማለትም በሼህ አልአሙዲ የተጠቃለለ ይመስላል በማለት «ፋይናንሻል ታይምስ» ለአቶ መለስ ያቀረቡላቸውን ጥያቄ ጠቅላይ ሚንስትሩ ሲመልሱ «አልአሙዲን የምመለከተው እንደ አንድ ባለሃብት ነው፤ አልአሙዲ አሁን አብዛኛውን የኢንቨስትመንት ዘርፎች ቢቆጣጠራቸውም ምንም ያመጣው ተፅዕኖ የለም» ብለዋል።</p>

<p>ዘታይምስ የሕወሓት ኩባንያዎች እና ከግንባሩ ከኢህአዴግ ጋር ተሻርከው ስለሚሠሩ የንግድ ድርጅቶችን ዝርዝር ለማወቅ በሚያስችል አጠያየቅ «እነዚህ ኩባንያዎች አላስፈላጊ በሆነ ጥቅሞች ውስጥ አልገቡም ወይ?&#87፤ ብሎ ላቀረበው መጠይቅም ጠቅላይ ሚኒስትሩ ሲመልሱ «የኩባንያዎቹ መነሻ ካፒታል ከኢህአዴግ እንደተበረከተ ግልጽ ነው። አሁን ኩባንያዎቹ ያለማንም ተፅዕኖ ነፃ ሆነ በነፃነት እየተንቀሳቀሱ ይገኛሉ። የኩባንያዎቹ ዘርፎች የግል ባለሃብቶችን በማነቃቃትና በማንቀሳቀስ ትርፋማ ባልሆኑ የተወሰኑ ክልሎች የሚያደርጉት እንቅስቃሴ ሊበረታታና ሊደገፍ የሚገባው ነው» ካሉ በኋላ «ተቋማቱ በግዢና ሽያጭ ሂደት ላይ አይሳተፉም» በማለትም የሚታየውን እውነት ሽምጥጥ አድርገው ክደውታል።</p>

<p>ስለ ሃገሪቱ የሰብአዊ መብት ሪኮርድና በነፃው ፕሬስ ላይ ስለሚያደርጉት ተፅዕኖ እንሲያስረዱት ለጠቅላይ ሚኒስትር መለስ ዜናዊ «ፋይናንሻል ታይምስ» ጥያቄውን ሲያቀርብ «ክቡር ጠቅላይ ሚኒስትር ወደ አሪስቶክራትነት እየተሻገሩ ነው ወይ?&#87፤ የሚል ጥያቄ አቅርቦላቸው ነበር አቶ መለስ መልሳቸውን በመቀጠል «የፕሬስ ነፃነት መኖር አጠያያቂ አይደለም» ካሉ በኋላ «ነገር ግን በፕሬስም ሆነ በማንኛውም መንገድ የዘር ጥላቻ የሚቀሰቅሱትን ወደ ሕግ መድረክ ከመውሰድ ወደኋላ አንመለስም እንገፋበታለን» በማለት በነፃው ፕሬስ ላይ መንግሥታቸው የሚያካሂደውን ፀረ-ዲሞክራሲ እንቅስቃሴ እንደሚቀጥሉበት ምላሻቸውን በጋዜጣው አስነብበዋል። ለወደፊቱም አሁን የሚቀርብባቸውን የሰብአዊ መብት ረገጣ ለማሻሻል ቃል ገብተዋል።</p>

<p>ኢትዮጵያ አዲሱን የፌዴራል ሕገ መንግሥት ከተቀበለች ወዲህ የተሳካ እንቅስቃሴ ታይቷል ወይ? ለሚለው ጥያቄም መንግሥታቸው በአንዳንድ ክልሎችግር እያጋጠመው መሆኑን አስረድተው በክልሎቹ ያለበቂ ችሎታ ተቀምጠው የነበሩ ባለሥልጣናት ተወግደው ችግሩ የተቀረፈ መሆኑን ለማስረዳት ጥረዋል።</p>

<p>«የግል ባለሃብቶች በአንዳንድ ፖሊሲ ላይ ችግር እንዳለ ያስረዳሉ እርስዎስ እንዴት ይመለከቱታል?» ሲል «ፋይናንሻል ታይምስ» ጋዜጣ ለተከበሩት ጠቅላይ ሚኒስትር ያቀረበውን ጥያቄ ክብሩ ጠቅላይ ሚኒስትር ሲመልሱ «አብዛኞቹ ፖሊሲዎች ከመፅደቃቸው በፊት በፖርቲ ስብሰባቸው ወቅት እንደሚወያዩበት አስረድተው ነጋዴዎች የፓርቲው ቀጥተኛ አባላት ባለመሆናቸው የጠበቀ ግንኙነት አለመኖሩን አስረድተው ቢሆንም እንኳን አሁን መንግሥታቸው ከግሉ ሴክተር ጋር የበለጠና የተጠናከረ መተሳሰብን እያሳየ መምጣቱን አስረድተዋል። በጣም እጅ በሚያሥደንቅ ሁኔታ እነሱ /የግል ባለሃብቶች/ ሃሳቦች ሲሰጡን ማየቱ ያስደስተኛል። የግሉ ሴክተር የፈለገውንና የመረጠውን ፖለቲካዊ እርምጃውን እያራመደም ቢሆን በፈጠርነው ጠንካራ የንግድ እንቅስቃሴ የተሳሰረ ወዳጅነት ሊኖረን ችሏል። ይሄ ወደፊትም ይቀጥላል» በማለት በዓለም ዙሪያ ከፍተኛ ስርጭት ካለው የንግድ ጋዜጣ «ፋይናንሻል ታይምስ» ጋር ያደረጉትን ቃል ምልልስ ቋጭተዋል።</p>


<p class="align-center"><a href="/Gazettas/Maibel/info/Maibel.sera.html">ከማዕበል የካቲት 28 ቀን 1990</a></p>


</body>
</html>	
