<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>7 የአሜሪካ ባለስልጣናት ከጦርነቱ በፊት አስመራ መቆየታቸው ተጋለጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h3 class="align-center"><span class="underline"> ፈረንሣይ ለኢትዮጵያ- አሜሪካ ለኤርትራ ጦር ሊያቀብሉ ነው</span></h3>
<h1 class="align-center"> 7 የአሜሪካ ባለስልጣናት ከጦርነቱ በፊት አስመራ መቆየታቸው ተጋለጠ</h1>
<h3 class="align-center"> ጨፍጫፊው ፖል ካጋሜ በምስጢር አዲስ አበባ ገቡ<br/>የጅቡቲው ፕሬዝዳንትም በድብቅ ተመልሰው መጡ</h3>

 
<p>እንግዳ ሲቀበሉና ሲሸኙ በመገናኛ ብዙሃን በኩል ይታዩ የነበሩት ጠ/ሚኒስትር መለስ ዜናዊ ለቀናት ከህዝብ እይታ ተሰውረው ከቆዩ በኋላ ከትላንት በስቲያ ሃሙስ የመንግሥታቸው አቋም ከሚያንፀባርቁ ጋዜጠኞች ጋር ሁለት ሰዓት የፈጀ ቃለ-ምልልስ በማካሄድ እስካሁን ኦፌሴላዊ መግለጫ ያልሰጡበትን የኤርትራንን ኢትዮጵያን ግጭት አስመልክተው መጠነኛ ማብራሪያ በመስጠት ሕዝቡ ከጐናቸው እንዲቆም ጥሪ አቅርበዋል።</p>

<p>«ወራሪ» የሚል ቅጥያ የተሰጣት የኤርትራ ፕሬዝዳንት ኢሣያስ አፈወርቂ ለሕባቸው 30 ደቂቃ የፈጀ ንግግር ካደረጉ በኋላ ለሁለተኛ ጊዜ ወደ ሕዝብ በመቅረብ ከጋዜጠኞች ጋር ቃለ-ምልልስ ያደረጉ ሲሆን ኤርትራ ያወጣችውን አዲስ ካርታ በመያዝ ከግዛታቸው ያልተነቃነቁ በመሆኑ የተሰነዘረባቸው ክስ ፍሬ-ቢስ መሆኑን ገልፀዋል። ኤርትራ በሌላ 3ኛ ገለልተኛ ወገን ታዛቢነት አካባቢው እንዲጐበኙ ፍቃደኛ መሆኗን የገለፀች ሲሆን በ3ኛ ወገን አደራዳሪነት ችግሩን በክብ ጠረጴዛ ዙሪያ ለመፍታት ፍቃደኝነቷን የገለፀች ሲሆን አካባቢውን ለቅቃ እንድትወጣ የቀረበላትን ጥያቄ በቸልታ ከመመልከትም ባሻገር የተጠናከረ ጦር ወደስፍራው በማስገባት ግጭቱ የበለጠ እንዲካረር እያደረገች ነው።</p>

<p>ግጭቱን በድርድር ለመፍታት እስካሁን 4 የተለያዩ ወገኖች ሙከራ አካሂደው አንደኛቸውም ጭብጥ ያለው ውጤት ያለማሣየታቸው ታውቋል። የወቅቱ የኢጋድ ሊቀመንበር የጂቡቲው ፕሬዝዳንት ሀሰን ጉሌድ ኦፕቲዶን ወደ አዲስ አበባ በመምጣት ከጠ/ሚኒስትር መለስ ዜናዊ ጋር ውይይት አካሂደው አስመራ ድረስ በማምራት ሁለት አገሮች ችግሮቻቸውን በድርድር እንዲፈቱ ሙከራ ቢያደርጉም ሙከራው ገና ከጅምሩ ተጨናግፎባቸዋል። ፕ/ት ሀሰን ጉሌድ ኦፕቲዶን አስመራ ደርሰው ከኤርትራ ባለሥልጣናት ጋር በተወያዩበት ወቅት የጀመሩት እንቅስቃሴ እንዳልተሳካ ቢረዱትም ኦፌሴላዊ ባልሆነ መንገድ ለሁለተኛ ጊዜ ወደ አዲስ አበባ መምጣታቸውን የጣሊያንን የዜና አገልግሎት ጠቅሶ የሬዲዮ ቫቲካን ዘገባ ምስጢሩን አውጥቷል። ፕ/ት ተመልሰው የመጡት ሀገራቸው ከኢትዮጵያ ጋር ስለሚኖራት የንግድ እንቅስቃሴ ለመነጋገር እንደሆነ የዲፕሎማቲክ ምንጮች ያስረዳሉ።</p>

<p>ጅቡቲ በአሁኑ ወቅት ለኢትዮጵያ የአርባ አምስት ቀን ከክፍያ ነጻ የሆነ አገልግሎት የምትሰጥ ሲሆን ከኢትዮጵያ ወደ ውጭ ለምትልከው ቡናና የቅባት እህሎች ማከማቻ መጋዘን ተሰርቶ መጠናቀቁ ተገልጿል።</p>

<p>በአሜሪካ የውጭ ጉዳይ ሚኒስትር የአፍሪካ ጉዳዮች ረዳት ኃላፊ ሱዛን ራይስ ከአስመራ አዲስ አበባ ሲመላለሱ ከቆዩ በኋላ ሩጫቸው ባዶ መሆኑ ሲረዱ ሃሣባቸው ሣይሣካላቸው አስመራንና አዲስ አበባን ተሰናብተው ወደ አገራቸው ያለ ውጤት ተመልሰዋል። እንደ አሜሪካ ድምፅ ዘገባ ከሆነ ደግሞ ሚስስ ሱዛን ራይስ ወደ አሜሪካ እንዲመለሱ የተጠሩት በውጭ ጉዳይ ሚኒስትሯ በሚስስ ማድሊን ኦልብራይት ጥሪ ነው። ባለፈው ሣምንት መጨረሻ የኤርርትራ ፕሬዝዳንት ኢሣያስ አፈወርቂ ከጋናው ፕሬዝዳንት ጄሪ ሮውሊግስና ከሩዋንዳው ፕሬዝዳንት ፓስተር ቢዙሙንጉ ጋር ለመደራደር ሩዋንዳ ሲገቡ ከጠ/ሚኒስትር መለስ ዜናዊ ጋር ግንኙነት የጀመሩት የርዋንዳ ም/ፕሬዝዳንትና መከላከያ ሚኒስትር ፖል ካጋሜ በአሁኑ ሰዓት ሁለቱን ቡድኖች አስታርቃለሁ በሚል ሰበብ አዲስ አበባ እንደሚገኙ የአለም መገናኛ ብዙሃን ዘገባ ያስታውቃሉ።</p>

<p>ሁለቱን አገሮች ለመሸምገል የተባበሩ መንግስታት ዋናፀሐፊ ሚ/ር ኮፊ አናን በበኩላቸው ከሁለቱም ሃገሮች ባለስልጣናት ጋር ተገናኝተው ሁለቱ አገሮች የተፈጠረውን ውጥረት ለመፍታት መፍትሄ እንዲፈልጉ ቢያሣስቡም እሣቸውም እርቅ የማውረድ ሂደቱ አልተሣካላቸውም።</p>

<p>በአሜሪካ አጋዥነት ሁቱና ቱቲሲዎችን እርስ በእርስ እንዲጨራረሱ ያደረግትና እጃቸውን በንፁሐን ደም የተለቃለቁት የሩዋንዳ ምክትል ፕሬዝዳንት ፖል ካጋሜ የሁለቱን ሀገር መሪዎች አነጋግሬ እርቀ ሰላም አወርዳለሁ የሚል ምክንያት ይዘው ባለፈው ማክሰኞ ግልፅ ባልሆነ መንገድ አዲስ አበባ እንደገቡ ከውስጥ አዋቂ ምንጮች ለመረዳት ተችሏል። ፖል ካጋሜ ወደ አዲስ አበባ ከመምጣታቸው 3 ቀን አስቀድሞ የኤርትራው ፕሬዝዳንት ኢሣያስ አፈወርቂ ሩዋንዳ ሄደው ከሩዋንዳ ፕሬዝዳንት ቢዙሙንጉ ጋር በተነጋገሩበት ጭብጥ ላይ ከአቶ መለስ ዜናዊ ጋር ይነጋገራሉ የሚል ግምትም አለ።</p>

<p>የአሜሪካ ውጭ ጉዳይ ሚኒስትር ሚስስ ማድሊን ኦልብራይት ሚስስ ሱዛን ራይስን ያስጠሩት ከቢል ክሊንተን ጋር ለመመካከር መሆኑን ቪኦኤ ሲገልፅ ከሱዛን ራይስ ጋር የመጡት ልዑካን አስመራ መቆየታቸው ግጭቱ እንዳይጨምር ይረዳል የሚል ዘገባ ቢያስተላልፉም አስመራ ቀሩ የተባሉት ልዑካን ከግጭቱ አንድ ወር አስቀድመው አስመራ መምጣታቸውና አሁንም ግብፅ ካይሮ ደርሰው ወደ አስመራ መመለሳቸውንና እዚያው መቀመጣቸውን ኢኒዲያን ኦሽን ኒውስ ሌተር በቁጥር 807 እትሙ አጋልጧል።</p>

<p>በአዲስ አበባ ካምፓላና አስመራ ከተሞች የአሜሪካ ጉዳይ አስፈፃሚና አምባሣደር ሆነው የሰሩት ሚ/ር ሮበርት ሁዴክ ከሱዛን ራይስ የልዑካን ቡድን ጋር እንደመጡ ቢነገርም ከሌሎች ልዑካን ጋር በመሆኑ ከመጋቢት ወር መጨረሻ አንስቶ በአፍሪካ ቀንድ እየተዘዋወሩ እንደሚገኙም ተገልጧል።</p>

<p>የኤርትራ፣ ግብፅ፣ የኢትዮጵያ የኡጋንዳና የኬንያ መንግሥታት በአክራሪው የሱዳን መንግስት ያላቸውን አመለካከት እንዲያጤኑ ተብለው በፕሬዝዳንት ክሊንተን ከተላኩትና በምስራቅ አፍሪካ መሽከርከር ከጀመሩ ዛሬ 27ኛ ቀናቸውን የያዙት የአሜሪካ መንግስት የአፍሪካ ዴስክ ኃላፊው ዴቪድ ዱን፣ የአፍሪካ ጉዳዮች የፀጥታ ካውንስል ዳይሬክተር ጆን ፕሬንደርጋስት፣ የአፍሪካ ጉዳዮች የመከላከያ ምክትል ኃላፊ ቪንስ ሰርን የዩኤስ ኤይድ የአፍሪካ ጉዳይ ኃላፊ ፊሊፕ ማይክል ጋሪና እኚሁ አሁን ልዑክ የተባሉት የቀድሞው የኤርትራ አምባሣደር ሮበርት ሁዴክ በካርቱም የአሜሪካ ጉዳይ ፈፃሚ ዶን ቴትልበም እና የዓለም አቀፍ ልማት ተጠሪው ጃይነል ስሚዝ ይገኙበታል።</p>

<p>በአፍሪካ አገሮች አማካይነት የሱዳንን መንግሥት ለመጣል የመጡት እኚሁ ከፍተኛ የአሜሪካ ባለሥልጣናት የሱዳን አዋሣኝ አገሮች ስለ ሱዳን መንግስት ምን አመለካከት እንዳላቸው ለማጥናት በመምጣታቸው ፕሬዝዳንት ኢሣያስ በሱዳን አምባገነን መንግስት ላይ የተለሣለሰ አቋም ይዘዋል በሚሉት በኢትዮጵያ መንግስት ላይ ጦርነት መጀመሩ ያለምክንያት አለመሆኑን የፖለቲካ ተንታኞች በመግለፅ ላይ ናቸው።</p>

<p>ሰባቱ የአሜሪካ መንግስት ከፍተኛ ባለስልጣን የጄኔራል ኦማር ሀሰን አልበሽርን መንግስት ለመጣል አፕሪል አንድ ቀን አስመራ ከተማ ከገቡ በኋላ እዚያው አስመራ ከተማ ውስጥ ከተለያዩ የሱዳን መንግስት ተቃዋሚዎች ጋር ውይይት አድርገዋል። ከልዑካኑ ጋር ከተወያዩት መሀል ሙባረክ አልፋዲል ማህዲ /የኡማ ፓርቲ ተወካይ/ ጄኔራል አብዱራህማን ሰኢድ መንሱር ካሊድ/ የአማጺው መሪ የጆን ጋራንግ አማካሪ/ ፋሩቅ አዳምን ጄኔራል አቢድ ኤል አዚዝ ካሊድ ይገኙበታል። አስመራናና አዲስ አበባን ለመሸምገል መጡ የተባሉት እነዚሁ ልዑካን አፕሪል 3 ቀን ወደ ግብፅ ዋና ከተማ ካይሮ በመሄድ አቡ ኢሣና ኑር ኤድ ዳኢም ከተባሉ የኡማ ተወካዮችና ሻፊር ኪደር ሳኢድ ከተባሉት የሱዳን እስላማዊ መንግስት ተቃዋሚዎች ጋር መወያየታቸውም ተገልጿል። አሜሪካ ከኢትዮጵያ ጋር ይፋ የሆነ ጠብ ባይኖራትም የአስመራ ባለስልጣናት ላይ የተለሳለሰ አቋም እየያዘች መምጣቷ ስለተገለፀላቸው ብዙም ሳይቆይ በድንበር ግጭት ሰበብ የኢትዮጵያን መንግስትን ለማስደንገጥ አሜሪካዎቹ በኤርትራ መንግስት ሳይጠቀሙ እንዳልቀረ የፖለቲካ ተንታኞች አስተያየታቸውን ይሰጣሉ።</p>

<p>ባለፈው ዲሴምበር 1997 የአሜሪካ ውጭ ጉዳይ ሚኒስትር ሚስስ ማድሊን ኦል ብራይት ካምፓላ ውስጥ ከሱዳን ተቃዋምዎች ጋር ያደረጉት ውይይት ቀጣይ ክፍል ነው የተባለውና የአሁኖቹ መልዕክተኞች ተልዕኮ ኡጋንዳ ኢትዮጵያና አንዳንድ የሱዳን መንግስት ተቃዋሚዎች ያልደገፉት በመሆኑ አሜሪካን እንዳበሳጫት የሚገልፀው የኢኒድያን ኦሽን ኒውስ ሌተር ዘገባ ኢትዮጵያ በሱዳን ጉዳይ ለአሜሪካ እምቢተኝነትን ማሳየቷ ወደ ፈረንሣይ መጠጋቷ ጋር ተዳምሮ ለወራሪው የኤርትራ ጦር የአሜርካ አይዞህ ባይነት እንዳልተለየ ይጠቁማል። ልዑክ የተባሉትና ኤርትራና ኢትዮጵያን ለማስታረቅ አሁን እንደመጣ የተገለፀው ሱዳን ከአንድ ወር በላይ አስመራ ከተማ ውስጥ መቆየቱ እና ግጭቱ ሲጀመርም ይኸው የአሜሪካን ቡድን አስመራ ከተማ ውስጥ እንደነበር መታወቁ ጉዳዩን የበለጠ እንደሚያወሳስበው ተገልጧል። የኢትዮጵያ መንግስት «ትዕግስት» የሚለው የፍራቻ አቋም መንስኤውም የአሜሪካ እጅ መግባት እንደሆነ የፖለቲካ ምሁራን ይገልፃሉ።</p>


<p class="align-center"><a href="/Gazettas/Maebel/info/Maebel.sera.html">ከማዕበል ግንቦት 15 ቀን 1990</a></p>




</body>
</html>