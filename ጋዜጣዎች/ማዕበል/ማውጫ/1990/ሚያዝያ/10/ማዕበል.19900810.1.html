<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኮፊ አናን በሚቀጥለው ሣምንት አዲስ አበባ እንደሚገቡ አረጋገጡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> ኮፊ አናን በሚቀጥለው ሣምንት አዲስ አበባ እንደሚገቡ አረጋገጡ</h1>
<h3 class="align-center"><span class="underline"> ሚያዝያ 23 ለሚጀመረው ስብሰባ 500 ተሳታፊዎች ይመጣሉ</span></h3>
 
<p>ለአርባኛው ዓመት የአፍሪካ ኢክኖሚክ ኮሚሽን ምሥረታ በዓል መንደርደሪያነት የተዘጋጀው ዓለም አቀፍ ኮንፈረንስ በአዲስ አበባ ከተማ ከሚያዚያ 20/1998 ጀምሮ እንደሚካሄድ ታወቀ። «የአፍሪካ ሴቶችና የኢኮኖሚ ልማት መፃኢ ዕድል» በሚል ርዕስ በተዘጋጀው ኮንፍረንስ ሚስተር ኮፊ አናን ተገኝተው ንግግር የሚያደርጉ ሲሆን በዚህ ስብሰባ መካፈልም በሚቀጥለው ሳምንት አዲስ አበባ ይገባሉ ተብሎ ይጠበቃል።</p>

<p>የአፍሪካ ኢኮኖሚ ኮሚሽን ዋና ፀሐፊውን ኮፊ አናንን ለመቀበል ከሦስት ወራት ጀምሮ ዝግጅት ሲያደርግ የቆየ ሲሆን ቀደም ሲል በአዳራሹ ተይዘው የነበሩት ፕሮግራሞች በሙሉ ተሰርዘው የአሁኑን ስብሰባ ለማዘጋጀት እንደተቻለም ታውቋል። የኮፊ አናን ወደ አዲስ አበባ መምጣት ቁርጥ ስላልነበር አዳራሹ ለተለያዩ ዝግጅቶች ተፈቅዶ የነበረ ቢሆንም ዋና ፀሐፊው በስብሰባው ለመገኘት ማስተማመኛ በመስጠታቸው ለአዳራሹ ክፍያ በመክፈል ዝግጅታቸውን ሲያካሂዱ የነበሩ ወገኖች ማካሄድ እንደማይችሉ ተገልጾላቸው ወደ ሌላ አዳራሽ እንዲያዛውሩም ተገደዋል። የአፍሪካ ኢኮኖሚክ ኮሚሽን የትራንስፖርት ክፍል ኃላፊዎችም ዋና ፀሐፊያቸውን ለመቀበል የሚያስችላቸውን የትራንስፖርት አቅም ለማጠናከር ተበላሽተው የቆሙና ያለ እድስት የከረሙ መኪኖቻቸውን ይዘው በአዲስ አበባ ከተማ ውስጥ በሚገኘው ትላልቅ ጋራዦች መሽከርከር የጀመሩትም በዋና ፀሐፊው መምጣት እርግጠኛ በመሆናቸው ነበር።</p>

<p>ከአንድ ሣምንት በኋላ ማክሰኞ ሚያዝያ 20 /አፕሪል 28/1990/ በአፍሪካ ኢኮኖሚክ ኮሚሽን የሚጀመረው ስብሰባ ለሦስት ቀናት በመቆየት ሜይ አንድ ቀን የሚጠናቀቅ ሲሆን ከአፕሪል 25 ጀምሮ ከአራት መቶ እስከ አምስት መቶ የሚገመቱ የዓለም አቀፍ ድርጅቶች ተወካዮችና የኮሚኒቲ አባላት የተለያዩ የንግድ ማህበረሰብ ተወካዮች አዲስ አበባ እንደሚገቡ ተገልጧል።</p>

<p>በስብሰባው ላይ ጠንከር ያለ አቋም የያዘ ንግግር ያሰማሉ ተብለው የሚጠበቁት የዩ.ኤን ዋና ፀሐፍ ኮፊ አናን ሲሆኑ ከሳቸውም በተጨማሪ የአ.አ.ድ ዋና ፀሐፊ ሳሊም አሕመድ ሳሊምና የአፍሪካ ልማት ባንክ ፕሬዝዳንትም በስበሰባ ላይ ንግግር እንደሚያደርጉ ፕሮግራም የተያዘላቸው መሆኑም ታውቋል። ሚስተር ኮፊ አናን ከሚስተር አህመድ ሳሊምና ከባንኩ ፕሬዝዳንት ጋር በአዲስ አበባ ቆይታቸው ወቅት ውይይት እንደሚያደርጉ ታውቋል።</p>

<p>በኮንፍረንሱ ወቅት የአፍሪካ ኢኮኖሚክ ኮሚሽን ሴቶችና ወንዶች በኢኮኖሚያዊ እንቅስቃሴዎች እንዴት በእኩል ደረጃ ሊሳተፉ እንደሚችሉ የምሚወያይ ከመሆኑም ባሻገር ፓሊሲዎች ስለሚረቀቁበትም ሁናቴ የስብሰባው ተካፋዮች ከአንድ ውሳኔ ይደርሳሉ ተብሎ ይጠበቃል።</p>


<p class="align-center"><a href="/Gazettas/Maebel/info/Maebel.sera.html">ከማዕበል ሚያዚያ 10 ቀን 1990</a></p>


</body>
</html>	





