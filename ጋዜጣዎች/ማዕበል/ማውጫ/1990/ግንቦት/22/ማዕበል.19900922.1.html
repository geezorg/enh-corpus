<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ፕ/ር አስራት በቢቢሲ ቀርበው የጐሳ ፖለቲካን አወገዙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> ፕ/ር አስራት በቢቢሲ ቀርበው የጐሳ ፖለቲካን አወገዙ</h1>

 
<p>የመላው አማራ ሕዝብ ድርጅት /መአህድ/ መሪ ሆነው ሲንቀሳቀሱ በመንግስት ክስ ተከፍቶባቸው የወህኒ በር የተዘጋባቸው ፕሮፌሰር አስራት ወ/የስ ትላንት ምሽት ከፎከስ ኦን አፍሪካ ከቢቢሲ ሬዲዮ ጋር ቃለ ምልልስ አድርገዋል። ፕ/ር አስራት ከቢቢሲ ዘጋቢ ጋር ቃለ ምልልስ ባደረጉበት ወቅት በድምፃቸው ላይ የድካምና የመቆራረጥ ሁኔታ ይታይ የነበረ ሲሆን እሳቸው ግን አሁንም ከሕዝቡ ወገንተኛነታቸውን ሣያንሸራትቱ ለሐገራችን ለሕዝቦቿ ውድቀትን የሚያስከትለውን የጐሳ ፖለቲካ እንዲገታ ጥያቄያቸውውን አቅርበዋል።</p>

<p>ላለፉት አራት አመታት ምንም ዓይነት ጹሑፍ እንዳይፅፉ መታገዳቸውን ለቢቢሲ ዘጋቢ የገለጡት ፕሮፌሰር አስራት ላለፉት ሶስት ወራት በከፍተኛ ሕመም ሲሰቃዩ አንድም ጠያቂ እንዳይመለከታቸውና ንፁህ አየር ለማግኘት እንኳ መስኮቱን መክፈት እንደማይችሉ ገልፀዋል። በአካባቢው ለመንቀሳቀስም ሆነ ለመዘዋወር እንደማይፈቀድላቸው ተናግረዋል። አሁንም ላገሬ ለመስራት እፈልጋለሁ ያሉት ፕ/ር አስራት ባቡርን ያለ ሀዲድ መንዳት እንደማይቻል ገልፀው በኢትዮጵያ ባለስልጣናት ዘንድ የሚታየው ግን ባቡርን ያለ ሀዲድ ማስጓዝ መሆኑን በምሳሌ አስረድተው ሕዝቡ በየጐሳው እየተሸነሸነና እየተከፋፈለ መሄዱ እንደማይቀጥልና እንደማይቻልም አስረድተዋል። በሌላ ዜናም የተባበሩት መንግስታት የፀጥታው ምክር ቤት ኤርትራና ኢትዮጵያ ወደ ግጭት እንዳያመሩ መማፀኑን ቻነል አፍሪካ በትላንት ምሽት የዜና ዘገባው አስታውቋል።</p>


<p class="align-center"><a href="/Gazettas/Maebel/info/Maebel.sera.html">ከማዕበል ግንቦት 22 ቀን 1990</a></p>




</body>
</html>