<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሼህ አልአሙዲ የኡጋንዳውን ሼራተን ገዙት</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> ሼህ አልአሙዲ የኡጋንዳውን ሼራተን ገዙት</h1>

 
<p>በኢትዮጵያ ዋና ዋና የኢንቨስትመንት ተቋማትን በግዢ የተቆጣጠሩት ሳዑዲ ዐረቢያዊው ሼህ አልአሙዲ የሚያስተዳድሩት ሚድሮክ የኡጋንዳውን ሼራተን ሆቴል መግዛታቸውን ሮይተር ባለፈው ሳምንት ገለፀ።</p>

<p>ሼህ አልአሙዲ ሆቴሉን ለመግዛት ጨረታ ገብተው ከጨረታው መባረራቸውን የመገናኛ ብዙሃን ከገለፁ በኋላ ኡጋንዳ ድረስ በመሄድ ከሃገሪቱ ፕሬዝዳንት ዮዌሪ ሙሴቪኒ ጋር መደራደራቸው የሚታወስ ሲሆን ኒው ቪዥን የተሰኘው የኡጋንዳ ጋዜጣ በጃንዋሪ 10 ባሰራጨው የዜና ዘገባ ስለጨረታው ምንነት ለማወቅ አዲስ አበባ ድረስ በመደወል የሚድሮክ ባለሥልጣናት አነጋግሮ ባለስልጣናቱ የሆቴሉ ጨረታ ከየት የመነጨ ወሬ እንደሆነ እንዳላወቁ ተናግረው ሚድሮክ ሆቴሉን ለመግዛት ያላሰበና በጨረታው ለመወዳደር አለማሰቡን ባለስልጣናቱ ለጋዜጣው የገለፁለት መሆኑን ጠቅሶ ኒው ቪዥን ሚድሮክ ሆቴሉን ለመግዛት እንዳላሰበ ገልጾ እንደነበር የሚዘነጋ አይደለም።</p>

<p>ሮይተር ባለፈው ሳምንት ባሰራጨው ዘገባ ደግሞ ተቀማጭነቱ ኢትዮጵያ የሆነው ሚድሮክ ኩባንያ ሼራተን ካምፓላ ሆቴልን የሚያስተዳድረው የአፖሎ ሆቴል ኮርፖሬሽን 80 በመቶ ድርሻ ባለቤት የሚያድርገውን የ19 ሚሊዮን ዶላር ስምምነት መፈረሙን ገልጿል።</p>

<p>ሚድሮክ /መሐመድ ኢንቨስትመንት ዴቨሎፕመንት ሪሰርች ኦርጋናይዜሽን/ በስምምነቱ ወቅት 2 ሚሊዮን ዶላር ክፍያ ማከናወኑን የገለፀው ሮይተር ቀሪው 17 ሚሊዮ ዶላር ደግሞ የሸሪክነት ስም ከተዛወረ በኋላ ባለው 30 ቀን ውስጥ ተከፍሎ የሚጠናቀቅ መሆኑንም ገልጿል።</p>

<p>ከስምምነቱ በኋላ የኡጋንዳ ገንዘብ ሚንስትር ማያንዣ ንካንጂ ባደረጉት ንግግር የሚሻለንን መርጠናል ያሉ ሲሆን በሳዑዲ ዐረቢያው ኢንቨስተር መሐመድ አልአሙዲ የሚተዳደረው ሚድሮክ በሌሎችም የኡጋንዳ ኢኮኖሚው ዘርፎች ይሳተፋሉ ብለው ተስፋ እንደሚያደርጉ አስታውቀዋል።</p>

<p>የሚድሮክ ምክትል ሥራ አስኪያጅ ሚ/ር አልፍሬድ አየርላንድ በስምምነቱ ወቅት ባደረጉት ንግግርም ኩባንያቸው በዩጋንዳ ካሉት ሆቴሎች ሁሉ ምርጥ የሚባል እንደሚያደርገው ገልፀው የአዲስ አበባ ሼራተን ሆቴል በአፍሪካ ተወዳዳሪ የታጣለት ሆቴል እንደሆነም አስረድተዋል።</p>

<p>የአፖሎ ሆቴልን ጨረታ ባለፈው ጃንዋሪ ወር አሸንፎ የነበረው የግራንድ ኢምፔሪያል ሆቴል ሊሚትድ እንደነበርም የሚዘነጋ አይደለም።</p>


<p class="align-center"><a href="/Gazettas/Maebel/info/Maebel.sera.html">ከማዕበል ግንቦት 1 ቀን 1990</a></p>




</body>
</html>