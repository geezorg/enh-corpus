<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>እውቅ ጄኔራሎችና መኰንኖች ወደ ጦሩ እየተቀላቀሉ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">እውቅ ጄኔራሎችና መኰንኖች ወደ ጦሩ እየተቀላቀሉ ነው</h1>
<h2 class="align-center">አየር ኃይል፣ አየር መከላከልና ሜካናይዝድ እየተጠናከረ ነው</h2>


<p>ከ1983ቱ የመንግስት ለውጥ ወዲህ እንዲሽመደመድ የተደረገውን አየር ኃይልና የመከላከል መደብ መልሶ ለማጠናከር የኢሕአዴግ መንግስት እየወሰደ ባለው እርምጃ በሙያቸው የተከበረ ስም ያላቸውን የቀድሞ መንግስት አዛዥ መኮንኖች ወደ ስራ መመለሱ ተሰምቷል። በተያያዘም ዜና የሜካናይዝዱን ክፍል እንደዚሁ ለማጠናከር ሲባል የሜካናይዝድ ጀግኖች የተባሉ አንድ ጄኔራልና ሁለት ከፍተኛ መኮንኖች ወደ ቀድሞ ስራቸው መመለሱ ተሰምቷል።</p>

<p>ባለፈው ሳምንት እንደተሰማው የእስራኤል መንግስት የአስራ አንዱን ሚግ 21 ጥገና እንደሚዘገይ ቢያስታውቅም ኢትዮጵያ 21 የጦር ጄቶች ጥገና ስራ ላይ ርብርብ የተያያዙ መሆኑ ሲታወቅ የማኮብከቢያ ሜዳውም በጥድፊያ ጥገናው እየተከናወነ መገኘቱ ከወደ ደብረ ዘይት የተሰማው ዜና ያስረዳል። በመቀጠልም የአየር መከላከለኡን ክፍል ለማጠናከር በተወሰደ እርምጃ የቀድሞ ሰራዊት በአየር መከላከያ 1ኛ ሚሳይል ሬጅመንት አዛዥ የነበሩት ሻምበል መለስ መልካ ከባሕር ኃይል አባላት ጋር በስደት ለ6 ዓመታት ከቆዩበት ከሰሜን የመን በመመለስ በአየር ኃይል የአየር ኃይል መከላከያ ሚሳይል አዛዥ በመሆን ስራቸውን እንዲጀምሩ መደረጉም ተሰምቷል።</p>

<p>የአየር ኃይልና መከላከያ ክፍሉን እንድሁም የሜካናይዝድ ጦር ክፍልን ለማጠናከር በተወሰደው እርምጃ በተለይ በቀድሞው መንግስት መከላከያ ውስጥ የነበሩ በልምድና በበሰለ እውቀት የሚታወቁትን አሉ ከሚባሉበት ቦታ ሁሉ በመጥራት ወደ ቀድሞ ስራቸው የመመለሱ ሂደት እንደቀጠለ ሆኖ በአሁኑ ሰዓት የሜካናይዝድ ጀግኖች ተብለው የሚታወቁትን ጄ/ል ካሣዬ ጨመዳ የታንክ ሙያተኛ፣ ኮ/ል ንጉሴ አዱኛና ኮ/ል ሰለሞን ካሳ የተባሉ ከፍተኛ መኮንኖች ወደ ስራቸው ተመልሰዋል መባሉንም ለማወቅ ተችሏል።</p>

<p>በዚሁ የመልሶ ማጠናከር ስራ በአየር ኃይል የጦር ጄት ጥገና ስራ በተለይም ሚግ 21 ጄቶች የሙከራ በረራ ተደርጐባቸው በአሁኑ ሰዓት ለስራ ተዘጋጅተው እንደሚገኙ ሲታወቅ በራዳርና ሚሳይል ምድብም እንዲሁ በአዲስ አበባ ደብረ ዘይት ላይ ጥቃት ለመሰንዘር ቢሞከር እንኳ ለመከላከል ከወዲሁ በተደረገው የዝግጅት እርምጃ ለአዲስ አበባ ጥበቃ በሱልልታና በእንጦጦ ጋራ እንዲሁም በደብረ ዘይትና ጋፋት ላይ በሚሳይልና በራዳት የተጠናከረ የ24 ሰዓት ጥብቅ ክትትል የሚደረግበት መሆኑን የደረሱን የውስጥ አዋቂዎች ገለፃ ያስረዳል።</p>


<p class="align-center"><a href="/Gazettas/Maebel/info/Maebel.sera.html">ከማዕበል ነሐሴ 2 ቀን 1990</a></p>

</body>
</html>	





