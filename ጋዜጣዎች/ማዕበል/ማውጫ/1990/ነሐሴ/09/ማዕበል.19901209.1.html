<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ወጣቱ የጋምቤላ ተወካይ ከፓርላማ ተባረረ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ወጣቱ የጋምቤላ ተወካይ ከፓርላማ ተባረረ</h1>


<p>የ23 ዓመቱ የተወካዮች ምክር ቤት አባል አቶ ተስሎአች ዶማች ይወክሉታል ከተባለው ፓርቲ መባረራቸው ሲታወቅ የተሰጠው ምክንያት ጠባብ ጐሰኝነትና ምዝበራ መሆኑም ተጠቅሷል። </p>

<p>በጋምቤላ ክልል በሚንቀሳቀሱ ሁለት ጐሳዎች ላይ ተመስርተው የነበሩ ድርጅቶች ለመዋሃድ በዝግጅት ላይ መሆናቸው ሲገለፅ በተለይም የጋምቤላ ሕዝቦች ዲሞክራሲያዊ ፓርቲ ባደረገው ስብሰባ ራስን ማፅዳት በሚል ርምጃ ሶስት የማዕከላዊ ኮሚቴ አባላትን ከደረጃቸው ሲያወርድ ም/ሊቀመንበሩን አቶ ዳርኮስ ዳውንና የተወካዮች ም/ቤት አባሉን አቶ ተስሎአች ዶማችን ከፓርቲው ማባረሩን የመንግስት ዜና ማሰራጫዎች አስታውቀዋል።</p>

<p>በተለይ የተወካዮች ም/ቤቱ አባል አቶ ተስሎአች ዶማች በዚሁ ዓመት ከሪፖርተር ጋዜጣ ጋር ባደረጉት ቃለ ምልልስ በክልሉ በተደጋጋሚ የሰላም መደፍረስ፣ የሕግ የበላይነት መታጣት፣ በተለይም የሱዳን ነፃ አውጭ አባላት በነዋሪው ላ የሚፈፅሙትን ኢሰብአዊ ድርጊት በመግለጽ በመንግስት በኩል ምንም የተወሰደ እርምጃ ያለመኖሩን ማጋለጣቸው ይታወቃል። በተለይም በክልሉ ፍትህ ምን ያህል እንደጠፋ ሲያስረዱም ከሽግግሩ ወቅት አንስቶ ቁጥራቸው በርካታ የሆኑ ሰዎች በሕግ ቁጥጥር ስር ውለው ከአመታት በላይ በፍትሕ እጦት እንደሚሰቃይና ለእስረኞቹ ፍትሕ ከመስጠት ይልቅ እስር ቤቱ በመጥበቡ በነሐሴ 1989 ዓ/ም አዳዲስ እስር ቤቶች የተገነቡ መሆኑን ጨምረው ገልፀዋል። እስካሁን ድረስም ፍቤት ቀርቦ ፍትሕ ያገኘ ሰው ሰምተው እንደማያውቁ ማስረዳታቸው ይታወቃል። በክልሉም ፖሊስም ሆነ ሕግ አስከባሪ የሚባል አለመኖሩንና ፖሊሶችም ራሳቸው ሕግ ከማስከበር ይልቅ ራሳቸው እየገደሉ እንደሆነ አስረድተዋል። ወደ ክልሉ የሚላኩት ፖሊሶች እንደ መንግስት ሳይሆን እንደ ግለሰብ የሚንቀሳቀሱ መሆናቸውን መጋቢት 14/1990 ዓ.ም በወጣው ሪፖርተር ጋዜጣ አስረድተው ነበር።</p>

<p>ይህ ድርጊታቸውም በተከታታይ ለጥቃት አጋልጧቸው እንደነበር መዘገቡ ሳይዘነጋ በአሁኑ ሰዓት በጠባብ ጐሰኝነት ስሜት አባላቱን ለመከፋፈል ሞክረዋል፣ የፓርቲውንም ገንዘብ መዝብረዋል በሚል ወንጀል እገዳው መወሰኑና ስለውሳኔው ትክክለኛነት ግን ጥርጣሬውን እንዲጐላ አድርጐታል።</p>


<p class="align-center"><a href="/Gazettas/Maebel/info/Maebel.sera.html">ከማዕበል ነሐሴ 9 ቀን 1990</a></p>

</body>
</html>	
