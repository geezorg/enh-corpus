<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የምዕራብ ሸዋና የጉራጌ ዞን እልቂት ዛሬም አስታዋሽ አላገኘም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h3 class="align-center">የውልንጭቲ ግድብ መሙላት ስጋት አስከትሏል</h3>
<h2 class="align-center">የምዕራብ ሸዋና የጉራጌ ዞን እልቂት ዛሬም አስታዋሽ አላገኘም</h2>


<p>የምዕራብ ሸዋ መስተዳደርን በከፊል ይዞ የጉራጌን ዞን ያካለለ የወባ መሰል ወረርሽን በሽታ ነዋሪውን በአሰአቂ ሁኔታ እያረገፈው መሆኑ ሲታወቅ የአዋሽ ውሃ ባልተለመደ መልኩ በመጨመሩ የውልንጭቲ ግድብ ከመጠን በላይ በመሙላቱ ያስከተለው የውሃ መጥለቅለቅ በሌላው የአዋሽ ተፋሰስ አካባቢ ኗሪዎች ላይ የበለጠ ስጋት መፍጠሩን ሪፖርተራችን ያስረዳል።</p>

<p>በአካባቢው የተዘዋወረው ሪፖርተር በአካል የታዘበውንና ከነዋሪዎች እንደበት እንደሰማው ከሆነ በከፊል ምዕራብ ሸዋና የጉራጌ ዞን ነዋሪዎች ላይ በተደጋጋሚ የሰው ሰራሽናየተፈጥሮ አደጋ ሲፈራረቁበት የቆየ መሆኑ በማስረጃ የአዋሽ ወንዝ ተፋሰስን ግራና ቀኝ ይዞ በሽጉሌ ማርያም በተለምዶ ጃራ ታቦር ተብሎ የሚጠራውን አካባቢ ብዬ፣ ጐጀንብል፣ ሮጌ፣ ያኡ፣ ጩመሬ /በቾ ወረብ/ በተባሉት አካባቢ ነዋሪዎች ላይ ይህ ነው የማይባል አሰቃቂ እልቂት እያደረሰባቸው መሆኑን አስረድቷል። እንደ ነዋሪዎቹ አባባል ከሆነም ከአንድ ቤተሰብ ውስጥ ከሁለት እስከ ዘጠኝ የሚደርስ አስክሬን እንደሚወጣ ሪፖርተሩ ያስረዳል።</p>

<p>በመቀጠልም በተለይ በሮጌ፣ ያዩና ጩመሬ እስካሁን ከማዕከላዊ መንግስትም ሆነ ከክልሉ ጤና ቢሮ የተደረገ አንዳችም እርዳታ ያለመኖሩ አደጋውን ያባባሠው መሆኑንም ጨምሮ አስገንዝቧል። ከዚህም በተጨማሪ ከበቾ የአዋሽ ወንዝ ተፋሰስ ግራና ቀኝ እስከ መተሐራ ድረስ በሚገኙ አካባቢዎች በአሁኑ ወቅት መኖር ከነበረበት በላይ የአዋሽ ውሃ መጨመር ከአሁኑ ወረርሽኝ በሽታና ከውሃ ወለድ በሽታ በተጨማሪ ለሕይወት መጥፋት ምክንያት ሊሆን ይችላል የሚል ስጋት በነዋሪው ላይ መኖሩን ሲያስረዳ የዘንድሮ ዝናብ በጊዜ መጀመሩ የአዋሽ ውሃን ከቀድሞው በበለጠ እንዲጨምር ማድረጉ ብቻ ሳይሆን በአሁኑ ሰዓት የውልንጭቲ ግድብ ሞልቶ ማጥለቅለቁ ለእነዚህ አካባቢዎች ስጋት ከፍተኛነት ትልቅ ምክንያት መሆኑን በመዘርዘር መንግስት ከወዲሁ ሊከሰት ይችላል ተብለው ለተሰጋው የመጥለቅለቅ አደጋ ከወዲሁ ለመከላከል ቅድመ ዝግጅት መደረግ እንዳለበትም አሳስቧል።</p>


<p class="align-center"><a href="/Gazettas/Maebel/info/Maebel.sera.html">ከማዕበል ነሐሴ 9 ቀን1990</a></p>

</body>
</html>	
