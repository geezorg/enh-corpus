<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ለቀድሞ ሠራዊት አባላት የ7 ዓመት ጡረታ ሊከፈል ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ለቀድሞ ሠራዊት አባላት የ7 ዓመት ጡረታ ሊከፈል ነው</h1>


<p>የአገር መከላከያውን ለማጠናከር ለተበታተነው የቀድሞ የኢትዮጵያ ሰራዊት የሰባት ዓመት የጡረታ ክፍያ ታስቦ ተከፍሏቸው ወደ ስራ እንዲመለሱ የመከላከያ ሚኒስትር በቅርብ መመሪያ እንደሚያወጣ ቅርበት ያላችው ውስጥ አዋቂ ምንጮች ሲገልፁ ከነሐሴ 3 ቀን እስከ ነሐሴ 9/1990 ዓ.ም ድረስ ከቀድሞ ጦር አባላት ውስጥ ከጄ/ል እስከ ሻለቃ ማዕረግ ያላቸውን ከፍተኛ ባለማዕረግ የጦር መኮንኖችን በተመለከተ በመከላከያው ኤታ ማዦር ሹም ሰብሳቢነት ስብሰባ መካሄዱንም ጨምረው ገልፀዋል።</p>

<p>በነሐሴ 24/1990 ዓ.ም አካባቢ ይወጣል የተባለው ይህ ለቀድሞ የኢትዮጵያ መከላከያ ሰራዊት አባላት ላለፉት ሰባት አመታት ያለ ስራ የትም ተበትነውና አስታዋሽ አጥተው የቆዩበት ካሳ ሊሆን እንደሚችል የገለፁት እነዚህ ስማቸው እንዳይጠቀስ የፈለጉ የመከላከያ ሚኒስትር ስልጠናና መምሪያ ውስጥ ከፍተኛ ቦታ ያላቸው የታመኑ ውስጥ አዋቂ ምንጮች በጡረታ አበል ክፍያ ሂሳብ የሰባት ዓመት ታስቦ እንዲከፈላቸውና ወደ ቀድሞ ስራቸውም እንዲመለሱ የሚል ደንብ በቅርቡ ይወጣል ሲሉ አስረድተዋል።</p>

<p>እነዚህ ለሰባት ዓመታት አስታዋሽ አጥተው ለረኃብና እርዛት ተዳርገው የቆዩ ከቀድሞ ሰራዊት አባላት እንደሚሰማው ከሆነ እስካሁን በተደረገው ጥሪ የተመለሱት ጥቂትና በተፈላጊው ሙያ ብቃት ያላቸው ካለመሆናቸውም በላይ የአብዛኛዎቹ እምነት ወደ ጦሩ ለመቀላቀል ከተፈለገ በተወካዮች ም/ቤት የፀደቀና የቀድሞ ስማቸውን ያጐደፈውን ይቅርታ በመጠየቅ ሁሉንም ኢትዮጵያዊ የፖለቲካ ድርጅቶችን ጭምር እርቅ የሚጠይቅ አዋጅ እንዲወጣ የሚጠይቁ ሲሆን ይህ ካልተሟላ ግን ከወዲሁ የመከላከያ ሚኒስቴር ያደረገላቸውን ጢ ሊቀበሉት እንደማይፈቅዱ ያስረዳል። የተበተነው መደበኛውየቀድሞ ሰራዊት ከ400.000 በላይ መሆኑም ይታወቃል።</p>

<p>በሌላ በኩል ደግሞ በመከላከያ ሚኒስቴር ኤታ ማዦር ሹም ጄ/ል ፃድቃን የተመራና ለስድስት ቀን ያህል የተካሄደው የምድር ጦር ስብሰባ ላይ ከቀድሞው ሰራዊት ከፍተኛ መኮንኖች ከሆኑት ከጄ/ል እስከ ሻለቃ ድረስ ወደ ስራ መመለስ ጉዳይ ሲወያዩ የቆየ መሆኑን ጨምሮ ስለወቅቱ ጦርነትና መሃላቸውም አለ ስለሚባለው ልዩነትም ቆይቶ ሲነጋገር ቆይቶ ነሐሴ 9/1990 ዓ.ም ማጠናቀቁን ውስጥ አዋቂ ምንጮች ያስረዳሉ።</p>

<p>ይህ በእንዲህ እንዳለ ጥሪውን ተቀብለው በተለያዩ ወታደራዊ ካምፖች የገቡት የጦር አባላት በሰበብ አስባቡ እየተባረሩ መሆኑና የተገባላቸውም ቃል ያለመከበሩን የሚናገሩ ሲሆን በሕወሓት ታጋዮች ዘንድም በጥላቻ ዓይን ስለሚታዩ በሞራላቸው ላይ ውድቀት እየደረሰ መሆኑ እየተሰማ ነው።</p>


<p class="align-center"><a href="/Gazettas/Maebel/info/Maebel.sera.html">ከማዕበል ነሐሴ 16 ቀን 1990</a></p>

</body>
</html>	
