<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የጠ/ሚኒስትሩ በስልጣን መቆየት አጠራጣሪ መሆኑ ተነገረ ት.ዴ.ት (የትግራዩ ዲሞክራሲያዊ ትብብር) ሕ.ወ.ሃ.ት ራሱን ማጥራት አለበት ሲል በራሪ ወረቀት በተነ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> የጠ/ሚኒስትሩ በስልጣን መቆየት አጠራጣሪ መሆኑ ተነገረ ት.ዴ.ት (የትግራዩ ዲሞክራሲያዊ ትብብር) ሕ.ወ.ሃ.ት ራሱን ማጥራት አለበት ሲል በራሪ ወረቀት በተነ</h1>

 
<p>በአውሮፓ ጽ/ቤት ከፍቶ በሃገር ውስጥ በአባላቱ የሚታገዘው በቀድሞው ሊቀመንበርና የወታደራዊ ጉዳይ ኃላፊ በአቶ አረጋዊ በርሄ የሚመራው ለትግርዩ ሕዝብ ዴሞክራሲ የሚታገለው «የትግራይ ዴሞክራሲያዊ ትብብር (ትዴት) በሚል መጠሪያ የሚታወቀው ድርጅት ሰሞኑን በኤርትራና በትግራይ ድንበር ስም የተነሳውን ፍጥጫ አስመልክቶ ከባሕር ማዶ በሚያሠራጨው በረሪ ወረቀት የአቶ መለን ኤርትራዊነትና ፀረ ትግራይና ኢትዮጵያዊነት አጋልጦ መፃፉን የደረሰን ዜና ያመለክታል። </p>

<p>በርካታ አባላቱ በቀድሞ ተሃት ሕወሃት (ወያኔ) በከፍተኛ አመራር ላይ የነበሩና በኤርትራ ጥያቄ አለመግባባት ከሞት ተርፈው በመሰደድ ከመነሻው የትግራይ ልጆች ለዲሞክራሲ መብት የተሰውለትን ዓላማ ዛሬ በእነ መለስ አመራር ግቡን የሳተውን መርህ ዳግም እንደሚታገሉለት የሚያረጋግጠው ጹሑፋቸው በተለይ ለትግራዩ ተወላጆች ለህወሃት አባላትና ሠራዊት ጥሪ አስተላልፏል።</p>

<p>ኢ.ሕ.አ.ዴ.ግ በሚል መጠሪያ አገሪቱን የሚመራው የፖለቲካ ድርጅት በኤርትራ የመረጃ ሰዎች ቁልፍ ቁልፍ ቦታዎችን አስይዞ የኤርትራ ሠራዊት ወረረኝ ሲል በሌላ በኩል በኤርትራውያኑ አመራር ስር መሆን የተዘበራረቀ አባባል መሆኑን ጠቅሶ ጽፎታል።</p>

<p>ከአሁን በፊትም ውድና ክቡር ሕይወታቸውን በኤርትራ ጉዳይ ጥያቄ የሚያቀርቡትን ታጋይ ልጆች የእነ መለስ (ለገሠ) ዜናዊ ቡድን እየተከታተለና ምክንያት እየፈጠረ የተረሸኑትን አስታውሶ ዛሬም እነዚሁ ቡድኖች በስልጣን ላይ እያሉ እውነተኛነት ያለው መግለጫ እንዴት ሊሰጥ ይችላል ካለ በኋላ በተለይ ተጐጂው የትግራይ ሕዝብ ዋነኛ ጠላቱ በጉያው ያቀፈው በመሆኑ ከምንም በፊት ራሱን ማጥራት እንደሚኖርበት በአንክሮ አስገንዝቧል።</p>

<p>በሌላ በኩል ደግሞ በሕወሃት ማዕከላዊ ኮሚቴ የወደፊቱ የአቶ መለስ ሥልጣን አጠራጣሪ እንደሚሆን አንዳንድ የወሬ ምንጮች ይጠቁማሉ። በዚሁ በኢትዮ ኤርትራ ወሰን አተካሮ የሚጠበቅባቸውን ያህል ወገናዊ ኃላፊነት መወጣት አልቻሉም በሚል መነሻ የሚብጠለጠሉት ጠ/ሚኒስትር መለስ በአንድ ስብሰባ ውስጥ አዋቂ ምንጭ በአብዛኛው ወገን ስሜት ከሆነ የሳቸው የአመራር ቦታ ላይ መቀመጥ ለአገሪቱ አደጋ ፈጣሪ መሆኑን በማመን ላይ እንደሚገኝ ዘግቧል።</p>

<p>በበርካታ ሕዝብ አስተያየት ከሆነም የሰጡት ጋዜጣዊ መግለጫ ሐተታና ዕውነታቸ ተሸፋፍኖአል ወይም ልስላሴ ያሳየ ነው በማለት መተቸቱን ብዙዎች ያሰመሩበት ጉዳይ ነው።</p>


<p class="align-center"><a href="/Gazettas/Tewesta/info/Tewesta.sera.html">ከትውስታ ግንቦት 22 ቀን 1990</a></p>




</body>
</html>