<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በአየር ኃይላችን የበረራ ኮድ በመጠቀም መቀሌና አዲግራት መደብደባቸው ታወቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> በአየር ኃይላችን የበረራ ኮድ በመጠቀም መቀሌና አዲግራት መደብደባቸው ታወቀ</h1>

 
<p>ሻዕቢያ አገራችንን ከወረረ ጊዜ ጀምሮ በሰው ህይወትና ንብረት ከፍተኛ የሆነ ውድመትና ኪሳራ ያደረሰ መሆኑ አይዘነጋም።</p>

<p>በተለይ በተለይ በትምህርት ቤት ላይ በተጣለው ቦምብ የሞቱትን ህፃናትና አረጋውያንን የተመለከተ ማንም ኢትይጵያዊ ልቡ ያልደማ ያላለቀሰ የለም።</p>

<p>የመቀሌው አየር ድብደባ ከደረሰ በኋላ በዚህ ይበቃል ሲባል ሌላ ተደገመ። ዛቻው አ/አ ድረስ ደረሰ። በትክክል ያበዱና የሚደረገውን ከማይደረገው ለመለየት የተሳናቸው የኤርትራው መሪ እንዳስጠነቀቁት ከሆነ ዋና ዒላማ አዲስ አበባ ነች።</p>

<p>ዛቻው ለምን አ/አ ድረስ ደረሰ? ምን ተማምነው? የሚለው ሲታይ አስቸጋሪ የሆኑ ነጥቦች አሉ። በውስጥ አስተኳሾቹ ጉዳይ በቅርቡ ባገኘነው ዜና መሠረት ለትግራይ በቦምብ መደብደብ የነዚህ የውስጥ ቦርባሪዎች እጅ እንዳለበት ነው።</p>

<p>በኢትዮጵያ ሲቢል አቪዬሽን ውስጥ ተሰግስገው ገብተው የነበሩት የሻዕቢያ አባላት የአገራችንን የአየር ኃይል ልዩ የበረራ ኮድ አሳልፈው እንደሰጡና ሻዕቢያም ይህንን ኮድ ለራስዋ አየር ኃይል በመንገር በአየር ላይ የኢትዮጵያ ነኝ እያለ አዲግራትንና መቀሌን ሲደበድብ እንደነበረ ውስጥ አዋቂዎች ገልፀዋል።</p>

<p>ለድርጊቱ ቅርበት አለን የሚሉት እነዚህ ውስጥ አዋቂዎች እንደገለፁት ከሆነ በመጀመሪያ የኢትዮጵያ ነኝ ብሎ ድንበር አልፎ ሻዕቢያ መቀሌን ከደበደበ በኋላ አዲስ ኮድ እንዲሰየም ተደረገ። ይህም ኮድ ሾልኮ ወጣ ልማደኛውና በውስጣችን ዘልቆ የገባው ሻዕቢያ አሁንም የኢትዮጵያን አየር ኃይል አዲስ ኮድ ተጠቅሞ አዲግራትን ደበደበ። ንብረት ወደመ። እህል ተቃጠለ። ክቡር የሰው ልጆች ደም ፈሰሰ። ህይወት አለፈ።</p>

<p>ይህ ሁኔታ ያሳሰባቸው የመንግሥት ክፍሎች ሁኔታውን ደርሰውበት በዚህ ክፍል ይሠሩ የነበሩትን በሙሉ በቁጥጥር ስር ያዋለ ሲሆን በአሁኑ ጊዜም የአቪዬሽን መ/ቤት ከውስጥ አስተኳሾች የጠራ መሆኑን ውስጥ አዋቂዎች ጨምረው ገልፀዋል።</p>


<p class="align-center"><a href="/Gazettas/Tewesta/info/Tewesta.sera.html"> ከትውስታ ሰኔ 20 ቀን 1990</a></p>

</body>
</html>	
