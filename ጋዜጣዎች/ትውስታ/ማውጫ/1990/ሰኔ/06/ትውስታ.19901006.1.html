<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሻዕቢያ ሰላዮችና የጥፋት መልዕክተኞች እየተመነጠሩ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center"> መንግስትና ሕዝብ ሊዛመድ ይሆን?</h2>
<h1 class="align-center"> የሻዕቢያ ሰላዮችና የጥፋት መልዕክተኞች እየተመነጠሩ ነው</h1>
<h3 class="align-center"> ምክትል ኢታማዦር ሹሙ እንደታሰሩ ታወቀ</h3>
 
<p>ጠ/ሚኒስትር መለስ ዜናዊ ከኢትዮጵያ ውስጥ የኤርትራ ዲፕሎማቶች እንዲወጡ ቁጥራቸው ወደ 3 ሰዎች ዝቅ እንዲል የተደረገበትን ምክንያት ለውጭ ዜና አገልግሎቶች በስለላ ሥራ ላይ ተሰማርተው በመገኘታቸው ነው» የሚለው መግለጫቸው ከተሰማበት ማግስት ጀምሮ በተጨባጭ ሁኔታ በስለላ ወይም የጥፋትና የሽብር ተልዕኮ ለማራመድ ሲንቀሳቀሱ የተያዙ የሻዕቢያ ሰዎች በተለይ በመዲናችን መኖራቸውን የውስጥ አዋቂ ምንጮች ለዝግጅት ክፍላችን አስታውቀዋል።</p>

<p>በተለይ በትላንትናው እለት በኢትዮጵያ የሃገር መከላከያ ሚ/ር መስሪያ ቤት የመከላከያ ሠራዊት ም/ኤታማዦር ሹም በመሆን ሲያገለግሉ የነበሩት ለጊዜው ማዕረጋቸው ሊታወቅ ባይችልም የማነ ብርሃን /ጃማይካ/ በሚል መጠሪያ የሚታወቁትና ኤርትራዊ ናቸው ተብለው በብዙዎች የሚጠረጠሩት ግለሰብ በቁጥጥር ስር መዋላቸውን የሚገልፁ የታመኑ የዜና ምንጮች ለዝግጅት ክፍላችን ገልፀዋል።</p>

<p>አሁንም በትላንትናው ዕለት የአዋሽ ድልድይን በቦንብ ለማፍረስ ሲማከሩ በደህንነትና በአካባቢው ፖሊስ ቁጥጥር ስር የዋሉ የሻዕቢያ የጥፋት መልእክተኞች መኖራቸውን ከስፍራው የደረሰን የስልክ ሪፖርት አመልክቷል።</p>

<p>ይህንኑ ሁለት ጉዳይ ይዘን ወደ ሃገር ውስጥ ደህንነት መስሪያ ቤትና መከላከያ ሚኒስትር ለማጣራት ብንሞክርም ሊሳካልን አልቻለም ሁለቱንም ዜና የጠቀሰው የወሬ ምንጭም ከዚህ ሌላ በዚሁ ጉዳይ የገለፀልን ነገር የለም።</p>

<p>በሌላ በኩልም ትላንት በስድስት ኪሎ ዩኒቨርስቲ ቅጽር ግቢ አካባቢ የሠራዊት ከበባ የነበረ መሆኑንና ጥቂት ሰዎች በቁጥጥር ስር ሲውሉ መታየታቸው ቢያረጋግጥም በቁጥጥር ስር የዋሉት ሰዎች ባይቻል በአካባቢው ሰዎች ዘንድ ግን በስለላ የተሰማሩ ኤርትራውያን ተማሪዎች በደህንነት ክፍሉ ስለተደረሰበት መሆኑንና እየታሰሩ ያሉትም እነዚሁ ጉያችን ሆነው የሚሰልሉን የጠላት መልዕክተኞች ናቸው የሚል አመለካከት እየተንፀባረቀ መሆኑን ዘግቦ ተመልሷል።</p>

<p>ይህ ዜና ለሕትመት እስከገባበት ሰዓት ድረስ በነኚህ ጉዳይ ተጨማሪ ወይም ማረጋገጫ አለመገኘቱን ከወዲሁ እንገልፃለን።</p>

<p>ይህ በእንዲህ ቢሆንም ሰሞኑን በርካታ ሰላዮችና የጥፋት መልእከተኞች እየመነጠረ የሚገኘው የደህንነት መ/ቤትና የፖሊስ አካላት ከሕዝቡ ከፍተኛ ትብብር እያገኙ መሆኑን ለማወቅ ተችሏል። በአብዛኛው የሕዝብ አመለካከት መሠረት ከሆነ መጀመሪያ የተፈፀመብንን ወረራ ከመመከት ባሻገርበዚህ መሃል አገርና የኢኮኖሚ ተቋማት ላይ ጥብቅ ቁጥጥር መደረግ እንዳለበትና በስለላና በጥፋት ተልእኮ ሊሰማሩ የሚችሉትን ከንፁሀን ሰላም ፈላጊ ኤርትራውያን መነጠል እንደሚገባ የሚታመንበት ሲሆን በተለይ በከፍተኛ የመንግስት ባለስልጣን የሆኑ ኤርትራውያን ላይ ጥርጣሬ ሕዝቡ እንዳለው በተለያየ መድረክ ሲገለጥ የነበረ መሆኑ ይታወቃል።</p>

<p>ከዚህ በመነሳት እና በተለይ በመንግስት መገናኛ ብዙሃን ሰሞኑን እየተደመጡ ያሉት የኢትዮጵያዊነትን ፍቅር የሚያላብሱ ሪፖርቶች እንዲሁም ወደፊት መንግስት የውስጥ ፖሊሲውን ወይም በተቃዋሚ ኃይላት ላይ ያሳይ የነበረውን የጠላትነትና የንቀት አመለካከት ሊለውጥ የሚያስችል በርካታ ክንውኖች ከተቃዋሚ ፖለቲካ ኃይላትም ሆነ በየትም ስፍራ ከሚገኘው የሕዝብ ስሜት በመነሳት ተስፋ የጣሉ በርካታ የፖለቲካ ሰዎችና ምሁራን መኖራቸውን ለማወቅ ተችሏል። በብስለትና በሰከነ አካሄድ እየተባለ በብዙሃን ዜጐቻቸውን ላይ እያደረሰ ያለውና የሚደርሰው ጉዳት ለመቀነስ አፋጣኝ ርምጃዎችን መውሰድ ሲገባ መዘግየቱ ቅር ሲያሰኝ የቆየ ቢሆንም የአሁኑ ጅምር ሊበረታታና ሊነደፍ እንደሚገባ የሚገልፁ በርካታዎች ናቸው።</p>

<p>አሁንም ሆነ ወደፊት እንደዚህ የማጥራት ርምጃው እስከ ከፍተኛ ባለስልጣናት ድረስ መዝለቅ እንደሚገባው የሚያሳስብ አስተያየት እየተደመጠ ነው።</p>


<p class="align-center"><a href="/Gazettas/Tewesta/info/Tewesta.sera.html">ከትውስታ ሰኔ 6 ቀን 1990</a></p>


</body>
</html>	
