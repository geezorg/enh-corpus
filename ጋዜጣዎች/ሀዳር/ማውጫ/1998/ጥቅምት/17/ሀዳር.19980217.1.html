<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ልደቱ በድጋሚ ሕዝቡን አሳዘኑ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> ልደቱ በድጋሚ ሕዝቡን አሳዘኑ </h2>


<p>የቅንጅት ለአንድነትና ለዴሞክራሲ አባል ድርጅቶች መስከረም 14 ቀን 1998 ዓ.ም. ለመዋሃድ በወኪሎቻቸው በኩል ፊርማቸውን አኖሩ። አስፈላጊውን ፎርማሊቲ አሟልተው በውህዱ ፓርቲ ስም እውቅና እንዲሰጣቸው ለመጠየቅ መኢአድ/ኢዴሊና ቀስተደመና ማሕተም ሲያኖሩ በዶ/ር አድማሱ ገበየሁ የሚመራው ኢዴአፓ/መድሕን ግን የፓርቲው ዋና ፀሐፊ የሆኑት አቶ ልደቱ አያሌው «ማኅተም አላኖርም» በማለታቸው ውህዱ ፓርቲ እውቅና እንዳያገኝ ከፍተኛ ጫና ፈጥረዋል።</p>

<p>በርካታ የቅንጅቱ ውስጥ አዋቂ ምንጮች እንዳሉት አቶ ልደቱ፣ ዶ/ር ሙለዓለም ታረቀኝ፤ አቶ አብዱራህማን፣ አቶ ሙሼና ሌሎች አፈንጋጭ የቡድኑ አባላት የጠነሰሱት ሥራ ቅንጅትን በማዘናጋት ምርጫ ቦርዱን የልብ ልብ ሰጥቶ ገዢው ፓርቲ ደግሞ በሰበቡ የስልጣን ዘመኑን እንዲያራዝም ያለመ ነው ይላሉ። ይህን በውል የተገነዘበው ቅንጅት አቶ ልደቱ ከአፍራሽ አካሄዳቸው ተመልሰው በሰነዱ ላይ ማሕተም እንዲያኖሩ ቢያግባቡአቸውም «ወይ ፍንክች የአባ ቢላዋ ልጅ» በማለት በቅንጅት ትግል ላይ ቀዝቃዛ ውሃ መቸለሱን ቀጠሉበት፤ ቅንጅትም ከአፍራሽ አካሄዳቸው ታርመው በሰነዱ ላይ ማኅተም እንዲያኖሩ ባለፈው ሰኞ የ48 ሰዓት የጊዜ ገደብ ሰጣቸው። የጊዜ ገደቡም ትናንት ከቀኑ 8፡00 ሰዓት ጀምሮ እስከ ምሽት ድረስ የተሰበሰበው የቅንጅት ሥራ አስፈፃሚ ስብሰባ አቶ ልደቱንና ተባባሪዎቻቸውን ለማግባባት ከፍተኛ ጥረት ቢያደርግም «አውቆ የተኛ ቢቀሰቅሱት አይሰማ» እንደሚባለው ኃሳባቸውን ይቀይራሉ ተብለው የተጠበቁት አቶ ልደቱ ስብሰባውን ረግጠው ሲወጡ አቶ አብዱራሕማንም ተከተሏቸው። በስብሰባው ላይ የተገኙት የኢዴአፓ/መድህን አባላት ዶ/ር ሙሉ ዓለም፣ ዶ/ር በዛብህ፣ ዶ/ር ሚኪያስ፤ ወ/ሮ ላቀች፤ አቶ ጐሹ፣ አቶ ታምራትና አቶ ወንድወሰን ነበሩበት፤ ሆኖም የእነ ልደቱን እምርጃ አልደገፉም። እነዚህ የኢዴአፓ/ መድህን አባላት በሰነዱ ላይ ማኅተም ለማኖር ተጨማሪ የሁለት ቀን ጊዜ ገደብ እንዲሰጣቸው ባቀረቡት ጥያቄ መሰረት ጊዜ ገደቡ ተሰጥቶ በመሃል ግን ሦስቱም የቅንጅቱ አባል ፓርቲዎች ቀስተደመና፣ መኢአድና ኢዴሊ ከዛሬ ጀምሮ አስፈላጊውን ፎርማሊቲ ለቦርድ ማቅረብ እንዲጀምሩ በተጠቀሰው የጊዜ ገደብ የኢዲአፓ/ መድህን ሰነድ ተጠናቆ ባይቀርብ ግን በአፈንጋጮቹ ላይ ሥራ አስፈጻሚው አስፈላጊው እርምጃ እንዲወስድ ላዕላይ ም/ቤቱ ወስኗል። </p>

<p>ከዚህ በኋላ ዝግጅት ክፍላችን በስልክ ያነጋገራቸው የቅንጅት ፕሬዚዳንት ኢንጂነር ኃይሉ ሻውል «የጥቂቶች ክህደት ለውጥ አያመጣም ቅንጅት ከሕዝቡ ጋር ትግሉን ይቀጥላል፤ ግለሰቦች ናቸው ያፈነገጡት። ሕዝቡ ደግሞ የራሱን ወኪሎች በቦታቸው ላይ ተክቶ ትግሉን ይቀጥላል» ብለውናል።</p>

<p class="align-center"><a href="/Gazettas/Hadar/info/Hadar.html">ከሀዳር ጥቅምት 17 ቀን 1998</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ሀዳር/ማውጫ/1998/ጥቅምት/17/ሀዳር1.170298.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
