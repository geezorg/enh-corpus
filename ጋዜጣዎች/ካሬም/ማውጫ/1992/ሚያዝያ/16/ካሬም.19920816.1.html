<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያ የእርዳታው ሂደት አዝጋሚ ነው ትላለች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢትዮጵያ የእርዳታው ሂደት አዝጋሚ ነው ትላለች</h1>


<p>ኮሚሽነር ስምዖን መቻለ ባለፈው ዓርብ ለአገር ውስጥ እና የውጭ አገር ጋዜጠኞች በሰጡት ጋዜጣዊ መግለጫ በአሁኑ ጊዜ እርዳታው በመድረስ ላይ መሆኑን አሳውቀዋል። ኮሚሽነር ስምዖን መቻለ ጨምረው ሲገልፁ ዓለም አቀፍ ለጋሽ አገሮች 690.000 ቶን የእርዳታ እህል እንደሰጡ ሳይጠቅሱ አላለፉም።</p>

<p>ወደ8 ሚሊዮን የሚሆኑትን በድርቅ የተጐዱ ሕዝቦች ለመርዳት ተጨማሪ 150.000 ቶን እህል ያስፈልጋል ተብሏል። ይህም እርብርቦሽ በ1977 ዓ.ም ለ1 ሚሊዮን ህዝብ እልቂት ምክንያት የሆነው ዓይነት ችግር እንዳያመጣ ያደርጋል ተብሏል። ምንም እንኳን እርዳታው ቀስ ብሎ ቢጀመርም አሁን ከበፊት በተሻለ መልኩ ማደጉን ኮሚሽነሩ አልሸሸጉም። ቢሆንም አሁንም የእርዳታው ሂደት አዝጋሚ መሆኑ ተገልጿል።</p>

<p>ዓለም አቀፍ ህብረተሰብ ለድርቁ የሚሰጠው ምላሽ የቀጠለ ሲሆን አሜሪካ 400.000 ቶን እህል የአውሮፓው ህብረትም ደግሞ የተወሰነ እርዳታ ለመስጠት ቃል ገብተዋል። የዓለም የምግብ ፕሮግራም ብቻውን ወደ 30.000 ቶን እህል መርዳቱ ተገልጿል። 101.655 ቶን እህል ደግሞ ይገባል ተብሎ በመጠባበቅ ላይ ይገኛል።</p>

<p>ኮሚሽነር ስምዖን መቻለ ጨምረው እንዳሳወቁት ከሆነ የእህል እርዳታውን ሳይጨምር ለጤና አጠባበቅ፣ ለትምህርት ለውኃ ማጓጓዣ እና አንዳንድ የእርዳታውን ማስፋፊያ ጣቢዎች ለመገንበት ከሚያስፈልገው 42.6 ሚሊዮን ውስጥ እስከ አሁን ገቢ የተደረገው 9.7 ሚሊዮን ዶላር ብቻ መሆኑን ሳያሰምሩበት አላለፉም። ኮሚሽነር ስምዖን መቻለ ዓለም አቀፍ እርዳታ ከመድረሱ በፊት ድርጅታቸው ምንም እንቅስቃሴ እንዳላደረገ ተጠይቀው እንደገለጹት ከሆነ ከአራት ወር በፊት በ150 በድርቅ በተጐዱ የሶማሌ ክልሎች ውስጥ በሚገኙ ጣቢያዎች መስሪያ ቤታቸው እንዳከፋፈለ ገልፀዋል።</p>

<p>አሁንም ቢሆን በሶማሊያ ክልሎች ውስጥ መንግስት ወደ 240.000 ቶንስ ምግብ ከጥር እስከ መጋቢት በዚህ ዓመት ማከፋፈሉን ሳይጠቅሱ አላለፉም።</p>


<p class="align-center"><a href="/Gazettas/Karem/info/Karem.sera.html">ከካሬም ሚያዝያ 16 ቀን 1992</a></p>

</body>
</html>	
