<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ስለምርጫው አንደራደርም»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«ስለምርጫው አንደራደርም»</h1>

<p class="align-right">የምርጫ ቦርድ</p>


<p>ለሁለተኛ ጊዜ በአገራችን የተከናወነው የሕዝብ ተወካዮችና የክልል ምክር ቤቶች ምርጫ አካሄድ ፍትሐዊና ነፃ ባለመሆኑ ምርጫው በድጋሚ እንዲካሄድ የተቃዋሚ ፖለቲካ ፓርቲዎች ጠይቀው የነበረ መሆኑ ይታወሳል። ይሁንና የምርጫ ቦርድ ግን በግንቦቱ ምርጫ ነፃና ፍትሐዊነት ላይ አንጠራጠርም ማለቱ ተገለፀ።</p>

<p>በአገር ውስጥ የሚንቀሳቀሱት ስምንት የፖለቲካ ድርጅቶች የሚያስተባብረው ኮሚቴ የተከናወነው ምርጫ አገሪቱን የሚመራው ገዢ ፓርቲ ጫናውን ያሳደረበት በመሆኑ ነፃና ዲሞክራሲያዊ አልነበረም ሲል ወቀሳውን ሰንዝሮ ነበር። «የኢትዮጵያ ህዝብ ዛሬም የስልጣን ባለቤት መሆን አልቻለም» በሚል ርዕስ አስተባባሪው ኮሚቴ ባወጣው መግለጫ ከአምስት ዓመት በኋላ የተደረገው ሁለተኛ ምርጫ «በዲሞክራሲ ላይ የተሰራ የምርጫ ቴያትር» ብሎታል።</p>

<p>የተቃዋሚ የፖለቲካ ድርጅቶችን መግለጫ ተንተርሶ የአሜሪካ ድምፅ ጋዜጠኛ ላቀረባቸው ጥያቄ የኢትዮጵያ ምርጫ ቦርድ ጽ/ቤት ኃላፊ አቶ አሰፋ ብሩ በሰጡት ምላሽ «በምርጫው ሂደት ላይ ችግር ቢከሰት እንኳ ሁኔታዎችን አረጋግቶ በድጋሚ ምርጫ እንዲካሄድ ስልጣኑ የምርጫ ቦርድ ብቻ ነውና ተቃዋሚዎች ራሳቸው ከሳሽና ፈራጅ የሆኑበት ሁኔታ አሳዝኖኛል ስለ ምርጫው ነፃና ፍትሐዊነት አንጠራጠርም» ብለዋል።</p>

<p>ለአሁኑ ምርጫ አንድ ዓመት የፈጀ ዝግጅት መደረጉን ያወሱት አቶ አሰፋ የአሰራር ሁኔታው እንዲቃና በየደረጃው ጉብኝት ተደርጐ ምን ዓይነት ክፍተት ይኖራል እየተባለ የተሰራ ምርጫ በመሆኑ ፍትሃዊ ነው ብለን እናምናለን ብለዋል። አያያዘውም እርግጥ አንዳንድ ክሶች አሉ ወደፊት የሚቀርቡም አሉ። እነዛ ግን በአገሪቱ ውስጥ የተካሄደውን አጠቃላይ የምርጫ ሂደት ሊይናቸው አይችልም በማለት ምላሽ ሰጥተዋል።</p>


<p class="align-center"><a href="/Gazettas/Karem/info/Karem.sera.html">ከካሬም ግንቦት 21 ቀን 1992</a></p>

</body>
</html>	
