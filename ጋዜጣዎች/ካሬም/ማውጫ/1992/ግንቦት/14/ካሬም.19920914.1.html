<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>መዐሕድ ሁለተኛ ሆነ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">መዐሕድ ሁለተኛ ሆነ</h1>


<p>ለሁለተኛ ጊዜ በተካሄደው አገር አቀፍ ምርጫ ከአዲስ አበባ ለተወካዮች ም/ቤት 17 መቶኛውን፣ ለከተማዋ ም/ቤት ደግሞ 27 መቶኛውን የተቃዋሚ የፖለቲካ ድርጅቶችና ግሎች ማግኘታቸውን ኢህአዴግ ደግሞ አብላጫውን ድምፅ ማሸነፉ የምርጫ ዘገባዎች አመለከቱ።</p>

<p>ከአዲስ አበባ ወረዳዎች የተሰበሰበው ድምፅ እንደሚያመለክተው ለሕዝብ ተወካዮች ም/ቤት (ፓርላማ) ኢህአዴግ ካቀረባቸው 23 ዕጩዎች 19ኙን ማለትም 83 መቶኛ ሲያሸንፍ ከተመሰረተ ሰባት ወር የሞላው ኢዴፓ (ኢትዮጵያውያን ዴሞክራሲያዊ ፓርቲ) ካቀረባቸው 13 ዕጩዎች ሁለቱ፣ መዐሕድ ካቀረባቸው ከ14 ዕጩዎች አንዱ በግል ከተወዳደሩ 81 ዕጩዎች አንዱ ለማሸነፍ በቅተዋል።</p>

<p>ለአዲስ አበባ መስተዳድር ም/ቤትም በተደረገው ምርጫም ኢህአዴግ ከ138 ዕጩዎቹ 101ዱ ኢዴፓ ከ37 ዕጩዎቹ 15ቱ መዐህድ ከ29 ዕጩዎቹ 19 እንዲሁም በግል ከተፎካከሩት 28 ተወዳዳሪዎቹ ሶስቱ አሸናፊነትን ተቀዳጅተዋል።</p>

<p>በአዲስ አበባ አገሪቱን የሚመራውን ኢህአዴግን አጠንክረው የተፎካከሩት የመላው ዐማራ ሕዝብ ድርጅትና የኢትዮጵያውያን ዴሞክራሲያዊ ፓርቲ (ኢዴፓ) ሲሆኑ መዐሕድ ለአዲስ አበባው ም/ቤት ከኢህአዴግ ቀጥሎ ሁለተኛ ሆኗል። አዲስ አበባን ላለፉት አምስት ዓመታት በምክትል ፕሬዝዳንትነትና ፕሬዝዳንትነት ይመሯት የነበሩት አቶ ካሊድ አብዱራህማን እና አቶ ዓሊ አብዶ ተሸንፈዋል ተብሎ በአገር ውስጥና በውጪ አገር መገናኛ ብዙሃን የተዘገበው ከእውነት የራቀ ነው ሲሉ የየወረዳዎቹ የምርጫ ክልል ጽ/ቤት ኃላፊዎች እንዳስታወቁ ኢዜአ ጠቅሶ አቶ ዓሊ አብዶና አቶ ካሊድ አብዱራህማን በተወዳደሩባቸው ወረዳ 8 እና ወረዳ 4 ተፈላጊውን ውጤት አስመዝግበው ለአ/አ መስተዳድር ም/ቤት ማለፋቸው ተመልክቷል።</p>


<p class="align-center"><a href="/Gazettas/Karem/info/Karem.sera.html">ከካሬም ግንቦት 14 ቀን 1992</a></p>

</body>
</html>	
