<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ያለፈው ዘመን ይበቃችኋል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">አከለክሙ መዋዕል ዘኅለፈ</h1>
<h1 class="align-center"><span class="underline">ያለፈው ዘመን ይበቃችኋል</span></h1>


<p>«በጌታችን በኢየሱስ ክርስቶስ ከፍ ያለውን የእግዚአብሔርን ዋጋ እንዳገኝ በኋላዬ ያለውን እየረሳሁ በፊቴም ወዳለው እየዘረጋሁ አንድ ነገር አደርጋለሁ...&ራቁኦ፤ ፊል 3:13-14 የሚኖረውም የሚሞተውን ለእግዚአብሔር እንደሆነ አዘውትሮ የሚነግረን ሐዋርያው ቅ.ጳውሎስ ከላይ በተገለፀው መልእክቱ ምን ጊዜም በኋላ ያለውን ማለት ያለፈውን በመተው ልብና ሕሊናን ወደፊት መዘርጋት የእግዚአብሔርን ዋጋ የሚያስገኝ ክቡር ዓላማው መሆኑን ነው የሚያስተምረን።</p>

<p>«ያለፈው ዘመን ይበቃችኋል...&ራቁኦ፤ የሚለው ቃለ ርዕስም እንዲሁ በአሮጌና በአዲስ ዘመን መካከል ቆመን ያለፈውን ዘመን ወደኋላ፤ መጪውን ዘመንም ፊት ለፊት ለማየት እንድንድችል አስተውሎት የተመላ ሕሊና ይኖረን ዘንድ የሚያሳስብ ጥልቅ ምክረ አዕምሮ ነው።</p>

<p>ሰው ከሌሎች ፍጡራን ሁሉ የከበረና የላቀ ተፈጥሮተ ሕሊና እንዲኖረው ተደርጎ ማለትም ከአራቱ ባሕርያተ ሥጋ ሌላ በእስትንፋስ አምላክ ክቡር ፍጥረት ቢሆንም የአስተውሎት ሕሊናዊ የፀፀት መነጽሩን በሚያልፈው የአሮጌ ዘመን ላይ በማተኮር ያሳለፈውን ያረጀ የኃጢአትና የበደል ሕይወቱን በንስሐ ለማጠብ አልቻለም ይልቁንም ክቡር ተፈጥሮውን በመዘንጋት እንስሳዊ ባሕርዩ እየረታው ነው።</p>

<p>ይህንኑ አስመልክቶ ነቢየ እግዚአብሔር ዳዊት «ሰብእስ እንዘክብሩ ውእቱ ኢያእመረ... ሰው ክብሩ ፍጥረት ሲሆን አላወቀም ወከነ ከመእንስሳ እንደ እንስሳ ሆነ እነርሱንም መሰለ...&ራቁኦ፤ ያለው ሰው ከአምላኩ በተሰጠው ክቡር ተፈጥሮ በመጠቀሙና የዕለት ተዕለት ሕይወቱን መርምሮ ባሳለፈው አሮጌ ዘመን ያደፈ ሕይወቱን በማየንስሐ ከማጽዳት ይልቅ እያደረ ትናንትን ከዛሬ ዛሬን ከነገ እንደማይለዩ እንስሳት መሆኑ ከእግዚአብሔር በተሰጠው የማስተዋል አዕምሮዋዊ ፀጋ ሊጠቀም አለመቻሉን የሚያስረዳ ነው።</p>

<p>ስለዚህ አባታችን ኢትዮጵያዊ ሊቅ ቅዱስ ያሬድ «አከለክሙ መዋዕል ዘኅለፈ ዘተቀነይክሙ ለግዕዘሥጋክሙ... ለሥጋ ባሕርያችሁ የተገዛችሁበት ያለፈው ዘመን ይበቃችኋል» ሲል መጽሐፍ ቅዱስን በመጥቀስ በጾም ዜማው እንደመከረን ሁሉ ስለሥጋዊ ሕይወታችንና ኑሯችን ብቻ በመጨነቅና በከንቱ በመማሰን ያሳለፍነውን የትንናት ሕይወታችንን የኃጢአት ጉድፍ በንስሐ በማስወገድ በአዲስ ዘመን እግዚአብሔርን በፍጹም ልቡና ለማምለክ የእግዚአብሔር ቃል በመስማትና ወደቤተእግዚአብሔር አዘውትረን በመገሥገስ ለጽድቅ ሥራ እንዘጋጅ።</p>

<p class="align-center">የእግዚአብሔር ጸጋ በእመቤታችን አማላጅነት<br/>
ከእኛ ጋር ይሁን<br/>
አሜን።</p>


<p class="align-center"><a href="/Gazettas/AmdeHaimanot/info/AmdeHaimanot.sera.html">ከዐምደ ሃይማኖት ቁጥር 10 1990</a></p>

</body>
</html>	
