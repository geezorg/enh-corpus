<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ባህታዊ ገ/መስቀል ለኢ.ኦ.ተ.ቤ.ክ ጠቅላይ ጽ/ቤት የሰላምና የእርቅ ደብዳቤ አስተላለፉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ባህታዊ ገ/መስቀል ለኢ.ኦ.ተ.ቤ.ክ ጠቅላይ ጽ/ቤት የሰላምና የእርቅ ደብዳቤ አስተላለፉ</h2>
<h3 class="align-center">«ነቢይን በነቢይ ስም የሚቀበል የነቢዮን ዋጋ ይወስዳል»(ማቴ. 10፥40-42)</h3>

<p>ከ1977 ዓ.ም ጀምሮ እስከ 1990 ዓ.ም ድረስ ለ13 ዓመታት በሐዋሪያነት አገልግሎት በሀገር ቤት ብቻ ሳይሆን በውጪ ሀገር ጭምር ለመላው የአዳምና የሔዋን ዘር ቀይ፣ ጥቁር፣ ሀብታም፣ ደኃ ሳይሉ በሃይማኖት፣ በጎሳ፣ በዘር ልዩነት ሳያሳዩ የንፁሐን በጎች እረኛና ጠባቂ በመሆን የቆዩት መንፈሳዊ አባት ባህታዊ ገ/መስቀል ዛሬም ትህትናና ፍቅርን የተሞላ የእርቅና የሰላም ደብዳቤያቸውን ለኢ.ኦ.ተ.ቤ ጠቅላይ ጽ/ቤት አስተላልፈዋል። የተላለፈው መልዕክት ሙሉ ቃል የሚከተለው ነው፦</p>

<p>ለኢትዮጵያ ኦርቶዶክስ ተዋህዶ ቤተ ክርስቲያን ጠቅላይ ጽ/ቤት</p>
<span class="underline">አዲስ አበባ</span>

<p class="align-center">በስመአብ ወወልድ ወመንፈስ ቅዱስ አሐዱ አምላክ አሜን።<br/>

<span class="underline">ጉዳዩ፦ ስለ ሰላምና ፈቃድ በተመለከተ ይሆናል፤</span></p>

<p>ፍሬ ነገሩም ከዚህ እንደሚከተለው ይሆናል። እኔ መንፈሳዊ ልጃችሁ እስከ ዛሬ ድረስ በበጎ አድራጎት እና በስብከተ ወንጌል ሥራ መቆየቴ ለሁሉም ግልጽ ነው። ነገር ከሥሩ ውሃ ከጥሩ እንዲሉ ከመጀመሪያው ጀምሮ ያሳለፍኩትን ደረጃዎች እንድጠቅስ ይፈቀድልኝ።</p>

<p>እኔ በቆሎ ተማሪ ቤት አምስት ዓመት የተለያዩ ትምህርቶችን ከተማርኩ በኋላ በ1971 ዓ.ም ከብፁዕ አቡነ ጎርጎሪዎስ ደብረብርሃን ሥላሴ የድቁና ማዕረግ ተቀብዬ አትኳር ቅዱስ ሚካኤል ቤተ ክርስቲያን ለሁለት ዓመት ከቀደስሁ በኋላ ወደ አዲስ አበባ መጥቼ ጥቂት ከቆየሁ በኋላ ወደ ምነና፣ ብሕትውና በ1977 ዓ.ም ሄጃለሁ። ከዚያም ዝዋይ ካህናት ማሰልጠኛ ሄጄ የሥልጠና ኮርስ ተካፍዬ ስመለስ በሰሜን ሸዋ በብፁዕ አቡነ ኤፍሬም መልካም ፈቃድ የስብከተ ወንጌል ሥራ ፈቅደውልኝ ሳስተምር ቆይቼ ወደ አዲስ አበባ 1983 ዓ.ም ቀጨኔ መድኃኔዓለም ቤተክርስቲያን ተቀምጬ በመላው አድባራት በፕሮግራም እየተዘዋወርሁ እስከ 1986 ዓ.ም ድረስ ሳስተምር መቆየቴ ይታወቃል። እንዲሁም የአዲስ አበባ ሐገረ ስብከት ገነተ ጽጌ ቅዱስ ጊዮርጊስ ቤተክርስቲያን የካህናት ማሰልጠኛ አስገብተውኝ ሁለት ወር ከአሥራ አምስት ቀን ኮርሱን ተካፍያለሁ። በተጨማሪም በ1985 ዓ.ም ጥቅምት 30 ቀን በአዲስ አበባ ሐገረ ስብከት ተሰብስበን ከተወያየን በኋላ ፈቃድ እንዲሰጠኝ ተወስኖልኛል። ወደ ውጭ ሀገር ስሄድ በሙሉ ፈቃደኝነት ተጽፎልኛል።</p>

<p>ሆኖም በመጨረሻ የቤተ ክርስቲያን በር በመዝጋት የበላይ ትእዛዝ ነው እንዳይገቡ ተብለናል በማለት ችግሩ እየተባባሰ በመምጣቱ እኔም ያለምንም ወንጀል ፈቃድ እያለኝ ፈቃድ እንደሌለኝ በማስመሰል ለ15(አሥራ አምስት) ግዜ ለእሥራት በቅቻለሁ። ሆኖም ምንም ወንጀል አልተገኘብኝም እግዚአብሔር ይመስገን። በውጭ ሀገርም ሆነ በሀገር ውስጥ ብዙ የቤተ ክርስቲያን እርዳታ አድርጌአለሁ። እንዲሁም ብዙ አረጋዊያንና ሕፃናት በመርዳት ላይ እገኛለሁ። አሁን ጠቅላይ ጽ/ቤቱን የምጠይቀው፦</p>
<ol>
 <li>በየቤተክርስቲያኑ እንዳላስተምር የተከለከልኩበት ምክንያት ምን እንደሆነ በቃልም ሆነ በጹሑፍ እንዲገለጽልኝ</li>
 <li>ባለመግባባት የተፈጠረው ችችግር በውይይትና በምክር ተፈትቶ ወደ እናት ቤተክርስቲያን ገብቼ እንዳስተምር</li>
 <li>ችግሩን በአጭር ጊዜ ማስወገድ እንዲቻልና ሰላም እንዲፈጠር ባሕታውያን ሁሉ የሚሰበሰቡበትና የሚወያዩበት አንድ መድረክ ተዘጋጅቶ ተጠርተን ብንወያይና መመሪያ ቢሰጠን</li>
 <li>የሃይማኖት እጸጽና ሌላም ጥፋት ካለኝ ተገልጾ ቢነገረኝ</li>
 <li>ስለ እነ ከየቤተክርስቲያኑ እና ከምዕመናን ማህበር ተጣርቶ እውነቱ ቢወጣልኝ</li>
</ol>

<p>እነዚህን አምስት ጥያቄዎች ግንዛቤ ውስጥ በማስገባት የመጣብንን የሃማኖት ወራሪ በአንድነት መቋቋም እንድንችል በቶሎ ችግሩን በመፍታት ምላሽ እንዲሰጠኝ ስል በቸሩ እግዚአብሔር ስም በትህትና ጥያቄዬን አቀርባለሁ።</p>

<p class="align-center">ቸሩ እግዚአብሔር ኢትዮጵያን ይባርክ<br/>
ሕዝቦቿን ይቀድስ አሜን።<br/>
መንፈሳዊ ልጃችሁ ባሕታዊ ገ/መስቀል ኃ/መስቀል</p>


<p class="align-center"><a href="/Gazettas/AmdeHaimanot/info/AmdeHaimanot.sera.html">ከዐምደሃይማኖት ነሐሴ 1990</a></p>

</body>
</html>	
