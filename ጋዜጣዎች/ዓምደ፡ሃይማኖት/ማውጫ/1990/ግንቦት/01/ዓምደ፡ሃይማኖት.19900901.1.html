<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የተሃድሶዎችን መሽሎክሎክ በመቃወ የረሃብ አድማ ተደረገ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> የተሃድሶዎችን መሽሎክሎክ በመቃወ የረሃብ አድማ ተደረገ</h1>
<h2> የማጥራት እርምጃ አለመወሰዱ ጳጳሳትን አጠያያቂ አደረገ</h2>
 
<p>በስዋስወ ብርሃን ቅ/ጳውሎስ ከፍተኛ መንፈሳዊ ት/ቤት ጠቅላላ ተማሪው የተሳተፈበት ሁለት ቀን የፈጀ የረሃብ አድማ ተደረገ።</p>

<p>የተሃድሶ አራማጅ መምህራንን በመቃወም የተደረገው የረሃብ አድማ ጠያቂ የበላይ አካል ያልነበረው በመሆኑ በአካባቢው የነበሩት ሃይማኖታዊ ፍቅር ያላቸውን ውድ ክርስቲያኖች ያሳዘነ መሆኑን አንዳንድ የዜና ምንጮች ገልፀውታል።</p>

<p>አንዳንድ የቤተክህነት ታዋቂ ሰዎች እንደሚሉት ከሆነ ት/ቤቱ እንደገና በኮሌጅ ደረጃ ከተመሠረተበት ከ1975 ዓ.ም ጀምሮ ከአጠቃላይ ኢትዮጵያ በጥንታዊው የተዋህዶ ቤ/ክርስቲያን ስርዓተ ትምህርት መሠረት 1/በትርጓሜ መፃሕፍት 2/ በግዕዝ ወይም በቅኔ 3/በዜማና በአቋቋም ቢቻል በሁሉም ባይቻል ግን በአንደኛው ሙያ የተመረቁ ደቀ መዛሙርት ወደዚህ ከፍተኛ መንፈሳዊ ት/ቤት ተልከው ከገቡ በኋላ ጥንታዊው ስርአተ ትምህርት ይዘቱን ሳይለቅና ሳይለውጥ ዘመናዊ አቀራረብ እንዲኖረው ተደርጐ የአራት ዓመት ኮርስ እየሰጠ በየአራት ዓመቱ ማስመረቁን ገልፀዋል።</p>

<p>በእንዲህ ሁኔታ በርካታ እውቅ የሆኑ ሰባኪያነ ወንጌልንና የየአብያተ ክርስቲያናት አስተዳዳሪዎችንም ያስገኘ አንጋፋ ት/ቤት መሆኑ ይታወቃል።</p>

<p>ብዙዎች ምዕመናንና ሃቀኛ የቤተ ክርስቲያናት አገልጋይ ካህናትና ሊቃውንት እንደሚያረጋግጡት ከሆነ 1986 ዓ.ም ጀምሮ በአቡነ መርሃ ክርስቶስ ት/ቤቱ ይተዳደር በነበረበት ጊዜያት የተሃድሶ አማንያን ባልታወቀና በስውር መንገድ መግባት መቻላቸውን ዋቢ እየጠቀሱ ያስረዳሉ።</p>

<p>ይህንንም ሁኔታ አቡነ መርሃ ክርስቶስ በጥንታዊው ት/ቤት ተሳትፎ ሳያደርግ የቤተ ክርስቲያኒቷን ቋንቋ (ግዕዝ) የማይሰማ በተሃድሶ ዕምነት አራማጅነቱ በስፋትና ማስረጃም ጭምር የሚቀርብበትን ግለሰብ፤ ደቀመዛሙርቱ ከፍተኛ ተቃውሞ እያሰሙ እያለ የሃዲስ መምህር አድርጐ መቁጠሩ «በበጐች መካከል ተኩላ፤ በአዕዝርት መካከል እሾህና አሜኬላ» እንዲሉ ባለማጥራትና በቸልታ መሆኑን በማስመር ሙሉ ቅሬታቸውን በጳጳሱ ላይ ጥለው ሌሎችም ጋሻ ጃግሬዎች መኖራቸውን ገልፀውልናል።</p>

<p>ደቀመዛሙርቱ የረሃብ አድማውን ባደረጉበት ወቅት ይነሱ የነበሩ ጥያቄዎች ቢኖሩም ከሚመለከተው አካል ማንም አነጋጋሪና ጠያቂ ሳያገኛቸው ለሃይማኖታቸው ቀናኢ በሆኑ አባቶች ገላጋይነት ረሃብ አድማው ቢቋረጥም ብዙዎችን እውነተኛ ክርስቲያን ደቀመዛሙርት ግን ይህን ስውር የሃይማኖት ብረዛ እንቅስቃሴ በእግዚአብሔር ኃይል ሳይቀጭ እና ከት/ቤቱ ብሎም ከኢትዮጵያ ሳይጠፋ ሰላምና እንቅልፍ ሊኖራቸው የማይችል መሆኑን በስፋት ገልፀውልናል።</p>

<p>በዚህ አንጋፋና ዕውቅ ት/ቤት፤ የተሃድሶ ሃይማኖት እንዴት ተጀመረ? እንዴትስ ተስፋፋ? መቼ ገባ? በማን ተጀመረ? የሚል ልዩ ልዩ ከፍተኛ የሆኑ ጥያቄዎችን አስነስቷል።</p>

<p>ይሁን እንጂ አቡነ መልከ ፄዴቅ ት/ቤቱን በሚያስተዳድሩበት ጊዜ መጋቤ ብሉይ ሰይፈ ስላሴ ወልደ ዮሐንስ የተባሉ መምህር እመቤታችን ቅ/ድንግል ማርያምን የአዳም መርገም ወይም ጥንተ አብሶ አለባት በማለት የኢ/ኦ/ተ/ቤ/ክ የማትከተለውን የባዕድ እምነት በመጽሐፍ ጽፈው በማሰራጨታቸው የት/ቤቱ ስም መጉደፍ ከዚህ መጀመሩን የሚያስምሩበት በርካታዎች ናቸው።</p>

<p>ይህም በእንዲህ ሆኖም እያለ እኚሁ የባዕድን ዕምነት በመጽሐፍ መልክ ፅፈው ያሰራጩት ግለሰብ ሲጠየቁ ይቅርታ መጠየቃቸውን አንዳንዶች ቢገልፁ፤ ብዙዎች ግን የሃይማኖት ጉዳይ በይቅርታ ሳይሆን የማስተባበያ መፅሐፍ ተጽፎ በጉባኤ መካከል ፀሎተ- ሃይማኖቱን አንብቦ እንጂ በይቅርታ ብቻ የሚታለፍ ከሆነማ «ቢያዩኝ እስቃለሁ ባያዩኝ እሰርቃለሁ» እንደማለት ይሆናል ሲሉ በአፅንኦት ይገልፁታል።</p>

<p>ከቅርብ ጊዜ ወዲህ ይሄው የሰዋሰወ ብርሃን ቅ/ጳውሎስ ከፍተኛ መንፈሳዊ ት/ቤቱ የተሃድሶ መምህራን መናኸሪያ በመሆኑና በዚሁም አንዳንድ የሃማኖት ጋዜጦች የተወሰኑ ሰዎችን ስላጋለጡ ቤተክህነትም ስድስት የተሃድሶ መነኮሳትን ማውገዟ የቅርብ ጊዜ ትዝታችን ነው።</p>

<p>እንደገናም በዚሁ ት/ቤት አስተማሪ የሆነ ግለሰብም ለውሳኔ የቀረበ መሆኑን ከታመኑ የዜና ምንጮች ለማወቅ ተችሏል።</p>

<p>የስዋሰወ ብርሃን ቅ/ጳውሎስ ከፍተኛ መንፈሳዊ ት/ቤት ደቀመዛሙርት (ተማሪዎች) ት/ቤታቸው እንዲጠራና እንዲፀዳ ኃላፊነትና ሥልጣን ያለውን ጠ/ቤ/ክህነትን ለማሳሰብ ሲባል የወሰዱት የረሃብ አድማ ዕውነትን አንጋሽ ለሃይማኖት ቀናኢ የተዋህዶ ልጆች መሆናቸውን ሲያሳይ፤ በአንፃሩ ከመጀመሪያው እንዲህ እንዳይሆን የመቆጣጠር ኃላፊነት የነበረው አካል በረሃብ አድማው ወቅት እንኳ ሁኔታውን ለማረጋጋት ምንም እርምጃ አለመውሰዱ በበርካታ ምዕመናን ዘንድ ትዝብትና ጥርጣሬን ያስከተለ መሆኑን ለመገንዘብ ተችሏል።</p>


<p class="align-center"><a href="/Gazettas/AmdeHiamanot/info/AmdeHaiamanot.sera.html">ከዓምደ ሃይማኖት ከግንቦት 1 እስከ ግንቦት15 ቀን 1990</a></p>




</body>
</html>