<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«...አ-ለ-ካ ... ንዴ?»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«...አ-ለ-ካ ... ንዴ?»</h1>


<p>የከተማችን ሱቆች በሙሉ «አረብ ቤት» በሚባሉበት ዘመን ነው አሉ። የአንዱን አባወራ ቆንጆ ባለአረብ ቤቱ (አረቡ) ያስቸግራታል። ቡናም ሆነ ስኳር ልትገዛ ስትመጣ እየመረቀ በመስጠት ይወተውታታል። የዐይን አውጣነቱ ዐይን አውጣነት የቤት ሰራተኛዋ አረብ ቤት ስትላክም አረብየው ማስቸገሩን ቀጠለበት» ይኼኔ ንድድ አላትና ለቧላ ትነግራለች።</p>

<p>ባልና ሚስት ተማክረው ይዘይዳሉ። ባል በአረብ ቤቱ በራፍ በኩል አረቡ እያየው ከሰፈር እየተንጐማለለና ግራና ቀኙን ሰላምታ እየሰጠ እንደሄደ ሰራተናዋ ትላክና አረብ ይጠራል። አረብ ሆዬ ሲክለፈለፍ እንደደረሰ የፊት ለፊቱን በራፍ ገና ከመዝጋቷ አባወራ ከየት መጣ ሳይባል ከጓዳ ብቅ ይላል። ከዚያማ ምን ይወራል። ለሁለት እየተረዳዱ እንዳይደማ እንዳያብጥ እንዳይሰበር እሽት ያረጉትና መች ሊለቁት? ወፍጮ አቅርበው ሽሮ ሲያስፈጩት ይውላሉ።</p>

<p>ከጥቂት ቀናት በኋላ ሰራተኛዋን ትልክና «እሜቴ ዛሬ ና ብለውሃል» ይባላል። አረብ ይኼኔ የወርቅ ጥርሱን ብልጭ እያደረገ «ማሚት ...አ-ለ-ካ ... ንዴ?» አለ ይባላል።</p>

<p>እውነት ይሁን ውሸት እንደ ብጤቱ ብቻ ሰሞኑን የሰማሁት «ወቸ ጉድ» የሚያሰኘው ድርጊት ነው ይህ በልጅነቴ ሰምቼው የነበረ ነገር ግን ረስቼው የነበረውን ያስታወሰኝ።</p>

<p>ወዲ አፈወርቂ «በድርቅ ለተጠቃው የኢትዮጵያ ሕዝብ ከዓለም ሕብረተሰብ የሚሰጠው እርዳታ በአሰብ ወደብ በኩል እንዲገባ ፈቅጃለሁ» የማለታቸው ወሬ ባለ አረብ ቤቱ አረብ «ሽሮ ...አ-ለ-ካ ... ንዴ?» አለ እንደተባለው እኛም «አሰብ ወደብ የዘረፉት የኢትዮጵያ ንብረት አ-ለ-ቀ እንዴ?» ብንላቸው አያስኬድም?</p>

<p>ከአዘጋጁ፦ በዕለተ ማክሰኞ ይወጣ የነበረው የቤዛ ጋዜጣ ባለመውጣቱ ምክንያት ለዛሬ ብቻ ይህን ጹሑፍ ከማዕበል ጋዜጣ ወስደናል።</p>


<p class="align-center"><a href="/Gazettas/Maebel/info/Maebel.sera.html">ከማዕበል 1992</a></p>

</body>
</html>	
