<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ቤዛ አዝሙር</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">አሽሙር</h1>


<p class="align-left">ሰላም ለእናንተ ይሁን
ክብራን እድምተኞቼ መቼም ሰሞኑን ሱባኤ ብገባም
ከሱባኤ በላይ ብዙ የሚያስተክዝ ነገር አጋጥሞናል
አሉ። ግን ድህነት ምንድን መስሏችሁ ንው
ሀብታሞቹ እነ አንክልሳም እርዳትና ብድር
ከፈለጋችሁ ጦርነቱን አቁሙ እንዲያውም ቀኝ
ጉንጫችሁን ሲመታ ግራውን ስጡ የሚሉት
እንደው ለነገሩ እንጂ ጩቤ ሰው አይጐዳም ቢባልም
ብድርና ዕዳ ቅነሳችሁና እርዳታችሁ
በአፍንጫችን ይውጣ እንጂ ሲሉ
ገዢዎቻችን ልበል መሪዎቻችን ጌቶቻችን
እናንተ ሳትሆኑ የኢትዮጵያ ሕዝብ ነው
ማለታቸውን ሰምቼ ደስ ብሎኛል። ግን ለእነ ወዲ
ዜናዊ ይህን ውሳኔ ለመወሰን ያስችል ዘንድ ስራ
በዝቶላቸው ሰንብተዋል አላልኩም።</p>

<p class="align-left">እድምተኞቼ እንደው
ነገሩን ላንሳው እንጂ ሌንጮ ለታ ሚስት ዜግነትዋ
ምንድን ነው? ለማለት አልፈለግኩም። ኦቦ ሌንጮ
ለታ ስንት ሚስት ነው ያለው? ብል ሶስት ጉልቻ ማናጋት
ይሆንብኛል እንዴ? መቼም ሌንጮ ለታ ያኔ ዮሐንስ ለታ
ሆኖ ይሠራ የነበረው ሞቢል ወይንም ሼል ወይንስ አጂፕ
ወይንስ ካሉብ ጋዝ? ብቻ እዚያ ትሠራ ከነበረች
ከኢሣያስ አፈወርቂ እህት ጋር ተዋዶ ጋብቻ መስርቷል እየተባለ
ይወራል። እናንተዬ ሌንጮ ለታ ኤርትራ አስመራ ተመላለሱ
ሲባል ከሚስታቸው ጋር ነዋ ትሉ ይሆናል እኮ
አበስኩ ገበርኩ እቴ።</p>

<p class="align-left">እንደው መላ የሌለው
አመራር የሚሰጡ የነበሩት ኦቦ ሐሰን ዓሊ ከስልጣን
መባረራቸው ሳይሆን መኮብለላቸው ግልግል ቢሆንም ከቦሌ
ማተሚያ ቤት ጀርባ ከነበር አንድ እስልምና ለማሳፋፋት ዓላማ
ካለው ዓለም አቀፍ ተቋም ዘግነው ከወሰዷት ብር
እንደኢንቨስተርነት ቃጣቸው። ይህ የድርጅቱ መርህ
አይፈቅድም ብለው ራሳቸው ኦቦ ሐሰን ዓሊ ለእስር
የዳረጓቸው ይባላል አይደለ? ግን ከአቦ ሐሰን ዓሊ ይልቅ
በአሰበ ተፈሪ ከተማ የታወቁት የአባታቸው ሃሬዎች ይሻላሉ ቢባል
ምን ትዝ አለኝ መሰላችሁ? ያኔ ገና ስልጣኑን
እንደተቀዳጁ ራሳቸውን የአሣማ ፖለቲከኛ ማነው
ማለት ሳይጀምሩ በለቅሶ ምክንያት ወደ ትውልድ ሀገራቸው አሰበ ተፈሪ
ሄደው ባለ22 አህዮች ባለቤት የነበሩትን አባታቸውን
እነዚህ አህዮች ምን ያረጉልሃል ሽጣቸው
እኔ ሁለት አነስተኛ የጭነት መኪና ልግዛልህ
ቢላቸው፣ አባትየው አይ ሐሰን ሁልጊዜ ያለህበትን
ትረሳለህ። አኔ እኮ አህዮቼን ከልጆቼ ነጥዬ
አላያቸውም አሏቸው አሉ። እየተባለው
ድፍን አሰበ ተፈሪ በሳቅ ሲያውካካ ነው የከረመው
የተባለው ታወሰኝ። እድሜ ለተረገመችው ፀሐፊዬ
ይሁንልኛ።</p>

<p class="align-left">ግን እናንተዬ የኢትዮ
ኤርትራ ጦርነትን መነሳት አስቀድሞ የተነበዩ ሰዎች
እንዳሉ ትንቢቱም ድንጋይ በድንጋይ ላይ ይነሳል ብዬ ነዋ
ትሉ ይሆናል። ግን እርሶ ፈቃድ ከሌለው ባሕታዊ ጋር
አልነጋገርም ብለው ለምን ይጣላሉ ብለው ነጭ ለባሹ
አባታችንን ከባህታውያንን ጋር ሊያስታርቁ የሞከሩ
ሰዎችን አባታችን አይ እናንተ ሕዝቡን
እግዚዮ በሉ እያሉ ምላሱን ከሚያወጣ ባህታዊ ጋር
ከምታስታርቁኝ አስሮ ለስደት ያበቃኝ ከደርግ ኢሠፓ ጋር ብታረቅ ይሻለኛል
ብለው መልስ መስጠታቸው እንዲያው
የሚያምኗቸው ወዳጃቸው ነገሩኝ። ለእናንተ
ነገርኳችሁ እንጂ እግዚዮ በሉ እያሉ
ሕዝቡ ሲያለቅ ምላስ የሚያወጣ ባህታዊ አለ አላልኩም።
እንደው ሰባኤም ገብቼ እንዲህ ኽፉ
እንዳልናገር ምን ባደርግ ይሻለኛል? አልኩ እንጂ
ሌላ ምንም ነገር አላልኩም ለማንኛውም
አድነን ከመዓቱ ማለት ይሻላል።</p>

<p class="align-left">በነገራችን ላይ እኔ
ሁለት ፀጉር እስከማወጣ ድረስ የማውቀው ነገር ቢኖር
ምፅዋት እና እርዳታ እንጅ የሚታደለው ሌላ ነገር
ይታደላል። እንዲህ ስል ግን በሀገር ኤርትራ ሰሞኑን
ሕዝቡ እየተጠራ ለእያንዳንዱ ቤተሰብ አንዳንድ
ቁስለኛ የመታደሉ ምስጢር ኢሣያስ አፈወርቂ ሌላ ተጨማሪ ቁስለኛ የሚያመጣ
ጦርነት ሊቆሰቁስ አስቧል ሊባል ያስችል ይሆን? ሻዕቢያ ግን
በተኮሰው መድፍ የተመታው ምሽግ የየትኛውን
ጄኔራላችንን ምሽግ ነው ብላችሁ ብትጠይቁ ወሬኞች
ሽብር ፈጣሪዎች ትባሉ ይሆናል እኔ ግን ምንም አልልም።</p>

<p class="align-left">መቼም ኦቦ ዱባለ ጃሌ የት ሄዱ ቢባል
ያው የፈረደበት አሜሪካ ትሉ ይሆናል። ግን ወንጂ የታሰሩ
የኦሮሞ ነፃነት ግንባር ተዋጊዎችን እናስለቅቃለን
ብለው ውስኪ እየጠጡ የፎከሩ የኦነግ ታጣቂዎች
እስከታጠቁት ትጥቅ እጅ ከፍንጅ ተያዙ እየተባለ የሚወራው
ወሬ እውነት ይሆን እንዴ? ለነገሩ የኦነግ ትጥቅ ትግል
እኮ ዶሮ ቢሸፍት እስከጓሮ ዓይነት ነው ትሉ
ይሆናል። እኔ ግን ሃጃን ቀቡ ብዬ ተውኩት
እንጂ ኦነግ ለሻዕቢያ ሎሌነት ማደሩ ራሱ
ከነፃነት ይልቅ ባርነት መረጠ ማለት ነው ትሉ ከሆነ
እኔ የምለው ፅናቱን ይስጣችሁ ብቻ
ነው።</p>

<p class="align-left">እንደው ለመሆኑ
በሱዳን የደራው አሰሳ ማንን ለመያዝ ነው? መቼም 26
የአንበሣ አውቶብስ አስኮብለው ወደ ኬንያ
ያስገቡት አብርሃም ያየህ የትጥቅ ትግል እጀምራለሁ ስላሉ
የሚተባበራቸውን ለመያዝ ነው ትሉ ይሆናል።
እናንተዬ ግን የሱዳን አብዮት አስረኛ ዓመት ሲከበር
ዳዊት ዮሐንስና የማነ ጃማይካ በመሐሙድ ዘፈን
እስክስታቸውን ሲያስነኩት ነበር
አላልኩም።</p>

<p class="align-left">እናንተዬ ሰላም ስንሻ ጦርነትን
ብናገኝም ሁሉም ነገር በአሜሪካ መልካም ፈቃድ
እንዲከናወን ማነው ፈቃድ የሰጠው ትሉ
ይሆናል። አሜሪካ የአለም ገዢ ነኝ ትላለች አይደል። ታዲያ
የዓለም ገዢ ሼጣን መሆኑ ተነግሯል አይደል እንዴ? ግን
ከሼጣን ጋር አለመተባበር መብታችን እንደሆነ
መብታችንን ማስከበር አለብን። በዚህም ነው ሰላም
የምናገኘው ብዬ ብል ሱባዔ ስለገባህ ስብከት ጀመርክ እንዴ?
ትሉኝ ይሆናል። ለማንኛውም ግን ሣምንት
እንገናኝ ዘንድ ልሰነባበታችሁ ቸር ይግጠመን። </p>

<p class="align-center">ከቤዛ ነሐሴ 4 ቀን 1991</p>

</body>
</html>
