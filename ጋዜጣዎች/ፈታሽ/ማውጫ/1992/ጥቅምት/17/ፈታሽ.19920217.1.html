<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኤርትራ ምንም ዓይነት ጦርነት አልተደረገም በማለት አስተባበለች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኤርትራ ምንም ዓይነት ጦርነት አልተደረገም በማለት አስተባበለች</h1>


<p>ትናንት ምሽት የተላለፈው የቻናል አፍሪካ የዜና ዘገባ የኢትዮጵያ መንግስት ቃል አቀባይ ጽ/ቤት የሰጠውን መግለጫ ካሰማ በኋላ ኤርትራ በድንበር አካባቢ ምንም ዓይነት ጦርነት አልተደረገም ማለቷን አስታውቋል። ይኸው የዜና ምንጭ እንዳብራራው ከሆነየኤርትራ መንግስት በሰጠው መግለጫ ላይ «የኤርትራ ጦር ምንም ዓይነት ግጭት አለመፍጠሩና ኢትዮጵያ ይኼንን ያስታወቀችው በኤርትራ ላይ መጠነ ሰፊ ጦርነት ለመጀመር በማሰቧ ነው» ሲል የኤርትራ መንግሥት ቃል አቀባይ ጽ/ቤ ማስታወቁን ጨምሮ ገልጿል።</p>

<p>በሌላ በኩል ትላንት ማታ የተላለፈው የቢቢሲ ሬዲዮ ኤርትራ በኢትዮጵያ የቀረበውን መግለጫ ሀሰት ነው ስትል ማጣጣሏን አረጋግጧል። በአስመራ የሚገኘውና ወደለንደን ተጉዞ በድጋሚ ወደ ኤርትራ የተመለሰው የቢቢሲ ዘጋቢ አሌክስ ላስት ባስተላለፈው ዘገባ ላይ እንደገለፀው ከሆነ የኤርትራ መንግሥት ኢትዮጵያ ጦርነቱን ለመጀመር መሰናዶዋን አጠናቃለች ማለቱን ገልጿል።</p>

<p>የኤርትራ መንግሥት ፕሬዝዳንታዊ አማካሪ የሆኑት የማነ ወ/መስቀል ኢትዮጵያ የሰጠችውን መግለጫ አስመልክቶ በሰጡት ቃለ ምልልስ ላይ ኢትዮጵያ ጦርነት ለመጀመር ስትፈልግ የምትጠቀምበት ስልት ነው ካሉ በኋላ በየካቲት ወር መጀመሪያ ላይ የኤርትራ ጄቶች አዲግራትን ደበደቡ የሚል ሰበብ በመስጠት ጦርነት የጀመረች መሆኑን ያስታወሱት እኚሁ አማካሪ አሁንም በኢትዮጵያ በኩል የተሰጠውን መግለጫ ከዚሁ ጋራ ተለይቶ አይታይም በማለት አስታውቀዋል።</p>

<p>ይኼንን ዜና በድጋሚ ያረጋገጠው የሬድዮ ቫቲካን በበኩሉ የኢትዮጵያ ቃል አቀባይ ወ/ት ሰሎሜ ታደሰ መግለጫውን መስጠታቸውን አስታውሶ ኤርትራ ግን በኔ በኩል ምንም ዓይነት ጦርነት አልተከፈተም ስትል ማስተባበሏን ጠቅሶ ዓለም አቀፉ ማህበረሰብ ሲሰጋበት የነበረውና እንዳይጀመር የተጨነቁለት ጦርነት እጅግ በአጭር ቀን ሊጀመር እንደሚችል አብራርቷል።</p>


<p class="align-center"><a href="/Gazettas/Fetash/info/Fetash.sera.html">ከፈታሽ ጥቅምት 17 ቀን 1992</a></p>

</body>
</html>	
