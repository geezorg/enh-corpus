<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ጣሊያን ለኤርትራ መሣሪያ በመሸጥና በማቀበል የመጀመሪያውን ደረጃ ያዘች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ጣሊያን ለኤርትራ መሣሪያ በመሸጥና በማቀበል የመጀመሪያውን ደረጃ ያዘች</h2>


<p>በአፍሪካ ውስት በሚደረገው የእርስ በርስ ጦርነት ውስጥ ጉልህ ሚና በመያዝ የመሣሪያ ሽያጭን በከፍተኛ ደረጃ የሚያራምዱ የአውሮፓ ሀገሮች ስም ዝርዝር ይፋ ወጥቷል። አፍሪካ ኮንፊደንሺያል የተባለውን መጽሔት በመጥቀስ ዜናውን ለህዝብ ያሰራጨው ሬዲዮ ፍራንስ እንደዘገበው ከሆነ በአውሮፓ ከሚገኙት አገሮች መሃል ሰባቱ ለአፍሪካ ከሚላከው የመሣሪያ ሽያጭ ከፍተኛውን ድርሻ የሚወስዱ መሆኑ ተገልጿል።</p>

<p>ይኼው መጽሔት ስማቸውን ከጠቀሳቸው አገሮች መሀል ጣሊያን፣ እንግሊዝ፣ ቤልጂየምና ጀርመን በመሣሪያ ሽያጩ በኩል ከፍተኛ ድርሻን ይይዛሉ። ከነዚህ መሃል ጣሊያን በምስራቅ አፍሪካ ውስጥ በሚደረገው የመሣሪያ ዝውውር ላይ የበላይነት ያላት ከመሆኑ ባሻገር በዚሁ አካባቢ ከሚገኙት መሀል አስር የሚደርሱት የጣሊያን የመሣሪያ ካምፓኒ ቋሚ ደንበኞች መሆናቸውን ዜናው ያስረዳል።</p>

<p>ጣሊያን ባለፉት ሶስት ዓመታት በም/አፍሪካ አካባቢ ከሸጠችው መሣሪያ ግማሽ ያህሉን ወደ አገሯ ያስገባችው ኤርትራ መሆኗን የሚገልፀው ይኸው ዜና ኤርትራ በአሁኑ ሰዓት ከኢትዮጵያ ጋር እያደረገችው ባለው ጦርነት ከታጠቀችው መሣሪያ 75 ከመቶ ያህሉ በጣሊያን የመሣሪያ ሽያጭ ካምፓኒዎች የተሸጠላት መሆኑ ተገልጧል።</p>

<p>የኤርትራ ቋሚ መሣሪያ አቅራቢና ሻጭ የሆነችው ጣሊያን በደ/ሱማሊያም ለሚገኙ አንዳንድ አንጃዎች መሣሪያዎችን አስታጥቃለች። ኤርትራ ከጣሊያን ከገዛቻቸው መሣሪያ ሩቡን ያህል ወጪውን የሸፈኑት የዓረብ አገሮች መሆናቸውን የሚገልፀው ይኸው ዜና የተቀረው መጠነኛ ክፍያ በኤርትራ መንግሥት መሸፈኑንና ሌላው በአጭር ጊዜ ክፍያ የተወሰደ መሆኑን ይጠቅሳል።</p>

<p>እንደ መጽሔቱ ገለፃ መሠረት በኢትዮጵያ መሣሪያ ከሚያቀርቡት አገሮች መሀል አብዛኛዎቹ የኤሽያ አገሮች ሲሆኑ እነሱም ቻይና ማሌዥያ ኢንዶኔዥያ የመሳሰሉት ናቸው። ኤርትራ ከጣሊያን ከሚመጣው መሣሪያ ባሻገር የጣሊያን የመሣሪያ ካምፓኒዎች ከቡልጋሪያ የገዙትን መሣሪያ ለኤርትራ መሸጣቸውን ይኸው መጽሔት አረጋግጧል።</p>


<p class="align-center"><a href="/Gazettas/Fetash/info/Fetash.sera.html">ከፈታሽ መስከረም 19 ቀን 1992</a></p>

</body>
</html>	
