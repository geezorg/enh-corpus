<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የጉምሩክ አስተላላፊዎች የሚ/ሮች ም/ቤትን ውሳኔ አብጠለጠሉት</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የጉምሩክ አስተላላፊዎች የሚ/ሮች ም/ቤትን ውሳኔ አብጠለጠሉት</h1>
<h2 class="align-center">«አዋጅን አዋጅ ይሽረዋል እንጂ ደምብ አዋጅን ሊሽረው አይችልም»</h2>
 
<p>በአገራችን በኢትዮጵያ ቀደም ብሎ በአፄ ኃይለሥላሴ ጊዜ የጉምሩክ ገቢና ወጪን ዕቃ ለማስተላለፍ በግል ፈቃድ የተሰጣቸው ድርጅቶች በወቅቱ ለሃገር ዕድገትና ገበያ መረጋገጥ ከፍተኛ ሚና ይጫወቱ እንደነበረ የምጣኔ ሃብት ጠበብቶች ያረጋገጡት እውነት እንደነበረ ዛሬ በአንዳንድ የቀድሞ ኢኮኖሚን በማጣቀስ የተጻፉ መጽሐፍት ለዋቢነት ሊጠቀሱ ይችላሉ።</p>

<p>ይሁን እንጂ ከ1972 ዓ.ም ጀምሮ የደርግ መግንስት እነዚህን የግል ድርጅቶች በማፍረስ የማስተላለፍን ስራ በመግንስት መስሪያ ቤት ብቻ እንድካሄድ በማድረጉ በውጭ ንግድ ገበያ ከፍ ያለ የስራ መጓተት ይታይ እንደነበረ ይታወቃል።</p>

<p>ከአሁኑ የመንግስት ለውጥ በኋላ የአገሪቱ ኢኮኖሚ በነፃ ስርዓት እንዲተካ በመወሰኑ የሚኒስትሮች ምክር ቤት ባወጣው ደንብ ቁጥር 155/86 መሰረት 63 የሚደርሱ የጉምሩክ ባለስልጣን ገቢና ወጪ ዕቃ ለማስተላለፍ ፈቃድ የተሰጣቸው ድርጅቶች የኢትዮጵያ ጉምሩክ ጽ/ቤቶችና ጣቢያዎች በሚገኙባቸው ቦታዎች ሁሉ ዕቃ ለማስተላለፍ እንደሚችሉ የሚገልጽ ደብዳቤ በ1987 ዓ.ም ህዳር ወር ይደርሳቸዋል። ይህም የአሰብንና የጅቡቲን ጉምሩክ ጽ/ቤቶች እንደሚያጠቃልል ይገለጻል።</p>

<p>ከዚህ መንፈስ በመነሳት አሰብ በ1987 አጋማሽ ላይ ዶክመንት እነዚህ ድርጅቶች ይልኩና ስራቸው ሊጀምሩ ሲሉ ከት/መገናኛ ሚ/ር ለጉምሩክ ባለስልጣን በተላለፈ የስልክ ትዕዛዝ የግል አስተላላፊዎችና በአሰብ በኩል እንዳይሰሩ ይከለከላሉ። ስራውም ይቋረጣል።</p>

<p>አስተላለፊዎች ለሚመለከታቸው የመንግስት መስሪያ ቤት ሁሉ እገዳው እንዲነሳ በተለያየ ጊዜ ቢጠይቁም በባሕር ትራንዚት አገልግሎት ድርጅትና በኤርትራ ዐርከብና የትራንዚት አገልግሎት መሃከል ጁን 1993 በሁለቱም ሃገሮች ውስጥ በብቸኝነት ለመስራት የሚያስችላቸው የፕሮቶኮል ስምምነት መኖሩን የትራንስፖርትና መገናኛ ሚኒስትር ይገልጽላቸውና እነሱም ሆኑ ወኪሎቻቸው አሰብ መስራት እንደማይችሉ ይነገራቸዋል።</p>

<p>የአስተላላፊነት በግል እንዲሰጥ የተፈለገበት ስራው በሞኖፖል ከሚሰራ ይልቅ በውድድር ቢሰራ ውጤታማ እንደሚሆንና ይህ የሁለቱ ሃገራት መ/ቤቶች የፕሮቶኮል ስምምነት በኢትዮጵያ የሚኒስትሮች ምክር ቤት ደንብ ቁጥር 155/86 እንደሻረው ቢገልፅም ምንም መፍትሔ ያጣሉ።</p>

<p>በዚሁ አገላለጽም የመንግስት ፍላጐትን በማንፀባረቅ ለጠቅላይ ሚኒስትር አቶ መለስ ዜናዊ ህዳር 26 ቀን 1988 ዓ.ም በቁጥር ጭጭኣኣ01095 ሚያዝያ 29 ቀን 1988 ዓ.ም በቁጥር ጭጭኣኣ01096 እና ጥቅምት 21 ቀን 1989 ዓ.ም በቁጥር ጭጭኣኣ089/96 ለሶስት ጊዜ በደብዳቤ ቢጽፉም ለሶስት ዓመታት ምንም መልስ ሳያገኙ ይቀራሉ።</p>

<p>በኋላም በኢትዮጵያ ኤርትራ መንግስታት አለመግባባት የተነሳ የወደብ አገልግሎት በከፊል ወደ ጅቡቲ ሲዞር አንዳንድ የግል ድርጅቶች በአነስተኛ የስራ ድርሻ ከማሪታይም እየተሻሙ ከጅቡቲ የተላከላቸው የወጪ ሰነድ በማቅረብ ብሔራዊ ባንክ የውጭ ምንዛሪውን ወደ ጅቡቲ በመላክ ይሰራ ነበር። </p>

<p>የሻዕቢያ መንግስት የሃገራችን ዳር ድንበር ሲዳፈር ስራው ሙሉ በሙሉ ወደ ጅቡቲ ሲጠቃለል ብሐራዊ ባንክ ባወጣው መመሪያ ለጅቡቲ ወደብ የአገልግሎት ክፍያ የሚፈጽመው በባሕርና ትራንዚት አገልግሎት ድርጅት በኩል በሚቀርብለት የወጪ ሰነዶች ብቻ መሆኑን ይገልፃል። በዚህም ለስራው አለመፈፀም ሁለተኛ ምክንያት ይሆናል።</p>

<p>በመጨረሻም ሰኔ 12 ቀን 1990 ዓ.ም የሚኒስትሮች ምክር ቤት ባወጣው ደንብ የመርከብ ውክልናና የዕቃ ማስተላለፍ አገልግሎት ከላይ በተጠቀሰው ቀን ጀምሮ ፈቃድ እንደሚሰጥና ነገር ግን የብቃት ማረጋገጫ ከጉምሩክ ባለስልጣንና ከትራንስፖርትና መገናኛ ሚ/ር መስፈርት እንዲሁ ለዕቃ አስተላላፊነት ፈቃድ 1. ሚሊዮን ካፒታል ለመርከብ ውክልና ፈቃድ አንድ ሚሊዮን ካፒታል እንደሚያስፈልግ የሚገልጽ ደንብ በመገናኛ ብዙሃን ይገለጻል።</p>

<p>ይህ ከላይ የተጠቀሰው በተግባር ላይ የዋለ ስለመሆኑ በተለያዩ ጊዜያት የተገለጠ እውነት ነገሮች ናቸው።</p>

<p>ሐምሌ 20 ቀን 1990 ዓ.ም ትላንትና የጉምሩክ አስተላላፊነት ስራ ድርጅት አሰሪዎች ማህበር በግዮን ሆቴል ለጋዜጠኞች በሰጠው መግለጫ የማህበሩ ሊ/መንበር አቶ ዘውገ ገድሉ ይህን በተመለከተ ሰፋ ያለ ማብራሪያ ሰጥተዋል።</p>

<p>ከገለጻው ለመረዳት እንደተቻለው የዕቃ ማስተላለፍና የመርከብ ውክልና የስራ መስኮች የአገልግሎት ሰጪነት ስራ ማለትም ዕቃን ለማስገባትም ሆነ ለማስወጣት ለሚፈልጉ ደንበኛ ጥሩውንና ፈጣኑን መንገድ በመግለጽ ከባለንብረቱ ውክልና በመውሰድ የማስተላለፍ ሥራ እንደመሆኑ በደንበኞቹ ውል መሰረት የሚፈፀም እንጂ ለመንግስት ግዴታ የሚቀርብ የካፒታል መጠን እንደማያስፈልገው ገልፀዋል።</p>

<p>አቶ ዘውገ በገለፃቸው አብዝተው የኮነኑት የእኛ ስራ የጉምሩክ አስተላላፊነት ነው እንጂ የዕቃ አስተላላፊነት ፈቃድ እንዲያወጡ መገደዳቸውንና ለዚህም ደግሞ ከአቅም በላይ የሆነ የካፒታል መጠን መተመን መሆኑን አብራተው ከመጀመሪያ ለምን ፈቃድ ተሰጥቶ ስራውን ለመስራት እንዳይቻል በአዋጅ የወጣውን በአዋጅ መሻር ሲገባ በአዋጅ የወጣውን በደንብ መሻር ፍትሃዊ አሰራር አለመሆኑን ገልፀዋል።</p>

<p>አያያዘውም የትራንስፖርትና መገናኛ ሚ/ር ያቀረበው ረቂቅ ላይ እንዲወያዩበት ዕድሉን ባለማግኘታቸው ማዘናቸው ገልፀው አሁን የወጣውን ደንብ ስራውን በጥቂት ቡድኖች ሞኖፖላይዝድ ከማድረጉና በተለይ በአሁኑ ሰዓት ከፍተኛ የወደብ መጨናነቅ ባለበት ሁኔታ ጠቅላላቸውን እንኳ ቢሰማሩበት የሚከብድ መሆኑ ሳይጤን ይህን ደንብ ማውጣት ከሕግም ሆነ ሊሰጥ ከሚችለው አገልግሎት አኳያ አግባብ አለመሆኑን አመልክተዋል።</p>

<p>ይህን ደንብ በተመለከተ ረቂቁን ያዘጋጀውን መንገድ ትራንስፖርት ሚ/ር እና የሚኒስትሮች ምክር ቤት ጉዳዩን በጥሞና እንዲያጤኑት ጠይቀዋል።</p>

<p>የጅቡቲም መንግስት የሞኖፖላይዝድ አሰራርን የማይፈቅድ መሆኑን አቋሙን የገለፀ መሆኑን ጠቅሰው መንግስት አሁን ካለው ሁኔታ አንፃር ብቻ ሳይሆን ወደፊትም ስራዎች በውድድር መሰራት እንዳለባቸው የሚያምን በመሆኑ ይህንንም ስራ በውድድር ቢሰራ የበለጠ ውጤታማ ይሆናል ሲሉ በአጽንኦት ገልፀዋል።</p>


<p class="align-center"><a href="/Gazettas/Fetash/info/Fetash.sera.html"> ከፈታሽ ሐምሌ 21 ቀን 1990</a></p>

</body>
</html>	





