<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አቶ መለስ በአሜሪካ ኤምባሲ የ4 ሰዓት ቆይታ አደረጉ ለምን?</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">አቶ መለስ በአሜሪካ ኤምባሲ የ4 ሰዓት ቆይታ አደረጉ ለምን?</h1>


<p>ባለፉት ሳምንታት የኢትዮጵያ ጠ/ሚ/ር አቶ መለስ ዜናዊ ከሌሊቱ 5-9 ሰዓት ድረስ በአሜሪካ ኤምባሲ ውስጥ የአራት ሰዓታት ቆይታ ማድረጋቸውን የኤምባሲውን ሠራተኞች ዋቢ የጠቀሱ ዘገባዎች ጠቆሙ።</p>

<p>ይህን በተመለከተ የተለያዩ ግምቶች ሲሰጡ የሰነበተ ቢሆንም አሁን ግን በተለየ የኃላፊነት ሥራ ጉዳይ ከአሜሪካ ከፍተኛ ባለስልጣናት ጋር ለመወያየት ስለመሆኑ ሚዛን እየደፉ እንደመጣ ለመገመት ተችሏል።</p>

<p>ሪፖርተራችን በተለያዩ የመንግስት ኃላፊነት ላይ የነበሩ ሰዎችን አስተያየት እንደሰበሰበው ከሆነ «እንዲህ መሰል ክስተቶች በተለይ አገሪቱ በጦርነት ላይ በምትገኝበት ወቅት መፈጠሩ ብዙ የምያስደንቅ አይደለም በማለት አስተያየታቸውን ቢያስቀምጡም በአሁኑ ሰዓት ግን በተለይ አቶ መለስ በግላቸው ለኤርትራና ለኢትዮጵያ እኩል ወዳጅ አገር ከሆነችው አሜሪካ ጋር መደረጉ እንዲሁም በአቶ ኢሳያስና በአቶ መለስ ቀድሞ የነበረ መቀራረብ አንፃር እንዲሁም በቅርቡ በኢትኦጵ ጋዜጣ የወጣው የሁለቱ መሪዎች የግል ደብዳቤ ይዘት አንፃር ለኢትዮጵያ ሕዝብና ባለሥልጣናት ድብቅ የሆነው ለኤርትራው መሪ በአቶ መለስ መገለፁ ሁኔታውን አሁንም ጥርጣሬ ውስጥ ሊከት የሚያስችል በቂ ምክንያት ይኖራል» ሲል ገልፀዋል።</p>

<p>በማማያዝም በተለይ በአሁኑ ሰዓት የኢትዮጵያ ሕዝብና መንግስት ይበልጥ ሊቀራረብ ሲገባው ከመንግስት በኩል ያለው የተጓተተ አቋምና በውስጥ ፖለቲካውም ቢሆን ያለው የግትረኝነት አቋም ከሕዝቡ ስሜት ጋር የማይሄድ በመሆኑ መንግስት ሊያስብበት ይገባል በማለት አስቀምጠዋል።</p>

<p>ይህ የአቶ መለስ በአሜሪካን ኤምባሲ የአራት ሰዓታት ቆይታ ማድረግ እስከአሁን ከየትኛውም ነፃ ወገን ሆነ ከመንግስታት አካላት ምንም የተሰጠ ማረጋገጫ ወይም መግለጫ የለም።</p>


<p class="align-center"><a href="/Gazettas/Fetash/info/Fetash.sera.html">ከፈታሽ ሐምሌ 25 ቀን 1990</a></p>

</body>
</html>	





