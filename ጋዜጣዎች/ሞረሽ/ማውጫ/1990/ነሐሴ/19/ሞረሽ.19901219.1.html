<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>እስራኤል የኢትዮጵያን ተዋጊ ጄቶች ልታድስ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> እስራኤል የኢትዮጵያን ተዋጊ ጄቶች ልታድስ ነው</h1>
<h2 class="align-center"> 13 ሚሊዮን ዶላር ጠይቃለች</h2>


<p>11 የኢትዮጵያ አየር ኃይል ተዋጊ ሚግ ጄቶችን ለማደስ ተዋውላ የነበረችው እስራኤል የተለያዩ ምክንያቶችን በመደርደር ውሏን ማፍረሷ ከተዘገበ ከሁለት ሳምንት በኋላ የዕደሳ ዘመቻዋን ለመቀጠል የሚያስችላት ቅድመ ሁኔታዎች መዘጋጀታቸውን «አል-ቀዱስ» የተባለ መጽሔት ዘገበ። በእስልምና ሃይማኖት ላይ በማተኮር ለንደን ውስጥ በእንግሊዘኛ ቋንቋ የሚታተመውና እዚህ አዲስ አበባም በኢራን ኤምባሲ አማካኝነት የሚሰራጨው አል-ቁዱስ (ኣል~ቕኡዽጽ) እንደገለፀው እስራኤል የኢትዮጵያን ተዋጊ ጄቶች ለማደስ 13 ሚሊዮን ዶላር ያስፈልገኛል ማለቷን አሳውቋል።</p>

<p>በእስራኤል የሚገኝ አንድ የግል ኩባንያ የኢትዮጵያን 11 ሚግ የአየር ኃይል ተዋጊ ጄቶችን ለማደስ ጨረታውን ማሸነፉን መጽሔቱ ገልጿል።</p>

<p>መረጃዎች እንደሚጠቁሙት እስራኤል በኤርትራ የዳህላክ ደሴቶች ላይ ባላት የጦር ሠፈር በአካባቢው የሚገኙ የአረብ አገሮችን ለመሰለል እንዲያስችላት የሻዕቢያው መንግስት ለኢትዮጵያ የጄቶችን ዕድሳት ማድረግ እንደሌላባትና ምናልባት እድሳቱን ብታካሂድ የጦርነት ሚዛኑ ወደ አንድ ጐን ሊዛባ እንደሚችል ለእስራኤል በማስታወቋ እስራኤል ለኢትዮጵያ የገባችን ውል በማፍረስ የዕደሳ ጥያቄውን ሰርዛ እንደነበር ማስታወቋ አይዘነጋም። አሁን ኩባንያው ጨረታውን አሸንፎ ዕድሳቱን የሚያካሂደው 13 ሚሊዮን ዶላር ሲከፈል ብቻ እንደሆነ ታውቋል።</p>

<p>የኢትዮጵያ መንግሥት በቀረበለት የድርድር ሐሳብ ይስማማ አይስማማ የታወቀ ነገር አለመኖሩ መረጃዎች ቢጠቁምም የኢትዮጵያ አየር ኃይል ድርጅቶች አሁን ባላቸው ጥቃት ለጦርነቱ ዝግጁ ናቸው ተብሎ የማይነገርለት ደረጃ ላይ ስላለ ምናልባት ካሉት ችግሮች አኳያ መንግስት ይስማማል የሚሉ ግምቶች ተሰንዝረዋል።</p>


<p class="align-center"><a href="/Gazettas/Moresh/info/Moresh.sera.html">ከሞረሽ ነሐሴ 19 ቀን 1990</a></p>

</body>
</html>	
