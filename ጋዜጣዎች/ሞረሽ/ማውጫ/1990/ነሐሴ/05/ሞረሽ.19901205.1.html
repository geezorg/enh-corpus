<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በጠና የታመሙት ታምራት ላይኔ ዘውዲቱ ሆስፒታል ገቡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በጠና የታመሙት ታምራት ላይኔ ዘውዲቱ ሆስፒታል ገቡ</h2>
<h3 class="align-center"><span class="underline">በብዙ ታጣቂዎችም መታጀባቸው ይነገራል</span></h3>


<p>አራት አባሪዎቻቸው በቅርቡ ከወህኒ በነፃ የተለቀቁት የቀድሞው የመከላከያ ሚኒስትርና ጠቅላይ ሚኒስትር አቶ ታምራት ላይኔ በጠና በመታመማቸው ባለፈው ሳምንት ሐሙስ ፍልውሃ አካባቢ ወደሚገኘው ዘውዲቱ ሆስፒታል ተገኝተው የፊዚዮ ቴራፒ ሕክምና መውሰዳቸውን በአጋጣሚ በወቅቱ ሆስፒታል ቅፅር ግቢ የነበረው ሪፖርተራችን አስታወቀ።</p>

<p>በፍርድ ቤት ውሳኔ በአዲስ አበባ ወህኒ ቤት ሆነው የችሎት ክርክራቸውን እንዲከታተሉ ከተወሰኑት የአቶ ታምራት ላይኔ አባሪዎች መሐል ከፍተኛውን የመንግስት ስልጣን ይዘው የነበሩት አቶ ጉልላት ጥላሁንን ጨምሮ አቶ እስክንድር ኪዳኔ፣ ዊሳም አብደላና ወይዘሮ ማርታ በፍርድ ቤቱ ውሳኔ ከሕግ ተጠያቂነት ነፃ ሆነው የተለቀቁ መሆናቸው የተገለፀ ሲሆን አንዳንድ ምንጮች ባስተላለፉት ዘገባ ደግሞ አቶ እስክንድር ኪዳኔ ኤርትራዊ በመሆናቸው ወደ ተዘጋጀላቸው ማረፊያ ተሸኝተዋል የተባለ ሲሆን የወይዘሮ ሻዕዲያ ናዲም ልጅ ዊሳም አብደላ ከአገር መውጣቱን ጠቁመዋል።</p>

<p>ከጥቂት ሳምንታት በፊት አቶ ታምራት ላይኔ የአዲስ አበባ ወህኒ ቤት አስተዳደር አባላትና ሌሎች የማያውቋቸው ግለሰቦች እየጠሩ ማስፈራሪያ ይሰጧቸው እንደነበር ለፍርድ ቤቱ ባሳወቁበት ወቅት ወህኒ ቤቱ በቂ ሕክምና እንደማይሰጣቸውና ቤተሰቦቻቸውም መድሃኒት እንዳያስገቡላቸው መከልከላቸውን በማመልከት ጥያቄ አቅርበው እንደነበር የሚዘነጋ አይደለም።</p>

<p>አቶ ታምራት ላይኔ ባለፈው ሳምንት ዘውዲቱ ሆስፒታል በገቡበት ወቅት ከፍተኛ ቁጥር የነበራቸው ታጣቂ ወታደሮች እንደነበሩ ሪፖርተራችን የገለፀ ሲሆን ከቤተሰቦቻቸው አካባቢም ስለ አቶ ታምራት ሕመም ለማጣራት ሞክሮ አልተሳካም። አቶ ታምራት ላይኔ ወደ ሆስፒታሉ በመጡበት ወቅት እህታቸውን ጨምሮ አንዳንድ ዘመዶቻቸው በቦታው እንደነበሩ ተመልክቷል።</p>


<p class="align-center"><a href="/Gazettas/Moresh/info/Moresh.sera.html">ከሞረሽ ነሐሴ 5 ቀን 1990</a></p>

</body>
</html>	





