<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሁለቱ ባህታዊያን ታጣቂዎች ሊገድሉዋቸው ነበር</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h3><span class="underline"> አባ ጳውሎስ አያውቁም አይባልም</span></h3>
<h1 class="align-center"> ሁለቱ ባህታዊያን ታጣቂዎች ሊገድሉዋቸው ነበር</h1>
<h2> በባህታዊ ፈቃደ ስላሴ የቀብር ቦታ ጭቁኑ ሚካኤል ታስሯል</h2>
 
<p>ጥር/1989 ዓ.ም በቅዱስ እስጢፋኖስ ቤተክርስቲያን አውደ ምህረት ላይ ፓትርያርክ አባ ጳውሎስ ባሉበት በግፍ የተገደሉት አባ ፈቃደ ሥላሴ ገዳዮች ላይ መንግሥት ምንም እርምጃ ሳይወስድ ነገር ግን ኃይል የእግዚአብሄር ነው የሚል መዝሙር በማስዘመር ረብሻ አስነስታችኋል በማለት ባህታዊ ገ/መስቀልና ባህታዊ ሶፎንያስን ከሕግ ውጭ በማሠር ከሌሊቱ 6 ሰዓት ከ10 ሲሆን ከ54 እስረኞች መሀል ነጥለው ሊያወጣቸው የሞከረቱን ታጣቂዎች ለዳግም ቀይ ሽብር አንወጣም በማለት መቃወማቸውን ባህታዊያኑ ተናገሩ።</p>

<p>በአገሪቱ ሕግ መሠረት ከ48 ሰዓት ባልበለጠ ጊዜ ፍ/ቤት መቅረብ ሲገባቸው ከ90 ቀናት በላይ በወንጀል ምርመራና በልዩ ልዩ ፓሊስ ጣቢያዎች በማሠር ሲያጉላሉዋቸው ከቆዩ በኋላ በጅምላ አፈሣ የተያዙ 50 ምዕመናንን የአራዳ ወረዳ የመጀመሪያ ፍ/ቤት እያንዳንዳቸው በ500 ብር ዋስትና ሲለቃቸው ሁለትን ባህታዊያንም በሁለት ሺህ ብር ዋስትና እንዲለቁቁ አዝዞላቸው ነበር።</p>

<p>ሆኖም ፓሊስ እንደገና በማፈን ከሕግ ውጭ ወረዳ 18 ወስዶ አስሯቸዋል። የወረዳ 18 የመጀመሪያ ፍ/ቤት ጉዳዩ በአራዳ ወረዳ የታየ በመሆኑ አናይም ብሎ ቢለቃቸውም እንደገና ወረዳ 13 ፓሊስ ጣቢያ በአደራ ካስቀመጣቸው በኋላ ከሌሊቱ 6 ሰዓት ከ10 ላይ በእኩለ ሌሊት ለ3 ጊዜያት ነጣጥለው ሊያወጧቸው ሲሉ ባህታዊ ሶፎንያስ ከባህታዊ ገ/መስቀል አልለይም አብሬ እወጣለሁ ብለው በማስቸገራቸውና ሌሎች እስረኞችም በተቃውሞ በመጮሃቸው የታጣቂዎቹ ሙከራ ሊከሽፍ ችሏል።</p>

<p>እነ ባህታዊ ገ/መስቀል የተወነጀሉበት ረብሻ ማነሣሣትና ሕጋዊ ያልሆነ ማህበር መመሥረት ሲሆን በረብሻው ዕለት ግን በአካል አልተገኘንም ይላሉ ባህታዊያኑ። አዲስ አበባ ወህኒ ቤት በተላኩ ጊዜም በወህኒ ቤቱ የውስጥ ሕግና ደንብ ጃማይካውያንና ባህታዊያን ፀጉራቸውን የማይላጩ ሲሆን ከዚህ ውጭ ከቤተ ክህነት በተላለፈ ትዕዛዝ በግድ ታንቀው የናዝራዊ መለያ የሆነውን ፀጉራቸውን ተላጭተዋል። ከዚህም በተያያዘ ባህታዊ ፍቃደ ሥላሴ የተቀበሩበት የአንቀፀ ታቦተ ምህረቱ ወደ ጥምቀተ ባህር እንዳይወጣ በፓትሪያርኩ የተላለፈው ልዩ ትዕዛዝ ዘንድሮም ተግባራዊ እንደሆነ ከስፍራው የተገኘው ዜና ያስረዳል።</p>


<p class="align-center"><a href="/Gazettas/Moresh/info/Moresh.sera.html">ከሞረሽ ጥር 12 ቀን 1990</a></p>


</body>
</html>	





