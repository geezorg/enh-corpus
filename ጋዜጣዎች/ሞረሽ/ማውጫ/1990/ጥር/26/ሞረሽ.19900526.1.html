<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኮ/ል መንግሥቱ ኃ/ማርያም ድምጽ ተነሣ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> የኮ/ል መንግሥቱ ኃ/ማርያም ድምጽ ተነሣ</h1>
<h2 class="align-center"> «የኢትዮጵያ ሕዝብ ከእኔ ጎን መቆም አለበት»</h2>
 
<p>ለ17 አመታት ኢትዮጵያን በአምባገነንነት የገዙትና በስተመጨረሻም ከሀገር ወጥተው በስደት ዝምባብዌ የሚኖሩት የቀድሞው ፕሬዝዳንት መንግሥቱ ኃ/ማርያም እንደገና ከዘመናት በኋላ ሀገሬ ሕዝቤ ማለት መጀመራቸውን ሬውተርን ጠቅሶ ኬንያን ትሪቡን አስታውቋል።</p>

<p>የሬውተሩ ጋዜጠኛ ክሪስ ፓል በኮለኔሉ የሕይወት ዙርያ ብዙ ጥንቅሮችን በሰፊው አትቶ ከመግለፁም በላይ ሰውየው አሁንም ጠመንጃ ይዘው ወደ ኢትዮጵያ በረሀ መግባት እንደሚፈልጉ ገልጿል። ኮ/ሉ በዝምባብዌ መንግሥት ትዕዛዝ መሠረት ምንም አይነት እንቅስቃሴ እንዳያደርጉ ለጋዜጠኞች አለሁ ማለትን ያዘወትራሉ አሁንም ሪፖርተሩ አነጋግርኳቸው እንዳለው እኔ ለሕዝቤ በደሌን በደሜ ልከፍል ዝግጁ ነኝ። በተለይ ለሠራዊቱ መበተንና ለአደጋ መጋለጥ ተጠያቂ እስከሆንኩ ደረስ ህሊናዬ አርፎ ሊቀመጥልኝ አልቻለም። ሀገር ወዳድ ነኝ የሚል ዜጋ ሁሉ ከጎኔ ሊሠለፍ ይገባል። ማንኛውንም አይነት እርምጃ ለመውሰድ ሰዓቱ አሁን ነው ብለው መናገራቸውን ገልጾታል።</p>

<p>የኮ/ል መንግስቱ ኃ/ማርያም በቀይ ሽብር ወንጀል መጠየቅና ለፍርድ አሁን ያለው የኢሕአዴግ መንግሥት እንደሚፈለጉና የእሳቸውስ አስተያየት ምን እንደሆነ ተጠይቀው በቀይ ሽብር ወንጀለኛነት እኔ መንግስቱ ልከሰስ አይገባም። ጠላቶቻችን ሊገድሉን ሲመጡ ቀድመን ገደልናቸው ምናልባት አብረው የተጨፈለቁ ሠላማዊ ዜጐች ያለ አግባብ ደማቸው ለፈሰሰው ሕዝቤን ይቅርታ እጠይቃለሁ። ለዚሁም የእኔ ኃላፊነት ብቻ አይደለም፤ የስርዓቱ እንጂ። እኔም ይቅርታዬን የማቀርበው አሁንም በማምንበት በሥርዓቱ ስም ነው። ከዚህ በተረፈ ግን ወያኔ እኔን ሊከስ አይችልም፤ ራሱ ወንጀለኛ ነውና። እስቲ ለጊዜው ክሱንም ፍርዱንም ለሕዝባችን እንተወውና አሁን ማድረግ ያለብንን ነው ማሰብ ያለብን። ክደትና ማፈንገጥ በበዛበት የአስተዳደር ውስጥ አንድ ሰው ብቻውን ምንም ሊሆን አይችልም ይዘን የተነሣነውን የተቀደሰ አላማ ዘረኞችና የውጪ ኃይሎች አበላሹብን። እናም በስደት ከእስር ባልተናነሰ ሁኔታ እንደምታየኝ አለሁ። እውነተኛ የትግል ጓዶቼም ግማሹ በእስር ግማሹ ተበትኖ ሁሉ ነገር እንዳልነበር ሆኖ ቀርቷል። አሁንም ግን እድሉ አለን ብዬ አምናለሁ።</p>

<p>የቀድሞ የውጪ ወዳጆቻችን አሁንም እናገኛቸዋለን። ከጎናችን ይሆናሉ። ይኼ ደግሞ ፉከራ አይደለም ወይም የእብደት ንግግር አይደለም። መሆን ያለበት ቀኑን ጠብቆ ሲሆን የምናየው ይሆናል። በማለት የገለጹ ሲሆን ጋዜጠኛው በማጠቃለያው ቀኑን ጠብቆ የሚነሣ እብደት ይኖርባቸው ይሆን? ወይስ እንዳሉት ቆርጠው ተነስተዋል ሲል ደምድሟል።</p>


<p class="align-center"><a href="/Gazettas/Moresh/info/Moresh.sera.html">ከሞረሽ ጥር 26 ቀን 1990</a></p>


</body>
</html>	





