<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አል አሙዲ ድብቅ አጀንዳ እንዳላቸው የኢጋድ ባለሥልጣናት ዜና አስታወቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> አል አሙዲ ድብቅ አጀንዳ እንዳላቸው የኢጋድ ባለሥልጣናት ዜና አስታወቀ</h1>
<h2 class="align-center"> «የጅቡቲ ወደብንም ሊገዙት ነው»</h2>

 
<p>የሳዑዲ አረቢያ ዜግነት ያላቸው ቱጃሩ ሼህ ሁሴን አል አሙዲ ከጅቡቲው ከበርቴ አብድራሕማን ቦረህ ጋር ተገናኝተው መወያየታቸውንና የጅቡቲን ወደብ ሊጠቀልሉት መዘጋጀታቸውን ኢንዲያን ኦሽንን በመጥቀስ ዘ አይ ኦን ኢትዮጵያ የተሰኘው የእንግሊዘኛ መጽሔት ዘግቧል። ሼኹ በአካባቢው የተለየ አላማ እንዳላቸው የሚገልፀው ይህ መጽሔት የኡጋንዳ ሼራተን ሆቴልን ከገዙ በኋላ እዚያው የሚገኘው የቡና ንግድ ቦርድ ሊሚትድ የተሰኘውን የኡጋንዳ መንግስታዊ ድርጅት መግዛታቸውን በፊርማ እንዳረጋገጡ ገልጿል።</p>

<p>አል አሙዲ አካባቢያዊ ኢላማ አላቸው በማለት የዘገበው ኢንዲያን ኦሽንን በመጥቀስ «ዘ አይ ኦን ኢትዮጵያ ኤንድ ዘ ሆርን ኦፍ አፍሪካ» የተሰኘው መጽሔት የሚዘጋጀው የኢጋድ ማለትም የምስራቅ አፍሪካ በይነ መንግስታዊ ድርጅት የፖለቲካ አማካሪ በሆኑት በዶክተር ክንፈ አብርሃም ጭምር በመሆኑ ዜናውም የኢጋድን አቋም ያንፀባርቃል የሚል እምነት አለ። መጽሔት አክሎ እንደሚገልፀው አል አሙዲ በግል አውሮፕላን ወደ ጅቡቲ ከበረሩ በኋላ አብድራሕማን ቦረህ የተባሉትን የጅቡቲ ሼራተን ሆቴል ባለቤትን አግኝተው የተወያዩ ሲሆን የንግግራቸው ዋነኛ ዓላማም ሼህ አል አሙዲ የጅቡቲን ሼራተን ለመግዛት እንደፈለጉ የሚጠቁም እንደሆነ ዜናው ይገልፃል።</p>

<p>ሆቴሉን ለመግዛት የሚያስችል ስምምነት እንደሚያገኙም ዜናው ጠቁሟል። ሼህ አል አሙዲ የጅቡቲን ወደብ ተዘዋውረው የጐበኙ መሆኑን የሚገልፀው ይህ ዜና ከጅቡቲ ባለስልጣናት ቀና አቀባበል እንዳገኙ ገልጾ በኮንቴይኔር ተርሚናሉና በወደብ አገልግሎቱ ኢትዮጵያዊ የንግድ ሸሪክ ሲፈልጉ የቆዩ በመሆኑ የሼኹን ጉብኝት በቀና መንፈስ ተቀብለውታል። ጅቡቲ ለውጭ ኢንቨስተሮች የወደብ ግልጋሎት ተጠቃሚነትን እንዲሁም የነዳጅ ምርቶችን እንዲነግዱና እንዲያሰራጩ ስለምትፈቅድ ኮራል ፔትሮሊየም የተባለው የአል አሙዲ የነዳጅ ድርጅት በአካባቢው በቅርቡ እንቅስቃሴ ይጀምራል ተብሎ ይጠበቃል። ሼኹ በእንግሊዝና ሳዑዲ አረቢያ ከሚገኙት ውጪ በሞሮኮም ሁለት የነዳጅ ማጣሪያዎች እንዳሏቸው ይኸው ዜና ያብራራል።</p>


<p class="align-center"><a href="/Gazettas/Moresh/info/Moresh.sera.html"> ከሞረሽ ሐምሌ 7 ቀን 1990</a></p>

</body>
</html>	
