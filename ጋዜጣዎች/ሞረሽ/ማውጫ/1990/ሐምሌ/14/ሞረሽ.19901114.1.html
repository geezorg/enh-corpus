<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሻዕቢያ 7 ኢትዮጵያውያንን ከነህይወታቸው ቤንዚን አርከፍክፎ አነደዳቸው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<table border=1><tr vclass="align-center"><td width="50%"><h3 class="align-center">የኤርትራውያን ንግድ ፈቃድ ተሰረዘ፣<br/>ዛሬ ሱቅ መታሸግ ይጀመራል</h3></td>
<td><h3 class="align-center"><span class="underline">«እኛ ስላልጀመርነው የሰላም ጥሪው ይቀጥላል»</span></h3>
<p class="align-right">የማነ ገብረአብ የኢሳያስ አማካሪ</p></td></tr>
<tr vclass="align-center"><td colspan=2><h1 class="align-center">ሻዕቢያ 7 ኢትዮጵያውያንን ከነህይወታቸው ቤንዚን አርከፍክፎ አነደዳቸው</h1></td></tr>
<tr vclass="align-center"><td width="50%"><h3 class="align-center"><span class="underline">አዲስ የዜግነት መታወቂያ እየታተመ ነው</span></h3></td><td><h3 align="center">«....ኢትዮጵያውያንን አስተምረናቸዋል ትምህርት የመቀበል ችሎታቸው ያስደስታል የሚያሳዝነው ግን ቶሎ ይረሱታል...&ራቁኦ፤</h3>
<p class="align-right">በረከት ኃ/ሥላሴ የሻዕቢያ ፕሮፌሰር</p></td></tr>
</table>

<h2 class="align-center">የገብረተንሳይ ኬክ ባለቤት ሞቱ፣ የኤልያስ ሆቴል ባለቤት ተባረረ</h2>

 
<p>በዓለም ዙሪያ የሚገኙ አገሮች የዜጐቻቸውን ጥቅም በማስቀደም አገራቸውን ለዜጋቸው መጠቀምሚያ ሲያደርጓት ቢስተዋልም ኢህአዴግ መራሄ መንግስትነትን ከተቆጣጠረ በኋላ ከኢትዮጵያውያን ይልቅ ለኤርትራውያን ልዩ ጥቅም እየታደለ መቆየቱ ይታወሳል።</p>

<p>ጠቅላይ ሚኒስትር መለስ ዜናዊ በቅርቡ ቃለምልልስ ሲያካሂዱ «...የኤርትራን ጥቅም ለማስጠበቅ ከሚገባን መንገድ ውጭ ወጥተን ስንጓዝ ቆይተናል...&ራቁኦ፤ ማለታቸውም የዚሁ ነፀብራቅ ነበር ሊባል ይችላል። ዋሽንግተን ዲሲ በሚገኘው የኢትዮጵያ ኤምባሲ ሰራተኞች ለመቅጠር ማስታወቂያ ከወጣ በኋላ አማራና ኦሮሞዎችን በአጠቃላይም ኢትዮጵያውያንን ከማመን ይልቅ የተቀጠሩት ሶስት ኤርትራውያን እንደነበሩ የሚታወስ ሲሆን ሁለቱ አገሮች በድንበር ግጭት መወዛገብ ከጀመሩ ወዲህ ግን እነዚህን ሶስት የዋሽንግተን ኢትዮጵያ ኤምባሲ ሰራተኞችን ጨምሮ በተለያዩ ሀገር የኢትዮጵያ ኤምባሲዎች የሚያገለግሉ ኤርትራውያን እየተነሱ ኢትዮጵያውያን እንዲተኳቸው ተደርጓል።</p>

<p>በአገርም ውስጥም ከከፍተኛ የመንግስት ባለስልጣንነት አንስቶ ኢትዮጵያውያን ብቻ እንዲካፈሉባቸው ሕግ በሚያስገድዳቸው የንግድ ዘርፎች አብዛኛውን ፐርሰንት ተንሰራፍተው የነበሩት እኒህ ልዩ ጥቅማቸው ሲከበርላቸው የቆዩት ኤርትራውያኑ ነበሩ። ከውዝግቡ ወዲህ ግን መንግስት ፍፁም አቋሙን በመቀየር ለኢትዮጵያውያን የሚፈቀዱትን የንግድ ዘርፎች በማስመልከት የኢትዮጵያ ዜጐች ሊሰሩባቸው እንደሚገባ በማመን ከትላንት ጀምሮ በክልል 14 ንግድና ቱሪዝም ቢሮ አንዳንድ እርምጃዎች መወሰድ ተጀምሯል። ኤርትራ ነፃነቷን ካወጀች ወዲህ ኢትዮጵያውያን በትናንሽ የንግድ ዘርፎች ፍፁም እንዳይሳተፉ በሕግ ያገደች ቢሆንም በኢትዮጵያ በኩል በተቃራኒው ሲሰራበት ቆይቶ ከትላንት ጀምሮ በኢትዮጵያ ከህግ ውጪ ኢትዮጵያውያን ሳይሆኑ ዜጐች ብቻ ሊሳተፉባቸው በሚገቡ የንግድ ዘርፎች ተሳትፈው የቆዩት ኤርትራውያን ንግድ ቤቶቻቸውን እየለቀቁ እንዲወጡ ተወስኗል። በዚህም መሰረት ደብዳቤ ከደረሳቸው መሐል የኦሜጋ ስቴሽነሪ ባለቤት፣ የኤልሳ ሽቶ፣ የደሐብ ሆቴል፣ የገብረተንሳይ ተድላ ኬክ ቤት ለአብነት ያህል የሚጠቀሱ ሆነዋል።</p>

<p>ተዘዋዋሪ ሪፖርተራችን እንደዘገበው ከሆነ ከነዚህም በተጨማሪ እነ ጳውሎስ ባራኺ ወርቅ ቤትና ሌሎችም ለዜጐች ብቻ የተደነገገውን ንግድ ዘርፍ እንዲለቁ ተጠይቀዋል። በተጨማሪም ማህሙድ ሙዚቃ ቤት ጐን የሚገኘው የኤልያስ ሆቴል ባለቤትና ሜሮን ሹራብ ሱቅ ባለቤቶች በተለያዩ ድርጊቶች ከሻዕቢያ ጋር አብረው በመገኘታቸው ቤቶቻቸውን ለቀው እንዲወጡ ሲጠየቁ ከፀጥታ ኃይሎች ጋር ብጥብጥ ለመፍጠር ቢሞክሩም በሕጋዊ መንገድ የተጠቀሙት የፀጥታ ሰዎች ወደ ሕግ አካል ወስደዋቸው የኤልያስ ሆቴል ባለቤት ከአገር መውጣቱም ታውቋል። ይህ በእንዲህ እንዳለ ከአስመራ አካባቢ በተሰራጨ ዜና የገብረተንሳይ ኬክ ባለቤት አቶ ገብረተንሳይ ተድላ በልብ ድካም በሽታ ከዚህ ዓለም በሞት እንደተሰናበቱ ተገልጿል።</p>

<p>ትላንት ከቀትር በኋላ የተሰራጨው የኢትዮጵያ ሬዲዮ የእንግሊዘኛው አገልግሎት እንደዘገበው ደግሞ ሻዕቢያ ከስራ ተመልሰው በእንቅልፍ ላይ የነበሩ ዘጠኝ ኢትዮጵያውያን መሐል አራቱ ላይ ነዳጅ አርከፍክፎ እንዳቃጠላቸው አምልጦ የመጣውን ኃየሎም አርአያ ገብሩን በመጥቀስ ሲዘግብ ቅዳሜ ምሽት በተላለፈ ዜና ደግሞ የተቃጠሉት ኢትዮጵያውያን ሰባት መሆናቸው ተጠቅሷል። እሁድ እለት ያስተላለፈ ዘገባ ደግሞ በረከት ኃ/ሥላሴ የተባለው የሻዕቢያ ፕሮፌሰር መንግሥታቸው በኢትዮጵያውያን ላይ ያለው ንቀት ምን ያህል እንደሆነ አስረድቷል። ፕሮፌሰሩ ከተናገራቸው መሐል «ኢትዮጵያውያን አስተምረናቸዋል፣ ልብስ መልበስና የዲፕሎማቲክ ጨዋታን እንኳን ጥሩ አድርገው ከኛ ቀስመዋል፣ ትምህርት የመቀበል ችሎታቸው ያስደስታል። ነገር ግን ወዲያው ይዘነጉታል፤ የሌለ ታሪክ በመፍጠር በነፃነት የኖርን ነን ያላሉ፣ ከነሱ በፊት የደቡብ አፍሪካ ጥቁሮች ነጮችን እንደመከቱ ባለማወቅ በጥሩ የመናገር ችሎታቸው ሲሸነግሉ ማየት ከባህሪያቸው አንፃር የሚደንቅ አይደለም» የሚል ዲስኩር አሜሪካ ውስጥ አሰምተዋል።</p>

<p>በሌላም በኩል ኢትዮጵያውያን ዜጐችን ከሌሎች በኢትዮጵያ የሚኖሩ የውጭ አገር ዜጐች ለይቶ ማወቅ የሚያስችልና ብሔራዊ ማንነትን የሚያስታውቅ የመታወቂያ ካርድ በመዘጋጀት ላይ መሆኑ ታውቋል። ብሔራዊ የማንነት ማረጋገጫ የሆነው ይኸው የመታወቂያ ካርድ በብዙ ሚሊዮኖች ቅጂ በሜጋ ማተሚያ ድርጅት በመታተም ላይ ሲሆን ሕትመቱ በአጭር ጊዜ ተጠናቅቆ በመላው የአገሪቱ ክልሎች እንደሚሰራጭ ለጉዳዩ ቅርበት ያላቸው ምንጮች ከሰጡት ጥቆማ ለመረዳት ተችሏል። እንደነዚሁ ምንጮች ገለጣ ከሆነ ብሔራዊ የማንነት ማረጋገጫ የሆነው የመታወቂያ ካርድ ተመሳሳይና አንዳችም ልዩነት የሌለው ሲሆን ኢትዮጵያዊ ዜግነት ላላቸው ብቻ እንደሚታደል ታውቋል።</p>

<p>ብሔራዊ የማንነት ማረጋገጫ የሆነው የመታወቂያ ካርድ ታትሞ መሰራጨት በተለይ ከቅርብ ጊዜ ወዲህ በተከሰተው የኢትዮ ኤርትራ ግጭት ሳቢያ ይፋ የወጣውንና ሻዕቢያ በኢትዮጵያ የሚኖሩ ኤርትራውያንን ለስለላ በማሰማራት እየፈፀመ ያለውን ስውር ሴራ ለመምታትና ሰርጐ ገቦችን ለመመንጠር እንዲያስችል የታለመ መሆኑን ውስጥ አዋቂ ምንጮቹ አስታውቀዋል።</p>

<p>የብሔራዊ ማንነት ማረጋገጫ የሆነው የመታወቂያ ካርድ ጥምር ዜግነት ተሰጥቷቸው በኢትዮጵያ ይኖሩ የነበሩ ኤርትራውያንን እንደማይመለከትና ኢትዮጵያዊ ዜግነት ላላቸው ብቻ እንደሚሰራጭ የጠቆሙት እነዚሁ ቅርበት ያላቸው ምንጮች፤ ሻዕቢያ በመላው ኢትዮጵያ ልዩ ልዩ ክፍሎች በአንድ መዋቅር የተዘረጋ ሊቀመንበር ፀሐፊና ገንዘብ ያዥ ብቻ ያለው በሕቡዕ የሚንቀሳቀስ የፖለቲካ ድርጅት መስርቶ ሲንቀሳቀስ መቆየቱን ገልጠዋል።</p>


<p class="align-center"><a href="/Gazettas/Moresh/info/Moresh.sera.html"> ከሞረሽ ሐምሌ 14 ቀን 1990</a></p>

</body>
</html>	
