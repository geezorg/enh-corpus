<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢሳያስ ሊቢያ ገቡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>
<h2 class="align-center"> ጄኔራል ሳሞራ ወደመረብ ተጠጉ</h2>
<h2 class="align-center"> ከሊቢያ የጦር መሳሪያ ከግብፅ ወታደራዊ መኮንኖች</h2>

<h1 class="align-center"> ኢሳያስ ሊቢያ ገቡ</h1>

 
<p>የኤርትራው ፕሬዝዳንት ኢሳያስ አፈወርቂ ለኦፊሴላዊ ጉብኝት ባለፈው ቅዳሜን ግብፅ ዋና ከተማ ካይሮ መግባታቸውንና በመኪና ወደ ትሪፖሊ በማምራት ከኮሎኔል ሙአመር ጋዳፍ ጋር እንደሚወያዩ ድምፂ ሃፋሽ ኤርትራ ባለፈው እሁድ በንጋት ዜናው ያስታወቀ ሲሆንትላንት ጠዋት የተሰራጨው የቢቢሲ ኔትዎርክ አፍሪካ ፕሮግራም ደግሞ ኢሳያስ ወደ ሊቢያ ማምራታቸውን ገልጿል።</p>

<p>በኢህአዴግ ሲደገፍ የነበረው የሶማሊያ ብሔራዊ እንቅስቃሴ /ኤስ.ኤን.ኤም/ አል-ኢትሐድ አል ኢስላሚያ ከተባልወ የሙስሊም መሰረተኞች ድርጅት ጋር ከፍተኛ ቅራኔ የነበረው ሲሆን እሁድ ምሽት በቢቢሲ የዜና ዘገባ ላይ ኤስ.ኤን.አም ከአልኢትሐድ ጋር በጐዴ ከተማ ድርድር አድርገው ከስምምነት ሊደርሱ መጠጋታቸው ተዘግቧል። ባለፈው ሳምንት ገበያ የተሰራጨው ሪፖርተር ጋዜጣ ፕሬዝዳንት ኮለኔል ሙአመር ጋዳፊ ለአልኢትሐድና ለሁሴን አይዲድ የጦር መሳሪያ እርዳታ መስጠታቸውን የዘገበ ሲሆን አልኢትሐድ ከ15 ቀን በፊት ካይሮ ከተማ በአንድ ሆቴል ውስጥ ከኦነግ ጋር ሆኖ ኢትዮጵያን የሸነሸነበት አዲስ ካርታ ማውጣቱ ይታወሳል። ይኸው የሙስሊም መሰረተኞች ድርጅት ከኦነግ ጋር ስምምነት ካደረገ በኋላ ባለሥልጣናቱን ወደ አስመራ በመላክ ከሻዕቢያ ጋር በቅንጅት ኢህአዴግን ለማጥቃት መስማማቱ የተገለፀ ሲሆን ከሁለት ሳምንት በፊት በምስራቅ ኢትዮጵያ የሚገኙ የቀይ መስቀል ሰራተኞችን አግቶ መልቀቁ አይዘነጋም።</p>

<p>በኤርትራ የወደብ ከተማ አሰብ የግብፅ ጦር መርከቦች መሽከርከራቸው የቻነል አፍሪካ ሬዲዮ የዘገበውን ማቅረባችን የሚታወስ ሲሆን ከአንድ ወር በፊትም ሶስት የግብፅ ጄኔራሎች አስመራ ከተማ መግባታቸው እንዲሁም የሶሪያ መከላከያ ሚኒስትርን ጨመሮ ከፍተኛ የአረብ አገር ወታደራዊ መኮንኖች በአስመራ ከተማ መርመስመሳቸው አረቦቹ ከኤርትራ ጐን መቆማቸውን የሚጠቁም ሲሆን በአስመራ ከተማ በሚገኘው የግብፅ ኤምባሲ የነበሩ ወታደራዊ አታሼዎች ቁጥር መጨመርም ግብፅ በቀንዱ አካባቢ እከተዋለሁ የምትለው ፖሊሲ የማስመሰያ መሆኑን የሚያረጋግጥ ነው።</p>

<p>በአዲስ አበባ የሚገኘው የግብፅ ኤምባሲ በግብፅ ላይ የሚሰነዘረው ነቀፋ መሰረተ-ቢስ ነው በማለት ወደ ዝግጅት ክፍላችን ደውለው እንደነበረ የሚዘነጋ ሳይሆን ከሁለት ሳምንት በፊትም የመንግሥት ጋዜጠኞችን ሰብስበው «ግብፅ ከደሙ ንፁህ ነች» ለማለት ያደረጉት ሙከራ አሁን እንዲህ በተግባር ሲታይ ምን እንደሚሉ ባይታወቅም ግብፅ ከዚህ በፊትም ኢትዮጵያ ከዓለም ባንክ እርዳታ እንዳታገኝና በአባይ ወንዝ ላይ ጠንካራ ፕሮጀክት እንዳትጀምር ጥረት ስታደርግ መቆየቷ የሚታወቅ ነው።</p>

<p>አረቦች ዓይናቸውን በአፍሪካ ቀንድ ላይ መጣላቸውን የዘገቡ የተለያዩ መገናኛ ብዙሃን ኮለኔል ሙአመር ጋዳፊ ለኤርትራ የጦር መሳሪያ እርዳታ አንዲሰጥ መፍቀዳቸውን የገለፁ ሲሆን ከሻዕቢያ ጋር በጣምራ ኢህአዴግን እንዲወጋ ለታዘዘው ለአል ኢትሐድ አል ኢስላሚያ ከሊቢያው መሮ ኮሎኔል ሙአመር የተፈቀደው ጦር መሳሪያ ወደ ሶማሊያ መግባቱም ታውቋል። የፕሬዝዳንት ኢሳያስ የካይሮና የትሪፖሊ ጉብኝትም ሙሉ በሙሉ ከዚህ ጋር የተሳሰረ እንደሆነም ታውቋል።</p>

<p>መንግስት አልባ በሆነችው ሶማሊያ በብቸኝነት የባንክ ስራን የሚሰራው የማልዥያ ባንክ መሆኑንና አል ኢትሐድም የዚህ ባንክ ተጠቃሚ መሆኑ የጠቆሙ የፖለቲካ ተንታኞች ባለፈው ሳምንት ፕሬዝዳንት ኢሳያስ ወደ ማሌዥያ በማምራት ከጠቅላይ ሚኒስትር ማሐቲር መሐመድ ጋር የተወያዩት በቀንዱ አካባቢ በተፈጠረው ቀውስ ኤርትራ የማልዥያ ተጠቃሚ ስለምትሆንበት ጉዳይ እንደሆነ ተጠቁሟል።</p>

<p>ይህ በእንዲህ እንዳለ በኢህአዴግ አባላት ዘንድ በጠንካራ ተዋጊነታቸውና በጀግንነታቸው የሚወደሱት የጄኔራል ኃይሎም አርአያ የቅርብ አጋር ብርጋድየር ጄኔራል ሳሞራ የኑስ ለሕክምና ከሄዱበት ከጣልያን ጤንነታቸው መልካም ሁኔታ ላይ በመድረሱ ተመልሰው ወደ ጦሩ መቀላቀላቸውን ውስጥ አዋቂ ምንጮች በተለይ ለሞረሽ ጋዜጣ ገልፀዋል።</p>

<p>ጄኔራል ሳሞራ ወደ አገር ከገቡ በኋላ ብዙም እረፍት ሳያስፈልጋቸው ወደ ሰራዊቱ በመቀላቀል ባለፈው ሳምንት መረብ አካባቢ ወደሚገኘው ክፍለ ጦር የተቀላቀሉ ሲሆን የሰራዊቱ ስሜትም በቀድሞው አዛዡ መመለስ የተነሳ እንደተገነባ በአካባቢው የሚገኙ ዘመዶቻቸው ስልክ ደውለው እንዳጫወቷቸው እኒሁ ዜና አቀባዮች አስታውቀዋል።</p>


<p class="align-center"><a href="/Gazettas/Moresh/info/Moresh.sera.html"> ከሞረሽ ሐምሌ 21 ቀን 1990</a></p>

</body>
</html>	





