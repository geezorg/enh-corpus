<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ለጋየው የጅቡቲ መብራት ኃይል ኢትዮጵያ 6 ጄኔሬተሮች ሰጠች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> ለጋየው የጅቡቲ መብራት ኃይል ኢትዮጵያ 6 ጄኔሬተሮች ሰጠች</h1>

 
<p>ከኤርትራ ጋር በተፈጠረው ኢኮኖሚያዊ ግጭት የአሰብና ምጽዋ ወደቦችን መጠቀሟን አቁማ በጅቡቲ ወደብ መገልገል የጀመረችው ኢትዮጵያ ለጅቡቲ ስድስት ጄኔሬተሮች መለገሷ ተዘገበ።</p>

<p>የቫቲካን ድምጽ ሬዲዮ ከአዣንስ-ፍራንስ ፕሬስን በመጥቀስ ካስተላለፈው ዜና ለመረዳት እንደተቻለው የኢትዮጵያ መንግስት ለጅቡቲ ሪፐብሊክ የሰጣቸው 6 የኤሌትሪክ ጄኔረተሮች የትላንትና ሳምንት ሰኞ እለት የተቃጠለውን የጅቡቲ የኤሌትሪክ ማዕከል የሚተኩ መሆናቸው ይገለጽ እንጂ የኤሌትሪክ ማዕከሉ እንዴትና በማን እንደተቃጠለ ግን የተገለፀ ነገር የለም።</p>

<p>በድንበር ሰበብ ግጭት የጀመሩትን ሁለቱን አገሮች ለመሸምገል በመጀመሪያ ወደ አዲስ አበባ መጥተው የነበሩት የጅቡቲው ፕሬዝዳንት ሐሰን ጉሌድ ኦፕቲዶን ወደ አስመራና አዲስ አበባ ተደጋጋሚ ጉዞ በማድረግ «ተሳክቶልኛል» ያሉት የእርቅ ሂደታቸው እንደተፏረሸባቸው ሲረዱት ባለፈው ሳምንት የአፍሪካ አንድነት ድርጅት የመሪዎች ጉባዔ ለአስታራቂነት ቢመርጣቸውም እሳቸው ግን የውጭ ጉዳይ ሚኒስትራቸውን በመላክ ከአስታራቂነቱ ገለልተኛ ሆነዋል። ፕሬዝዳንት ሐሰን ጉሌድ ከኤርትራ ይልቅ ለኢትዮጵያ ወገኝተኝነት በማሳየት የኢትዮጵያ ጦር ኃይል ኤርትራንና ጅቡቲን በሚያዋስነው ግዛቷ እንዲሰፍር መፍቀዷ የሚታወስ ነው።</p>

<p>የጅቢቲ የኤሌትሪክ ኃይልና የተፈጥሮ ኃብት ሚኒስትር አብዲ ፋራህ ለኤ.ኤፍ.ፒ በሰጡት መግለጫ ላይ እንዳሰፈሩትም የኢትዮጵያ መንግስት ለትንሿ ሉዓላዊት ሀገር ጅቡቲ የሰጠውን የጄኔሬተር እርዳታ በምስጋና መቀበላቸውን የገለፁ ሲሆን ተባራሪ ወሬዎቹ እንደሚጠቁሙት ከሆነ ኢትዮጵያ የባህር ወደቦቿን ካጣች በኋላ ለጅቡቲ የሸጠቻቸውና በስጦታ የለገሰችው አነስተኛ የጦር ጀልባዎች «አረንጓዴ፣ ቢጫ፣ ቀይ» የኢትዮጵያን ሰንደቅ አላማ እያውለበለቡ የጅቡቲን የባህር ድንበር እየተጠባበቁ መሆናቸውን ይጠቁማል።</p>



<p class="align-center"><a href="/Gazettas/Moresh/info/Moresh.sera.html"> ከሞረሽ ሰኔ 22 ቀን 1990 ዓ.ም</a></p>

</body>
</html>	





