<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የግብፅ ጦር መርከቦች አሰብ ገቡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> የግብፅ ጦር መርከቦች አሰብ ገቡ</h1>
<h2 class="align-center"> ሻዕቢያ ከአሰብ ንብረቶቹን ነቃቅሎ ወደ ምፅዋ ማጋዝ ጀመረ</h2>
<h3 class="align-center"> «...የኢትዮጵያ ተዋጊዎች አሰብን ለመውረር እየተራወጡ ነው...&ራቁኦ፤</h3>
<p class="align-right"> ኤርትራዊው ኮማንደር ጎይቶም</p>

 
<p>የኢትዮጵያና ኤርትራ ግጭት ከተጀመረ ወዲህ ግብፅ ለኤርትራ መንግሥት ወታደራዊ ድጋፍ ታደርጋለች በማለት ኢትዮጵያ ክስ ስታሰማ ብትቆይም የቻነል አፍሪካ ሬድዮ ዜና ፕሮግራም ግን ኤርትራ ለጦርነቱ ሂደት ከግብፅ ድጋፍ ሳታገኝ እንደማይቀር ባሰራጨው ዜና ላይ አስታወቀ።</p>

<p>ይኸው ቻነል አፍሪካ የተሰኘው ሬዲዮ ሐሙስ ጠዋት አፍሪካን አስመልክቶ ባስተላለፈው የዜና ፕሮግራም ላይ በሰፊው እንዳብራራው ከሆነ ሁለት የግብፅ ወታደራዊ መርከቦች ከግብፅ በመነሳት በአለም አቀፍ የውሃ መስመር አቋርጠው ወደ ኤርትራ መድረሳቸውን ገልፀዋል።</p>

<p>እነዚሁ ከግብፅ የተነሱት ሁለት መርከቦች በምፅዋ አካባቢ የተወሰነ ቅኝት ካደረጉ በኋላ ወደ ደቡብ በመውረድ በአሰብ ወደብ አካባቢ ለሃያ ደቂቃ ቆይታ አድርገው በመጡበት ሁኔታ መመለሳቸውም ተገልጿል። በቻነል አፍሪካ ዘገባ መሰረት ከሆነ ሁለቱ የግብፅ መርከቦች በአሰብ ወደብ አካባቢ ለተጠቀሰው ደቂቃ ቅኝት ከማድረጋቸው ውጪ ወደቡን በመጠጋት መልህቃቸውን ጥለው ለመቆም አለመፈለጋቸውን አሳውቋል።</p>

<p>በጅቡቲ የሚገኘው የኢትዮጵያ ወታደራዊ አቅጣጫን ተቆጣጣሪ መሣሪያ ሁለቱን የግብፅ መርከቦች እንቅስቃሴ እይታ ውስጥ በማስገባት ይከታተላቸው የነበረ መሆኑን ምዕራባውያን ጋዜጠኞችን የጠቀሰው የቻነል አፍሪካ ዜና ጨምሮ ገልጿል።</p>

<p>የሁለቱን አገሮች የባህር አካባቢ ሁኔታ በተመለከተ በአካባቢው የጣቢያው ልዩ ዘጋቢ የሆነችው ጀምስ አማኑኤል ለሬዲዮው ባስተላለፈችው ዘገባ ላይ እንዳረጋገጠችው «የኢትዮጵያ ጦር ኃይል አሰብን ሊወር ነው» የሚል መግለጫ የሰጡት ኤርትራውያን በትንንንሽ መርከቦች አሰብ የሚገኙ ውድ ንብረቶችን ወደ ምፅዋ ማሸሽ መጀመራቸውን ተናግራለች።</p>

<p>በአሰብ መስመር የኤርትራን ጦር የሚመሩት ኮማንደር ጐይቶም ባለፈው ለእንግሊዙ የዜና አገልግሎት ሮይተር በሰጡት መግለጫ «...የኢትዮጵያ ወታደሮች አሰብን ለመያዝ ከፍተኛ ርብርብ ጀምረዋል» ካሉ በኋላ «...በቡሬ መስመር የተከማቸው የኢትዮጵያ ሰራዊት አሰብ ድረስ ለመድረስ እንዳቀደ ስለደረስንበት እኛም ጦራችንን አጠናክረን እየተጠባበቅን ነው፤ እነሱም በሌሎች ግንባር ያሰማሩትን ሰራዊት በመቀነስ በዚሁ ግንባር ያለ የሌለ ኃይላቸውን እያከማቹ ይገኛሉ» የሚል ክስ አሰምተዋል።</p>

<p>ጀምስ አማኑኤል የተባለችው የቻነል አፍሪካ ዘጋቢ ባስተላለፈችበት እለት እንደገለፀችው ከሆነ የኢትዮጵያ መንግስት በጅቡቲ በኩል ያለውን ፀጥታ ለማረጋገጥ በመፈለጉ የተነሳ ከጅቡቲ ባህር ኃይል ጋር በመሆን የባብኤል መንደብ ተብሎ የሚጠራውን የባህር ሰርጥ ለመቆጣጠር ከመቻሉ ባሻገር የአሰብ ወደብን በቅርብ እይታ ውስጥ የከተተ ዘመናዊ መሳሪያ በመትከልና መርከቦችን በማሰማራት ሁኔታውን እየተቆጣጠረ መሆኑን ተመልክቻለሁ በማለት ለሬዲዮው ተናግራለች።</p>


<p class="align-center"><a href="/Gazettas/Moresh/info/Moresh.sera.html"> ከሞረሽ ሰኔ 30 ቀን 1990</a></p>

</body>
</html>	





