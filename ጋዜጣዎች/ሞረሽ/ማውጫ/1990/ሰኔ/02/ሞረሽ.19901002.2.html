<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በቅዳሜው 2ኛ የጄት ድብደባ የኤርትራ አየር ኃይል መምሪያ ሙሉ በሙሉ ወደመ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center"> የተማረከው ኢትዮጵያዊ ፓይለት ለሕዝብ ታየ</h2>
<h1 class="align-center"> በቅዳሜው 2ኛ የጄት ድብደባ የኤርትራ አየር ኃይል መምሪያ ሙሉ በሙሉ ወደመ</h1>

 
<p>የኢትዮጵያ አየር ኃይል ተዋጊ ጄቶች ቅዳሜ ጠዋት በአስመራ ከተማ ባካሄዱት ሁለተኛ ድብደባ የኤርትራ አየር ኃይል ኮምፕሌክስ ሙሉ በሙሉ መውደሙን ቅዳሜ ከሰአት የተሰራጨው የቢቢሲ ሬዲዮ ዘገባ አስረዳ።</p>

<p>የኤርትራ መንግስት የኢትዮጵያን የአየር ግዛት ጥሶ አርብ እለት ባካሄደው የአውሮፕላን ድብደባ ቁጥራቸው ወደ 50 የሚጠጉ ዜጐች የተገደሉ ሲሆን 24 ሰዓት የሚተላለፈውን የቢቢሲ ቴሌቪዥን ጣቢያ ሲያስተላልፍ የተመለከትነውም ይህንኑ ዜና የሚያረጋግጥ ነበር። በጣቢያው የቀይ መስቀል ሰራተኞች በኤርትራ የአየር ድብደባ ከፍተኛ ጉዳት የደረሰባቸውን ሕፃናትና አዛውንት በደም እንደተጨማለቁ ሲረዱ ነበር የሚታየው። የመቀሌን ድብደባ የሰሙ የአካባቢው ነዋሪዎች ወሬውን ሰምተው ወደ አካባቢው በሩጫ ሲያመሩ ይኸው የቴሌቪዥን ጣቢያ ትላንት በ6፡00 ዜናው ያሳየ ሲሆን እነሱም ከአየር ድብደባው አለማምለጣቸው ታውቋል። በእለቱ የኢትዮጵያ ተዋጊ አውሮፕላኖች በደቡባዊ አስመራ የሚገኘውን የኢትዮጵያ አየር ኃይል ጣቢያን በከፊል ድብደባ ያደረሱበት ሲሆን በማግስቱ የኤርትራ አየር ኃይል ለሁለተኛ ጊዜ መቀሌን ለመደብደብ የኢትዮጵያ ግዛት ጥሶ ሲገባ ሰሜናዊ መቀሌ አካባቢ በአየር መቃወሚያ ተመቶ መውደቁም ተዘግቧል። ኤርትራዊው ፓይለት ከነነፍሱ በሕይወት የተያዘ ሲሆን ከተያዘበት ቦታ በሄሊኮፕተር ተጭኖ ወደ መቀሌ ሆስፒታል እንደተወሰደ የቪኦኤ ሬዲዮ ቅዳሜ ቀን በእግሊዘኛ ቋንቋ ባሰራጨው የዜና ፕሮግራም አሳውቋል። ቅዳሜ ቀን የተላለፈው የቢቢሲ ሬዲዮ እንዳስታወቀው ደግሞ የኢትዮጵያ አየር ኃይል ቅዳሜ ለሁለተኛ ጊዜ ባካሄደው የአየር ድብደባ ደቡብ አስመራ የሚገኘው የኤርትራ አየር ኃይል ወታደራዊ መምሪያ መውደሙን አሳውቋል። የኢትዮጵያ አየር ኃይል ኢላማውን ያነጣጠረው በአየር ኃይሉ ላይ ስለነበረ ቆመው የነበሩ በርካታ ጄቶች በድብደባው መውደማቸውንም የሬዲዮ ጣቢያው ዘገባ ያስረዳል። ነገር ግን ጥቂት የኤርትራ ተዋጊ አውሮፕላኖች ከድብደባው ሳይተርፉ እንዳልቀረም ይገመታል። በዚሁ እለት ምሽት የኢትዮጵያ አየር ኃይል ጽ/ቤት እንዳስታወቀው ለኤርትራ የእብሪት ወረራ አፀፋዊ ምላሽ በመስጠት በኤርትራ አየር ኃይል ላይ ከፍተኛ ጉዳት እንዳደረሰ የገለፀ ሲሆን አንድ አውሮፕላንት ተመቶ እንደተጣለበትም አሳውቋል። ከተመታው የኢትዮጵያ አየር ኃይል ጄት በዣንጥላ የወረዱት ካፒቴን በሕይወት ማረፍ ቢችሉም በኤርትራ ወታደሮች ቁጥጥር ስር ውለው ቅዳሜ እለት ለኤርትራ ሕዝብ በአደባባይ መቅረባቸውን የዜና ዘገባዎች ያስረዳሉ።</p>

<p>ባለፈው ቅዳሜ ፕሬዝዳንት ኢሣያስ በተገኙበት የተማረከውን አብራሪ ኤርትራ ለሕዝቧ በማሳየት ሕዝቡን ለማስደሰት ሙከራ ማድረጓን የተለያዩ የዜና ምንጮች አሳውቀዋል።</p>


<p class="align-center"><a href="/Gazettas/Moresh/info/Moresh.sera.html">ከሞረሽ ሰኔ 2 ቀን 1990</a></p>


</body>
</html>	
