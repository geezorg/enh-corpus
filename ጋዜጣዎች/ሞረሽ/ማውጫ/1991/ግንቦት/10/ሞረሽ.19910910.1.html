<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሻዕቢያ የዘረፈው 130ሺህ ቶን የኢትዮጵያ ንብረት ውሳኔ ሊያገኝ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ሻዕቢያ የዘረፈው 130ሺህ ቶን የኢትዮጵያ ንብረት ውሳኔ ሊያገኝ ነው</h2>


<p>ኤርትራ በወደቦችዋ አግታ የያዘችው 130.00 ቶን ካርጐ የተለያዩ ንብረቶችን በተመለከተ በሚቀጥለው ሳምንት ውሳኔ እንደሚሰጥበት ይጠበቃል። በኬንያ ዋና ከተማ ናይሮቢ ውስጥ በአራተኛው የኮሜሳ ስብሰባ ላይ ውሳኔ የሚሰጥበትን የኢትዮጵያ ንብረት ጉዳይ ሁለት የልዑካን ቡድኖች በሚያቀርቡት ሪፖርት መሰረት መሆኑን ታውቋል።</p>

<p>ስለሁኔታው አጣርተው ሪፖርት እንዲያቀርቡ ባለፈው ጥር ወር ላይ ሁለት የልዑካን ቡድኖች መምጣታቸው የሚታወስ ሲሆን የዩጋንዳው ዓቃቤ ሕግ ጋሻ ባራኪ ክሪስቶፈርና የማላዊው የትራንስፖርት ም/ሚኒስትር ቺትምቢ መሆናቸው ይታወሳ። የልዑካን ቡድኑ በወቅቱ በኢትዮጵያና በኤርትራ ሔደው ሁኔታውን የታዘቡ ሲሆን በቀጥታ ስምምነት በናይሮቢ በሚካሄደው የውሳኔ ስብሰባ ላይ የሚያቀርቡት ሪፖርትም ለሚሰጠው ውሳኔ ዋንኛ ጉዳይ እንደሆነ ተነግሯል። የኮሜሳ ዋና ፀሀፊ ስለ አህጉሪቱ ጠቅላላ የንግድ እንቅስቃሴ የሚመክር መሆኑን በተጨማሪ ገልፀው ከኦክቶበር 3 ቀን 2000 ዓ.ም በኋላ ኮሜሳ በፕሮግራሙ የቀረፀውን የነፃ ገበያ ፖሊሲን እንደሚነጋገርበትም ዋና ፀሐፊው ኤርስተስ ሙዋንቻ «ጆሞ ኬንያታ» በተሰኘው ዓለም አቀፍ አውሮፕላን ጣቢያ ለጋዜጠኞች በሰጡት መግለጫ አስታውቀዋል።</p>

<p>የኤርትራው መንግሥት ከደረሰበት ኢኮኖሚያዊ ድቀት አኳያ የዘረፈውን ንብረት ይመልሳል ተብሎ የሚጠበቅ ባይሆንም ኮሜሳ በናይሮቢ ስብሰባው ንብረቱ እንዲመለስ ውሳኔ መስጠት እንደሚኖርበት ይጠበቃል።</p>


<p class="align-center"><a href="/Gazettas/Moresh/info/Moresh.sera.html">ከሞረሽ ግንቦት 10 ቀን 1991</a></p>

</body>
</html>	
