<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ከአልጀርሱ ጉባዔ በኋላ አዲሱ የአሜሪካ ሀሳብ ታወቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ከአልጀርሱ ጉባዔ በኋላ አዲሱ የአሜሪካ ሀሳብ ታወቀ</h1>


<p>ከአልጀርሱ ጉባዔ በኋላ አሜሪካ ድንገተኛ የሆነ አጀንዳዋን ይፋ አደረገች።</p>

<p>የአሜሪካ ፕሬዝዳንት ቢል ክሊንተን የሁለቱን አገራት ፕሬዝዳንቶች ከማናቸውም ቀዳማዊ አጀንዳ በፊት ለማገናኘት ወስነዋል። ይህ ውሳኔ በአልጀርስ የከፍተኛ መሪዎች ከተላለፈው ውሳኔ በተጨማሪ የአሜሪካንን አቋምና እንዲሁም የኤርትራን ፍላጐት የሚያሟላ ይሁን አይሁን አልተረጋገጠም።</p>

<p>አሜሪካ ኢትዮጵያ መወረሯና ኤርትራ መውረሯን እያወቁ ኢ-ፍትሐዊ ውሳኔ ማስተላለፍዋ ከአሁን ቀደም በተከታታይ ተዘግቧል። የአሜሪካው ፕሬዝዳንት ክሊንተን ይህንኑ መለስና ኢሳያስን በግንባር የማገናኘቱን ተግባር በአደራ የሠጣቸው ለወቅቱ የአልጄሪያ ፕሬዝዳንት መሆኑ ታውቋል።</p>

<p>ኢትዮጵያ ራስን ለመከላከል አለምዓቀፋዊ ሕግ ባፀደቀው መብቷ ተጠቅማ ወረራን መከላከል በጀመረችበት ጊዜ አንድ ዓመት ያህል ችላ ብሎ የከረመው የአሜሪካ መንግሥት በአሁኑ ጊዜ ኢትዮጵያ በማናቸውም መልኩ ወታደራዊ ድል ስታገኝ ምስጢራዊ ውሳኔ ማሳለፍዋ የቱን ያህል ለኢትዮጵያ እንደሚበጅ አልተገለፀም።</p>

<p>በመስከረም ወር ለተጨማሪ ስምምነት የአህጉሩ መሪዎች ትሪፖሊ ላይ የሚገኙ ቢሆንም የአሁኑ የአሜሪካ ፕሬዝዳንት መልዕክትና የአሜሪካ ተልዕኮ ግን ምስጥራዊ ዓላማና ግብ እንዳለው ታውቋል። ብዙዎቹ አስታራቂና የየአህጉሪቱ ሸምጋይ መሪዎች ኢትዮጵያ መወረሯን እያወቁ ከፍተኛ የሆነ ቸልተኝነት ያሳዩ ሲሆን አሜሪካም ከነዚሁ አንዷ እንደሆነች ይታወቃል።</p>

<p>ኢትዮጵያ በምሥራቅ አፍሪካ ውስጥ በወቅቱ አሁን ባላት ኃይል ጠላቶችዋን ማንበርከክ የቻለች ከመሆኗም በተጨማሪ ለዲፕሎማሲያዊም ሆነ በጦር ኃይል ረገድ ጠላቶቿ በሰፊው እየተንበረከኩ እንደሚገኙ ይታመናል።</p>


<p class="align-center"><a href="/Gazettas//info/.sera.html">ከሞረሽ ሐምሌ 13ቀን 1991</a></p>

</body>
</html>	
