<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በተዋጊ አውሮፕላኖች የታገዘ ውጊያ በዛላንበሳ ኢጋላ ጦር ግንባር እየተካሄደ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በተዋጊ አውሮፕላኖች የታገዘ ውጊያ በዛላንበሳ ኢጋላ ጦር ግንባር እየተካሄደ ነው</h1>


<p>ከቅዳሜ ከሰዓት ጀምሮ በተዋጊ አውሮፕላን የታገዘ ከባድ ውጊያ በዛላንበሣ ኢጋላ ጦር ግንባር እየተካሄደ ሲሆን ቅዳሜ ለእሁድ አጥቢያ ሊነጋጋ አካባቢ በተከፈተው ከባድ መሣሪያ ድብደባ የተጀመረው የተኩስ ልውውጥ ወደ ጠዋቱ ሁለት ሰዓት አካባቢ ተጠናክሮ በመቀጠል እስከ ትናንትናው ዕለት ምሽት ድረስ መቀጠሉ ተገለፀ።</p>

<p>የሻዕቢያውን የውጪ ጉዳይ ሚኒስቴር አቤቱታ ያቀረበው ሮይተር «ኢትዮጵያ ከአስመራ 100 ኪሎ ሜትር ርቀት ላይ በምትገኘው ግዛታችን ወረራ ፈፅማለች። የዓለም ሕብረተሰብ የኢትዮጵያን ሠራዊት ወራሪነት እንዲያወግዝ መልዕክታችንን እናስተላልፋለን» ብለው አቤቱታ ያሰሙ ሲሆን «ቢሆንም እስካሁን ወጥረን ይዘናቸዋል» በማለት ሌላ ንግግራቸው ለሮይተር ሰጥተዋል።</p>

<p>ሚኒስትሩ ኃይሌ በፋክስ ከናይሮቢ ኤምባሲ ወደ እንግሊዝ የዜና ድርጅት ብብጭ በላኩት ሌላ አቤቱታ ደግሞ ኢትዮጵያ ጾረናን ወራብናለች። በአየር በታንክና በእግረኛ ሙሉ ኃይሏን አንቀሣቅሳ ወደ አስመራ ለመገስገስ እያሰበች ነው ሲሉ ማስታወቃቸውን የዜና ድርጅቱ አስታውቋል።</p>

<p>ይኸን ጦርነት በኢትዮጵያ መንግሥትም ቃል አቀባይ ጽሕፈት ቤት ባወጣው መግለጫ ውጊያው ሰኞ (በትናንትናው) ዕለትም ቀጥሎ የዋለ መሆኑን በመግለፅ የኢሣያስ ሰራዊት በኃይል ከያዛቸው ግዛቶች ለቆ ለመውጣት ፈቃደኛ ሆኖ ስላልተገኘ የአፍሪካ አንድነት ድርጅትን የሰላም ሃሳብ ባለመቀበሉ በዛላንበሳ ኢጋላ ጦር ግንባር በኃይል የተያዙ ግዛቶችዋን ለማስመለስ የኢትዮጵያ ጦር የመልሶ ማጥቃት እንቅስቃሴ በማካሄድ ላይ እንደሆነ ትናንት ጠዋትና ማምሻውን የወጣው የቃል አቀባይ ጽ/ቤት መግለጫ አስታውቋል።</p>

<p>ሻዕቢያ ትናትና ጠዋት ባወጣው መግለጫ 19 ታንክ አቃጥዬ 2 ታንክ ማርኬ አንድ ጄት መትቻለሁ ብሏል። ይህ አባባል የሕዝቡን ተቃውሞ በመፍራትና ሞራል ያጣውን ሰራዊት ለማበረታታት ነው እንጂ አንዳችም እውነታ እንደሌለው የመንግሥት ቃል አቀባይ ይገልጣል።</p>


<p class="align-center"><a href="/Gazettas/Moresh/info/Moresh.sera.html">ከሞረሽ መጋቢት 7 ቀን 1991</a></p>


</body>
</html>	
