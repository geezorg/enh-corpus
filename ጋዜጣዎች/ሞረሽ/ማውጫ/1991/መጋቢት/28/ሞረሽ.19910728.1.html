<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«መለስ ውስጣቸው የማይታወቅ ናቸው»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«መለስ ውስጣቸው የማይታወቅ ናቸው»</h1>

<h1 class="align-center">ኖቬል ላአዲስ</h1>


<p>ሮበርት ዊርን የተባለው አንድ የፈረንሣይኛ ጋዜጣ ሪፖርተር ባለፈው ጥር ወርና የካቲት ወር በአዲስ አበባ ውስጥ ቆይታ በማድረግ ከጠቅላይ ሚኒስትር መለስ ጋር ተነጋግሯል። ጋዜጠኛው በአዲስ አበባ በቆየበት ወቅት ስለመለስ ዜናዊና ስለጐሰኝነትና ጠንቁ የዘገበውን በዚሁ ጋዜጣ ላይ አውጥትቶታል።</p>

<p>በጋዜጠኛ ሮበርት ርዊን አስተያየትና አባባል መለስ ዜናዊ «በአካላዊ አቋማቸው ውስጣቸውን መገመት የማይቻል አዳጋች ሰው ናቸው። ቃለ ምልልስ ላደርጋቸው በጠየኩበት ጊዜ በእንግሊዘኛ ቋንቋ ነበር ቃለ ምልልሱን የመረጡትና የሚሰጡት መልሶቻቸው በርካታ ጥናት የተደረገባቸው ይመስል ነበር። ሲናገሩ ድምፃቸውም ቀልብን መሳብ የሚችል ሲሆን ስለማይፈልጉት ጉዳይ ጠለቅ ብለው እንዳይጠየቁ የራሳቸው የሆነ ዘዴ አላቸው» በማለት ይኸው ጋዜጠኛ ሮበርት ዊርን ይገልፃቸዋል። ይኸው ጋዜጠኛ ጠቅላይ ሚኒስትሩን «ጦርነቱን ለመጀመር ዝግጁ ነበሩን?» ብሎ ላቀረበላቸው ጥያቄ ሲመልሱ በነበረው የጠነከረ ግንኙነት ሳቢያ ጦርነቱ መጀመሩ የማይታሰብ እንደሆነ ገልጠውታል። የኤርትራ መንግስት ኢትዮጵያን በዚህ መልኩ ይደፍራል የሚል እምነት እንደሌላቸው ገልጠው ግን «ደፈረን ይታያችሁ... ኤርትራ ነፃነትዋን ከዛሬ 7 ዓመት በፊት ነው ያገኘችው። በዚህ ጊዜ ውስጥ ከአራቱም ጐረቤቶችዋ ጋር በመጋጨት የዓለምን ሪከርድ ሰብራለች» ማለታቸውን ዘግቧል።</p>

<p>«በእርግጥ እርስዎ ላይ እንደምትመጣ መገንዘብ ነበረቦትን?» በሚል ለቀረበላቸው ጥያቄም ሲመልሱ «በትክክል» ካሉ በኋላ «ጅቡቲን በወረሩበት ወቅት አስቸኳይ መልስ በተሰጣቸው ጊዜ ቀጥ አሉ። ይህ የሚያሳየን ፍፁም ኃይለኞች እንዳልሆኑ ነው። በበኩላችን ገደብ ሰጠናቸው ከዚያ በኋላ ነው የኢትዮጵያ ታንኮች ዲዳ ያልሆኑት» በማለት የኖቬል ላአዲስ ጋዜጠኛ የሆነውን ሮበርት ዋረንን አስደንቀዋል።</p>

<p>በተጨማሪም ጋዜጠኛው በተዘዋወረባችው ቦታዎች የወቅቱ መንግስት ጐሰኝነት እንዲጐላ ማድረጉን በመታዘብ ከዚህ ቀደም እውቅ ባህልና አንድ የሆነው ኢትዮጵያዊነት እንደነበር ዘግቧል። የኦሮምኛ ጹሑፍ በላቲን ፊደል መሆኑን የታዘበው ጋዜጠኛ እንዲህ ያለው የባዕድ ፊደል ብዛት የወረቀት ፍጆታ ከመጨመር ባሻገር ፋይዳ ቢስ መሆኑንም ዘግቧል።</p>

<p>በመጨረሻም ከብዙ ትዝብት በኋላ ሲፅፍ «ግን ዝም እንበል ነፃነት ስህተቶችን የመስራት መብት ነውና» በማለት ትዝብቱን ደምድሟል።</p>


<p class="align-center"><a href="/Gazettas/Moresh/info/Moresh.sera.html">ከሞረሽ መጋቢት 28 ቀን 1991</a></p>

</body>
</html>	
