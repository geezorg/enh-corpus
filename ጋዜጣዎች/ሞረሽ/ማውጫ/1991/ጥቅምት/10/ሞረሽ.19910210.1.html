<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ም/ጠቅላይ ሚኒስትሩ ምንሊክን በማንቋሸሽ ለመቀስቀስ ሞከሩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ም/ጠቅላይ ሚኒስትሩ ምንሊክን በማንቋሸሽ ለመቀስቀስ ሞከሩ</h2>


<p>የአቶ አባተ ኪሾን የደኢሕዴግ ሊቀመንበርነት የተኩትና ከቅርብ ጊዜያት ወዲህ ከጠቅላይ ሚኒስትር መለስ ዜናዊ ጋር ቅርበት የፈጠሩት ምክትል ጠቅላይ ሚኒስትር ካሱ ኢሳላ የኢሕአዴግ ባለሥልጣናት እስካሁን ይሠጡት ከነበረው ገለጣ ፈንገጥ ያለ አቋም ያላቸው መሆኑን ከደቡብ ሕዝቦች ድምፅ ጋዜጣ 4ኛ ዓመት ቁጥር 78 ጋር ቆይታ ባደረጉበት ወቅት ታወቀ።</p>

<p>የኢሕአዴግ መንግሥት አካላት ሻዕቢያ በጀመረው ጦርነት እስካሁን በኢኮኖሚያችን ላይ ጫና አለመፈጠሩን የቱሪዝም ገቢያችንን አለመቀነስ እንደማስረጃ እያጣቀሱ ሲያስረዱ የቆዩ ቢሆንም ምክትል ጠቅላይ ሚኒስትሩ ግን ከላይ ስሙና ቁጥሩ ለተጠቀሰው ጋዜጣ ቃለ ምልልስ ሲሰጡ «በሻዕቢያ ወረራ ሳቢያ የመጣው የጦርነት ሁኔታ ኢኮኖሚያችን ላይ መጠኑን በትክክል ማስቀመጥ ብንቸገርም የተወሰነ ጫና ማሳደሩ የሚቀር አይመስለኝም» በማለት ሕዝቡ ጫናውን በመቀነስ ረገድ ትብብር እንዲያደርግ ጠይቀዋል።</p>

<p>ትምህርት ቤቶችንና ሌሎች የልማት ሥራዎችን ለመሥራት ያስችል የነበረው ወጪ ሚሊሺያውን ወደግንባር ለማጓጓዝ፣ ሥልጠና ለመስጠና ለመሠል እንቅስቃሴዎች መዋላቸውን የገለፁት ምክትል ጠቅላይ ሚኒስትሩ በፌዴራል መንግስቱ የ1991 ዓ.ም የተቀመጠው በጀትም ላይ ጫና ሊኖር እንደሚችል ጠቁመዋል።</p>

<p>«የደቡብ ክልል ብሔር ብሔረሰቦችና ሕዝቦች ለአንድ መቶ ዓመት ያህል ጊዜ በነፍጠኛው ሥርዓት በሁሉም ዓይነት ግፍና መከራ ፍትህ የሚባል ነገር ሣያውቅ እንዲሁ ሲንገላታ መኖሩ ሳያንሰው» በማለት ኢሕአዴግ የደቡብን ሕዝብ ለመቅረብ የተጠቀመበትን አነጋገር አቶ ካሡ ኢላላ የአፄ ምንሊክን ታሪክ በማንኳሰስ «የሻዕቢያ ወረራ የመገንጠል መብትን ጥቅም ያረጋገጠላቸው» መሆኑን አስረድተዋል።</p>

<p>ዶክተር ካሡ በቃለምልልሳቸው ላይ የጥንቱን ቁርሾ በማንጠንከር እና ነፍጠኛ ከማለትም ባሻገር ስም በመጥቀሥ በአንድ ኮንፍረንስ ላይ አንድ ግለሠብ ተናገሩ ያሉትን እንዲህ ይጠቅሳሉ «...ከምንሊክ ጊዜ ጀምሮ የነፍጠኛው ሥርዓት ያደረሰበትን ግፍ መከራና ጉስቁልና በማሣየት አሁን እኮ ነው ማንነታችን የታወቀው ብለዋል» «ነፍጠኛው ዕድሜውን ለማራዘም አንዱን ብሔረሰብ ከሌላው ብሔረሰብ ጋር ለማጋጨት ሰላም ኖሮት እንዳይኖር ያደረገው ሕዝብ ነው» ያሉት ምክትል ጠቅላይ ሚኒስትሩ አሁን ነፃነት መጎናፀፋቸውን ቢያስረዱም በቅርቡ በሺዎች ለሚቆጠሩ የአካባቢው ነዋሪዎች ሞት፣ ስደትና መፈናቀል ምክንያት የሆነው የጉጂና የጌዲኦ ብሔረሰቦች ግጭት መንስኤ ምን እንደሆነ ለመጥቀስ እንኳን አልሞከሩም።</p>


<p class="align-center"><a href="/Gazettas/Moresh/info/Moresh.sera.html">ከሞረሽ ጥቅምት 10 ቀን 1991</a></p>

</body>
</html>	
