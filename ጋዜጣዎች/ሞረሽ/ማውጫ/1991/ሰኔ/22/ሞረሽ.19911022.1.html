<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያ አዲስ የሚሳይል ጣቢያ ልትተክል ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢትዮጵያ አዲስ የሚሳይል ጣቢያ ልትተክል ነው</h1>


<p>ኤርትራና ኢትዮጵያ በሰላሙ ጊዜ የነበራቸው የጋራ መከላከያ ኃይል ትብብር መሰረት ኤርትራ ከየመን ጋር ግጭት ስትፈጥር ወደ ኤርትራ የተጓዙ በርካታ የጦር መሳሪያዎች እንደነበሩ አይዘነጋም። ከነዚህም መሃል በዚሁ የሃኒሽ ደሴት ችግር ምክንያት ከኢትዮጵያ የሄደው ሚሳይል ሊመለስ አለመቻሉም ይታወቃል። ሚሳይሉ ተተክሎበት የነበረው የጅጅጋና የድሬዳዋ አካባቢ ዛሬ ከአገሪቱ አስጊ የሆኑት ቀጠናዎች አንዱ ሆነዋል። በአካብቢው ያለውንና በቀጥታ ሊመጣ የሚችለውን ስጋት ለመቀነስና አካባቢውን በአስተማማኝ ሁኔታ ለመጠበቅ ወታደራዊ ኃይል የተከማቸ ሲሆን ከስፍራው ተነቅሎ የተወሰደውን ሚሳይል በመተካት በኩልም ሙሉ ዝግጅቱ እንደተጠናቀቀና የሚሳይል ባለሙያዎችም ባሳለፍነው ሳምንት ተሰብስበው እንደነበር ለማወቅ ተችሏል።</p>

<p>በነገው ዕለት በኢትዮጵያ አየር ኃይል በድጋሚ የሚሰባሰቡትና በድሬዳውና በጅጅጋ የሚተከለውን የሚሳይልና የሰው ኃይል በተመለከተ የቀጠሩት የቀድሞ አየር መከላከያ አባሎችን ሲሆኑ አብዛኛዎቹ የቀድሞዋ ሶቪየት ኅብረት በሙያው ትምህርት የቀሰሙና ኢህአዴግ አዲስ አበባን ሲቆጣጠር የተበተኑ መሆናቸውም ታውቋል።</p>

<p>ይኸው በሰው ኃይልም ሆነ በመሳሪያ የሚደረገው ዝግጅት በአሁኑ ሰዓት የተጠናቀቀ ሲሆን ከሃኒሽ ኤርትራ ግጭት በኋላም ለመጀመሪያ ጊዜ በስፍራው ሚሳይል እንደሚተከል ምንጮቻችን ጠቁመዋል።</p>


<p class="align-center"><a href="/Gazettas/Moresh/info/Moresh.sera.html">ከሞረሽ ሰኔ 22 ቀን 1991</a></p>

</body>
</html>	
