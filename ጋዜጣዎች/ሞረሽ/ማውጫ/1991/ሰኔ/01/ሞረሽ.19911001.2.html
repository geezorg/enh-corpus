<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሱዳን ኤምባሲዋን በአስመራ እንደማትከፍት አስታወቀች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ሱዳን ኤምባሲዋን በአስመራ እንደማትከፍት አስታወቀች</h1>


<p>ቀደም ባሉት ጊዜያት በአስመራው መንግስትና በሱዳን መካከል ተደርሶ የነበረው ስምምነት ከሱዳን በኩል ተቀባይነት አለማግኘቱን ቻናል አፍሪካ ምንጮቹን ጠቅሶ ዘግቧል።</p>

<p>ሰሞኑን በሊቢያ አደራዳሪነት በፕሬዝዳንት ኢሳያስና በአልበሽር መካከል ተገኘ ተብሎ የተነገረው የሁለቱ አገሮች የሰላም ውል አሁንም ተመልሶ አጣብቂኝ ውስጥ ለመግባት በቅቷል።</p>

<p>የሱዳን መንግስት ተቃዋሚ የሆኑት ኃይሎች መንደርደሪያ ከሚያደርጓት የኤርትራ ግዛት ጠቅላላ መልቀቅ እንደሚኖርባቸው የሱዳንን ውጭ ጉዳይ ሚኒስቴር መግለጫ በመጥቀስ የደረሰን ዘገባ ሲጠቅስ እንዲሁም የሱዳን አማፂያን የሆኑትን ቡድኖች ጽሕፈት ቤትና ይህንኑ ድርጅታዊ እንቅስቃሴያቸውን የሚረዳ ቢሯቸውን ፈፅሞ ካልተዘጋ ሱዳን ኤምባሲዋን በአሥመራ ውስጥ ለመክፈት እንደማትፈቀድ ገልፃለች።</p>

<p>ቀድሞ በአስመራ የሱዳን ኤምባሲ የነበረውን ጽሕፈት ቤት በሁለቱ አገሮች መካከል በተፈጠረው አለመግባባት ኤርትራ ኤምባሲውን ለተቃዋሚ የሱዳን ግንባር አሳልፋ መስጠቷ በተለያዩ የመገናኛ ብዙሃን መዘገቡ የሚታወስ ሲሆን በሜይ 2 ቀን 1999 በኳታር ዶአ ሱዳንና ኤርትራ በውጭ ጉዳይ ሚኒስትሮቻቸው አማካኝነት ችግሮቻቸውን ለአንዴና ለመጨረሻ ጊዜ ለመቅረፍ በተነጋገሩበት ወቅት በአስመራ የሱዳን ኤምባሲ የነበረው ለተቃዋሚዎች በመሰጠቱ ቅያሜ እንዳላት ሱዳን በግንኙነታቸው ወቅት መግለጿ የሚታወቅ ሲሆን በዚህም ኤምባሲዋ እንዲመለስላትና ተቃዋሚዎች አስመራን በሙሉ ለቀው እንዲወጡ ጠይቃ በኤርትራ መንግስት በኩል የይሁንታ መልስ አግኝታ የነበረ ቢሆንም እስካሁን ኤርትራ የሱዳን ተቃዋሚዎችን ለማስወጣት ባለመፍቀዷ አንድ ወር የሞላው የኳታር ስምምነታቸው ወደመፍረሱ ተቃርቧል።</p>


<p class="align-center"><a href="/Gazettas/Moresh/info/Moresh.sera.html">ከሞረሽ ሰኔ 1 ቀን 1991</a></p>

</body>
</html>	
