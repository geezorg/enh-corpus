<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢተፓድኅ የጠራው ስብሰባ አልተሳካላትም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢተፓድኅ የጠራው ስብሰባ አልተሳካላትም</h1>


<p>በፓሪሱ ጉባኤ ከመስከረም 1-3 ቀን ድረስ በስብሰባው የተካፈሉት የፖአልቲካ ድርጅቶች የኢትዮጵያ ተቃዋሚ የፖለቲካ ድርጅት ሕብረት (ኢተፖድኅ) በሚል ድርጅታዊ ጥላ ስር ከተሰባሰቡት 8 የፖለቲካ ድርጅቶች ውስጥ የኢትዮጵያ መድህን ዲሞክራሲያዊ ፓርቲ (መድህን) የኢትዮጵያን ቡድን ለሶሻል ድሞክራሲ (አቡሰዲ ትግራይ ትግሪኝ ይባል የነበረው) ትግራይ ዲሞክራሲያዊ ትብብር (ትዴት) የኢትዮጵያ የሠላምና ዲሞክራሲ አማራጭ ኃይሎች ም/ቤት (የአማራች ኃይሎች) የኦሮሞ ብሔራዊ ኮንግረስ (አብኮ) የአፋር ዲሞክራሲያዊ አብዮት አንድነት ግንባር (አርዱፍ) ደቡብ ኢትዮጵያ ሕዝቦች ዲሞክራሲያዊ ኃይሎች ቅንብር (ኢድኃቅ) መካከል በአገር ውስጥ የፖለቲካ ፓርቲነት ተመዝግበው በኢትዮጵያ ውስጥ በሕጋዊ ፍቃድ የሚንቀሳቀሱት 3ቱ የኢተፖድኅ አባል ድርጅቶች ኢሠዴአኅ፣ አብኮና ደቡብ ሕብረት በአገሪቱ ወቅታዊ የፖለቲካ ጉዳይ ላይ ያላቸውን አቋም ለሕዝብ ለመግለፅ ከትላንት በስቲያ በመስቀል አደባባይ ሕዝባዊ ስብሰባ አደረጉ።</p>

<p>በዚሁ በመስቀል አደባባይ ተጠርቶ በነበረው ሕዝባዊ ስብሰባ ላይ ቀደም ሲል ኢተፖድኅ ለመንግስት ባቀረበው የብሔራዊ ውይይት ጥሪ ህዝቡ እንዲደግፍና የኤርትራ መንግስት የፈፀመብንን ወረራ በመቃወም የኅብረቱን ዓላማ እንዲያንፀባርቁለት ያቀረበው ሕዝባዊ ጥሪ አለመሳካቱን የስብሰባው አስተባባሪ ኮሚቴ አስታውቋል ኅብረቱ ከተመሰረተ ወዲህ በአለም አቀፍ ዲፕሎማሲያዊ ዘመቻ እንዲያደርጉ የተወከሉት (የአማራጭ ኃይሎች ም/ቤት ዶ/ር በየነ ጴጥሮስና) (የኦሮሞ ብሔራዊ ኮንግረሱ) አቶ መራራ ጉዲና በሀገር ውስጥ እንቅስቃሴ በተለይ በ23/5/91 ዓ.ም በጠሩት የመስቀል አደባባዩ ስብሰባ ብዙም የተሳካላቸው አልነበረም። የኢተፖድኅ የአገር ውስጥ ቅርንጫፍ አስተባባሪ ይህን ሕዝባዊ ስብሰባ ለማሳካት በአገር ውስጥ በጋዜጣና በፖስተሮች እንዲሁም በጀርመን ድምፅ ሬድዮ ቅስቀሳውን ማድረጋቸውን ገልፀው ሆኖም የሕወሓት የኢህአዴግ ካድሬዎች በየቀበሌው እየዞሩ በዚሁ ዕለት የራሳቸውን ስብሰባ በመጥራታቸውና የኢትዮጵያ ዜና አገልግሎት የቴሌቪዥንና የሬድዮ መምሪያ መልዕክቱን ለህዝቡ ለማስተላለፍ የፍቃዱን ኮፒ ሳይተላለፍላቸው እንደቀረ በምሬት አስታውሰው በእነዚህና በመሳሰሉት ጉዳዮች በተሰራጨው አሻጥር «ያሰብነውን ያህል ሰው አላገኝም» በማለት ገልፀዋል።</p>

<p>ይኸው አደባባይ የመስቀል ሕዝባዊ ጥሪ የሚገባውንና የተጠበቀውን ያህል ተሳትፎ ያልታየበት ሲሆን ኢተፖድኅም ሆነ የሀገር ውስጥ ቅርንጫፍ አባል ድርጅቶቹ ለመጪው የምርጫ ዘመን እራሳቸውን የሚያሳትፉ በመሆናቸው በአገር ቤቱ ገቢራዊ የሚሆነው ድርጅታዊ ሥራና ፖለቲካዊ እንቅስቃሴያቸውን ዞር ብለው እንዲገመግሙት የሚያስገድዳቸው ነበር። የሀገር ውስጥ አባላ ድርጅቶቹ በቅርቡ ሌላ ተመሳሳይ ስብሰባ አዘጋጅቶች የሚጠራ መሆኑንም አስተባባሪው ኮምቴ አስታውቋል።</p>


<p class="align-center"><a href="/Gazettas/Moresh/info/Moresh.sera.html">ከሞረሽ ጥር 25 ቀን 1991</a></p>

</body>
</html>	
