<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ድርድር ፍፁም አይታሰብም»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«ድርድር ፍፁም አይታሰብም»</h1>

<p class="align-right">ስብሐት ነጋ</p>


<p>በኢህአዴግ አመራር ውስጥ ከፍተኛ ባለሥልጣን የሆኑት አቶ ስብሐት ነጋ ከኤርትራ መንግስት ጋር አንዳችም ውይይት እንደማያስፈልግና ኢሳያስ በሚያውቁት ብቸኛ ቋንቋ (ፍልሚያ) የተደፈረ መሬታችንን ማስመለስ እንደሚገባን አስታወቁ። ስለ ኢሳያስ መንግስት አምባገነንነትና ታላቅነት ስሜት ሲገልጡ «ኢሳያስ ከንቱ ምናባቸውን በመከተል የአካባቢው ልዕለ ኃይላን አገር የመሆን ቅዠታቸው ከማይወጡት አዘቅት ውስጥ መግባታቸውን አስታውቀዋል» ሆኖም የአካባቢው ልዕለ ኃያል ለመሆንና ያንን ሚና ለመጫወት ኢኮኖሚያዊና ፖለቲካዊ አቅም የሌላቸው መሆናቸውን በመተቸት ተናግረዋል።</p>

<p>አቶ ስብሐት ሲናገሩ «የኢሳያስ መንግስት ግን የለሎቹን እምቅ ኃይል ሰልቦ ጡንቻውን ማስመረቅ ዳዳው። ይህ ደግሞ ምናባዊ ምኞት እንጂ በእውን ዓለም ሊሆን የሚችል ነገር አይደለም» ብለዋል። ኢትዮጵያ ከረጅም ጊዜ ትዕግስት በኋላ በወሰደችው ወታደራዊ እርምጃ ያገኘችውን ድል በተመለከተም አቶ ስብሐት «ኢትዮጵያ ትዕግስቷንና የሠላም ጥረቷን አሟጣ በመጨረሷ ምክንያት ኢሳያስ አሳምረው በሚያውቁት ቋንቋ ልታነጋግራቸውና በኃይል የተያዘባት መሬቶች ለማስለቀቅ ተገደደች» በማለት አሁን የኢሳያስ መንግስት የደረሰበትን ሽንፈትና ኢትዮጵያም በግዴታ የገባችበትን ወታደራዊ መፍትሔ በተመለከተ ጋዜጣዊ መግለጫ ሰጥተዋል። የኢሳያስ መንግስት የኢትዮጵያን መንግስት እንደ መሳሪያ ለመጠቀም የነበረውን ህልምና ምኞት ሲገልጡ የኢሳያስን መሰሪና በተንኮል የተሞላ እርስ በእርስ የማናከስ ባህሪ አውግዘው በኃይል በመጠቀም ጥቅም የማግኘት ፍላጐታቸውን አጋልጠዋል። ስለዚህም አቶ ስብሐት ሲያብራሩ የኢሳያስ መንግስት በቀጥታ ጦርነት በመክፈትና አጉል ዕብሪት በማሳየት ሌሎቹን ለማንበርከክ ያላቸውን የቆየ ጠባይና ከንቱ ብልጠት በተመለከተ «ኢሳያስ አፈውርቂ በተወሰነ ደረጃ በአረቦች የእርስ በእርስ መናቆር ነግደው ለማትረፍ ተሯሩጠዋል። ኢሳያስ አፈወርቂ በአረቦች መጠቀም የምትሹ ከሆነ ውጓቸው እያሉ ቀደም ባሉት ዓመታት ሁሌም ይነግሩን ነበር» በማለት የኤርትራን ፕሬዝዳንት መሰሪ ጠባይ አጋልጠዋል።</p>

<p>አረቦች የኢሳያስን ዕብሪት ቅጥፈትና ተንኮል ደህና አድርገው መረዳታቸውን የገለጡት አቶ ስብሐት በኤርትራ ወገን ይቀርቡ የነበሩትን ኢትዮጵያውያን የሚመለከቱ አስተያየቶች አጣጥለው «ይህ አሉባልታ ርካሽ ሸቀጥ ነው ገቢም አያገኝም» ብለውታል። ኢሳያስ አፈወርቂ በአረቦችና በአንዳንድ መንግስታት ዘንድ የሚያደርጉት ሩጫ ሁሉ ዋጋቢስና ከንቱ መሆኑንም ጠቁመዋል። ኢሳያስ ከዓረቦች ጋር ያላቸው የነበራቸው የመደጋገፍና የወዳጅነት ግንኙነት ሁሉ የተጋነነ መሆኑን የተናገሩት አቶ ስብሐት አንዳንድ የኤርትራ መንግስትን ይደግፉ የነበሩ የዓረብ መንግስታትም ቢሆኑ ካላቸው የእርስ በእርስ አለመግባባት የተነሳ እንደሆነ ገልጠዋል። ኢሳያስ በአካባቢው ሠላም እንዳይሰፍን ጠንቅ ሆነው መገኘታቸውንና ለዚህም ምክንያት ዛሬ ተቃዋሚዎቻቸው ከመቼውም ጊዜ በላይ አብረው የተነሱባቸው መሆኑን ሲገልጡ የኤርትራ መንግስትም ሕልውናም በአደጋ የተከበበትና ያለቀለት እንደሆነ አስታውቀዋል።</p>


<p class="align-center"><a href="/Gazettas/Moresh/info/Moresh.sera.html">ከሞረሽ ሚያዝያ 5 ቀን 1991</a></p>

</body>
</html>	
