<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኤርትራና ሱዳን ባለሥልጣናት ካርቱም ላይ ተሰበሰቡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1>የኤርትራና ሱዳን ባለሥልጣናት ካርቱም ላይ ተሰበሰቡ</h1>


<p>ሱዳንና ኤርትራ
ግንኙነታቸውን ለማደስ የሁለቱ አገራት ባለሥልጣናት
ሱዳን ዋና ከተማ ካርቱም መግባታቸው ተገለጠ። ይህ
የተገለጠው ነፃ በሆኑ ሁለት ጋዜጦች ሲሆን በሁለቱ
አገሮች መካከል ተከስቶ ያለውን ፖለቲካዊ ችግር ለመፍታት
እንደሆነም ተብራርቷል። ባለሥልጣናቱም ለግንኙነቱ
መዳበርና ለችግሩ መወገድ መፍትሔ ይሆናል ያሉትን የውይይት ሃሳብ
ሊነጋገሩበት የተቀመጡ መሆኑ ሲገለፅ ከዚህም ሃሳብ መሃል ኤርትራ
የሱዳን ተቃዋሚ ኃይሎችን አሳልፋ ለመስጠት እንድትችል
ከዚህ ቀደም የቀረበውን ሃሳብ እንደሚያጠቃልል ታውቋል።
በዚሁ በኩልም ኤርትራ ተቃዋሚዎችን ለሱዳን
እንድትሰጣት ያቀረበችው ሃሳብና ወይም ተቃዋሚዎች በስደተኝነት
መልኩ ይቀመጡ መባሉን ተቀባይነት እንደሌለውም
ታውቋል።</p>

<p>ይህ በእንዲህ እንዳለ የኤርትራ
መንግሥት ተቃዋሚዎች በጀርመን ያዘጋጁት ፌስቲቫል ላይ የኤርትራ መንግሥት
ለማደናቀፍ ያደረገው ሙከራ መክሸፉ ተገልጿል። ይኸው
የሻዕቢያ እንቅስቃሴን ለመቆጣጠር የጀርመን የፀጥታ ኃይሎች በትጋት
ጥበቃ ያካሄዱ ሲሆን የፌስቲቫሉ ሂደት ሲጠናቀቅም ሻዕቢያ እየፈፀመ
ያለው አጠቃላይ ሂደት በኤርትራውያኑ ተሳታፊዎች
ተወግዟል። የኤርትራ መንግሥት ተቃዋሚዎች እየተበራከቱ ባለበት
በአሁኑ ጊዜ የሻዕቢያ ኃይል ፖለቲካዊና ወታደራዊ
ሂደት ከመቼውም ጊዜ በላይ አደጋ ውስጥ እንደወደቀ
ዘጋቢዎች ያረጋግጣሉ።</p>

<p>ኤርትራ በኢትዮጵያ ላይ ከከፈተችው
ጦርነት በተጨማሪ የውስጥና የውጭ ኃይሎች ተቀባይነቷ
ከጊዜ ወደ ጊዜ አሽቆልቁሏል። አጐራባች አገሮች
የኤርትራን መንግሥት ጦርኝነት በተለያየ ጊዜ ያወገዙና
ለሻዕቢያ መውደቅ የየራሳቸውን ግፊት በሚያደርጉበት
በአሁኑ ጊዜ የኢትዮጵያ መንግሥት አቋም ሻዕቢያ
የያዘውን መሬት ለቆ እስካልወጣ ድረስ ለጊዜው ተቀብያለሁ
የሚለው ሃሳብ የይስሙላ መሆኑን እንዳመነበት
ፀንቷል።</p>

<p>ሁለቱ ሀገራት ወደተጨማሪ ጦርነት ቢገቡ ሻዕቢያ
ሙሉ ለሙሉ እንደሚያልቅለት ሁኔታዎች
ይጠቁማሉ። ለዚህም የሻዕቢያ ብቸኛ አማራጭ ማናቸውንም
የሰላም ስምምነት በመቀበል መገደድ ቢሆንም በኤርትራ በኩል ያለውን
ወታደራዊ ስብሰባና የፕሮፓጋንዳውን ዘመቻ የተገነዘበው
የኢትዮጵያ መንግሥት ኤርትራ ለሰላሙ እንዳልተዘጋጀች
ያስረዳል።</p>

<p class="align-center"><a href="/Gazettas/Moresh/info/Moresh.sera.html">ከሞረሽ ነሐሴ 11 ቀን 1991</a></p>


</body>
</html>
