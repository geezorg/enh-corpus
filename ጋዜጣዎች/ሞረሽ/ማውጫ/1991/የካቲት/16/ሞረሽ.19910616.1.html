<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አሜሪካ ለስብሰባ ጥሪ አቀረበች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">አሜሪካ ለስብሰባ ጥሪ አቀረበች</h1>


<p>በአፍሪካ ቀንድ ያላትን የበላይነት እንዳታጣ ከፍተኛ እንቅስቃሴ የምታደርገው አሜሪካ ባለፈው ሁለት ወር በፍራንኮ አፍሪካ የፖሪስ ጉባዔ ላይ ተካፋይ የነበሩትን የአፍሪካ መሪዎች በሷው ሃገር ላይ ለመሰብሰብ ጥሪ ማቅረቧ ተገለፀ። አሜሪካ ፍትሃዊ የሆኑ ውሳኔ ለመስጠት በተቸገረበት በዚህ የኢትዮ ኤርትራ ግጭት ላይ በጠራችው በዚሁ አዲስ ስብሰባ አማካይነት ሁለቱን ሀገሮች ለማስማማት ዕቅድ እንዳላትም ታውቋል። የሻዕቢያ መንግስት ግፍና ግልፅ ወረራ እያየች እንዳላየች መሆንዋ በኢትዮጵያ መንግስት በኩል ትልቅ ቅሬታ እንዳሳደረ የሚታወቅ ሲሆን ኢትዮጵያ ድንበርዋን በማስከበር የራስዋን እርምጃ ለመውሰድ በተገደደችበት በዚህ ሰዓት አሜሪካ በምን ተዓምር የሰላምና የዕርቅ ሃሳብ ልታቀርብ እንደምትችል በጉጉት የሚጠበቅ ሆኗል።</p>

<p>በዚህ ሁኔታ አሜሪካ ሃገርዋ በምታደርገው የዚህ ስብሰባ ጉዳይ ኢትዮጵያን በምን መልኩ ሊጠቅም ወይም ፍትሃዊ ሊሆን የሚችል ምን አጀንዳ እንደምታቀርብ ያልታወቀ ሲሆን በሃገርዋ የሚካሄደውን ስብሰባ ለማሳካት ለሁለቱም ሃገሮች ካላቸው መልዕክት በኤርትራ በኩል ተቀባይነት ሲያገኝ በኢትዮጵያ በኩል ግን ምንም ምላሽ ያልተሰጣት መሆኑ ታውቋል። ይህንንም በኤምባሲዋ በኩል የተገለጠው ዘገባ ሲያረጋግጥ ኢትዮጵያ ወደፊት የሃገርዋ ድንበር እስኪከበርና ሻዕቢያ የያዘውን መሬት ለቆ እስኪወጣ ድረስ የሚቀጥል መሆኑን ከመንግስት ይፋ የሚሆኑ መግለጫዎች አረጋግጠዋል።</p>


<p class="align-center"><a href="/Gazettas/Moresh/info/Moresh.sera.html">ከሞረሽ የካቲት 6 ቀን 1991</a></p>

</body>
</html>	
