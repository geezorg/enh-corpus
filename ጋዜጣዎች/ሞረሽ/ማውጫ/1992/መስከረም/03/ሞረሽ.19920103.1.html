<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሐረሪ ክልል ፕሬዝዳንት ስልጣናቸውን በፍቃዳቸው ለቀቁ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የሐረሪ ክልል ፕሬዝዳንት ስልጣናቸውን በፍቃዳቸው ለቀቁ</h1>


<p>የሐረሬ ሕዝብ ክልላዊ መስተዳድር ፕሬዝዳንትና የሐረሬ ብሔራዊ ሊግ ሊቀመንበር የነበሩት አቶ አብዱላሂ ኢድሪስ በገዛ ፍቃዳቸው ስልጣናቸውን የለቀቁ መሆናቸውን በስፍራው የሚገኘው ልዩ ዘጋቢያችን አስታወቀ።</p>

<p>አቶ አብዱላሂ ይህንኑ በስልጣን ፤ያለመቆየት ዜና ለክልሉ ም/ቤት ያስታወቁት ባሳለፍነው ሳምንት እንደነበር ዘገባው አስታውሶ ስለሁኔታውም በስፋት ሲያብራራ ቀደም ባሉት ዓመታት የክልሉን ሕዝብ በታማኝነትና በቅንነት ማገልገላቸው የሚታወቅ ቢሆንም አቶ አብዱላሂ የመልቀቂያ ጥያቄ ከማቅረባቸው ቀደም ብሎ በክልሉ ም/ቤት በሙስና ስማቸው ይነሳ እንደነበር ግን ዘገባው ገልጿል።</p>

<p>ለሐረር ከተማ የመጠጥ ውሃ ፕሮጀክት ከማዕከላዊ መንግሥት በተያያዘ በጀት ላይ የዕቃ አቅርቦት ኮንትራት ከወሰደው ካምፓኒ ጋር በግል በመደራደር ለግላቸው ኮሚሽን ተቀብለዋል በመባል በም/ቤቱ ስብሰባ ላይ ጉዳዩ ተነስቶ ሳለ ሰፋ ያለ ክርክር የተደረገበት ቢሆንም በዚሁ ጉዳይ ቀደም ሲል ከዚሁ ፕሮጀክት ጋር በተመሳሳይ መልኩ ግንኙነት ኖሯቸው የሁለት ሚሊዮን ብር ኮሚሽን ለመቀበል ሲደራደሩ የተደረሰባቸውን አራት ከስራው ጋር ግንኙነት ያላቸው ባለሥልጣኖች ከስልጣን በማስወገድና ማስጠንቀቂያ በመስጠት የተባለው ብር ከብክነት ማዳኑ የሚነገርለት ይኸው የክልሉ ም/ቤት አቶ አብዱላሂንም በዚሁ የከተማው የመጠጥ ውሃ ፕሮጀክት ላይ በተመሳሳይ መልኩ ከአንድ የውጭ ካምፓኒ ጋር በርከት ያለ ግምት ያለው ገንዘብ ማግኘታቸውን የደረሰበት የክልሉ ም/ቤት ያለአግባብ መበለፀግና በጉቦ ወንጀል ውሳኔ ከማሳለፉ በፊት አቶ አብዱላሂ ራሳቸውን ከስልጣን የማግለላቸው ጥያቄ ምክር ቤቱ በሙሉ ድምፅ በመፍቀዱ ትዝብት ውስጥ ጥሎታል።</p>

<p>በአሁኑ ሰዓት እርሳቸውን በመተካት በም/ቤቱ ወንበር ላይ የተቀመጡት አቶ ካዛሊ መሆናቸውን የዜና ምንጩ ዘግቧል።</p>


<p class="align-center"><a href="/Gazettas/Moresh/info/Moresh.sera.html">ከሞረሽ መስከረም 3 ቀን 1992</a></p>

</body>
</html>	
