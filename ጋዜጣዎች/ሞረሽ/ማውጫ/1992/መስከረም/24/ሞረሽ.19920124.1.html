<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የውጭ ጉዳይ ስዩም መስፍን ተመድን ወቀሱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የውጭ ጉዳይ ስዩም መስፍን ተመድን ወቀሱ</h1>


<p>የውጭ ጉዳይ ስዩም መስፍን ከኤርትራ አቻቸው ጋር የመንግሥታቱ ድርጅት 54ኛው ጉባዔ ላይ በግል መዘላለፋቸውን የቪኦኤ ዘገባ አሰራጭቷል። ውጭ ጉዳይ ሚኒስትር ስዩም መስፍን የኤርትራን መንግሥት ጦረኝነትና የመሪዎቹን ዕብሪት በተመለከተ በዚሁ ጉባዔ ላይ ሰፊ ማብራሪያ ያደረጉ ሲሆን ከኤርትራ አቻቸው ጋር ከዲፕሎማሲያዊ ንግግር ውጭ በኃይለ ቃል የተወዛገቡት ምንም የመለሳለስ ቋንቋ ባለማሰማታቸውና የኤርትራን መሪዎች ዕብሪት ማጋለጥ በመቻላቸው እንደሆነም ተነገሯል። ሚኒስትሩ ይህን ጦርነትና የሕዝብን እልቂት በተመለከተ ከኤርትራ መሪዎች እኩል እንደሚገባው በዚሁ ጉባዔ ላይ ያጋለጡ ሲሆን ኢፍትሐዊ ውሳኔውንም ኮንነዋል።</p>

<p>ም/ቤቱ በኤርትራ መንግስት ላይ አቋም ከመውሰድ ይልቅ ወረራውን በማበረታታት ተወራሪዋን ሀገር ከወራሪው እኩል አይቶ በሰኔ 1990 ተኩስ አቁም እንዲደረግ መወሰኑ እንዲሁም የጦር መሳሪያ ለሁለቱም ሃገራት እንዳይሸጥ ጥሪ ማቅረቡንና ይህንኑ ተፅዕኖ በኢትዮጵያ ላይ ለመጫን እንዲመቸው ድርጅቱ ዓለም አቅፍ የገንዘብ ድርጅት ከኢትዮጵያ ጋር ያለውን አሰራር እንዲገታ ግፊት ማድረጉን ኮንነዋል። «በሀገሪቱ ሉዓላዊነት ላይ ም/ቤቱ ተሳልቋል» ያሉት ውጭ ጉዳይ ሚኒስትር ኢትዮጵያ የቱንም ያህል ድሀ አገር ብትሆን ድህነትዋ በሉዓላዊነቷ ላይ እንድትደራደር እንደማያደርጋት ገልጠዋል።</p>

<p>ኢትዮጵያ በፋስሽት ኢጣሊያ በተወረረችበት ወቅት የመንግስታቱ ማሕበር ያሳየውን ቸልተኝነት አስታውሰው ያ ታሪክ ዛሬም መደገሙ ያሳዘናቸው መሆኑንም ገልጠዋል።</p>

<p>በአፍሪካ ሀገሮች ላይ ወሰን የሌለው በደል እንደሚደርስና ይህም በደል በአሁኒቷ ኢትዮጵያ ላይ እንደተደገመ ለመንግስታቱ ጉባዔ ሲያሳውቁ ኤርትራ ይህንን ሁኔታ በመጠቀም ከዓለም አቀፍ አሸባሪዎች ጋር ሆና አህጉሪቱን ለመበጥበጥ ስትነሳ ድርጅቱ በስውር ለማበረታታት እንደቆመም አሳውቀዋል።</p>

<p>ኢትዮጵያ የሰላም ሃሳቡን ተቀብላ የኤርትራ መንግስት በዚሁ የሰላም ሃሳብ ላይ እምቢተኛ ሆኖ መዝለቋን አስታውቋል። ኤርትራ ወዳ ሳይሆን ተገዳ የሰላም ሃሳቡን ተቀብያለሁ ባለችበት በአሁኑ ወቅት ለእሷ በሚመች መልኩ የሰላም ሃሳቡን በመለወጥ ላይ እንደሚገኝ ድርጅቱን ወቅሰዋል።</p>

<p>በዚሁ ጉባዔ ላይ ውጭ ጉዳይ ሚኒስትሩ የኤርትራን በአህጉሪቱ ውስጥ የፀረ ሰላም ተግባር ሲያጋልጡ በሱዳን በየመንና በጅቡቲ ላይ ያደረገችውን ወረራ ገልጠው በመጨረሻም ኢትዮጵያ የዚህ ወረራ ሰለባ መሆኗን ሲያወሱ ይህንኑ የኤርትራ መንግስት ተግባር የመንግስታቱ ድርጅት ወረራው «በድንበር የተፈጠረ ችግር» ብሎና አቅልሎ በማየት ጦርነቱ እንዲባባስ የራሱን አስተዋፅኦ እንዳደረገ አመልክተው በተመሳሳይ ሁኔታ ከ60 ዓመት በፊት የመንግስታቱ ማሕበር በኢትዮጵያ ላይ ያሳለፈው ውሳኔ መደገሙ ድርጅቱን ለተጠያቂነት ያበቃዋል ብለዋል።</p>


<p class="align-center"><a href="/Gazettas/Moresh/info/Moresh.sera.html">ከሞረሽ መስከረም 24 ቀን 1992</a></p>

</body>
</html>	
