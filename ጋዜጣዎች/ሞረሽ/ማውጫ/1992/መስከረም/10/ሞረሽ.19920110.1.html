<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ክሊንተን በኢትዮ ኤርትራ ጉዳይ በግል እንዲገቡ ተጠየቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ክሊንተን በኢትዮ ኤርትራ ጉዳይ በግል እንዲገቡ ተጠየቀ</h1>


<p>የአሜሪካ የምክር ቤት አባል የሆኑት ወ/ሮ ሱዛን ሜካኔ በአፍሪካ ጉዳይ ላይ በግል እንዲገቡበት የተማፅኖ ደብዳቤ አቀረቡ። የም/ቤት አባልዋ ሱዛን ሜካኔ ለፕሬዝዳንቱ አበክረው ባስገነዘቡት መሰረት የኢትዮ ኤርትራ ግጭት ዋናውን ቦታ የያዘ ሲሆን፣ የሁለቱ አገራት ግጭት በአፍሪካ ቀንድ ውስጥ እየተስፋፋ በመሄድ የሩዋንዳና ብሩንዲ ታሪክ ከመደገሙ በፊት ክሊንተን በግላቸው በጉዳዩ እንዲገቡበትና የበለጠ ትኩረት እንዲሰጡት አስገንዝበዋል።</p>

<p>«በአፍሪካ በብዙ ሺህ የሚቆጠሩ ዜጐች በድህነት፣ በጦርነት፣ በበሽታ ያልቃሉ» የሚሉት የምክር ቤት አባል ሚስስ ሱዛን አያይዘውም «እርስዎን የምንደግፈው ስለአፍሪካ እጅግ አድርገን የምንቆረቆረው ሰዎች ከእርስዎ የምንጠብቀው ነገር ይህን አልነበረውም የእርስዎ የአስተዳደር ወቅት በሚገባደድበት ጊዜ በአፍሪካ ላይ በሚከተሉት ፖሊሲ ሕዝቦች ለከፋ ስቃይ ተዳርገው ለማየት እንደማይፈልጉ አምናለሁ» ይላሉ የምክር ቤት አባልዋ።</p>

<p>«አአድ የኢትዮጵያንና የኤርትራን ግጭት በሠላም ለመፍታት የሚያስችል የሠላም መሰረተ ሀሳብ አቅርቧል። የሠላሙ ዕቅድ በአውሮፓ፣ በተባበሩት መንግሥታትና በሌሎች መንግሥታት የተደገፈ ቢሆንም አሜሪካ የሠላሙን ሂደት ታጓትታለች። በመሐሉ ግን እርስዎ ያላወቁት በብዙ ሺህ የሚቆጠሩ ሰዎች እያለቁና ከመኖሪያቸው እየተፈናቀሉ ነው። ጦርነቱ በአጐራባች አገሮች መስፋፋቱን በግልፅ እየታየ ነው። በአጠቃላይ የአፍሪካ ቀንድ አገሮች አደጋ ላይ ወድቀዋል እናም የብሩንዲ ዕጣም እየጠበቃቸው የእርስዎ በግል በጉዳዩ መግባት ተዋጊ ወገኖቹ ዘላቂ ሠላም እንዲያመጡ ሊረዳ እንደሚችል እምነት አለኝ» ሲሉ ለፕ/ት ክሊንተን አቤቱታ አቅርበዋል።</p>

<p>ሚስስ ሱዛን ከዚሁ መልዕክታቸው ጋር በማከልም ለክሊንተን በተለያዩ የአፍሪካ አገሮች ያሉትን ችግሮች በመዳሰስ ዝርዝር አቅርበው በመጨረሻም «ፕ/ት ክሊንተን ይመኑኝ እርስዎ ራስዎ ጠልቀው መግባት ያለብዎት ጊዜ አሁን ነው» ሲሉ ደምድመዋል።</p>


<p class="align-center"><a href="/Gazettas/Moresh/info/Moresh.sera.html">ከሞረሽ መስከረም 10 ቀን 1992</a></p>

</body>
</html>	
