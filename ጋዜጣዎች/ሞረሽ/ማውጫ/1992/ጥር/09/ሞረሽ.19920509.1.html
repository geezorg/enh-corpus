<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አማርኛን ለመተካት የተደረገው ሙከራ ተቃውሞ አስከተለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">አማርኛን ለመተካት የተደረገው ሙከራ ተቃውሞ አስከተለ</h1>


<p>በአማራ ብሔራዊ ክልል የትምህርት ቢሮ አማርኛን የሚተካና ከአምስት ቋንቋዎች ማለትም ትግርኛ ኦሮምኛ ጉራጊኛ አገውና አፋርኛን የሚያጠቃልል አዲስ ቋንቋ ለተማሪዎች እንዲሰጥ የቀረበው ጥናት ተቃውሞን አስከተለ።</p>

<p>የቪኦኤ ዘጋቢ ከትምህርት ቢሮ ኃላፊና በአዲስ አበባ ዩኒቨርስቲ ከቋንቋዎች ጥናትና ምርምር ተቋም ዳይሬክተር ጋር ይህንኑ በጐንደር ተቃውሞን ያስከተለውን አዲስ ቋንቋን በተመለከተ ቃለ መጠይቅ ያደረገ ሲሆን የክልሉ ወላጆች ተማሪዎችና መምህራንም ያደረጉትን ተቃውሞ ዘግቧል። ዘጋቢው የአካባቢውን ሕዝብ ዋቢ አድርጐ እንደገለፀው አሁን ቀረበ የተባለው አዲስ ቋንቋ ለይስሙላ የተደረገና የአማርኛን ቋንቋ በትግሪኛ ቋንቋ ለመተካት እንደሆነም ጠቅሷል።</p>

<p>የክልሉ ት/ቤሮ ኃላፊ ይህንኑ የሕዝብ ተቃውሞ በተመለከተ ምላሽ ሲሰጡ የትምህርት ፖሊሲው የኢትዮጵያ ተማሪዎች ልሳን ብዙ እንዲሆኑ ስለሚፈቅዱና በዚሁ መሰረት የአማራው ክልል ተወላጆች ከአማርኛ ሌላ አዲስ ቋንቋን በመማር በተለያዩ ክልሎች ተንቀሳቅሰው ለመስራት እንዲችሉ የታሰበ መሆኑን ይገልጣሉ።</p>

<p>እንደ ት/ቢሮው ኃላፊ ገለፃ አማርኛ ባንድ ወቅት ቢጠፋ እሱን የሚተካ ቋንቋ እንዲሆንም የታሰበ መሆኑን ይጠቅሳሉ ይህንን ሲያብራሩም «በመጀመሪያ ደረጃ የመማሪያ ቋንቋ ለመምረጥ እየተደረገ ያለው ጥረት አማርኛ ተናጋሪ ለሆነው ተማሪ ሌላ ሁለተኛ ቋንቋ በማስተማር የተደረገ ጥናት ነው። ጥናቱን ለማዳበር የተለያዩ አስተያየቶች ሊኖሩ ስለሚችሉ እነዚያን ለማሰባሰብ ነው ሙከራ የተደረገው ሁለተኛ ቋንቋ እንዲሆን እንጂ የማስተማሪያ ቋንቋ አይደለም። እንደ አንድ ቋንቋ ይማሩበት። የኢትዮጵያ የትምህርት ፖሊሲ ልሣነ ቋንቋ ሌላ አንድ የአገር ውስጥ ቋንቋ በዓለም አቀፍም አፍ ከከፈቱበት ቋንቋ በተጨማሪ ሌላ አንድ የውጭ ሃገር ቋንቋ ለውጭ ግንኙነት እንዲጠቅማቸው እንዲማሩ ያስቀምጣል። ... እንግዲህ ጥናቱ በርካታ ቋንቋዎችን ነው ለጥናት የተረከቡት፦ አጥኝዎቹ። በተለይ የአማርኛ ተናጋሪው አቅራቢያና አዋሣኝ ያላቸው ቋንቋዎች ሆነው ከነዚህ መካከል ያደላው ወደ ሁለት ቋንቋዎች ነው። በእርግጥ ሁለት ሣይሆን አምስት ቋንቋዎች ነው በቅደም ተከተል ያስቀመጠው። እነዚህም ትግርኛ ኦሮምኛ ጉራጊኛ አገውኛ እና አፋርኛ ናቸው። በቅደም ተከተል አስቀምጠን ከፍተኛ አብላጫ ያላቸው ኦሮምኛና ትግርኛ ናቸው» ብለዋል።</p>

<p>በአዲስ አበባ ዩኒቨርስቲ የቋንቋ ሊቅ የሆኑት ፕሮፌሰር ባዩ ይህን አሰራር በዚህ ውይይት ላይ የተቃወሙት ሲሆን ጥናቱ ግልፅ አይደለም ካሉ በኋላ የክልሉ መንግሥትም ሆነ የትምህርት ቢሮውም ይሁን ወይም ሌላ ድርጅት የሕዝቡን ስሜት ማጤን እንዳለባቸውና ሕዝቡ አልቀበለውም ያለውን ነገር የግል ተቀበል ማለት አስፈላጊ እንዳልሆነ ተናግረዋል።</p>


<p class="align-center"><a href="/Gazettas/Moresh/info/Moresh.sera.html">ከሞረሽ ጥር 9 ቀን 1992</a></p>

</body>
</html>	
