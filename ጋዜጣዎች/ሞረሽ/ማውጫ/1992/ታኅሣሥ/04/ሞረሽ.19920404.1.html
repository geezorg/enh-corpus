<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«በመጪው ምርጫ አዲስ አበባን ከኢሕአዴግ ነፃ እናወጣለን»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«በመጪው ምርጫ አዲስ አበባን ከኢሕአዴግ ነፃ እናወጣለን»</h1>

<p class="align-right">ኢዴፓ</p>


<p>የአዲስ አበባን ሕዝብ የተናጋ ሕይወት ለመለወጥ በመጪው ምርጫ በኢሕአዴግ እጅ ያለውን ስልጣን ነጥቆ በአብላጫ ድምፅ አዲስ አበባን «አዲስ አበባ» ለማድረግ ቆርጠን ተነስተናል ሲሉ የኢዴፓ አመራር አካላት ይፋ አደረጉ። የአመራር አካላቱ ይኼንን ይፋ ያደረጉት በትናንትናው ዕለት በግዮን ሆቴል በሰጡት ጋዜጣዊ መግለጫ ላይ ሲሆን በአዲስ አበባ ውስጥ ከገዢው ፓርቲ የበለጠ ወንበር ይዘው አዲስ አበባን ለመቀየር ቆርጠው መነሳታቸውን አስታውቀዋል።</p>

<p>የኢትዮጵያውያን ዴሞክራሲያዊ ፓርቲ (ኢዴፓ) በመጪው ምርጫ መዲናይቱን ከገዢው ፓርቲ መዳፍ ነፃ እናወጣለን በሚል ርዕስ ባወጣው መግለጫ ላይ እንዳካተተ «በስልጣን ላይ የሚገኘው የገዢ ፓርቲ ኢሕአዴግ በኢትዮጵያ ዲሞክራሲን ለማስፈን ዘላቂ ሰላምን ለማምጣት ኢኮኖሚን ለማሳደግና ሰብዓዊ መብትን በመጠበቅ ረገድ ተጨባጭ ለውጥ ማምጣት ተስኖት ሃገሪቱን ወደባሰ ድህነትና የጦርነት አዙሪት ውስጥ ከቷታል» ብለው ይህንን ችግር ከግምት በማስገባት ኢዴፓ የተሻለ ፕሮግራም ይዞ መቅረቡን ገልጠዋል።</p>

<p>በወጣት አካላት የተገነባው ይኼ ፓርቲ የተመሰረተው በቅርቡ መሆኑን ማወቅ የተቻለ ሲሆን አብዛኛዎቹ የአመራር አካላት ከመዐሕድና ከሌሎች ተቃዋሚ የፖለቲካ ድርጅቶች የተወጣጡ መሆናቸውን የፖለቲካ ድርጅቶቹ የወጡት ለውጥ ሊያስገኝ የሚችል ተግባራት ለመከወን እንደሆነ ተናግረዋል።</p>

<p>የአመራት አካላቱ በተለይ ከመዐሕድ የወጡት «ከቅርብ ጊዜ ወዲህ በመዐሕድ አመራር ውስጥ ክፍተት በመፈጠሩና ይህንን ክፍተት ለመድፈን ያደረግነው ጥረት ተፅዕኖ ስለበዛበት የኢትዮጵያን ሕዝብ ለማገልገል ከዚህ ቀደም የነበሩትን የፖለቲካ ድርጅቶች ደካማ ጐን ነቅለን አውጥተን የተሻለ የምንለውን ቀርፀን አዲስ ፓርቲ ለማቋቋም ተገደናል»ብለዋል።</p>

<p>ኢዴፓ ሕብረ ብሔራዊ ፓርቲ ነው የሚሉት የአመራሩ አባላት ትግሉንም የሚካሂደው ፍፁም ሰላማዊ በሆነ መንገድ እንደሆነም አስታውቀዋል። ኢዴፓ በጋዜጣዊ መግለጫው መዝጊያ ላይ እንዳመለከተው ፓርቲው ገና ለጋ በመሆኑ ከሕዝቡ የማቴሪያልና የሞራል ድጋፍ ስለሚሻ በአገራችን ውስጥ የተሻለ ስርዓት ለማስፈን ትብብር ጠይቋል።</p>


<p class="align-center"><a href="/Gazettas/Moresh/info/Moresh.sera.html">ከሞረሽ ታሕሣስ 4 ቀን 1992</a></p>

</body>
</html>	
