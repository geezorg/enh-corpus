<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ምርጫው ሲደርስ ኑሮ የሚያስወድድ መንግሥት ታይቶ አይታወቅም»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«ምርጫው ሲደርስ ኑሮ የሚያስወድድ መንግሥት ታይቶ አይታወቅም»</h1>


<p>እስካሁን ድረስ በታየው እንቅስቃሴ ምንም ዓይነት ለውጥ ባለመምጣቱ በምርጫ መሳተፍ የግድ አስፈላጊ ስለሆነ ምርጫው መሞከር እንዳለበት ሲነገር ኢህአዴግ ምርጫው ሲቃረብ በተለያዩ ሸቀጦች ላይ ዋጋ እንዲጨመር ማድረጉ አግባብ አለመሆኑን ታዋቂው የኢኮኖሚው ምሁር ዶ/ር በፈቃዱ ደግፌ አስታወቁ።</p>

<p>ይህ የተገለፀው የኢትዮጵያ ሰብዓዊ መብቶች ጉባዔ ታሕሳስ 22 ቀን 1992 ዓ.ም በሰሜን ሆቴል ባዘጋጀው ሕዝባዊ ውይይት የኢትዮጵያ የምርጫ ሂደቶችና ምርጫ በደርግ ዘመን ምን እንደሚመስል አቶ ያዕቆብ እና ዶ/ር ኃይሉ አርዓያ ንግግር አድርገዋል። በወቅቱ አወያይ የሆኑት ዶ/ር በፍቃዱ ደግፌም የራሳቸው የሆነ አስተያየት ሰጥተዋል።</p>

<p>በዚህ ውይይት የተናጋሪዎቹ ጹሑፍ ከተደመጠ በኋላ የስብሰባው ተሳታፊዎች ሰፊ አስተያየቶች ሰጥተዋል። ከተሰጡት አስተያየቶች መካከል በዋነኛነት የተጠቀሰው ሕዝቡ በምርጫው መሳተፍ እንደሚኖርበትና እስካሁን በተካሄዱት ትግሎች ዲሞክራሲያዊ ስርዓት መገንባት ባለመቻሉ በአሁኑ ጊዜ እንደብቸኛ አማራጭ ተደርጐ መወሰድ ያለበት ምርጫው በመሆኑ ቀጣዩ ምርጫ በምንም ዓይነት መልኩ መሞከር እንዳላበት የሚጠቁም ነው።</p>

<p>በዚህ ምርጫ ተሳትፎ ውጤት ካልተገኘና ችግር የሚኖር ከሆነ ከዚያ በኋላ ላለው እርምጃ ሁሉም የበኩሉን አስተዋፅዖ ማድረግ ይገባል የሚል የሕዝብ አስተያየት ሰንዝሯል። በሕዝባዊ ውይይቱ ላይ አንዱ ተናጋሪ ሆነው የቀረቡት በቀድሞው መንግስት ለተሰየመው የምርጫ አስፈፃሚ ግብረኃይል ሰብሳቢ የነበሩት ዶ/ር ኃይሉ አርዓያ በደርግ ጊዜ ስለነበረው የምርጫ ስርዓት ተከናውነዋል ስላሏቸው ጉዳዮች ሰፋ ያለ ማብራሪያ አቅርበዋል።</p>

<p>ከዶ/ር ኃይሉ አርዓያ ሌላ ሕዝባዊ ውይይቱንየመሩት ዶ/ር በፈቃዱ ደግፌ በሰጡት አስተያየት ደግሞ ምርጫው በተቃረበበት ወቅት ኢህአዴግ በነዳጅና በመሳሰሉት አቅርቦቶች ላይ የዋጋ ጭማሪ ማድረጉ እጅግ የሚገርምና እንዲህ ዓይነቱን ድርጊት የፈፀመ መንግስትም ታይቶ አይታወቅም ብለው ኢህአዴግ እንዲህ ዓይነቱን የዋጋ ጭማሪዎች በማድረጉ ከወዲሁ በምርጫው እየተሸነፈ መሆኑን ያመለክተናል ብለዋል። በዚህ ዓይነት ይዞታ ጠንካራ ተቃዋሚዎች ቢኖሩ ውጤቱ ምን ሊሆን እንደሚችል መገመት አያቅትም የሚል አስተያየትም አክለዋል።</p>

<p>በዚህ ውይይት ላይ በሕዝቡ ሰፋ ያለ ክርክር የተነሳው ሕዝብ መብቱን በመጠቀም ውጤታማ ሊሆን አለመቻሉ ነው። ይህም ከፍርሃት ጋር እንደተሳሰረ ተጠቁሟል። ፍርሃትን በተመለከተ አስተያየታቸውን ከሰነዘሩት መካከል የኢሰመጉ ሊቀመንበር ፕ/ር አንዳርጋቸው ይገኙበታል። «ፍርሃትና ጀግንነት ጐን ለጐን የሚታዩ ናቸው። ኢትዮጵያውያን የውጭ ጠላት ሲመጣብን ዘራፍ ብለን እንነሳለን፤ እንዘምታለን። ሶማሊያ ድረስ መዋጋት ከቻልን ደርግ እንደዚያ ሲጨቁነን ለምን ሆ! ብለን አልተነሳንም? የኢህአዴግ ጥይትም ከኤርትራ ጥይት በምን ይለያል? የራስን መብት ለማስጠበቅ ለምን ሌሎች ሰዎችን መስዋዕትነት እንጠብቃለን? በማለት ሕዝቡ መብቱን በሚነኩ ሃገር ውስጥ ላሉ ቡድኖች ግን ዝምታን መምረጡ ለምን ይሆን? ብለዋል።</p>


<p class="align-center"><a href="/Gazettas/Moresh/info/Moresh.sera.html">ከሞረሽ ታሕሳስ 25 ቀን 1992</a></p>

</body>
</html>	
