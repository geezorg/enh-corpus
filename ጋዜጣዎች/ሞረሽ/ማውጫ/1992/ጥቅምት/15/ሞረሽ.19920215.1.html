<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኤርትራ አዳዲስ ወታደራዊ ማሰልጠኛዎችን እየገነባች ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኤርትራ አዳዲስ ወታደራዊ ማሰልጠኛዎችን እየገነባች ነው</h1>


<p>የአቶ ኢሳያስ አፈወርቂ መንግስት የጦር ኃይሉን ለማጠናከር አዳዲስ ወታደራዊ ማሰልጠኛ ካምፖችን በመገንባት ላይ እንደሆነ ተገለጠ።</p>

<p>በኤርትራ ውስጥ ዋነኛው ተብሎ ሲጠቀስ የነበረውና ከጥቂት ወራት በፊት በኢትዮጵያ አየር ኃይል ከተደበደበው ሣዋ ወታደራዊ ማሰልጠኛ ሌላ እየተገነቡ ያሉት ወታደራዊ ማሰልጠኛ ካምፖች ከአስመራ ወጣ ባሉ ቦታዎች እንደሆነ ተገልጧል።</p>

<p>ሣዋ ወታደራዊ ማሰልጠኛ በመደብደቡና በሙሉ አቅሙ ለመስራት ባለመቻሉ እየተገነቡ ያሉት ወታደራዊ ማሰልጠኛዎች ሁለት መሆናቸው ታውቋል። እንደምንጮቻችን መረጃ ከሆነ በብሔራዊ ውትድርና ስልጠና ስም ወደሣዋ ይገቡ የነበሩ ሰልጣኞችን በቀጣይነት እንዲሰለጥኑ ለማድረግ የኤርትራ መንግስት ሌሎች ወታደራዊ ማሰልጠኛዎችን ለመገንባት መወሰኑ ተገልጿል።</p>

<p>ሻዕቢያ ሳዋ ከተደበደበ በኋላ አስረኛና አስራአንደኛ ዙር የብሔራዊ ውትድርና ሰልጣኞችም በጅምር ወዳሉት ወታደራዊ ማሰልጠኛዎችና ቀድሞ ደርግ ሲጠቀምባቸው ወደነበሩ ካምፖች እንዳጋዛቸው እኒሁ ምንጮች ገልፀዋል።</p>

<p>የኢትዮ ኤርትራን ጦርነት ለማስቆም ምንም ዓይነት ሰላማዊ መፍትሔ ባልተገኘበት ወቅት የኤርትራ መንግስት አዳዲስ ወታደራዊ ዝግጅት እያደረገ መምጣቱ በኢትዮጵያ መንግስት በኩል ተደርሶበታል።</p>

<p>የሻዕቢያን አዳዲስ ወታደራዊ ማሰልጠኛዎች መገንባት የተከታተሉ ወገኖች እንደሚናገሩት የአቶ ኢሳያስ አፈወርቂ መንግስት ኃይሉን ለማጠናከር ድጋሚ ጦርነት ለመክፈት መዘጋጅቱን ያመለክታል ብለዋል። አያይዘውም ይህንን የሻዕቢያ እንቅስቃሴ ኢትዮጵያ በዝምታ መመልከት የሌለባትና ከመዘናጋትም እንድትቆጠብ አስተያየታቸውን ይሰጣሉ።</p>

<p>በአሁኑ ወቅት ሻዕቢያ ኢትዮጵያ አአድ ያቀረበውም የማስማሚያ ሃሳብ አልቀበልም ብላለች በሚል እየከሰሰ ሲሆን በስተጀርባው ግን ለውጊያ የሚያበቃውን ኃይል እያጠናከረ መምጣቱ አሳሳቢ ሆኗል።</p>

<p>ሻዕቢያ አዳዲስ ወታደራዊ ስልጠናዎችና ዝግጅቶች እያደረገ መሆኑን የደረሰበት የኢትዮጵያ መንግስት ቃል አቀባይ ቢሮ በኩል ከአንድ ቀን ቀደም ብሎ ይፋ ያደረገ ቢሆንም ሊወሰድ ስለሚገባው እርምጃ ግን ያለው ነገር የለም።</p>

<p>በሌላ ዜና ደግሞ የኢትዮ ኤርትራን ጦርነት ሰላማዊ በሆነ መንገድ ለመዳኘት የወቅቱ የአአድ ሊቀመንበርና የአልጄሪያው ፕሬዝዳንት ልዩ መልዕክተኛ የሆኑት መሐመድ ኦህያያ በድጋሚ በኢትዮ ኤርትራ ጉዳይ ጋር በተያያዘ ከጠቅላይ ሚኒስትር መለስ ዜናዊ ጋር ለመነጋገር ከትናንት በስቲያ አዲስ አበባ ገብተዋል።</p>

<p>የመሐመ ኦህያያ ዋነኛ ተልዕኮ በኢትዮ- ኤርትራ ጦርነት ዙሪያ የተፈጠረውን አለመግባባት በተመለከተ የወቅቱ የአአድ ሊቀመንበርና የአልጄሪያው ፕሬዝዳንት የላኩትን ልዩ መልዕክት ለማድረስ እንዲሁም ከጠቅላይ ሚኒስትር መለስ ዜናዊ ጋር ለመነጋገር እንደሆነ ተጠቁሟል።</p>

<p>መሐመድ ኦህያያ ከጠቅላይ ሚኒስትር መለስ ዜናዊ ሌላ ከአፍሪካ አንድነት ድርጅት ዋና ፀሐፊ ከሚስተር ሳሊም አህመድ ሳሊም ጋር ተገናኝተው በኢትዮ ኤርትራ ጦርነት ዙሪያ ይነጋገራሉ ተብሎ እንደሚጠበቅ አጃንስ ፍራንስ ፕሬስ ዘግቧል።</p>

<p>የፕሬዝዳንት ቡተፍሊካ ልዩ መልዕክተኛ መሐመድ ኦህያያ ከአዲስ አበባ ጉብኝታቸው ውጪ ኤርትራን ለመጐብኘት ዕቅድ እንዳላቸው ተነግሯል።</p>

<p>ይህ በእንዲህ እንዳለ የተባበሩት መንግስታት ምክትል ዋና ፀሐፊ ሚስስ ሉዊስ ፕሪስቲ ትናንት ከጠቅላይ ሚኒስትር መለስ ዜናዊ ጋር እዚህ አዲስ አበባ ውስጥ ተገናኝተው በተነጋገሩበት ወቅት ኢትዮጵያ የኢትዮ ኤርትራ ጦርነት በሰላም እንዲቋጭ ፅኑ እምነቷ መሆኑን ገልፀው አአድ ያቀረባቸው የማስማሚያ ሃሳቦች በቂ ማብራሪያ እንዳልተሰጠባቸው ለምክትል ዋና ፀሐፊዋ አስታውቀዋል።</p>


<p class="align-center"><a href="/Gazettas/Moresh/info/Moresh.sera.html">ከሞረሽ ጥቅምት 15 ቀን 1992</a></p>

</body>
</html>	
