<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያ የአልቃይዳን አባላት ማሳደድ ጀምራለች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢትዮጵያ የአልቃይዳን አባላት ማሳደድ ጀምራለች</h1>


<p>የኢትዮጵያ ጠቅላይ ሚኒስትር መለስ ዜናዊ በአልቋይዳ ድርጅት ውስጥ ይሰራሉ ብላ ያመነችባቸውን ግለሰቦች መያዟን በይፋ ካስታወቁ ጀምሮ በአገሪቱ ውስጥ የደህነት ጥበቃ ኃይሎች አሸባሪ ተብሎ በተፈረጀው አልቃኢድ አባላት ላይ ክትትሉ በተጠናከር መልኩ መቀጠሉን የውስጥ አዋቂ ምንጮች ገለፁ።</p>

<p>ጠ/ሚኒስትር መለስ መንግስታቸው በሶማሊያ ውስጥ የሚንቀሳቀሱ የአልቃይዳ አባላት ወደ ኢትዮጵያ እንዳይሻገሩ አስፈላጊ እርምጃ መወሰዱንና የሶማሊያ ውስጥ የአልቋይዳ የአሸባሪዎች መረብ በስፋት የተዘረጋ ስለመሆኑ በቂ መረጃ ያለው መሆኑን በቅርቡ ከአንድ በአረብኛ ቋንቋ ከሚታተም ጋዜጣ ጋር ባደረጉት ቃለ-ምልልስ ላይ አስታውቀዋል።</p>

<p>በተያያዘ ዜና ኢትዮጵያ የአልቋይዳ አባላትን ማሳደዷን ከቀጠለች የበቀል እርምጃ የሚወስድ መሆኑን አሸባሪው አልቃይዳን ድርጅት በይፋ መግለፁን በጣሊያን የሚታተመው «ሜትሮ» የተባለው ጋዜጣ መዘገቡ ታውቋል። ኢትዮጵያ የአሜሪካ መሳሪያ መሆኗን የምትቀጥል ከሆነ አልቋይዳ በአዲስ አበባ የብቀላ እርምጃ እንደሚወስዱ ማሳወቁ ድርጅቱ በኢትዮጵያ ውስጥ በህብዕ-ይንቀሳቀሳል የሚል ፍርሃት በብዙ ሰዎች ዘንድ አሳድረዋል።</p>

<p>አንዳንድ የውስጥ አዋቂ ምንጮች እንደገለፁት ለጠ/ሚኒስትር መለስ ዜናዊና ለሌሎች የአመራር አባላት የሚደረገው የደህንነት ጥበቃ ከወትሮው በበለጠ የተጠናከረ መሳሪያ የታጠቁ ኃይሎች ከተማዋን ከምሽት ጀምረው በመኪና እየተዘዋወሩ መጠበቅ ጀምረዋል።</p>


<p class="align-center"><a href="/Gazettas/Kokeb/info/Kokeb.sera.html">ከኮከብ ታህሳስ 1 ቀን 1994</a></p>

</body>
</html>	














