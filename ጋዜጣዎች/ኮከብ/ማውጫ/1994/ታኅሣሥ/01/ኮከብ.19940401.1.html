<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያ የመጀመሪያውን ጥይት ተኮሰች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢትዮጵያ የመጀመሪያውን ጥይት ተኮሰች</h1>


<p>ኢትዮጵያ በሰናፌ በኩል የደህንነት ቀጠናውን በመጣስ 250 መደበኛ ወታደሮች በማሰለፍ በዚህ ሳምንት መጨረሻ ላይ በሚሊሺያና፣በፖሊስ አባላቴ ላይ ተኩስ ከፍታለች ስትል ኤርትራ በቀጠናው ለተመደበው የሰላም አስጠባቂ ኃይል ማስታወቋን ገለፀች።</p>

<p>በኢትዮጵያና በኤርትራ መካከል ቀደም ብሎ የነበረው ጦርነት ከመቀስቀሱ በፊት ኢትዮጵያ እራስዋ ጥይት ተኩሳ፣ ኤርትራ ተኮሰችብኝ በማለት ዋናውን ጦርነት እንደጀመረች ሁሉ በዚህ አሁን በሰናፌ ግንባር ኢትዮጵያ ወሰደች የተባለው እርምጃ በቀጣይነት ጦርነቱን ለማቀጣጠል የተወሰደ እርምጃ ነው ስትል ኤርትራ ኢትዮጵያን ትወነጅላለች።</p>

<p>ይሁንና የኢትዮጵያ መንግስት በውጭ ጉዳይ ሚኒስትርዋ አማካይነት አማካይነት ኤርትራን ለጦርነት እየተዘጋጀች መሆኗን በማስረዳት ኤርትራ 30.000 መደበኛ ወታደሮቿን ወደ ኢትዮጵያ ግንባር አስጠግታለች በማለት በኤርትራ ላይ ክስ መመስረቷ ይታወሳል።</p>

<p>በተያያዘ ዜና የድንበር ማካለሉ ስራ እንዳይጀመር ኢትዮጵያና ኤርትራ በአልጀርስ የተስማሙትን ስምምነት ኤርትራ ታጓትታለች ስትል ኢትዮጵያ ኤርትራን በተደጋጋሚ ከሳለች።</p>

<p>በተባበሩት መንግስታት የተመደበው የሰላም አስከባሪ ልዑክ አምባሳደር የሆኑት ሊቢዮላ ኢትዮጵያ በኤርትራ ላይ ያቀረበችውን ክስ መሠረተ ቢስ ነው ሲሉ በሳተላይት ከጋዜጠኞችና ከዲፕሎማቶች ጋር ባደረጉት ቃለ-ምልልስ ላይ መናገራቸውን ተዘግቧል።</p>

<p>በአንዳንድ አስተያየት ሰጪዎች አማካይነት የሚሰነዘሩት ሃሳቦች ጦርነቱ አይቀሬ እንደሚሆን ነው የሚያስረዳው። በተለይ ኢትዮጵያ በቅርቡ ለጦር አመራር አባላት የሰጠችው የማዕረግ እድገት ለጦርነት የሚደረግ ዝግጅት ምልክት ነው የሚሉ ወገኖች አሉ።</p>

<p>በ10 ሺዎች የሚቆጠሩ ወገኖች ያለቁበት የኤርትራ ኢትዮጵያ ጦርነት ዳግም መቀስቀስ፣ ተጨማሪ የሰው ህይወትና ንብረት ያወድማል ተብሎ ተሰግቷል።</p>



<p class="align-center"><a href="/Gazettas/Kokeb/info/Kokeb.sera.html">ከኮከብ ታህሳስ 1 ቀን 1994</a></p>

</body>
</html>	














