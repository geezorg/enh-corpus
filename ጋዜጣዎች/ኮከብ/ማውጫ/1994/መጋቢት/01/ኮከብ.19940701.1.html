<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በድንበሩ ጉዳይ ሰራዊቱና ደህንነቶች የተሰጣቸውን ትዕዛዝ አልተቀበሉም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በድንበሩ ጉዳይ ሰራዊቱና ደህንነቶች የተሰጣቸውን ትዕዛዝ አልተቀበሉም</h1>


<p>ዘሄግ የሚገኘው አለም አቀፉ የኢትዮ-ኤርትራ የድንበር አካላይ ፍ/ቤት ውሳኔውን በመጪው ሚያዚያ እንዲያሳልፍ ሲጠበቅ የመከላከያ ሠራዊት አባላትና የደህነት መ/ቤት ባልደረቦች ሊነሳ የሚችለውን ተቃውሞ በቁጥጥር ስር ማዋል ስለሚቻልበት ውይይት ላይ ቅሬታቸውና ጥያቄው የእኛም በመሆኑ ሕዝቡ ስሜቱን ከመግለፅ መታቀብ የለበትም በማለት የሚሰጣቸውን መመሪያ አልቀበልም በማለት ላይ መሆናቸውን ቅርበት ያላቸው ምንጮች ለዝግጅት ክፍላችን አስታወቁ።</p>

<p>የኢትዮጵያ መንግስት በኢትዮ-ኤርትራ ጦርነት አነሳስና የሰላም ስምምነቱን አፈፃፀም አስመልክቶ የሚወሰደውና የወሰደው እርምጃ በበርካታ ኢትዮጵያዊያን ድጋፍ አለማግኘቱን የሚጠቁመው መረጃ በማያያዝ የአልጀርሱን ስምምነት ተንተርሶ በአለም አቀፉ ፍ/ቤት በመጪው ሚያዚያ ወር ውሳኔው እንደሚገለጥ የሚነገርለት የኢትዮ-ኤርትራ የድንበር ጉዳይ በኢትዮጵያውያን ዘንድ ቁጣን ቀስቅሶ ሕዝባዊ አመፅ ሊፈጥር ይችላል በሚል ስጋት የመከላከያና የደህንነት ባለስልጣናት ሰራዊቱንና አባሎቻቸውን ቅድመ ዝግጅት ተደርጎ የሚነሳውን ሕዝባዊ አመፅ ከወዲሁ ለመቆጣጠር በሚያስችል ስልት ላይ ለመሞከር ሰሞኑን በተለያዩ የየመ/ቤቱ አዳራሾች ቁልፍ ቁልፍ የሆኑ ባለስልጣናትና የሚመለከታቸውን የስራ ኃላፊዎች ለስብሰባ ጠርተው ከተሰብሳቢው ወገን ተቃውሞና አሉታዊ ምላሽ እንደተሰጠ መረጃው ያመለክታል።</p>

<p>በተለይ በመከላከያ አካባቢ ያሉ የሰራዊቱ አባላት በዚህ ስብሰባ ላይ ባነሱት ጥያቄ ይሄ የሀገርና የሉአላዊነት መግለጫ ተቃውሞ ሆኖ እያለ በምን መልኩ ነው እኛም ለሀገርና ለሉአላዊነት መከበር ቆመናል እያልን ይህን ጥያቄ በሚያነሱ ወገኖች ላይ እርምጃ የምንወስደው? ምን የሕገ መንግስትና የሕግ አግባብስ ይኖረናል? ሕዝቡ ስለ ሀገሩ ጉዳይ አያገባህም ሊባልስ እንዴት ይችላል? ወዘተ... የሚሉ መሰል በርካታ ጥያቄዎች መሰንዘራቸውን ምንጮቹ አትተዋል።</p>

<p>በደህንነትና ኢሚግሬሽን ባለስልጣናት መ/ቤት በውስጥ ደህንነትና ጥበቃ ክፍል ያሉ ሰራተኞች በዚሁ መሰል ስብሰባቸው ላይ በተለይ የትግራይ ተወላጅ የሆኑ የደህንነት ሰራተኞች ፊት ለፊት በመጋፈጥ እስከ ዛሬ አድርጉ የምትሉንን ሁሉ ስንፈፅም ቆይተናል። አሁን ግን በሀገርና በሉአላዊነት ጉዳይ ሕዝቡ የሚያነሳውን ጥያቄ ለማፈን ከቶም አይቻለንም። የወደፊት የታሪክ ተወቃሽ ከመሆን ይልቅ ከውሳኔው በፊት መንግስት ለሕዝቡ ጥቅምና ሰላም ማድረግ የሚገባውን ከወዲሁ ቢያስብበት ይሻላል የሚል ምላሽ በመስጠታቸው ሰብሳቢ ባለስልጣናቱ ሳይደሰቱ መመለሳቸውን ውስጥ አዋቂ ምንጮቹ አስታውቀዋል።</p>

<p>ይህ በእንዲህ እንዳለ ለፖሊስ በተሰጠው መመሪያ መሠረት በአዲስ አበባ መቀሌና በሌሎች ተለቅ ተለቅ ያሉ ከተሞች ያሉ ወጣቶችን ለጥናት በሚል ሰበብ እየታፈሱ በእስር አቆይተው ከውሳኔውና መረጋጋት ከታየ በኋላ እንዲፈቱ ትዕዛዝ የተሰጠ መሆኑን መረጃዎቹ ይጠቁማሉ።</p>


<p class="align-center"><a href="/Gazettas/Kokeb/info/Kokeb.sera.html">ከኮከብ መጋቢት 2 ቀን 1994</a></p>

</body>
</html>	














