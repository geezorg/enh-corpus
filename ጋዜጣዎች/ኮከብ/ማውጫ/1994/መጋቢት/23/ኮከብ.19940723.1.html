<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኤርትራውያኖች ወደ ኢትዮጵያ እየተመለሱ ናቸው፤ አሰብ ግን....</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኤርትራውያኖች ወደ ኢትዮጵያ እየተመለሱ ናቸው፤ አሰብ ግን....</h1>


<p>ከመንግስትና ከየንግድ ስራዎች ታግደው የነበሩ የኤርትራ ተወላጆች የቀበሌ መታወቂያቸውን እንዲያሳድሱና ይሰሩ ወደ ነበሩባቸው መንግስታዊ ድርጅቶች እንዲያመለክቱ ትዕዛዝ ተላልፏል። ትዕዛዙም ተግባራዊ እየሆነ መምጣቱን አንዳንድ መረጃዎች ይጠቁማሉ። ባገኘነው መረጃ መሠረትም ተወላጆቹ ወደ ስራቸው ከመመለሳቸውም በተጨማሪ ታግደው ለቆዩበት ጊዜ ቀደም ብለው ያገኙት የነበረውን አበል ታስቦ እንዲከፈላቸው ትዕዛዝ ተላልፏል ይባላል።</p>

<p>ወደ ኤርትራ እንዲሄዱ የተደረጉ ኤርትራውያኖችም በተለያየ መንገድ ወደ ኢትዮጵያ እየተመለሱ መሆናቸውን የሚያመለክቱ መረጃዎች መታየት ጀምረዋል። የንግድ ስራዎችን ለመስራት በሚል ሽፋን በኬኒያና በጅቡቲ እያደረጉ ወደ ኢትዮጵያ እየተመለሱ ያሉት የኤርትራውያን ቁጥር ጥቂት እንዳይደለና ይህም ድርጊት ከመንግስትና ከኢምግሬሽን እውቅ ውጭ እንዳልሆነ ከደረሰን መረጃ ለመረዳት ተችሏል።</p>

<p>የድንበር ማካለሉ ውሳኔ በሚያዚያ 5/1994 ዓ.ም ይፋ ይሆናል በተባለበትና በማካለሉ ሂደት ላይ ለመጀመሪያ ጊዜ ኤርትራ ሀገሬ ከዚህ እስከዚህ ነው ለማለት ሕጋዊ ህልውና ልታገኝ በተቃረበበችበት ወቅት የኤርትራውያን ወደ ኢትዮጵያ መመለስ የፖለቲካ ሰዎችን የሚያነጋግር ዋና አጀንዳ ሆኗል። በአንድ ወቅት ኤርትራዊያኖች የሁለቱም ሀገሮች የኢትዮጵያና የኤርትራ ገዚዎች ሆነው እንደነበሩ ይታወሳል። በአሁኑ ጊዜ ያንን አስከፊ ስርዓት መልሰው በኢትዮጵያውያን ዜጎች ላይ ለመጫን ስውር ደባ እየተካሄደ መሆኑን ለማወቅ ተችሏል።</p>

<p>በሌላ በኩል በሚያዚያ 5/1994 ይፋ ይሆናል የተባለው የሄጉ ዓለም አቀፍ ፍርድ ቤት ውሳኔ አሰብን የኤርትራ አካል አድርጎ እንደሚወሰን በእርግጠኝነት እየተጠበቀ መሆኑን ለማወቅ ተችሏል። በኢትዮጵያውያን በኩል አሰብ የኢትዮጵያ ስለመሆኗ እየቀረበ ያለው ክርክርም ሆነ፣ የባህር በር የማግኘት መብት በሄጉ ውሳኔ የመጨረሻ እልባት እንደሚሰጠው ይጠበቃል። ከሄጉ ውሳኔ ኢትዮጵያዊያን በጎ ነገር እንደማይጠብቁም ሊታወቅ ተችሏል።</p>


<p class="align-center"><a href="/Gazettas/Kokeb/info/Kokeb.sera.html">ከኮከብ መጋቢት 23 ቀን 1994</a></p>

</body>
</html>	














