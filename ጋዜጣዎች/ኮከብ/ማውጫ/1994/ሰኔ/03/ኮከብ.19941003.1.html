<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"ተቃዋሚዎቹ ይሁንታ አላሳዩም"</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">"ተቃዋሚዎቹ ይሁንታ አላሳዩም"</h1>


<p>ኢህአዴግ ስልጣን ከያዘ ጀምሮ መስማማት ላይ ባለመድረሱ በውጭ ሆነው ተቃውሞ የሚያሰሙ ድርጅቶችን ከኢህአዴግ ጋር ለማስማማት ጉትጎታው ቀጥሏል። የጉትጎታው መሠረት በአለም ዙሪያ በኢህአዴግ መንግስት ላይ እየተደረገ ያለውን የፖለቲካ ጫና ለማስቆም ነው።</p>

<p>በዚህም የተነሳ ዋና ዋና ቦታዎችንና ቁልፍ የውሳኔ ሃላፊነቶችን የያዙ የኢህአዴግ ሰዎች በሀገር ውስጥና በውጭ በሚገኙት የተቃዋሚ ቡድኖች ዙሪያ እንቅስቃሴ መጀመራቸውን አንዳንድ ምንጮች ይፋ አድርገዋል።</p>

<p>በውል እስካሁን ይሁንታ ያሰማ ድርጅት መኖሩ ባይታወቅም አምርረው ከኢህአዴግ ጋር በጋራ ውስጣዊ ስምምነት አናደርግም ያሉ በርካታ መሆናቸውን ግን እነዚሁ ምንጮች አብራርተዋል።</p>

<p>በተያያዘ ዜና የሀገር ውስጥ ተቃዋሚዎችን የትግል እስትራቴጂ ውጭ ካሉት ጋር ለማቀናጀት ህብረት የሚያስፈጥሩ አንዳንድ እንቅስቃሴ በተቃዋሚዎች ወገን የሚታይ መሆኑን የገለጹት እነዚሁ ወገኖች የኢትዮጵያ የፖለቲካ ሁኔታ ወደ ከፍተኛ አዝማሚያ በመጓዝ ላይ እንደሚገኝም አስታውቀዋል።</p>

<p>እንዲሁም ጠ/ሚ መለስ ዜናዊ በሁሉም ወገን ያለውን የተቃውሞ እንቅስቃሴ በቁጥጥራቸው ስር ለማድረግ በየጊዜው የሚነድፉት ፖሊሲ ውጤት ባለማምጣቱ ከደህንነትና የፖለቲካ ሠራተኞቻቸው ጋር ያለው መልካም ግንኙነት እንዳሻከረው አንዳንድ ለጉዳዩ ቅርበት ያላቸው ወገኖች ይናገራሉ።</p>

<p>በኢህአዴግ መሀል ከጊዜ ወደጊዜ እየተፈጠረ ያለውን የአቋም መላላት በስውር ይፈጥራሉ ተብሎ የሚገመቱት ቀድሞ የሕወሓት ከፍተኛ ባለሥልጣናት የነበሩትና በኋላ በተፈጠረው አለመግባባት ከፓርቲው የተሠናበቱት ወገኖች ሲሆኑ ውህዳኑን በመወከል በውጭ የሚንቀሳቀሱት አቶ ገብሩ አስራትም በውጭ ካሉ ተቃዋሚዎች ጋር ግንኙነት ለመፍጠር ብዙ ጥረው ተቃዋሚዎቹ በሮቻቸውን እንዳዘጉባቸውና ይልቁንም በሀገር ውስጥ ለሚገኙት የህወሓት የበፊት ሠዎች መለሳለስ ያደረጉ አንዳንድ የውስጥ ተቃዋሚዎች መኖራቸውን ስማቸውን እንዲጠቀስ ያልፈለጉ መረጃ ሠጪዎች ሲናገሩ እስካሁን በእርግጠኝነት የትኞቹ ድርጅቶች ከሕውሐት ዳኞቹ ጋር ለመስማማት ፈቃደኝነት እንዳሳዩ አለመታወቁንም አስምረውበታል።</p>


<p class="align-center"><a href="/Gazettas/Kokeb/info/Kokeb.sera.html">ከኮከብ ሰኔ 3 ቀን 1994</a></p>

</body>
</html>	














