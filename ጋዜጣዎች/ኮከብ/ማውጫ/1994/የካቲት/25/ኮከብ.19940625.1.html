<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሱዳን ለአቡነ ጳውሎስ ቪዛ ከለከለች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ሱዳን ለአቡነ ጳውሎስ ቪዛ ከለከለች</h1>


<p>የኢትዮጵያ ኦርቶዶክስ ተዋህዶ ቤ/ክርስቲያን ፓትሪያርክ የሆኑት አቡነ ጳውሎስ በሱዳን ካርቱም የሚገኘውን የመድሃኒአለም ቤተክርስቲያን ት/ቤት እንዲመርቁ ተጠርተው በምዕመናኑ ከፍተኛ ተቃውሞ በመነሳቱ ቪዛ እንዳይሰጣቸው መከልከሉን ከአካባቢው የተገኘው መረጃ አመለከተ።</p>

<p>ለአቡነ ጳውሎስ ሱዳን እንዳይሄዱ ቪዛ የተከለከለበት ምክንያት በሱዳን አገር የሚገኙ ኢትዮጵያውያን የመምጣታቸውን ዜና እንደተሰማ የተለያዩ የአቡነ ጳውሎስ ለሃይማኖት አባትነት የማያበቃ ሕፀፅ አለባቸው ያሉትን በመዘርዘር በበራሪ ወረቀትና ለባለስልጣናቱ ባቀረቡት አቤቱታ መሠረት የኢትዮጵያውያኑን የአመፅ እንቅስቃሴ የፈራው የሱዳን መንግሥት እገዳ እንደጣለባቸው ዜናው አብራርቷል።</p>

<p>ኢትዮጵያውያኑ በበራሪ ወረቀት ላይ የገለጹት ቅሬታ አቡነ ጳውሎስ የሃይማኖት መሪ የመሆን ብቃት የሌላቸው፤ በሀገር ውስጥ በእርስ በርስ ግጭቶች ለተፈጠረው ደም መፍሰስ ተጠያቂ ናቸው፤ በቤተክርስቲያን ባህታዊያን ያስገደሉ ናቸው፣ ለፖለቲካ ሹመኞች ወግነው ብሔራዊ እርቅ እንዳይፈጠር ጫና በማድረጋቸው ብዙሃን ኢትዮጵያውያን ለእንግልትና ለስደትየዳረጉ ናቸው፤ በኢትዮ-ኤርትራ ጦርነትም ሆነ በሌሎች ሃይማኖታዊ ተግባር ላይ እንደሃይማኖት መሪነት ይቅር ለእንግዚአብሄር የሚለው መንፈሳዊ አላማ የሚያራመዱ ሳይሆን ከፓለቲከኞች የወገኑና ለፈሰሰው ደም ሁሉ እጃቸው ያለበት በመሆኑ እሳቸው መጥተው በሚመርቁት የቤተክርስቲያኑ ት/ቤት ላይ ተቃውሞ እናሰማለን የሚል እንደሆነ ለማወቅ ትችሏል።</p>

<p>ኢትዮጵያዊያኑ በአሁኑ ሰዓት የያዙት እቋም በአቡነ ጳውሎስ የሚመራውን ልዑክ ቡራኬ ከመቀበል በግብፅ ሀገር የኦርቶዶክስ ጳጳስ ከሆኑት አንዱ መጥቶ የምርቃቱን ቡራኬ እንዲሰጣቸው መጠየቃቸውን ዜናው ጨምሮ ገልጿል።</p>

<p>አቡነ ጳውሎስ በሀገር ውስጥም በየጊዜው ከፍተኛ ተቃውሞ የሚነሳባቸው ከመሆናቸውም በላይ የሚዘዋወሩባቸው የውጭ ሀገራትም በየጊዜው ከፍተኛ የሆነ ተቃውሞ የገጠማቸው መሆኑ ይታወሳል።</p>


<p class="align-center"><a href="/Gazettas/Kokeb/info/Kokeb.sera.html">ከኮከብ የካቲት 25 ቀን 1994</a></p>

</body>
</html>	














