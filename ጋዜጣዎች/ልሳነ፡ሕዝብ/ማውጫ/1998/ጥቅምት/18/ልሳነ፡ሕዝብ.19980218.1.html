<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ቅንጅት የሳምንት ጊዜ ይሰጠዋል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> ቅንጅት የሳምንት ጊዜ ይሰጠዋል </h2>


<p>የቅንጅት ተመራጮች በየሚኖሩበት ክፍለ ከተማ፣ ቀበሌና፣ ፓሊስ ጽ/ቤቶች እየተጠሩ ማስጠንቀቂያና ማስፈራሪያ ከተሠጣቸው በኋላ ከተመራጭነት ራሣቸውን ካገለሉ 500 ካሬ ሜትር ቦታና 50 ሺህ ብር እንደሚሠጣቸው እየተነገራቸው ሲሆን አዲስ አበባን በተመለከተ ለሕዝብ ተወካዮች ምክር ቤት በቀረበው ሃሳብ መሠረት ቅንጅት ፓርላማ እንዲገባ የአንድ ሳምንት ጊዜ ተሰጥቶት የማይገባ ከሆነ ኢህአዴግ አዲስ አበባን በዘላቂነት ይረከባል።</p>

<p>ተጠርተው የቦታና የገንዘብ መደለያው ከቀረበላቸው መሀከል አቶ ወርቁ በቀለ የወረዳ 3፣ አቶ ንጉሠ ነውጤ የወረዳ 28፣ አቶ አለማየሁ ክፍለማርቆስ የወረዳ 23፣ ተመራጮች የሚገኙበት ሲሆን እነሱም የሕዝብን መብት ለጥቅም አሣልፈው እንደማይሰጡ በማሳወቅ ለድርጅታቸው ሪፖርት ማድረጋቸው ታውቋል። ሌሎችም በርካታ የተጠሩ የፓርቲው ተመራጮች እየቀረቡ ሪፖርት እንደሚያደርጉ እየተጠበቀ ነው።</p>

<p>በመጨረሻም በዚሁ ጉዳይ ላይ ትኩረት ሰጥተው በመከታተል ላይ የሚገኙ አንድ የድርጅቱ ከፍተኛ አመራር አባልም ሕዝብ በራሱ ንብረት፣ የራሱ መብት የሚገፈፍበት አደገኛ ሁኔታ ላይ ያለነው ሲሉ ስጋታቸውን የገለጡ ሲሆን ሕዝቡ የመረጣቸውን ወኪሎች ሁኔታ በቅርብ እንዲከታተል ጠይቀዋል።</p>

<p>ይህ በእንዲህ እንዳለ የወቅቱን ሁኔታ በተመለከተ በዚሁ ሳምንት ውስጥ በሁሉም የአዲስ አበባ ዞኖች የኢሕአዴግ አባላት ውይይት አድርገው መመሪያ ተሰጥቷቸዋል።</p>

<p>ውይይት የተደረገባቸውና መመሪያ የተሰጠባቸው የምርጫ ውዝግብ፣ የቤት ውስጥ አድማን ማክሸፍ፣ የአዲስ አበባን በዘላቂነት አስተዳደር በተመለከተ ነው። የምርጫ ውዝግብን በተመለከተ ቅንጅት የአንድ ሳምንት ጊዜ ተሰጥቶት ወደ ፓርላማ የማይገባ ከሆነ ኢህአዴግ አዲስ አበባን ይረከባል። ቅንጅት ፓርላማ እንዲገባ የሕዝብ ፍላጎት አስመስለው የኢህአዴግ አባላት የሚዲያ ዘመቻ ያደርጋሉ።</p>

<p>የቤት ውስጥ አድማን ለማክሸፍም ብሔርና ሃይማኖትን መሠረት ያደረገ ህዝብ የመከፋፈል ሥራ እንዲሠራ ታቅዷል። </p>

<p>በአዲስ አበባ የሚካሄደውን የፖለቲካ ሥራ በተመለከተ በየቀበሌው 3-5 መቶ አባላት ለኢሕአዴግ እንዲመለመሉ፤ ከነገ ጀምሮ በየቀበሌው «የሰላም ኮሚቴዎች» እንዲቋቋሙ፣ በእነዚሁ ኮሚቴዎች አማካይነት በየቀበሌው ያሉ የቅንጅት አባላትና ደጋፊዎች ዝርዝር ለኢሕአዴግ ጽ/ቤት እንዲተላለፍ መመሪያ ተሰጥቷል።</p>

<p class="align-center"><a href="/Gazettas/LsaneHzb/info/LsaneHzb.html">ከልሳነ ሕዝብ ጥቅምት 18 ቀን 1998</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ልሳነ፡ሕዝብ/ማውጫ/1998/ጥቅምት/18/ልሳነ፡ሕዝብ1.180298.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
