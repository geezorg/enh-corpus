<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ዘጠኝ መቶ ያህል የቅንጅት አባሎች እስር ቤት ገብተዋል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> ዘጠኝ መቶ ያህል የቅንጅት አባሎች እስር ቤት ገብተዋል </h2>


<p>በመላው ኢትዮጵያ በቅንጅት ለአንድነትና ለዴሞክራሲ ላይ በተከፈተ የጥቃት ዘመቻ 867 የቅንጅት የሥራ ኃላፊዎችና አባላት በገዥው ፓርቲ የጸጥታ ኃይሎች እየተወሰዱ መታሰራቸውን ከቅንጅት ለአንድነትና ለዴሞክራሲ የተገኘው መረጃ አመልክቷል።</p>

<p>የቅንጅቱ መሪዎች በትናንትናው ዕለት ጋዜጣዊ መግለጫ በሰጡበት ወቅት በተበተነ መረጃ መሠረት፣ በመላው ኢትዮጵያ 867 የቅንጅት የሥራ ኃላፊዎችና አባላት ሰሞኑን እየተለቀሙ በግፍ እንደታሠሩና በዚሁ ወቅት አንድ አባል እንደተገደለ፣ ከታሰሩት ግማሾቹ በከፍተኛ ሁኔታ እንደተደበደቡ ታውቋል። ከአስር በላይ የጽ/ቤቶቻቸው ሙሉ ንብረታቸው ተዘርፎ እንደተዘጉ፣ ሌሎች አባሎችም በፀጥታ ኃይሎች ተወስደው የት እንደደረሱ እንደማይታወቅ ተገልጧል።</p>

<p>በዚሁ መረጃ መሠረት አቶ አሰፋ ጌታሁን የተባሉ የቅንጅት አባል በሰሜን ጎንደር፣ ፎገራ ወረዳ ውስጥ በዱላ ተደብድበው መገደላቸው ታውቋል።</p>

<p>በሰሜን ጎንደር 126፣ በሰሜን ወሎ 70፣ በምዕራብ ጐጃም 120፣ በምሥራቅ ጎጃም 50፣ በአጠቃላይ 552 ሰዎች መታሰራቸው ተረጋግጧል። በተጨማሪም በአዊ ዞን ከ130 በላይ፣ በደቡብ ወሎ 30፣ በኦሮሚያ ዞን 20 እንዲሁም በትግራይ 6 ሰዎች መታሰራቸውንና ደንቢ (ቆላድባ)፣ ሌቦከምከም፣ ሰሜን ወሎ፣ ፍኖተሳላም ያሉት የፓርቲው ጽሕፈት ቤቶች መዘጋታቸው ይፋ ሆኖአል። </p>

<p>በምዕራብ ቀጠናም በአሶሳ 5 ሰዎች የታሰሩ ሲሆን በአካባቢው የሚገኘው የፓርቲው ቅርንጫፍ ጽ/ቤት በመንግሥት ወታደሮች ታሽጓል። እንዲሁም በሰሜን ሸዋ ኦሮሚያ ዞን 67፣ በምሥራቅ ሸዋ 4፣ በሰሜን ሸዋ 24፣ በአጠቃላይ 91 ሰዎች ሲታሠሩ በደብረሲናም የፓርቲው ቅርንጫፍ ጽ/ቤቶችም ተዘግተዋል።</p>

<p>በምሥራቅ ቀጠና ማለት በባሌ 7፣ በሀረር 2፣ በጅጅጋ 3 ሲታሠሩ በባሌ ጐባ፣ በሀረር፣ በጅጅጋና በድሬዳዋ ያሉት የቅንጅት ቅርንጫፍ ጽ/ቤቶችም ተዘግተዋል።</p>
<p class="align-center"><a href="/Gazettas/LsaneHzb/info/LsaneHzb.html">ከልሳነ ሕዝብ መስከረም 20 ቀን 1998</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ልሳነ፡ሕዝብ/ማውጫ/1998/መስከረም/20/ልሳነ፡ሕዝብ1.200198.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
