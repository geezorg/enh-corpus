<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>200 የመከላከያ ሠራዊት አባላት ሦስት ወር ታስረው ከሥራ ተባረሩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> 200 የመከላከያ ሠራዊት አባላት ሦስት ወር ታስረው ከሥራ ተባረሩ </h2>


<p>ትግራይ ውስጥ፣ ሽሬ አካባቢ የቅንጅት ለአንድነትና ለዴሞክራሲ ደጋፊዎች ናችሁ ተብለው 200 የመከላከያ ሠራዊት አባላት ለ3 ወር ከታሠሩ በኋላ ከሠራዊቱ መባረራቸውን የአካባቢው የልሳነ ሕዝብ ምንጮች አስታወቁ።</p>

<p>የተባረሩት የሠራዊቱ አባላት ንብረታቸውን ጭምር የተነጠቁ መሆናቸውን ለማወቅ ተችሏል።</p>

<p>ይህ በእንዲህ እንዳለ ኢሕአዴግ በምርጫ አሸንፌአለሁ ባለበት በአሁኑ ወቅት ከቅንጅት ጐን ቆማችኋል ተብለው የተፈረጁ ገበሬዎች እየታሰሩ፣ ዘር የተዘራበት መሬታቸው ለሌላ ገበሬ እየተሰጠና በገንዘብ እየተቀጡ ለከፍተኛ ችግር መዳረጋቸውን በተለያዩ አካባቢዎች የሚገኙት የልሳነ ሕዝብ ጋዜጣ ሪፖርተሮች ከላኩት ሪፖርት ለመረዳት ተችሏል።</p>

<p>በጎንደር፣ በደብረታቦርና በተለያዩ የአማራ ክልል የሚገኙት ሪፖርተሮች እንዳስታወቁት በምርጫው ወቅት በተለያዩ እንቅስቃሴዎች ቅንጅት እንዲመረጥ አስተዋጽኦ ያደረጉት ሁሉ በከፍተኛ ደረጃ እየተሰቃዩ ናቸው። ለምሳሌም በደብረታቦር ፎገራ ወረዳ በምርጫ ክልል አንድ ቅንጅት በከፍተኛ የሕዝብ ድምፅ ቢያሸንፍም ተጭበርብሯል በሚል በማጣራት ሲጀመር ምስክር የሆኑ፣ በአስረጂነት የሰሩና ታዛቢ የነበሩ አባላትና ደጋፊዎች ጥቃት ተፈጽሞባቸዋል። ከነዚህ ውስጥ የፎገራ የቅንጅት ጽ/ቤት ኃላፊ የሆኑት አቶ አድማስ ፀጋው ከቅንጅት እንዲወጡ ሽማግሌ ተልኮባቸዋል፣ ማስፈራሪያም ተሰጥቶዋቸዋል።</p>

<p>ግለሰቡ ከአላማቸው አልመለስ ሲሏቸው ታጣቂዎች ሌሊት በእንቅልፍ ላይ እያሉ በጥይት እሩምታ ቤታቸውን መደብደባቸውን በአካባቢው ያለው ሪፖርተር ገልጧል። ግለሰቡ የደረሰባቸውን በደል ለወረዳው ፖሊስ ቢያቀርቡም በወቅቱ መልስ የሚሰጣቸውም በማጣታቸው ደብረታቦር ድረስ ሄደው ለፖሊስ በማመልከት ጉዳያቸው እንዲጣራ ትዕዛዝ ተሰጥዋል። ያም ሆኖ ግለሰቡ ወደ አካባቢያቸው ተመልሰው ጽ/ቤታቸውን ከፍተው እንደተቀመጡ የወረዳው ፀሐፊ ሦስት ታዋቂዎችን አስከትለው ቢሮውን ሁለተኛ እንዳይከፍቱ ማስጠንቀቂያ እንደሰጡዋቸው ሪፖርተሩ ጠቁሟል።</p>


<p class="align-center"><a href="/Gazettas/LsaneHzb/info/LsaneHzb.html">ከልሳነ ሕዝብ መስከረም 6 ቀን 1998</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ልሳነ፡ሕዝብ/ማውጫ/1998/መስከረም/06/ልሳነ፡ሕዝብ2.060198.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
