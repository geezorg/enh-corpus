<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአፋር ሕዝብ ከገዥው ፓርቲ እጅ መውጣት ጀምሯል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የአፋር ሕዝብ ከገዥው ፓርቲ እጅ መውጣት ጀምሯል</h2>


<p>የአፋር ክልል ሕዝብ ለኢትዮጵያ አንድነትና ለሰንደቅ ዓላማው ያለውን የፀና ድጋፍ በተግባር በማረጋገጥ በዲሞክራሲያዊ መንገድ መብቱን ለማስከበር ሲል ከገዢው ፓርቲ መዳፍ እየወጣ መሆኑን የመኢአድ ልሳን የሆነው አንድነት ጋዜጣ አስታወቀ።</p>

<p>ጋዜጣው እንዳስታወቀው የመላው ኢትዮጵያ አንድነት ድርጅት በአጭር ጊዜ ውስጥ ባደረገው ሕዝብን የማደራጀት እንቅስቃሴ ከፍተኛ የሕዝብ ተቀባይነት ካገኘባቸው አካባቢዎች አንዱ የአፋር ክልል መሆኑን ገልጦ ነሐሴ 27 ቀን 1996 የክልሉ መዲና በሆነው አሳይታ ጽ/ቤት መከፈቱንም ገልጧል።</p>

<p>በዚሁ ወቅት በአፋር ሕዝብ ዘንድ ከፍተኛው ተቀባይነት ያላቸው፣ በአርበኝነት ዘመን ለኢትዮጵያ ዳር ድንበር መከበር መስዋትነት በመክፈላቸው በክብር የሚታወቁት ደጃዝማች ኩሩባ «የአፋር ሕዝብ እስከአሁን ሲሞት፣ ሲገረፍ፣ ሲሰቃይ ኖሯል። እንግዲህ መኢአድ መጥቷል። መብቱ ይከበራል ሥርዓትም ይኖራል» ማለታቸውን ጋዜጣው ዘግቧል።</p>

<p>ጽ/ቤቱ ከመከፈቱ አስቀድሞ የክልሉን መኢአድ ኃላፊ ፖሊስ አስሯቸው ስለነበር ነዋሪው ፕሊስ ጣቢያውን ከብቦ መሪውን ማስፈታቱን ለማወቅ ተችሏል። በጽ/ቤቱ መከፈት የተደናገጡት ሹማምንት ከዱብቲና አፋምቦ ወረዳዎች አራት የመኢአድ አባላትን በተለያዩ ምክንያቶች ማሰራቸውን ጋዜጣው አመልክቷል። በባለሥልጣናቱ በኩል በድርጅቱ ላይ የታቃውሞ ሰልፍ እንዲካሄድ የተሞከረው እንዳልተሳካላቸው ተገልጧል።</p>

<p>መኢአድ በምርጫ የማስተባበሩን ሥራ በመቀጠል በአሁኑ ወቅት በክልል ደረጃ ታዋቂ የሆኑ የሀገር ሽማግሌዎች ምክር ቤት ተቋቁሟል። በአፋምቦ፣በዱብቲና በአሳይታ ወረዳዎችም ተመሳሳይ ምክር ቤቶ ተቋቁመዋል።</p>

<p>የአፋር ብሔራዊ ዴሞክራሲያዊ ፓርቲ አብዴፓ እየተደረገ ባለው እንቅስቃሴ በመደናገጡ ለብዙ ጊዜ እውቅና ከልክሎት የቆየውን አርዱፍን አብዛኛው አባል ከወያኔ/ ኢሕአዴግ ጋር አንታረቅም ብለው በአቋሙ በፀኑበት ሁኔታ ላይ እያሉ ዕውቅና ሰጥቶ በመገናኛ ብዙሃን እስከ ማወጅ መድረሱ ተጠቁሟል። አርዱፍ ከአብዴፓ ጋር በመሆን በመኢአድ ላይ ቅስቀሳ እንዲያጠናክር ገዢው ፓርቲ እስከ 52 ሺ ብር እንደሰጠው ውስጥ አዋቂ ምንጮች መግለጣቸውን አንድነት ጋዜጣ አስታውቋል። ያም ሆኖ ሕዝቡ ወደ መኢአድ መግባቱን መቋቋም ያቃታቸው የአብዴፓ ሹማምንት በአሳይታ የሚገኘውን ሁለተኛ ደረጃ ት/ቤት አዲስ በመቋቋም ላይ ወደሚገኘው ሰመራ ከተማ ነቅለን እንወስዳለን በማለት ለማስፈራራት እየሞከሩ ናቸው ተብሏል።</p>


<p class="align-center"><a href="/Gazettas/LsaneHzb/info/LsaneHzb.sera.html">ከልሳነ ሕዝብ መስከረም 14 ቀን 1996</a></p>

</body>
</html>	
