<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የፕሪሚየር ሊጉ ዋንጫ ወደ አዋሳ ባኮበኮበበት ሰዓት ውድድሩ ለሥራ አምስት ቀን ተቋረጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የፕሪሚየር ሊጉ ዋንጫ ወደ አዋሳ ባኮበኮበበት ሰዓት ውድድሩ ለሥራ አምስት ቀን ተቋረጠ</h2>


<p>የ1996 ዓ.ም የኢትዮጵያ ፕሪሚየር ሊግ ውድድር ሊጠናቀቅ አንድ ቀሪ ጨዋታ እየቀረው ለአሥራ አምስት ቀን እንዲቋረጥ ተደረገ።</p>

<p>የፕሪሚየር ሊጉ ውድድር የተቋረጠው የዓመቱን ሻምፒዮና ቡድን ለመለየት ምልክት የታዩበትን ውድድር ካጠናቀቀ በኋላ መሆኑ ለጊዜውም ቢሆን የተመልካቹን የልብ ትርታ ለመቀነስ ችሎአል። በዚህ ዓመት ውድድር ገና እንደተጀመረና የተወሰኑ ውድድሮችን ከተደረጉ በኋላ በሀገራችን በዓይነቱም ሆነ በይዘቱ ለየት ያለውን የአሰለጣጠን እታይል ይዞ ብቅ ያለው ኢትዮጵያ ቡና ሲሆን በወቅቱ ይህንን መሰል እንቅስቃሴ ይከተል የነበረው አሰልጣኝ የቀድሞው የክለቡ ተጫዋች የነበረው ወጣት ካሣዬ አራጌ ነበር።</p>

<p>ካሣዬ የኢትዮጵያ ቡና ቡድንን በሚያሰለጥንበት ወቅት ቡድኑ ማጥቃትና ወደፊት መጫወት ሲገባው በራሱ ሜዳ ላይ ጊዜ ያጠፋል በሚል ምክንያት እንዲሰናበት ተደርጐ በእሱ ቦታ አሰልጣኝ ጥላሁን መንገሻ ተተክቶ ቡድኑን ከያዘው በኋላ ክለቡ በተደጋጋሚ በማሸነፍ የፕሪሚየር ሉጉ መሪ እንዲሆን አደረገው።</p>

<p>በዚህም የተነሳ ኢትዮጵያ ቡና የ1996 ሻምፒዮና እንደሚሆን ያለጥርጥር ተወራለት። ይሁን እንጂ እያደር ግን ነገሮች ሁሉ እየተለወጡ መምጣት በመጀመራቸው አሰልጣኝ ጥላሁንም የካሣይዬ እጣ ደረሰው፣ በቡድኑም ውስጥ የዋንጫው መገኘት እያጠራጠረ መምጣት ጀመረ። በዚህ መካከል ነው የዘወትር ተቀናቃኙ ከሆነው ከቅ/ጊዮርጊስ ጋር የተገናኘው። በውጤቱም ሁለት ለሁለት ተለያዩ። ለጊዜው ድምፁን አጥፍቶ ይከተል የነበረው አዋሳ ከነማ ያለማንም ተቀናቃኝ የመሪነቱን ሥፍራ ተቆናጠጠ።</p>

<p>ጋዜጦች በአጠቃላይ ዋንጫ የማግኘት እድል ያለው አዋሳ እንደሆነ በተደጋጋሚ ማስተጋባት ጀመሩ። ቀጣዩና የመጨረሻው ውድድር በጉጉት እየተጠበቀ ባለበት ሰዓት እስከአሁን ድረስ ባለቤቱ ማን እንደሆነ የማይታወቀው የኢትዮያ እግር ኳስ ፌዴሬሽን ውድድሩ በሚመጣው ስኔ 5 ቀን 1996 ዓ.ም እንደሚቀጥል አስታወቀ። </p>

<p>ኢትዮጵያ ቡናም በዚህ ምክንያት ዋንጫውን እንደማያገኘው በማመን ክለቡን ወደፊት በምን ሁኔታ መቀጠል እንዳለበት ለመወሰንና የፌዴእረሽኑም ሕግ እስካልተሻሻለ ድረስ ቡድኑን ለማፍረስ ሁሉ እያሰበ መሆኑን አስታውቋል። ክለቡ ዋንጫውን ያጣበት ምክንያት የዳኝነት ችግር እንደሆነም በግልፅ አመልክቷል።</p>


<p class="align-center"><a href="/Gazettas/LsaneHzb/info/LsaneHzb.sera.html">ከልሳነ ሕዝብ ግንቦት 20 ቀን 1996</a></p>

</body>
</html>	
