<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የፕሪሚየር ሊጉ ሽኩቻ ጨምሯል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የፕሪሚየር ሊጉ ሽኩቻ ጨምሯል</h2>


<p>ኢትዮጵያ ቡና የፕሪሚየር ሊጉን ለረጅም ጊዜ ሲመራ የቆየና እስከአሁንም እየመራ የሚገኝ ቡድን ነው። ይሁን እንጂ ቡድኑ ሊጉን ሲመራ የመቆየቱን ያህል ለሻሚፒዮናው ያለው ግምት ግን በአሁኑ ሰዓት ከምንጊዜውም በበለጠ መልኩ ሥጋት ውስጥ ይገኛል።</p>

<p>በዚሁ ሁሉ ውጥረት ውስጥ ያለው ኢትዮጵያ ቡና በተደጋጋሚ መጣል የማይገባውን ነጥብ እየጣለ በመምጣቱ ከስር የነበሩት ደግሞ የበለጠ አቋማቸው እየተጠናከረ ተጋጣሚዎቻቸውን እያሸነፉ ስለመጡ ለሻምፒዩናው ያላቸው ቅርበት እየጨመረ መጥቷል። ስለዚህ ከዚህ አኳያ የኢትዮጵያ ቡና ተጫዋቾች ከጊዜ ወደ ጊዜ የቀድሞው ብቃትና ችሎታቸው እየከዳቸው በመምጣቱ ለዋንጫው ያላቸው ግምት እየቀነሰ ስለመጣ የቡድኑ ደጋፊዎች ደግሞ ቡና ዘንድሮ ዋንጫ ማግኘት ካልቻለ መቼም ማግኘት ስለማይችል ይህንን እድል አሳልፌ መስጠት የለበትም በማለት አቋማቸውን እያጠናከሩ መጥተዋል።</p>

<p>እዚህ ምስቅልቅሉ በወጣው የፕሪሚየር ሊግ ውድድር ውስጥ እያንዳንዱ ክለብ ሦስት ሦስት ጨዋታ እየቀረው የኢትዮጵያ ቡና ስራ አመራር ቦርድ ምናባት በተጫዋቾቹና በአሠልጣኙ መካከል አለመግባባት ሊኖር ስለሚችል በሚል ምክንያት አሰጣኝ ጥላሁን መንገሻንና የቡድን መሪውን ለጊዜው ከቡድን እንዲገለሉ አድርጓል።</p>

<p>በአሁኑ ሰዓት ክለቡን እንደአሰልጣኝም እንደ ቡድን መሪም በመሆን እያግለገለ እንዲቆይ ያደረጉት የቀድሞው የክለቡ በረኛ የነበረው አሊ ረዲንና ስምኦን አባይን ነው። አሠላለፍን በተመለከተ ተጫዋቾቹ ራሳቸው ተነጋግረው እንዲወስኑ ተስማምተዋል። የሚል ዜና በስፋት እየተነገረ ነው።</p>

<p>በሌላ በኩል ደግሞ ቀድሞውም ቢሆን ሻምፒዮና እንዲሆን የማይፈለገው ቅ/ጊዮርጊስ ድምፁን አጥፍቶ መምጣቱ በእግር ኳስ ፌዴሬሽኑ አካባቢ ያሉትን ባለሥልጣኖች እያጨቃጨቀ መሆኑን ያልተረጋገጡ ምንጮች እየተቆሙ ናቸው። በዚህ የተነሳ አንዳንድ የአልቢትር ኮሚቴ አባሎችና የቅ/ጊዮርጊስ የክለብ መሪዎች በግልፅ ለድብድብ ተያይዘው በፖሊስ ኃይል መለያየታቸውን ተመልክተናል። በዚህ መሰረት እግር ኳስ ሳይሆን ሽኩቻው የጨመረ የመጣው ፕሪሚየር ሉጉ መጨረሻ ምን ሊሆን እንደሚችል በከፍተኛ ጉጉት እየተጠበቀ ነው።</p>


<p class="align-center"><a href="/Gazettas/LsaneHzb/info/LsaneHzb.sera.html">ከልሳነ ሕዝብ ግንቦት 13 ቀን 1996</a></p>

</body>
</html>	
