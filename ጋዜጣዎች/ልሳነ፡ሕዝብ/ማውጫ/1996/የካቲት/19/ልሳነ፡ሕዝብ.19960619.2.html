<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ስለ ኢነጋማ የተነዛው ዜና አሳሳች ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ስለ ኢነጋማ የተነዛው ዜና አሳሳች ነው</h2>


<p>በሀገር ውስጥና በዓለም አቀፍ ደረጃ ከፍተኛ ተቃውሞ ያስከተለው የኢነጋማ እገዳ ተነሳ በሚል በ"ኢሪን" ድረ-ገጽ የተሰራጨውን ዜና የማህበሩ አባላትና አመራር እንደማያውቁትና አሳሳች ዜና መሆኑ ተገለጠ።</p>

<p>ከመንግሥታዊ ምንጮች ተገኘ ተብሎ የተሰራጨው ዜና ከተጨባጩ ሐቅ ፍፁም የራቀና የኢትዮጵያን ሕዝብና ለሙያቸውና ለድርጅታቸው ነፃነታቸው በሐቅ የቆሙትን የኢነጋማ አባላት ለማዘናጋት፣ ዓለም አቀፍ ተቃውሞውንም ለማለዘብ በባለሥልጣናት የተወጠነ ሴራ እንደሆነም ተገልጿል።</p>

<p>የኢነጋማን አመራሩን እገዳ በጥብቅ የተቃወመው ዓለም አቀፍ የጋዜጠኞች ፌዴሬሽን ልዑክ አዲስ አበባ በነበሩበትና ማህበሩ በፍትህ ሚኒስትር ላይ የመሰረተው ክስ በፍ/ቤት በመታየት ላይ በሚገኝበት ዕለት በግልፅ ካልተጠቀሱ መንግስታዊ ምንጮች ተገኘ ተብሎ የተሰራጨው የእገዳ መነሳት ዜና እየተጠናከረ የመጣውን የፕሬስ ነፃነት ተሟጋቾች ተቃውሞ ለማለዘብ የፖለቲካ እንድምታ የያዘ፣ የማሳሳቻና የማዘናጊያ ስልት እንደሆነ መረዳት ተችሏል።</p>

<p>የነፃ ፕሬስ አባላት በማህበራቸውና በአመራሩ ላይ የተጣለውን ሕገወጥ እገዳ በሚመለከት በፍርድ ቤት የተመሰረተው ክስ በመታየት ላይ መሆኑንና እገዳውም እንዳልተነሳ ተገንዝበው ሕገመንግሥታዊና ድርጅታዊ ነስጻነታቸውን ለማስከበር የጀመሩትን ትግል በፅናት እንዲቀጥሉ ማሳሰቢያ ተላልፎላቸዋል።</p>

<p>በተያያዘ ዜና 12 የአሜሪካ ኮንግረስ አባላት በኢነጋማና አመራሩ ላይ መንግሥት የወሰደውን ኢ-ፍትሐዊ ውሳኔ በመቃወም ፊርማቸው የሰፈረበትን ደብዳቤ በአሜሪካ ለኢትዮጵያ አምባሳደር አቶ ካሣሁን አየለ ልከዋል።</p>

<p>በተከበሩ ሚካኤል ኢም ሐንዳና በተከበሩ ዞ-ሎፍግሬን አስተባባሪ የተዘጋጀው የአሥራ ሁለቱ የአሜሪካ ምክር ቤት አባላት የተቃውሞ ደብዳቤ ኢነጋማና አባላቱ ያለ መንግሥት ጣልቃ ገብነት በነፃነት የመሥራት መብታቸው እንዲከበርላቸው በማሳሰብ የኢትዮጵያ መንግሥት መልስ እንዲሰጥበት የሚጠይቅ ነው።</p>


<p class="align-center"><a href="/Gazettas/LsaneHzb/info/LsaneHzb.sera.html">ከልሳነ ሕዝብ የካቲት 19 ቀን 1996</a></p>

</body>
</html>	














