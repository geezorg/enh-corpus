<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በባድመና በኤርትራውያን ጉዳይ በትግራይ ተቃውሞ ተቀስቅሷል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በባድመና በኤርትራውያን ጉዳይ በትግራይ ተቃውሞ ተቀስቅሷል</h2>


<p>ባድመን በተመለከተ መንግሥት በቅርቡ ካወጣው የዜግነት ሕግ ጋር ተያይዞ ለኤርትራዊያን የተሰጠውን መብት በመቃወም በትግራይ ክልል ነዋሪዎች ዘንድ ከፍተኛ ተቃውሞ የተቀሰቀሰ መሆኑን በክልሉ የሚገኘው የልሳነ ሕዝብ ጋዜጣና መጽሔት ተባባሪ ሪፖርተር አስታወቀ።</p>

<p>ሪፖርተሩ እንዳስታወቀው የሕዝቡ ተቃውሞ የተቀሰቀሰው ኤርትራዊያን ለምን ኢትዮጵያ ውስጥ ይኖራሉ? የሚሉ አይደለም። ዋናው የተቃውሞው ምክንያት በሁለቱ ሀገሮች መካከል የተፈጠረው ችግር እልባት ሳያገኝ፣ ያለበቂ ጥናትን ዘላቂነት በሌለው አካሄድ ዜግነትን በሚያህል ወሳኝ ጉድያ ላይ መቻኮል ተገቢ አይደለም የሚል እንደሆነ ገልጧል።</p>

<p>የሕወሓትና የሻዕቢያ መሪዎች ባልሰከነ አመራርና ፍትሐዊ ባልሆነ መንገድ የኢትዮጵያና ኤርትራ ሕዝቦች እንዲለያዩ ማድረጋቸውን ያስታወሱት አስተያየት ሰጪዎች ከዚህ በኋላ ሁለቱም ሕዝቦች በገቡበት ደም ያፈሰሰ ጦርነት የደረሰው የሕይወትና ንብረት ጥፋት፣ እያወዛገበ ያለው የድንበር ጉዳይና ኢ-ሰብአዊ በሆነ መንገድ ታፍነው የተወሰዱ ዜጐቻችን ሁኔታ ገና በቂ ምላሽና ማስተካከልን የሚጠይቅ በመሆኑ እንደገና በበዳዮቻችን ልንወረር አይገባም የሚል ቅሬታ እያቀረቡ ናቸው።</p>

<p>በሽራሮ፣ በባድመ፣ በአዲግራት የተዋዘዋወረው ሪፖርተራችን ያነጋገራቸው ነዋሪዎች እንዳስታወቁት በሁለቱ አገሮች መካከል በተለኮሰው ጦርነት በንብረታቸው፣ በሕይወታቸውን በሰላማዊ ኑሮዋቸው ላይ ከፍተኛ ቀውስና አደጋ ደርሶባቸዋል። ጦርነቱን አስታክሎ ታፍነው የተወሰዱ ቤተሰቦቻቸው የት እንደደረሱ ባለማወቃቸው ለመንግስት ጉዳዩ በብቃትና በጥራት ተጣርቶ ውጤቱ እንዲገለጥላቸው ተደጋጋሚ ጥሪ ሲያደርጉ መቆየታቸውን ጠቁመዋል።</p>

<p>በሁለቱ ሀገሮች መካከል የተፈጠረው ችግር ሊፈታ የሚችለው ሕግና ስርዓትን ተከትሎ በሚደረግ ውይይት የሞተበት ተክሶ፣ ንብረቱ የተዘረፈበት ማካካሻ ተሰጥቶት፣ የታፈኑ ወገኖቹ አድራሻቸው ታውቆና ወደሀገራቸው እንዲመለሱ ተደርጐ መሆን ይኖርበታል። ከዚህም ሌላ በማን አለብኝነት የተወሰደ መሬታችን ተመልሶልን ባዶ እጃቸውን የተባረሩ የመጡ ወገኖቻችን ጉዳይ ሁለቱ ሀገሮች በሚደርሱበት መተማመን ማካካሻ ካገኙና ከምንም በላይ በድንበራችን ላይ አስተማማኝ ሰላም ከስፈነ በኋላና ይቅር ለእግዚአብሔር ለመባባልም ኃላፊነት ከተሰጣቸው መሪዎች ይልቅ በሕዝቡ በኩል የሚደረግ ይቅርታ የበለጠ ተቀባይነት እንደሚኖረው ጠቁመዋል።</p>

<p>አንዳንድ የመቀሌ ነዋሪዎች ደግሞ የሻዕቢያ ወራሪ ምንም በማያውቁት የአይደር ት/ቤት ተማሪዎች ላይ በጀት ባዘነበው ቦንብ ያለቁት ሕፃናትና ወላጆች ደም አሁንም ፍትሕ እየጠበቀ መሆኑን አመልክተዋል። በአዲግራት የደረሰውን አደጋ ያስታወውሱት ነዋሪዎችም እንዲህ በቀላሉ ለኤርትራዊያን ሊሰጥ ነው የተባለው የዜግነት መብት በስተጀርባ ሌላ አደጋ ያዘለ መሆኑን አስታውቀዋል። ዛሬ በብዙ ሺዎች የሚቆጠሩ ወገኖቻችን ሀብት ንብረታቸውን ተቀምተው በመባረራቸው ላለፉት አሥራዎቹ ዓመታት ከዜጋ በታች የአስፋልት ተዳዳሪ ሆነው እያለ ለዚህ ትኩረት ተነፍጐ ለሌላው መጨነቁ መሪዎቻችን ለወቅታዊ የፖለቲካ ጠቀሜታ ሲሉ የሚያደርጉት የችኮላ ውሳኔ ሕዝቡን ለበለጠ ብስጭት እየዳረገው መሆኑ ተገልጧል።</p>


<p class="align-center"><a href="/Gazettas/LsaneHzb/info/LsaneHzb.sera.html">ከልሳነ ሕዝብ የካቲት 5 ቀን 1996</a></p>

</body>
</html>	














