<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሕገ-መንግሥቱ ለዘር ማጥፋት ወንጀል ምሕረትና ይቅርታ አያሰጥም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ሕገ-መንግሥቱ ለዘር ማጥፋት ወንጀል ምሕረትና ይቅርታ አያሰጥም</h2>


<p>በአዲስ አበባ ወህኒ ቤት በእስር ላይ የሚገኙ 33 የደርግ አባላት የኢትዮጵያን ሕዝብ ይቅርታ ለመጠየቅ መድረክ እንዲመቻችላቸው ጠቅላ ይ ሚኒስትር መለስ ዜናዊን በደብዳቤ ጠይቀዋል የሚለው ዜና ይፋ ከሆነ ወዲህ ጉዳዩ በአገር ውስጥና የውጭ ዜና አውታሮች ርዕስና የሕዝብ መነጋገሪያ ሆኖ ሰንብቷል።</p>

<p>በዘር ማጥፋት ወንጀል ለተከሰሱ ሰዎች ሕገ መንግሥቱ ምህረትና ይቅርታን ከልክሎ እያለ ጥያቄው መቅረቡ ውጤት አልባ ነው የሚሉ እየበዙ ናቸው። </p>

<p>የደርግ አባላቱ በተመሰረተባቸው ክስ ላለፉት ሰባት ዓመታት መልስ ሲሰጡና ሲከራከሩ ከቆዩና እንዲያውም በመካከሉ ዳኝነቱን የሚያየው አካል ከአሸናፊው ኃይል ገለልተኛ አይደለምና በዚህ መድረክ አንዳኝም ሲሉ የነበር መሆኑ ሲታወስ አሁን ድንገት ከ6 ወር በፊት ተጻፈ የተባለ ደብዳቤ በሪፖርተር ጋዜጣ በኩል ይፋ ሆኖ "ህዝቡን ይቅርታ ለመጠየቅ መድረክ ይመቻችልን አሉ" መባሉ አንዳች የፕሮፖጋንዳ ጠቀሜታ ለማግኘት የተቀየሰ ስልት ነው የሚሉ አሉ።</p>

<p>የይቅርታ ጥያቄውን በተመለከተ የሚገኘው ውጤት ግልጽ ሆኖ ይታያል። የፌዴራሉ ሕገ መንግስት፣ አንቀጽ 28 በዘር ማትፋት ወንጀል ተከሰው ለተፈረደባቸው ሰዎች ይቅርታና ምህረት እንደማይደረግላቸው በግልጽ አስቀምጠዋል። በዚሁ ህገ-መንግሥታዊ አንቀጽ መሰረት ቢበዛ፣ ቢበዛ የሚቻለው በምህረትና ይቅርታ የሞት ቅጣትን ወደ እድሜ ልክ እስራት መቀየር ነው። ተከሳሹቹ ላይ የሞት ቅጣት እንዳይፈፀም ዓለም አቀፍ ኮሚኒቲውና የሰብአዊ መብት ተሟጋቾችን እየጠየቁ መሆኑን ለማወቅ ተችሏል።</p>


<p class="align-center"><a href="/Gazettas/LsaneHzb/info/LsaneHzb.sera.html">ከልሳነ ሕዝብ ጥር 28 ቀን 1996</a></p>

</body>
</html>	














