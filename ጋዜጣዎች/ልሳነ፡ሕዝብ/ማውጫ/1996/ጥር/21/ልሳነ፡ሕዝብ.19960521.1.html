<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በኢነጋማ ጉዳይ የፊርማ እንቅስቃሴ ተጀመረ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በኢነጋማ ጉዳይ የፊርማ እንቅስቃሴ ተጀመረ</h2>


<p>ፍትሕ ሚኒስቴር የኢትዮጵያ ነፃ ፕሬስ ጋዜጠኞች ብቸና ተጠሪ የሆነውን ኢነጋማንና አመራሩን በማገድ በአባልነት የማይታወቁና ጋዜጠኝነት ሙያ ያልተሰማሩ ግለሰቦችን አሰባስቦ "አዲስ የአመራር አባላት " ተብዬዎች በመሾም የፈጸመውን አምባገነናዊ ርምጃ በማውገዝ በመላው አለም የሚገኙ የጋዜጠኞች ማኅበራትና የፕሬስ ተቋማትን ተሳትፎ ያካተተ የፊርማ እንቅስቃሴ ተጀመረ። በአገር ውስጥም ተመሳሳይ እርምጃ እንደሚወሰድ ለማወቅ ተችሏል።</p>

<p>የፊርማ ማሰባሰቡ እንቅስቃሴ ኢነጋማ አባል የሆኑትን ከግማሽ ሚሊዮን በላይ ጋዜጠኞችን በአባልነት ያሰባሰበው ዓለም አቀፍ የጋዜጠኞች ፌዴሬሽን (አይ.ኤፍ.ጄ)፣ በአንድ መቶ አሥር ሀገሮች የሚገኙ ማኅበራት፣ አሳታሚዎችና ዋና አዘጋጆች፣ ታዋቂ የፕሬስ ድርጅቶች የተሰባሰቡበትን ዓለም አቀፍ የፕሬስ ኢንስቲትዩት (አይ.ፒ.አይ) ያካተተ ነው። እንዲሁ የዓለም ጋዜጠኞች ማህበራት ዋነኛ መድረክ በሆነው ዓለም አቀፍ ሃሳብን በነጻ የመግለጽና የመለዋወጥ ድርጅት (አይፊክስ) ንቁ ተሳትፎ የሚካሄደው ይህ የኢነጋማ የድጋፍ ፊርማ እንቅስቃሴ በኢትዮጵያ ነፃ ፕሬስ ላይ የሚካሄደውን አፈናና የከሃዲዎች ድርጊት በማጋለጥ ላይ ሲሆን በሌላ በኩል ደግሞ እንቅስቃሴው ለኢነጋማና ሐቀኛ አባላቱ ታላቅ ክብርና ኩራት እንደሚያጐናፅፋቸው መረዳት ተችሏል።</p>

<p>በአገር ውስጥም የኢነጋማ አባላት እስከዛሬ ሲታገሉ ለነበረው የፕሬስ ነፃነት መከበር ዛሬም በመጀመሪያ ረድፍ በመሰለፍ መስዋእትነት ለመሆን ዝግጁነታቸው ያረጋገጡ ሲሆን ኢነጋማን በማፍረስና አመራሩን በመበተን ከማኅበሩ ሕገ ደንብ ውጭ የተካሄዱትን ስብሰባዎች በመቃወምና አዲስ ተመረጡ የአባላቱ "ሹማምንት" የማይወክሏቸው መሆኑን ለማሳወቅ የፍትሕ ሚኒስቴርን ሕገወጥ ድርጊት የኢትዮጵያ ህዝብና መላው ዓለም እንዲገነዘበው የሚያሳስብ የአባላትን የዕጩ አባላት የፊርማ እንቅስቃሴ እንደሚጀመር ታውቋል።</p>


<p class="align-center"><a href="/Gazettas/LsaneHzb/info/LsaneHzb.sera.html">ከልሳነ ሕዝብ ጥር 21 ቀን 1996</a></p>

</body>
</html>	














