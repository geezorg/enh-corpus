<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ዶ/ር ታዬ ተሸለሙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ዶ/ር ታዬ ተሸለሙ</h2>


<p>የአንጋፋው የኢትዮጵያ መምህራን ማህበር (ኢመማ) ፕሬዚዳንት ዶ/ር ታዬ ወልደ ሰማያት በአሜሪካ አገር ነዋሪ የሆኑ ኢትዮጵያውያን «የዓመቱ ታላቅ ሰው» በሚል ያዘጋጁላቸውን ሽልማት በዋሽንግተን ከተማ በተደረገ ሥነሥርዓት ላይ መቀበላቸውን ምሁሩ ለዚህ ጋዜጣ ዘጋቢ ገለጡ።</p>

<p>ዶ/ር ታዬ በአሜሪካ ቆይታቸው ስላከናወነት ተግባር ሲገልፁ «ሽልማቱ ለኔ በግል ቢሰጠኝም የመላው የኢመማ አባላት ትግልና ጥረት ውጤት ነው» ብለዋል። ሽልማቱን ከተቀበሉ በኋላ ባደረጉት ንግግር 16 ሚሊዮን የሚሆኑ ልጆች በአገራችን ባሁኑ ጊዜ መማር አለመቻላቸውን፣ ኢ.መ.ማ አደጋ ውስጥ መሆኑን፣ በፕራይቬታይዜሽን ሰበብ በትምህርት እኩልነት ደረጃ ላይ ችግር እንዳለና፣ በመምህራንና በተማሪዎች ላይ እየደረሰ ያለውን በደል በዝርዝር ለማስረዳት መሞከራቸውንና እዚያ የሚኖሩ ኢትዮጵያውያን አገራቸው ከገባችበት አዘቅት እንድትወጣ የበኩላቸውን ትብብር እንዲያደርጉ መጠየቃቸውን ዶ/ር ታዬ አስታውቀዋል።</p>

<p>በመቀጠልም በ10 ስቴቶች ተዘዋውረው ከኢትዮጵያዊያን ጋር መገናኘታቸውን፣ በተማሩበት ት/ቤትም «አፍሪካን ፎረም» በተሰኘ ዝግጅት ላይ በኢትዮጵያና በአካባቢዋ የሚገኙ አገራት ስላሉባቸው ችግሮች ንግግር ማድረጋቸው አስረድተዋል።</p>

<p>መጪው ምርጫን በተመለከተ ከእስር ቤት እንዲለቀቁ ፈርመው የኢትዮጵያን መንግሥት የጠየቁት 82 የአሜሪካን ኮንግረስ አባላት ምርጫው እንደካሁኑ በፊት የተጭበረበረ እንዳይሆን፣ ነጻና ፍትሐዊ በሆነ መንገድ ካልተካሄደ፣ ያለው መንግሥት ባለበት ሁኔታ እንደማይቀጥል በመግለፅ የምርጫውን አካሄድ ለመከታተል የሚችሉበትን ሁኔታ እንዲያመቻቹ መጠየቃቸውንም ገልጸዋል። እንዲሁም ስለ ሕብረት ጠቀሜታ በሌላ ቦታ ንግግር እንዲያደርጉ ተጋብዘው «የተቃዋሚዎች ብቻ ሳይሆን የሲቪል ማኅበረሰቡም ኅብረት በመፍጠር ባለው መንግሥት ላይ ግፊት ማድረግ ከጀመረ በቶሎ ለውጥ ሊመጣ እንደሚችል» መግለጻቸውን አስረድተዋል።</p>

<p>ዶ/ር ታዬ በመጪው ሳምንት በሚደረገው የዓለም የመምህራን ማኅበር 4ኛ የትምህርት ኮንግረስ ላይ ኢ.መ.ማን ወክለው ለመገኘት ወደ ብራዚል እንደያመሩ ታውቋል።</p>


<p class="align-center"><a href="/Gazettas/LsaneHzb/info/LsaneHzb.sera.html">ከልሳነ ሕዝብ ሐምሌ 09 ቀን 1996</a></p>

</body>
</html>	
