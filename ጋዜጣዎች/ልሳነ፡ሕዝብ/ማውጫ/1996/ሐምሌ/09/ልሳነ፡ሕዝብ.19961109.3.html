<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኤርትራ መንግሥት ማስጠንቀቂያ ሰጠ - ኢሳይያስ ግንባሮችን ጐበኙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኤርትራ መንግሥት ማስጠንቀቂያ ሰጠ - ኢሳይያስ ግንባሮችን ጐበኙ</h2>


<p>የኤርትራ መንግሥት የድንበሩን መካለል ለሁለት ዓመት በትዕግሥት መጠበቁንና ይህም በተለይም ውድ ዋጋ ለከፈለው የኤርትራ ሕዝብ ረጅም ጊዜ መሆኑን ያስታወቀ ሲሆን ፕሬዝዳንቱ ኢሳይያስ አፈወርቂ «የጋሽ- ባርካ» አካባቢ የልማት እንቅስቃሴዎችን በመጐብኘት ስም በኢትዮ-ኤርትራ ድንበር አካባቢ ተገኝተው የነበረ መሆኑን የዜና ምንጮች አስታወቁ።</p>

<p>የኤርትራ መንግሥት ትዕግሥቱ ያለቀ መሆኑን ያስታወቀው ባለፈው ረቡዕ ምሽት በኤርትራ ራዲዮ ባወጣው መግለጫ ሲሆን «ኤርትራ፣ የተባበሩት መንግሥታት ድርጅት ግዴታውን በመወጣት ረገድ ያሳየውን ቸልተኝነት እንዲያርም ጥሪ ታቀርባለች» ብሏል።</p>

<p>የኤርትራ መንግሥት በመግለጫው የድንበር ኮሚሽኑ በሚያዝያ ወር 2002 በአልጀርሱ ስምምነት መሰረት የመጨረሻውን አሳሪውን ብይን መስጠቱን አስታውሰው «የድንበር ኮሚሽኑ ባወጣው የጊዜ ሰሌዳ መሰረትም የድንበር ማካለሉ ሂደት በኅዳር ወር 2003 ሥርዓት ባሳየው እንቢተኛነት ተግባራዊ ሊሆን አልቻለም። የድንበር ኮሚሽኑ ውሳኔ ከተሰጠ እነሆ ሁለት ዓመት አስቆጥሯል። የተባበሩት መንግሥታት ድርጅት የኢትዮጵያ መንግሥት በድንበር ኮሚሽኑ የተሰጠውን ውሳኔ እንዲቀበል ወይም በአልጀርሱ የሰላም ስምምነት መሰረት አስፈላጊውን እርምጃ ወስዶ ማስገደድ ሲገባው እስከአሁን ድረስ የወሰደው እርምጃ የለም። የተባበሩት መንግሥታት ድርጅት ግዴታውን ባለመወጣቱ ያለው ሁኔታ በጣም አደገኛ ወደሆነ አቅጣጫ እንዲያመራ አድርጓል።» በማለት አስታውቋል። </p>

<p>ይህ በእንዲህ እንዳለ የኤርትራው ፕሬዚዳንት ኢሳይያስ አፈወርቂ ሰሞኑን በጋሸና ባርካ የሚገኙ የልማት አካባቢዎች ለመጐብኘት በሚል በደቡብ ኤርትራ በተሰነይ፣ በሳዋ፣ በሸንበቆ የሦስት ቀን ቆይታ ማድረጋቸውን፣ በዚህም ወቅት የመከላከያ ኃይል አባሎቻቸው ማነጋገራቸውን ለማወቅ ተችሏል። በዚሁ ጉብኝት ወቅት ብርጋዴየር ጀኔራል ተክለ ክፍላይ፣ የአካባቢው ጦር አዛዥ ተከትለዋቸዋል።</p>

<p>በዚሁ ሳምንት ውስጥ የተባበሩት መንግሥታት ድርጅት ዋና ፀሐፊ ኮፊ አናን ኢትዮጵያና ኤርትራ በመካከላቸው ያለውን ውጥረት ለማርገብ የታሰበባቸውን አማራጮች እንዲከተሉ አሳስበዋል። ኮፍ አናን ለተባበሩት መንግሥታት የፀጥታው ምክር ቤት ባቀረቡት ሪፖርት ሁለቱም ወገኖች ግትርነትን ካላስወገዱ የሰላሙ ሂደት ይደናቀፋል ብለዋል።</p>


<p class="align-center"><a href="/Gazettas/LsaneHzb/info/LsaneHzb.sera.html">ከልሳነ ሕዝብ ሐምሌ 09 ቀን 1996</a></p>

</body>
</html>	
