<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአገሪቱ የጤና ሽፋን ወረዷል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የአገሪቱ የጤና ሽፋን ወረዷል </h2>


<p>ባለፈው የበጀት አመት ለጤና ጥበቃ ሚኒስቴር ተመድቦ ከነበረው 1,20፣100,00 ብር (አንድ ሚሊዮን አንድ መቶ ሺህ ብር) ውስጥ በሥራ ላይ የዋለው ግማሽ ያህሉ ብቻ ሲሆን የእያንዳንዱ ዜጋ የጤና ጥበቃ ሚኒስቴር ቅርብ የሆኑ ምንጮች ጠቆሙ።</p>

<p>የጤናው በጀት አፈፃፀም በክልል ደረጃ ዘርዘር ተደርጎ ሲተነተን፦ አዲስ አበባ አስተዳደር 135. በመቶ፣ ትግራይ 99. በመቶ፣ አማራ 51. በመቶ፣ ኦሮሚያ 26. በመቶ የደቡብ ሕዝቦች 37. በመቶ ብቻ በሥራ ላይ ውሏል።</p>

<p>የበጀት አፈፃፀሙን ደካማ ውጤት የገመገሙ አንድ ስማቸው እንዳይጠቀስ የጠየቁ ከፍተኛ የጤና ባለሙያ በሰጡት አስተያየት አገር ጥለው በሚወጡ ወይም መ/ቤት በሚለውጡ ባልደረቦቹ ብዛት የተነሣ የጤና ጥበቃ ሚኒስቴር የሰው ኃይል ክፉኛ መዳከሙ፣ በሌላ በኩል ደግሞ ቁልፍ የሥራ ድርሻና ኃላፊነት በአግባቡ ወዳልተደራጁ ክልል፣ ዞንና ወረዳ የጤና ቢሮዎች መውረድ፣ የአገሪቱን የጤና አገልግሎት መድቦታል በማለት ነቅፈው፣ የኢትዮጵያ የጤና አገልግሎት ደረጃ በዓለም ከመጨረሻ ደካሞች ተርታ መውረዱን እኚሁ የጤና ባለሙያ በቁጭት አስረድተዋል።</p>

<p>በብሔር ብሔረሰብ ቋንቋ ላይ ተመስርቶ የተደራጀው የአገዛዝ መዋቀር ከጤና ጥበቃ አገልግሎት አኳያ ካስገኘው ጥቅም ይልቅ ጉዳቱ ያመዝናል ያሉት እኝሁ የጤና ባለሙያ፣ የጤና ባለሙያዎች ምደብና እድገት በዕውቀትና በተካበተ ልምድ ላይ መመሥረት ሲገባው ጐሣንና ቋንቋን እንዲያካትት መደረጉ ያለውን የሰው ኃይል እጥረት ይበልጥ አባብሶታል በማለት ተችተዋል።</p>

<p>በዚሁ የጤና ጉዳይ ላይ ያነጋገርናቸው ሌሎች ከፍተኛ የጤና ባለሙያዎች የአገሪቱን የጤና ጥበቃ አገልግሎት ሥርጭት ስቅዞ ከያዘው የፖለቲካ ጫና ተላቅቆ፣ በሽታን ከመከላከልና አክሞ በማዳን መርህ ላይ እንዲመሰረት፣ የእስካሁኑ አመራርና አሠራር ሰለባ የሆነው ሰፊ ሕዝብ አምርሮ መታገል እንዳለበት አስገንዝበዋል።</p>

<p>አንድ ጤና ነክ የጥናት ሰነድ እንዳመለከተው ደግሞ እስካለፈው ዓመት ድረስ የነበረው የአገሪቱ የጤና ሽፋን 1983 (ቅድመ ኢሕአዴግ) ከነበረው በ3% ዝቅ ያለ ስለነበር ያሳያል። የአገልግሎቱ ሥርጭት ኢ-ፍትሐዊነት እንዳለ ሆኖ፣ እስካሁንም ከሀገሪቱ ሕዝብ መካከል 40% በላይ በጤና አገልግሎት አልተሸፈነም። ቅድመ ኢሕአዴግ (1984 ዓ.ም) ከአጠቃላይ የአገሪቱ በጀት ውስጥ የጤና ጥበቃ ድርሻ ከ6% በላይ ነበር፣ አሁን ከ4% ያነሰ ነው።</p>

<p>«በኢትዮጵያ የወባ ወረርሺኝ ምንጊዜም ከቁጥጥር ውጭ ሆኖ አያውቅም» በማለት በወረርሽኙ የረገፈውን ሕዝብ ብዛት አሳንሶ ለማሳየት ሞክሮ የነበረው ጤና ጥበቃ ሚኒስቴር ከስድስት ወር በኋላ «በ2003 የነበረው አስከፊ የወባ ወረርሺኝ ጉዳት እንዳይደገም ተጨማሪ ርዳታ ያስፈልጋል» በማለት በቅርቡ ግሎባል ፈንድ የተባለውን ዓለም አቀፍ ድርጅቶችን ጠይቋል።</p>

<p>በኢትዮጵያ ስላለው የወባ ወረርሽን አስከፊነት ድንበር የለሽ የሀኪሞች ቡድን የተባለ ተቋም ለዓለም አቀፍ መገናኛ ብዙኃን ያስተላለፈውን መረጃ በመቃወም ጤና ጥበቃ ሚኒስቴር ባለፈው ታህሳስ 14 ቀን 1996 ከዓለም የጤና ድርጅትና ከዩኒሴፍ ጋር በመተባበር በሸራተን አዲስ መግለጫ ሰጥተው ነበር። የጤና ጥበቃ ሚኒስትሩ ዶ/ር ከበደ ታደሰ በጋዜጣዊ መግለጫቸው «ምንም እንኳ ወረርሽኙ ከፍተኛ ቢሆንም ከጠበቅነው በላይ አይደለም» በማለት የሰጡትን ማስተባቢያ ያነበበ አንድ ከፍተኛ የጤና ባለሙያ በሰጠን አስተያየት «የጤና ጥበቃ ሚኒስትሩ ዶክተር ከበደ ዋሽተዋል ማለት ቢከብድም የተናገሩት እውነት ነው ብሎ ለመቀበል ያዳግታል።» ኢትዮጵያን ጨምሮ ከሰሐራ በታች በሚገኙ የአፍሪካ አገሮች በቀን 3000 ሰው በወባ በሽታ ይቀሰፋል። ኢትዮጵያ ደግሞ ከጠቅላላው ሕዝቧ 75 ያህሉ ለወባ በሽታ አደጋ የተጋለጠ ነው።</p>

<p>በዶ/ር ከበደ ዓመታዊ ስሌት የወባ ወረርሺኝ አደጋ ከቁጥጥር ውጭ ሆነ መባል የነበረበት በወር 900 ሰው ሞቶ ነበር? ነገር ግን በዚህ ዓመት መጀመሪያ ላይ በወር ይሞት የነበረው 300 ያህል ነው ማለታቸው አንድም መረጃቸው የተሟላ አይደለም፣ ሌላም የጉዳቱን መጠን አሳንሰው ለማሳየት ያልተሳካ ሙከራ አድርገዋል በማለት ተችቷቸዋል።</p>

<p>የጤና ጥበቃ ሚኒስትሩ ድንበር የለሽ የሐኪሞች ቡድን ያሰራጨውን መረጃ በመቃወም በሰጡት ጋዜጣዊ መግለጫ «ሰው ስለሞተ አዲስ መድሃኒት መጠቀም አንጀምርም፣ ከሥነ ምግባር ውጭ ነውና» ብለው ነበር፣ እነኚሁ የጤና ጥበቃ ሚኒስትር በቅርቡ ለግሎባል ፈንድ ባቀረቡት የርዳታ መጠየቂያ ሰነድ «ወባን ለመቆጣጠር ስንጠቀምበት የቆየ መድኃኒት በሽታውን እየተለማመደው ስለሄደ ፍጥነቱ በ32. በመቶ ቀንሷል፣ ስለሆነም፣ በአቸኳይ ወደ አዲሱ Artemisinin combination terapy (ACT) አጠቃቀም መሸጋገር እንዳለብን ተረአድተናል ብለዋል።</p>

<p>ግሎባል ፈንድ የተባለው ድርጅት በአፍሪካ ወባን ለመቆጣጠር የሚደረገውን ጥረት ለማገዝ ግማሽ ቢሊዮን የአሜሪካን ዶላር መመደቡ ታውቋል።</p>


<p class="align-center"><a href="/Gazettas/LsaneHzb/info/LsaneHzb.sera.html">ከልሳነ ሕዝብ ሐምሌ 30 ቀን 1996</a></p>

</body>
</html>	
