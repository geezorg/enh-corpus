<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በማዳበሪያ ዕዳ ገበሬዎች ተሰደዱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በማዳበሪያ ዕዳ ገበሬዎች ተሰደዱ</h2>


<p>በአማራዊ ክልል በምሥራቅ ጐጃም የሚገኘው አርሶ አደር በብአዴን ካድሬዎችና የመስተዳድር አባላት በሚፈፀምበት የመብት ገፈፋና ኢሰብአዊ ድርጊት፣ በማዳበሪያ ዕዳ፣ ገበሬዎች ሲሰደዱ ቀጣዩ ምርጫም ከፍተኛ ሥጋት አሳድሮባቸዋል።ምርጫውን አስመልክቶ በምሥራቅ ጐጃም ወደሚገኙት እናርጅ እናውጋ ወረዳ፣ በደብረ ወርቅ ከተማ፣ በማርቆስና አዋበል ወረዳ ሉማሜ ከተማ ተንቀሳቅሶ የነበረ የኢትዮጵያ ዴሞክራሲያ አንድነት ፓርቲ (ኢዴአፓ) የቀስቃሽ ቡድን በጠራው ሕዝባዊ ስብሰባ አርሶ አደሩን በምርጫ ድምፅ ተጠቅሞ ለውጥ ለማምጣት በንቃት መሳተፍ እንዳለበትና ፓርቲውም በምርጫው የሚያደርገውን ዝግጅት ያብራራ መግለጫ በቡድኑ መሪ በዶ/ር ኃይሉ አርአያ ተደርጐላቸዋል።</p>

<p>በተለይ ደግሞ ደብረወርቅ ላይ በተጠራው ሕዝባዊ ስብሰባ የመስተዳድሩ አባላት እንዲገኙ ተደርጓል። አርሶ አደሩና የመስተዳድሩ አባላት በተገኙበት በዚህ ስብሰባ «ተደራጁ» ተብለን ስንደራጅ ትረግጡናላችሁ፣ የተቃዋሚ የፖለቲካ አካል ናችሁ እያላችሁ መሬት ትነጥቁናላችሁ። ሰላም ሰፍኗል እያላችሁም በሌላ በኩል ስለምን እያደፈረሳችሁብን ያላችሁት የመስተዳድሩ ሰዎች ናችሁ» የሚል ግልጽ ሂስ መስጠቱ ተጠቁሟል።</p>

<p>ከሉማሜ ገበሬዎች እንደተገለጠውም «ሌሊት በራችን እየተንኳኳና በኃይል እየተበረገደ ታሰሩ እንባላለን። ምን አጠፋን? ብለን በምንጠይቅበት ጊዜ የማዳበሪያ ዕዳ ስላልከፈላችሁ ነው ይሉናል። ለመሆኑ የማዳበሪያ ዕዳ የሚከፈለው በደረቅ ውድቀት ነው ወይ? ስለእግዚአብሔር አስጥሉን» ያሉ ይገኙባቸዋል። በዚህ አካባቢ በማዳበሪያ እዳ ምክንያት 37 ሰዎች ከቀያቸው ተሰደው መሄዳቸውን ኢዴአፓ አስታውቋል።</p>

<p>አንዳንዶች እንደተናገሩት ባለፈው ምርጫ ወቅት ድምፅ ለመስጠት የወጣውን ሕዝብ የብአዴን ካድሬዎች «ዛሬ የሚመረጠው «ንብ» ነው በኢሕአዴግ ምልክት ነገ ደግሞ «የበግ» (የኢዴፓ) ምልክት በመሆኑ መጣችሁ ትመርጣላችሁ» ብለዋቸው ሁሉም ካለግንዛቤ ንብን መርጠው እንደሄዱ ማድረጋቸውን ገልጠዋል።ይህ ሁኔታ በአሁኑ ወቅትም ላለመድገም ምን ዋስትና አለን? በማለት ፍርሃታቸውን እየገለጡ መሆናቸውን ኢዴአፓ አስታውቋል።</p>


<p class="align-center"><a href="/Gazettas/LsaneHzb/info/LsaneHzb.sera.html">ከልሳነ ሕዝብ ሐምሌ 02 ቀን 1996</a></p>

</body>
</html>	
