<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የቀድሞ መኰንኖችን ማነጋገር ተጀመረ አዲስ ወታደር መመልመልም ተይዟል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የቀድሞ መኰንኖችን ማነጋገር ተጀመረ አዲስ ወታደር መመልመልም ተይዟል</h2>


<p>ከኢትዮ ኤርትራ የድንበር ጦርነት በኋላ የሰራዊቷን ቁጥር ከአገሪቱ ጋር ለማመጣጠን በሚል በከፍተኛ ደረጃ ቀንሳ የነበረችው ኢትዮጵያ በቅርቡ አዲስ የመደበኛ ሠራዊት ምልመላ መጀመሯንና የቀድሞ ሠራዊት መኮንኖችንም እያነጋገረች መሆኗን ለመረዳት ተችሏል።</p>

<p>የመከላከያ ሚኒስቴር ለወታደር ምልመላ ባወጣውና በመገናኛ ብዙኃን ይፋ ባደረገው ማስታወቂያ ዕድሜው ከ18-21 የሆነና የምልመላውን መስፈርት የሚያሟላ የሀገሪቱ ዜጋ ሁሉ በየክልሉ በተዘጋጁ የመመዝገቢያ ጣቢያዎች እየቀረቡ እንዲመዘገቡ ጥሪ አስተላልፏል።</p>

<p>የድንበር ውዝግቡ በድርድር እንዲፈታ በሁለቱ ተፋላሚ ወገኖች መካከል የተደረሰው የአልጀርሱ ስምምነት ተግባራዊ ሊሆን ባለመቻሉ የተበሳጩት የኤርትራው ፕሬዚዳንት ሰሞኑን ትዕግስታቸው ማለቁንና በፍትሕ አደባባይ ያገኙትን ውሳኔ በኃይልም ጭምር ለማስከበር እንደሚገደዱ እየዛቱ ባሉበት ወቅት የቀድሞ ጦር መኮንኖችን ማነጋገርና የወታደራዊ ቅጥር እየተካሄደ መሆኑ ዳግም ጦርነት ሊቀሰቀስ ይችላል የሚለውን ጥርጣሬ ይበልጥ አጉልቶታል። </p>

<p>ሀገሪቱ የሠራዊቷን ቁጥር የተመጠነ ለማድረግ ከገባችው ቃል አኳያ በአሁኑ ሰዓት አዲስ ምልመላ መጀመሯ ለምን እንዳስፈለጋት በአሜሪካ ድምፅ የአማርኛው አገልግሎት ሪፖርተር የተጠየቁት አንድ የመከላከያ ሚኒስቴር ከፍተኛ ባለሥልጣን ምልመላና ቅነሳ የተለያዩ አካሄዶች መሆናቸውን ጠቅሰው የቅጥር ጥሪው ከሠራዊት የቅነሳ እንቅስቃሴ ጋር የሚያገናኘው ነገር የለም ብለዋል።</p>

<p>በሚኒስቴሩ የሕዝብ ግንኙነት መምሪያ ኃላፊ የሆኑት ሻለቃ ሐርነት ዮሐንስ ቅጥር በወታደር ቤት ብቻ ሳይሆን በአጠቅላይ በማንኛውም መ/ቤት የሚካሄድ መሆኑን አመልክተው መከላከያ ሚኒስተርም አዲስ የሠራዊት ምልመላ ማስታወቂያ ያወጣው የኤርትራው መሪ የጦርነት ነጋሪት ስለጐሰሙ ሳይሆን የሠራዊቱ ቅጥር ደረጃውን ጠብቆ መሄድ ስላለበት መሆኑን አስረድተዋል።</p>

<p>የሠራዊቱ አባል ቁጥር በሞት፣ በሕመምና በጡረታ ሊቀነስ ስለሚችል ያንን ለማካካስ ቅጥርና ምልመላ ማካሄድና መተካት የግድ ነው ያሉት ኃላፊዋ ጉዳዩ ከአቶ ኢሳይያስ ዛቻና ማስፈራሪያ ጋር ምንም ዓይነት ግንኙነት የሌለው መሆኑን አመልክተዋል።</p>

<p>ሻለቃዋ ይህን ቢሉም ካለፉት ሁለት ሳምንታት ጀምሮ በመላ አዲስ አበባ በቀድሞዎቹ 25ቱም ከፍተኞች የሚገኙ የቀድሞ ሠራዊት መስመራዊና ከፍተኛ መኮንኖችን ለማነጋገር የተደረገው እንቅስቃሴ አዲስ የጦርነት ስጋት መኖሩን እንደሚጠቁም ሪፖርተራችን ያነገገራቸው የቀድሞ አዛዦች አረጋግጠዋል።</p>

<p>ከምክትል መቶ አለቃ እስከ ኮሌኔል ማዕረግ ያላቸው የቀድሞ ሠራዊት መኮንኖች በየቀበሌ ጽ/ቤቶች በኩል በተላለፈ የጥሪ ደብዳቤ አማካኝነት ከተሰባሰቡ በኋላ በኢሕአዴግ መንግሥት ደረሰብን የሚሉትን የመብት መጓደልና የቤተሰባቸውን ሁኔታ እንዲገልጹ በካድሬዎች መጠየቃቸውን በአዲስ አበባ አንዳንድ አካባቢዎች ስብሰባዎቹን የተከታተለ ተባባሪ ሪፖርተራችን ገልጦአል።</p>

<p>መድረኮቹን የመሩት ካድሬዎች «የቀድሞ የደርግ መኮንኖች» ብለው በመጥራታቸው ከፍተኛ አለመግባባት ተነስቶ እንደነበር የጠቀሰው ዘገባ፣ «የቀድሞ የኢትዮጵያ መኮንኖች ተብለው ካልተጠሩ ስብሰባውን ረግጠው እንደሚወጡ እስከ ማስጠንቀቅ ደርሰው እንደነበር አመልክቷል።</p>

<p>በመኮንኖቹ ቁጣ የተደናገጡት ካድሬዎች፣ ሁኔታውን በማለዘብ የመጡት የእነርሱን ቅሬታና ሃሳብ ሰምተው ለሚመለከተው የመንግሥት አካል ለማሳወቅ መሆኑን ጠቁመው ይህንኑ እንደሚያደርሱ አረጋግጠውላቸዋል። ሰብሳቢዎቹ ከዚህ በተጨማሪም በእያንዳንዱ መኮንን ቤተሰብ ውስጥ ለሥራ ደርሰው፣ የሚቀጥራቸው በማጣት በቤተሰብ ላይ ጥገኛ የሆኑ ወጣቶችን ዝርዝር መመዝገባቸውን ለመረዳት ተችሏል።</p>

<p>በየቀጣናው በተካሄዱ መድረኮች የተሳተፉ መኮንኖች በመጨረሻ በሰጡት አስተያየት «ለኢትዮጵያ የቆሰልንም፣ የሞትንም፣ የተራብንም፣ የተጐዳንም እኛ መኮንኖች ብቻ አይደለንም ጠቅላላ የኢትዮጵያ የመከላከያ ሠራዊት ማለትም «የደርግ ሠራዊት» ተብሎ ነው የተበተነውና ሜዳ ላይ የተጣለው። እኛ ከእነርሱ ቁጥር አንጻር ስንተያይ ኢምንት ነን። ለእኛ የምትሉ ነገር ፋይዳ የለው» ብለዋል።</p>

<p>መንግሥት የተለየ ችግር ካለበት እኛን ብቻ ሳይሆን ታች ወርዶ ሜዳ ላይ የወደቀውን ሰፊውን የሠራዊት አባል ማነጋገርና ይቅርታ መጠየቅ እንዳለበት መኮንኖቹ አሳስበዋል።</p>

<p>ሰብሳቢ ካድሬዎቹ መኮንኖቹ ያቀረቡትን ቅሬታና የሰነዘሩአቸውን አስተያየቶች ለሚመለከታቸው ክፍሉች በማሳወቅ በአጭር ጊዜ ውስጥ መልስ ይዘው እንደሚመጡ በማረጋገጥ ወደፊትም ቀና ትብብራቸውን እንዳይነፍጉአቸው መማጸናቸው ታውቋል።</p>

<p>አሁን ጥሪ የተላለፈላቸው መኮኖች ኢሕአዴግ ደርግን ደምስሶ ሥልጣን ላይ እንደወጣ በየተሃድሶ ማዕከላቱ ገብተው በነበረበት ወቅት «ለደርግ መሥራታችን ስህተት ነበር» ብለው ለመፈረም ፈቃደኛ ባለመሆናቸው የጡረታ መብታቸው ያልተከበረላቸው መኖራቸው ይታወቃል።</p>


<p class="align-center"><a href="/Gazettas/LsaneHzb/info/LsaneHzb.sera.html">ከልሳነ ሕዝብ ሐምሌ 16 ቀን 1996</a></p>

</body>
</html>	
