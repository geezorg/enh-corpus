<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኤርትራና ሊቢያ በኅብረቱ ስብሰባ አይካፈሉም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኤርትራና ሊቢያ በኅብረቱ ስብሰባ አይካፈሉም</h2>


<p>ኤርትራና ሊቢያ በመጪው ማክሰኞ በሚጀመረው የአፍሪካ ኅብረት የመሪዎች ጉባኤ ላይ እንደማይገኙና ተወካዮቻቸውንም እንደማይልኩ አስታወቁ።</p>

<p>ኤርትራ በጉባኤው ላይ ላለመገኘቷ እንደምክንያት ያቀረበችው ከኢትዮጵያ ጋር በነበራት የድንበር ውዝግብ በዓለም አቀፉ ችሎት የተወሰነላትን ግዛት ኢትዮጵያ በመሬት ላይ ለመካለል ፈቃደኛ ሆና ባለመገኘቷና «መሬቷን» በሕገወጥ መንገድ ይዛ በማስተዳደር ላይ መሆኗን ነው።</p>

<p>ይህ በእንዲህ እንዳለም የሊቢያው መሪ ኮሎኔል ሙአመር ጋዳፊ የአፍሪካ ህብረት ኮሚሽን ጽ/ቤት ከአዲስ አበባ ካልተነሳና፣ በአህጉሪቱ ግጭቶች የውጭ መንግሥታት ጣልቃ ገብነት ካልተወገደ በመጨው ጉባኤም ሆነ በሌሎች የኅብረቱ ስብሰባዎች እንደማይገኙ ይፋ አድርገዋል።</p>

<p>ጋዳፊ የአፍሪካ አንድነት ድርጅት ወደ ኅብረት ሲሸጋገር የኅብረቱ ዋና ጽ/ቤት በትውልድ መንደራቸው በ«ሲርት» ባሠሩት ሕንፃ ውስጥ ይገባል የሚል እምነት ይዘው የነበረ ቢሆንም ብዙዎች አገሮች የፅ/ቤቱ መቀመጫ አዲስ አበባ እንዲሆን ሲወስኑ ቅር መሰኘታቸው ይታወሳል።</p>

<p>ጋዳፊ ከዚህ በተጨማሪ የኅብረቱ ስያሜ «የተባበሩት የአፍሪካ መንግሥታት ድርጅት» እንዲባል ያቀረቡት ሀሳብም ተቀባይነት በማጣቱ በተለያዩ መድረኮች የኅብረቱን እንቅስቃሴ የሚያጣጥሉ ሃሳቦችን በማራመድ ላይ ይገኛሉ።</p>

<p>ሊቢያ በኅብረቱ መሪዎች ጉባኤ ላይ የኅብረቱን አወቃወር የሚቀይር አዲስ ረቂቅ አጀንዳ ይዛ መቅረቧ ተገልጦአል። አዲሱ ረቂቅ የኅብረቱ ኮሚሽን ሊቀመንበር የመንግሥታቱ ኅብረት ኃላፊ እንዲሆንናየመንግሥታት ተወካዮች ደግሞ ኮሚሽነሮች እንዲሆኑ የሚጠይቅ ነው። ይህ አዲስ ሃሳብ በሽፋንነት ይቅረብ እንጂ ሊቢያ በኅብረቱ ላይ አሉታዊ አቋም መያዝ የጀመረችው ኅብረቱ ጋዳፊ በፈለጉት አቅጣጫ እንደማይጓዝ ካወቁ ጊዜ ጀምሮ መሆኑን በርካታ የፖለቲካ ተንታኞች ይናገራሉ።</p>

<p>በሌላ በኩል የአፍሪካ ኅብረት የሥራ አስፈፃሚ ምክር ቤት 5ኛ መደበኛ ጉባኤ በተባበሩት መንግሥታት ድርጅት የስብሰባ ማዕከል በመካሄድ ላይ ነው። ለሦስት ቀናት የሚቆይ የምክር ቤቱ (የውጭ ጉዳይ ሚኒስትሮች) ስብሰባ በአፍሪካ ግጭቶችንና በአሁኑ ወቅት የተቀረፀውምን የኅብረቱን ስትራቴጂክ እቅድ ጨምሮ በተለያዩ ማኅበራዊ ፖለቲካዊና ኢኮኖሚያዊ ጉዳዮች ላይ ይመክራል።</p>

<p>ምክር ቤቱ በመጪው ማክሰኞ ለሚጀመረው የኅብረቱ 3ኛ መደበኛ የመሪዎች ጉባኤ የሚሆን የመነጋገሪያ አጀንጃ እንደሚያዘጋጅ ታውቋል።</p>


<p class="align-center"><a href="/Gazettas/LsaneHzb/info/LsaneHzb.sera.html">ከልሳነ ሕዝብ ሰኔ 25 ቀን 1996</a></p>

</body>
</html>	
