<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኤርትራ ታጣቂዎች ድንበር ተሻግረው ዝርፊያ አካሄዱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኤርትራ ታጣቂዎች ድንበር ተሻግረው ዝርፊያ አካሄዱ</h2>


<p>የኤርትራ ታጣቂዎች የኢትዮጵያን ድንበር ዘልቀው ጥቃት እያደረሱ በመሆናቸው ሁኔታው በአካባቢው ሰላም ያለመስፈኑና ለቀጣይ ግጭት የሚጋብዙ አስጊ ምልክቶች እንደሆኑ የአካባቢው ነዋሪዎች በአካባቢው ተገኝቶ ለነበረው የልሳነ ሕዝብ ጋዜጣና መጽሔት ጋዜጠኛ አስታወቁ።</p>

<p>ነዋሪዎቹ እንዳስታወቁት በሀገራችን ላይ ወረራ ካሂዶ ለብዙ ዜጐቻችን ሕይወትና ንብረት መጥፋት ምክንያት የሆነው ሻዕቢያ አልፎ ተርፎ ሊነጥቀን ላሰበው መሬታችን ሚዛናዊ ፍትሕ እየተጠባበቅን ባለንበት በአሁኑ ወቅት በታጣቂዎች አማካኝነት ትንኮሳ እየተካሄደ ነው። ከትንኮሳው መካከልም እንደም ምሳሌ የሚቀርበው በግንቦት ወር በኢሮብ እንዳልጌዳ በተባለው ቦታ ቁጥራቸው በርካታ የሆኑ የሻዕቢያ ታጣቂዎች ዘርፈው የወሰዷቸው 600 የአካባቢው ነዋሪዎች ንብረት የሆኑት ከብቶች መሆናቸውን ጠቁመዋል።</p>

<p>እንደድንገት በታጣቂዎቹ ተወርሮ ከብቶቹን የተዘረፈው የእንዳልገዳ ሕዝብም በሚሊሻዎች ታግዞና በመከላከያ ሠራዊት አባላት የኋላ ደጀንነት የኤርትራን ድንበርን አልፎ በመግባት ከብቶቻቸውን ማስመለስ መቻላቸውን ነዋሪዎቹ አስታውቀዋል። ከብቶቹን ከነጣቂዎቹ መልሶ የተረከበው ሕዝብ በደረሰበት ድንገተኛ ጥቃት ቁጭት እንዳደረበትም ተገልጧል።</p>

<p>ከዚህ በተጨማሪ ደግሞ በቅርቡ በሽራሮ አካባቢ ድንበር ጥሰው የገቡት የሻዕቢያ ታጣቂዎች ከኢትዮጵያ ታጣቂዎች ጋር የተኩስ ልውውጥ ማድረጋቸውን ለማወቅ ተችሏል።</p>

<p>በዚህ መልክ በየወቅቱ የሚታዩት የኤርትራ የሰላም አደፍራሽ ሙከራዎች እያንዣበቡብን ያለውን አደጋ አመላካች መሆኑ የገለጡት ነዋሪዎች የአሁኑ ሙከራ የኤርትራ ሰራዊቲ የትጥቅ ማሟላት ዝግጅቱን እንደማሳያ ተደርጐ እንደሚወሰድም አሳውቀዋል።</p>


<p class="align-center"><a href="/Gazettas/LsaneHzb/info/LsaneHzb.sera.html">ከልሳነ ሕዝብ ሰኔ 04 ቀን 1996</a></p>

</body>
</html>	
