<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>መጭው ምርጫ ኢትዮጵያ ለሰላም ያላት የመጨረሻ ዕድል መሆኑን የተቃዋሚዎች ኅብረት አስታወቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">መጭው ምርጫ ኢትዮጵያ ለሰላም ያላት የመጨረሻ ዕድል መሆኑን የተቃዋሚዎች ኅብረት አስታወቀ</h2>


<p>የሕወሓት/ኢሕአዴግ መንግሥት ተቃዋሚዎችን፣ በአገራቸው ጉዳይ ተሳትፎ የሚሹትን ሁሉ እያገለለ፣ ከአገር እያሰደደ እየገደለ የሚቀጥል ከሆነ ኢትዮጵያ ለሰላም መረጋጋት ያላት ዕድል እንደሚበላሽና ይህን ለአፍሪካ ቀንድ ጭምር አስከፊ ውጤት እንደሚኖረው በእንግሊዝ የኢትዮጵያ ዴሞክራሲያዊ ኃይሎች ኅብረት (ኢዴኃኅ) የድጋፍ ኮሚቴ አስታወቀ።</p>

<p>ኮሚቴው ይህን ያስታወቀው ለእንግሊዝ የውጭ ጉዳይና የጋራ ሀብት ቢሮ የአፍሪካ ክፍል ባቀረበው ደብዳቤ ነው። ኮሚቴው በዚሁ ደብዳቤው መጪው ምርጫ ነፃና ፍትሐዊ እንዲሆን ዴሞክራሲያዊ ኃይሎች ኅብረት ያቀረባቸውን ጥያቄዎች በመመለስ በኩል የአቶ መለስ ዜናዊ መንግሥት ቀናነት እንዲኖረው የእንግሊዝ መንግሥት ተጽዕኖ እንዲያደርግ ጠይቋል።</p>

<p>ኢትዮጵያ በሞያተኞች ብዛት በአፍሪካ የማይናቅ ቦታ እያላት በፖለቲካ አለመረጋጋት ምክንያት የተማሩ ዜጐቿ በየአገሮች በስደት እንደሚኖሩ ኮሚቴው ገልጾ በኢትዮጵያ ታሪክ ታይቶ በማይታወቅ ሁኔታ የጐሣ ፖለቲካ አገሪቱን ወደ ባሰ ችግር እየገፋት መሆኑን አመልክቷል። </p>

<p>በአገሪቷ ላይ ያንዣበበውን አደጋ በማስወገድ በኩል ዓለም አቀፉ ኅብረተሰብ የበኩሉን አስተዋጽኦ የማድረግ የሞራል ግዴታ ያለበት መሆኑን የጠቆመው ኮሚቴው የኢትዮጵያውያን ሰብአዊ መብት እንዲከበር፣ ከትምህርት ገበታቸው የተገለሉት እንዲመለሱ፣ የጋምቤላ እልቂት በገለልተኛ አካል እንዲጣራ፣ በኢትዮጵያ ነጻ ፕሬስ ጋዜጠኞች ማኅበርና በአመራሩ ላይ የሚፈፀመው ማዋከብ እንዲቆም የእንግሊዝ መንግሥት የበኩሉን ተጽዕኖ እንዲያደርግ ጠይቋል።</p>


<p class="align-center"><a href="/Gazettas/LsnaeHzb/info/LsnaeHzb.sera.html">ከልሳነ ሕዝብ መጋቢት 3 ቀን 1996</a></p>

</body>
</html>	














