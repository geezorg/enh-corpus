<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>25 ተማሪዎች ለፍርድ ሊቀርቡ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">25 ተማሪዎች ለፍርድ ሊቀርቡ ነው</h2>


<p>የጅማ ዩኒቨርስቲ ተማሪዎች ያቀረቡት የሰላማዊ ሰልፍ ጥያቄ በመከልከሉ ባለፈው ሰኞ በተነሳው ረብሻ በፖሊስ ቁጥጥር ስር ከዋሉት 320 ተማሪዎች 25ቱ ለፍርድ እንደሚቀርቡ በአካባቢው የሚገኘው የልሳነ ሕዝብ ጋዜጣ ሪፖርተር አስታወቀ።</p>

<p>ሪፖርተሩ እንዳስታወቀው ተማሪዎቹን ለሰላማዊ ሰልፍ ያነሳሳቸው የአዲስ አበባ ዩኒቨርስቲ የኦሮሞ ተወላጅ ተማሪዎች ከትምህርት መታገድና የኦሮሚያ ዋና ከተማ ከፊንፊኔ ወደ አዳማ በመዛወሩ ነው። በመሆኑም የታገዱት የአዲስ አበባ ዩኒቨርስቲ ተማሪዎች ትምህርታቸውን እንዲቀጥሉና የኦሮሚያ ዋና ከተማም ወደ ፊንፊኔ እንዲመለስ በሰላማዊ ሰልፍ ለመጠየቅ የካቲት 30 ቀን 1996 ሰልፉን ለማካሄድ መውጣታቸውን ታውቋል።</p>

<p>የተማሪዎቹን እንቅስቃሴ ለማስቆም የዩኒቨርስቲው ጥበቃዎች ወደሰማይ ተኩስ የተኮሱ ሲሆን በርካታ ተማሪዎችም በፖሊሶች መደብደባቸውን ሪፖርተሩ ገልጧል። በዕለቱ በፖሊስ ቁጥጥር ስር 320 ተማሪዎች ከዋሉ በኋላ አመሻሹ ላይ 275 መለቀቃቸውን ለማወቅ ተችሏል። የተቀሩት 25 ተማሪዎች ደግሞ የአድማው መሪ ናቸው በሚል ለፍርድ ለማቅረብ ፖሊስ በእስር እንዳቆያቸው አስታውቋል።</p>

<p>በሌላ በኩል ደግሞ ለኦሮሞ ሕዝብ ዴሞክራሲያዊ ድርጅት (ኦሕዴድ) ምስረታ በዓልና ድርጅቱን ለማጠናከር በሚል ከሠራተኛው ደመወዝ ከ3 በመቶ እስከ 15 በመቶ መዋጮ እንዲሰበሰብ ከፍተኛ ግፊት እየተደረገ መሆኑን በጅማ ከተማ የሚገኘው የልሳነ ሕዝብ ጋዜጣ ሪፖርተር አስታውቋል።</p>

<p>ሪፖርተሩ እንዳስታወቀው ኦሕዴድን ለማጠናከር ሠራተኛው ተሳትፎ እንዲያደርግ ከግዳጅ ያልተናነሰ ግፊት እየተደረገበት ነው። መዋጮውን አስመልክቶ ጥያቄ የቀረበላቸው አባል ያልሆኑ አንዳንድ ሠራተኞች ባለፉት ዓመታት ሠራተኛው እንዲከፍል ሲጠየቅ እንዳቅሙ ያዋጣ እንደነበረው መቀጠል አለበት የሚል ምላሽ መስጠታቸው ታውቋል። አንዳንዶቹ ደግሞ "የፓርቲው አባል ያልሆነው ልንገደድ አይገባም" የሚል ተቃውሞ እያቀረቡ መሆናቸውን ተጠቁሟል።</p>

<p>ያም ሆኖ ግን መዋጮውን እንዲያስፈፅሙ የታዘዙት ካድሬዎች ሠራተኛው 1 በመቶ ብቻ መክፈል አለን በማለት ያቀረበውን አማራጭ ውድቅ አድርገው እንደደመወዛቸው ከ3 በመቶ እስከ 15 በመቶ አመልክቷል። እንዲከፍሉ እንደተወሰነባቸው ሪፖርተሩ ገልጧል። ፓርቲው በራሱ አባላት መጠናከር ሲገባው አባል ያልሆኑ ሠራተኞች በግዳጅ እንዲከፍሉ በመደረጋቸው ያለውን ተፅዕኖ በግልፅ እንደሚያረጋግጥ በሠራተኞቹ መጠቆሙን ሪፖርተሩ ገልጧል።</p>


<p class="align-center"><a href="/Gazettas/LsaneHzb/info/LsaneHzb.sera.html">ከልሳነ ሕዝብ መጋቢት 3 ቀን 1996</a></p>

</body>
</html>	














