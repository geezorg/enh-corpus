<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የፓርላማ አባላት ስብሰባ ጥለው ወጡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የፓርላማ አባላት ስብሰባ ጥለው ወጡ</h2>


<p>በትናንትናው ዕለት ለሕዝብ ተወካዮች ምክር ቤት የቀረበው የአዲስ አበባ አስተዳደር የአንድ አመት የሥራ ሪፖርት አባላቱ በተገቢው ሁኔታ ሳይወያዩበት ተሸፋፍኖ በማለፉ ሁኔታው ያበሳጫቸው የምክር ቤቱ አባላት ስብሰባውን አቋርጠው ለመውጣት እንደተገደዱ ታውቋል።</p>

<p>ሁኔታውን የተከታተሉ የምክር ቤቱ አባላት እንደገለጡት የአዲስ አበባ ጊዜያዊ አስተዳደር ከንቲባ በሆኑት በአቶ አርከበ እቁባይና በካቢኔ አባላቱ የቀረበው የአንድ ዓመት ሪፖርት 54 ገጾች አሉት። ይህ ሪፖርት ተነብቦ ካለቀ በኋላ በተረፈችው አነስተኛ ጊዜ ሰፊ ሰዓት ተሻምቶ የህግና አስተዳደር ቋሚ ኮሚቴው ከራሱና ከሕዝብ አሰባሰብሁ ያላቸውን 34 ጥያቄዎች ማቅረቡን ገልጠዋል። በመቀጠል ከምክር ቤቱ አባላት ውስጥ ጥያቄና አስተያየት ለማቅረብ የቻሉት ሦስት ብቻ መሆናቸውን ጠቁመዋል።</p>

<p>ቀደም ሲል ሪፖርቱ የደረሳቸው የተወሰኑት የምክር ቤት አባላት ሪፖርቱን አንብበውና የሌሎችንም ጥያቄና ማብራሪያዎችን አካትተው ቢገቡም አፈ ጉባኤው መድረኩን በማፈናቸው ውይይት በሚሹ የህዝብ ጥያቄዎች ላይ የፓርላማ አባላት ሳይወያዩ ጉዳዩ ተሸፋፍኖ ማለፉን አስታውቀዋል። የሕግ ቋሚ ኮሚቴውም ሆነ እንደሻሞ ዕድል አግኝተው ጥያቄ ያቀረቡት የምክር ቤቱ አባላትም ተገቢውን መልስ ሳያገኙ መውጣታቸው ተጠቁሟል።</p>

<p>ጥቆማውን ከሰጡን የምክር ቤት አባል አንዱ በ721 ሰዎች ተፈርሞ በቦሌ ክፍለ ከተማ ቀበሌ 16 መስተዳድር ላይ የቀረበ አቤቱታን አግባብ ያልሆነ የግብር ጉዳይን፣ በታክሲ አሽከርካሪዎች ላይ የተጣለ ቅጣትና በመሃል ከተማ በተከለሉ የመኪና ማቆሚያዎችና ሚዛናዊ ባልሆነ አሰራር ስለሚፈርሱት ቤቶች ጉዳይ ጥያቄዎች እንደነበሯቸው ገልጠዋል።</p>

<p>ጥያቄዎቻቸውን ለማቅረብ በተደጋጋሚ እጃቸውን ቢያነሱም በፓርላማ ደንብ መሰረት አፈጉባኤው ዕድል ስላልሰጧቸው ስብሰባው ሳያልቅ ጥለው መውጣታቸውን ገልጠዋል። እንደሳቸው ሁሉ ሌላ አባልም ጥለው መውጣታቸው ታውቋል። የአዲስ አበባ መስተዳድር ሪፖርት ከያዛቸው አጠቃላይ ነጥቦች አንጻር ሰፊ የመወያያ ጊዜ የሚጠይቅና በግማሽ ቀን ተሸፋፍኖ መታለፍ የሌለበት እንደነበርም ለማወቅ ተችሏል።</p>


<p class="align-center"><a href="/Gazettas/LsaneHzb/info/LsaneHzb.sera.html">ከልሳነ ሕዝብ መጋቢት 24 ቀን 1996</a></p>

</body>
</html>	














