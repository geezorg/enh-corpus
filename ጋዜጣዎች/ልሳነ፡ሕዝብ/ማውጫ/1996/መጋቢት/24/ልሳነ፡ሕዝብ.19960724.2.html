<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያ በአቴንስ ሁለት ቦክሰኞችን ታሰልፋለች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢትዮጵያ በአቴንስ ሁለት ቦክሰኞችን ታሰልፋለች</h2>


<p>በ28ኛው የአቴንሱ ኦሎምፒክ ኢትዮጵያ ሁለት ቦክሰኞች እንደምታሳትፍ ታወቀ። ሰሞኑን በቦትሱዋና ሲካሄድ በነበረው የቦክስ ማጣሪያ ጨዋታ ላይ ኢትዮጵያ ሦስት ተወዳዳሪዎችን አሳትፋ በ54 ኪሎ የተወዳደረው የአዲስ አበባ ፖሊሱ አቤል አፈራልን ሁለት ተጋጣሚዎቹን በበቃኝ አሸንፎ ወደ ሦስተኛው ዙር ካለፈ በኋላ በመጨረሻ የሞሮኮ ተጋጣሚውን በነጥብ 14 ለ 10 በሆነ ውጤት አሸንፎ ለአንቴንሱ ኦሊምፒክ አፍሪካን ከሚወክሉት የቦክስ ተወዳዳሪዎች ውስጥ አንዱ ለመሆን ችሎአል።</p>

<p>ሁለተኛው ለዚሁ ኦሊምፒክ ማለፉን ያረጋገጠው ባለፈው በናይጄሪያ የመላው አፍሪካ ጨዋታዎች ላይ ቀርቦ ለሀገሩና ለራሱ የወርቅ ሜዳሊያ ከኒያላ ስፖርት ክለብ የተገኘው ወጣት እንዳልካቸው ከበደ መሆኑን የቦክስ ስፖርተኞቹን በቡድን መሪነት ወደ ቦትስዋና ይዘው የሄዱት ዶ/ር ዳዊት ታምራት የኢትዮጵያ የቦክስ ፌዴሬሽንና አቃቤ ነዋይ ከሰጡት መግለጫ ለማወቅ ተችሎአል።</p>

<p>በተያያዘ ዜና በዚሁ ኦሊምፒክ ላይ አፍሪካን በእግር ኳሱ መወከል ሲደረግ የሰነበተው የማጣሪያ ውድድር ተጠናቆ አራቱ አላፊ ቡድኖች ታውቀዋል። በዚህ መሰረት በምድብ አንድ የማጣሪያ ጨዋታዋን ስታደርግ የቆየቸው ቱኒዚያ ተጋጣሚዋ ናይጄሪያን 2ለ3፣ ከምድብ ሁለት ማሊ የሲድኒ ኦሊምፒክ የወርቅ ባለቤት የነበረችውን ካሜሮንን 1ለ0፣ ከምድብ ሦስት ሞሮኮ አንጐላን 2ለ1፣ ከምድብ አራት ጋና ዛምቢያን 2ለ0 በማሸነፍ በመጭው ሰኔ በሚጀመረው የኦሊምፒክ ሻምፒዮና ላይ አፍሪካንና ሀገራቸውን በመወከል ማለፋቸውን አረጋግጠዋል። የእኛዋ ኢትዮጵያ በምድብ ሦስት ውስጥ የነበረች ቢሆንም የማለፍ እድሉ እንዳላት በስፋት ሲነገር ሰንብቶ አንድም ጊዜ ሦስት ነጥብ ማግኘት ባልቻለችው ኡጋንዳ 2ለ1 ተሸንፋ ከውድድሩ ውጭ ለመሆን ችላለች።</p>


<p class="align-center"><a href="/Gazettas/LsaneHzb/info/LsaneHzb.sera.html">ከልሳነ ሕዝብ መጋቢት 24 ቀን 1996</a></p>

</body>
</html>	














