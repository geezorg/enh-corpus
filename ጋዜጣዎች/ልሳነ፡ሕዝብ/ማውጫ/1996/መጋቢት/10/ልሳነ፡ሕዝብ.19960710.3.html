<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በአለማያ ዩኒቨርሲት 16 ቆሰሉ - ከኮተቤ 24 ተባረሩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በአለማያ ዩኒቨርሲት 16 ቆሰሉ - ከኮተቤ 24 ተባረሩ</h2>


<p>የአዲስ አበባ ዩኒቨርሲት 300 የኦሮሞ ተወላጅ ተማሪዎችን ማባረሩን በመቃወም በተለያዩ የኦሮሚያ ዞኖችና ወረዳዎች እየተዛመተ የመጣው የተማሪዎች ረብሻና ትምህርት ማቆም አድማ አድማሱን ወደ ምዕራብና ምሥራቅ ሀረርጌም እያሰፋ መሆኑን ከሰሞኑን የደረሱን ዘገባዎች ጠቁመዋል።</p>

<p>በሚኤሶ፣ በአሰበ ተፈሪ፣ በሒርና፣ በደደ፣ በላንጌ፣ በቅርሳ፣በዓለማያ የሙያና የቴክኒክ 2ኛ ደረጃና በሐረር መድኃኔአለም የተቀጣጠለው የተማሪዎች አመጽ ወደ አለማያ ዩኒቨርሲትም ተዛምቶ ከየካቲት 30 ቀን 1996 ጀምሮ ዩኒቨርስቲው ተዛምቶ ከየካቲት 30 ቀን 1996 ጀምሮ ዩኒቨስቲው የማስተማር ሂደቱን ያቆመ ሲሆን በተለይ መጋቢት 1 እና 3 ቀን 96 በተከሰተው የቡድን ፀብ 16 ተማሪዎች ተጐድተው በአሁኑ ወቅት ሐረር ፖሊስ ሆስፒታል በመታከም ላይ መሆናቸውን የልሳነ ሕዝብ የአካባቢው ሪፖርተር ገልጦአል።</p>

<p>ፀቡን ለማብረድ ግቢው ዘልቆ የነበረው የፖሊስ ሰራዊት ሁኔታውን ለማረጋጋት ባለመቻሉ ከመጋቢት 4 ቀን 1996 በተከሰተው የቡድን ፀብ 16 ተማሪዎች ተጐድተው በአሁኑ ወቅት ሐረር ፖሊስ ሆስፒታል በመታከም ላይ መሆናቸውን የልሳነ ሕዝብ የአካባቢው ሪፖርተር ገልጦአል።</p>

<p>ፀቡን ለማብረድ ግቢው ዘልቆ የነበረው የፖሊስ ሠራዊት ሁኔታውን ለማረጋጋት ባለመቻሉ ከመጋቢት 4 ቀን 1996 ጀምሮ ግቢው በመከላከያ ሠራዊት ቁጥጥር ሥር ውሎ አንድም ተማሪ ከግቢው እንዳይወጥ ታግዶ የመማር ማስተማር ሂደቱ ቆሞ እንደሚገኝ ዘገባው አመልክቷል።</p>

<p>የኦሮሚያ ፖሊስ ኮሚሽንና የትምህርት ቢሮው ችግሩ ተወግዶ የመማር ማስተማሩ ሂደት ቀጥሏል በማለት ተደጋጋሚ መግለጫ ቢያወጡም እውነታው ከዚ የተለየ ነው ያለው ሪፖርተሩ፣ የችግሩን አሳሳቢነት የተገነዘበው የሀረሪ ክልል በት/ቤቶች መካከል ይካሄድ የነበረውን የተማሪዎች የስፖርት ውድድር መቋረጡን በዋቢነት ጠቅሷል።</p>

<p>የኦሮሚያ ፖሊስ መግለጫ የችግሩ መንስኤ የኦሮሞ ነፃነት ግንባር (ኦነግ) መሆኑን በመግለጽ "በሰላማዊዎቹ የትምህርት ተቋማትና በማህበረሰባቸው ላይ ሊፈጸም ታቅዶ የነበረውን ስውር ሴራ ከጀርባ ሆነው ሲያስተባብሩ የነበሩ ቀንደኛ የኦነግ ተጠርጣሪዎች በቁጥጥር ሥር ውለው ምርመራቸው እየጣራ ነው።" ብሏል።</p>

<p>የአካባቢው ነዋሪዎች እንደሚሉት በብሔረሰብ ተከፋፍሎ እየተካሄደ ያለው ግጭት በእንጭጩ ለማስቀረት ያለው የተደረገው ጥረት ደካማ በመሆኑ አመጹ ሊሰፋ ችሏል። እነዚሁ አስተያየት ሰጪዎች ከተማሪዎቹ በስተጀርባ የፀረ-ሰላም ኃይሎች እጅ አለበት የሚለው አባባል ለፕሮፖጋንዳ ፍጆታ ካልሆነ በስተቀር ለችግሩ መፍትሄ እንደማይሆን ጠቅሰው የክልሉና በተለይም የፌዴራሉ መንግሥት ችግሩን በጥሞና ለመረመሩና አፋጣኝ የማስተካከያ ርምጃ መውሰድ ይጠበቅባቸዋል ብለዋል።</p>


<p class="align-center"><a href="/Gazettas/LsaneHzb/info/LsaneHzb.sera.html">ከልሳነ ህዝብ መጋቢት 10 ቀን 1996</a></p>

</body>
</html>	














