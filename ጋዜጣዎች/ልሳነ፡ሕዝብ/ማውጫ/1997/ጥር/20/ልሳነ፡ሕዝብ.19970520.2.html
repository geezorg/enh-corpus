<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ዶ/ር በየነ ጴጥሮስ ኅብረ ብሔራዊ ፓርቲ አቋቋሙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ዶ/ር በየነ ጴጥሮስ ኅብረ ብሔራዊ ፓርቲ አቋቋሙ</h2>


<p>«የኢትዮጵያ ሰላምና ዴሞክራሲያዊ አማራጭ ኃይሎች (ኢሰዴአሃፓ) ምክር ቤት የብዙ የፖለቲካ ፓርቲዎች ጥምር የነበረውን መድረኩን አፍርሶ የኢትዮጵያ ማህበረ ዴሞክራሲ ፌዴራላዊ ፓርቲ (ኢማደፌፓ) ማቋቋሙን የአዲሱ ፓርቲ ጊዜያዊ ሊቀ መንበር የተከበሩ ዶ/ር በየነ ጴጥሮስ ሰሞኑን በተለይ ለልሳነ ሕዝብ ጋዜጣ ገለጡ።</p>

<p>የኢሰዴአኃ ምክር ቤት በፖለቲካ ድርጅቶች መመሥረቻ መስፈርት ተቋቁሞ በአለፉት 10 ዓመታት ሕዝቡ ለዴሞክራሲያዊ ሥርዓት ግንባታ ሲያካሂድ የነበረውን ትግል በማስተባበር ከፍተኛ ሚና መጫወቱን ዶ/ር በየነ ጠቁመው ዛሬ የፖለቲካ ትግሉ ከደረሰበት ደረጃ አንጻር በአለፈው ዓመት በታህሳስ ወር በተጠራ ጠቅላላ ጉባኤ ላይ የፓርቲው አደረጃጀቱ ርዕዮተ ዓለማዊ መሠረቱን ማህበራዊ ፍትሕ ያደረገ ሕብረ ብሔራዊ ፓርቲ እንዲሆን በመወሰኑ አዲሱን ፓርቲ ለመመሥረትና ፕሮግራሙን ለማሠራጨት መብቃቱን አስረድተዋል።</p>

<p>ዶ/ር በየነ ከዚሁ በማያያዝ የግንቦቱን ምርጫ አስመልክተው ሲናገሩ በአለፈው ዓመት የምርጫ ቦርድን፣ የምርጫ አስፈጻሚዎችንና የደህንነት አባላትን በተመለከተ በአማራጭ ኃይሎች አማካይነት ለጠቅላይ ሚኒስትሩ ልዩ ልዩ ጥያቄዎች ቀርበውላቸው «በሌሎች ጉዳዮች እንነጋገር እንጂ በተለይ የምርጫ ቦርዱን መቀየር አይታሰብም» ብለው ነበር። ነገር ግን ሕዝባችን ባሳደረው ተጽዕኖ ተቃዋሚ ፓርቲዎች 500 የድጋፍ ድምጽ ያሰባስቡ የሚለው እንዲቀር ተደርጓል። ታዛቢዎችንም እንጋብዝም ያሉትንም አለዝበው ጥሪ ልከዋል። እነዚህንና ሌሎችንም ማሻሻያዎች መውሰዳቸውን ጥር 10 ቀን 1997 በጋራ ባደረግነው ስብሰባ ላይ ኢሕአዴጎች አረጋግጠዋል ብለዋል።</p>

<p>በመጨረሻም ዶ/ር በየነ ህዝብ ነገ ዛሬ ሳይል ተመዝግቦ ካርዱን በእጁ በማድረግ የትግል መሣሪያውን ይዞና ተዘጋጅቶ እንዲጠባበቅ ጥሪ አቅርበዋል።</p>




<p class="align-center"><a href="/Gazettas/LsaneHzb/info/LsaneHzb.sera.html">ከልሳነ ሕዝብ ጥር 20 ቀን 1997</a></p>

</body>
</html>	
