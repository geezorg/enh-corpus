<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>መለስ ከኤርትራ ተቃዋሚ ፓርቲ መሪ ጋር ካርቱም ውስጥ ተወያዩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">መለስ ከኤርትራ ተቃዋሚ ፓርቲ መሪ ጋር ካርቱም ውስጥ ተወያዩ</h2>


<p>የኢሳይያስ አፈወርቂን መንግሥት ከሥልጣን ለማባረር በእንቅስቃሴ ላይ የሚገኘው የኤርትራ ዴሞክራቲክ ፓርቲ ከጠቅላይ ሚኒስትር መለስ ጋር ካርቱም ውስጥ ተገናኝቶ በተወያየበት ወቅት የፓርቲው ሊቀመንበር መስፍን ሐጐስ የድንበር ውዝግቡን በሰላም መፍታት ሳይቻል ቀርቶ ጦርነት ቢቀሰቀስ የኤርትራን ሉዓላዊነት ለማስከበር በግንባር እንደሚሰፍ ለአቶ መለስ ዜናዊ በግልጽ ያሳወቁ መሆኑን ሱዳን ትሪቡን ገለጠ።</p>

<p>የኤርትራ ተቃዋሚ የፖለቲካ ፓርቲዎች መሪዎች ከጠቅላይ ሚኒስትር መለስ ዜናዊ ጋር ያደረጓቸውን ውይይቶችና የንግግራቸውን መሰረታዊ ነጥቦች በሚመለከት ይፋ መግለጫ አለመውጣቱን ያመለከተው ሱዳን ትሪቡን የኤርትራ ዲሞክራቲክ ፓርቲ ሊቀመንበር መስፍን ሐጐስና አቶ መለስ ዜናዊ ታህሳስ 17 እና 18 ቀን 1997 ሁለት ጊዜ መገናኘታቸውን አመልክቷል።</p>

<p>በጠቅላይ ሚኒስትር መለስና በኤርትራው ተቃዋሚ ፓርቲ መሪ መስፍን ሐጐስ መካከል ስለተካሄዱ ውይይቶች ዝርዝር ጉዳዮች በሁለቱም በኩል የተገለፀ ባይኖርም፣ የኤርትራው መስፍን ሐጐስ የድንበሩ ውዝግብ በሰላማዊ መንገድ መፈታት እንደሚኖርበት፣ ይህ ሳይሆን ቀርቶ ጦርነት ቢቀሰቅስ ግን የሀገራቸውን ሉዓላዊነት ከማስከበር ውጭ አማራጭ እንደሌላቸው ለአቶ መለስ በቀጥታ ያሳወቋቸው መሆኑ ተጠቅሷል።</p>

<p>ከዚህ በተጨማሪ ኢትዮጵያ ፈቅዳ የፈረመችውን የአልጀርስ ስምምነት ሳታመነታ መፈፀምና ከኤርትራ መሬቶች ለቅቃ እንድትወጣ መስፍን ሐጐስ ከማሳሰባቸውም በላይ በተለይ በኤርትራ ተቃዋሚ ድርጅቶች መካከል የሚታየውን ልዩነት ለማስፋት ማንኛውም ሀገርና ቡድን ጣልቃ እንዳይገባ ፣ የተቀዋሚ ድርጅቶች ጉዳይ ለራሳቸው ለሚመልከታቸው ብቻ መተው አለባቸው የሚሉት በሁለቱ ባለሥልጣናት መካከል ከተተኮረባቸው የመነጋገሪያ ነጥቦች ዋነኞቹ እንደነበሩ መረዳት ተችሏል።</p>


<p class="align-center"><a href="/Gazettas/LsaneHzb/info/LsaneHzb.sera.html">ከልሳነ ሕዝብ ጥር 06 ቀን 1997</a></p>

</body>
</html>	
