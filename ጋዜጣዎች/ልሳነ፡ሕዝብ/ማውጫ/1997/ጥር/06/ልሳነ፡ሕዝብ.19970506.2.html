<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢሕአዴግ ሩስያ በኤርትራ ላይ ግፊት እንድታደርግ ሊጠይቅ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢሕአዴግ ሩስያ በኤርትራ ላይ ግፊት እንድታደርግ ሊጠይቅ ነው</h2>


<p>የኢትዮ-ኤርትራን የድንበር ውዝግብ በሰላም ለመፍታት በሚካሄደው ጥረት ሩሲያ ዓይነተኛ ሚና እንድትጫወት ለመጠየቅ የውጭ ጉዳይ ሚኒስትር ሥዩም መስፍን ትናንት ጥር 5 ቀን 1997 ሞስኮ መግባታቸው ኢታር ታስ የተባለው የሩሲያ ዜና አገልግሎት አስታወቀ።</p>

<p>አቶ ሥዩም በሞስኮ የሁለት ቀናት ቆይታቸው ከሩሲያው አቻቸው ከሚስተር ሰርጌዬ ላቭሮቭ ጋር በአፍሪካ ቀንድ፣ በተለይም በኢትዮ-ኤርትራ የድንበር ውዝግብ አፈታት ዙሪያ ሩሲያ ልትሰጥ በምትችለው የዲፕሎማሲ ድጋፍና በሌሎችም ኢኮኖሚያዊ ጉዳዮች እንደሚወያዩ ዜና አገልግሎቱ ጠቁሞአል። ሁለቱ ባለሥልጣናት ከዚህ በተጨማሪ በእዳ ጫና፣ ድህነትን በመዋጋት እንዲሁም የኔፓድን ራዕዮች ተግባራዊ ማድረግ በሚቻልበትና የአፍሪካ ኅብረትን ወደ ላቀ ደረጃ ለማሸጋገር በሚሉ ጉዳዮች ምክክር እንደሚያደርጉ ተመልክቷል።</p>

<p>ዜና አገልግሎቱ ይህን ቢዘግብም የአቶ ሥዩም የሞስኮ ጉብኝት ዋነኛ አጀንዳ ኢትዮጵያ በቅርቡ ያቀረበችውንና ኤርትራ ያጣጣለችውን አዲስ የሰላም ሃሳብ ሞስኮ ባላት ኃይል ተጠቅማ ኤርትራ እንድትቀበለው የዲፕሎማሲ ግፊት እንድታደርግ አለማግባባት መሆኑን የፖለቲካ ተንታኞች ጠቁመዋል።</p>

<p>ባጠቃላይ ሚኒስትር መለስ ዜናዊ ለፓርላማ ቀርቦ የፀደቀውን አዲሱን የሰላም ሃሳብ ከደገፉት ሀገሮች አንዷ የሆነችው ሩሲያ ከኢትዮጵያ ጋር ተመሳሳይ የሆነ ችግር ያለባትና በአፍሪካ ቀንድ አካባቢም የነበራትን ተሰሚነት ለማደስ ከአቶ ሥዩምን ጥያቄ ትቀበላለች ተብሎ እንደሚጠበቅ ምንጮቹ አመልክተዋል።</p>

<p>በጠቅላይ ሚኒስትር መለስና በኤርትራው ተቃዋሚ ፓርቲ መሪ መስፍን ሐጐስ መካከል ስለተካሄዱ ውይይቶችና ዝርዝር ጉዳዮች በሁለቱም በኩል የተገለፀ ባይኖርም፣ የኤርትራው መስፍን ሐጐስ የድንበሩ ውዝግብ በሰላማዊ መንገድ መፈታት እንደሚኖርበት፣ ይህ ሳይሆን ቀርቶ ጦርነት ቢቀሰቀስ ግን የሀገራቸውን ሉዓላዊነት ከማስከበር ውጭ አማራጭ እንደሌላቸው ለአቶ መለስ በቀጥታ ያሳውቋቸው መሆኑ ተጠቅሷል።</p>

<p>ከዚህ በተጨማሪ ኢትዮጵያ ፈቅዳ የፈረመችውን የአልጀርስ ስምምነት ሳታመነታ መፈፀምና ከኤርትራ ሳታመነታ መፈፀምና ከኤርትራ መሬቶች ለቅቃ እንድትወጣ መስፍን ሐጐስ ከማሰባሰባቸውም በላይ በተለይ በኤርትራ ተቃዋሚ ድርጅቶች መካከል የሚታየውን ልዩነት ለማስፋት ማንኛውም ሀገርና ቡድን ጣልቃ እንዳይገባ፣ የተቃዋሚ ድርጅቶች ጉዳይ ለራሳቸው ለሚመለከታቸው ብቻ መተው አለባቸው የሚሉት በሁለቱ ባለሥልጣናት መካከል ከተተኮረባቸው የመነጋገሪያ ነጥቦች ዋነኞቹ እንደነበሩ መረዳት ተችሏል።</p>


<p class="align-center"><a href="/Gazettas/LsaneHzb/info/LsaneHzb.sera.html">ከልሳነ ሕዝብ ጥር 06 ቀን 1997</a></p>

</body>
</html>	




