<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>2600 ባቡር ሠራተኞች ያለ ደመወዝ ሁለተኛ ወር ይዘዋል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">2600 ባቡር ሠራተኞች ያለ ደመወዝ ሁለተኛ ወር ይዘዋል</h2>


<p>በአመራር ድክመትና በልዩ ልዩ ችግሮች ተተብትቦ የሚገኘው የኢትዮ ጅቡቲ ምድር ባቡር የመክፈል አቅም በማጣቱ 2600 ለሚሆኑት ሠራተኞቹ ደመወዝ ሳይከፍል ሁለተኛ ወሩን መያዙን ከድርጅቱ ሠራተኞች አካባቢ የተገኘው መረጃ ያመለክታል።</p>

<p>ድርጅቱ ከአራት ዓመት በፊት ጀምሮ እያሽቆለቆለ መምጣቱን የሚናገሩት ምንጮቹ የነበሩት 14 ፋርጐዎች ወደ 4 ዝቅ ማለታቸውን፣ ቀደም ሲል የነበሩት ሥራ አስኪያጅ በሠራተኛውና በማኅበሩ አቤቱታ እንዲነሱ የተደረገ ቢሆንም ተተኪው ሥራ አስኪያጅ አቶ አብርሃ ሀብተእግዚ ድርጅቱን ከውድቀት ሊያድኑት አለመቻላቸውንና ይልቁንም ከ500 በላይ ሠራተኞችን ለመቀነስ ለድርጅቱ አመራር ቦርድ ሃሳብ አቅርበው በቦርዱና በሠራተኛ ማኅበሩ አመራር ተቀባይነት ማጣታቸውን ገልጠዋል። አሁንም የሠራተኛውና የማኅበሩ ጥያቄ «አቅም ያለው ማኔጅመንት ይሁር፣ በድርጅቱ የተንሰራፋው ሙስና ይወገድ» የሚል መሆኑን ለማወቅ ተችሏል። </p>

<p>የሠራተኛ ማኅበሩ በገቢ ምንጭነትና ለስፖርት ክበብ መደጐሚያነት ይጠቀምበት የነበረው የአሸዋ ፓርኪንግ ኪራይ በድርጅቱ በመወሰዱም የምድር ባቡር የእግር ኳስ መፍረሱን ምንጮቹ አስታውቀዋል። ማኔጅመንቱ የሰራተኛውን ክበብና የቢንጐ ማጫወቻውን ጨምሮ ለመውሰድም በእንቅስቃሴ ላይ ነው የሠራተኛ ማኅበሩ ክበቡ በሠራተኛው ገንዘብ የተገነባና የተደራጀ በመሆኑ ማኔጅመንቱ ሊወስደው አይገባም በማለት እስከፍርድ ቤቱ የደረሰ ተቃውሞ በማሰማት ላይ ነው።</p>

<p>ከ35 ሚሊዮን ብር በላይ የሆነ ዕዳ ተሽክሟል የሚባለውን ምድር ባቡርን ወደ ግል ይዞታ ለማዛወር ጊዜ የተያዘለት ሲሆን ሠራተኛውን ከማኅበሩ ለመነጠል በማኔጅመንቱ የሚደረገው እንቅስቃሴ ማኅበሩ ወደግል በሚዞርበት ጊዜ ሠራተኛውን ያለተከራካሪ ብቻውን አስቀርቶ ጥቅሙ ሳይከበርለት ለመበተን ነው የሚሉ አስተያየት ሰጭዎች አሉ።</p>


<p class="align-center"><a href="/Gazettas/LsaneHzb/info/LsaneHzb.sera.html">ከልሳነ ሕዝብ መጋቢት 30 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ልሳነ፡ሕዝብ/ማውጫ/1997/መጋቢት/30/ልሳነ፡ሕዝብ2.300797.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
