<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአሜሪካ ኮንግረስ አባሎች ምክር ቤታቸው በግንቦቱ ምርጫ አቋም እንዲወስዱ ጠየቁ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የአሜሪካ ኮንግረስ አባሎች ምክር ቤታቸው በግንቦቱ ምርጫ አቋም እንዲወስዱ ጠየቁ</h2>


<p>በመጪው ግንቦት ወር በኢትዮጵያ ለ3ኛ ጊዜ ይካሄዳል ተብሎ የሚጠበቀው የህዝብ ተወካዮች የክልል ምክር ቤቶች ምርጫ ዓለም አቀፍ ታዛቢዎች ከአገር እየተባረሩ ባለበት ሁኔታ ምርጫው ነፃና ፍትሃዊ ይሆናል ተብሎ ስለማይጠበቅ የዩናይትድ ስቴትስ መንግሥት ከውግዘት ያለፈ ተጨባጭ ርምጃ እንዲወስድ በትውልድ ኢትዮጵያዊ በዜግነት አሜሪካዊ የሆኑ ኢትዮ- አሜሪካን ምክር ቤት ልዑካን ጠየቁ።</p>

<p>እነዚሁ በአሜሪካ ኮንግረስ አባላትና የመንግሥት ከፍተኛ ባለሥልጣናት ዘንድ ተደማጭነት ያላቸው ልዑካን የኢትዮጵያ መንግሥት ሰሞኑን ምርጫውን ለመታዘብ ኢትዮጵያ በገቡ ሦስት የዩናይትድ ስቴትስ የሪፓብሊካንና ዴሞክራቲክ ፓርቲዎች ተቋማት ታዛቢ ቡድን አባላት ላይ የወሰደው ከአገር የማስወጣት ርምጃና በኢትዮጵያ ነፃ ፕሬስ ጋዜጠኞች ማኅበር/ ኢነጋማ ላይ የተላለፈው እገዳ ባለበት ሁኔታ በአገሪቱ ነፅና ፍትሓዊ የሆነ ዴሞክራሲያዊ ምርጫ ይካሄዳል ብለው እንደማይጠብቁ አስረድተዋል።</p>

<p>የምክር ቤቱ ልዑካን ይህንኑ አስመልክተው በሚቀጥለው ሣምንት ከዩናይትድ ስቴትስ ዓለም አቀፍ ግንኙነት ከፍተኛ ተወካዮች ጋር በሚያካሂዱት ስብሰባ ኮንግረስ በኢትዮጵያ ላይ አስገዳጅ ኃይል ያለው ጠንካራ ርምጃ እንዲወስድ ግፊት እንደሚያደርጉ ገልጠዋል። </p>

<p>የምክር ቤቱ ልዑካን በዚሁ ስብሰባ ላይ ዓለም አቀፍ ተቃውሞ በገጠመው ረቂቅ የፕሬስ ሕግና እንዲሁም የኢነጋማን ጉዳይ በአጀንዳነት እንደሚያቀርቡ ጠቁመው ነፃ ፕሬስ በሌለበት ነፃና ፍትሐዊ ምርጫ ሊኖር እንደማይችል ለተወካዮቹና ለኮንግረስ አባላት እንደሚያሳስቡ አስረድተዋል።</p>

<p>የኢትዮ አሜሪካን ካውንስል ምክር ቤት ሊያካሂድ ያሰበውን ይህንኑ ስብሰባ እስካሁን 12 የአሜሪካ ዓለም አቀፍ ግንኙነት ከፍተኛ ተወካዮችና ሴናተሮች በተባባሪ ስፖንሰርነት እንደ ደገፉት ም/ቤት ካሰራጨው ዘገባ ለመረዳት ተችሏል።</p>


<p class="align-center"><a href="/Gazettas/LsaneHzb/info/LsaneHzb.sera.html">ከልሳነ ሕዝብ መጋቢት 30 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ልሳነ፡ሕዝብ/ማውጫ/1997/መጋቢት/30/ልሳነ፡ሕዝብ1.300797.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
