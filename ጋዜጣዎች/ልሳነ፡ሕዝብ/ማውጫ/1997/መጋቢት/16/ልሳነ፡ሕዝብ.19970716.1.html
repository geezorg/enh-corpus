<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ፓርላማው የዶክተር ነጋሶን የፕሬዝዳንትነት መብት ከለከለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ፓርላማው የዶክተር ነጋሶን የፕሬዝዳንትነት መብት ከለከለ</h2>


<p>የኢትዮጵያ ፌዴራላዊ መንግስት ፕሬዝዳንት የነበሩት ክቡር ዶ/ር ነጋሶ ጊዳዳ ከኢህአዴግ ጋር በነበራቸው የፖለቲካ ልዩነት ምክንያት ከኢህአደግ አመራርና አባልነት በፈቃዳቸው ከተሰናበቱ በኋላ ከፕሬዝዳንትነታቸውም እንደተሰናበቱ ይታወሳል። ዶ/ር ነጋሶ ከፕሬዝዳንትነት ስልጣናቸው ከተሰናበቱ በኋላ «የዶ/ር ነጋሶ ልዩ ሕግ» እየተባለ የሚታወቀው ማንኛውም በፕሬዝዳንትነት ያገለገለ ሰው ከፖለቲካዊ እንቅስቃሴዎች የሚያገደው ህግ እንደተደነገገም ይታወሳል። ሕጉ በፕሬዝዳንትነት ሲያገለግል የቆየ ሁሉ በማንኛውም የፖለቲካ እንቅስቃሴ እንዳይሳተፍ የሚከለክል ሲሆን በሕገ መንግስቱ ውስጥ ማንኛውም ዜጋ በአገሪቱ ውስጥ የመደራጀት፣ የመምረጥ የመመረጥና ሌሎች ፖለቲካዊ እንቅስቃሴዎቹ እንዲያደርግ የሚደነግገውን መብት የሚፃረር ነው። ዶ/ር ነጋሶ ጊዳዳ የሕገ መንግስቱን አንቀፆች በመጥቀስ ይህ እሳቸው ላይ የተጀመረው ኢ-ሕገ መንግስቱን የሚፃረር ሕግ እንዲሰረዝ ለፌዴሬሽን ምክር ቤትና ለተወካዮች ምክር ቤት ደብዳቤዎች የፃፉ ሲሆን ከአንድ ዓመት በላይ መልስ ሳይሰጣቸው ቆይቷል።</p>

<p>ዶ/ር ነጋሶ በወቅቱ መልስ ካልተሰጣቸው ህገ መንግሥታዊ መብታቸውን ተጠቅመው የመምረጥና የመመረጥ መብታቸውን ለማስከበር እንደሚንቀሳቀሱ ባስታወቁት መሰረት ዘንድሮ ለተወካዮች ምክር ቤት በዕጩነት ለመወዳደር በደምቢ ዶሎ የምርጫ ጣቢያ እንደተመዘገቡና የተመራጭነት መታወቂያ እንደተሰጣቸው ታውቋል። ታድያ የተወካዮች ምክር ቤት ሐሙስ መጋቢት 15 ቀን 1997ዓ.ም ባደረገው ስብሰባ ዶ/ር ነጋሶ ለፕሬዝዳንቶች የወጣውን ሕግ በመፃረር በተመራጭነት በመመዝገባቸው ከስልጣን ለተሰናበት ፕሬዝዳንት ይሰጥ የነበረውን መብት ሁሉ እንደማይሰጣቸው ውሳኔ አስተላልፏል።</p>

<p>ዶ/ር ነጋሶ ከፖለቲካ እንቅስቃሴ እስከታቀቡ ድረስ በወር 5 ሺህ ብር፣ ከኪራይ ነፃ ቤትና የሚንቀሳቀሱባት አንዲት መኪና ከነጠባቂዎች ተሰጧቸው ነበር። ሆኖም በሕገ መንግስቱና በተፈጥሮ ያገኙትን መብት ተነፍገው እንደ እንሰሳ ከሚመገቡ ሕገ መንግስታዊና ተፈጥሯዊ መብታቸው ለመጠቀም ሲሉ ይህ ገደብ መፃረርን መርጠዋል። ጉዳዩ የግላቸው ብቻ ሳይሆን የዜጎችም በመሆኑ የዚህ ዓይነቱ አፈናና ገደብ እንደማይቀበሉም ቀደም ብለው አስታውቀው ነበር።</p>


<p class="align-center"><a href="/Gazettas/LsaneHzb/info/LsaneHzb.sera.html">ከልሳነ ሕዝብ መጋቢት 16 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ልሳነ፡ሕዝብ/ማውጫ/1997/መጋቢት/16/ልሳነ፡ሕዝብ1.160797.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
