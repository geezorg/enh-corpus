<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢህአዴግ በውስጣዊ ቅራኔዎች ተወጥሯል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢህአዴግ በውስጣዊ ቅራኔዎች ተወጥሯል </h2>


<p>አዲስ አበባ ላይ ከየክልሎች የተመረጡ ካድሬዎችን፣ በየክልሎች ደግሞ የድርጅቱ ካድሬዎች ባሉበት በወቅታዊ ሁኔታ ላይ እያወያየ የሚገኘው ወያኔ/ ኢህአዴግ ከሕወሓት ውጭ ባሉ አባል ድርጅቶች ካድሬዎች አቋም፣ በመከላከያ ሠራዊቱ አቋሞችና ጥያቄዎች ተወጥሮ እንደሚገኝ ለጉዳዩ ቅርበት ያላቸው የልሳነ ሕዝብ አስታወቁ።</p>

<p>ምንጮቹ እንደሚሉት በኢሕአዴግ ውስጥ በአሁኑ ጊዜ ውይይት እየተደረገባቸው ያሉት በዋነኝነት ሦስት ናቸው። አንደኛው ወያኔ/ኢህአዴግ በምርጫው አሸነፍሁ ካለ ወዲህ በፌዴራል ደረጃ በኢህአዴግ አባል ድርጅቶች መካከል ስለሚኖረው የመንግሥት ሥልጣን ሲሆን፣ ሁለተኛው በለዘብተኛ ዴሞክራሲና በአብዮታዊ ዴሞክራሲ የትኛውን በአጽንኦት እንግፋበት? የሚለው ጥያቄ ሆኖአል። በሦስተኛ አጀንዳነት ውይይት እየተደረገበት ያለው ጉዳይ በአሁኑ ጊዜ በአገሪቱ እየታየ ያለው የሕዝብ ተቃውሞና እምቢታ ቢቀጥል ኢሕአዴግ ምን እርምጃ ይወስዳል? የሚል ነው።</p>

<p>በኢሕአዴግ አባል ድርጅቶች መካከል በፌዴራሉ መንግሥት የሚኖረው የሥልጣን ክፍፍል አወዛጋቢ የሆነው አባል ድርጅቶች በተለይ በብአዴን ካድሬዎች ዘንድ እስከዛሬ የነበረው ኢ-ፍትሓዊ የሥልጣን ክፍፍል ሊቀጥል አይችልም የሚል አቋም መያዙ ሲሆን በሕወሓት በኩል የነበረውን ሁኔታ ለማስቀጠል ያለው ፍላጐት ነው። ይህን ጉዳይ ብአዴኖች እንወክለዋለን ከሚሉት ህዝብ ብዛት አንፃር የመብት ጥያቄ አድርገው እያነሱት ሲሆን ሕወሓት ይዟቸው የነበሩትን የሥልጣን ቦታዎች ይዞ መቀጠል በተለይም የደህንነቱን፣ የመከላከያውንና የፌዴራል ፖሊስን ቁልፍ ቦታዎች ይዞ መቀጠል ይፈልጋል። ይህ አወዛጋቢ ጉዳይ አሁንም በወያኔ/ኢሕአዴግ ውስጥ እልባት ያላገኘ ይሆናል።</p>

<p>የስትራቴጂ አቅጣጫን በተመለከተ በሕዝብ ዘንድ ሊብራል ዴሞራሲና በአብዮታዊ ዴሞክራሲ መካከል አንዱን በቁርጠኝነት መከተል ካልተቻለ እስከ ዛሬ ድርጅቱ ሲከተለው የነበረው በሁለት ተፃራሪ ፖሊሲዎች የመዋዠቅ አዝማሚያ ለሌላ ሽንፈት ድርጅቱን የሚዳርግ ሆኖ ታይቷል።</p>

<p>በአብዮታዊ ዴሞክራሲው ጐራ እየተነሳ ያለው ቁልፍ ጥያቄ ከዚህ ቀደም ተደራጅተው የነበሩ ማርክሳዊ ሌኒናዊ ድርጅቶች ፈርሰዋልም፣ ቀጥለዋልም ሳይባሉ በዝምታ ተዳፍነው እስካሁን ያሉበት ሁኔታ ነው። በሊብራል ዴሞክራሲያው በኩል ደግሞ አነጋጋሪ ሆኖ የቀረበው የመሬት ፖሊሲው ነው። ገበሬው የመሬቱ ባለቤት አለመሆን ኢሕአዴግን ለሽንፈት ከዳረጉት ምክንያቶች አንዱ ሆኖ ተወስዷል።</p>

<p>ዋናውና እስካሁንም ያልተመለሰው ቁልፍ ጥያቄ ግን ከሊብራል ዴሞክራሲና ከአብዮታዊ ዴሞክራሲ «ከሁለት አንዱን እንምረጥ» የሚለው የካድሬዎች አቋም ነው። አሁን «የመሬት መሸጥ መለወጥ ጉዳይ ይጠና» ወደሚለው አዘንብሏል። ይህ ደግሞ ከአብዮታዊ ዴሞክራሲ መርህ ጋር የማይሄድ ሆኖአል።</p>

<p>ህዝቡና ተቃዋሚዎች በእምቢታቸው ቢቀጥሉስ? የሚለው ለወያኔ/ኢሕአዴግ ተሰብሳቢዎች ሌላ ፈታኝ ጥያቄ ነው። እንደብዙዎቹ እምነት አሁን ማሻሻያ በሚባሉት እንደ ግብር ቅነሳ፣ ደመወዝ ጭማሪ በመሳሰሉት ሕዝብን ማግባባቱ ይቀጥላል። ይቅርታ መጠየቁም ይቀጥላል።</p>

<p>ከዚህ በተጓዳኝ ከህዝቡ መካከል የማስተባበር አቅም አላቸው የሚባሉትን ማግለል (ማፈን) እየታሰበ ያለ አማራጭ ነው። በስፋት ያልተደራጁና በሥርዓቱ ላይ ብዙም ችግር የማያስከትሉ የሕዝብ እንቅስቃሴዎችን መገፋፋት፣ መልሶ መምጣትና ፀጥ ማሰኘት ተቃዋሚውንና ሕዝቡን ተስፋ ለማስቆረጥ ያግዛል።</p>

<p>እንደውስጥ አዋቂ ምንጮቹ ግምገማ የሕዝብን ተቃውሞ በኃይል በመጨፍለቅ በኩል ታላቅ እንቅፋት ሆኖ የታየው የነፃው ፕሬስ ሰፈር ነው። እግር በእግር እየተከታተለ ለህዝብ ያጋልጣል። እንደተሰብሳቢዎቹ ዕይታ የሥርዓቱን ዴሞክራሲያዊነት ለዓለም ኅብረተሰብ ለማሳየት እንዲሠራ የተፈቀደለት ነፃ ፕሬስ የኢህአዴግ ፖሊሲዎች በሕዝብ ዘንድ ተቀባይነት እንዳይኖራቸው ሠርቷል። መረን በመልቀቁም ኢህአዴግን ከሕዝብ ነጥሏል። «ምን ይደረግ?» የሚለው ጥያቄ ገና ስምምነት የተደረሰበት አይደለም።</p>

<p>ተቃውሞን በኃይል ለመጨፍለቅ ፖሊስና የመከላከያ ሠራዊቱ ትብብር ይገኛል? የሚለው ጥያቄም ገና አልተመለሰም። ስኔ 1 ቀን 1997 አዲስ አበባ ውስጥ በተፈፀመው ጭፍጨፋ አግአዚ ክፍለ ጦር የተጫወተው ሚና ሁለቱን ሠራዊቶች ውስጥ ውስጡን እያነጋገረ ነው። ከአመራሮች ውጭ ያለው የፖሊስና የመከላከያ ሠራዊት የአሁኑን ከህዝብ ፍላጐት አፈንግጦ የቆመ የኢሕአዴግን አቋም አይደግፍም «እኛ የምናከብረውና የምናስከብረው የሕዝብን ሉዓላዊነት እንጂ የግለሰብ ባለሥልጣኖች ዘበኞች አይደለንም። የሕወሓት የአፈና መዋቅር ከሠራዊቱ መካከል ይውጣ» የሚል ሃሳብ ውስጥ ውስጡን እየተብላላ ነው።</p>

<p>በአንዳንድ አካባቢዎች (ለምሣሌ ደሴ - ጢጣ) የሰፈረው ጦር በፖለቲካ ምክንያት የሚታሰሩ ሰዎችን ለመያዝና ለመጠበቅ ማንገራገሩ ሠራዊቱ በህዝብ መብት ላይ እንደማይቆም አንድ ምልክት ሆኖአል። በምርጫው ውጤት ላይ የዓለም አቀፍ (በተለይ የምዕራባውያን) ድጋፍ አለመገኘት ኢህአዴግን በእጅጉ አሳስቦታል።</p>

<p>የኢሕአዴግን አመራር ካሳሰቡት ጉዳዮች ሌላው የአዲስ አበባና የአማራው ክልል ሕዝብ እምቢተኝነት ተጠናክሮ መቀጠል የብአዴን ታጋዮች ሕዝቡን መምራት ተስኗቸዋል፤፡ ህዝብን መሰብሰብና ማነጋገር አልቻሉም። ብአዴን/ኢህአዴግ ከአማራ ክልል እየወጣ ነው የሚሉ በርክተዋል። ይልቁንም የብአዴን ታጋዮች ራሳቸው «ሁል ጊዜ እሳት መጫር አይገባንም። የሕዝቡን ጥያቄ እንመልስ» ባዮች ሆነዋል።</p>

<p>የቴሌቪዥን ሪፖርቶች ደግሞ የሕዝብ ስሜት ገላጭ አልሆን እያሉ ሕዝብን ስሜት ገላጭ አልሆን እያሉ ህዝብን በማስቆጣት ላይ ናቸው። መንግሥታዊ መገናኛ ብዙሃን በተለይም ሬዲዮና ቴሌቪዥን የሚነዙት ሀሰተኛ ዘገባ እየበረከተ በመምጣቱ ሕዝቡ አለማዳመጥን እየመረጠ ነው። ይህም ኢሕአዴግን በእጅጉ አሳስቧል።</p>

<p class="align-center"><a href="/Gazettas/LsaneHzb/info/LsaneHzb.html">ከልሳነ ሕዝብ ነሐሴ 20 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ልሳነ፡ሕዝብ/ማውጫ/1997/ነሐሴ/20/ልሳነ፡ሕዝብ1.201297.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
