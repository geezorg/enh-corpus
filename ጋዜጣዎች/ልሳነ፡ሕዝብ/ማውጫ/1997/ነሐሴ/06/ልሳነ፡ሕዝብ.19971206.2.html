<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ተቃዋሚዎችን ለመበተን ኢሕአዴግ ዕቅድ ዘርግቷል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ተቃዋሚዎችን ለመበተን ኢሕአዴግ ዕቅድ ዘርግቷል</h2>


<p>በአሁኑ ጊዜ ዋነኛ ተቃዋሚ ሆነው የወጡትንና በ1997 ምርጫም ሰፊ የህዝብ ድምፅ ያገኙትን ቅንጅት ለአንድነትና ለዴሞክራሲ (ቅንጅት) እና በኅብረቱ ውስጥ፡ያለውን የኦሮሞ ብሄራዊ ኮንግረስን (ኦብኮን) አዳክሞ ለመበተን መታቀዱንና ለዚህም ገንዘብ መመደቡን ውስጥ አዋቂ ምንጮች በተለይ ለልሳነ ህዝብ ጋዜጣ ገለጡ።</p>

<p>ምንጮች እንደሚሉት ቅንጅት ለአንድነትና ለደሞክራሲ የአማሮች፣ የቀድሞ ሥርዓት ሰዎች (ደርግ - ኢሠፓዎች) እና የጉራጌዎች ስብስብ ድርጅት ሥለሆነ፣ እነዚህ ወገኖች ለፖለቲካ ሥርዓቱ ሥልጣንና ኢኮኖሚያዊ ጥቅሞች ተፃራሪ አቋም ያላቸው በመሆኑ «ቅንጅት መፍረስ ያለበት ድርጅት ነው» የሚል አቋም ተወስዶበታል።</p>

<p>እነዚህ ጠንካራ ተቀናቃኝ የሚባሉ ፓርቲዎችን አዳክሞ ለመበተን ከፍተኛ ገንዘብ (አንዳንዶች እስከ 5 ሚሊዮን ብር ይላሉ) መመደቡ የተጠቆመ ሲሆን፣ ሰሞኑን በሁለቱም ፓርቲዎች ላይ የሚነዛው ፕሮፖጋንዳ የዚሁ ዕቅድ አካል እንደሆነ ይገመታል።</p>

<p>ቅንጅትን የመከፋፈልና የማዳከሙ የቅርብ ጊዜ ግብ፣ ቅንጅት አዲስ አበባን ሙሉ በሙሉ ያሸነፈ ድርጅት በመሆኑ ,የተከፋፈለና የማይረባ፣ ከተማይቱን ለመምራት ችሎታ የሌለው ድርጅት» አድርጐ ለማቅረብናከተቻለም ከተማዋን በዚሁ አሳብቦ ወደ ጊዜያዊ አስተዳደር ለመመለስ መሆኑን ብዙዎች ይገምታሉ።</p>

<p>ኦብኮ የጥቃት ኢላማ የሆነው ደግሞ የህብረቱ አባል በመሆኑ «ከነፍጠኞች ጋር የወገነ ድርጅት ነው በሚል ነው፤፡ ይህም ሃሳብ ሰሞኑን ከኦብኮ ወጣት ክንፍ ወጣን ባሉ ግለሰቦች ተንፀባርቋል። ኦብኮ ከአንዳንድ በኦሮሞ ሕዝብ ስም ከተደራጁ ድርጅቶች ጋር «ፀረ - ነፍጠኛ ኅብረት እንዲፈጥር ብዙ ግፊት ተደርጐበት ሊቀመንበሩ ዶ/ር መረራ ጉዲና ጥያቄውን ባለመቀበላቸው ሳይሳካ መቅረቱን ለማወቅ ተችሏል; የኦብኮ ቋሚ ዓላማ «ለሁላችንም የምትሆን ዴሞክራሲያዊት ኢትዮጵያን በጋራ እንፍጠር» የሚል ነው።</p>

<p>«የነፍጠኛ ጥያቄን በተመለከተ የኦሮሞ ነፃነት ግንባር (ኦነግ) ሳይቀር «የቀድሞ የነፍጠኛ ሥርዓት በአዲስ የወያኔ ነፍጠኞች ተተክቷል። የሚል አቋም እየያዙ መጥተዋል።</p>


<p class="align-center"><a href="/Gazettas/LsaneHzb/info/LsaneHzb.sera.html">ከልሳነ ሕዝብ ነሐሴ 6 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ልሳነ፡ሕዝብ/ማውጫ/1997/ነሐሴ/06/ልሳነ፡ሕዝብ2.061297.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	


