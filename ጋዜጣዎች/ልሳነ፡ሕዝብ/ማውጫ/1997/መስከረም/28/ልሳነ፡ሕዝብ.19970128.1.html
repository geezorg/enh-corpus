<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አንሚ የሃይማኖት አባቶችን እየተማፀነ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">አንሚ የሃይማኖት አባቶችን እየተማፀነ ነው</h2>


<p>በኢትዮጵያና ኤርትራ አወዛጋቢ የድንበር ቦታዎች ፀጥታ በማስከበር ላይ ያለው የተባበሩት መንግሥታት የኢትዮ-ኤርትራ የሰላም ተልዕኮ (አንሚ) ለዳግመኛ ጦርነት ጦራቸውን ወደ ድንበር እያስጠጉ መሣሪያ በማከማቸት ላይ ያሉት ሁለቱ መንግሥታት ወደ ዕርቅ እንዲመለሱ የተለያዩ የሃይማኖት ድርጅቶች አባቶችን መማፀን መጀመሩን ለጉዳዩ ቅርበት ያላቸው ምንጮች ለልሳነ ሕዝብ ጋዜጣ ገለጡ።</p>

<p>በፀጥታው ጥበቃ ምክር ቤት ውሳኔ ለሦስተኛ ጊዜ የ6 ወራት ቆይታው በቅርቡ የተራዘመለት የአንሚ ከፍተኛ ጄኔራል መኮንኖች ባለፈው ዓርብ በኢትዮጵያ ወንጌላዊት መካነ ኢየሱስ ቤተክርስቲያን ዋና ፅ/ቤት በመገኘት የሃይማኖት አባቶች በሁለቱ ሀገሮች መካከል ሊፈነዳ የተቃረበውን ጦርነትና ሊከተል የሚችለውን ደም መፋሰስ ለማስቀረት መንግሥት በማግባባት የሰላም መልእክተኛነታቸውን በተግባር ማረጋገጥ እንዳለባቸው አሳስበዋል።</p>

<p>የመካነ ኢየሱስ ፕሬዚዳንት ቄስ ኢተፋ ጐበና በሥራ ምክንያት ውጭ አገር መሆናቸው በዚሁ ዝግ ስብሰባ ላይ ባይገኙም የቀሩት ምክትሎቻቸው፣ ረዳቶቻቸውና የቤተክርስቲያኑ የልዩ ልዩ ክፍል ኃላፊዎች መገኘታቸውን የጠቀሱት እነዚሁ የውስጥ ምንጮች የሃይማኖት አባቶቹ ጣልቃ ገብነትና ሐዋሪያዊ ተልዕኮ የአንሚ የጊዜ ገደብ ከማለቁ በፊት መከናወን እንዳለበት ጥሪ እንደቀረበላቸው አመልክተዋል። </p>

<p>የአንሚ ኃላፊዎች ይህንኑ ተማፅኖአቸውን ለተቀሩትም የአገሪቱ ታላላቅ የሃማኖት ተቋማትና አባቶች እንደሚያቀርቡ ጠቅሰው፣ ጥሪ የደረሳቸው አባቶች አገሮቹ ወደ ጦርነት ከመግባታቸው በፊት በአስቸኳይ በጉዳዩ ጣልቃ ገብተው ሁኔታው በሰላም የሚያልቅበትን መንገድ እንዲያመቻቹ ተማጽነዋል።</p>


<p class="align-center"><a href="/Gazettas/LsaneHzb/info/LsaneHzb.sera.html">ከልሳነ ሕዝብ መስከረም 28 ቀን 1997</a></p>

</body>
</html>	
