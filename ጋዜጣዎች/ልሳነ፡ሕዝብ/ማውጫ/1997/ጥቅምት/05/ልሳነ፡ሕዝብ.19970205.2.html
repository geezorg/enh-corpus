<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ፕሮፌሰር መስፍን የሚገኙበት ፓርቲ እንቅስቃሴ ይጀምራል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ፕሮፌሰር መስፍን የሚገኙበት ፓርቲ እንቅስቃሴ ይጀምራል</h2>


<p>አዲስ የተመሰረተውና በቅርቡ ህጋዊ እውቅና ያገኛል ተብሎ የሚጠበቀው «ቀስተ ደመና የኢትዮጵያ የዴሞክራሲና የማህበራዊ ፍትሕ ንቅናቄ» በቅርቡ ይፋ እንቅስቃሴ የሚጀምር ሲሆን ከዋነኛ አላማዎቹ አንዱ ተቃዋሚ የፖለቲካ ድርጅቶችን ማቀራረብ፣ ወደ አንድነት ማምጣትና በተቀናጀ ትግል የሕዝቡን የስልጣን ባለቤትነት ማረጋገጥ መሆኑ ታውቋል።</p>

<p>ከፓርቲው መሥራቾች አንዱ ፕ/ መስፍን ወ/ማርያም በተለይ ለልሳነ ህዝብ ጋዜጣ በሰጡት ቃለ ምልልስ «እኔ በዚህ እድሜዬ አይደለም ድሮም ለሥልጣን አልጓጓም። ኢትዮጵያን በተሻለ መንገድ ሊመሩ የሚችሉ ብዙ ሰዎች አሉ። ብዙ ሰዎች ስለሀገራቸው ያስባሉ፣ ይቆረቆራሉ፣ ይሰቃያሉ። ግን በአደባባይ መውጣት ይፈራሉ። እንደእኔ አይነቱ ሰው ደግሞ ውጭ ቆሞ ተመልካች ከሚሆን ውስጥ ገብቶበት መንፈሳዊ ውሳኔ መስጠትና ማበረታታት ይገባዋል ብዬ ስላመንኩ ነው ወደ ፖለቲካው የገባሁት» ብለዋል። </p>

<p>«ሥልጣን በሁለት በኩል ስለት ያለውና እጀታ ያልገባለት ሰይፍ ነው» የሚሉት ፕ/ር መስፍን ይህንኑ ሲያብራሩ «ሥልጣኑ የሚይዝ ሰው በዚህ ሰይፍ የግድ መጠቀም አለበት። ይህ ሰይፍ ግን እጄታ ከሌለው ስለቱን ጨብጦ ሊጠቀምበት ቢል የራሱም እጅ በመጠኑ ይደማል፤ በሀይል ሲጠቀምበትም የእርሱም ጉዳት ይጨምራል። አምባገነኖች ሰይፉ ላይ እጀታ ያስገቡበትና በግራና በቀኝ እያወናጨፉ ይማቱበታል። ለኔ ሥልጣን እንደዚህ ነውና እኔ ስልጣን አልፈልግም» ሲሉ ገልፀዋል።</p>

<p>ሕብረ- ብሔራዊ ፓርቲ እንደሆነ የተነገረለት «ቀስተ ደመና የኢትዮጵያ የዴሞክራሲና የማህበራዊ ፍትህ ንቅናቄ»አስፈላጊውን ሕጋዊ ሂደት በቅርብ ጊዜ አጠናቅቆ በመጪው ምርጫ ለመሳተፍ ዝግጁ መሆኑን የጠቀሱት ፕ/ር መስፍን፣ ይህ በእርግጠኝነት እርሳቸው ብቻ የሚናገሩት ሳይሆን የፓርቲው አባላት ተነጋግረው የሚወስኑት እንደሆነ ገልፀዋል። ቀደም ሲል ህገ-ወጥ የፖለቲካ ፓርቲ መስርታችኋል በሚል ክስ ተመስርቶባቸው አሁንም ጉዳዩ በፍ/ቤት በመታየት ላይ ካለው ፓርቲ ጋር ምንም ግንኙነት እንደሌላቸውና የፓርቲውንም አባላት እንደማያውቋቸው ፕ/ር መስፍን ገልፀዋል።</p>

<p>ፕ/ር መስፍን አክለውም እርሳቸውን ጨምሮ በርካታ ምሁራን ታዋቂ ግለሰቦችና ከተለያዩ የኅብረተሰብ ክፍል የተውጣጡ አባላት ስለሚገኙበት «ቀስተ ደመና የኢትዮጵያ የዴሞክራሲና የማህበራዊ ፍትህ ንቅናቄ» ፕሮግራምና የአመራር አባላት የሚያብራራ ጋዜጣዊ መግለጫ በቅርቡ እንደሚሰጥ አመልክተዋል።</p>


<p class="align-center"><a href="/Gazettas/LsaneHzb/info/LsaneHzb.sera.html">ከልሳነ ሕዝብ ጥቅምት 5 ቀን 1997</a></p>

</body>
</html>	
