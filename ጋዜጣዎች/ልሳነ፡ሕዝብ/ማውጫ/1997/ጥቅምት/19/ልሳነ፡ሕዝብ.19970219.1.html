<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያ በፕሬስ ነፃነት 112ኛ ሆነች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢትዮጵያ በፕሬስ ነፃነት 112ኛ ሆነች</h2>


<p>ድንበር የለሽ የጋዜጠኞች ተቋም (ሪፖርተርስ ሳንፍሮንቲ የርስ) ከፓሪስ ባወጣው 3ኛ ዓመታዊና ዓለም አቀፍ የፕሬስ ነፃነት መግለጫ፣ ኢትዮጵያ 112ኛ ደረጃ ላይ እንደምትገኝ አስታወቀ።</p>

<p>ሪፖርተር ሳንፍሮንቲየር ባወጣው በዚህ መግለጫው በዴንማርክ መሪነት የሰሜን አውሮጳ አገሮችን «ወደር የሌላቸው» በማለት ከ1ኛ እስከ 10ኛ ባለው የደረጃ ሰንጠረዥ አስገብቷቸዋል። ከሁሉም መጨረሻ ሰሜን ኮርያን በ167ኛ ተራ ቁጥር ያስቀመጠው ዓለም አቀፍ የፕሬስ ነፃነት መግለጫ በርማ፣ ቬትናምና ቻይናን ከመጨረሻዎቹ አሥሩ የፕሬስ ነፃነት አፋኞች ተራ አሰልፏቸዋል። </p>

<p>ብርቱ ሀገራዊ፣ አህጉራዊና ዓለማቀፋዊ ተቃውሞ የገጠመውን አፋኝ፣ ጨቋኝና ጨካኝ ረቂቅ የፕሬስ ሕግ ለማውጣት እየተዘጋጀች ያለችው ኢትዮያ የፕሬስ ነጻነት ከማይከበርባቸው አገሮችን ተፈርጃ በ112ኛ ደረጃ ላይ ትገኛለች።</p>

<p>ኢትዮጵያ ባለፈው ግምገማ ከነበረችበት የመጨረሻዎቹ አሥር አፋኝና ነፃነት አማቂ ሰልፈኞች ተራ ወጥታ የአሁኑን ደረጃ እንድትይዝ ያስቻላት ዋነኛ ምክንያት መሰረታዊ ለውጥ አስገኝታና የፕሬስ ነጻነት ተከብሮባት ሳይሆን ጥናቱ በተካሄደባቸው ዘጠኝ ወራት ውስጥ በመንግሥትና ታጣቂ ኃይሎች በተወሰደ እርምጃ ሕይወታቸውን ያጡ ጋዜጠኞች ስለመኖራቸው የቀረበ ሪፖርት ባለመኖሩ ብቻ እንደሆነ መረዳት ተችሏል።</p>

<p>በአፍሪካ የፕሬስ ነፃነት መጠነኛ መሻሻል የታየ መሆኑን የገለፀው ዓለም አቀፍ መግለጫ በኤርትራና ዙምባቡዌ ግን ምንም ዓይነት መሻሻል አለመኖሩን ገልጧል።</p>

<p>በአምስቱ አህጉራት የሚገኙ 14 ዋነኛ የፕሬስና ሐሳብን በነፃነት የመግለጽ ተቋማትን፣ የጋዜጠኞች የሙያ ማህበራትን፣ የሰብአዊ መብት ተከራካሪ ድርጅቶችንና ከ130 በላይ ወኪሎችን ተሳትፎ ያካተተው፣ የድንበር የለሽ የጋዜጠኞች ድርጅት ዓመታዊ ግምገማ፤ በአድናቆት የጠቀሳቸው አሥሩ አገሮች ዴንማርክ፣ ፊንላንድ፣ አይስላንድ፣ ኔዘርላንድስ፣ ኖርዌይ፣ ስሎቫኪያ፣ ሲዊዘርላንድ፣ ኒውዚላንድና ላቲቪያ ሲሆኑ የመጨረሻዎቹ ሰልፈኞችና ተወቃሾች ደግሞ፣ ሰሜን ኰርያ፣ ኩባ፣ በርማ፣ ቱርክሜንስታን፣ ኤርትራ፣ ቻይና፣ ቪየትናም፣ ኔፓል፣ ሳውዲ ዓረቢያና ኢራን ናቸው።</p>


<p class="align-center"><a href="/Gazettas/LsaneHzb/info/LsaneHzb.sera.html">ከልሳነ ሕዝብ ጥቅምት 19 ቀን 1997</a></p>

</body>
</html>	
