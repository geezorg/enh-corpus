<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢንተር አፍሪካ ፕሮግራም መታጠፍ አነጋጋሪ ሆነ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኢንተር አፍሪካ ፕሮግራም መታጠፍ አነጋጋሪ ሆነ</h2>


<p>ኢንተር አፍሪካ ግሩፕ ጥቅምት 5 እና 6 ቀን 1997 በፕሬስ ጉዳይ በፖለቲካ ፓርቲዎች መካከል እንደሚካሄድ ያቀደው የክርክር መድረክ፣ ያለበቂ ምክንያት ላልተወሰነ ጊዜ መሸጋገሩ የመንግሥትን ከውይይት ማፈግፈግና ከሚገጥመው ጠንካራ ተቃውሞ መሸሹን አመላካች ነው በማለት ለጉዳዩ ቅርበት ያላቸው ወገኖች ገለጡ።</p>

<p>በተወዳዳሪ ፖለቲካ ፓርቲዎች መካከል ይካሄዳል ተብሎ ሲጠበቅ የነበረው ምርጫንና ፕሬስን የሚመለከተው የአገሪቱ ከፍተኛ አጀንዳ በወጣለት ፕሮግራም መሰረት ያልተካሄደው በፓርቲዎች መካከል በቅድም ተከተል በመግባባት ላይ ባለመደረሱና በመንግሥትና በፓርቲዎች መካከል የሚካሄደው ንግግር ባለመቋጨቱ እንደሆነ ኢንተር አፍሪካ ግሩፕ ቢገልፅም፣ ተቃዋሚ ፓርቲዎችን ግን የተሰጠውን ምክንያት አልተቀበሉትም።</p>

<p>መንግሥት በፕሬስ ላይ ያለው አመለካከትና የሚያራምደው ፖሊሲ ከአዲሱ ረቂቅ የፕሬስ ህግ ጋር ተዳምሮ ጠንካራ ተቃውሞና ሕዝባዊ ነቀፌታ ያስከትልብኛል በማለት ካደረበት ሥጋት በመነሳት በመድረኩ አዘጋጅ ኢንተር አፍሪካ ላይ ከፍተኛ ተፅዕኖ ማሳደሩን የሚገልፁ ውስጥ አዋቂ ምንጮች በተለይም የማስታወቂያ ሚኒስቴር ሹማምንት ቀጥተኛ ጣልቃ ገብነት መኖሩን ጠቁመዋል።</p>

<p>የኢንተር አፍሪካ ግሩፕ ተጠባባቂ ዋና ዳይሬክተር መዓዛ አሸናፊ ጉዳዩን በሚመለከትና በተለይም ቀደም ሲል ለሕዝብ ይፋ የሆነው መርሐ ግብር በታቀደለት መሰረት ሊካሄድ ስላልቻለበት ምክንያት የዝግጅት ክፍሉ ላቀረበላቸው ጥያቄ «ምንም የመንግሥት ተፅኖ አለመኖሩን ገልፀው፣ በርዕሶች ቅደም ተከተልና በፓርቲዎች መካከል የተጀመሩ ንግግሮች እልባት ስላልተበጀላቸው መግባባት ላይ እስኪደረስ እንጂ ውይይቱ በቅርቡ ይካሄዳል ብለዋል።</p>

<p>የተጠባባቂ ዋና ዳይሬክተሯን አስተያየትና ምላሽ የማይጋሩ የተቃዋሚ ፓርቲዎች ተወካዮች በበኩላቸው በፕሬስና በምርጫ ሂደት ላይ ያላቸውን ፖሊሲና ዓላማ ለሕዝቡ ይፋ በማድረግ ለክርክር ምንጊዜም ዝግጁ መሆናቸውን ገልፀዋል። አያይዘውም ኢሕአዴግም ሆነ መንግስት በምርጫው ሂደት በፕሬስ ጉዳይ የሚከተለውና የሚያራምደው ፖሊስ እንደማያዋጣው ተረድቶ ከክርክር ለማፈግፈግ ከሕዝባዊ ተቃውሞ ለማምለጥ የሚደራደራቸው ምክንያቶች አሳማኝ እንዳሆኑ አመልክተዋል።</p>


<p class="align-center"><a href="/Gazettas/LsaneHzb/info/LsaneHzb.sera.html">ከልሳነ ሕዝብ ጥቅምት 19 ቀን 1997</a></p>

</body>
</html>	
