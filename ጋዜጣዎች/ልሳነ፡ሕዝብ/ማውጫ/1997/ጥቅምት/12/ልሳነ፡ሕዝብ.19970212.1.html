<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ከቡሩንዲ የተመለሰው ጦር ትጥቄን አልፈታም አለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ከቡሩንዲ የተመለሰው ጦር ትጥቄን አልፈታም አለ</h2>


<p>ዓለም አቀፍ ተልዕኮውን አጠናቅቆ በቅርቡ ከቡሩንዲ ወደ ሀገሩ የተመለሰው ጦር ሊከፈለው በሚገባው ገንዘብ ምክንያት በተፈጠረው አለመግባባት ከኃላፊዎቹ ጋር ተፋጥጦ እንደሚገኝና ገንዘቡ ካልተከፈለው ትጥቅ እንደማይፈታ መግለጡን ለማወቅ ተችሏል።</p>

<p>ጦሩ በቡሩንዲ ቆይታው በከፍተኛ ባለሥልጣናት ጭምር የተገባለት ቃል በተባበሩት መንግሥታት አማካኝነት ለአባላቱ በነፍስ ወከፍ ሲሰጥ የቆየውና ከአፍሪካ ኅብረት የሚከፈላቸው ገንዘብ ሀገራችሁ ስትገቡ ይሰጣችኋል የሚል እንደነበር አንዳንድ አባላት ተናግረዋል። «በሰው አገር ገንዘባችሁን ከምታባክኑ ወደሀገራችሁ ከተመለሳችሁ በኋላ መቋቋሚያ ስለሚሆናችሁ ትርጉም ያለው የኢኮኖሚ ለውጥ ብታመጡ ይሻላል። ስለዚህም ኢትዮጵያ የምትከፍላችሁን መጠነኛ የኪስ ገንዘብ አብቃቅታችሁ ቆዩ» የሚል ምክር ከኃላፊዎቹ መሰጠቱ ተጠቁሟል። </p>

<p>አባላቱ የተጠራቀመው ገንዘባቸው በወቅቱ ወደ እጃቸው ያለመግባቱ ሲያነጋግራቸው የቆየ እንደመሆኑ ግዳጃቸውን ተወጥተው ከመጡ በኋላም ጥያቄያቸው ተጠናክሮ የመቅረቡን ያህል በኃላፊዎቹ በኩል የታየው አቋም አጠያያቂ ሆኗል ተብሏል። በአሁኑ ወቅትም ጦሩ «የተጠራቀመ ገንዘቤ ይሰጠኝ» በሚል ላቀረበው ጥያቄ ከገንዘባችሁ መንግሥትና መከላከያ የኮሚሽን ተጋሪ ነው መባላቸው አስቆጥቷቸዋል። በኃላፊዎቹ በተገለጠው ስሌትም እያንዳንዱ አባል 24 ሺ ብር ብቻ ያገኛል በሚል ሳይቆም «አባላቱ ይህንን የሚያገኙት ወደግዳጅ ቀጠናቸው ከሄዱ በኋላ ነው» የሚለው ቀጭን ትዕዛዝ አስቆጥቷቸዋል።</p>

<p>እንደተባለው 105ኛ በመባል የሚታወቀው ይህ ጦር ምድቡ ጂቡቲ፣ ሰመራ፣ ቡሬና፣ ደሴ አካባቢ እንደመሆኑ በቢሮክራሲ ሰንሰለት ውስጥ የገባውን ገንዘብ ለማስለቀቅ አባላቱ ከግዳጅ ቀጠናቸው እያስፈቀዱ መመላለስ (ያውም ፍቃድ ቢያገኙ ሊኖርባቸው ነው። ስለዚህ አባላቱ ካደረባቸው ስጋትና ቅሬታ በመነሳት «የማንዘልቀውን የቤት ሥራ አትስጡን። አገራችንን ወክለን፣ ደምተንና ቆስለን ተልዕኮአችንን በሚገባ ተወጥተን ብንመጣም እንኳን ጠቅላይ ሚኒስትሩና የመከላከያ ሚኒስትሩ ሜዳልያ በየደረታችን ማስቀመጥ ተጠይፈዋል» ሲሉ አምርረው መናገራቸው ተጠቁሟል።</p>

<p>በመሆኑም ጦር ሊከፈለው የሚገባው ገንዘብ አሁን ለገዳዲ ከሰፈረበት ጊዜያዊ ካምፕ ሳይወጣ ካልተሰጠው ትጥቁን እንደማይፈታና ወደየጦር ክፍሉም እንደማይሄድ በማስታወቅ የተካሄደው ስብሰባ ሳይቋጭ ተበትኗል። ወደ የግዳጅ ቀጠናዎቻቸው ለማድረስ ተዘጋጅተው የነበሩት መኪናዎች ባዶዋቸውን ወደ አዲስ አበባ መመለስ ግድ ሆኖባቸዋል ተብሏል።</p>


<p class="align-center"><a href="/Gazettas/LsaneHzb/info/LsaneHzb.sera.html">ከልሳነ ሕዝብ ጥቅምት 12 ቀን 1997</a></p>

</body>
</html>	
