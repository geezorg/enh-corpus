<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኖርማላይዜሽን ኮሚቴ የቆይታ ጊዜ ለ3 ወር ተራዘመ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኖርማላይዜሽን ኮሚቴ የቆይታ ጊዜ ለ3 ወር ተራዘመ</h2>


<p>የኢትዮጵያ እግር ኳስ ፌዴሬሽን በጊዜያዊነት የተረከበው የኖርማላይዜሽን ኮሚቴ ሕግና ደንብ እንዲያረቅቅ፣ ተሰጥቶት የነበረው የአንድ ወር የጊዜ ገደብ በማጠሩ ለተጨማሪ 3 ወር እንዲራዘምለት የተፈቀደ መሆኑን ፊፋ አስታወቀ።</p>

<p>ዓለም አቀፉ የእግር ኳስ ማኅበር (ፊፋ) ከዚሁ ውሳኔ ላይ የደረሰው ኮሚቴው አጠቃላይ የፌዴሬሽኑ ሕገ ደንብ ከፊፋ ጋር ለማጣጣም የተሰጠው የጊዜ ገደብ በቂ አለመሆኑን በመግለጽ ለተጨማሪ 3 ወር እንዲራዘምለት ያቀረበውን ጥያቄ ከመረመረ በኋላ ነው።</p>

<p>የፊፋ ምክትል ፕሬዚዳንት ባለፈው ሰኞ ምሽት አዲስ አበባ ውስጥ በሰጡት መግለጫ በአሁኑ ወቅት የምሥራቅና መካከለኛው ምሥራቅ አፍሪካ (ሴካፋ) የዋንጫውን በሙሉ ኃላፊነት ተረክቦ በተሳካ ሁኔታ በማካሄድ ላይ ያለው የኖርማላይዜሽን ኮሚቴ ከተሰጠው ተልዕኮ አኳያ የጊዜ ገደቡ እንደሚያጥረው ከግንዛቤ ውስጥ በማስገባት እንዲራዘምለት መደረጉን ገልጠዋል።</p>

<p>ኮሚቴው በተፈቀደለት ዕድል ተጠቅሞ የሀገሪቱን እግር ኳስ መተዳደሪያ ሕገ ደንብ አርቅቆና ሌሎች የውስጥ እንቅስቃሴዎችንም አሟልቶ ማቅረብ እንደሚጠበቅበት ምክትል ፕሬዚዳንቱ አስገንዝበዋል።</p>

<p>በሌላ በኩል በዶ/ር አሸብር ወልደ ጊዮርጊስ ከሚመራው የኖርማላይዜሽን ኮሚቴ ጋር አብረው እንዲሰሩ በተቋቋሙት ንዑሳን ኮሚቴዎች ውስጥ የተመደቡ አንዳንድ አባላት ማንነት መጠናት እንዳለበት ጥያቄ ቀርቦአል።</p>

<p>የንዑሳን ኮሚቴዎቹ እንቅስቃሴ ያላማራቸው ወገኖች እንደገለጡት በብልጣብልጥነት ኮሚቴዎቹን የተቀላቀሉ አፍራሽ ተልዕኮ ያነገበ የአንዳንድ ግለሰቦች እርምጃ ከወዲሁ ካልተገታ በርካታ ነገሮች ሊበላሹ ይችላሉ።</p>

<p>የኖርማላይዜሽን ኮሚቴውን በኃላፊነት የሚመሩ ዶ/ር አሸብር የእነዚህ አስመሳይ ወገኖች ማንነት በመረዳት ካሁን የማስተካከያ ርምጃ መውሰድ እንዳለባቸው ያሳሰቡት ጠቋሚዎች ለችግሩ ትኩረት ሳይሰጠው ቀርቶ ለሚደርሰው ጥፋት ተጠያቂ እንደማይሆኑ አስገንዝበዋል።</p>


<p class="align-center"><a href="/Gazettas/LsaneHzb/info/LsaneHzb.sera.html">ከልሳነ ሕዝብ ታኅሣሥ 08 ቀን 1997</a></p>

</body>
</html>	
