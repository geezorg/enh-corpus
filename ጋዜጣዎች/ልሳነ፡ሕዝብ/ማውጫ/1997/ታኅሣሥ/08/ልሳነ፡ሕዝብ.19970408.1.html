<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በኢትዮ-ኤርትራ ድንበር የጦርነት ደመና አንዣብቧል - አንሚ ጦሩን መቀነሱን ቀጥሏል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በኢትዮ-ኤርትራ ድንበር የጦርነት ደመና አንዣብቧል - አንሚ ጦሩን መቀነሱን ቀጥሏል</h2>


<p>ሰሞኑን የኤርትራ መንግሥት ባለሥልጣኖች የሚሰጡአቸው መግለጫዎች፣ በሁለቱ አገሮች ድንበር አካባቢና በመሃል ኢትዮጵያ የሚታየው እንስቃሴ እንደሚያመለክተው በኢትዮጵያና በኤርትራ መካከል የጦርነት ደመና አንዣብቧል።</p>

<p>በሁለቱ አገሮች መካከል የሚካሄደው የቃላት ልውውጥ ከወትሮ ለየት ባለ መልኩ በቀጠለበት በዚህ ሳምንት መጀመሪያ ላይ የሁለቱም መንግሥታት ከፍተኛ ባለሥልጣናት አሜሪካ መገኘታቸው ከድንበር ጭቅጭቁ ጋር አግባብ ይኑረው አይኑረው ግልጽ አይደለም።</p>

<p>ከአካባቢው የሚወጡ መረጃዎች እንደሚጠቁሙት ኤርትራ መካናይዝ ጦሯን በዛላንበሳ በኩል እያስጠጋች ነው። ምሽጓንም አጠናክራለች።፡ድንበር ተሻግረው የተወሰነ መሬት ይዘዋል የሚሉ አሉ። ሁለት ሁኔታዎች ይህም የምንጮቹን ጥቆማ ያጠናክራሉ። አንሚ 500 ተጨማሪ ጦር ከአካባቢው አንስቷል። እዚህ አዲስ አበባ ከአውቶቢስ ተራ ተሳፋሪዎች እንዲወረዱ እየተደረገ አውቶቡሶች ለግዳጅ ሪፖርት እንዲያደርጉ በትናንትናው ዕለት ታዝዘዋል።</p>

<p>በሌላ በኩል ደግሞ «የዲስፕሊን ጉድለት» በሚል ወታደሮች ከየጦር ክፍሎች እየተባረሩና ወደ አዲስ አበባ እየመጡ መሆናቸውን ለዝግጅት ክፍላችን የደረሱ ጥቆማዎች ያመለክታሉ። </p>

<p>በትናንትናው ዕለት የተወሰኑት በምድር ጦር አካባቢ ታይተዋል። የተሰጣቸው የስንብት ሰነድ በዝግጅት ክፍላችን የሚገኝ ሲሆን ከፎቶግራፍና ከማህተም በቀር ማስረጃውን የሰጠው ባለሥልጣን ስምና ፊርማ የለም።</p>

<p>በሌላ በኩል ደግሞ «በኢትዮጵያ በኩል ብቸኛው ምርጫ የአልጀርሱን ስምምነት ሙሉ በሙሉና ያለምንም ቅድመ ሁኔታ በማክበር ከኤርትራ ሉዓላዊ መሬቶች ሠራዊቷን ማውጣትና የድንበር ማካለሉን ተግባር በፍጥነትና በሥርዓት እንዲካሄድ ከኮሚሽኑ ጋር በመተባበር» ነው ሲል የኤርትራ ውጭ ጉዳይ ሚኒስቴር በሰጠው ጋዜጣዊ መግለጫ አስታወቋል።</p>

<p>ታህሳስ 6 ቀን 1997 በተሰጠው ጋዜጣዊ መግለጫ «ኢትዮጵያ የሕግን የበላይነት እንድታከብርና በክልላችን ሰላምና መረጋጋት እንዲሰፍን በስምምነቱ መሠረት ያለባትን ግዴታ እንድትወጣ የሰላም አጋሮቻችን የማስገደድ የስብዕናና የሞራል ግዴታ አለባቸው» ብሏል።</p>


<p class="align-center"><a href="/Gazettas/LsaneHzb/info/LsaneHzb.sera.html">ከልሳነ ሕዝብ ታኅሣሥ 08 ቀን 1997</a></p>

</body>
</html>	
