<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሻዕቢያ በወያኔ ተወረርኩ ይላል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ሻዕቢያ በወያኔ ተወረርኩ ይላል</h2>


<p>የወያኔ ሠራዊት ፀረ ሰላምና ሕገወጥ ተግባሩን በከፍተኛ ደረጃ በመቀጠል በኤርትራ ላይ ዘረፋና ወረራ እያካሄደ ነው ሲል የኤርትራ መንግሥት ክስ በማሰማት ላይ ይገኛል። የተባበሩት መንግስታት ድርጅት የሰላም አስከባሪ ኃይል አስተባባሪ ኮሚሽን ኅዳር 28 ቀን 1997 ያወጣውን መግለጫ ጠቅሶ ከአሥመራ ባስተላለፈው ዜና የወያኔ ወራሪ ሥራዊት በሰንአፌ አካባቢ ሰጋር በተባለ መንደር ሰርጎ በመግባት «አስር መኖሪያ ቤቶች ቃጥሎ፣ ከመቶ ሺህ በላይ ናቅፋ ጥሬ ገንዘብ እንዲሁም አያሌ ንብረትና ከብቶችን መዝረፉን ገልጠዋል።</p>

<p>«ይህ የትንኮሳ ተግባር በተደራጀና እቅድ በወጣለት መንገድ በደቡብ ምዕራብ ድንበር እየቀጠለ መሄዱን የኮሚሽኑ መግለጫ እንዳስረዳ» የገለፀው ዘገባ አያይዞም « ባለፈው ህዳር ወር ብቻ በምዕራብ ድንበር ከ800 በላይ ከብቶችና ከ50 በላይ ግመሎች፣ በደቡባዊ ግንባር ደግሞ ከ100 በላይ በጐችና ፍየሎች እንዲሁም የጋማ ከብቶች» በኢትዮጵያ ሠራዊት «መዘረፋቸውንና በአምስት ሰዎች ላይ አፈና ተካሂዶ ሰባት ሰዎች መቁሰላቸውን» መግለጫው አስታውቋል ብሏል።</p>

<p>የኤርትራ መንግሥት «በኢትዮጵያና በኤርትራ ድንበር አካባቢ በሚኖሩ የኤርትራ ዜጐች ላይ የኢትዮጵያ ሠራዊት የሚፈጽመው ግፍ ወደ ከፋ ደረጃ መድረሱን» ኮሚሽኑ በመግለጫው እንዳስታወቀ ጠቅሶ «የወያኔ ሥርዓት በድንበሩ አካባቢ ሰርጐ በማስገባት ፈንጂዎችን በመቅበር ሰዎችንና ከብቶችን በመውሰድና የተለያዩ ኢ-ሰብአዊ ድርጊቶችን ሲፈጽም» መቆየቱንም በተጨማሪ አብራርቷል።</p>

<p>ዜናው በማጠቃለያው ላይ «የወያኔ ሥርዓት ሰላም ፈላጊ መስሎ ለመቅረብ ባለፉት ቀናት ያቀረባቸው አስመሳይ ጫወታዎች በመሬት ላይ ከሚፈጽማቸው ግፎች ሊደብቀው እንደማይችል በማስመልከት የዓለም ማህበረሰብ ይህን የከፋ ጦርነት የሚጋብዝ ትንኮሳ አጥብቆ እንዲቃወመው መግለጫው አሳስቦአል» ብሏል።</p>

<p>ስለዚህ ዜና ከኢትዮጵያ መንግሥት በኩል የተሰጠ ይፋ መግለጫ የሌለ ሲሆን በዋቢነት የተጠቀሰው ሰላም አስከባሪ ኃይል አስተባባሪ ኮሚሽን አውጥቶታል የተባለው መግለጫም ይህ ዘገባ እስከተጠናቀረበት ጊዜ ድረስ በገልተኛና በሦስተኛ ወገኖች አማካይነት ይፋ አልሆነም።</p>


<p class="align-center"><a href="/Gazettas/LsaneHzb/info/LsaneHzb.sera.html">ከልሳነ ሕዝብ ታኅሣሥ 01 ቀን 1997</a></p>

</body>
</html>	
