<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢሳይያስ ኢትዮጵያ ከያዘቻቸው መሬቶች ካልወጣች አማራጩ ጦርነት ነው አሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢሳይያስ ኢትዮጵያ ከያዘቻቸው መሬቶች ካልወጣች አማራጩ ጦርነት ነው አሉ</h2>


<p>አስመራ፣ ኢትዮጵያ ያላት ሁለት ምርጫ «ከተያዙት የኤርትራ መሬቶች ለቃ መውጣት» አለዚያ ከዚች አገር ጋር ሁለተኛውን ዙር ጦርነት ማድረግ ነው ሲሉ የኤርትራ ፕሬዚዳንት በሬድዮና በቴሌቪዥን በቀጥታ የተላለፈ ንግግር ማድረጋቸውን የሱዳን ትሪቢውን የተባለው ድረ ገጽ አስታወቀ።</p>

<p>አዲሱን የአውሮፓውያን ዓመት ለማክበር ባደረጉት ንግግራቸው ኢሳይያስ ኢትዮጵያ «ለጦርነት እየተዘጋጀች ነው» የሚለውን ክስ አበክረው ገልጸዋል።</p>

<p>ኢትዮጵያ በቅርቡ ያወጣችውን የሰላም ሃሳብ የኤርትራ ፓርላማ ውድቅ ማድረጉንና ሁለቱ አገሮችን የሚያወዛግበው ጊዜያዊ የፀጥታ ቀጣና መፍረሱን ፕሬዚዳንት ኢሳይያስ ባለፈው ሰኞ አስታውቀዋል።</p>

<p>የኤርትራው መሪ ከሀገራቸው ቴሌቪዥን ጋር ሰሞኑን ባደረጉት ቃለ ምልልስ በካቢኔያቸው ስብሰባ የሰላም ሂደቱ መስቀለኛ መንገድ ላይ መድረሱንና የተባበሩት መንግስታት ድርጅት የሰላም አስከባሪ ኃይል ያቋቋመው ጊዜያዊ የፀጥታ ቀጠና የሚባለው መፍረሱን ይፋ አድርገዋል።አቶ ኢሳይያስ በዚሁ ማብራሪያቸው የሰላም አስከባሪ ኃይሉ አንዳችም ፋይዳ እንደሌለው የኤርትራ ካቢኔ ከስምምነት ላይ መድረሱን አስታውቀዋል።</p>

<p>«ኢትዮጵያ ውስጥ አሁን እንደሚታየው ያለ የጦርነት ዝግጅት ከዚህ በፊት ታይቶ አያውቅም። ለዝግጅቱ ወታደራዊ መግለጫ መስጠት ያስቸግራል። ቀደም ብዬ እንደገለጽኩት የኢትዮጵያ መንግሥት ምናልባት ምክንያት እየፈለገ ነው። ሌላ አማራጭ የለውም። ያለው አማራጭ ወያኔ በድብቅ ሊያካሄደው የሚያቅደው ጦርነት ብቻ ነው። አሁን ወያኔ ያለው አማራጮች ሁለት ናቸው። ወይ የሕግን የበላይነት መቀበልና ስምምነቶቹን ተቀብሎ የተሰጡትን ውሳኔዎች በሥራ ላይ ለማዋል ለሚሠሩት ወገኖች እድል መስጠት ነው፣ አለዚያም ራስዋ ኢትዮጵያ ከያዘቻቸው መሬቶች ለቃ መውጣት ነው። አንደኛው ሰላማዊ አማራጭ ሲሆን ሌላው ሁለተኛው አማራጭ ግን ጦርነት ነው።»</p>

<p>ፕሬዚዳንት ኢሳይያስ አሜሪካም የአፍሪቃ ቀንድን የሰላም ጉዳይ በሚገባ አልተከታተለችውም ሲሉ ወቅሰዋል።</p>

<p>ከአሜሪካ ጋር ያለን ግንኙነት ሁለት መልክ ያለው ነው። በብዙ አጋጣሚዎች እንደገለጽኩት ስለዓለማቀፍ ህብረተሰብ ስንናገር ስለአንድ ረቂቅ ነገር አይደለም የምናወራው። ዓለም አቀፍ ሕብረተሰብ ማለት አሜሪካ ነች። የዓለም አቀፉ ሕብረተሰብ ግዴታውን አልተወጣም ስንል አሜሪካ ኃላፊነቷን አልተወጣችም ማለታችን ነው።</p>

<p>«አሜሪካ በዓለም ላይ ለአካባቢያችን ጠቃሚ የሆነ ገምቢ ሚና እንድትጫወት እንፈልጋለን» ብለዋል ፕሬዚዳንት ኢሳይያስ።</p>

<p>ሁለቱ አገሮች የአልጀርሱን የሰላም ስምምነት ከፈረሙ በኋላ ጊዜያዊ የፀጥታ ቀጣና ተመስርቶ በሁለቱ ባላንጣዎች መካከል የስምምነቱን ተግባራዊነት የሚከታተል የተባበሩት መንግሥታት ድርጅት የሰላም አስከባሪ ኃይል (አንሚ) በአወዛጋቢ ድንበር አካባቢ ተሰማርቶ ይገኛል። ይሁንና የሻዕቢያው መሪ የሰላም አስከባሪ ኃይሉን ተልዕኮ በማጣጣል የፀጥታ ቀጣናው ፈርሶአል ቢሉም በአልጀርሱ ስምምነት መሠረት ጊዜያዊ የፀጥታ ቀጠናው ሊፈርስ የሚችለው በሁለቱ አገሮች መካከል ያለው የድንበር ውዝግብ የመጨረሻ እልባት አግኝቶ መረጋጋት ሲሰፍን ብቻ ነው።</p>

<p>ጊዜያዊ የፀጥታ ቀጣናው በአንድ ወገን ፍላጐት እንደማይፈርስ የሚጠቅሱ የፖለቲካ ታዛቢዎች፣ ፕሬዚዳንቱ ባሉት መሰረት የፀጥታ ቀጣናውን ካፈረሱ የአልጀርሱን ስምምነት መጣሳቸውን ያረጋግጣል ይላሉ።</p>

<p>የኢትዮ-ኤርትራ የሰላም አስከባሪ ኃይል (አንሚ) ተልዕኮም በተመሳሳይ መልኩ በፀጥታ ጥበቃው ምክር ቤት ወይም በሁለቱ አገሮች የጋራ ፍላጐት ላይ ካልተመሠረተ በስተቀር በአንድ ወገን ጥያቄ ከሰላም ማስከበር ሥራው ሊወገድ እንደማይችል በሰኔ ወር 1992 በተፈረመው የሁለቱ ወገኖች የተኩስ አቁም ስምምነት ላይ መወሰኑ ይታወቃል።</p>


<p class="align-center"><a href="/Gazettas/LsaneHzb/info/LsaneHzb.sera.html">ከልሳነ ሕዝብ ታኅሣሥ 28 ቀን 1997</a></p>

</body>
</html>	
