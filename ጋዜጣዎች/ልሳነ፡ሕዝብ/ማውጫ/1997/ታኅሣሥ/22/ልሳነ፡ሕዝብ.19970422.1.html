<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሶማሊያ ም/ቤት አባሎች ኢትዮጵያን በጣልቃ ገብነት ከሰሱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የሶማሊያ ም/ቤት አባሎች ኢትዮጵያን በጣልቃ ገብነት ከሰሱ</h2>


<p>የኢትዮጵያ መንግሥት እየተቋቋመ ባለው በአዲሱ የሶማሊያ መንግሥት ጉዳይ ጣልቃ እየገባ ነው ሲሉ የሶማሊያ ምክር ቤት አባሎች ክስ እያቀረቡ መሆናቸውን ዘፒፕል የተባለው የኬንያ ጋዜጣ ገለጠ።</p>

<p> የምክር ቤቱ አባሎች በኢትዮጵያ ላይ ያቀረቡትን ክስ በማጠናከር ኢትዮጵያ በአንድ ነፃ መንግሥት ጉዳይ ውስጥ ለምታደርገው ጣልቃ ገብነት የዓለም አቀፍ ማህበረሰብ በዚች በቀድሞዋ ሶሻሊስት አገር ላይ የንግድ ተአቅቦ እንዲያደርግባት መጠየቃቸውን ጋዜጣው ጨምሮ ገልጧል።</p>

<p>«የዓለም አቀፉ ኅብረተሰብ በሶማሊያ ሰላምና መረጋጋት እንዲሰፍን የሚፈልግ ከሆነ ኢትዮጵያ ሶማሊያን ለማናጋት የምታደርገውን የማያቋርጥ ጣልቃ ገብነት በጽናት ሊያወግዘው ይገባል» ሲሉ የምክር ቤቱ አባሎቹ አሳስበዋል።</p>

<p>የቀድሞ የሶማሊያ ፓርላማ አባል የነበሩት ፋራህ ማሊምና ሌሎችም የሶማሊያ አመራር አባላት በኢትዮጵያ ላይ ባቀረቡት አቤቱታ ሶማሊያ ውስጥ ሰላምን በማደፍረስ ላይ የሚገኙት የጦር አበጋዞች የሚጠቀሙባቸው የጦር መሣሪያዎች ምንጭ ኢትዮጵያ ነች ሲሉ ጨምረው ከስሰዋል።</p>

<p>«ኢትዮጵያ በዚች አዲስ መንግሥት መመስረት ላይ በምትገኘው አገር የውስጥ ጉዳይ ጣልቃ ከመግባት እንድትቆጠብ ተገቢ ማዕቀብ ሊደረግባት ይገባል» ብለዋል አቤት ባዮቹ።</p>

<p>በተለይ ፋራህ ማሊም ባቀረቡት ክስ የኢትዮጵያ የደኅነት መኮንኖች የማነ በተባለ አለቃቸው እየተመሩ የአዲሱን የሶማሊያ መንግሥት ሰላምና መረጋጋት ለማስተጓጐል ሲሞክሩ ታይተዋል ብለዋል።</p>

<p>የፕሬዚዳንት አብዱላሂ አህመድ የሱፍ ቃል አቀባይ በበኩላቸው በሰጡት መግለጫ አዲሱ ፕሬዚዳንት ስለጉዳዩ ምንም ዓይነት አስተያየት ከመስጠት ቢቆጠቡም ቅሉ ጉዳዩን በታላቅ ትኩረት እየተከታተሉት መሆኑን አልሸሸጉም።</p>

<p>አብዲራዚክ ሞሐመድ ኡማር በሚባሉት የፓርላማ አባል የሚመሩት የሶማሊያ አዲሱ የሕዝብ ተወካዮች አባላት የኬንያ የአገር ውስጥ ደህንነት ሚኒስትር ዶክተር ክሪስ ሙሩንጋሩ ኬንያ በዚህ ጉዳይ ላይ ያላትን አቋም እንዲገልጹ ጠይቀዋል። ኢትዮጵያ ካለፉት የሶማሊያ መንግሥታት ጋር በድምበር ውዝግብ የተነሳ በሞቃዲሻ አመራር ላይ ክስ ስታቀርብ እንደነበር የምክር ቤት አባሎቹ አስታውሰዋል።</p>


<p class="align-center"><a href="/Gazettas/LsaneHzb/info/LsaneHzb.sera.html">ከልሳነ ሕዝብ ታኅሣሥ 22 ቀን 1997</a></p>

</body>
</html>	
