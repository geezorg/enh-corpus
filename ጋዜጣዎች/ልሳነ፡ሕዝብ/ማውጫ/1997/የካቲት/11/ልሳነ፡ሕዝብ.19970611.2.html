<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«የሻሸመኔውን የቦብ ማርሊ ስታዲየም በዘመናዊ መልክ እናሠራዋለን» ሪታ ማርሊ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«የሻሸመኔውን የቦብ ማርሊ ስታዲየም በዘመናዊ መልክ እናሠራዋለን» ሪታ ማርሊ</h2>


<p>አቶ ደምሴ በዚሁ ጊዜ በአደረጉት ንግግር ለነፃነትና ለአፍሪካ ኅብረት ሕይወቱን በሙሉ የታገለውን ቦብ ማርሊን የሻሸመኔ ከተማ የዛሬ 25 አመት ገደማ ተቀብላ አስተናግዳው እንደነበር ይታወቃል። አሁንም ከኢንግላንድ ከጀርመን ከፈረንሳይ፣ ከእስራኤልና ከሌሎችም በርካታ የአፍሪካ አገሮች የመጡ የራስ ተፈሪያን ተካታዮች በዚህ የራስ ተፈሪያን የቃል ኪዳን ከተማ በዓሉን ለማክበር በመምጣታቸው ትልቅ ደስታ ተሰምቶናል።</p>

<p>ቦብ ሀገራችን ኢትዮጵያ ለአፍሪካውያን የነፃነት ትግል ምሳሌ መሆኗን ደጋግሞ አረጋጣአል።፡በመሆኑም ዛሬ ከተማችን ሻሸመኔ ይህን የመሰለ ዓለም አቀፋዊ በዓል እንድታስትናግድ ምክንያት ሆኗታል።፡በመሆኑም የሻሸመኔ ከተማ ህዝብ ተወያይቶ የከተማው ስታዲየም በስሙ እንዲሰየሙ በመወሰኑ ይህንኑ የሚያረጋግጡበትን በስታዲየሙ ላይ የተቀረጸው የአርቲስቱን ስም የሚገልፀውን ምልክት መርቀው እንዲከፍቱ የቦብ ማርሊ ባለቤት ወ/ሮ ሪታ ማርሊን አቶ ደምሴ ጋበዙ።</p>

<p>ወ/ሮ ሪታ ምልክቱን መርቀው ከከፈቱ በኋል በአደረጉት ንግግር የሻሸመኔ ስታዲየም በዓለም ውስጥ፡በቦብ ስም የሚጠራ የመጀመሪያው ስታዲየም በመሆኑ እጅግ ተደስቻለሁ። በተለይም በአካባቢው ከጃማይካ የመጡና ከ2500 የማያንሱ የራስ ተፈሪያን ማህበሬብ አባላት የሚገኙበት ቦታ እንደመሆኑ ደስታችን እጥፍ ነው።</p>

<p>በመሆኑ ይህንን በሻሸመኔ ከተማ ውስጥ ለቦብ ምታሰቢያ እንዲሆን በስሙ የተሰየመውን ስታዲየም በዘመናዊ መልክ አስገንብተን ለባለውታው የከተማው ሕዝቡ በቂ አገልግሎት እንዲሰጥ እናደርገዋለን በማለት ቃል ገብተው የስተዲየሙን የስራ እቅድና ፕላን ከከንቲባው ተቀብለዋል።</p>

<p>በዚሁ በቦብ ስም በተሰየመው ስታዲየም በተካሄደው የሦስት ቀን በዓል ከተገኙት ታላላቅ እንግዶች መካከል ልዑል ዘርዓ ያዕቆብ አሰፋ ወሰን የነበሩ ሲሆን ከአዋሳ፣ ከተማና ከሌሎችም ቦታዎች የመጡ በርካታ እንግዶች የበዓሉ ተካፋይ ሆነዋል።</p>


<p class="align-center"><a href="/Gazettas/LsaneHzb/info/LsaneHzb.sera.html">ከልሳነ ሕዝብ የካቲት 11 ቀን 1997</a></p>

</body>
</html>	
