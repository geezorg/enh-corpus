<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የዘጠኝ ዩኒቨርስቲ ተማሪዎች በተቋማቸው እንዲመርጡ ጥያቄ አቀረቡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የዘጠኝ ዩኒቨርስቲ ተማሪዎች በተቋማቸው እንዲመርጡ ጥያቄ አቀረቡ</h2>


<p>የአገሪቱ ተረካቢ የሆነው ወጣት ኃይል በትምህርት ገበታ ላይ በመሆኑ ምክንያት ብቻ በምርጫ ሂደቱ ተሳታፊ እንዳይሆን ማድረግ ሕገ-መንግሥታዊ መብትን የሚጋፋ በመሆኑ በከፍተኛ ትምህርት ተቋማት የሚገኙ ተማሪዎች በየተቋማቸው ተመዝግበው የመምረጥ መብታቸውን እንዲከበር ለኢትዮጵያ ብሄራዊ ምርጫ ቦርድ ጥያቄ አቀረቡ።</p>

<p>ጥያቄውን ያቀረቡት የ9 ዩኒቨርስቲዎች የተማሪዎች ኅብረት ሥራ አስፈፃሚ ኮሚቴ አባላት አዲስ አበባ ላይ የካቲት 15 እና 16 ቀን 1997 በአዲስ አበባ ዩኒቨርስቲ ባደረጉት የጋራ ስብሰባ በምርጫ መሳተፍን በተመለከተ ባደረጉት ውይይትና በወሰዱት አቋም ነው።</p>

<p>የጂማ ዩኒቨርስቲ፣ የመቀሌ ዩኒቨርስቲ፣ የባህር ዳር ዩኒቨርስቲ፣ የአለማያ ዩኒቨርስቲ፣ የአዲስ አበባ ዩኒቨርስቲ፣ የደቡብ ዩኒቨርስቲ፣ የጎንደር ዩኒቨርስቲ፣ የአርባ ምንጭ ዩኒቨርስቲ፣ የናዝሬት የቴክኒክ መምህራን ትምህርት ኮሌጅ የተማሪዎች ኅብረት ሥራ አስፈፃሚ ኮሚቴ አባላት በጋራ በወሰዱት አቋም «በመቶ ሺዎች የሚቆጠሩ የከፍተኛ ትምህርት ተቋማት ተማሪዎች የነገ የሀገሪቱ ተረካቢዎች፣ ፖሊሲ ቀራፂዎችና አስተዳዳሪዎች ያልተሳተፉበት ምርጫ ዴሞክራሲያዊ ሊሆን እንደማይችል» ገልጠዋል።</p>

<p>ከዚያ በማያያዝም «የመራጩን ምዝገባ አስመልክቶ የኢትዮጵያ ብሄራዊ ምርጫ ቦርድ ያወጣውን ደንብ ቁጥር 1/1986፣ እንዲሁም የአንድ ሰው የመኖሪያ ቦታን አስመልክቶ በ1952 የወጣውን የፍትሀ ብሄር ሕግ የሚጥስ ነው የሚል ነው። ይሁንና በቅርቡ በተሻሻለው የምርጫ ሕግ ለመራጭነት ለመመዝገብ የሚያስፈልገውን ጊዜ ወደ ስድስት ወራት ዝቅ አድርጐታል። የከፍተኛ የትምህርት ተቋማት ተማሪዎች ደግሞ በየተቋሞቻቸው ከዚህ በላይ ኖረዋል» ብለዋል።</p>

<p>የተማሪዎቹ ተወካዮች የኢትዮጵያ ከፍተኛ ትምህርት ተቋማት ተማሪዎች ሕገ መንግሥቱ ባጐናጸፋቸው መብት መሠረት በ1997 ግንቦት ወር በሚካሄደው አገር አቀፍ ምርጫ የበኩላቸውን ድርሻ ማበርከት እንዲችሉ፣ በዜግነታቸውም በመምረጥ መብታቸው እንዳይጠቀሙ መደረጉ እንዳሳዘናቸው ገልተው ተቋማቱ ባሉበት ክልል ጥያቄ ሲያቀርቡም «ከተለያዩ የአገሪቱ ክፍሎች የመጣችሁና ቋሚ አድራሻችሁ ስላልሆነ መምረጥ አትችሉም» መባላቸውን ገልጠዋል። የኅብረቱ አባላት አቤቱታቸውን በግልባጭ ለሕዝብ ተወካዮች ምክር ቤት፣ ለጠቅላይ ሚኒስትር ጽ/ቤትና ለትምህርት ሚኒስቴር አሰምተዋል።</p>

<p>ይህ በእንዲህ እንዳለ የከፍተኛ ትምህርት ተቋማት የተማሪዎች ኅብረ ት በአዲስ አበባ ዩኒቨርስቲ ለሁለት ቀን ባካሄደው 3ኛ መደበኛ ስብሰባ በሌሎች ልዩ ልዩ አጀንዳዎች ላይ ተወያይቷል።</p>

<p>ስብሰባው በመቀሌ ዩኒቨርስቲ ሰብሳቢነትና በጂማ ዩኒቨርስቲ ፀሀፊነት የተመራ ሲሆን በፕሬዚዳንትነት ሲያገለግል የነበረው የመቀሌ ዩኒቨርስቲ ባሉበት የተለያዩ ችግሮች ምክንያት አጠቃላዩን የህብረቱን ሥራ ላለማደናቀፍ ተተኪ እንዲመረጥበት በጠየቀው መሰረት የጅማ ዩኒቨርስቲ በፕሬዚዳንትነት፣ ባህር ዳር ዩኒቨርስቲ በም/ፕሬዚዳንትነት፣ አዲስ አበባ ዩኒቨርስቲ በፀሀፊነት እንዲያገለግሉ ተመርጠዋል።</p>

<p>አዲስ አበባ ዩኒቨርስቲ በኅብረቱ ውስጥ የፀሀፊነት ኃላፊነት ከተሰጠው በኋላ እያንዳንዱ ዩኒቨርስቲ ተስማምቶ ያፀደቀውንና ለፍትህ ሚኒስትቴር በቀረበው መተዳደሪያ ደንብ ለመገዛት ፈቃደኛ ባለመሆኑ፣ መተዳደሪያ ደንቡም እንደገና እንዲቀረጽ ጠይቆ ተቀባይነት በማጣቱ ራሱን ከኅብረቱ አግልሏል። በቦታው የዓለማያ ዩኒቨርሲቲ በፀሀፊነቱ ተተክቷል።</p>


<p class="align-center"><a href="/Gazettas/LsaneHzb/info/LsaneHzb.sera.html">ከልሳነ ሕዝብ የካቲት 18 ቀን 1997</a></p>

</body>
</html>	
