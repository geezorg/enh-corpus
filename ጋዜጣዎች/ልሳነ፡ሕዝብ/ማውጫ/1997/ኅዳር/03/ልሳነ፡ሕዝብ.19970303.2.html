<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የፕሬስ ህጉ የሕዝብን ይሁንታ ሳያገኝ እንዳይጸድቅ መለስ ተጠየቁ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የፕሬስ ህጉ የሕዝብን ይሁንታ ሳያገኝ እንዳይጸድቅ መለስ ተጠየቁ</h2>


<p>ብሔራዊና ዓለም አቀፉዊ ተቃውሞ የገጠመው ረቂቅ የፕሬስ ሕግ ሕዝባዊ ይሁንታ ከማግኘቱ በፊት እንዳይፀድቅ በኦስትሪያ የሥራ ጉብኝት በማድረግ ላይ ለሚገኙት ጠ/ሚኒስትር መለስ ዜናዊ ጥያቄ ቀረበ።</p>

<p>ዋና ፅ/ቤቱ ቪዬና የሚገኘው ዓለም አቀፍ የፕሬስ ኢንስቲትዩት (አይ.ፒ.አይ) ረቂቅ የፕሬስ ሕጉ ያካተታቸው አፋኝ አንቀጾች እንዲወገዱ ብርቱ ተቃውሞ ሲያቀርብ መቆየቱ የሚታወስ ሲሆን አሁንም ይህንኑ አቋሙን በድጋሚ በማረጋገጥ ጠቅላይ ሚኒስትሩ ኦስትሪያን በይፋ ለመጐብኘት ቪየና ከመግባታቸው በፊት በዋዜማው ይህንኑ ጥያቄ አቅርቦአል።</p>

<p>ዓለም አቀፉ የፕሬስ ኢንስቲትዩት በዚሁ ጥያቄው አዲሱ የፕሬስ ረቂቅ ሕግ ከሕገ መንግሥቱና ከዓለም አቀፍ ስምምነቶችና ድንጋጌዎችን ጋር አብሮ መሄድ አለመሄዱ እንዲጤን አሳስቦ፣ ይህ ሳይገናዘብ ረቂቁ አለበት ሁኔታ ከፀደቀ ግን በአገሪቱ ላይ አንሠራርተው የነበሩ ነፃ ፕሬሶች ሕልውና አደጋ ላይ እንደሚወድቅ አስገንዝቦአል። ይህ በእንዲህ እንዳለም የኢትዮጵያ ነፃ ፕሬስ ጋዜጠኞች ማህበር (ኢነጋማ) የአባላት ጠቅላላ ጉባኤ ተጠርቶ ሰላማዊ የሥልጣን ሽግግር እንዲካሄድ ያቀረበውን ሃሳብ ዓለም አቀፍ የጋዜጠኞች ማህበራት በደስታ መቀበላቸውን አይ.ፒ.አይ ገልጧል። </p>

<p>ዓለም አቀፍ የጋዜጠኞች ፌዴሬሽን፣ ዓለም አቀፍ የፕሬስ ኢንስቲትዩት እና አለም አቀፍ ሃሳብን በነፃነት የመገልጽና የመለዋወጥ ፌዴሬሽን ይህንኑ አስመልክተው ሰሞኑን በጋራ ባወጡት መግለጫ በክርክር ላይ ያለው ኢነጋማ ፕሬዚዳንት አቶ ክፍሌ ሙላት 4ኛው የማህበሩ ጠቅላላ ጉባኤ በ6 ወራት ጊዜ ውስጥ ተጠርቶ አባላቱ በነፃ ምርጫ አመራሩን እንዲመርጡ ያቀረቡት ሃሳብ የሚደገፍ መሆኑን አመልክተዋል።</p>

<p>ይህ ሃሳብ የተከፋፈለውን ማህበር አንድ ለማድረግ አማራጭ መንገድ ከመሆኑ በተጨማሪ ዴሞክራሲያዊ ግልጽ የሆነ ጠቅላላ ጉባኤ ማካሄድ ጋዜጠኞች ሃሳባቸውን በነፃነት እንዲገልጹ አመቺ ሁኔታ የሚፈጥርና ወደ ፊት ከመንግሥት ጋር በፕሬስ ነፃነት ዙሪያ ለሚደረገው ድርድር አንድ ዓይነት አቋም ለመያዝ የሚያስችል መሆኑን የማኅበራቱ አመራሮች አስረድተዋል።</p>

<p>ይህንን የኢነጋማ ሃሳብ ሁሉም ወገኖች በቅንነት ተቀብለው ለተግባራዊነቱ እንዲንቀሳቀሱ ጥሪ ያደረጉት ማህበራት፣ ይህ የጋር ግንባር በተባለው መንገድ ተመስርቶ ለጠቅላላ ጉባኤው ዝግጅቱ ከወዲሁ ካልተጀመረ በመጨረሻ ተጐጂዎቹ መላው የኢነጋማ አባላትና የነፃው ፕሬስ ቤተሰቦች መሆናቸውን አሳስበዋል።</p>



<p class="align-center"><a href="/Gazettas/LsaneHzb/info/LsaneHzb.sera.html">ከልሳነ ሕዝብ ኅዳር 03 ቀን 1997</a></p>

</body>
</html>	
