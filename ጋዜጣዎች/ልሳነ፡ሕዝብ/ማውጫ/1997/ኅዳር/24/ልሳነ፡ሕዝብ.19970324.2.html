<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያዊት ወጣት በሊባኖስ ከፎቅ ተወረወረች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢትዮጵያዊት ወጣት በሊባኖስ ከፎቅ ተወረወረች</h2>


<p>ነዋሪነቷ በልደታ ክፍለ ከተማ በቀበሌ 04/36 በቤት ቁጥር 748 የሆነና ወጣት ሮዛ ሙዘሚል ሙዘይን የተባለች የ19 ዓመት ወጣት በአሠሪዎቿ ከሦስተኛ ፎቅ ላይ ተወርውራ በአካሏ ላይ ከፍተኛ ጉዳት ደርሶባታል።</p>

<p>ወጣቷ ሐምሌ 29 ቀን 1997 ገነት ሆቴል ግቢ ውስጥ በሚገኘው ሳብሬን ኤጀንሲ በኩል ወደ ሊባኖስ እንደሄደችና እዚያም እንደደረሰች «የዚህ አገር ኤጀንሲ እኔ ነኝ፤ የምትሠሪውም እኔ ዘንድ ነው» ብሎ የተቀበላት አረብ ለሌላ ሴት አሳልፎ እንደሰጣት ገልጣለች። ያቺም ሌት ተቀን ስለምትጨቀጭቃት ታማሚ መሆኗን ገልጻ ወደ ሀገሯ ለመመለስ ያቀረበችው ጥያቄ በቀጣሪዋ ተቀባይነት ማጣቱን የጠቀሰችው ሮዛ አንድ ሌሊት ምን እንዳስነኳት ሳታውቅ ከፎቅ ላይ ተወርውራ መውደቋን ከተኛችበት ሥፍራ ድረስ ሄዶ ላነጋገራት የጋዜጣው ሪፖርተር ገልፃለች። </p>

<p>አያይዛም «ከፎቅ ላይ እንደወደቅሁ ያነሱኝ የአምቡላስ ሠራተኞች አሠሪዬን በኔ ጠቋሚነት ሮዛ የታለች? ብለው ሲጠይቋት ተኝታለች» የሚል መልስ በመስጠቷ ለፖሊስ ሳያመለክቱ በቀጥታ ወደ ሆስፒታል የወሰዷት መሆኑን አስታውቃለች።</p>

<p>«የወሰዱኝ ሆስፒታል ርካሽና በቂ ህክምና የማይገኝበት የነበረ ቢሆንም እኔ እሥራበት ከነበረው ፎቅ በላይ በነበረችው ኢትዮጵያዊት ጥቆማ ሌሎች ወገኖቼና የሀገራችን ቆንስል ጉዳዩን በመስማታቸው ከአንድ ቀን ቆይታ በኋላ 15 ቀን ወደተኛሁበት የተሻለ ሆስፒታል ተዛውሬያለሁ።</p>

<p>«እዚያም እያለሁ ፖሊሶቹ፣ ሀኪሞቹና ዓረቡ በመመሳጠርና ወንጀሉን ለመሸፋፈን ወደ ሀገሬ እንዳልሄድ አቆይተው ሊገድሉኝ በማሰብ ለቆንሲላው ኦፕራሲዮን እያደረግናት ነው የሚል መልስ ሰጡ እያሰቃዩን መቆየታቸውን ስላስጨነቀኝ ራሴን ለማዳን ስል ሴትየዋን ነፃ አውጥቼ በገዛ ፈቃዴ ከፎቅ ላይ መውደቄን ገልጬ ሀገሬ ለመመለስ ችያለሁ» ስትል እንባ እየተናነቃት ተናግራለች።</p>

<p>በሆስፒታል ቆይታዋ ከኢትዮጵያውያን ጋር እንዳትገናኝ በፖሊስ ስትጠበቅ መሰንበትዋን የጠቀሰው ሮዛ ክፍሏ ውስጥ የነበረው ስልክ ተቆርጦባት በአካልም በመንፈስም ክፉኛ ሲያሰቃዩአት መክረማቸውን አስረድታለች።</p>

<p>ባለፈው ቅዳሜ ሌሊት 6፡30 ሀገሯ ገብታ ጥቁር አንበሳ ሆስፒታል ሕክምና እየተደረገላት ያለችው ወጣት ሮዛ ከወገቧ በታች ያለው የመቀመጫዋና፣ የእግሮቿ አጥንቶች በመሰባበራቸውን በመሰንጠቃቸው መንቀሳቀስ እንደማትችል ገልፃልናለች።</p>


<p class="align-center"><a href="/Gazettas/LsaneHzb/info/LsaneHzb.sera.html">ከልሳነ ሕዝብ ኅዳር 24 ቀን 1997</a></p>

</body>
</html>	
