<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኮፊ አናን የኤርትራን መሪዎች አነጋገሩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኮፊ አናን የኤርትራን መሪዎች አነጋገሩ</h2>


<p>የተባበሩት መንግሥታት ድርጅት ዋና ፀሐፊ ኮፊ አናን ከኤርትራ ሠራተኛና ማህበራዊ ጉዳይ ሚኒስትር ወ/ሮ አስካሉ መንቆርዮስ ጋር የኢትዮ ኤርትራን የድንበር ውዝግብ በሚመለከት አሥመራ ላይ መወያየታቸው ተገለጠ።በኢራቅና ፍልስጥኤም ጉዳይ በሚካሄደው ዓለም አቀፍ ጉባኤ ላይ ለመገኘት ወደ ሻርም አል ሼክ ግብጽ በማቅናት ላይ የነበሩት ኮፊ አናን ባለፈው ሰኞ ኅዳር 20 ቀን 1997 አሥመራ ውስጥ የአጭር ጊዜ ቆይታ ማድረጋቸውን ያመለከተው «ሱዳን ትሪቢዩን» የፀጥታው ምክር ቤት ዋነኛ ተቀዳሚ ኃላፊነት ለሕግ የበላይነት መከበር በጽናት መቆምና በተግባርም ማረጋገጥ ነው በማለት የኤርትራዋ ሚኒስትር መናገራቸውን አመልክቷል።</p>

<p>በሁለቱ አገሮች መካከል ለተፈጠረው ውጥረትና ለአስተማማኝ ሰላም መታጣት ዋነኛው ምክንያት በመንግሥታቱ ድርጅት የፀጥታ ምክር ቤት ድክመትና ቸልተኝነት የአልጀርሱ ስምምነት በተግባር አለመተርጐም መሆኑን ሚኒስትርዋ ለኮፊ አናን እንደገለጡላቸው ዜናው አስታውቋል። </p>

<p>ለችግሩ ዘላቂ መፍትሔ ያስገኛል የተባለት ድንበር የማካላሉ ውሳኔ በመንግሥታቱ ድርጅት ቸልተኝነት ተግባራዊ ትርጓሜ ማጣት የኤርትራን ሕዝብ የሰላም ተስፋ እንደማጣት የኤርትራን ሕዝብ የሰላም ተስፋ እንዳጠወለገው እና በፀጥታው ምክር ቤት ላይ ጥሎት የነበረውን አመኔታም ለጥርጣሬ እንደዳረገው ሚኒስትሯ መግለጫቸውን ሱዳን ትሪቡን ዘግቧል።</p>

<p>በመንግሥታቱ ድርጅት ዋና ፀሐፊና በኤርትራዋ ሚኒስትር መካከል ውይይት መካሄዱንና ሚኒስትሯ የተናገሩትን የዘረዘረው ሱዳን ትሪቡን፤ በአኳያው ኮፊ አናን ስለሰጡት ምላሽና አስተያየት ያሰፈረው አለመኖሩን መረዳት ተችሏል። በተያያዘ ዜና ከደቡብ አፍሪካና ናይጄሪያ የተውጣጣ አንድ የልዑካን ቡድን ከትናንት በስቲያ ኤርትራ ገብቷል። ስለልዑካኑ ቡድን ማንነትና ተልዕኮ ግን የሚታወቅ ነገር አለመኖሩን የደረሰን ዜና ያስረዳል።</p>


<p class="align-center"><a href="/Gazettas/LsaneHzb/info/LsaneHzb.sera.html">ከልሳነ ሕዝብ ኅዳር 17 ቀን 1997</a></p>

</body>
</html>	
