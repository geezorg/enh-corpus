<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢሕአዴግ ምክር ቤት የኢትዮ-ኤርትራን የድንበር ኮሚሽን ውሳኔ ተቀበለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኢሕአዴግ ምክር ቤት የኢትዮ-ኤርትራን የድንበር ኮሚሽን ውሳኔ ተቀበለ </h2>


<p>በገዥው ፓርቲ በወያኔ/ ኢሕአዴግ አባል ድርጅቶች የተሞላው የሕዝብ ተወካዮች ምክር ቤት መንግሥት ሲቃወመው የነበረውን የኢትዮ-ኤርትራ የድንበር ኮሚሽን ውሳኔ በ10 ተቃውሞና በሦስት ድምጸ ተአቅቦ ተቀብሏል።</p>

<p>ምክር ቤቱ ትናንት ከሰዓት በፊት ባደረገው ስብሰባ ጠቅላይ ሚኒስትር መለስ ዜናዊ ስለጉዳዩ ለምክር ቤቱ ባቀረቡት አጭር ሪፖርት «በድህነትና በኋላቀርነት ላይ በሚደረገው ትግል ጥሩ ውጤት እየተመዘገበ በመሆኑ ይህንን የሚያደናቅፍ ሁኔታ መፈጠር ስለሌለበት የሰላም ግባችንን ለማሳካት ኢ-ፍትሐዊ ውሳኔውን እየተቃወምን የድንበር ኮሚሽኑን ውሳኔ በመርህ ደረጃ ለመቀበል» የሚኒስትሮች ምክር ቤት መወሰኑን አስታውቋል። «አዲስ የዘላቂ ሰላም አማራጭ ሀሳቦች» ያሏቸውንና ጥናትና ምክክር ተደርጐባቸዋል ብለው የገለጧቸውን ነጥቦች አብራርተዋል። ጠቅላይ ሚኒስትሩ በሰጡት ማብራሪያ መሠረት አምስቱ የሰላም ሀሳብ ነጥቦች፣</p>

<p>1.የጦርነት አማራጭ በመዝጋት አለመግባባቱን በሰላማዊ መንገድ ብቻ መፍታት፣</p>

<p>2.አለመግባባቱን በድርድር በመፍታት በሁለቱ አገሮች መካከል መልካም ጉርብትናና ግንኙነት መመሥረት፣</p>

<p>3. ኢትዮጵያ በመርህ ደረጃ የኮሚሽኑን ውሣኔ መቀበል</p>

<p>4.ተቋርጦ የነበረውን የኮሚሽኑን ክፍያ መቀጠልና ኢትዮጵያ የበኩሏን አገናኝ መኰንን መመደብ፣</p>

<p>5. የድንበር ኮሚሽኑን ውሳኔ ተግባራዊ ለማድረግ በአፋጣኝ ድርድር መጀመር የሚሉ ናቸው።</p>

<p>በጉዳዩ ላይ በምክር ቤቱ ውይይት በተደረገበት ወቅት የተከበሩ ሻለቃ አድማሱ መላኩ ከመኢአድ «ጉዳዩ አስቀድሞ የምክር ቤት አባላት እንዲያውቁትና እንዲያጠኑት ዕድል አልተሰጠም፣ ከሕዝቡ ጋር እኩል ነው የሰማነው፣ የአገሪቱ ዜጐች ሕይወትና የአገሪቱ ሀብት የፈሰሰበት ስለሆነ ባለቤቱ የኢትዮጵያ ሕዝብ እንዲመክርበት መድረክ ይመቻች» ብለዋል።</p>

<p>በግል ተመርጠው የህዝብ ተወካዮች ምክር ቤት አባል የሆኑት የተከበሩ አቶ በድሩ አደም ሕዝቡ መስዋዕት የከፈለበት ስለሆነ ይወያይበት። ዲፕሎማቶች ከውጪ ሲጠሩ ለእኛ ለምክር ቤቱ አባላት ለምን አስቀድሞ አልተነገረንም? ባድመና አሊቴናን ሰጠን ነው የምንደራደረው? አንድ የትግራይ የጦርነቱ ቁስለኛ አካሌን ያጣሁበት ጉዳይ ስለሆነ «ባድመን አሳልፋችሁ ከመስጠታችሁ በፊት እኛን በእሷ ምክንያት የቆሰልነውን ጨርሱን ብሎ ደብዳቤ ፅፎልኛል» ሲሉ እንባ እየተናነቃቸው ተናግረዋል።</p>

<p>በግል ተመርጠው የሕዝብ ተወካዮች ምክር ቤት አባል የሆኑት የተከበሩ አቶ ደረጀ በቀል «እስከሚገባኝ ድረስ ዜግነትን ወደሌላ የሚሰጥ መንግስት ይኖራል ብዬ አላምንም። ለዚያ የሚያሰጠውስ አካል እኔ ኢትዮጵያዊ ነኝ ላሄድም ቢልስ እንዴት ነው የምናደርገው? ሰጥቶ መቀበል ከዚህ የተለየ የለውም ወይም በገንዘብ ስለማንገዛው በባድሜ ወይም አሊቴና ያለውን አካባቢ አንተ ወደ ኤርትራ ተቆርጠሃል አንተ ደግሞ ወደ ኢትዮጵያ ተቆርጠሃል ብንል እኔ ዜግነቴ ኢትዮጵያዊ ነኝና ወደ ኤርትራ አልሄድም የሚለውን ልንወስንበት እንችላለን ወይ» ብለዋል።</p>

<p>የተከበሩ ዶ/ር በየነ ጴጥሮስ ከአማራጭ ኃይሎች ምክር ቤት «የአፋር ሕዝብ የራስን ዕድል በራስ የመወሰን መብት ምን ሆኖ? የአገሪቱ የባህር በር ጥያቄ ለማን ተመልሶ ነው ውሳኔውን የምንቀበለው? ሰላምን ስንፈልግ ሰላም እንዳናደፈርስ እሰጋለሁ። ይህ ሀሳብ እንደመነሻ ተወስዶ በጉዳዩ ላይ ሕዝቡ ይወያይበት» ብለዋል።</p>

<p>የተከበሩ አቶ ሰይፉ ሰብስቤ ከኢዴአፓ-መድኅን «ይህ ጉዳይ ከፍተኛ የአገር ጉዳይ ስለሆነ የሕዝብ አስተያየት ጉዳይ ስለሆነ የሕዝብ አስተያየት የሚሰበስበት መድረክ ይዘጋጅ፣ እኛም በየፓርቲዎቻችን እንምከርበት ጊዜ ይሰጠን» ብለዋል።</p>


<p class="align-center"><a href="/Gazettas/LsaneHzb/info/LsaneHzb.sera.html">ከልሳነ ሕዝብ ኅዳር 17 ቀን 1997</a></p>

</body>
</html>	
