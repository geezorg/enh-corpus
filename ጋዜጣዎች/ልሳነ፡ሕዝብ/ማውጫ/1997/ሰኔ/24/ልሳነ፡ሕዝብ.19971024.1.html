<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የዝርፊያ ሙከራ ጨርሶ እንዳልነበረ የባንክ ጥበቃዎች አረጋገጡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የዝርፊያ ሙከራ ጨርሶ እንዳልነበረ የባንክ ጥበቃዎች አረጋገጡ</h2>


<p>ሰኔ 1 ቀን 1997 በጸጥታ ኃይሎች የተገደሉት ሠላማዊ ሰዎች «ባንክን እና ድርጅቶችን ሊዘርፉ ሲንቀሳቀሱ ነው» የተባለው ውንጀላ ሀሰት መሆኑን የመርካቶ እና አካባቢዋ የባንክ ጥበቃዎችና አንዳንድ የድርጅት ሠራተኞች ገለጡ።</p>

<p>ከትናንት እለት እየተዘዋወርን ያነጋገርናቸው የግል እና የመንግሥት ባንክ የጥበቃ ሠራተኞች እንደገለፁት ከሆነ፣ ወጣቶቹ ጥያቄያቸው የፖለቲካ ጥያቄ እንጂ የመዝረፍ ፍላጐት እንዳልነበረ ጠቅሰው፣ ለመዝረፍ ቢንቀሳቀሱ ኖሮ ጉዳዩን ከማንም በላይ ልናይ የምንችለው እኛ ነበርን ሲሉ ስማቸው እንዲጠቀስ ያልፈለጉ አንዳንድ የንግድ ባንክ የመርካቶ አካባቢ ቅርንጫፍ የጥበቃ አባላት ለዚህ ዜና ዘጋቢ ገልጠዋል።</p>

<p>በተለይ በመርካቶ ጣና ቅርንጫፍ የሚገኙ የንብ፣ የአዋሽ፣ የዳሽን እና የአቢሲኒያ ባንክ የጥበቃ ሠራተኞች እንደገለጹት ሰዎቹ የተገደሉት ባንክ በሌለበት አካባቢ ነው። «ባንክ ሲዘርፉ ሲሉ ነው የተገለደሉት» የተባለውን ነገር እንደማንኛውም ሰው በራዲዮና በቴሌቪዥን እንደሰሙና እንዳስገረማቸው ገልፀዋል።</p>

<p>ሀብተ ጊዮርጊስ ቅርንጫፍ ያልቱ የአቢሲንያ እና አዋሽ ባንክ ጥበቃዎችም፤ እየጨፈሩ ያልፉ የነበሩት ወጣቶች ወደ ባንኩ ዘወር ብለው እንዳላዩ እና የሰሙት ውንጀላ ውሸት እንደሆነ ገልፀዋል።</p>

<p>ወጣቶቹ በሞቱበት አካባቢ ያነጋገርናቸው የአንዳንድ ድርጅት ሠራተኖችም፣ በዕለቱ ወጣቶች ለመግንስት ጥያቄ እነሱ እንጂ ለዘረፋ ማንም እንዳልተንቀሳቀሰ ገልፀዋል። የኢትዮጵያ ንግድ ባንክ አንዋር ቅርንጫፍ የጥበቃ አባልና ሀብተ ጊዮርጊስ ድልድይ አካባቢ የሚገኘው የሼል ማደያ ሠራተኛ በተለይ ለልሳነ ህዝብ ሪፖርተር እንደገልጹት በንብረት ላይ የተፈፀመ አንዳች ነገር እንደሌለና ሰላም እንደነበር አስታውቀዋል</p>

<p>አንዳንዶቹ የድርጅት ባለንብረቶችም እንደገለጽት፣ መንግሥት የተገደሉት ድርጅት ሊዘርፉ ሲንቀሳቀሱ ነው ማለቱ ድርጅቶች እና ባንኮች ተዘግተው በነበረበት ሁኔታ ስለሆነ አባባሉ በረሃ ላይ መርከብ አገኘሁ ከማለት የማይተናነስ ውሃ የማይቋጥር ውሸት መሆኑን ገልፀዋል።</p>

<p>ይህ በእንዲህ እንዳለ ሰኔ 15 ቀን በአንድ ሻምበል የሚመራ የደህንነት ቡድን ሀብተ ጊዮርጊስ ድልድይ አካባቢ ወደሚገኙት የአዋሽ እና የአቢሲንያ ባንክ ሠአተኞች ዘንድ በማምራት ሰኔ 1 ቀን 1997 የዝርፊያ ሙከራ ተደርጓብናል ብለው ሪፖርት እንዲሰጡአቸው ቢጠይቁም ባንኮቹ ውሸት አንፅፍም በማለታቸው ሳይሳካላቸው ቀርቷል።</p>

<p>የደህንነቱ ቡድን በመጀመሪያ ወደ አዋሽ ባንክ በማምራት ሠራተኛውን ባነጋገሩበት ወቅት የዝርፊያ ሙከራ ቀርቶ፣ ድንጋይ እንኳን አልተወረወረብንም፤ ዘወር ብሎ ያየንም የለም ብለዋል፤ በዚህ መልስ ያልተደሰቱት ደህነንቶችም ወደ ሥራ አስኪያጁ ቀርበው ተመሳሳይ ሃሳብ ቢያቀርቡም በጐ ምላሽ አላገኙም።</p>

<p>ይኸው የፕሮፖጋንዳ ኃይል ወደ አቢሲኒያ ባንክ ያመራ ቢሆንም ሠራተኞቹ ያልተሞከረባቸውን ዘረፋ ሊገልፁ ፍቃደኖች አልሆኑም። ይህ ዓይነቱን ሪፖርት ፍለጋ ወደ ወጋገን ባንክ ቢቀርቡም ማንም ሞራል ያለው ሰው ሊያደርገው የማይፈልገው በመሆኑ ያሰቡት ሳይሳካላቸው እንደቀረ ምንጮቻችን ገልፀዋል።</p>


<p class="align-center"><a href="/Gazettas/LsaneHzb/info/LsaneHzb.sera.html">ከልሳነ ሕዝብ ሰኔ 24 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ልሳነ፡ሕዝብ/ማውጫ/1997/ሰኔ/24/ልሳነ፡ሕዝብ1.241097.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
