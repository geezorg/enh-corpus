<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>3 ሺ ታጋቾች ዝዋይ ታጉረዋል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">3 ሺ ታጋቾች ዝዋይ ታጉረዋል</h2>


<p>ከግንቦት 28 ቀን 1997 ጀምሮ በአገሪቱ የተለያዩ አካባቢዎች የተቀሰቀሰውን የህዝብ አመፅ ለመግታት መንግስት በወሰዳቸው መጠነ ሰፊ እርምጃዎች 3 ሺ ታጋቾች ዝዋይ የገቡ ሲሆን ሆስፒታሎች በአስክሬኖችናቁስለኞች ሌሎች እሥር ቤቶችም ብታሳሪዎች ተጨናንቀዋል።</p>

<p>ሰኔ 1 ቀን 1997 በአድዲስ አበባ የተለያዩ ወረዳዎች በተፈጠረው ሁከት ፖሊሶች በከፈቱት ተኩስ ከ40 ሰዎች በላይ መገደላቸውንና ከአንድ መቶ በላይ ደግሞ ቀላልና ከባድ ጉዳት እንደደረሰባቸው የተለያዩ የዜና ምንጮች ሲገልፁ፣ መንግሥት ግን የሟቾቹን ቁጥር ወደ ሃያ ሁለት ቁስለኞች ደግሞ ወደ አርባ ዝቅ አድርጓታል። ይሁን እንጂ በጥቁር አንበሣ፣ በምኒልክ፣ በጳውሎስ፣ በየካቲት 12፣ በራስ ደስታ ዳምጠውና በጥበቡ ሆስፒታል የሚገኙትን ቁስለኞቾ የተመለከቱ ታዛቢዎች የቁስለኖቹ ብዛት ከተገለፀው ቁጥር እንደሚበልጥ ነው የሚናገሩት።</p>

<p>ከፍተኛ የአካል ጉዳት ደርሶባቸው ወደ የካቲት 12 ሆስፒታልና ዳግማዊ ምኒልክ ሆስፒታል ከገቡ ቁስለኞች ውስጥ በርካታዋቹ ለከፍተኛ ህክምና ወደ ጥቁር አንበሣ ሆስፒታል በመላክ ላይ ናቸው; እነዚህ ቁስለኞች አብዛኛዎቹ ራስ ራሳቸውን ተመትተው ደም የሚፈሳቸው በመሆኑ ህዝቡ ደም በመስጠት ተባብሮአል; በራስ ደስታ ሆስፒታል ደግሞ የማን እንደሆኑ የማይታወቁ አስክሬኖች እንዳሉ ለማወቅ ተችሏል; በመርካቶ አካባቢ ካለቁት ሰዎች መካከል አስር ያህሉ ለስም ንተኛ ክፍል ፈተና የወጡ ህፃናት እንደነበሩ አስክሬናቸውን ከነዩኒፎርማቸው በሆስፒታል ማየታቸውን አንዳንድ ምንጮች ገልጠዋል።</p>

<p>በዚህ ዕለት ከአዲስ አበባ እየታፈሱ የታሠሩትን ትክክለኛ ቁጥር ማወቅ ባይቻልም በሺዎች የሚገመቱ ዜጐች በየእሥር ቤቶቹ መታጐራቸው ታውቋል። በየካ፣ በልደታ፣ በመርካቶ ፣ በንፋስ ሥልክ፣ ቄራ፣ በመገናኛ በሌሎችም አካባቢዎች በከባድ ሁኔታ የታጠቁ የፌዴራል ፖሊስ አባላት ትላልቅ የፖሊስ ኦራል መኪናዎችን ከየመንገዱ ዳር አቁመው ማፈሳቸውን የዓይን ምስክሮች ገልፀዋል። በወረዳ 6 እና 7 ቀበሌም በርካታ ወጣቶች የተያዙት መኖሪያ ቤታቸው እየተሰበረው ነበር።</p>

<p>በወረዳ 16 ደግሞ በጠዋቱ አፈሳ እድሜና ጾታ ሳይለዩ በመንገድ ላይ ያገኙትን ሁሉ የያዙ ሲሆን፣ ከቀኑ 10 ሰዓት ጀምሮ ግን በቀጥታ መንደር ውስጥ ገብተው፣ በሚደረግላቸው ጥቆማ መሆኑን ነው።የአካባቢው ነዋሪዎች ለዝግጅት ክፍላችን የገለፁት ። እንደጨርቆስ ባሉ አንዳንድ አካባቢዎች ደግሞ ፖሊሶች የሚፈልጓቸውን ለመያዝ መብራት አጥፍተው እስከመያዝ ደርሰዋል ነው የሚባለው።</p>

<p>ሰኔ 1 ቀን 1997 ከቀኑ አምስት ሰዓት ገደማ ሲሆን መገናኛ አካባቢ ከሚገኝ መንደር ውስጥ ቁጥራቸው ከስምንት ያላነሰ ወጣቶች የሰሌዳ ቁጥሩ ፖሊስ አዲስ አበባ 0100 በሆነ ፒክ-አፕ ባለ ሸራ መኪና የፌዴራል ፖሊስ አባላት በሆኑ ወታደሮች ተይዘው የተወሰዱ ሲሆን፣ ወጣቶቹ ወታደሮቹን እንዳያስሯቸው ቢማፀናቸውም በዱላ እየደበደቡ ወደ መኪናው እንዲወጡ አድርገዋቸዋል።</p>

<p>በተጨማሪም ከእነዚህ ወጣቶች ጋር ዮሀንስ ፀጋዬ የተባለና በወረዳ 17 ቀበሌ 08 በቤት ቁጥር 165 ነዋሪ የሆነ ወጣት የወንድራድ ትምህርት ቤት የዘጠነኛ ክፍል ተማሪ እህቱን ለምሸኘት በመገናኛ ፌርማታ አውቶቡስ በመጠበቅ ላይ እንዳለ ወታደሮቹ ኬእህቱ ነጥለው በመኪና ጭነው እንደወሰዱት እህቱ እያለቀሰች ስትናገር የዚህ ሪፖርት ዘጋቢ ተመልክቷል። ወጣቱ ዕድሜው 21 አመት እንደሆነና የ12ኛ ክፍል ትምህርቱን ያጠናቀቀ እንደሆነም እህቱ ተናግራለች።</p>

<p>በተጨማሪም ወጣቶቹን ይጭን ከነበረው መኪና በግምት ሃምሳ ሜትር ርቀት ላይ የነበረን ወጣት አንድ የፌዴራል ፖሊስ አባል ወጣቶቹ ሲያዙ ፉጨት አሰምተሃል በማለት መሳሪያውን አቀባብሎ «ና! ወደ እኔ ተጠጋ» በማለት ወጣቱ ወደ እሱ ሲጠጋ የቀበሌ ነዋሪነት መታወቂያውን ነጥቆ መኪና ላይ ውጣ ሲለው ወጣቱ «ኧረ በፍጽም ምንም አላደረግሁም ከኮተቤ ድረስ የመጣሁት በእግሬ ነው፣ ሰላምዊ ነዋሪ ነኝ ተወኝ፤ እምቢ ካልከኝ ደግሞ እዚሁ ግደለኝ አትውሰደኝ!» ብሎ በማለት በማልቀሱና በአካባቢ የነበሩ አዛውንቶች ይሄ ልጅ ምን አጠፋ? አላፏጨም ተውት ተብሎ በሽማግሌዎቹ ልመና ስይታሰር ቀርቷል።</p>

<p>አካባቢው በሁኔታዎች አለመረጋጋት የተረበሸ ሲሆን ኧካባቢው ያሉ ሱቆችና የአገልግሎት መስጫ ተቋማት በሙሉ ተዘግተዋል። በተለይ ለም ሆቴል እየተባለ በሚጠራው አካባቢ የሚገኘው የአብዮት ቅርስ ት/ቤት በራፍ በወላጆች ተጨናንቆ ውሏል፤፡ የዚህ ሪፖርት ዘጋቢ ከወላጆች አንዳንዶች አነጋግሮ «ወላጆቹ የከተማው ፀጥታ አስተማማኝ ባለመሆኑ ልጆቻችን ፈተናውን እስኪጨርሱ ሙሉ ቀን ውለን ይዘን ለመሄድ ነው የቆምነው>። ሲሉ ገልጠውለታል።</p>

<p>በሰኔ 1ቀን 1997 የፖሊሶች የአፈሳ ውሎ ከተያዙ እጅግ በርካታ ዜጐች ውስጥ ሦስት ሺህ የሚሆኑት ሰኔ 2 ቀን 1997 ጠዋት በአርባ አምስት ከባድ መኪናዎች እየተጫኑ ወደ ዝዋይ መወሰዳቸውም ታውቋል። ከእነዚህም ውስጥ ከደረሰባቸው ድብደባ ብዛት የተነሳ ለመሞት የሚያጣጥር እንዳሉም ይነገራል።</p>


<p class="align-center"><a href="/Gazettas/LsaneHzb/info/LsaneHzb.sera.html">ከልሳነ ሕዝብ ሰኔ 3 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ልሳነ፡ሕዝብ/ማውጫ/1997/ሰኔ/03/ልሳነ፡ሕዝብ3.031097.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
