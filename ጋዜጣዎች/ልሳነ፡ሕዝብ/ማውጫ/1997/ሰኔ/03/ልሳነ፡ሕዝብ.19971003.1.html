<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>መለስ ዜናዊ ለፍርድ ይቅረቡ!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">መለስ ዜናዊ ለፍርድ ይቅረቡ!</h2>


<p>አስቸኳይ ጊዜ አዋጅ መሰል መመሪያ በማውጣት ለንፁሓን ዜጐች እልቂት ምክንያት የሆኑት ጠቅላይ ሚኒስትር መለስ ዜናዊ ከሥልጣን ወርደው ለፍርድ እንዲቀርቡ ሕዝቡ በአገር ውስጥ፣ ኢትዮጵያውያን በውጭ አገር እየጠየቁ ናቸው።</p>

<p>ከምርጫ ጋር ተያይዞ አነታራኪ እየሆነ በመጣው የድምፅ መጭበርበር ተከትሎ በአዲስ አበባ በተቀሰቀሰው ተቃውሞ እስከ 40 የሚደርሱ ሰዎች ከፖሊስ በተተኮሰ ጥይት ተገድለዋል፣ ከ100 በላይ ሰዎች ቆስለዋል።</p>

<p>ከተለያዩ የዜና ምንጮች፣ ከኢትዮጵያ ሰብአዊ መብት ጉባኤን ከዓይን ምስክሮች ያገኘናቸው መረጃዎች እንደሚያመለክቱት «በተጭበረበረ ሁኔታ አንገዛም፣ የታሰሩ ተማሪዎች ይፈቱ!» በሚል በተቀሰቀሰ ተቋውሞ አዲስ አበባ ውስጥ በመርካቶ ፣ በአዋሬ፣ በተክለሃይማኖት፣ በየካና በኮተቤ ከፀጥታ ኃይሎች ጋር ከባድ ፍልሚያ ታካሂዷል። ህዝቡ ድንጋይ፣ ፖሊሶችና የመከላከያ ሠራዊቱ ጠመንጃ ይዘው ተፋልመዋል።</p>

<p>በተለይ ሰኔ 1 ቀን 1997 ከነዚሁ የመንግሥት ኃይሎች በተተኮሰባቸው ጥይትም የበርካቶች ሕይወት ጠፍቷል፤ በበርካቶች ላይ ደግሞ ከቀላል እስከ ከባድ የአካል ጉዳት ደርሷል።</p>

<p>ግንቦት 30 ቀን 1997 ምሽት በመገናኛ ብዙሃን በተላለፈው ዜና ለሥራ ማቆም አድማ የሚያነሳሱ ወረቀቶችን ሲያባዙ የነበሩ ስለመያዛቸው ከተገለፀው ዜና ጋር በማያያዝ አብዛኛው ሠራተኛ ከሰኔ 1 ቀን 1997 ጀምሮ በየአካባቢው መቆየትን መርጧል። በርካታ ወላጆችም ልጆቻቸውን ከት/ቤት አስቀርተዋል። የንግድ ሱቆች ተዘጋግተው በመዋላቸው አብዛኛው የከተማዋ ነዋሪ ከመደበኛ እንቅስቃሴ ተቆጥቦ ማሳለፍን መርጧል።</p>

<p>በሌላ በኩል ደግሞ የተለያዩ አካባቢዎች ተቃውሞአቸውን ይገልጡ ከነበሩት ጋር የተጋጩት ፖሊሶች በከፈቱት ተኩስ እስከ ግድያ የደረሰ የጥቃት ርምጃ ወስደዋል። </p>

<p>ሁኔታውን ተዘዋውረው የማየት ዕድል ያገኙ አንዳንድ ሰዎች እንደገለጡት ሁከቱን ለማረጋጋት ፖሊሶችና የፀጥታ ኃይሎች በኦራል መኪናዎች ይዟዟሩ ነበር። ፓስተር አካባቢውም ታንኮች ቆመው ታይተዋል። በፖሊሶችና በጸጥታ ኃይሎች በኩል ተቃዋሚዎችን ለመበተን አስለቃሽ ጋዝ አለመጠቀማቸውንም ጠቁመዋል።</p>

<p>በፋና ራዲዮ ይህንን አደጋ አስመልክቶ በቀረበው የቀትር ዘገባ ስለ ሁኔታው የተጠየቁት የማስታውቂያ ሚኒስቴሩ አቶ በረከት ስምኦን ስለሟቾቹ እንደገለጡት በዘረፋ ላይ የተሰማሩ በመሆናቸው ርምጃው አግባብ እንደሆነ ገልጠዋል። በምሽቱ የአማርኛ ድምጽ ራዲዮ ስለሁኔታው መግለጫ እንዲሰጡ ለቀረበላቸው ጥያቄ ግን ይችን ቃል ሳይደግሟት ቀርተዋል።</p>

<p>ሰኔ 1 ቀን አስተዳደሩ የከተማ አውቶቡሶችና ተጨማሪ ማጓጓዣዎች መሠማራታቸውን ተገልጧል። በቀጣዮቹ ቀናት ሁኔታው ካልተረጋጋ በዚሁ እንደሚቀጥል ያስታውቀው ቢሆንም ሰኔ 2 ቀን 1997 ጥቂት አውቶቡሶች ብቻ ሲያጓጉዙ ውለዋል። በተጨማሪነት ይሰማራሉ የተባሉት የግል ማጓጓዣዎች ግን ለደህንነታችን ዋስትና የለንም በማለት አለመንቀሳቀሳቸው ተጠቁሟል። ለዚህም እንደምክንያት የተገለጠው ሰኔ 1 ቀን 1997 ለተቃውሞ በወጡት ሰዎች የከተማ አውቶቦሶች መስተዋት በድንጋይ በመሰባበሩ እንደሆነ ታውቋል።</p>

<p>በከተማዋ መረጋጋት እየራቀው በመሄዱ በርካታ ባንኮች በራቸውን ዘግተዋል። ከዚሁ ጋር በተያያዘም፣ ግንቦት 29 ቀን 1997 በፀጥታ ኃይሎች ታፍሰው ሰንዳፋ ተወስደው ከነበሩት የአዲስ አበባ ዩኒቨርስቲ ተማሪዎች ከፊሎቹ ተፈትተው ወደ ተቋማቸው በመመለሳቸው የተሰማውን ደስታ ለመገልጽ ከመገናኛ እስከ አራት ኪሎ በተዘረጋው አውራ ጐዳና ግራና ቀኝ ተሰልፎ የነበረውን ህዝብ ለመበተን በሚል በፀጥታ አስከባሪዎች የተከፈተው የሩምታ ተኩስ አካባቢውን ሲያሸብር ማምሸቱን ሪፖርተሮቻችን ሁኔታውን እንደሚከተለው ቃኝተውታል።</p>

<p> በተለይ የካ ሚካኤል አካባቢ የነበሩ ቤተክርስትያን ተሳላሚ ምዕመናን በልጆቹ መመለስ የተሰማቸውን ደስታ ፈጣሪያቸውን በማመስገንና መሬት በመሳም ሲገልጡ፣ ከመገናኛ ወደ አራት ኪሎ በሚወስደው ረጅም ጐዳና ላይ ቁጥራቸው ከአንድ ሺ በላይ የሚሆኑ ወጣቶች ደግሞ የተለያዩ መፈክሮችንና መዝሙሮችን እያሰሙ በከፍተኛ ወኔ ስሜታቸውን ሲገልጹ አምሽተዋል። ወጣቶቹ ሲያሰሟቸው ከነበሩት መዝሙሮችና መፈክሮች መካከል፣</p>

<p>«ይሄ ነው ኅብረታችን፣ <br/>
እግዚአብሔር ነው ኃይላችን፣<br/>
ይቀጥላል ትግላችን።»<br/>
«አትነሳም ወይ፣<br/>
አትነሳም ወይ፣<br/>
የትግሉ ውጤት ያንተ አይደለም ወይ!»በማለት ድምጻቸውን በኅብረት እያሰሙ ወደ መገናኛ አቅጣጫ በሰላማዊ ሰልፍ ስሜታቸውን እየገለጹ ሲጓዙ ታይተዋል።</p>

<p>ከሰልፈኞቹ መካከል «እኛ የተሰለፍነው ታስረው የተወሰዱት የዩኒርሲቲ ተማሪዎች ስለተመለሱ እነሱን በድል ለመቀበል ነው። አሁንም ያልተፈቱ ካሉ ትግላችንን እንቀጥላለን» በማለት በጋራ ገልጸውለታል። ወጣቶቹ ያደረጉትን ሠላማዊ ሠልፍ ለመመልከት በያካባቢው ነዋሪና ተላላፊ መንገደኛ በአድናቆት ሲመለከት አብዛኛው የአካባቢው ነዋሪም ሠልፈኖችን «አይዟችሁ! በርቱ» እያለ ያበረታታቸው እንደነበር የዚህ ሪፖርት ዘጋቢ ተመልክቷል።</p>

<p>ሠላማዊ ሠልፈኞቹ መገናኛ ቀለበት መንገድ አካባቢ ሲደርሱ ግን በከፍተኛ ሁኔታ የታጠቀ የፖሊስ ኃይልና አድማ በታኝ አብሪ ጥይትን ጨምሮ የሩምታ ተኩስ በመክፈት ሠልፈኞቹን ለመበተን ሲሯሯጥ ታይቷል።በቦታው የነበረው የፖሊስ ኃይል አሥር ደቂቃ ለሚሆን ጊዜ ያህል የሩምታ ተኩስ ሲያሰማ ቆይቷል።በአካባቢው ከሥራ ወደ ቤቱ ሲመለስ የነበረውንና የወጣቶቹን ሰላማዊ ሰልፍ ለማየት የወጣውን ህዝብ ፊታቸው በድንጋጤ እየተረበሸና ቁና ቁና እየተነፈሱ ከወዲያ ወዲህ የሚራውጡ የታጠቁ ፖሊሶች «እንዳትነቃነቁ ባላችሁበት ቁሙ» በማለት ተከላክለዋል።</p>

<p>ሠልፈኞቹ ከፖሊስ በአጋጠማቸው በተከፈተባቸው የሩምታ ተኩስ ተበታትነዋል። ሰልፈኞቹ ከተበታተኑ በኋላ ከመገናኛ እስከ ላም በረት መገንጠያ ድረስ ያለው መንገድ ለትራፊክ ዝግ እንዲሆንና ሰወም ሆነ መኪና እንዳይንቀሳቀስ ተደርጐ ነበር።</p>


<p class="align-center"><a href="/Gazettas/LsaneHzb/info/LsaneHzb.sera.html">ከልሳነ ሕዝብ ሰኔ 3 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ልሳነ፡ሕዝብ/ማውጫ/1997/ሰኔ/03/ልሳነ፡ሕዝብ1.031097.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
