<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>መዋጮ ለኢሕአዴግ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">መዋጮ ለኢሕአዴግ</h2>


<p>በከፍተኛ ንግድና በልዩ ልዩ ሥራ ላይ የተሰማሩ ታዋቂ ግለሰቦች ለኢሕአዴግ ምርጫ ማከናወኛ ገንዘብ እየሰጡና የንግዱን ኅብረተሰቡም ለተመሳሳይ መዋጮ ለማመቻቸት ከኢሕአዴግ ከፍተኛ ባለሥልጣን አደራ የተጣለባቸው መሆኑን ውስጥ አዋቂ ምንጮች ገለጡ። </p>

<p>ሚያዝያ 21 ቀን 1997 በሸራተን አዲስ፣ አቶ አባይ ፀሐዬ የፌዴራል ጉዳዮች ሚኒስትርና የሕወሓት/ኢሕአዴግ ማዕከላዊ ኮሚቴ አባል በተገኙበት ቁጥራቸው የተወሰነ ነጋዴዎችና በልዩ ልዩ ሥራ ላይ የተሰማሩ ግለሰቦች ለኢሕአዴግ የምርጫ ማከናወኛ የ3 ሚሊዮን(ሦስት ሚሊዮን) ብር መዋጮ ማድረጋቸው ታውቋል።</p>

<p>በዕለቱ በተካሄደው በዚህ የመዋጮ ስብሰባ ላይ ከተገኙት ታዋቂ ግለሰቦች ውስጥ አቶ ዓለማየሁ ከተማ በህንፃ ሥራ ተቋራጭነት ሥራ ላይ የተሠማሩና በትግራይ ክልል ሰፊ የግንባታ ሥራ በማካሄድ ላይ የሚገኙ፣ አቶ የምሩ ነጋ የደንበል ሲቲ ሴንተር ባለቤት፣ አቶ ይስሐቅ አብዱላሂ አባስ፣ የአባስ ትራንስፖርት ድርጅት ባለንብረት፣ አቶ ሙሉጌታ ተስፋ ኪሮስ፣ የአካካስ ሎጂስቲክስ ኩባንያ ማኔጂንግ ዳይሬክተርና የኢትዮጵያ ሺፒንግላይንስ ዋና ሥራ አስኪያጅ አቶ ሙሉጌታ አምባቸው አብርሃ ጥቂቶቹ ናቸው።</p>

<p>በዕለቱ ከተዋጣው 3 ሚሊዮን ብር ውስጥ አቶ ዓለማየሁ ከተማ ብር 1 መቶ ሺ (አንድ መቶ ሺ) መስጠታቸውንና ሌሎችም እያንዳንዳቸው ከ50,000 በላይ ብር ማዋጣቸውን ውስጥ አዋቂዎቹ ይናገራሉ።</p>

<p>ኢሕአዴግን ወክለው በዚህ ስብሰባ ላይ የተገኙት አቶ አባይ ፀሐዬ በልዩ ልዩ ስራ ላይ የተሠማሩ እነዚህ ግለሰቦች በጥሬ ገንዘብ ያበረከቱት መዋጮ እንዳለ ሆኖ፣ የንግዱ ኅብረተሰብ የእነሱን አርአያ እንዲከተልና ከሁሉም በላይ ነጋዴው ከቤተሰቡና በሥሩ ከሚያስተዳድራቸው ሠራተኞች ጋር ኢሕአዴግን እንዲመርጥ የተቻላቸውን ሁሉ እንዲያደርጉ አደራ ብለዋል። ነገሮች እንደታሰበው ከሄዱም በዛሬው ዕለት አቶ መለስ ዜናዊ በእነዚህ ግለሰቦች ቅስቀሳና ማግባባት ይሰበሰባል ተብሎ ለሚጠበቀው 3 ሺ ለሚሆኑ የንግዱ ኅብረተሰብ ንግግር ያደርጋሉ ተብሎ ይጠበቃል።</p>

<p>ይህን የኢህአዴግን ሽርጉድ እየሰማ ያለው የንግዱ ሕብረተሰብ ግን ነፃው ገበያ በወያኔ የንግድ ኩባንያዎች እየተደፈጠጠ ባለበት፣ ነጋዴው ሊከፍለው በማይችል ተደራራቢ ግብር ወገቡ በተሰበረበት ጊዜ ላይ በኢትዮጵያ ሀብትና ንብረት ሙሉ ተጠቃሚ ለሆነውና የገንዘብ ችግር ለሌለበት ለኢሕአዴግ የምርጫ ማከናወኛ ገንዘብ እንዲሰጥና ከሁሉም የከፋ ደግሞ በእያንዳንዱ ግለሰብ ፍላጐትና ውሳኔ ብቻ መፈፀም በሚገባው በምርጫ ድምፅ አሰጣጥ ውስጥ ገብተው ለኢሕአዴግ ቅስቀሳ ለማድረግ ኃላፊነት የተቀበሉት ግለሰቦች የግል ጥቅማቸውን ለማመቻቸትና ምናልባት ኢሕአዴግ ከአሸነፈ በሚል በፍርሃት የተዋጡ መሆናቸውን እየገለጡና እየተነጋገሩበት መሆኑን እየተሰማ ነው።</p>


<p class="align-center"><a href="/Gazettas/LsaneHzb/info/LsaneHzb.sera.html">ከልሳነ ሕዝብ ሚያዝያ 28 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ልሳነ፡ሕዝብ/ማውጫ/1997/ሚያዝያ/28/ልሳነ፡ሕዝብ1.280897.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
