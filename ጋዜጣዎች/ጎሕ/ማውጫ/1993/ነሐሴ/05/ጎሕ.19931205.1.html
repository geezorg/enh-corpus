<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ፍርድ ቤት በእነስዬ ላይ የስድስት ቀን ቀነ ቀጠሮ ሰጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ፍርድ ቤት በእነስዬ ላይ የስድስት ቀን ቀነ ቀጠሮ ሰጠ</h1>


<p>ትናትን ለስድስተኛ ጊዜ ጠቅላይ ፍርድ ቤት በቀረቡት በእነስዬ አብርሃ ላይ ፖሊስ የ14 ቀናት ተጨማሪ የጊዜ ቀጠሮ እንዲሰጤው ቢጠይቅም ችሎቱ የጠበቃዎችንና የተከሳሾችን ተቃውሞ ካደመጠ በኋላ የስድስት ቀን ቀነ ቀጠሮ በመስጠት ውሎውን አጠናቋል።</p>

<p>ችሎቱ ቀደም ሲል በሰጠው ቀጠሮ መሰረት ከትናንት በስቲያ የተሰየመ ቢሆንም በመብራት መቋረጥ ምክንያት ወደትናንት መዛወሩ ይታወቃል። በችሎቱ ላይ በነስዬ አብርሃ መዝገብ ከተከሰሱት መካከል የሐግቤስ ኩባንያ ባለቤት ሚስተር ሆራየር አቶ ፍፁም ዘአብ አስገዶም በሕመም ምክንያት አለመገኘታቸው በጠበቃቸው አማካይነት ተገልጿል። በተለይ ሚስተር ሆራየር በከፍተኛ የኩላሊት ሕመም ምክንያት በፖሊስ ሆስፒታል በመታከም ላይ እንደሚገኙና በዋስ ተለቀው የተሻለ ሕክምና የሚያገኙበት ሁኔታ ካልተመቻቸ አስጊ ደረጃ ላይ የደረሰው ጤንነታቸው ጉዳት ሊያስከትልባቸው እንደሚችል ጠበቃው ተናግረዋል።</p>

<p>አቶ ስዬ በበኩላቸው «ተጠርጥረሃል የተባልኩበት የሙስና ወንጀል የወንድሞቼ ድርጅት ከአምቼ ሲገዛና ከባንክ ሲበደር ሁኔታዎች አመቻችተሃል ተብዬ ነው። መንግስት ራሱ ባወጣው የፍራንኮ ቫሉታ አሰራር የተደረገውን ነገር ስዬ አመቻችቷል በሚል ነው እንደ አዲስ ክስ የተመሰረተብኝ ለዚህም ክስ አዲስ ቀጠሮ መያዙን አውቃለሁ። እንደዚህ እያለ በየጊዜው አስራ አራት ቀን እየተባለ በተስፋ ፍርድ ቤት እየቀረብኩ ነው። ፋይሌ ከወንድሞቸና ከአቶ በሻህ ጋር ተያይዟል። እኔ እንድታሰር ፈቃድ የሰጠው ይህ ፍርድ ቤት ነው? በምን ምክንያት እንደታሰርኩ ለምን አይገለፅልኝም? ክቡር ፍርድ ቤቱስ ለምን ፍትህ አይሰጠኝም?» ብለዋል። «እኔ በቀጠሮ እንድቆይ የተደረገው ለሌላ ግብ ነው። ሙስናን እንደማንኛውም ዜጋ የምዋጋ ነኝ» ያሉት አቶ ስዬ «የሁላችንም ቤት ይፈተሽ ሀብታችንም ይታወቅ፣ ሙስና የፖለቲካ መሳሪያ ሊሆን አይገባም» ሲሉ ተናግረዋል።</p>

<p>አቶ ቢተው በላይ ደግሞ «ችሎት ፊት የቀረብኩት ፍትህ አገኛለሁ ብዬ ነው። ይህ መድረክ የሌላ ፖለቲካ ማስፈፃሚያ እንዳልሆነ አምናለሁ። በመሆኑን በሕገ መንግሥቱ መሰረት ተገቢውን ፍትህ ማግኘት አለብኝ» ብለዋል። «ባለፉት 74 ቀናት የተሰራው ምንድን ነው? እኔ በየቦታው ሳር ትግጥ የነበረች በግ ነው የሆንኩት። እኔ ከማንም የበለጠ ስታገል የነበረው ሕግ፣ ፍትህ፣ በእኔም ላይ ጭምር እንዲሰራ ነው መብቴ ተከብሮ በነፅኣ ልለቀቅ ነው የምለው» ያሉት አቶ ቢተው «ስሎቮዳን ሚሎሶቪች ያወጡት ሕግ በራሳቸው ላይ ነው የደረሰው ይህ ለሁላችንም ከሆነ ጥሩ» በማለት ተናግረዋል። ፖሊስ በበኩሉ የሙስና ወንጀል ውስብስብ ከመሆኑ አንፃር ጊዜ እንዳልበቃው ገልፆ አሁንም ያላጠናቀቃቸውን የምርመራ መዝገቦች እስከሚጨርስ ድረስ ተጨማሪ የ14 ቀን የጊዜ ቀጠሮ እንዲሰጤው ፍርድ ቤቱን ጠይቋል። የተከሳሾችን የጠበቆቻቸውንና አቤቱታና የፖሊስን ማመልከቻ ግራ ቀኝ የሰማው ፍርድ ቤት ለነሐሴ 10 ቀን የስድስት ቀን ተለዋጭ ቀጠሮ በመያዝ ውሎውን አጠናቋል።</p>

<p>ፖሊስ በበኩሉ የሙስና ወንጀል ውስብስብ ከመሆኑ አንፃር ጊዜ እንዳልበቃው ገልፆ አሁንም ያላጠናቀቃቸውን የምርመራ መዝገቦች እስከሚጨርስ ድረስ ተጨማሪ የ14 ቀን የጊዜ ቀጠሮ እንዲሰጤው ፍርድ ቤቱን ጠይቋል። የተከሳሾችን የጠበቆቻቸውንና አቤቱታና የፖሊስን ማመልከቻ ግራ ቀኝ የሰማው ፍርድ ቤት ለነሐሴ 10 ቀን የስድስት ቀን ተለዋጭ ቀጠሮ በመያዝ ውሎውን አጠናቋል።</p>


<p class="align-center"><a href="/Gazettas/Goh/info/Goh.sera.html">ከጎሕ ነሐሴ 5 ቀን 1993</a></p>

</body>
</html>	
