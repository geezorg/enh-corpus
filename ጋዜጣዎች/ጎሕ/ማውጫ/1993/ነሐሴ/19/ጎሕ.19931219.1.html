<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢዴፓ የጠራው ስብሰባ ታገደ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢዴፓ የጠራው ስብሰባ ታገደ</h1>


<p>የኢትዮጵያውያን ዴሞክራሲያዊ ፓርቲ (ኢዴፓ) በዛሬው ዕለት በመብራት ኃይል አዳራሽ ሊያደርግ የነበረውን ህዝባዊ ስብሰባ እንዲሰረዝ መደረጉን የፓርቲው ጽ/ቤት አስታወቀ።</p>

<p>ጽ/ቤቱ እንዳስታወቀው በአዲስ አበባ መስተዳድር የሰላማዊ ሰልፍና ስብሰባ ፍቃድ ቢሮ ከሳምንት በፊት ጥያቄ ቀርቦለት ለነሐሴ 15 ቀን 1993 ቀጠሮ ከሰጠ በኋላ «ፈራሚ አካል የለም» በሚል ሆን ተብሎ ስብሰባው እንዳይካሄድ ተደርጓል።</p>

<p>የሚጠየቀውን ፎርማሊቲ አሟልተው እንደገና ለነሀሴ 16 ቀን 1993 ዓ.ም ቢቀጠሩም ስብሰባው አለመፈቀዱን የገለፀው ጽ/ቤት የአዲስ አበባ መስተዳድር ቢሮ ከፍተኛ ባለሥልጣናትን ለማነጋገር ቢሞክሩም ምላሽ አለማግኘታቸውንና ርዕሰ መስተዳድሩ አቶ ዓሊ አብዶን ለማነጋገር ሞክረው ስልኩን ጆሮአቸው ላይ እንደዘጉባቸው አስታውቀዋል።</p>

<p>«በሕገ መንግሥቱ መሰረት ፍቃድ በተጠየቀ በ48 ሰዓት ውስጥ ቢሮ ምላሽ የመስጠት ግዴታ ቢኖርበትም ከሳምንት በላይ አስጠብቆ ያልተፈቀደ ስብሰባ ልታካሂዱ ስልሆነ ቅስቀሳ ማድረጋችሁን አቁሙ ተብለናል» ሲሉ የኢዴፓ ጽ/ቤት ለዝግጅት ክፍላችን ገልጿል።</p>

<p>እንደ ጽ/ቤቱ ማብራሪያ ድርጅቱን ይህንን ሕዝባዊ ስብሰባ ለማካሄድ በተለያዩ ጋዜጦችና በኢትዮጵያ ተሌቪዥን እንዲተላለፍ ማስታወቂያ ከመስጠት አልፎ በከተማው ፓስተሮችን በመለጠፍ ከአስር ሺህ ብር በላይ ወጪ አውጥቷል። ስብሰባውን ለማዘጋጀት የተደከመው ድካም መና እንዲቀርና ድርጅቱ እንዲከስር ሆን ተብሎ የተደረገ ሴራ መሆኑን ጽ/ቤቱ ገልጿል።</p>

<p>ጽ/ቤቱ አያይዞም «ህገመንግሥታዊ የመሰብሰብ መብታችን በገዥው መንግሥት ሆን ተብሎ ተጥሷል። ይኸው መብታችን እንዲፈቀድ ለመስተዳድሩ ቢሮ በድጋሚ ያሳወቅን ሲሆን በግልባጭ ለአዲስ አበባ ፖሊስ ኮሚሽን ለጠ/ሚኒስትሩ ቢሮ አሳውቀናል» ብለዋል።</p>

<p>እንደኢዴፓ እምነት ገዥው የወያኔ/ኢህአዴግ መንግሥት ህዝቡ ህገ መንግሥታዊ መብቱን ተጠቅሞ መወያየት መደራጀትና መሰብሰብ እንዳይችል የአፈናና የእመቃ እርምጃዎች እየወሰደ ይገኛል። ወያኔ/ኢህአዴግ ግን ማንንም ሳያስፈቅድ ህገ መንግሥቱን በመጣስ በፈለገው ቦታ ያሰበውን ግምገማ ስብሰባና ውይይት ያደርጋል። ገዥው ፓርቲ እየወሰደ ያለው እርምጃ ቁጣ ቀስቅሶ ህዝብን ለአመፅ የሚያነሳሳ በመሆኑ ከድርጊቱ እንዲቆጠብ ኢዴፓ ጠይቋል።</p>


<p class="align-center"><a href="/Gazettas/Goh/info/Goh.sera.html">ከጎሕ ቅዳሜ ነሐሴ 19 ቀን 1993</a></p>

</body>
</html>	
