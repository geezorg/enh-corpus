<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የብሔራዊ ባንክ ሠራተኛ ማህበርና ባለሥልጣናቱ ተፋጠዋል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የብሔራዊ ባንክ ሠራተኛ ማህበርና ባለሥልጣናቱ ተፋጠዋል</h1>


<p>የኢትዮጵያ ብሔራዊ ባንክ ለሠራተኞች ዓመታዊ የደመወዝ ጭማሪ ለማድረግ ፈቃደኛ ባለመሆኑ በሠራተኛ ማህበሩና በኢህአዴግ ባለሥልጣናት መካከል ልዩነት መፈጠሩን ምንጮች አመልክተዋል።</p>

<p>የኢትዮጵያ ብሔራዊ ባንክ ባለሥልጣናት ለሠራተኞች የደመወዝ ጭማሪ ያልተደረገበትን ምክንያት ሲያብራሩ የአመቱ በጀት ሲፀድቅ ለደመወዝ ጭማሪ በጀት ባለመያዙ ነው ብለዋል። የሠራተኛው ማኅበርና የሠራተኛው ተወካዮች ባለሥልጣናቱ የሚሰጡት ምክንያት መሠረተ ቢስ ነው ሲሉ ይተቻሉ።</p>

<p>የኢትዮጵያ ብሔራዊ ባንክ የሠራተኛ ማኅበር አመራር ወይም ማኔጅመንቱ በተስማሙበት የህብረት ውል ስምምነት መሠረት ባንኩ አላተረፈም ለሠራተኞቹ የደመወዝ ጭማሪ መክፈል አለበት። በኢትዮጵያ ብሔራዊ ባንክ ሹማምንት የደመወዝ ጭማሪውን ከበጀት ጭማሪ ጋር አያይዘው ሠራተኛውን ለማታለል ይሞክራሉ የሚሉት የሠራተኛ ማኅበር ተወካዮች ብሔራዊ ባንኩ በሲቪል ሰርቪስ ሕግ የማይተዳደር በመሆኑ በበጀት ማሳበቡ መሠረተ ቢስ ነው ይላሉ።</p>

<p>በህብረት ስምምነቱ መሰረት የአንድ ዓመት የደመወዝ ጭማሪ እንዲሰጣቸው ጠይቀው ከባንኩ ሹማምንት አሉታዊ ምላሽ የተሰጣቸው የባንኩ ሠራተኞች በማህበራቸው በኩል ክስ መስርተዋል። የባንክ ሹማምንት የሠራተኞቹን ቁጣ ለማለሳለስ ሐምሌ 3 ቀን 1993 ዓ.ም ከሠራተኛው ተወካይ ጋር ውይይት አድርገው ብሔራዊ ባንኩ የደመወዝ ጭማሪ ለመክፈል የሚችለው ላለፈው ሐምሌ ወር ብቻ ነው በማለት የሠራተኛውን ጥያቄ ውድቅ አድርገዋል። የባንኩ የሠራተኛ ማህበር ተወካዮች ግን ባንኩ ከሐምሌ ወር 1992 ዓ.ም እስከ ሰኔ 30 ቀን 1993 ዓ.ም ያለውን የደመወዝ ጭማሪ ላለመክፈል መወሰኑን በጥብቅ ተቃውመዋል። የኢትዮጵያ ብሔራዊ ባንክ ሹማምነት የተሐድሶ እንቅስቃሴው አካል ነው ባሉት መሠረት ባንኩ ለሚቀጥሉት አራት ዓመታት በሕንዶች ይተዳደራል።</p>


<p class="align-center"><a href="/Gazettas/Goh/info/Goh.sera.html">ከጎሕ ጳጉሜን 3 ቀን 1993</a></p>

</body>
</html>	
