<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ውዝግቡ የረገበ ቢመስልም ገና አልተቋጨም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ውዝግቡ የረገበ ቢመስልም ገና አልተቋጨም</h1>


<p>የሕወሓት ችግር ተፈትቷል ይባል እንጂ በግልፅ የሚታዩ እውነታዎች ግን ይኼንን አያመላክቱም። በአሁኑ ሰዓት በኢህአዴግ ቢሮ የሚመሩትና ለ20 ዓመታት ያህል ከሕወሓት ጋር በመሆን የታገሉት ታጋይ የማነ አበበ የገዥው ፓርቲ ልሳን ለሆነውና በትላንትና ዕትሙ ሕወሃትን አስመልክቶ እውነተኛ ዘገባ ለሕዝብ ያቀረቡትን የነፃው ፕሬስ ውጤቶችን ባወገዘው አብዮታዊ ዲሞክራሲ ጋዜጣ በሰጡት ማብራሪያ ሕወሓት ኢህአዴግን ከገጠማቸው ችግር ለማላቀቅና ለማጥራት የአባላቱን ትግል እንደሚጠይቅ ገልፀዋል።</p>

<p>ይኸው ጋዜጣ መጠነኛ በሆኑ መልኩ «ርዕሰ ጉዳዩቹ ሂደታቸውን ይጨርሱ» ሲል ባወጣው ርዕሰ አንቀጹ ድንጋጤ ያጠላበትና ጠንከር ብሎ ያልታየ አቋሙን አንፀባርቋል። ከዚሁ የኢህአዴግ ልሳን ርዕሠ አንቀፅ በመነሳት ለማረጋገጥ የሚቻለው እውነት ቢኖር ጠ/ሚኒስትር መለስ ተጠናቋል ያሉት የድራማው መሪ ተዋንያኑ ያልሞቱ በመሆኑ እየቀጠለ እንደሚገኝ ብቻ ነው።</p>

<p>«ሰሞኑን በሕወሓት ማዕከላዊ ኮሚቴ ውስጥ በተፈጠረው ችግር ሳቢያ በርካታ ርዕሰ ጉዳዮች በየሚዲያውም ሆነ በሌሎች መድረኮች ሁሉ መወያየ ሆነው ሰንብተዋል» በማለት የሚጀምረው ይኸው ርዕሰ አንቀፅ በርዕሰ ጉዳዮቹ ላይ በተወሰነ ደረጃ መግለጫ መሰጠቱን አስታውሶ የተሰጡት ማብራሪያዎች የተከሰተውን ሁኔታ ለሕብረተሰቡ ግልፅ ለማድረግ ያህል በመሆናቸው በጥልቀት ለማወቅ ለሚሻ ሁሉ ላያረኩ ይችላሉ ይላል።</p>

<p>ጠ/ሚኒስትር መለስና ሌሎች የኢህአዴግ አባል ድርጅት መሪዎች ለጋዜጠኞች በሰጡት ማብራሪያ ሊያረኩ እንደማይችሉ የገለፀው ይኸው የጋዜጣው አቋም ከምን ድረጃ ተነስቶ ይህንን ሊፅፍ እንደቻለ ባይታወቅም እነመለስ ጋዜጠኞች ፊት ቀርበው ያልመለሱት አልያም ጭራሽ ሳይነሱ የቀሩ ግን ማብራሪያ የሚያስፈልጋቸው ጉዳዮች እንዳሉ ያመለክታል። የልሳኑ አቋም በመንደርደሪያው ላይ በርካታ ርዕሰ ጉዳዮች ሲል ያስቀመጠውና በየሚዲያው በሌላ መድረኮች የተነሱት የሕወሓት መሰነጣጠቅ የተሰጡት ማብራሪያዎች ሁሉ ገና በውይይት ላይ ያሉ ጉዳዮች መሆናቸውን በማረጋገጥ መለስ ተቋጨ ያሉት ርዕሰ ጉዳዩ ገና ያልተቋጨ መሆኑን ያሳያል።</p>

<p>ሕወሓትና ብአዴን በማዕከላዊ ኮሚቴ ደረጃ ተወያይተው ውሳኔ ያሳለፉበት አንድ ርዕሰ ጉዳይ ብቻ ነው። እርሱም ቢሆን ገና ጠቅላላ የድርጅቱ አባላት እምነት ተብሎ የሚወሰድ አይደለም። ሌሎች ርዕሰ ጉዳዮችም ገና ውይይት አልተደረገባቸውም የሚለው ይኼው ርዕሰ አንቀፅ አሁን አቅጣጫውን ስቶ ወደህዝቡ የመጣውን ጉዳይም ተመልሶ መልክ ይዞ ወደአባላትና ሕዝቡ መምጣት ያለበት መሆኑን ያሳስባል። ይህ የኢህአዴግ ልሳን ተፈጥሯል የተባለውን ችግር ጥረት ባለው መልኩ ማጠናቀቅ የሚገባ መሆኑን መጥቀሱ የድርጅቱና የሕወሓት ሊቀመንበር የሆኑት ጠ/ሚ መለስ ከሰጡት ማረጋገጫ ጋር የሚቃረን ሆኖ ነው የታየው።</p>

<p>በሕዝባዊ ወያኔ ሓርነት ትግራይ የማዕከላዊ ኮሚቴ አባላት መካከል የተፈጠረው ውዝግብ በእነስዬ ቡድን ተሸናፊነት መጠናቀቁ ይገለፅ እንጂ አሁንም የሚደመጡ የዜና ምንጮች በበኩላቸው ልዩነቱን የፈጠረው ውዝግብ በቀላሉ ሊሽር እንደማይችል ያስረዳሉ። ከቤተመንግሥቱ ቡድን በመገንጠል የራሳቸውን አንጃ የፈጠሩት አስራ ሁለቱ የማዕከላዊ ኮሚቴ አባላት ከአዲስ አበባ አለመውጣታቸውን የሚያረጋግጡ ወገኖች የእነዚህ አባላት ወደትግራይ እንዲሄዱ መልቀቅ የበለጠ መሰነጣጠቅንና ችግርን ያስከትላል የሚል እምነት አላቸው።</p>


<p class="align-center"><a href="/Gazettas/Goh/info/Goh.sera.html">ከጎሕ መጋቢት 22 ቀን 1993</a></p>

</body>
</html>	
