<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ፕሬዝዳንቱን ጨምሮ ተቃዋሚዎቹ ቤተ መንግሥት ናቸው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ፕሬዝዳንቱን ጨምሮ ተቃዋሚዎቹ ቤተ መንግሥት ናቸው</h1>


<p>በጠቅላይ ሚኒስትር መለስ ዜናዊ ከሕወሓት ያፈነገጡትን ቡድን ቦናፓርቲስት (ቦናፓርቲስት ማለት ኤሌክሳንደር ቦናፖርት 14ኛው የፈረንሳይ ኑግሥ የነበረና በአስተዳደር ዘመኑ ለትውልድ መንደሩ ልዩ አድልዎ ያደረግ የነበረ ጐጠኛ መሪ መሆኑ ይታወቃል) ናቸው በመባል የተተቹት ቡድኖች ከስብሰባው መጠናቀቅ በኋላ ወደመቀሌ ተመልሰዋል የሚል ዘገባ ተሰራጭቶ የነበረ ቢሆንም አንዳንድ ወገኖች በበኩላቸው በቤተ መንግሥቱ ውስጥ ጥበቃ እየተደረገላቸው መኖራቸውን ገልፀዋል።</p>

<p>በዚህ ለአራት ቀናት ምክር ቤቱ የሰው ምስክርና የቪዲዮ ፊልም መረጃዎችን ከተመለከተ በኋላ አስራሁለቱን የህወሓት ማዕከላዊ ኮሚቴ አባላት በማውገዝና መታገዳቸውን በመቀበል እንዲሁም «ህወሓት ለኢህአዴግ ምክር ቤት የሚወክላቸውን አብላት በፈለገው ጊዜ መቀየር እንደሚችል» በመግለጽ በኢህአዴግ ከነበራቸውን ኃላፊነትም እንዲታገዱ ያረጋገጠበት ውሳኔ ላይ ፕሬዝዳንት ነጋሶ ጊዳዳ ድምፅ ከመስጠት መቆጠባቸው ታውቋል።</p>

<p>በተጨማሪም ምንጮቹ እንደሚያስረዱት እሮብ እለት በተካሄደውና ሐሙስ ዕለት ቀጥሎ በነበረው የአራት ቀን የኢህአዴግ ም/ቤት አስቸኳይ ስብሰባ ላይ አቶ አባይ ፀሐይ፣ ቢተው፣ አውአሎም፣ ዓለም ሰገድ፣ ስዬ፣ ተወልደ ምንም ኢንኳን ከሕወሓት ተሰናብታችኋል ቢባሉም በስብሰባው ላይ ተገኝተው ነበር። ይሁንና የስብሰባው ሂደት አግባብ አለመሆኑን የተቃወሙት ዓለም ሰገድ ስዬና ተወልደ ስብሰባውን ጥለው ወጥተዋል። ከዚህ እውነታ የሚነሱ ታዛቢዎች አስራ ሁለቱ ተቃዋሚዎች በአዲስ አበባ ቤተ መንግሥት እንደሚገኙ ያረጋግጣሉ።</p>

<p>የእነ መለስ ቡድን ተቃዋሚዎች ወደትግራይ ቢመለሱ የገበሬውንና የሕዝቡን ቀልብ በማነሳሳት አደገኛ የሆነ አመፅ ያነሳሳሉ የሚል አመለካከትና ፍራቻ ስለሚኖራቸው አስራሁለቱንም ወደመቀሌ ከመውሰድ ይልቅ የተጠናከረው እሰጥ አገባ እስኪረጋጋ ድረስ በአዲስ አበባ እንዲቆዩ ለማድረግ ሳይመረጥ እንዳልቀረ ይታመናል።</p>


<p class="align-center"><a href="/Gazettas/Goh/info/Goh.sera.html">ከጎሕ መጋቢት 15 ቀን 1993</a></p>

</body>
</html>	
