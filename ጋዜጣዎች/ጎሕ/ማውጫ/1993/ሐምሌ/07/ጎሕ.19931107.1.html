<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ወደኬንያ የተሰደዱ የዩኒቨርስቲ ተማሪዎች በረሀብ አድማው ተጐድተዋል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ወደኬንያ የተሰደዱ የዩኒቨርስቲ ተማሪዎች በረሀብ አድማው ተጐድተዋል</h1>


<p>ወደኬንያ የተሰደዱ የዩኒቨስቲ ተማሪዎች በረሀብ አድማው በመጐዳታቸው እስካሁን በሆስፒታል መተኛታቸውን የኬንያ ጋዜጦች ዘገቡ። ከኢትዮጵያ የኮበለሉት የዩኒቨርስቲ ተማሪዎች ወደመጠለያ ካምፕ ከመሄድ ይልቅ በኬንያ ዩኒቨርስቲ ትምህርታቸውን እንዲቀጥሉ የረሀብ አድማ በመምታት ቢጠይቁም በኬንያ የሚገኘው የተባበሩት መንግሥታት የስደተኞች ኮሚሽን ከጥያቄዎቻቸው ሰላሳ በመቶውን ብቻ እንደተቀበላቸው ጋዜጦቹ አመልክተዋል።</p>

<p>የተማሪዎቹ ተወካይ 200 ለሚሆኑ ስደተኛ ተማሪዎች የኬንያ መንግሥት የትምህርት ዕድል እንዲሰጥ ጥያቄ ያቀረቡ ሲሆን ተማሪዎቹ አሁንም ወደስደተኛ ካምፖች ለመሄድ ፍቃደኛ አለመሆናቸውን ዘገባዎቹ ጠቁመዋል። ተማሪዎቹ በተጠቀሱት የስደተኛ ካምፖች በኢትዮጵያ የገዥው ፓርቲ የህወሓት ደህንነቶች የሚቃጣባቸውን ግድያ በመፍራት ላለመሄድ መወሰናቸው ታውቋል።</p>

<p>ይህ በእንዲህ እንዳለ ባለፈው ሳምንት አዲስ በተመረጡ የአዲስ አበባ ዩኒቨርስቲ ፕሬዝዳንት ፕ/ር እሸቱ ወጨንቆ አማካይነት በተጠራው ስብሰባ የተገኙት ተማሪዎች ሃሳባቸውን ለመግለፅ ባለመቻላቸው ስብሰባውን አቋርጠው መውጣታቸው ታውቋል።</p>

<p>የአዲስ አበባ ዩኒቨርስቲ የዓመቱ የማጠናቀቂያ ፈተና ዛሬ እንደሚጀመር ቢያስታውቅም በርካታ ቁጥር ያላቸው ተማሪዎች ትምህርት በማቆማቸውና ከአገር በመሰደዳቸው ፈተናውን የሚወስዱት ጥቂት እንደሚሆኑ ከዩኒቨርስቲ የተገኘው ምንጮቹ ጠቁመዋል።</p>


<p class="align-center"><a href="/Gazettas/Goh/info/Goh.sera.html">ከጎሕ ሐምሌ 7 ቀን 1993</a></p>

</body>
</html>	
