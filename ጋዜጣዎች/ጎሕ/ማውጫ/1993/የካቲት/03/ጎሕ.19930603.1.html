<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የነኮሚሽነር በለጠ ክስ አልተቋጨም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የነኮሚሽነር በለጠ ክስ አልተቋጨም</h1>


<p>በፌዴራሉ የመጀመሪያ ደረጃ ፍ/ቤት አራዳ ቅርንጫፍ አንደኛ ወንጀል ችሎት የፖሊስ ኮሚሽነር በለጠ፣ ም/ኮሚሽነር ጀማል። መ/አለቃ በላይና በመቶ አለቃ ዋሲሁን ላይ በከፈተው የፍርድ ቤትን ትዕዛዝ የመሻር ክስን የተመለከተው የአራዳው 1ኛ ወንጀል ችሎት ትናንት በዋለው ችሎት የተከሳሾችን የመከላከያ የምስክርነት ቃል ከተቀበለ በኋላ ውሳኔውን ለየካቲት 7 ከሰዓት በኋላ በመቅጠር አሰናብቷል። በስፍራው ተገኝቶ የነበረው የጎሕ ባልደረባ የችሎቱን ዝርዝር ዘገባ አቅርቧል።</p>

<p>ሐሙስ ጥር 17/1993 ዓ.ም የፌዴራል የመጀመሪያ ደረጃ ፍ/ቤት የአራዳ ቅርንጫፍ 1ኛ ወንጀል ችሎት በእነ ገረመው ጉደታ /ተክለወይኒ/ መዝገብ የቀረቡለትን የክስ መዝገብ ከጥቅምት 4 ቀን 1993 ጀምሮ ተከሳሾቹ በማረፊያ ቤት ሆነው ክሳቸውን ሲከታተሉ የነበረበትን ሁኔታ ከዛሬ ጀምሮ የዋስትና መብታቸው ተጠብቆ በውጪ እንዲከታተሉ ሲል የመፈቻ ወረቀት ለክልል 14 ፖሊስ ኮሚሽነሮችና ጉዳዩ የሚመለከታቸው ኃላፊዎች የፍርድ ቤቱን የመፈቻ ትዕዛዝ በተለያየ ምክንያት ተግባራዊ ባለማድረጋቸው በፍርድ ቤቱ ትዕዛዝ የተፈታው ባለጉዳይ ለቀናት ያለምንም ፍ/ቤት ትዕዛዝ በእስር እንዲቆይ በመደረጉ ጉዳዩን ፍ/በቱ እንዲመለከተው አቤቱታ በመቅረቡ ኮሚሽነሮቹ ችሎት ፊት ሊቀርቡ ችለዋል።</p>

<p>ችሎቱ ጥር 30 ቀን 1993 በዋለው ችሎት በእነ ኮሚሽነር በለጠ ላይ በቀረበው ክስ የምስክሮችን ቃል ከተቀበለ በኋላ ተከሳሾቹ ኮሚሽነር በለጠ፣ ም/ኮሚሽነር ጀማል፣ መ/አለቃ በላይ፣ መቶ አለቃ ዋሴ የመከላከያ ምስርኮችን ለየካቲት 2/1993 እንዲያቀርቡ በማዘዙ በትናትናው ዕለት የኮሚሽነሮቹ ሶስት የመከላከያ ምስክሮችን ቃል ተቀብሏል።</p>

<p>በችሎቱ የታየው የመከላከያ ምስርኮቹ ቃልና የዳኞቹ መስቀለኛ ጥያቄ ውስጥ ነጥሮ የሚታየው የአቃቤ ሕጉ ከኮሚሽነሩ ባለሥልጣናት ጋር በሥልክ የተነጋገርኩት 4:00 ሰዓት ላይ ነው የሚለውና በሁለቱ መስካሪዎች በተጠቀሰው ሰዓት ኮሚሽነሮቹ በማያፈናፍን ስብሰባ መጠመዳቸውን የገለፁት እርስ በእርሱ የተቃረነ ሆኗል።</p>

<p>የፍርድ ቤቱ አካሄድ ማንም ዜጋ ከሕግና ከሕገ መንግሥቱ የበላይ መሆንን እንቅስቃሴ ለመከላከል ማንኛውንም ዜጋ በሕግ ፊት እኩል መሆኑን ለማሳየት ስለሆነ የሚደገፍና የሚበረታታ እርምጃ ነው።</p>


<p class="align-center"><a href="/Gazettas/Goh/info/Goh.sera.html">ከጎሕ የካቲት 3 ቀን 1993</a></p>

</body>
</html>	
