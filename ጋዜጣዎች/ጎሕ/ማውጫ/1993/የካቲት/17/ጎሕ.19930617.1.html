<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢህአዴግ ማዕከላዊ ኮሚቴ አባል ኮበለሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የኢህአዴግ ማዕከላዊ ኮሚቴ አባል ኮበለሉ</h1>


<p>በኦሮምያ ክልል የፍትህና የአስተዳደር ጉዳዮች ኃላፊ የሆኑት ዮናታዳን ዳቢሣ የወያኔን መንግሥት በመቃወም አገር ጥለው መውጣታቸውን ሐሙስ ዕለት የተላለፈው የኦሮሞ ነፃነት ግንባር ድምፅ አስታወቀ።</p>

<p>ዮናታን ዲቢሣ ሥርዓቱን እስከከዱበት ሰዓት ድረስ የኢህአዴግና የኦህዴድ ሥራ አስፈፃሚ በመሆን ያገለገሉ መሆናቸውን የገለፄው የኦነግ ዘገባ ባለሥልጣኑ ወያኔ በመላው ኦሮምያ ክልል እየፈፀመ ያለውን የሰብዓዊ መብት ረገጣና ግፍ እንዲሁም እየተባባሰ የመጣውን የሥርዓቱ ባለሥልጣናትን ምግባረ ብልሹነት በመቃወማቸው የደህንነት አባሎች በጥብቅ ሲከታተሏቸው የቆዩ መሆኑን አስታውቋል።</p>

<p>ዮናታንድ ዳቢሣ ሞሪታኒያ ውስጥ በሚካሄደው ስብሰባ ላይ ለመሳተፍ እየተጓዙ ባለበት ወቅት የወያኔን ሥርዓት የከዱ መሆናቸውን ያስታወቀው የኦሮሞ ነፃነት ግንባር ባለሥልጣኑ ይህንን መሰል ቆራጥ እርምጃ በመውሰዳቸው ከልብ ያደነቃቸው መሆኑን አስታውቋል።</p>

<p>አቶ ዮናታን ከኦህዴድ መስራቾች ውስጥ አንደኛው ሲሆኑ ኢህአዴግ አዲስ አበባን ሲቆጣጠር አብረው ከሠራዊቱ ጋር የበቡ ለሕወሓትም ታማኝ እንደነበሩ የሚነገር ሲሆን የአሁኑ እርምጃቸው ብዙዎችን አስገርሟል።</p>

<p>ይህ በእንዲህ እንዳለ ሐሙስ ምሽት የተላለፈው የቢቢሲ ሬዲዮ የፎከስ ኦን አፍሪካ ፕሮግራም ከዮናታድን ዲቢሳ ጋር ሰፋ ያለ ቃለ ምልልስ አድርጓል ቃለ ምልልሱን የዝግጅት ክፍላችን እንደሚከተለው አጠናክሮታል።</p>

<p>ቢቢሲ፦ በኢትዮጵያ የኦሮሚያ ክልል የፍትህና አስተዳደር ጉዳዮች ኃላፊ የሆኑት አቶ ዮናታን ዲቢሣ ወደሞሪታኒያ ለስብሰባ እየተጓዙ እያለ መንግሥትን ከድተው ፓሪስ ከገቡ በኋላ በቀጥታ ወደበርሊን አምርተዋል። በአሁኑ ሰዓት በርሊን ነው የሚገኙት። ዮናታን ዲቢሣ የኢትዮጵያን ገዥ ፓርቲ የከዱት ለምንድን ነው?</p>

<p>ዮናታን፦ ሥርዓቱን የከዳሁበት ምክንያት በአሁኑ ሰዓት መልካም የሆነ ፖለቲካዊ አዝማሚያ ባለመኖሩና የፖለቲካው ምህዋር የሚሽከረከረው በአናሣዎቹ የትግራይ ተወላጆች ብቻ ስለሆነም ጭምር ነው።</p>

<p>ቢቢሲ፦ ሌላስ ምክንያት የሎትም?</p>

<p>ዮናታን፦ በተለይ በኦሮሞ ሕዝብ ላይ እና በአገሪቱ በሚገኙ ሌሎች ብሔሮች ላይ የሚፈፀመው ግፍና እስራት የፖለቲካ አቋም እንድወስድ አድርጐኛል። በአሁኑ ሰዓት በርካታ የኦሮሞ ተወላጆች በእስር ይማቅቃሉ። ይህንን በኦሮሞ ተወላጆች ላይ የሚፈፀመውን ግፍ ለመቋቋም አልቻልኩም።</p>

<p>ቢቢሲ፦ በእርስዎ ላይ ችግር ደርሶበታል?</p>

<p>ዮናታን፦ አዎን ደርሶብኛል። ምናልባትም ሊያስሩኝ ይችሉ እንደነበረ ነው የምገምተው።</p>

<p>ቢቢሲ፦ እንዴት ክገዥው የኢህአዴግ መንገድ ከወጡ በኋላ ወደ ፖለቲካ አጋርዎ ለመቀላቀል አልሞከሩም?</p>

<p>ዮናታን፦ በአካባቢዬ የፖለቲካ አጋር አልነበረኝም።</p>

<p>ቢቢሲ፦ ከኢህአዴግ ፓርቲ አፈንግጠው ከወጡ በኋላ አሁን የርስዎ ፖለቲካዊ ምርጫ ምንድን ነው?</p>

<p>ዮናታን፦ እኔ ከእንግዲህ የምወግነው በግፍ እየተሰቃየ የሚገኘውን ሕዝብ ለመታደግ የሚታገለውን የኦሮሞ ነፃነት ግንባርን ነው።</p>

<p>ቢቢሲ፦ የኦሮሞ ነፃነት ግንባር ከኢህአዴግ ጋር የሚታለው ለኢትዮጵያ ሕዝብ ነው?</p>

<p>ዮናታን፦ በፍፁም። ለኢትዮጵያ ሕዝብ አይደለም። ለኦሮሞ ህዝብ ነፃነት እንጂ።</p>

<p>ቢቢሲ፦ ግንባሩ ከኦሮሞ ውጭ ላሉት የኢትዮጵያ ሕዝቦች ግድ የለውም?</p>

<p>ዮናታን፦ በብሔራዊነት ለኦሮሞ ህዝብ ነው የምንታገለው ከኦሮሞ ሕዝብ ጋር ኩታ ገጠም ለሆነው ለማንኛውም ወገንም ሊሆን ይችላል።</p>

<p>ቢቢሲ፦ ጠ/ሚ መለስ ዜናዊ ለኦሮሞ ህዝብ ግድየለሽ ናቸው የሚለውን አባባል ያምኑበታል?</p>

<p>ዮናታን፦ ምን ልል እችላለሁ? የምለው እኮ ያየሁትን ብቻ ነው የአይን እማኝ ሆነው ከቀረቡት ውጭ እንዴት ብዬ ልገልፀው ይቻለኛል።</p>

<p>ቢቢሲ፦ ጠ/ሚኒስትር መለስ ዜናዊ በጉዳዩ ላይ ስላላቸው አቋም ሊገልፁልኝ ይችላሉ?</p>

<p>ዮናታን፦ አይቻለኝም።</p>

<p>ቢቢሲ፦ ለምን?</p>

<p>ዮናታን፦ ምክንያቱን በአሁኑ ወቅት ይህንን ጉዳይ ለማውራት አመቺ ሁኔታ የለም።</p>

<p>ቢቢሲ፦ ጠ/ሚ መለስ ዜናዊ ማንንም ማድመጥ አይሹም የሚባለውን አባባል ይስማሙበታል?</p>

<p>ዮናታን፦ ይህንንም ለመናገር አልችልም። ምክንያቱም ለህይወቴ ጥሩ ላይሆን የሚችል አጋጣሚ ሊከሰት ይችላል።</p>


<p class="align-center"><a href="/Gazettas/Goh/info/Goh.sera.html">ከጎሕ የካቲት 17 ቀን 1993</a></p>

</body>
</html>	
