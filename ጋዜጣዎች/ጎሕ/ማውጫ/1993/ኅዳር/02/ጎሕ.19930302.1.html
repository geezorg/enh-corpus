<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ድንበር ላይ ሠላም አለ»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«ድንበር ላይ ሠላም አለ»</h1>


<p>በኢትዮጵያና በኤርትራ መካከል ተፈጥሮ የነበረው ግጭት ቆሞ ሁለቱ ሀገሮች ለልማት ቅድሚያ መስጠት እንደቻሉ የኒዘርላንድ ልዑክ በአዲስ አበባ የስራ ጉብኝት ባደረጉበት ወቅት ተናግረዋል። ጠ/ሚኒስትር መለስም በሃገሪቱ የስራ ጉብኝት የጀመሩትን ልዑካን በጽ/ቤታቸው ተቀብለው አነጋግረዋል።</p>

<p>የኒዘርላንድ መንግስት ከሌሎች ሃገሮች የላቀ የሰላም አስከባሪ ኃይል እንደላከች ይታወቃል። ከዚህ በተጨማሪም በኢትዮጵያና በኒዘርላንድ መካከል ሻክሮ የነበረው ግንኙነት በመታደስ ላይ ይገኛል። ከውጭ ጉዳይ ሚኒስትር መስሪያ ቤት በኩል መረዳት እንደተቻለው የሰላም ድርድሩን በኤርትራ በኩል የሚደረገው ማደናቀፍ እንዳይገታ የኒዘርላንድ መግንስትና ሌሎች ሀገሮች ግፊት እንዲያደርጉ ጠ/ሚኒስትሩ ለልዑካኑ ገልጠዋል።</p>

<p>የሚኒስትሩ ቃል አቀባይ እንደገለጡት ኢትዮጵያ ለመከላከያ የምታወጣውን ወጭ በመቀነስ ፊትዋን ወደልማት እንደምታዞር ነው። በአሁኑ ወቅት ለእንግዳው የውጭ ጉዳ ሚኒስትር ዙፓን አብሰን የተገለጠላቸው የኤርትራ መንግስት አስተሳሰብ ወደሰላም ለመዞሩ ብዙ ማረጋገጫ እንደሌለና ይበልጥም የብሔራዊ ውትድርና ምልመላውን እያጠናከረ እንደሚገኝ ነው። በዚህ ነጥብ ላይ የተመድ የሰላም አስከባሪ ጦር ኃይል አዛዥ ከትላንት በስቲያ ተግባራቸውን የጀመሩት ጄኔራል ፓትሪክ ካማርድ እንዳብራሩት በድንበሩ አካባቢ ሰላም እንደሰፈነ ነው።</p>

<p>ተቀማጭነታቸው አዲስ አበባ የሆኑ አምባሳደሮች በአስተያየታቸው አሁን የተመድ ጦር ኃይል በቦታው እንደሰፈነ ነው። ተቀማጭነታቸው አዲስ አበባ የሆኑ አምባሳደሮች በአስተያየታቸው አሁን የተመድ ጦር ኃይል በቦታው እየሰፈረ ባለበት ወቅት በድንበር አካባቢ ግጭት መቀስቀስ ዓለምአቀፋዊ ኃላፊነት እንደሚያስከትልና ኃይሉም ተግባሩን መወጣት ስለሚኖርበት ግጭት ይቀሰቀሳል ማለት ያዳግታል ይላሉ።</p>

<p>በኢትዮጵያ በኩል ኤርትራ የውትድርናውን እንቅስቃሴ በሀገር ውስጥ እያደራጀች እንደምትገኝ ቀደም ሲልም ተጠቅሷል። የኒዘርላንድ የውጭ ጉዳይ ሚኒስትር በተገኙበት ጠ/ሚ መለስ የኒዘርላንድ ጦር በኃይሉ ውስጥ መሳተፉ እንዳስደሰታቸው ገልጠዋል።</p>


<p class="align-center"><a href="/Gazettas/Goh/info/Goh.sera.html">ከጎሕ ህዳር 2 ቀን 1993</a></p>

</body>
</html>	
