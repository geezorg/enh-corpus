<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ሠላም ነኝ፤ ችግር የለብኝም» - ስዬ አብርሃ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«ሠላም ነኝ፤ ችግር የለብኝም» - ስዬ አብርሃ</h1>


<p>በትናትናው ዕለት በመንግስት ስልጣን ላይ ሆነው ሙስና ፈፅመዋል የተባሉት እነስዬ ቤተሰብ ማለትም 1ኛ ተከሳሽ አቶ ምህረተ አብ አብርሃ፣ 2ኛ ተከሳሽ አቶ ፍስሃ አብርሃና 3ኛ ተከሳሽት አቶ ስዬ አብርሃ የፌዴራሉ የመጀመሪያ ፍርድ ቤት አራዳ 1ኛ ወንጀል ችሎት ቀርበው ስለቀረበባቸው ክስ አስረዱ።</p>

<p>የፍርድ ሂደቱን ለመከታተል ከ500 በላይ ሕዝብ በፍርድ ቤት አካባቢ ቢገኝም በአዳራሹ ገብቶ ለመከታተል የቻለው ሰው ቁጥር አነስተኛ ነው። በሙስና ተዘፍቀዋል ተብለው ከተከሰሱት መካከል አንዱ የሆኑት አቶ ቢተው በላይ ስለተከሰሱበት የሙስና ወንጀል ቀርበው ባስረዱበት ወቅት «እኔ ሳንቲም የለኝም፣ ምንም የለኝ። አባቴ በደርግ ተገድሎብኛል። እኔ የቦርድ አባል ሆኜ ስመረጥ ቡሬ ላይ ወንድሜ ተሰዋብኝ፣ አቅመ ደካማ እናት ያለኝ በመሆኑ እንዲሁም እኔ ድሃ ስለሆኩ ጉዳዩ ተጣርቶ ሁሉም ነገር ታይቶ ነፃ መሆኔም ተረጋግጦልኝ ሠርቼ ካለብኝ ችግር እንድወጣ ስለምፈልግ በተፈለገ ጊዜ ቤቴም ስለሚታወቅ መቅረብ ስለምችል ፍርድ ቤቱ ይህን አይቶ በነፃ እንዲለቀኝ እጠይቃለሁ፣ የሙት ልጆች ላሳድግ፣ በሽተኛ እናቴንም ላስታም» ሲሉ በፍርድ ቤቱ የተገኙት በርካታ ሰዎች እምባቸውን መቆጣጠር ባለመቻላቸው አልቅሰዋል።</p>

<p>ሌላው ተከሳሽ አቶ አሰፋ አብርሃ ቀርበው ሲያስረዱ «የመንግሥት ልማት ድርጅት ወደግል እንዲዛወር ኃላፊነት የተሰጠው የፕራይቬታይዜሽን ኤጀንሲ የመንግስት ድርጅቶች ወደግል ካላዛወሩ አይ ኤም ኤፍ 600 ሚሊዮን ዶላር አይሰጠንም የሚል ትዕዛዝ ከጠ/ሚኒስትር ጽ/ቤት በመምጣቱ ድርጅቶች ተሸጠዋል እኔ አይሆንም ብዬ ነበር። እኔ ብቻዬን የወሰንኩት ሳይሆን አገሪቱን የሚመሩት ታላላቅ ባለሥልጣኖች ባሉበት የተወሰነ ነው» ብለዋል።</p>

<p>አቶ ስዬ አብርሃ የፍርድ ሂደቱ ከተጠናቀቀ በኋላ ደጅ ለተገኘው ህዝብ እንደተናገሩት «ሰላም ነኝ፣ ሰላም ሁኑ ኢትዮጵያ ኤርትራን በማሸነፏ ደስ ብሎኛል፤ ብገደልም አይቆጨኝም» ብለዋል።</p>


<p class="align-center"><a href="/Gazettas/Goh/info/Goh.sera.html">ከጎሕ ግንቦት 25 ቀን 1993</a></p>

</body>
</html>	
