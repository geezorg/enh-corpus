<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ጠ/ሚ መለስ ከተቃዋሚዎች ጋር አልደራደርም ያሉበት ጊዜ የለም»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«ጠ/ሚ መለስ ከተቃዋሚዎች ጋር አልደራደርም ያሉበት ጊዜ የለም»</h1>


<p>በተባበሩት መንግሥታት ድርጅት ቋሚ መልዕክተኛና አምባሳደር ይ እሆንቱ ዶ/ር አብዱል መጅድ ሁሴን በኢትዮጵያ ውስጥ ፍፁም ዴሞክራሲ እንደሰፈነና ዋና ተቃዋሚዎች የሚባሉት ድርጅቶችም በም/ቤቱ ወንበር እንደተሰጣቸው ገለጡ።</p>

<p>ዶ/ሩ ከአሜሪካ ድምፅ የአማርኛው ፕሮግራም ጋር ባደረጉት ቃለ ምልልስ በኢትዮጵያ ውስጥም ሆነ በውጭ ሀገር ተቃዋሚ ኃይሎች ከመንግስት ጋር ለመነጋገር የሚችሉበትና በማይስማሙበት ነጥቦች ላይም ለመወያየት መድረኩ ክፍት እንደሆነ አስረድተዋል። በኢትዮጵያ ውስጥ ተቃዋሚ የፖለቲካ ድርጅቶች ከመንግስት አካላት ጋር በእርቅና በሰላም ጉዳይ ለመወያየት ጥያቄ አቅርበው ምላሽ ያጡበት ጊዜ እንደሌለ የጠቆሙት አምባሳደር ማንንም ተቃዋሚ ወገን መንግስታቸው ተቀብሎ እንደሚያስተናግድ ገልጠዋል።</p>

<p>ጠ/ሚኒስትር መለስ ዜናዊ ከተቃዋሚ የፖለቲካ ድርጅቶችና አባላት መሃል ጥቂቶቹን ቦሌ አውሮፕላን ማረፊያ ተቀብለው ለእስር በመዳረግ የውይይት ጥያቄው እንዳይነሳ የወሰዱት የኃይል እርምጃ የማይዘነጋ ቢሆንም ይህን መሰሉ የተቃዋሚ ጥያቄ ያለመቀበል በኢትዮጵያ ውስጥ ታይቶ እንደማይታወቅ አምባሳደሩ ያስረዳሉ። ዛሬ በእስር ላይ የሚገኙት እነ አበራ የማነአብና ሌሎችም በወቅቱ ታስረው በሕዝብና በመንግስታት ግፊት የተለቀቁት የተቃዋሚ የፖለቲካ ድርጅት አባላቶች መሆናቸው ይታወሳል።</p>

<p>በአሜሪካም ሆነ በሌሎች የአውሮፓ አገሮች ተቃዋሚ ኃይሎች የሚወራላቸውን ያህል የሕዝብ ድጋፍም ሆነ ተሰሚነት እንደሌላቸው አለን የሚሉትም በጠብመንጃ የመዋጋትና ጥይት የመተኮስ ፍላጐታቸውን ትተው በሰላም ከዲሞክራሲያዊ መንግስቱ ጋር እንዲደራደር ዶ/ሩ አስገንዝበዋል።</p>

<p>ከሽግግሩ መንግስት ጀምሮ በተለያዩ የስልጣን ቦታዎች ላይ ሲሰሩ የቆዩት ዶ/ር አብዱል መጅድ ሁሴን በሽግግር ወቅት የውጭ ኢኮኖሚ ትብብር ሚኒስትር ከዚያም የትራንስፖርትና መገናኛ ሚኒስትር በአሁኑ ወቅትም በተመድ ቋሚ መልዕክተኛ አምባሳደር ሆነዋል። ዶ/ሩ በ1988 ዓ.ም የትራንስፖርትና መገናኛ ሚኒስትር በነበሩበት ወቅት ባልታወቁ ሰዎች በ6 ጥይት መደብደባቸውም ይታወሳል።</p>


<p class="align-center"><a href="/Gazettas//info/.sera.html">ከጎሕ ጥቅምት 11 ቀን 1993</a></p>

</body>
</html>	
