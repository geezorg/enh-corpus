<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በመረብ ግንባር አዲስ ጥቃት የቃጣው የጠላት ጦር ተደመሰሰ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በመረብ ግንባር አዲስ ጥቃት የቃጣው የጠላት ጦር ተደመሰሰ</h2>


<p>የሻዕቢያ መንግስት በመረብ ግንባር ያካሄደው አዲስ የማጥቃት ሙከራሰኔ 10 1991 ዓ.ም በጀግናው የመከላከያ ሠራዊታችን ተመክቶ ተመለሰ ሲል የመንግሥት ቃል አቀባይ ትናንት አስታወቀ።</p>

<p>ይህንንም የማጥቃት ሙከራ ያካሄደው ከዋናው የመረብ ግንባር በስተቀኝ በአንድ ብርጌድ ነው። ጠላት ከሰኔ 7 እስከ 10 ባሉት ቀናት በመረብ ግንባር በተከታታይ ባካሄደው የማጥቃት ሙከራ በመከላከያ ኃይላችን ተመቶ ከ3420 በላይ ሙት ቁስለኛና ምርኮኛ ሆኖበታል።</p>

<p>በተመሳሳይ ሁኔታ በመረብ ግንባር በጀመረው የማጥቃት ሙከራ ከፍተኛ ሽንፈት የገጠመው የኢሳያስ መንግስት ሰኔ 10 ቀን 1991 ከዋናው መረብ ግንባር በስተቀኝ አዲስ የውጊያ ቀጠና ለመክፈት በማሰብ ለውጊያ ያሰማራቸውን አንድ ብርጌድ ሰራዊት ተመትቶ ከ130 በላይ የሻዕቢያ ወታደሮች ለሞት ለመቁሰልና ለምርኮ ተዳርጐ ተበታትኖ ተመልሷል ሲል የመንግሥት ቃል አቀባይ ጽ/ቤት አስታውቋል።</p>

<p>በአጠቃላይ ከሰኔ 2 ቀን ጀምሮ ላለፉት 9 ቀናት በተካሄዱት ውጊያዎች ጠላት በድምሩ 24450 ወታደሮችን ሙት፣ ቁስለኛና ምርኮኛ በመሆን ያጣ መሆኑን የመንግሥት ቃል አቀባይ ጽ/ቤት አስታውቋል።</p>

<p>በተያያዘ ዜና ኤርትራ «መትቼ» ጣልኩ የምትለውን የጦር አውሮፕላን ብዛት አምስት አድርሳዋለች። በኢትዮጵያ መንግሥት በኩል ግን ይህ አባባል ተቀባይነት አላገኘም።</p>

<p>ይህ በእንዲህ እንዳለ ሮይተር ለጠ/ሚ መለስ ዜናዊና ለፕ/ት ኢሳያስ አፈወርቂ ባነጋገረበት ወቅት ጠ/ሚ መለስ በዚህ ወቅቱ በሰሞኑ ውጊያ የኢትዮጵያ ጦር አሸናፊነቱን በግልፅ እንዳሳየ ከመሰከሩ በኋላ «ከዚህ በኋላ ለማሸነፍ ካለን እድል 75 ከመቶ በላይ ደርሰናል» እንዳሉ ተገልጿል። የሻዕቢያ መሪ ኢሳያስ በበኩላቸው ሰራዊታቸውን ድል እየተቀዳጀ መሆኑን ካስረዱ በኋላ «ኢትዮጵያውያኑ 21ሺህ ገድለናል ይላሉ። ስለዚህ ምን አስተያየት አለዎት?» ተብለው ለተጠየቁት ጥያቄ «እንደዚህ ብለው ተናግረዋል እንዴ? እኔ ግን አልሰማሁም» በማለት መልሰዋል።</p>


<p class="align-center"><a href="/Gazettas/Goh/info/Goh.sera.html">ከጎሕ ሰኔ 12 ቀን 1991</a></p>

</body>
</html>	
