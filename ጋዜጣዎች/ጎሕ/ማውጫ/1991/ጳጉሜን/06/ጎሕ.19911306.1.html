<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>እነአቡነ ጳውሎስ አስመራ ሊሄዱ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">እነአቡነ ጳውሎስ አስመራ ሊሄዱ ነው</h1>


<p>በቅርቡ ለሁለት ቀናት በኖርዌይ ኦስሎ የተደረገው የኢትዮ ኤርትራ የሃይማኖት አባቶች ስብሰባ ሲጠናቀቅ የሁለት አገራት የሃይማኖት አባቶች ወደ አስመራና አዲስ አበባ በመሔድ ከሕዝቡ ጋር ፀሎት በማድረግና ለመሪዎች ልመና ለማቅረብ መስማማታቸው ተገለጠ።</p>

<p>የሁለቱ አገራት መሪዎች በኦስሎው ጉባኤያቸው ከተስማሙበት ነጥቦች መካከል የኢትዮጵያ ሃይማኖት አባቶች ወደ አስመራ በመሔድ የኤርትራ የሃይማኖት አባቶች ወደ ኢትዮጵያ በመምጣት ከሕዝብ ጋር ፀሎት የሚያደርሱ ሲሆን ለየመሪዎቹ የሚያስተላልፉትን መልዕክትም ለማዘጋጀት ፊርማቸውን አስፍረውበታል። የሁለቱ አገራት ለማዘጋጀት ፊርማቸውን አስፍረውበታል። የሁለቱ አገራት ሕዝቦች ከ16 ወራት ጦርነት በኋላ ሠላም እንዲገኝና የሁለቱ ሕዝቦች ከረጅም ጊዜ ጦርነት በኋላ መስርተውት የነበረውን ሠላም ዳግም እንዲያረጋግጡ የሚል ምክንያት ተሰጥቶታል።</p>

<p>የኦስሎ የሁለት ቀናት ጉባዔ ሲጠናቀቅ የሃይማኖት አባቶቹ በሁለቱ አገራት መካከል የደረሰው ጦርነት እጅግ ያሳሰባቸውና ኃላፊነትም ያለባቸው መሆኑ ጠቅሰው በዚሁ መሰረት የበኩላችውን ጥረት በማድረግ የሁለቱን አገራት ወንድማማችነት ለማረጋገጥ እንደሚሰሩ ገልጠዋል። የኢትዮ ኤርትራ ግጭት በዓለም አቀፍ አስታራቂ ኃይል መፍትሔ ባጣበት በአሁኑ ሰዓት የሃይማኖት አባቶቹ ተልዕኮ ምንም ውጤት እንደማያመጣ የሚገመት ሲሆን የእነዚህ የሃይማኖት አባቶች ከዚህ በፊት ዓለም አቀፉ ማህበረሰብ ሽምግልና ሳይጀምርና ሁለቱ አገራት ወደ ከረረ ጦርነት ከመግባታቸው ቀደም ብለው መፍትሔ ለመሻት ብዙ ጥረት ያለማድረጋቸው የሚታወስ ነው።</p>

<p>እኒህ የሃይማኖት መሪዎች በኢትዮጵያ በኩል የኢትዮጵያ ኦሮቶዶክስ አቡነ ጳውሎስ፣ ከእስልምና ጉዳይ ከፍተኛ ም/ቤት ሊቀመንበር ሼህ አብዱልራህማን ሁሴን ሙሳ፣ በኢትዮጵያ ካቶሊካዊት ቤተክርስቲያን ሊቀ ብፅዕ አባ ብርሐን ኢየሱስ ሱራፌልና ከኢትዮጵያ ወንገላዊት ቤተክርስቲያን ቄስ ያደሳ ዳባ ሲሆኑ ከኤርትራ በኩል አቡነ ፊልጶስ የኤርትራ ኦሮቶዶክስ፣ ሼክ አልአሚን ኡስማን ሙስጢ፣ አቡነ ዘካሪያስ ዮሐንስ ከኤርትራ ካቶሊክ፣ እንደዚሁም ዕቁባ ረቢ ሃብቴ የኤርትራ ወንጌላዊት ቤተክርስቲያን ሊቀመንበር ናቸው።</p>


<p class="align-center"><a href="/Gazettas/Goh/info/Goh.sera.html">ከጎሕ ጳጉሜ 6 ቀን 1991</a></p>

</body>
</html>	
