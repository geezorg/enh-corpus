<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ከሥራ የተቀነሱት ኤርትራውያን አገር ለቀው እንዲወጡ ተጠየቁ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ከሥራ የተቀነሱት ኤርትራውያን አገር ለቀው እንዲወጡ ተጠየቁ</h2>


<p>የድንበር ውዝግቡ በወታደራዊ መፍትሔ ብቻ እልባት ሊያገኝ በሚችልበት በአሁኑ ወቅት የኢትዮጵያ መንግሥት በኤርትራውያን ላይ የያዘውን አቋም በማጠንከር ታህሣሥ 12 ቀን 1991 ለመንግስት የልማት ድርጅቶች ተቆጣጣሪ ባለስልጣን መደ/830/118 በተፃፈ ደብዳድቤ መሰረት በመንግስት ስራ ላይ ለቆዩናእንዲሁም ከስራ ታግደው ደሞዝ ሲከፈላቸው የነበሩ ኤርትራውያንን በተመለከተ ከስራና ከደሞዝ መታገዳቸው በአስቸኳይም ቀደም ሲል ያደረጉትን የስራ ውል ማቋረጥ እንዳለባቸውና ሂሳባቸውም እንዲያወራርዱ ያሳሰበ መመሪያ መተላለፉ ተገለጠ።</p>

<p>በጉዳዩ ላይ የጠ/ሚኒስትሩ ቢሮ እንዲሁም በአዲስ መልክ እንዲዋቀር የታሰበው የሲቪል ሰርቪስ አሰራት በተመለክተ ጥናት ያደርግ የነበረው ግብረ ኃይል በተደጋጋሚ ባካሄዳቸው ስብሰባዎች በተደረገው ውሳኔ መሰረት ላለፉት ስድስት ወራት ከስራ ተገልለው ደሞዝ ሲከፈላቸው የነበሩት ኤርትራውያን ከመንግስት የአገልግሎት ክፍያ እንዲሁም የስራ ማፈላለጊያ ገንዘብ በተመለከተ ሂሳባቸውን አሰርተው ለሚመለከተው አካል እንዲያሳውቁና አስፈላጊውን ጥቅማጥቅማችሁን ካስከበራችሁ በኋላ ወደፈለጋችሁበት ሀገር እንድትሄዱ ተብለው መመሪያ ከተላለፈላቸው ኤርትራውያን መካከል ለጥቂቶቹ ብቻ በተበተነ ሰርኩላር መታዘዛቸውን የዜና ምንጮች ዘገባ አስረዳ።</p>

<p>በተያያዘ ዜና ቀደም ሲል በተሰጡ ውሳኔዎች መሰረት በሥራ አመራር ደረጃና ቁልፍ በሆኑ ሥራዎች ላይ የሚገኙ ኤርትራውያን ዕረፍት እንዲወጡ ሲደረግ ሌሎቹ በሥራ ላይ እንዲቆዩ መደረጉ ይታወቃል። ዕረፍት የወጡትም ውስጥ የተወሰኑት በተለያዩ ምክንያቶች በተለይ በጋብቻ ከኢትዮጵያዊ ጋር የተሳሰሩና ወደ ሥራቸው የተመለሱ ኤርትራውያን በሙሉ አዋጁና ሕብረት ስምምነቶች የሚሰጧቸውን መብቶችና ጥቅሞች ከሚጥሉባቸው ግዴታዎች ጋር በማገናዘብ ከታህሣሥ 1 ቀን 1991 ዓ.ም ጀምሮ የሥራ ውላቸው ተቋርጦ ከሥራ እንዲሰናበቱ ተደርጓል።</p>


<p class="align-center"><a href="/Gazettas/Goh/info/Goh.sera.html">ከጎሕ ታህሳስ 24 ቀን 1991</a></p>

</body>
</html>	
