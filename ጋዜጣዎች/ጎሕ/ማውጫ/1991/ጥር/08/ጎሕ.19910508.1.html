<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአሊሚራህ ልጅ ወንድምና አባታቸውን «ከሃዲ» አሏቸው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የአሊሚራህ ልጅ ወንድምና አባታቸውን «ከሃዲ» አሏቸው</h1>

<h2 class="align-center">ድርጅቱንም እንደማይወክሉ ገለፁ</h2>


<p>ከሻዕቢያ ጋር ህብረት ፈጥረው ወደ አስመራ የኮበለሉትና እዚያም ከደረሱ በኋላ በሻዕቢያ የፕሮፓጋንዳ ማሰራጫዎች ፀረ-ኢህአዴግ ቅስቀሳ የጀመሩት የአፋሩ የአሊሚራህ ልጆችና ደጋፊዎች አፋሮች በኢትዮጵያ ክልል ከሚገኙት ከአውሳ ከተማ ወደኤርትራይቱ አሰብ ከተማ መኮብለላቸውን ከትላንት በስቲያ ሃሙስ ምሽት የተሰራጨ አንድ ዘገባ ይፋ አደረገ። የሱልጣን አሊሚራህ የመጀመሪያ ልጅ ሃንፍሬ አሊሚራህ አፋሮችን እንዲያስተባብሩ ወደ ሃገራቸው እንዲገቡ ተጠይቀው አሻፈረኝ ያሉ ሲሆን እሳቸው እምቢተኝነታቸውን ከገለፁ በኋላ በንቅዘት ሲፈለግ የነበረው ሁለተኛው ወንድማቸው ሃቢብ አሊሚራህ ሃንፍሬን አግባብቶ እንዲያመጣ ሲላክ ከሻዕቢያ ጋር ህብረት ፈጥሮ አስመራ መመሸጉ የቅርብ ጊዜ ትውስታ ነው።</p>

<p>በቅርቡ ደግሞ የሱልጣኑ ሦስተኛ ልጅ ኡስማን አሊሚራህ ከዚሁ ከመዲናችን ከአዲስ አበባ በድርጅታቸው ስም በሰጡት መግለጫ የአባቶቻቸውንና የወንድሞቻቸውን ከሃዲነት በጥብቅ አውግዘው አቋማቸው የራሳቸው እንጂ የአፋር ነፃነት ግንባር እንዳልሆነ አስታውቀዋል። ግለሰቦቹ ራሳቸውን ብቻ እንጂ ድርጅቱን እንደማይወክሉ አስምረውበታል። በሌላም በኩል አስመራ ሄደው የቀሩትና በኢህአዴግ መንግስት የሙስና ክስ ቀርቦባቸው አገር ጥለው የጠፉትና መኖሪያቸውን ግብፅ ውስጥ ያደረጉት የሱልጣን አሊሚራህ ልጅ ሃንፍሬ አሊሚራህን ወደ አገር ቤት የማስመለሱ ጥረት በኢህአዴግ በኩል ተጠናክሮ መቀጠሉ ተገልጿል።</p>


<p class="align-center"><a href="/Gazettas/Goh/info/Goh.sera.html">ከጎሕ ጥር 8 ቀን 1991</a></p>

</body>
</html>	
