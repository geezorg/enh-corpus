<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>መዐሕድ ወደ ኢተፖድህ ሊቀላቀል ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">መዐሕድ ወደ ኢተፖድህ ሊቀላቀል ነው</h1>


<p>ከመስከረ 1 ቀን እስከ መስከረም 3 ቀን 1991 ዓ.ም ድረስ በተካሄደው ሁለተኛው የፓሪስ ጉባዔ ላይ መካፈል እንደማይችል ገልጦ ከኢትዮጵያ ተቃዋሚ የፖለቲካ ድርጅቶች ስብሰባ ላይ ሳይካፈል የቀረው የመላ አማራ ሕዝብ ድርጅት (መዐሕድ) ለኢትዮጵያ ተቃዋሚ የፖለቲካ ድርጅቶች ሕብረት ሰሞኑን ደብዳቤ መፃፉን የቀስተ ደመና ሬዲዮ ባለፈው ሐሙስ የምሽት ፕሮግራሙ አስታወቀ።</p>

<p>መዐሕድ በዚሁ ደብዳቤ ከመስከረም 1 ቀን እስከ መስከረም 3 ቀን 1991 ዓ.ም ድረስ ፈረንሳይ ርዕሰ ከተማ ፓሪስ ውስጥ የተካሄደው ሁለተኛ የተቃዋሚዎች ኅብረት ሃገራዊ ሕዝባዊና ዲሞክራሲያዊ በሆኑ ጉዳዮች ላይ በመወያየትና ወደፊት ሥራዎቹን ሊወጣ የሚችልበት ኮሚቴ መስርቶ እንደተነሣ ገልጾ ይህን ጉዳይ የመዐሕድ ጽ/ቤት ትኩረት በመስጠት በተመሠረተው ኅብረት ውስጥ መዐሕድ ሊጫወተው በሚችለው ሚና ላይ መወያየት እንዲቻል በመወከሌ በጉዳይ ላይ መወያየት እንዲቻል እጠይቃለሁ በማለት ዶ/ር ታደሰ ዋለ በውጭ አገር የመዐሕድ አካላት አስተባባሪ ኮሚቴ ሊቀመንበር ለሕብረቱ በፃፉት ደብዳቤ ላይ አስታውቀዋል።</p>

<p>ይህ በእንዲህ እንዳለ በስዊዘርላንድ የኢትዮጵያውያን የተግባር ኮሚቴ ያዘጋጀው የአንድ ቀን ስብሰባ ባለፈው ቅዳሜ ዙሪክ ከተማ ውስጥ መካሔዱን በጽ/ቤቱ ተገኝቶ የነበረው የቀስተ ደመና ሬዲዮ ዜና ዘጋቢ አመልክቷል በዚሁ ስብሰባ ላይ በርካታ ለሆኑ በዚያች አገር ለሚገኙ ኢትዮጵያውያን ገለጣ ያደረጉት አቶ ዳዊ ኢብራሒም ስለ ኢትዮጵያ ሠራተኞችና የጐሣ ፖለቲካ፣ አቶ ማሞ ይሁኔ የኢተፖድህ ዋና ፀሐፊና የኢትዮጵያ መድን ዲሞክራሲያዊ ፓርቲ ም/ሊ/መንበር ስለሁለተኛው የፓሪሱ ጉባዔ ውጤትና ስለ ኢተፖድሕ እንቅስቃሴ፣ የዜናዊ አቅራቢ ተፈራ አስማረ ደግሞ የፕሬስ ነፃነት ህግ በወያኔ ኢህአዴግ አገዛዝ፣ በሚሉ ርዕሶች ላይ ሰፊ ማብራሪያና ገለፃ አድርገዋል። አቶ ዳዊ ኢብራሒም በዚሁ ገለፃቸው ላይ የኢትዮጵያ ሠራተኞች በወያኔ ኢህአዴግ ዘመናት የደረሰባቸውን የግፍ ግፍ በሠፊው አስረድተው በዚሁ አገዛዝ የሞቱትን የታሰሩትንና ከሀገር የተሰደዱትን ሰራተኞች አንድ በአንድ በነቂስ አመልክተዋል።</p>


<p class="align-center"><a href="/Gazettas/Goh/info/Goh.sera.html">ከጎሕ ኅዳር 19 ቀን 1991</a></p>

</body>
</html>
