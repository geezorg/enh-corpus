<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሐኒሽ ዙኩር እና ሐኒሽ ዙቤር ለየመን እንዲሰጡ ተወሰነ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ሐኒሽ ዙኩር እና ሐኒሽ ዙቤር ለየመን እንዲሰጡ ተወሰነ</h1>


<p>በቀይ ባሕር ስር በሚገኙት የሐኒሽ ደሴቶች ጉዳይ ሲከራከሩ ለነበሩት ለኤርትራና ለየመን ፍርድ ቤቱ ውሳኔ የሰጠ መሆኑን የቢቢሲ ሬዲዮ በትላንት ምሽት የፎከስ ኦን አፍሪካ ፕሮግራሙ አስታወቀ።</p>

<p>ሁለቱም አገሮች በሐኒሽ ደሴቶች ዙሪያ ጦርነት ከከፈቱ በኋላ በኢትዮጵያና በፈረንሳይ ሸምጋይነት ጦርነቱ እንዲቆም የተደረገ ሲሆን ትላንት ሄግ ኔዘርላንድስ ውስጥ ያስቻለው ፍ/ቤት የሁለቱን አገሮች መረጃ ከመረመረ በኋላ ውሳኔውን ማስተላለፉ ተገልጿል። በዚህም መሠረት ትልልቆቹ ደሴቶች ማለትም ሐኒሽ ዙኩርና ሐኒሽ ዙቤር ለየመን እንዲሰጡ የተወሰነ ሲሆን ለኤርትራም ትናንሽ ቦታዎችን እንድታገኝ ተፈርዶላታል።</p>

<p>የቢቢሲ ዘጋቢ ጆዜፊን ሔዝሊ በአስመራ የሚገኘው የጣቢያውን ዘጋቢ አልክስ ላስት እንደሚከተለው አነጋግራዋለች።</p>

<p>አሌክስ፦ በአብዛኛው ትልቆቹና ጠቃሚ የሚባሉት ደሰቶች ለየመን እንዲሰጡ ተወስኗል አነስተኛ ሰንስለት የሚታይበት ታሊሕ ባላን የመሰሉ ሰባት አነስተኛ ሰፈሮች ለኤርትራ ተፈርዷል። ነገር ግን ትላልቆቹ ማለትም ሐኒስ ዙከርና ሐኒሽ ዙቤር ለየመን ተሰትጥቷል።</p>

<p>ጆዜፊን፦ ታዲያ ኤርትራውያን በፍርዱ ተደስተዋል?</p>

<p>አሌክስ፦ ተደስተዋል ወይንም አዝነዋል ለማለት ምንም ነገር አይታይም። አንዳንድ ኤርትራውያን አነጋግሬ ጉዳዩ በሰላማዊ መንገድ መፍትሔ በማግኘቱ መደሰታቸውን ነግረውኛል። ባድመም እንዲሁ በዓለም አቀፍ ዳኝነት ችግሯ እንዲፈታና የፈጀውን ጊዜ ያህል ቢፈጅ እንኳ በሰላማዊ መንገድ ችግሩ ቢቃለል እንደሚሹ አጫውተውኛል።</p>

<p>ጆዜፊን፦ አሁን የመን ውስጥ በየጎዳናው የተለያዩ ዝግጅቶችን(ጨለብራቲኦን) እየተካሄደ ነው። እንደማውቀው በአስመራ የሚገኙትን የየመን አምባሳደር አነጋግረሃል። እንዴት ነው መንፈሳቸው ምን ይመስላል?</p>

<p>አሌክስ፦እሳቸው ድሉ የሁለቱም መግንስታንታ የሁለቱም ሕዝቦች መሆኑን እየገለፁ ነው። ዋና ነጥብ አድርገው የሚያቀርቡት በግዛቶቹ ወደ ጦርነት ከመጓዝ ይልቅ በሰላማዊ መንገድ መፍትሔ መገኘቱን ነው።</p>

<p>ጆዜፊን፦ እስቲ ኤርትራውያን እንዲያገኙ የተወሰነላቸውን ቦታ ጥቀስልኝ?</p>

<p>አሌክስ፦ ለኤርትራ የተሰጡት ቦታዎሽ በትናንሽ እሳተ ገሞራዎች የተገኙ አነስተኛ ክልሎች ናቸው። የመሬቶቹም ስፋት በጣም እጅግ በጣም ትንሽ ነው። ንፁህ ውሃ እንኳ የማይገኝበት ቦታ ነው። በጣም ትናንሽ ሰንሰለት የተቀጥኣጠለባቸው ቦታዎች ናቸው። እነዚህም በኤርትራ ድንበር አካባቢ ተጠግተው የሚገኙ ናቸው። ከሐኒሽ ሰሜናዊ ምስራቅ የሚገኙት ደሴቶች በሙሉ የመን እንድትወስዳቸው ተፈርዷል። የአካባቢዎቹ ዋነኛ ጥቅም የአሳ ሃብቱ ነው። በስፍራው ነዳጅ አለ ተብሎ ይገመታል። ነገር ግን እስካሁን በተጨባጭ የተገኘ ነገር የለም።</p>

<p>ከላይ የሰፈረው የቢቢሲ ሬዲዮ የሐኒሽን ፍርድ አስመልከቶ ትላንት ምሽት ያቀረበው ሲሆን ድምፂ ሐፋሽ ኤርትራ የተሰኘው የሻዕቢያ ሬዲዮ ጣቢያ ደግሞ ሰባት ደሴቶች ለኤርትራ እንዲሰጡ ፍርድ ቤቱ ወስኗል በማለት ሽንፈቱን ለመካድ የሞከረ ቢሆንም ሰባት ደሴቶች የተባሉት ንፁህ ውሃ እንኳ የማይገኝባቸው በእሳተ ገሞራ የትነሱ ትናንሽ ሰንሰለታማ ቦታዎችን ነው። ከአሁን ቀደም በሁለቱ አገሮች መሐል የነበረው የአሳ ማጥመድ ስርዓት እንዲቀጥልና ለኤርትራ ለየመን አሳ አጥማጆች አካባቢው ነፃ እንዲሆን ፍርድ ቤቱ ውሳኔ ያስተላለፈ ሲሆን የዳኝነቱ ሂደት በቀጣይነት የሁለቱን አገሮች የባሕር ወሰን ወደማመላከት ስራው እንደሚሻገር ታውቋል። የሔግ ፍርድ ቤት በትላንትናው ዕለት ያስተላለፈውን ውሳኔ የሻዕቢያ መንግሥት እንደሚቀበለው ትላንት ባወጣው መግለጫ አስታውቋል።</p>


<p class="align-center"><a href="/Gazettas/Goh/info/Goh.sera.html">ከጎሕ መስከረም 30 ቀን 1991</a></p>

</body>
</html>	
