<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሌሎቹ የደርግ ባለስልጣናት ሰሞኑን እንደሚለቀቁ ተገለፀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ሌሎቹ የደርግ ባለስልጣናት ሰሞኑን እንደሚለቀቁ ተገለፀ</h1>


<p>ባለፈው ሳምንት 31 የቀድሞው መንግስት ከፍተኛ ባለስልጣናት መፈታታቸው የታወቀ ሲሆን ሌሎች ክስ ያልተከፈተባቸው የደርግ ባለስልጣናትን ከእስር ቤት የመልቀቅ ሂደት በቅርቡ እንደሚቀጥል የቢቢሲ ዘጋቢ ቶም ፓርቺየስ የአዲስ አበባ ዘጋቢያቸውን ላዕከ ማርያም ደምሴን በማነጋገር አረጋግጧል።</p>

<p>ከከፍተኛ የደርግ መግንስት ባለስልጣናት ውስጥ ሁለት እንስት የሲቪል ባለስልጣናት ማለትም ወ/ሮ ጥሩወርቅ ዋቀዮና ወ/ሮ አሰገደች ብዙነህ የተባሉ የታገደው የኢሰፓ አባላት መለቀቃቸውን ሬዲዮው ገልጾ እስረኞቹ ሊለቀቁ የቻሉትም ልዩ አቃቤ ህግ መረጃ ሲያሰባስብ ቢቆይም እነዚህኞቹን ለመክሰስ ለክስ በቂ የሚያደርግ መረጃ ባለመገኘቱ መሆኑን አስታውቋል። ብዙዎች የደርግ ባለስልጣናት እስረኞች በቃሊቲ ወህኒ ቤትና ሰንዳፋ እንዲሁም በተለያዩ እስር ቤቶች እንዳሉ የገለጸው የቢቢሲ ዘጋቢ ላዕከማርያም በኢትዮጵያ ባህል መሰረት እስረኞች በአዲስ አመት ዋዜማ ስለሚለቀቁና አሁን የኢትዮጵያ አዲስ አመት ስለተቃረበ እስረኞች ሊፈቱ እንደቻለ የገለጸ ሲሆን «በአዲስ ዓመት ዋዜማ እስረኞች የሚፈቱበት የኢትዮጵያ ባህል ከየት እንደመጣ» ብዙዎቻችንን አስደንቆናል።</p>

<p>ቶም ፖርቺየስ ሌሎች የቀድሞው መንግስት ባለስልጣናት የነበሩ የፖለቲካ እስረኞች ይለቀቁ እንደሆነ ጥያቄ ያቀረበ ሲሆን ላዕከማርያም ሲመልስም «አዎን ልዩ ዐቃቤ ህግ ማስረጃ ያጣባቸው ሌሎች በርካታ እስረኞችም በቅርቡ ይለቀቃሉ ተብሎ ይጠበቃል» ብሏል።</p>


<p class="align-center"><a href="/Gazettas/Goh/info/Goh.sera.html">ከጎሕ መስከረም 2 ቀን 1991</a></p>

</body>
</html>	
