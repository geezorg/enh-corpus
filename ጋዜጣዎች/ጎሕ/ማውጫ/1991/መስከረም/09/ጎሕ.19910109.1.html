<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በሮያል ክራውን ማዕድን ውሃ ላይ ስም ማጥፋት የሞከረው ጋዜጣ ተቋረጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> በሮያል ክራውን ማዕድን ውሃ ላይ ስም ማጥፋት የሞከረው ጋዜጣ ተቋረጠ</h2>


<p>ሕትመት ከጀመረ ሶስት ሳምንት ብቻ ያስቆጠረው የፈታሽ ጋዜጣ በሮያል ክራውን የማዕድን ውሃ ላይ የድርጅቱን ሕልውና የሚነካ የስም ማጥፋት ዘመቻ ካደረገ በኋላ ድርጅቱ በተለይ ለጋዜጣችን ማብራሪያ ሰጠ።</p>

<p>የጎሕ ጋዜጣ ዝግጅት ክፍል የድርጅቱን ኃላፊዎች በማነጋገር ያጠናቀረው ዘገባ እንደሚያመለክተው የፈታሽ ጋዜጣ አዘጋጅ አቶ ጥላሁን በተደጋጋሚ ስልክ በመደወል «ገንዘብ ካልሰጣችሁኝ እጄ በሚገኘው ማስረጃ የሮያል ክራውን የማዕድን ውሃን ስም አጠፋለሁ» በማለት የተማፅኖ አይነት ጥያቄ ሲያቀርብ እንደነበር ገልፀው ድርጅቱ የሚያፍርበት ታሪክ ስለሌለው የፈለገውን መረጃ ማውጣት እንደሚችል ከተነገረው በኋላ በዚያው ጋዜጣ ሐሰተኛ ዘገባ ማስፈሩን ገልፀዋል።</p>

<p>ሮያል ክራውን የማዕድን ውሃ በሐገሪቱ የንግድ ሕግ መሰረት የተቋቋመ ሕጋዊ ድርጅት እንደሆነ ያመለከተው ድርጅቱ ይኽንን እውነት በመፃረር ሕዝቡን ለማደናገር የፈታሽ ጋዜጣ ይወጣው የልብ ወለድ ታሪክ ከጋዜጠኝነት ስነ ምግባር ውጪ የሆነና በሐሰተኛ መረጃ የተደገፈ ዘገባ መሆኑን ገልፀዋል።</p>

<p>ሮያል ክራውን የማዕድን ውሃ እንደ ድርጅቱ ዘገባ በኢትዮጵያ ውስጥ ከሚገኙ የማዕድን ውሃዎች በያዘው አጠቃላይ የማዕድን የንጥረ ነገር ይዘት አነስተኛ የማዕድን ንጥረ ነገር ያለውና ይሕም በዓለም ደረጃ ከሚታወቁት የማዕድን ውሃዎች ደረጃ ጋር የተቀራረበ የሚያደርገው ለመሆኑ በመረጃ የተረጋገጠ እንጂ የቅስቀሳ ፅሁፍ አለማሰራጨቱንም ድርጅቱ ጠቁሟል።</p>

<p>ስለ ማዕድን ውኃዎች ልዩነትና አንድነት በቂ ግንዛቤ የሌለውና ለማወቅም ሙከራ ያላደረገው የፈታሽ ጋዜጣ ግን መንግስት አውቆት ፀሐይ ሞቆት ብዙ ሚሊዮን ብር የፈሰሰበትን ፋብሪካ የዕቃ ዕቃ ጨዋታ በማድረግ ከወራጅ ውኃ እየተጨፈለቀ የሚቸበቸብ የማዕድን ውኃ በማስመሰል የፃፈው ቅጥፈት በሕግ ደረጃ የት ሊያደርሰው እንደሚችል ያለመረዳቱን ያመለክታል ሲል ድርጅቱ ገልጿል።</p>

<p>ሮያል ክራውን ከ165 ሜትር ጥልቀት የተገኘ ድንግል ውኃ (ቭእርጝእኝ ውኣጤር)የሚባልና በተፈጥሮው የታከመ (ኝኣጥኡርኣልለይ ጥሬኣጤዽ) የማዕድን ውኃ ሲሆን ሌላው ቀርቶ በፕሮሰስ ላይ እያለ እንኳን በዩ.ቪ ራሲየሽን (ኡቭ ርኣዽእኣጥእኦኝ) ባክቴሪያን ለመከላከል የሚያስችል የረቀቀ መሳሪያ ያለውና በንፁህ የማዕድን ውኃነቱ በውጭም የምርምር ጠበብቶች ዘንድ ሳይቀር የተመሰከረለት እንደሆነ ድርጅቱ አስታውቋል።</p>

<p>«በሃገራችን እስከአሁን ባለው ጥናት 26 ሚሊግራም ብቻ ሶድየም ያለውናበተለይም በጨው የተነሳ ጤናቸው ለሚታወኩ ሰዎች ሮያል ክራውን መፍትሔ እንደሆነ ዛሬም በኩራት ልንናገረው እንችላለን» ያለው ድርጅቱ «ይኽንን እውነት ለመቀበል አቅቶት ዓይኑን ጨፍኖ መንገድ የጀመረው የሶስት ሳምንቱ ጨቅላው የፈታሽ የገንዘብ ጥያቄው እንዳልተሳካለት ሲረዳ ለሠራው የስም ማጥፋት ዘመቻ ድርጅታችን በሕጋዊ መንገድ ጉዳዩን እየተከታተለው ነው» ሲል አመልክቷል።</p>

<p>«አድራሻው የት እንደሆነ በትክክል ሊገኝ ያልተቻለው ጋዜጣ ዓላማው በድርጅቶችና በግለሰቦች ላይ የፈጠራ ውንጀላዎችን በመፈብረክ ጋዜጣውን ሕገ ወጥ ጥቅም ማስገኛ የሚጠቀምበት በመሆኑ ሕብረተሰቡ ጥንቃቄ ሊያደርግ ይገባዋል» ሲል ድርጅቱ በሠጠው መግለጫ አመልክቷል።</p>

<p>«በአሉባልታና በሃሜት ለሚፈጠሩ ውዥንብሮች የሮያል ክራውን የማዕድን ውኃ ተጠቃሚዎች ሊደናገሩ እንደማይችሉ የምርታችን ተፈላጊነት ሊያረጋግጥ እንደሚችል እናምናለን» የሚለው ድርጅቱ በቅን ልቦና ተነሳስተው አስተያየት መስጠት ለሚለፈልጉ ጋዜጦች ድርጅታችን አሁንም አክብሮት ያለው መሆኑን ሳንገልፅ አናልፍም» ሲል መግለጫውን ቋጭቷል።</p>


<p class="align-center"><a href="/Gazettas/Goh/info/Goh.sera.html">ከጎሕ መስከረም 9 ቀን 1991</a></p>

</body>
</html>	
