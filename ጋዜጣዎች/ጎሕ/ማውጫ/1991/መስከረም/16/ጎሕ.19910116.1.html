<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሕወሓት ጦርነቱን ሳይቋጭ 80 መረጃዎች የያዘ ካርታ አወጣ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h3 class="align-center">በዛላንበሳና አካባቢዋ ሰዓት እላፊ ታወጀ</h3>
<h2 class="align-center">ሕወሓት ጦርነቱን ሳይቋጭ 80 መረጃዎች የያዘ ካርታ አወጣ</h2>


<p>«በኢትዮጵያ መከላከያ ሠራዊት በተሠነዘረው እርምጃ በሰኔ ወር መግቢያ ላይ በደረሰበት ጉዳት ሣቢያ የሻዕቢያ መንግሥት በዛላንበሳ አካባቢ የሰዓት እላፊ አዋጅ አውጥቷል» ሲል የሕወሓት ልሣን «ወይን» የትግሪኛ ጋዜጣ በመስከረም 13 ቀን 1991 እትሙ ገለጠ።</p>

<p>ሰሞኑን ከዛላንበሳ ከተማ በመውጣት ወደ ሃገራቸው የተመለሱ ወገኖቻችን ለሪፖርተራችን እንደገለፁለት ሲል «ወይን» ያስተላለፈው ዜና እንደሚያመልክተው «የሻዕቢያ መንግሥት ከሰኔው ጦርነት በኋላ ከፍተኛ ሥጋት ስላደረበት በወረራ ከያዛቸው አካባቢዎች የዛላንበሳን ከተማን በመጨመር የሰዓት እላፊ ገደብ እንደጣለ አረጋግጠዋል» ብሏል። በዚህ መሠረት በዛላንበሳ ከተማ አካባቢ ከ11፡30 በኋላ አንድም ሰው እንደማይንቀሳቀስ ታውቋል።</p>

<p>ከዚህም ሌላ በተደረገው ውጊያ ከፍተኛ ኪሣራ የደረሰበት የሻዕቢያ ሠራዊት በኤርትራ ድንበር አካባቢ «ሰርሐ» በተባለ ቦታ ላይ የተለያዩ ቦታዎች ጉድጓድ ውስጥ የሞተው ሠራዊት ተቀብሮ እንደሚገኝ ልሣኑ የገለፀ ሲሆን «የአርበኞች መቃብር» የሚል ፅሁፍ እንደፃፉበት የዓይን ምስክሮች መግለፃቸውን ጠቅሷል።</p>

<p>ከአካባቢው መጡ የተባሉ ምንጮች በተጨማሪ እንደገለፁት «ሰርሐ» በተባለው አካባቢ የሻዕቢያ መሪዎች ለሌላ ጊዜ መቀበሪያ የሚሆን ብዛት ያለው ጉድጓድ በመቆፈር ላይ መሆናቸውን ዘግቧል።</p>

<p>በሌላ በኩል ደግሞ የሻዕቢያ መሪዎች በሠራዊቱ ውስጥ በፈጠሩት መከፋፈል 90/91 በሚባሉ ታጋዮችን በሣዋ ሠልጣኞች መሐከል ያለው ቅራኔ እየሰፋ የመጣ መሆኑም ተገልጿል። በዚህ መሠረትም 90/91 የሚባሉት ታጋዮች ደመወዝ እንዲከፈላቸው ስለተወሰነና የሣዋ ሰልጣኞች ግን ምንም ስላልተደረገላቸው አንዳንድ አባሎች መሪዎቻቸውን እንደበደቡ ከአካባቢው ሾልከው የመጡ የዓይን ምስክሮች አሣውቀዋል ሲል «ወይን» ዘግቧል።</p>

<p>በሌላም ዜና ፕሬዝዳንቱን ጨምሮ የኤርትራ ባለሥልጣናት ከኢትዮጵያ ጋር ውዝግብ ሊፈጠር የቻለበትን ምክናይት ሲገልፁ ሕወሓት ባለፈው ዓመት የኤርትራን ግዛቶች የሚያካትት ካርታ አትሞ ማሠራጨቱን እንደዋና ምክንያትነት እየቆጠረው የሚገኝ ሲሆን በግንቦት የተጀመረው ይኸው ጦርነት ሣይገባደድ ሌሎች 80 ዝርዝር መረጃዎችን የያዘ የትግራይ ክልል ካርታ ተዘጋጅቶ መጠናቀቁን የክልሉ ባለሥልጣናት ለድርጅታቸው ልሣን አስታውቀዋል።</p>

<p>«ወይን» የተባለው የሕወሓት ልሣን በየሣምንቱ የሚሠራጭ ሲሆን ባለፈው ሣምንት መስከረም 13 ቀን 1991 ዓ.ም በዋና ዜናነት ይህንኑ ዜና ይዞ ቀርቧል።</p>

<p>የክልሉ ፕላንና ቁጠባ ቢሮ ኃላፊ አቶ ኃይሌ ዮሐንስ በትግሪኛ ለዚሁ ጋዜጣ እንደገለፁት በቂ መረጃ የያዘ መድበለ ካርታ (አትላስ) መኖሩ አስፈላጊነቱ ስለታመነበት 80 ያህል መረጅዎችን ያዘለ ካርታ ቢሮአቸው አዘጋጅቶ ማውጣቱን አሳውቋል።

<p>በዚህ መሠረት ቀደሞ የተዘጋጀው የመስተዳድሩ ካርታ ባድመና ሽራሮን በትግራይ ግዛትነት የሚያረጋግጥ በመሆኑ የአሁነኛው አዲሱ አትላስም ይህንኑ ያረጋገጠ ሆኗል።</p>

<p>«ወይን» የተባለው የሕወሓት ልሣን የትግራይ ክልላዊ መስተዳድርና ዋና ፀሐፊ ታጋይ አረጋሽ ኪዳነ «የምናንበትና የሚመስለንን የክልላችን ካርታ ለመስራት የማንኛውም ኃይል ፈቃድ አያስፈልገንም፣ ለማንም ጥያቄ አናቀርብም» ሲሉ የተናገሩትንም አስታውሷል።</p>

<p>ይህ አገላለፅ ከሻዕቢያ በኩል በካርታ ጉዳይ የሚሠነዘረውን አስተያየት ውድቅ ለማድረግ የተመረጠ ነው ሲሉ አስተያየቶች የሚጠቁሙት።</p>


<p class="align-center"><a href="/Gazettas/Goh/info/Goh.sera.html">ከጎሕ መስከረም 16 ቀን 1991</a></p>

</body>
</html>	
