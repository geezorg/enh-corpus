<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአይዲድ ቀኝ እጅ ትናንት ተገደሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የአይዲድ ቀኝ እጅ ትናንት ተገደሉ</h1>


<p>ከሁለት ሳምንት በፊት ከሱማሊያ በርካታ አንጃዎች አንዱ የሆነ የአል-ኢትሃድ እስላሚክ ግንባር አባልና በሞቃዲሾ ከተማ የእስልምና ሃይማኖት መሪ የሚል ስያሜ ያላቸው እውቅ ሰው በታጣቂዎች መገደላቸው ይታወሳል። ከግንባሩ ጽ/ቤት የወጣው መግለጫም ሼኩ የተገደሉት የኢትዮጵያ መንግሥት በላካቸው ነፍሰ ገዳዮች ነው ማለቱም አይዘነጋም። በትናትናው ዕለት ደግሞ ሞቃዲሾ ከተማ የተቆጣጠረው የጄኔራል ሁሴን አይዲድ አንጃ የሆነው ባለስልጣን የነበሩት ሂሉ አዌይ ተገድለዋል።</p>

<p>ትናንት ምሽት የተደመጠው የቻናል አፍሪካ ሬድዮ ዘገባ መሰረት የሁሴን አይዲድ አንጃ የፀጥታውና የደህንነት ጉዳዮች ኃላፊ የሆኑት እኒህ ሰው የተገደሉት በደቡብ ሶማሊያ በምትገኘውና በጄኔራሉ ጦር ሠራዊት ቁጥጥር ስር ባለችው ሐራዊ በተባለችው አውራጃ ነው።</p>

<p>የቢቢሲ ሬድዮ የሞቃዲሾ ወኪሉን ሐሰን በሪሳ በበኩሉ የዓይን ምስክሮችን በመጥቀስ ባቀረበው ሰፊ ዘገባ ሂስ አዌይ መኖሪያ ቤታቸው ሲገቡ ማንነታቸው ባልታወቀ አምስት ታጣቂ ግለሰቦች በተተኮሰ ጥይት ሕይወታቸው ማለፉን ጠቅሶ የሟቹ ቤተሰቦች እንደገለፁት የሂስ አዌይ ጭንቅላት በአራት ጥይቶች በመመታቱ የሕክምና እርዳታ ሳይደረግላቸው ሕይወታቸው ወዲያውኑ ሊያልፍ ችሏል። የሂስ አዌይ ገዳዮች ማንነትና ዓላማቸው ምን እንደሆነ ከዩናይትድ ሶማሊያ ኮንግረስ የተሰጠ ማብራሪያ የለም። በሞቃዲሾ የሚገኙ ሶማሊያውያን ግድያው ከፖለቲካ ጋር በተያያዘ ጉዳይ ነው የሚል እምነት አላቸው።</p>

<p>የደህንነት ጉዳይ ኃላፊው ሂስ አዌይ የጄኔራል ሁሴን አይዲድ የቀኝ እጅና የአንጃውን እንቅስቃሴ በመምራት ከፍተኛ ሚና ያላቸው ግለሰብ እንደነበሩ ታውቋል።</p>


<p class="align-center"><a href="/Gazettas/Goh/info/Goh.sera.html">ከጎሕ ሐምሌ 17 ቀን 1991</a></p>

</body>
</html>	
