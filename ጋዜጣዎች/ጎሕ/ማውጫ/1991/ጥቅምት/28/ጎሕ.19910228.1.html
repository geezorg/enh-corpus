<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሱዳን ኢትዮጵያውያን የፖለቲካ ጥገኞችን አሣልፋ ልትሠጥ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ሱዳን ኢትዮጵያውያን የፖለቲካ ጥገኞችን አሣልፋ ልትሠጥ ነው</h2>


<p>«ኢትዮጵያና ሱዳን ሻክሮ የነበረውን ግንኙነት በማደስ አዲስ ግንኙነት ከጀመሩ በኋላ ሱዳን ውስጥ በፖለቲካ ጥገኝነት ይኖሩ የነበሩ ኢትዮጵያውያን ከፍተኛ አደጋ ላይ ወድቀዋል» ሲል በየሣምንቱ ሐሙስ ምሽት የሚተላለፈው ቀስተ-ደመና ሬዲዮ ዘግቧል።</p>

<p>በሬዲዮው ዘገባ መሠረት የሱዳን መንግሥት እንደ ጄኔራል ኃይለ መለስን የመሳሰሉ ኢትዮጵያውያንን እያሰረ ለኢትዮጵያ መንግስት እጅ መንሻ ለማድረግ በመሰናዳት ላይ መሆኑን ይገልፃል።</p>

<p>ሬዲዮው አክሎ እንደገለፀው «አዲሱ ትውልድ የተባሉትን የሱዳን መንግስትን ለማፈራረስ ታጥቀው ተነስተው ነበር» ያላቸው የአፍሪካ መንግስታት ህብረት እየተፈረካከሰ መምጣቱን ሳይመን ጁኒየር የተባለው የሮይተር ዘጋቢ ያስተላለፈው ሪፖርት እንደሚጠቁም አስረድቷል።</p>

<p>በሮይተር ዜና ዘጋቢ የተላለፈው ሪፖርት «ከአንድ ዓመት በፊት ጎረቤቶቿ በሙሉ አድመውባት ስጋት ውስጥ የነበረችው ሱዳን ዛሬ አዲሱ ትውልድ እየተባሉ የተሞካሹት አዲሶቹ ውልድ መሪዎች እርስ በርሳቸው እየተቆራቆሱ ሱዳን እፎይታን እያገኘች ነው ብሏል።</p>

<p>በዩናይትድ ስቴትስ ቡራኬ ከኪንሻሳ እስከ አዲስ አበባ ከኪጋሊ እስከ አስመራ አንድነት ፈጥረው የነበሩት እነዚህ መሪዎች ዩናይትድ ስቴትስ እንደተመኘችው እንኳንስ የአካባቢውን ሰላም ለማረጋጋት ይቅርና ለራሣቸው ሰላም ያጡ የሰላም አሸባሪዎች ሆነዋል» ብሏል የሮይተሩ ዘጋቢ።</p>

<p>«በአካባቢዎ ሁኔታዎች በመለወጥ ላይ ናቸው» የሚሉት የሱዳን የውጭ ጉዳይ ሚኒስትርት ሙስጠፋ ኡስማን ኢስማኤል «ኤርትራና ኢትዮጵያ ሱዳንን ከማጥቃት ይልቅ ርስ በስ ለጠብ ይፈላለጋሉ፣ ዩጋንዳና ኮንጎ ሱዳንን ከማጥፋት ይልቅር ርስ በርስ ይዋጋሉ» ማለታቸውን ሬዲዮው ጠቅሷል።</p>


<p class="align-center"><a href="/Gazettas/Goh/info/Goh.sera.html">ከጎሕ ጥቅምት 28 ቀን 1991</a></p>

</body>
</html>	
