<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አይዲድ፣ አሊ ማሕዲና አሊአቶ አዲስ አበባ ገቡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">አይዲድ፣ አሊ ማሕዲና አሊአቶ አዲስ አበባ ገቡ</h1>


<p>በሱማሊያ ሠላም ላይ ያተኮረ ጉባኤ አዲስ አበባ ውስጥ መካሔዱን የቫቲካን ሬዲዮ ዘገባ ያስረዳል። ጉባኤው በምስራቅ አፍሪካ በይነ መንግሥታት ድርጅት (እጝኣዽ) አማካኝነት መከናወኑን የገለፀው የዜና ምንጭ ጉባኤው በሱማሊያ የእርቀ ሠላም ሂደት ላይ ያተኮረና ካለፈው የቀጠለ ክፍል መሆኑን የተላለፈው ዜና ያስረዳል። መንግሥት አልባ ከሆነች በኋላ ሠላም የራቃት ሱማሊያ ከግዛቷ የተገነጠለችው «ሱማሌ ላንድ» መንግሥት ያቋቋመች ሲሆን በቅርቡ የተቋቋሙት ፑንትላንድና ጁባላንድ የተባሉት ጊዜያዊ መስተዳድሮች ከኢትዮጵያም ሆነ ከኢጋድ ተቀባይነት እያገኙ መጥተዋል።</p>

<p>ከሱማሊያ ታዋቂ የአንጃ መሪዎች መሐል ሁሴን አይዲድ፣ አሊማሕዲ መሐመድ እና ኡስማን አሊ አቶ ሱማሊያን በተመለከተው በዚህ ጉባኤ ላይ መካፈላቸውን የዜና ምንጩ አስታውቋል።</p>

<p>የኢጋድ የፖለቲካና ሠብዓዊ መብት ጉዳይ ዳይሬክተር ዶክተር ክንፈ አብርሐም ጉባኤው ማዕከላዊ መንግስት ካጣች ሰባት ዓመት ለሆናት ሱማሊያ መፍትሔ የሚያስገኝ እንደሆነ ጠቁመዋል።</p>

<p>የሱማሊያ ብሔራዊ ነፃ አውጪ ግንባር መሪ ሁሴን አይዲድ የሱማሊያ ምድር ለኢትዮጵያ ተቃዋሚዎች መንቀሳቀሻ እንደማይሆን በቅርቡ አዲስ አበባ በመጡበት ወቅት ያስታወቁ ሲሆን ባለፈው ሣምንት በየመን ሰንዓ ከተማ ከሻዕቢያ ከፍተኛ ባለሥልጣናት ጋር መነጋገራቸው ይታወሳል።</p>

<p>ይህ በእንዲህ እንዳለ በሕንድ ውቅያኖስ አካባቢ በምትገኘው ትንሽ አገር ኮሞሮስ ሰላም ላይ ከስድስት ወራት በፊት በአዲስ አበባ ተካሂዶ የነበረው ጉባኤ ቀጣይ ክፍል ባሳለፍነው ሳምንት መገባደጃ ላይ በዚህችው መዲናችን ቀጥሎ የተካሔደ መሆኑ ታውቋል።</p>


<p class="align-center"><a href="/Gazettas/Goh/info/Goh.sera.html">ከጎሕ ጥቅምት 14 ቀን 1991</a></p>

</body>
</html>	
