 <!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የከባድ መሣሪያው ውጊያ ቀጥሏል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የከባድ መሣሪያው ውጊያ ቀጥሏል</h1>


<p>የኤርትራው መንግሥት ቃል አቀባይ የማነ ገ/መስቀል ለሚዲያ ሰዎች በሰጡት መግለጫ በዚህ ሳምንት ውስጥ በየአውደ ግንባሮቹ በከባድ መሳሪያ የተደገፈ ውጊያ ማካሄዱን ጠቅሰው በባድመ በቡሬና በዛላንበሳ ውጊያው የቀጠለ መሆኑን አስረድተዋል። የማነ አክለው ሲያስረዱ ኢትዮጵያ በዛላንበሳ በኩል ተከፈተብኝ የምትለው ውጊያ መሰረተ ቢስ ወሬ ነው ብለው ያጣጣሉ ሲሆን ኢትዮጵያ የቀረበላትን የሠላም ሀሳብ ላለመቀበልና በዚሁ ሳምንት ውስጥ በአየር ክልሏ መትታ በጣለችው ጀት አውሮፕላን ምክንያት ለሚቀርብላት ጥያቄ መልስ ላለለመስጠት ስትል ያሰማችው መሰረተ ቢስ ክስ ነው በማለት ተችተውታል።</p>

<p>የማነ ገ/መስቀል ለዜና ሰዎች ሲያብራሩ ኢትዮጵያ በዛላንበሳ ግንባር የኤርትራ መንግሥት ውጊያ ከፍቶብኛል ማለቷ ራሷ የከፈተችንን ውጊያ የተሳሳተ መልክ ልትፈጥርለት ከመፈለግ ነው ብለዋል። አያይዘውም የኤርትራ መንግሥት ለሠላም በሚያደርገው ጥረት የሚያጋጥመው እንቅፋት ሁሉ በትዕግስት ይወጣዋል ብለዋል።</p>

<p>የኤርትራ መንግሥት ጦርነት አልተደረገም ያለውን አቋሙን ቀይሮ ውጊያ መደረጉንና ውጊያውም ከባድ እንደነበር አምኗል። ኢትዮጵያ በአንቶኖቭ ጀት ተጠቅማለች ሲልም የኤርትራ መንግሥት ክስ አቅርቧል። የኢትዮጵያ መንግሥት ደግሞ በውጊያው ወቅት የአየር ኃይሉን እንዳልተጠቀመ በቃሉ አቀባዩ በኩል አስተባብሏል። በዛላንበሣ አካባቢ የተቀሰቀሰው ውጊያ ወደ አሊቴናና መረብ ተዘዋውሯል። በቡሬ ግንባርም የከባድ መሣሪያ የተኩስ ልውውጥ እንደሚካሄድ ከአካባቢው የተገኙ የዜና ምንጮች አስረድተዋል።</p>

<p>የቢቢሲና የጀርመን ድምፅ ዘጋቢዎች ከምስራቅ አፍሪካ ባስተላለፉት ዘገባ በአሁን ሰዓት በዛላንበሳ ግንባር በጭን- ከረን እጅግ የተጠናከረ ወታደራዊ ካምፕ የተመሰረተ ነው ሲሉ በቡሬ ግንባር ደግሞ ከልዩ ልዩ ክፍለ ጦሮችና ግንባሮች ኃይል በማዘዋወር በግንባሩ የምሽግ ቁፋሮ እየተደረገ ሰፊ ለሆነ ጦርነት ዝግጅት እየተደረገ ነው ብለዋል። አያይዘውም ይህ የአሁኑ ጦርነት ያለፈውን አሰቃቂ ዕልቂት የወሰደውን ጦርነት ለመደገፍ እየተደረገ ያለ ሩጫ ነው ሲሉ አስተያየታቸውን ሰጥተዋል።</p>


<p class="align-center"><a href="/Gazettas/Goh/info/Goh.sera.html">ከጎሕ ነሐሴ 29 ቀን 1991</a></p>

</body>
</html>	
