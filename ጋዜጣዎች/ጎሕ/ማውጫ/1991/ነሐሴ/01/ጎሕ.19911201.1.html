<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ዲቪ» ሎተሪ በርካታ ወጣቶችን እያከሰረ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«ዲቪ» ሎተሪ በርካታ ወጣቶችን እያከሰረ ነው</h1>


<p>የአሜሪካ የነዋሪነት ፈቃድን በሚያስገኘው የ«ዲቪ» ሎተሪ ሳቢያ በርካታ ወጣቶች ለብዙ ሺ ኪሳራ እየተዳረጉ ነው። ለዝግጅት ክፍላችን የደረሰው የዚህ ዓመት መረጃ እንደሚያመለክተው በርካታ ወጣቶች የዲቪ ሎተሪ የደረሰውን በጋብቻ በመጣመር ከሀገር ለመውጣት ሲሞክሩ በቅድሚያ ዲቪ ለደረሰው ሰው ከ25-30 ሺህ ብር የሚከፍሉ ሲሆን ይኸው የጋብቻ ሂደት ካለቀ በኋላ በመጨረሻ በሚደረገው የጤና ምርመራ ከሁለት አንዱ የኤድስ ሰለባ ሆነው ይገኛሉ። በዚህም መሠረት ዲቪ የደረሰው ሰው በጋብቻ ከተቆራኘውና ገንዘብ ከከፈለው ግለሰብ ጋር ግንኙነትን ያቋርጣል። የተከፈለው ገንዘብም ያለምንም ጠያቂ ለዲቪው ባለቤት የሚቀር ሲሆን ይህንንም በሕጋዊ መልኩ ለማስመለስና በሕግ ለመከራከር ምንም ዓይነት ሕጋዊ ድጋፍ የለም።</p>

<p>በመጀመሪያ ደረጃ ጋብቻው የውሸት በመሆኑ ብቻ ማናቸውም የሁለቱ ወገን ውል የሕግ ድጋፍ በማጣቱ በመካከል ለሚከተለው ችግር ገንዘብ ከፋይ ስለገንዘቡ የሚያቀርበው አቤቱታ የለም። በምርመራ ወቅት ብዙ የዲቪ ባለቤቶች የኤድስ ሰለባ ሆነው ተገኝተዋል። በዚህም ከሀገር መውጣት ካለመቻላቸውም በላይ ከተጋቢው የተቀበሉትን ገንዘብ በሃዘኔታ ለመመለስ ምንም ዓይነት ሞራላዊ ግፊት ያጣሉ። ይህም በግል ሕይወታቸው ተስፋ ሞራላዊ ግፊት ያጣሉ። ይህም በግል ሕይወታቸው ተስፋ ከመቁረጣቸው የሚመጣ እንደሆነ እስካሁን በእጃችን ያለው መረጃ ያመልክታል። ብዙ ወጣቶች ዲቪ የደረሰውን በማፈላለግ በቅድሚያ ክፍያ የሚፈፅሙና በመጨረሻም የምርመራ ውጤት የከፈሉትን ብዙ ሺህ ብር የሚያጡ ናቸው።</p>

<p>ከሀገር ለመውጣት ብቻ ሲባልና ይበልጥም የዚህ ዕድል ተጠቃሚ ለመሆን ወጣቶች ባላቸው ጉጉት በድብቅ የሚያደርጉት የክፍያ ሁኔታ በርካታ ቤተሰቦችን በመጨረሻ እያሳዘነ ነው። በአሁኑ ሰዓት በሀገሪቱ እየተስፋፋ ያለው የኤድስ ወረርሽኝ በከፍተኛ ሁኔታ እየተዛመተ ለመሆኑም ይኸው በዲቪ ሰበብ የሚደረገው የጤና ምርመራ ያረጋግጣል።</p>


<p class="align-center"><a href="/Gazettas/Goh/info/Goh.sera.html">ከጎሕ ነሐሴ 1 ቀን 1991</a></p>

</body>
</html>	
