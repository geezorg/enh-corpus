<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አአድና ተመድ መግለጫ አወጡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">አአድና ተመድ መግለጫ አወጡ</h1>


<p>የተባበሩት መንግሥታት የፀጥታው ም/ቤት
በኢትዮጵያና በኤርትራ መካከል የተከሰተው የድንበር
ግጭት መፍትሔ ያገኝ ይሆናል በማለት የአአድ ድርጅት ለሰላሙ ሃሳብ
ተግባራዊነት ያለመሰለቸት እንዲቀጥልበት አሳስበዋል። በተጨማሪም ዋና
ፀሐፊው አስፈላጊ የሆነ እገዛ ለማድረግ ዝግጁ መሆኑን
ገልፀዋል።</p>

<p>የወቅቱ የተመድ የፀጥታው ም/ቤት ሊቀመንበር
የሆኑት የናምቢያ አምባሳደር ማርቲን አንጀላ በሰጡት መግለጫ
መሠረት የፀጥታው ም/ቤት አባሎች የአአድ በኢትዮጵያና
በኤርትራ መካከል በተከሰተው የድንበር ግጭት ሰላማዊ መፍትሔ
እንዲያገኝ እያደረገ ያለውን ጥረት አሞግሶታል።</p>

<p>እስካሁን የተገኘው ውጤትም
አአድ ይፋ ማድረግ ወይም መግለፅ እንዳለበት አስፈላጊውን
እገዛ እንደሚያደርግ አስታውቀዋል። የፀጥታው ምክር
ቤት ሊቀመንበር ይህንን መግለጫ ከመስጠታቸው በፊት
በአፍሪካ የተባበሩት መንግሥታት ዋና ፀሐፊ የኮፊ አናን ልዩ
ልዑክ የሆኑት መሐመድ ሳሕኑን የኢትዮጵያና
የኤርትራን በተመለከተ የተደረሰበት ደረጃ ለፀጥታው ምክር ቤት ሪፖርት
አቅርበዋል በሚል ከኒውዮርክ የተላለፈው ዜና
ያመለክታል።</p>

<p>ከተመድ የፀጥታው ምክር ቤት
የኢትዮጵያና የኤርትራ የድንበር ግጭት ሰላማዊ መፍትሔ በአጭር
ጊዜ ውስጥ እንደሚደረግለት አስቀድሞ በመደጋገም እያሳሰበ መቆየቱ
ይታወሳል። </p>

<p>አአድ ሐሙስ ዕለት ኢትዮጵያና
ኤርትራን በተመለከተ አዲስ አበባና አልጀርስ ላይ መግለጫ
አውጥቷል። በዚህም መግለጫ መሠረት የአአድ ጊዜያዊ
ሊቀመንበር ፕ/ት አብዱል አዚዝ ቡተፍሊቃ የአአድ ዋና ጸሐፊ
በመምከር በአሕመድ አሁአህያ የሚመራ ቡድን
ወደኢትዮጵያና ኤርትራ አስቀድሞ የተቀበሉትን የሰላም ሰነድ
ቴክኒካዊ እቅዶችን ለእያንዳንዱ
አስረክበዋቸዋል።</p>

<p>የኤርትራ መንግሥትም ይህ ቴክኒካዊ ቅፅ
እንደተቀበለውና ለቴክኒካዊ ቡድኑም ሃሳብ
ሙሉ በሙሉ እንደተቀበሉ ገልፀውላቸዋል። ለዚህም
መተማመኛ መቀበሉን በቃላት ብቻ ሳይሆን በፅሁፍም ለአአድ
እንዲገልፁ ተጨማሪ መግለጫ ሰጥተውበታል። የኢትዮጵያ መንግሥትም
በበኩሉ የሠላሙ ሃሳብ አስቀድሞ እንደተቀበለው በማረጋገጥ
የድንበሩ ግጭት ሰላማዊ መፍትሔ እንዲያገኝ በአፍሪካ ጊዜያዊ
ሊቀመንበርና በአአድ ዋና ፀሐፊ እንደተገለፀው ጥረትም
ማስገኘታቸው ተገልጿል።</p>

<p>ሐሙስ ዕለት በአዲስ አበባና በአልጀርስ
በወጣው መግለጫ ተያይዞ እንደተገለፀው የኢትዮጵያ መንግሥት
የአአድ የሠላም ሃሳብ በአጭር ጊዜ ውስጥ መፍትሔ ማግኘት
እንዲችል ለማድረግ ከድርጅቱ ጋር እንደሚተባበር ገልጿል።
መግለጫው የኢትዮጵያ መንግሥት ያለአንዳች ማወላወል ተግባር ላይ
እንዲውል ለማድረግ አንዳንድ ጥያቄዎች እንዲብራሩለት
ጠይቋል። አአድ በሰጠው መፍትሔ መሠረት ኢትዮጵያና ኤርትራ
ለግጭቱ መፍትሔ ይሰጣል ተብሎ የተቀረፀው የአአድ ድርጅት የሰላም ሃሳብ
ቴክኒካዊ ሥራው ኃላፊነቱ የአአድ መሆኑን
ጠቅሶ በኢትዮጵያ መንግሥትም የቀረበው ጥያቄ መንፈስን የሚያድስ ሃሳብ
የያዘ ነው በማለት ዘግቧል።</p>

<p>አአድ ይህ በኢትዮጵያ መንግሥት እየቀረበ
ያለው ወይም አስቀድሞ የቀረበው ማብራሪያ ለአአድ ፈጣን መልስ
እንደሚሰጠውም አብራርቷል።</p>

<p class="align-center"><a href="/Gazettas/Goh/info/Goh.sera.html">ከጎሕ ነሐሴ 8 ቀን 1991</a></p>

</body>
</html>
