<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የጀርመን አቋም ያስደነገጣት ኢትዮጵያ አምባሳደሯን በአስቸኳይ ጠራች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የጀርመን አቋም ያስደነገጣት ኢትዮጵያ አምባሳደሯን በአስቸኳይ ጠራች</h1>


<p>በጀርመን የኢትዮጵያ ፌዴራላዊ ሪፐብሊክ አምባሳደር በመሆን እያገለገሉ የሚገኙት ዶክተር ብሕሐኔ ትንሳዔ በልዩ ልዩ ጉዳዮች ላይ ለመወያየት በአስቸኳይ ተጠርተው አዲስ አበባ እንደሚገኙ የው/ጉ/ሚ/ር ትላንትና ባሰራጨው ማብራሪያው አስታወቀ።</p>

<p>የኢትዮ ኤርትራ የድንበር ይገባኛል ጥያቄ ወደጦርነት ከተሸጋገረና በተለይም 8 ሚሊዮን ኢትዮጵያውያን ለከፋ የረሀብ አደጋ መጋለጣቸው በዓለም ህብረተሰብ ግልፅ ከሆነበት ጊዜ አንስቶ የጀርመን መንግስት በኢትዮጵያ አቋሞች ላይ አዎንታዊ ተፅዕኖ እያሳደረና የተሳሳተ አቋም እየያዘ መምጣቱ ታውቋል።</p>

<p>ይህንን ሁኔታ ግልፅ ያደረገው የው/ጉ/ሚ/ር ጽ/ቤት ማብራሪያ የጀርመን መንግስት በኢትዮጵያ ላይ ከያዘው የተሳሳተ አቋም ዙሪያ በጠለቀ ሁኔታ ለመወያየት አምባሳደሩ ወደአዲስ አበባ መጠራታቸውን ገልጾ አምባሳደሩ በአሁኑ ሰዓት አዲስ አበባ እንደሚገኙና ከመንግስት አካላት ጋር በመወያየት ላይ መሆናቸውን አብራርቷል።</p>

<p>የው/ጉ/ሚ/ር ጽ/ቤት ቃል አቀባይ በሰጠው በዚሁ ማብራሪያ የጀርመን መንግስት ኢትዮጵያ በተፈጠረው የረሀብ አደጋ በከፋ ሁኔታ በመጐዳቷ የተነሳ ሉዓላዊንቷን የማስከበር አቅም እንደሌላት በተመድ የፀጥታው ምክር ቤትና በጀርመን የመገናኛ ብዙሃን ለማመን በሚያዳግት ሁኔታ ዘመቻ እያካሄደ መሆኑን ገልጿል።</p>

<p>ማብራሪያው አያይዞም የጀርመን መንግስት በአሁኑ ወቅት የዓለም አቀፍ አሸባሪ ኃይሎች ሬዲዮ ጣቢያዎችን በማስተናገድ በኢትዮጵያ ላይ ዘመቻ እያካሄደች መሆኑን ገልጾ ይህ ሁሉ ሁኔታ የኢትዮጵያ ሕዝብንና መንግስትን እያሳሰባቸው በመምጣቱ ለአምባሳደሩ መጠራት ምክንያት እንደሆናችው አስታውቋል።</p>

<p>ከዚህ ሳምንት መጀመሪያ አንስቶ በሉክሰንበርግ በተደረገው የአውሮፓ የው/ጉ/ሚኒስትሮች ስብሰባ ላይ ተገኝተው የነበሩት የጀርመኑ ው/ጉ/ሚኒስትር ኢትዮጵያ የረሀብ አደጋውን ወደጐን በመተው ለጦርነቱ ትኩረት ትሰጣለች በማለት የስብሰባው ተካፋዮች አሉታዊ ጐን እንዲይዙ ሲያስተባብሩ መቆየታቸው ይታወሳል።</p>

<p>በስብሰባው ላይ ተሳታፊ ከነበሩት መሀል የስፔኑ ው/ጉ/ሚኒስትር ኢትዮጵያ ለረሀቡ የተላከላትን እርዳታ ለጦርነቱ ትጠቀምበታለች ሲሉ ከወነጀሉ በኋላ አውሮፓውያን ለኢትዮጵያ መሳሪያ ለመስጠት እንዲቆጠቡ መጠየቃቸውን ኤቢሲ የተባለ የአሜሪካ የዜና ምንጭ ማሰራጨቱን ጨምሮ የደረሰን ዘገባ ያስረዳል።</p>


<p class="align-center"><a href="/Gazettas/Goh/info/Goh.sera.html">ከጎሕ ሚያዝያ 14 ቀን 1992</a></p>

</body>
</html>	
