<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያ 10 ሺ ሱማሊያውያንን አባረረች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢትዮጵያ 10 ሺ ሱማሊያውያንን አባረረች</h1>


<p>በምስራቅ አፍሪካ አገሮች ውስጥ የሚገኙ ስደተኞችን ወደአገራቸው ለመመለስ የሚደረገውን ጥረት አጠናክሮ የቀጠለው የተመድ ስደተኞች ጉዳይ ኮሚሽን ኢትዮጵያ ውስጥ የሚገኙ ሶማሊያውያን ስደተኞችን በዚህ ሳምንት መጀመሪያ ላይ ወደአገራቸው መሸነቱን ሐሙስ ምሽት የተላለፈው ቻናል አፍሪካ ሬዲዮ አስታውቋል።</p>

<p>ኮሚሽኑ ከሶማልያውን በተጨማሪ በሱዳን የሚገኙ ኢትዮጵያውያንንና ኤርትራውያንን ወደአገራቸው ለመመለስ የሚያደርገውን ጥረት አጠናክሮ መቀጠሉን የገለፀው ይኼው ዜና ቁጥራቸው ከሰላሳ ሺህ የሚገመት ኤርትራውያን በመጪዎች ሳምንታት ወደ ኤርትራ ለመግባት በተዘጋጀላቸው ጊዜያዊ የመጠለያ ጣቢያ እንደሚሰፍሩ ገልጿል።</p>

<p>በሱዳን የሚኖሩ ኢትዮጵያውያን ስደተኞች ወደአገራቸው እንዲእመለሱ ኮሚሽኑ ያቀረበውን ጥሪ በተደጋጋሚ ጊዜ በሰላማዊ ሰልፍ ተቃውሞ በማሰማታቸው የተነሳ ወደፊት ተጠንቶ ለውሳኔ የሚቀርብ መሆኑን ያስረዳው ይኼው ዜና በሱዳን የሚኖሩ ኢትዮጵያውያን ስደተኞች ተጠሪዎች ወደአገር ለመመለስ ፍላጐት የሌላቸው መሆኑን ለድርጅቱ ዋና ፀሐፊ ደብዳቤ ማሳወቃቸውን ጨምሮ አብራርቷል።</p>

<p>ከአዲስ አበባ የወጡት የዜና ምንጮች የጠቀሰው ይኼው ማብራሪያ በፕ/ት ዚያድባሬ ወቅትና ከዛም በኋላ የተደረጉትን ጦርነቶች በመሸሽ ወደኢትዮጵያ ከገቡት ሶማልያውያን ስደተኞች መሐል በምስራቅ ኢትዮጵያ የመጠለያ ካምፖች ሰፍረው የነበሩ 10ሺህ ሶማልያውን ወደአገራቸው ተሸኝተዋል።</p>

<p>ሮባሶ፣ ዳሮሮ እና ካማቦካ ተብሎ በሚጠራው የኢትዮ ሶማሌ ድንበር አካባቢ በሚገኙ የስደተኛ ካምፖች ሰፍረው የነበሩ እነዚሁ ሶማልያውያን ኢትዮጵያን የለቀቁት በፍቃዳቸው መሆኑን የተመድ ስደተኞች ኮሚሽን ጽ/ቤ አስታውቋል።</p>

<p>ስደተኞቹ ወደአገራቸው ሲገቡ ለዘጠኝ ወራት ያህል የሚበቃ የምግብ አቅርቦት የተሰጣቸው መሆኑን ጽ/ቤቱ አስታውቆ ከሶስት ዓመታት ጀምሮ ሶማሊያውያኑን ወደአገራቸው ለመመለስ በተደረገው ጥረት 90ሺህ ሶማልያውያን ከምስራቅ ኢትዮጵያ የመጠለያ ካምፖች በፍቃደኝነት ወደአገራቸው መመለሳቸውን ገልጿል።</p>


<p class="align-center"><a href="/Gazettas/Goh/info/Goh.sera.html">ከጎሕ ሚያዝያ 14 ቀን 1992</a></p>

</body>
</html>	
