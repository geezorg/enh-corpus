<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ጦርነቱም የሰላም ድርድሩም እንደቀጠለ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ጦርነቱም የሰላም ድርድሩም እንደቀጠለ ነው</h1>


<p>የመንግስት ቃል አቀባይ ትናንት ማምሻውን ባወጣው መግለጫ በሰነአፌ ግንባር ከሻይ በተባለው አካባቢ አንድ የሻዕቢያ ብርጌድ ጥቃት ከፍቶ የወገን ጦር ባደረሰበት የከባድ መሳሪያ ድብደባ ተመትቶ ወደመጣበት እንዲመለስ መደረጉን ገለፀ።</p>

<p>እንዲሁም በቡሬ ግንባር በኩል ሁለት ብርጌድ ጥቃት ለማድረስ መጥቶ ከፍተኛ ጉዳት ደርሶበት መበተኑንና ወደመጣበት እንዲመለስ መደረጉን መግለጫው ጨምሮ ገልጿል። ሰንዓፌ የሚገኘውን ተራራማ አካአቢ ለመቆጣጠር ጥቃት ከፍቶ የነበረው የኤርትራ ጦር በተከፈተበት የአፀፋ ምላሽ ክፉኛ መመታቱንም በመግለጫው ተጠቅሷል።</p>

<p>በተጨማሪም የኢትዮጵያ አየር ኃይል የጦር ጄቶች ከባዳ ቡሬ ግንባር 24 ኪሎ ሜትር ወደኋላ በማፈግፈግ ወደአሰብ በገባው የጠላት ጦር ላይ ከፍተኛ ጉዳት ማድረሳቸውን ትናንት ማምሻውን የቢቢሲ ሬዲዮ ገለፀ።</p>

<p>በአካባቢው የሚገኙ ዘጋቢዎችን በመጥቀስ ባሰራጨው በዚሁ ዜና ካለፈው ሳምትን እሁድ ጀምሮ የኢትዮጵያ አየር ኃይል ጄቶች የተሳካ ወታድራዊ ጥቃት በማድረስ ዒላማቸውን አውድመው ሲመለሱ በአሰብ ግንባር ካደረሱት ውድመት ጋር ለሶስተኛ ጊዜ መሆኑን አረጋግጧል። ጄቶቹ ባደረሱት ወታደራዊ ጥቃት የተደናገጡት የከተማዋ ነዋሪዎች ወደጅቡቲ ከመሰደዳቸውም ባሻገር ቁጥራቸው በውል ያልታወቀ ሰላማዊ ሰዎች በትናንሽ ጀልባዎች በመሆን ወደአረብ አገሮች መሸሻቸውን የቢቢሲ ሬዲዮ ባቀረበው የዜና ዘገባው አስታውቋል። የኢትዮጵያ አየር ኃይል በዚህ ግንባር ባደረሰው ጥቃት የጠላት ጦር አከማችቶች የነበረውን የውሃ ጋን ሙሉ በሙሉ ማውደሙን ዜናው ጨምሮ ገልጿል።</p>

<p>ይህ በእንዲህ እንዳለ ትናንት ማምሻውን በደረሰን ዜና መሰረት ቴክኒካዊ አፈፃፀም ሰነዱን ትኩረት ባደረገው የሰላም ውይይት መቀጠሉን ሬኖ ሴሪ አስረድተዋል። የሰላም ውይይቱን ለመደገፍ የሱዳን መንግስት ው/ጉ/ሚ/ር ትላንት ማምሻውን ወደአልጀርስ መግባታቸውን የአውሮፓ ሕብረት ተጠሪ ለጋዜጠኞቹ በሰጡት ማብራሪያ አስታውቀዋል።</p>

<p>የአልጄሪያው ልዑክ አህመድ ኦሀያ በበኩላቸው ሐሙስ ዕለት የሁለቱም አገሮች የውጭ ጉዳይ ሚ/ር ባለሥልጣናት መንግስቶቻቸውን አማክረው ለቀጣዩ ስብሰባ እንዲዘጋጁ በተደረገው ጥሪ መሰረት የማስማሚያ ሀሳቦችን ይዘው በትናትናው ስብሰባ ላይ በመገኘታቸውና የስብሰባው አጠቃላይ መንፈስ ወደስምምነት እያመራ ነው ሲሉ ገልፀዋል።</p>

<p>ለ24 ሰዓታት ያህል ተቋርጦ የነበረው የአልጀርሱ የሰላም ውይይት ትናንት ማምሻውን ቀጥሏል። የአአድ ተወካይ ሚ/ር አሀመድ ኦሀያ ትናንት ማታ ከአውሮፓ ህብረት ተወካይ ከጣሊያናዊው ሬኖ ሴሪ እና ከአሜሪካ ልዑክ ከአንቶኒ ሌክ ጋር በመሆን በሰጡት የጋራ ጋዜጣዊ መግለጫ ላይ እንዳብራሩት የሁለቱን አገሮች ውዝግብ ለመፍታት የሚደረገው ጥረት ተጠናክሮ መቀጠሉን አስረድተዋል።</p>

<p>በመጨረሻም ልክ ወደማተሚያ ቤት ለመግባት በተዘጋጀንበት ወቅት የኤርትራ መግስት ባቀረበው የክተት ጥሪ መሰረት ዕድሜው ከ15 ዓመት በላይ የሆነው የኤርትራ ተወላጅ ከጦር ሠራዊቱ ጋር በመሰለፉ የተነሳ በመላው ኤርትራ ትምህርት ቤቶች መዘጋታቸውና ፍ/ቤቶችም ሰራተኞቻቸውን በማጣታቸው ምክንያት ስራቸውን ማቆማቸውን ዘግይቶ የደረሰን ዜና አስታውቋል።</p>


<p class="align-center"><a href="/Gazettas/Goh/info/Goh.sera.html">ከጎሕ ግንቦት 26 ቀን 1992</a></p>

</body>
</html>	
