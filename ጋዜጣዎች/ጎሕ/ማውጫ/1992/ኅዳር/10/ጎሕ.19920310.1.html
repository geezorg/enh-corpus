<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሱዳንና ኢትዮጵያ ተፈራረሙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ሱዳንና ኢትዮጵያ ተፈራረሙ</h1>


<p>የኢትዮጵያንና የሱዳንን ደህንነት ሊፈታተን የሚችል ኃይል መኖሩን በመጠቆም የሱዳኑ ፕሬዝዳንት ዑመር ሃሰን አልበሽር ከኢትዮጵያ መንግስት ባለስልጣናት ጋር ምክክር አድርገው በአስራ አንድ ነጥብ ውሳኔ በማስተላለፍ የኢትዮጵያ ጉብኝታቸውን አጠቃለው ተመልሰዋል።</p>

<p>ለሁለት ቀን ጉብኝት አዲስ አበባ በመምጣት ከኢትዮጵያ መንግስት ባለሥልጣናት ጋር የተነጋገሩት በፕሬዝዳንት አልበሽር የሚመራው ከፍተኛ የሱዳን ባለሥልጣናት ቡድን የሁለቱን ሃገሮች የጋራ ግንኙነት በሚያጠናክሩ ጉዳዮች ላይ ከስምምነት በመድረስ መፈራረማቸውንና እየተጠናከረ የመጣውን ግንኙነታቸውን ለማጐልበት የሚረዳቸውን ባለአስራ አንድ ነጥብ ውሣኔ ሊያስተላልፉ ችለዋል።</p>

<p>የደህንነትና የውጭ ጉዳይ ሚኒስትራቸውን አስከትለው የመጡት አልበሽር ከኢትዮጵያ ጋር ከተስማሙባቸው ጉዳዮች አንዱ ደህንነታቸውን ሊፈታተን የሚችልን ኃይል በጋራ ለመዋጋት የሚያስችላቸውን ኃይል ለማጠናከር የሚል ይገኝበታል።</p>

<p>ፕሬዝዳንቱ በዚህ ጉብኝታቸው ካነጋገራቸው ባለሥልጣናት መካከል ጠቅላይ ሚኒስትር መለስ ዜናዊ የሚገኙበት ሲሆን በሁለቱ መሪዎች መካከል ስለተደረገው ዝግ ውይይት ግን የተገለፀ ነገር ባይኖርም ጠቅላይ ሚኒስትር መለስ ዜናዊ ሱዳንን እንዲጐበኙ የቀረበላቸውን ጥያቄ መቀበላቸውና በቅርቡም ወደካርቱም እንደሚያመሩ ለማወቅ ተችሏል።</p>

<p>ሁለቱ መሪዎች በኢትዮ ሱዳን የጋራ ትብብር ኮሚሽንን ለማደስ የተስማሙ ሲሆን በስምምነቱ መሰረትም የጋራ ኮሚሽኑ በሚቀጥለው የካቲት ወር ይሆናል። በአፍሪካ ቀንድ አካባቢም ስላለው ግጭትም የጋራ አመለካከት ያላቸው መሆኑም ሲገለፅ ግጭቶቹም በአፍሪካ አንድነት ድርጅትና በተባበሩት መንግሥታት መርህ መሰረት እንዲፈቱ ጠይቀዋል።</p>

<p>ፕሬዝዳንት ነጋሶ እና ከፍተኛ የመንግሥት ባለሥልጣናት የሱዳኑን ፕሬዝዳንት በትናትናው ዕለት ተሸኝተዋል።</p>


<p class="align-center"><a href="/Gazettas/Goh/info/Goh.sera.html">ከጎሕ ኅዳር 10 ቀን 1992</a></p>

</body>
</html>	
