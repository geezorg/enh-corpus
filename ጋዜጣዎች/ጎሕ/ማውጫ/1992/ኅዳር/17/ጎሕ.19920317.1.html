<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኮ/ል መንግሥቱ ጉዳይ እያወዛገበ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የኮ/ል መንግሥቱ ጉዳይ እያወዛገበ ነው</h1>


<p>ኢትዮጵያን እስከ 1983 ግንቦት ወር ድረስ ለአስራሰባት ዓመታት ያህል በወታደራዊ አመራር የገዟት የኮ/ል መንግስቱ ጉዳይ እያወዛገበ ነው።</p>

<p>ኮ/ል መንግሥቱ ወደ ደቡብ አፍሪካ በመጓዝ የከፍተኛ ሕክምና እድሉን እንዲያገኙ በርካታ ነገሮችን ያመቻቸላቸው የዚምባቡዌ መንግሥት መሆኑን ከደቡብ አፍሪካ የሚሰጡ ዘገባዎች ያረጋግጣሉ። የኢትዮጵያ መንግሥት በበኩሉ ደ/አፍሪካ የመንግስቱን እጅ አሳልፋ እንድትሰጥ ጥያቄ አቅርቧል። ከሁሉም በላይ አምነስቲ ኢንተርናሽናል የዓለም አቀፉ የሰብዓዊ መብት ተሟጋች ድርጅት መንግስቱ ወደ ኢትዮጵያ መመለስ ያለባቸው መሆኑን ከጠየቀ በኋላ በሞት ላለመቀጣታቸው ግን ከኢትዮጵያ መንግሥት ማስተማመኛ እንደሚፈልግ ገልጾ ካለበለዚያ ግን በጆሃንስበርግ አልያም በሃራሬ ወይንም በዓለም አቀፉ ፍ/ቤት መዳኘት ያለባቸው መሆኑን ይገልፃል።</p>

<p>አገሪቱ ውስጥ ከሚታተሙ የግል ጋዜጦች በስተቀር የመንግሥት መገናኛ አውታሮች መንግስት በራሱ ስለ ኮ/ል መንግሥቱ መንግሥቱ ዝምታን መርጦ ከቆየ በኋላ አምነስቲ ኢንተርናሽናል ባቀረበው ግፊት የተሞላበት ጥያቄ የተነሣ የአገሪቱ የውጭ ጉዳይ ሚ/ር ቃል አቀባይ የመንግስታቸውን አቋም ለመገናኛ ብዙሃን ግልፅ በማድረግ አገራቸው መንግስቱን አሳልፋ መስጠት የማትፈልግ መሆኑን አስታውቀው መብትም እንደሌላት ተናግረዋል።</p>

<p>ቃል አቀባዩ መንግሥቱ ሕክምናቸውን ካጠናቀቁ በኋላ ወደሃራሬ የሚመለሱ መሆናቸውን በማስረገጥ ደ/አፍሪካ ገብተው ሕክምናቸውን እንዲከታተሉ ሁኔታዎችን ያመቻቸላቸው የዚምባቡዌ መንግሥት በመሆኑ አደራውን መወጣት እንዳለባቸው ገልፀዋል።</p>

<p>ዘግይቶ በደረሰን ዜና ደግሞ ኮ/ል መንግሥቱ ስልጣን ላይ በነበሩበት ወቅት ለመቶ ሺዎች ሕይወት መጥፋት ምክንያት ስለሆኑና በዘር ማጥፋት ወንጀል ስለሚፈለጉ ደቡብ አፍሪካ ኮ/ሉን አሳልፋ ለኢትዮጵያ መንግሥት እንድትሰጥ ሂውማን ራይት ዎች የተሰኘ የሰብዓዊ መብት ተከራካሪ ድርጅት አሳስቧል።</p>


<p>ሂውማን ራይት ዎች ባወጣው በዚሁ መግለጫ «የደቡብ አፍሪካ መንግሥት ኮ/ል መንግሥቱ ሕክምናቸውን ከጨረሱ በኋላ ወደ ዚምባቡዌ እንዲመለሱ ከፈቀደ አገሪቱን ሊያስጠይቅ ይችላል ብሏል።</p>

<p>ደቡብ አፍሪካ ከተጠያቂነት እንድትድን ካስፈለገ ኮ/ል መንግሥቱን ለፍርድ ለማቅረብ እየተደረገ ያለውን ጥረት መደገፍ ይኖርባታል። የሚለው የሰብዓዊ መብት ድርጅቱ መግለጫ ኮ/ሉ ደቡብ አፍሪካ ውስጥ በቁጥጥር ስር እንዲውሉ ለማድረግ የሚታገል መሆኑን ጨምሮ ገልጧል።</p>


<p class="align-center"><a href="/Gazettas/Goh/info/Goh.sera.html">ከጎሕ ኅዳር 17 ቀን 1992</a></p>

</body>
</html>	
