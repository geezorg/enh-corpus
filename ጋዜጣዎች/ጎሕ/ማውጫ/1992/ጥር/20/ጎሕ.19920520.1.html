<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>52 የኤርትራ መንደሮች በኢትዮጵያ ተይዘዋል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">52 የኤርትራ መንደሮች በኢትዮጵያ ተይዘዋል</h1>


<p>ባለፈው ዓመት የካቲት ወር የኢትዮጵያ ሠራዊት በዘመቻ ፀሐይ ግባት የተያዘብንን የባድመንን ክልል ባስለቀቀበት ወቅት ሌላ ተጨማሪ 52 የኤርትራ መንደሮችን የተቆጣጠረ መሆኑንና ይህም ቦታ የኤርትራ መንግሥት ከያዛቸው የዛላንበሳና የቡሬ መሬቶች በእጥፉ እንደሚበልጥ ዶ/ር ክንፈ አብርሃም ለጎህ ሪፖርተር ገለጹ።</p>

<p>የዶ/ር ክንፈ አብርሃምን ማብራሪያ መሠረት በማድረግ የሚገልፀው ዘገባ የኢትዮጵያ መንግሥት በወራሪው የሻዕቢያ መንግሥት በኩል የተወሰደበትን የባድመን መሬት የማስመለስ ዘመቻ ባድመን ማስለቀቅ ብቻ ሳይሆን ሌላ ተጨማሪ የኤርትራ መንግሥት የሚያስተዳድራቸውን 52 መንደሮችን በቁጥጥሩ ስር ማዋሉንና ይህንንም በይፋ ሳይገለፅ በምስጢር መያዙን ገልፀው መንግሥት ይህንን እርምጃ የወሰደበት ምክንያት ዶ/ሩ እንደማይስማሙበት ሲያብራሩ «በኢትዮጵያ መንግሥት በኩል የተያዙት 52 መንደሮች ለሕዝቡ ይፋ እንዲሆኑ የምፈልገው መገለፃቸው ለሕዝብ የሚጠቅም ሆኖ በማግኘቴ ነው» ሲሉ አብራርተዋል።</p>

<p>በኢትዮጵያ መንግሥት ቁጥጥር ስር ስለሚገኙት 52 መንደሮች ለአአድ አንድ ጊዜ ከማሳወቁ ሌላ ተመሳሳይ ክሶችን በኢትዮጵያ ላይ ማሰማት ያለመቻሉ ትርጉም የሻዕቢያ የአልተሸነፍኩም ባይነት ስሜትና ከሕዝቡ በኩል ሊደርስበት የሚችለውን ከፍተኛ ተቃውሞ ከመፍራትም ጭምር ነው በማለት ስለተያዘበት መንደሮች ያሳየውን ዝምታ ተናግረዋል።</p>

<p>በኢትዮጵያ መንግሥት የተያዙት እነዚህ 52 መንደሮች በሁለቱም መንግሥታት በኩል ይፋ ያልሆነ ሌላው ፍንጭ ሊሆን እንደሚችል ታዛቢዎች ይናገራሉ። በሻዕቢያው መንግሥት በኩል ስለተያዙት መንደሮቹ ምንም ያለመናገሩ ከሚያሳየው የበላይነት ሥሜት አንፃር የኤርትራን ሕዝብ ከመፍራት ነው በማለት ዶ/ር ክንፈ አብራርተዋል።</p>


<p class="align-center"><a href="/Gazettas/Goh/info/Goh.sera.html">ከጎሕ ጥር 20 ቀን 1992</a></p>

</body>
</html>	
