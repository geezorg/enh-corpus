<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«የኢትዮጵያ ወታደሮች ማንም አይችለንም እያሉ ጮኹብን»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«የኢትዮጵያ ወታደሮች ማንም አይችለንም እያሉ ጮኹብን»</h1>

<p class="align-right">ሶማልያውያን</p>


<p>በደ/ሶማሊያ ውስጥ የሚንቀሳቀሰው አልኢትሀድ አልኢስላሚያ የተባለውን ፅንፈኛ ቡድን ለማደንና የኢትዮጵያ ጦር ሰራዊት ወደማዕከላዊ ሶማሊያ አሳብሮ የገባ መሆኑን ማክሰኞ ምሽት የተላለፈው የቢቢሲ ሬዲዮ አስታወቀ። በሞቃዲሾ የቢቢሲ ዘጋቢ ሃሰን በሪሳ በፋክስ በላከው ዘገባው ላይ ከባድ የነፍስ ወከፍ መሣሪያ የታጠቁና በታንክ የሚደገፉ በመቶዎች የሚቆጠሩ የኢትዮጵያ ወታደሮች ሰኞ ዕለት የሱማሊያን ክልል አሳብረው በመጓዝ ኤልዳ ጐብ በተባለው ከተማ መግባታቸውን ገልጿል።</p>

<p>ከዚህ ከተማ እማኞች በተገኘው መረጃ መሠረት የኢትዮጵያ ታጣቂዎች ወደከተማዋ ምንም ጦርነት ሳያደርጉ በድንገት መግባታቸውን የተመለከቱ የከተማዋ ነዋሪዎች ተደናግጠዋል። በከተማዋ የሚገኘውን አንድ የሬዲዮ ኦፕሬተር የጠቀሰው ዘጋቢ የኢትዮጵያ ታጣቂዎች ከተማዋን በመክበብ ጥብቅ ፍተሻ ከማድረጋቸው ባሻገር በሬዲዮ ኦፕሬተሩ የንግድ ቤት አካባቢ እንቅስቃሴ ማድረጋቸውን አስታውቋል።</p>

<p>«የኢትዮጵያ ወታደሮች ማንም እንደማይችላቸውና እንደማይግዳችው እየጮኹ ይናገሩ ነበር» በማለት ይኼው የሬዲዮ ኦፕሬተር የገለፀለት መሆኑን ያስታወቀው ጋዜጠኛው የወታደራዊ አዛዦቹ በከተማዋ ውስጥ ታዋቂ የሆኑትን አባወራዎች በመሰብሰብ የሶማሊያ ብሔራዊ ዲሞክራሲያዊ ሕብረት ባለሥልጣናት እንዲጠቀማቸው ጥያቄ አቅርበው የነበረ ቢሆንም እንደአጋጣሚ ሆኖ በወቅቱ የሕብረቱ ባለሥልጣናት ሳይኖሩ በመቅረታቸው የኢትዮ ኮማንደሮች ከከተማዋ ተጠሪዎች ጋራ መነጋገራቸውን አብራርቷል።</p>

<p>«ወረራውን ለምን እንደተካሄደ ግልፅ የሆነ ማብራሪያ እስካሁን አልተሰጠም» የሚለው ሃሰን በሪሳ ከኢትዮጵያ ወታደሮች ንግግር እንደተደመጠው ከሆነ ግን ወታደሮቹ የአልኢትሃድ አልእስላሚያ አባል የሆኑ ሰዎችን ይፈልጉ የነበረ መሆኑን ቢያስረዱም ነዋሪው ግን በከተማዋ ምንም ዓይነት የድርጅቱ አባል እንደሌላ አረጋግጦላቸዋል ብሏል።</p>

<p>የኢትዮጵያ ወታደሮች ወደከተማዋ በገቡበት በዛው ዕለት ወደኋላ ተመልሰው ከተማዋን ጥለው መውጣታቸውን አስታውቆ ከአካባቢው የመጡ ነጋዴዎች ወታደሮች ከከተማዋ ይውጡ እንጂ ወደየትኛዋ ከተማ እንደገቡ የታወቀ ነገር ባይኖርም ጥቂት አገር አቋርጠው ወጥተዋል ሲሉ ሌሎች ደግሞ በድንበር አካባቢ በሚገኙ መንደራማ ቦታዎች ሰፍረዋል ሲሉ አስረድተዋል።</p>

<p>ወታደሮቹ ወደከተማዋ ዘልቀው ጥብቅ ፍተሻ እንዲያደርጉ የገፋፋቸው የፑንትላንድ አስተዳደር ፕሬዝዳንት የሆኑት ኮ/ል አቡድላህ የሱፍ አህመድ ሁኔታውን አስመክቶ ባቀረቡት 15 ገፅ ልዩ ሪፖርት ላይ በጐልዳጐብ እና ሌሎች ከኢትዮጵያ ጋር በሚያዋስኑ ድንበሮች የአልኢትሃድ አል ኢስላሚያ ታጣቂ የሚንቀሳቀሱ መሆኑን በመግለፅ ቡድኑ ፑንትላንድና ሌሎች የሱማሊያ አካባቢዎችን ጨምሮ የአፍሪካ ቀንድ አካባቢን ለማናጋት መዘጋጀቱን ገልፀዋል።</p>

<p>ይህ በእንዲህ እንዳለ የቢቢሲ ሬዲዮ ጋዜጠኛ ኒት ባላህ ከአዲስ አበባ በላካችው ሪፖርት ላይ «የኢትዮጵያ መንግሥት በመቶዎች የሚቆጠሩ ወታደሮች የሶማሊያን ድንበር አቋርጠው ገብተዋል የሚለውን ሪፖርት በተመለከተ አስተያየት ከመስጠት ተቆጥቧል» ስትል አስታውቃለች።</p>

<p>የኢትዮጵያ መንግሥት ቃል አቀባይ የሆኑት ወ/ት ሰሎሜ ታደሰ ሰራዊቱ የተጠቀሰውን ከተማ በቁጥጥር ስር ማዋሉን እስካለረጋገጥኩ ድረስ ዝርዝር መግለጫ የመስጠት ስልጣኑ የለኝም ማለታቸውን የገለፀችው ኒትል ባላህ ይሁንና አዲስ አበባ ውስጥ የሚገኙ ዲፕሎማቶች በተባለው ዕለት የኢትዮጵያ ሠራዊት ወደከተማዋ አምርቶ የነበረ መሆኑን እንዳረጋገጡላትና የጦሩ አካሄድ ግን በአካባቢው የአልኢትሃድ አል ኢስላሚያ ተዋጊ ኃይሎች ይንቀሳቀሱ እንደሆነ ለማረጋገጥ የከተማይቱን ገዢዎች ለመጠየቅ ነው በማለት እንደገለፁላት ተናግራለች።</p>


<p class="align-center"><a href="/Gazettas/Goh/info/Goh.sera.html">ከጎሕ ጥር 1 ቀን 1992</a></p>

</body>
</html>	
