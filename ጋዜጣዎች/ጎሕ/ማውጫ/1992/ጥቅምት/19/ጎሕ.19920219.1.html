<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ችግሩን ሰላማዊ በሆነ መንገድ ለመፍታት ዛሬም ዕድል አለ»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«ችግሩን ሰላማዊ በሆነ መንገድ ለመፍታት ዛሬም ዕድል አለ»</h1>

<p class="align-right">ኢሳያስ አፈወርቂ</p>


<p>የኤርትራው ፕሬዝዳንት ኢሳያስ አፈወርቂ ከአንድ ዓመት ተኩል በላይ የቆየውን የድንበር ይገባኛል ጥያቄ ሰላማዊ በሆነ መንገድ ለመፍታት ዛሬም ዕድል አለ ሲሉ ትናንት አስታወቁ።</p>

<p>ፕሬዝዳንቱ በውጭ ጉዳይ ሚኒስትራቸው በኩል ባስተላለፉት መልዕክት እንዳስታወቁት ኤርትራ የሁለቱን ሃገሮች ውዝግብ ለማስቆም በሚደረጉ ሰላማዊ ጥረቶች ሁሉ ተባባሪ እንደምትሆንና ያንዣበበውን ጦርነት ለመግታት ሰላማዊ መፍትሔው ዛሬም ለመፍታት ከመለስ ዜናዊ ጋር መገናኘት እንደሚፈልጉ በትናንትናው መልዕክታቸው ያካተቱት አቶ ኢሳያስ አፈወርቂ እኔና መለስ በግንባር ብንገናኝ ለጦርነቱ መፍትሔ እናስገኛለን በማለት በተደጋጋሚ ጥሪያቸውን ሲያስተላልፉ የቆዩ ሲሆን በኢትዮጵያ መንግስት በኩል ግን ሻዕቢያ ከወረራቸው አካባቢዎች ካልለቀቀ በቀር ከመለስ ዜናዊ ጋርም ሆነ ከሌሎች ባለሥልጣናት ጋር መገናኛት እንደማይችል መግለፁ ይታወቃል።</p>

<p>ከመለስ ዜናዊ ጋር በመገናኘት የሁለቱን ሃገሮች ችግር ለመፍታት እንችላለን ከሚለው ከአቶ ኢሣያስ አፈወርቂ እምነት ጐን ለጐን መፍትሔ ይሆናል ብለው ያቀረቡት ሌላ ሃሣብ ኢትዮጵያ የአአድን የማስማሚያ ሃሣብ ተቀብላ ገቢራዊ እንድታደርግ የሚል ነው።</p>

<p>እንደ አቶ ኢሣያስ አፈወርቂ የትናንት መግለጫ ኢትዮጵያ የአአድን የማስማሚያ ሃሣብ ተቀብላ በአስቸኳይ በሁለቱ ሃገሮች ድንበር ገለልተኛ የሆነ የሰላም አስከባሪ ኃይል መስፈር ይኖርበታል ብለው ኢትዮጵያ የቀረቡላትን እነዚህን የሰላም ሃሣቦች በመቀበል ጦርነቱን ማስቀረት አለባት በማለት ተማፅዕኖ አቅርበዋል።</p>

<p>በኢትዮጵያ መንግስት በኩል ደግሞ የኢትዮ ኤርትራ ጦርነት ሰላማዊ በሆነ መንገድ ለማስቆም ያስችላል ተብሎ የቀረበው የአአድ መፍትሔ ሃሣብ ውጤት ሊያስገኝ እንደማይችል እየተገለፀ ይገኛል።</p>


<p class="align-center"><a href="/Gazettas/Goh/info/Goh.sera.html">ከጎሕ ጥቅምት 19 ቀን 1992</a></p>

</body>
</html>	
