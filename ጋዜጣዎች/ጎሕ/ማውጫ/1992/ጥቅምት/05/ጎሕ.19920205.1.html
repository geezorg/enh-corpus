<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«የኤርትራ ሠራዊት ጦርነቱን በድል አይወጣም»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«የኤርትራ ሠራዊት ጦርነቱን በድል አይወጣም»</h1>


<p>የኤርትራ ሰራዊት ጦርነቱን በድል እንደማይወጣ እየታወቀው እየመጣ መሆኑንና እንዲሁም ተይዞ የነበረው መሬት በሙሉ የኢትዮጵያ በመሆኑ የሻዕቢያን ፕሮፓጋንዳና ቅጥፈት ችላ እያለው መጥቷል ሲል ወዶ እጁን በፈቃደኝነት የሰጠው የሻዕቢያ ወታደር ርዕሶም ገብሩ ለወይን ጋዜጣ ገለጠ። ወታደሩ እንደጠቆመው ሰራዊቱ በያዛቸው ቦታ የኢትዮጵያውያን መታወቂያ ብቻ የያዙ መሆናቸውን ጠቁሞ ሰራዊቱ የሻዕቢያ «የሰው መሬት አልያዝንም» የሚል ፕሮፓጋንዳ ከጅምሩ መረዳቱን ሲገልፅ በኃይል ለቀው ከወጡም በኋላ «ስላልፈለግነው ለቀነዋል» መባሉ በኤርትራውያን ደም መነገድ መሆኑን ይኸው ምርኮኛ ገልጧል።</p>

<p>የኤርትራ ሕዝብ በአሁኑ ሰዓት ግራና ቀኙን ለመመልከት እንዳልቻለና ወደማያውቀው እልቂት እየተነዳ መሆኑን ሰራዊቱ እንደተረዳው ምርኮኛው ተናግሯል። ከአንድ መቶ ሺህ በላይ ወታደሮች መሞታቸውን አውቃለሁ የሚለው ይኸው ወታደር፤ ኢሳያስ አሁንም በአንድ ክፍል ሰራዊት መልሰን መያዝ እንችላለን ሆኖም መስዋዕትነት መክፈል ስላልፈለግን ባድመን ትተነዋል በማለት መናገራቸውን ገልፆ ይህም የማይቻል ከንቱ ፕሮፓጋንዳ መሆኑን ጠቁሟል።</p>

<p>በአሁኑ ሰዓት ከ13 ዓመት በላይ የሆነ ኤርትራዊ ሁሉ በግዴታ ታፍሶ በግንባር ምሽግ እየቆፈረ መሆኑን ሲናገር ወጣት፣ ጐልማሳና አዛውንት ሁሉ በከፍተኛ ስጋት ላይ መውደቃቸውን ጠቁሟል።</p>

<p>በሌላ ዜና ጦርነቱ ሊጀመር በቋፍ ላይ እንደሚገኝ በሚታወቅበት በዚሁ ወቅት በዛላንበሳ ግንባር ቁጥሩ በርካታ የሆነ ሰራዊት እየከዳ ወደኢትዮጵያ መግባቱን የጀብሃ ዜና አስረዳ። የጦርነቱ አይቀሬነት የሚጠቁሙ በርካታ ምልክቶች እየታዩ ሲሆን የኤርትራ ወታደሮችም ከዚህ እልቂት ለመዳን በተለያየ ጊዜ ከሚሰደዱበት ጊዜ ይበልጥ አሁን ወደ ኢትዮጵያ እየገቡ ነው።</p>


<p class="align-center"><a href="/Gazettas/Goh/info/Goh.sera.html">ከጎሕ ጥቅምት 5 ቀን 1992</a></p>

</body>
</html>	
