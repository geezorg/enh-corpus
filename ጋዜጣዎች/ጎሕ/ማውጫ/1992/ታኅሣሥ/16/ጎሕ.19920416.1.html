<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«የኢትዮጵያን ጥቃት ለመከላከል ሙሉ ወታደራዊ ዝግጅት አጠናቀናል»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«የኢትዮጵያን ጥቃት ለመከላከል ሙሉ ወታደራዊ ዝግጅት አጠናቀናል»</h1>

<p class="align-right">ኢሳያስ አፈወርቂ</p>


<p>የኢትዮጵያ መንግሥት የኢትዮ- ኤርትራን ግጭት በኃይልና በጉልበት እፈታለሁ በሚለው አቋሙ ከፀና የኤርትራ ሕዝብና የጦር ኃይሉ የሚሰዘነዝርበትን ጥቃት ለመመከት በአሁኑ ጊዜ ሙሉ ቅድመ ዝግጅቱን አጠናቋል ሲሉ ፕሬዝዳንት ኢሳያስ አፈወርቂ ገለፁ።</p>

<p>ፕሬዝዳንት ኢሳያስ አፈወርቂ ይህን የገለፁት ከትናንት በስቲያ በአራት የአውሮፓ ሃገሮች ያደረጉትን ጉብኝት አጠቃለው ከተመለሱ በኋላ አስመራ ውስጥ በሰጡት መግለጫ ነው።</p>

<p>ኢትዮጵያና ኤርትራ በሁለት መንታ መንገድ ላይ ነው ያሉት ኢሳያስ አፈወርቂ ኢትዮጵያና ኤርትራ በሁለት መንታ ጐዳና ላይ መሆናቸውን ሲያብራሩ «አንዱ መንገድ ወደጦርነት የሚወስደው ሲሆን ሌላኛው መንገድ ደግሞ ወደሰላም የሚያመራ ነው» ብለዋል።</p>

<p>ለኢትዮ ኤርትራ ጦርነት በሰላም አለመቋጨት ምክንያት አድርገው ያቀረቡት አሁንም ኢትዮጵያን ሲሆን «ኢትዮጵያ ከዚህ በኋላ ያላትን ፍላጐት ካላስተካከለች እኛም ሊሚሰነዘርብን ጥቃት በተጠንቀቅ ቆመናል» ብለዋል።</p>

<p>በእንግሊዝ፣ በኢጣሊያ፣ በጀርመን፣ በስዊድን ጉብኝት አድርገው የተመለሱት ኢሳያስ አፈወርቂ በጉብኝታቸው ወቅት በአውሮፓ የሚኖሩ ኤርትራውያንን አሰባስበው አወያይተዋል። ከዚህም ሌላ ከሮማው ጳጳስ ዮሐንስ ጳውሎስ ሁለተኛ ጋር ተገናኝተው መነጋገራቸውንም የኤርትራ ሬዲዮ ዘግቧል።</p>

<p>በኤርትራ ውስጥ እስረኞች ያለፍርድ ለምን እስካሁን ቆዩ? ከአሁን በፊት ጦርነቱን እናሳጥራለን ተብሎ ቃል ተገብቶልን ነበር እስካሁን ለምን ተራዘመ? ተብለው በለንደን ከተማ አሬና ላይን ሃርበር በተባለ ቦታ የተጠየቁት ኢሳያስ «ጦርነትን እያወኩ ጦርነቱን አሳጥረዋለሁ ማለቴ ስሕተት ነበር» ብለዋል። ስለእስረኞች የተጠየቁትንም ሲመልሱ «ወንጀለኞችን በቁጥጥር ስር ማዋላችን የሚያስመሰግነን እንጂ የሚያስወቅሰን አልነበረም። በዚህ የሚያዝን ኤርትራዊ ካለ ከእነርሱ ጋር ይፈረጃል። በተመሳሳይ ወንጀል የሚጠየቁ አሁንም ሁለት ሶስተኞቹ በውጭ አገር እየኖሩ ነው። ቀናቸውን ይጠብቁ» በማለትም ማስጠንቀቂያ ሰጥተዋል። ኢሳያስ በኤርትራውያን መካከል በእንግሊዝ እንጂ በሌላ ቦታ ያልታየ በአውራጃና በሃይማኖት መከፋፈል እንዳለ መስማታቸውን አውስተው ይህ የሚያሳዝናቸው ተግባር መሆኑን ገልፀው በበኩላቸው ከፋፋዮችን ለማግኘት እየጣሩ እንደሆነና ሲያገኟቸውም መድሐኒቱ በእጃቸው ላይ መሆኑን ዝተዋል።</p>


<p class="align-center"><a href="/Gazettas/Goh/info/Goh.sera.html">ከጎሕ ታሕሳስ 16 ቀን 1992</a></p>

</body>
</html>	
