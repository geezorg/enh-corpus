<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ጦርነቱ ሁለቱን አገሮች አንኮታኩቷል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ጦርነቱ ሁለቱን አገሮች አንኮታኩቷል</h1>


<p>ከተቀሰቀሰ ድፍን 19 ወራት ያለፈው የኢትዮ ኤርትራ የድንበር ጦርነት ለብዙ አስር ሺዎች የሚቆጠር ሕይወት መጥፋት መንስኤ ከመሆኑም ባሻገር የሁለቱ አገሮች ኢኮኖሚን ከመቼውም ጊዜእ በበለጠ እንዳላሸቀው ዘገባዎች ይጠቁማሉ። በተለይ በቅርቡ አስመራን ጐብኝታ የተመለሰችው የቢቢሲ ሬዲዮ ሪፖርተር ከትናንት በስቲያ ባቀረበችው ዘገባ፦</p>

<p>«የኤርትራ መንግስት ለጦርነቱ ከፍተኛ ትኩረት በመስጠት የአገሪቱ መዋዕለ ንዋይን ሙሉ ለሙሉ በጦር መሣሪያ ግዥና በወታደራዊ ዝግጅት ላይ በማዋሉ በአሁኑ ጊዜ ኤርትራውያን ለረሃብ አደጋ አፋፍ ላይ እንደሚገኙ ጠቅሳ «ኤርትራ ከጦርነቱ መቀስቀስ ወዲህ ከውጪ የምታስገባቸው እቃዎች በ60% ቀንሷል። ለዚህ እንደዋነኛ ምክንያት የሚጠቀሰውና የአገሪቱ የኢኮኖሚ ጉዳይ ባለሥልጣኖች የገለፁልኝ የአሰብ ወደብ አገልግሎት ቆሞ በምፅዋ ወደብ ብቻ ስለምንጠቀም ነው ቢሉኝም ከአስመራ ከተማ ነዋሪዎች እንደበት የሚደመጠው ግን የአገሪቱ መንግስት ለጦር መሳሪያ መግዣ እንጂ ለሌሎች ቁሳቁሶች መዋዕለ ንዋይ ለማውጣት ባለመፈለጉ ነው። እኔም በዋና ከተማዋ በቆየሁባቸው ሶስት ሳምንታት እንደባትሪ ድንጋይ ያሉ ለስራዬ አስፈላጊ የሆኑ ነገሮችን ቀርቶ የምግብ ቁሳቁሶችን ከየመደብሮች ለመግዛት አልቻልኩም። በከተማዋ ከትልቅ ሱፐር ማኬት አንስቶ እስከ ትናንሽ ኪዮስክ ሱቆች በቁሳቁሶች እጥረት ቀስ በቀስ የንግድ እንቅስቃሴያቸውን አቁመው እየተዘጉ ነው። በአጠቃላይ ከ3.5 ሚሊዮን በላይ ከሚገመተው የኤርትራ ሕዝብ በአሁኑ ወቅት ያለሃሳብ የዕለት ጉርሱን ያገኛል ብዬ በእርግጠኝነት ለመናገር የሚያስችለኝ የሕዝብ ቁጥር 400 ሺህ የሚሆነው ብቻ ነው። እነዚህ 400 ሺህ ኤርትራውያን ከኢትዮጵያ ጋር ላለባቸው ጦርነት በግንባር የተሰለፉ የሰራዊቱ አባላት ናቸው። ይህንን ያልኩት ከመንግስት ካዝና የሚወጣው ገንዘብ ሙሉ ለሙሉ ለመከላከያ ሰራዊቱ እንደሚውል ስላረጋገጥኩ ነው» በማለት የታዘበችውን በቢቢሲ ሬዲዮ አስደምጣለች።</p>

<p>ጝጭኣ የተባለው በአቢጃን ከተማ የሚገኘው የአፍሪካ አገሮችን የኢኮኖሚ ሁኔታ የሚያጠና ድርጅት በበኩሉ ሰሞኑን በይፋ ባቀረበው ዓመታዊ ሪፖርት ለኢትዮጵያና ለኤርትራ ዝቅተኛውን ደረጃ ሰጥቷቸዋል። ሁለቱ አገሮች ከጀመሩት የድንበር ጦርነት ወዲህ ኢኮኖሚያቸው ሊያድግ ቀርቶ ቁልቁል እየወረደ ነው በማለት ከወርልድ ባንክ የወሰዱትን ብድር መሰረት በማድረግ ድርጅቱ በአቀረበው ዓመታዊ ሪፖርቱ ኢትዮጵያ ከአንድ ዓመት በፊት የነበራት ጠቅላላ የአገር ውስጥ ምርት ገቢ ጝዽጵ 6.2% ነበር። ከጦርነቱ መቀስቀስ ወዲህ ባለው አንድ ዓመት ግን ይህ አኅዝ ወደ 0.0% ወርዷል። አሁን ያለው የኢትዮጵያ ጝዽጵ ከአገሪቱ ካፒታል ሲካፈል ደግሞ ባለፉት 12 ወራት የታየው የኢኮኖሚ ዕድገት ደግሞ ወደ 2.5% መውረዱ ተረጋግጧል ብሏል።</p>


<p class="align-center"><a href="/Gazettas/Goh/info/Goh.sera.html">ከጎሕ ታሕሳስ 1 ቀን 1992</a></p>

</body>
</html>	
