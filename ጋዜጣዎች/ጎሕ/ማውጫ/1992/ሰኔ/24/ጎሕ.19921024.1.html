<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በጐርፍ አደጋ 59 ሰዎች ሞቱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በጐርፍ አደጋ 59 ሰዎች ሞቱ</h1>


<p>ንብረትነቱ የዋልያ አገር አቋራጭ የሕዝብ ማመላለሻ አውቶብስ ሹፌርን ረዳቱንና ገንዘብ ተቀባዩን ጨምሮ ከአ/አበባ ወደ ሐረር ስልሳ ስድስት ሰዎችን አሳፍሮ እየተጓዘ ባለበት ወቅት በጐርፍ ተወስዶ እልቂት አስከትሏል።</p>

<p>እንደፖሊስ ማብራሪያ መኪናው በጐርፍ የተወሰደው ሐሙስ ዕለት ከጠዋቱ አራት ሰዓት ሲሆን የምስራቅ ሸዋ ፖሊስ መምሪያ የአዳማና የቦሰጥ ወረዳ ፖሊስ አባላትና የአካባቢው ሕብረተሰብ በመቀናጀት ለሶስት ሰዓት ያህል ማለትም እስከ ቀኑ 7:30 ድረስ ባደረጉት ፍለጋ ሁለት ህፃናትን ጨምሮ የ40 ሰዎችን አስክሬን ማግኘታቸውና ከአደጋው በሕይወት የተረፉ 7 ሰዎች ብቻ ተገኝተው ወደሆስፒታል መወሰዳቸውን ገልጿል።</p>

<p>በዚያ ኃይለኛ ጐርፍ አውቶብሱ ከ2 ኪ.ሜትር በላይ በመወሰዱና መስታወቱ በሙሉ በመሰባበሩ መንገደኞቹ ከአውቶብሱ ውጪ በመውደቃቸው አስክሬናቸው በየማሳው ተበታትኖ የተገኘ ሲሆን ይህንን ዜና እስካጠናከርንበት ሰዓት ድረስ የቀሪዎቹን አስክሬን ለማግኘት የሚካሄደው ጥረት ተጠናክሮ መቀጠሉ ተዘግቧል።</p>

<p>በህይወት የተረፉት ሰዎች የምስራቅ ሸዋ ዞን የቀይ መስቀል ማኅበር ወደከፍተኛ ሆስፒታሎች አጓጉዟል። በቦታው የነበሩ የዓይን አማኞች ውሃው ከድልድዩ በላይ ይፈስ በነበረበት ወቅት አንድ የጭነት መኪና አቋርጦ ሲያልፍ የተመለከተው የዚህ አውቶብስ ሹፌር ለማለፍ ባደረገው ሙከራ አውቶብሱ በጐርፍ ተገፍትሮ ወንዙ ውስጥ ገብቶ እየተገለባበጠ ሲወሰድ ማየታቸውን ተናግረዋል።</p>

<p>ትናንት ከሰዓት በኋላ የአንድ ተሳፋሪ አስክሬን መገኘቱና የጠፉትን የ18 ሰዎች አስክሬን ለማግኘት 250 ያህል የአካባቢው ነዋሪዎች አሰሳ እያደረጉ መሆናቸውን ታውቋል። በዚህ አደጋ ሕይወታቸውን ካጡት 59 ተሳፋሪዎች መካከል አራቱ የዩኒቨርስቲ ተማሪዎች መሆናቸው የተገለፀ ሲሆን ካሁን በኋላ የተቀሩትን 18 ሰዎች በህይወት የማግኘቱ ተስፋ መሟጠጡ ታውቋል። የኢትዮጵያ የጦር ጄቶች የወንዙን አካባቢ በሙሉ በማዳረስ አስክሬናቸው የጠፋውን 18 ሰዎችን በተጠናከረ አሰሳ እየፈለጉ መሆኑ ጨምሮ ተገልጿል።</p>


<p class="align-center"><a href="/Gazettas/Goh/info/Goh.sera.html">ከጎሕ ሰኔ 24 ቀን 1992</a></p>

</body>
</html>	
