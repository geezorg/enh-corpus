<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አምነስቲ ለመጀመሪያ ጊዜ ኤርትራን ከሰሰ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">አምነስቲ ለመጀመሪያ ጊዜ ኤርትራን ከሰሰ</h1>


<p>አምነስቲ ኢንተርናሽናል ኤርትራ በዓለም አቀፉ የኮንቬንሽን ሕግና በአፍሪካ ቻርተር የፀደቀውን የሰብዓዊ መብት ጥበቃ ስምምነት አለመፈረምዋ ሌሎችን ተጠያቂ ከሚያደርገውን ወንጀል ነፃ እንደማያደርጋት የአምነስቲ ኢንተርናሽናል ከፍተኛ ባለሥልጣን አስታወቁ።</p>

<p>ኤርትራ ይህን ስምምነት ባለመፈረሟ በአገሯ ውስጥ ስላለው የሰብዓዊ መብት ጉዳይ በተመድ የሰብዓዊ መብት ኮሚሽንና በተመድ የሰብዓዊ መብት ኮሚቴ ፊት ቀርባ ሪፖርት እንድታደርግ ዓለም አቀፉ ማሕበረሰብ ጫና የሚያደርግበት መንገድ የለም ብለዋል።</p>

<p>የአምነስቲ ኢንተርናሽናል በኤርትራ ውስጥ ያለውን የሰብዓዊ መብት ጉዳይ ለማየትና ለመመርመር ወደሀገሪቱ የገባው አንድ ጊዜ ብቻ መሆኑንና ይህም በ1998 የኢትዮ ኤርትራ ጦርነት ሳቢያ የኢትዮጵያ ዜጐችን ሁኔታ ለመከታተል መሆኑን ተናግረዋል። ዶ/ር አዶቴ አኩዬ በአምነስቲ ኢንተርናሽናል ተሟጋች የአፍሪካ ቢሮ ዳይሬክተር የኤርትራ ተቃዋሚ ኃይል በኤርትራ መንግስት ስለሚደረገው ኢ-ሰብዓዊ ወንጀል ሪፖርት እንደተደረገለት ገልጠው ለዚህ ጉዳይ ምላሽ መስጠት እንደማይቻል ተናግረዋል።</p>

<p>ሚስተር አዶቴ የተቃዋሚው ድርጅት ሪፖርት በተመለከተ ጽ/ቤታቸው ችግሩን ከማጥናት አልፎ ምላሽ ለመስጠት እንደማይችል ሲገልጹ ነገር ግን ሪፖርቱን ከሪፖርታቸው ጋር እንደሚያጠና ጠቁመዋል።</p>

<p>በዓለም አቀፍ ደረጃ የጠበቁና የታወቁ የሰብዓዊ መብት ጉዳዮች ከተጣሱ መመርመሩና መወገዙ አይቀርም ያሉት ሚስተር አዶቴ አሁንም ተጋግዘን በኤርትራ ያለውን የሰብዓዊ መብት ረገጣ እንደምናጣራ ተስፋችን ነው ብለዋል። አምነስቲ ኢንተርናሽናል የኤርትራ መንግስትን ኢሰብዓዊ አካሄድ በተመለከተ በርካታ ክሶችን ከተለያዩ ወገኖች ሲቀበልና ሲሰማ የቆየ መሆኑ ቢታወቅም በግልፅ ያወገዘበት ጊዜ ብዙ አይደልም። እንደ ድርጅቱ የአፍሪካ ጉዳይ ኃላፊ ሚስተር ኦዶቴ መግለጫ ድርጅቱ በተለያዩ ጊዜያት ትናንሽ መግለጫዎችንና ውግዘቶችን ሲገልፅ መቆየቱን ገልፀው ሆኖም ይህ በዓመታዊ ሪፖርቱ ላይ እንደማይጠቃለል አስታውቀዋል።</p>

<p>አምነስቲ ኢንተርናሽናል ለሰውራዊ ባይቶ ሪፖርት ምላሽ እንደማይሰጥና ነገር ግን ሪፖርቱን ከራሱ ሪፖርት ጋር እንደሚያጠናው ቢገልጥም ተግባራዊ የሆነ እርምጃ ከመውሰድ እንደሚቆጠብ ገልጿል። በኢትዮ- ኤርትራ ግጭት ወቅት አንድ ጊዜ ወደኤርትራ እንደገቡና በወቅቱም ደህንነቱ አስተማማኝ ባለመሆኑ ሳቢያ በርካታ ጉዳዮችን ለማጥናት እንዳልቻሉ የገለጡት ባለሥልጣኑ በኢትዮጵያውያኑ ላይ በወቅቱ የደረሰውን ሰቆቃ ከማውገዝ መቆጠቡ አይዘነጋም። እንዲሁም በወቅቱ ኤርትራውያን ከኢትዮጵያ መባረራቸውን በተመለከተ ሚዛናዊ ያልሆነ ሪፖርትም ማቅረቡ አይዘነጋም።</p>


<p class="align-center"><a href="/Gazettas/Goh/info/Goh.sera.html">ከጎሕ የካቲት 4 ቀን 1992</a></p>

</body>
</html>	
