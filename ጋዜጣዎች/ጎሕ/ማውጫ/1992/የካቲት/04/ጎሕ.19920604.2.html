<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አዶና የገዛው መርካቶ ቦታ አብዛኛውን መርካቶ አይነካም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">አዶና የገዛው መርካቶ ቦታ አብዛኛውን መርካቶ አይነካም</h1>


<p>በአዲስ አበባ መስተዳድር ስር የቆየችውና በአፍሪካ ተወዳዳሪ ያልተገኘላት የገበያ ስፍራ የሆነችው መርካቶ የዘመናዊነት ደረጃ ያስጠብቃሉ የነዋሪዎችን ሥርአጥነትና ድህነት ይቀርፋሉ በሚል ምክንያት በማሌዥያዊው የግል ባለሃብት መሸጡን የአዲስ አበባ ከተማ መስተዳድር ሊቀመንበር የሆኑት አቶ ዓሊ አብዶ ከትላንት ወዲያ ለመንግሥት ጋዜጠኞች በሰጡት ጋዜጣዊ መግለጫ አረጋገጡ።</p>

<p>ጥቅማቸውንና ሕይወታቸውን ሳያናጋ ግንባታው እንደሚፈፀም ያስታወቅቱ የከተማዋ መስተዳድር «ከተማዋ ተሽጣለች» የሚል መሠረተ ቢስ ወሬ የከተማዋን ታላቅ እድገት በስፋት ለመረዳት ከተሳናቸው ወገኖች የመነጨ እንደነበር ያሉት አቶ ዓሊ አብዶ የስልጣን አካላቸው በሕዝብ የተመረጠ በመሆኑ የከተማዋን ነዋሪዎች ጥቅም አሳልፈው እንደማይሰጡ በአፅንዖት ገልፀዋል።</p>

<p>በብዙ ሺህ ለሚቆጠሩ ኢትዮጵያውያን ወገኖች መተዳደሪያና የገቢ ምንጭ በመሆን ከስድስት አስርተ ዓመታት በላይ ዕድሜን ያስቆጠረችው ብቸኛ የገበያ ማዕከል ከጥቂት ወራቶ በፊት «አዶና ሸበሌ» እየተባለ ለሚጠራው ድርጅት መሸጧ የሚታወቅ ሲሆን በዚህ ሳቢያ የአካባቢውን ነዋሪዎች ማሕበራዊ ኑሮን የሚያፈራርስ ሁኔታ ያስከተልብናል በሚል ጭንቀት አብዛኛው የንግዱ ማሕበረሰብ በስጋት መያዙን ለመረዳት ተቿሏል።</p>

<p>በመርካቶ ሰፍረው ሕይወታቸውንም በዚያው መስርተው የሚኖሩ ነጋዴዎች ቁጥራቸው ዝቅ ተደርጐ ከመታየቱም ሌላ ከአካባቢው ተነስተው የሚሰፍሩት ለእነርሱ በተዘጋጀ ስፍርና በሚገነባ የገበያ ቦታ እንደሚሆን ባለስልጣኑ ጠቅሰው አስፈላጊው የረዥም ጊዜ የመንግሥት ብድርና ቅድሚያ ኪራይ እንደሚመቻችላቸው ቢገልፁም ይህን መሰሉን ድርጊት የአዲስ አበባ መስተዳድር ቀደም ባሉት ወቅቶች መግለጫ ላለማውጣት ያልደፈረው ውል እንጂ ስምምነት ባለመፈረሙ እንደነበር ጠቅሰዋል።</p>

<p>በተጨማሪም አዶና ሸበሌ ተረክቦ የሚሰራበት ቦታ አብዛኛውን የመርካቶ አካባቢን የሚያፈናቅል እንዳልሆነ ገልፀው በጣም ጥቂት ሰዎች ከቦታቸው እንደሚነሱ ገልፀዋል።</p>


<p class="align-center"><a href="/Gazettas/Goh/info/Goh.sera.html">ከጎሕ የካቲት 4 ቀን 1992</a></p>

</body>
</html>	
