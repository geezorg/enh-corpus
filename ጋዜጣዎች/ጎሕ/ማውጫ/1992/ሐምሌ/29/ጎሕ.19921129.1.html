<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«የአዲስ አበባን ቻርተርነት የኦሮሞ ሕዝብ አይቀበለውም»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«የአዲስ አበባን ቻርተርነት የኦሮሞ ሕዝብ አይቀበለውም»</h1>


<p>ሐምሌ 5 ቀን 1992 የኦሮሚያ ምክር ቤት አዲስ አበባ የፌዴራል ርዕሰ ከተማና ማንም የኦሮሞ ተወላጅ አዲስ አበባ ላይ ሆኖ አስተዳድሮ አያውቅም ሲል የኦሮሚያ መስተዳድር ዋና ከተማን ወደናዝሬት ማዛወሩን በመቃወም መግለጫ አውጥቶ የነበረው የመጫና ቱሉማ ማህበር «አዲስ አበባ የብዙ ብሔሮች መኖሪያ ብትሆንም የፌዴራሉ መንግስት ዋና ከተማ መሆን አልነበረባትም» ሲሉ የማህበሩ መስራችና ፕሬዝዳንት ኮ/ል አለሙ ቂጤሳ ገለፁ።</p>

<p>ከኮ/ል አለሙ ቂጤሳ ጋር ቆይታ አድርጐ ከነበረበው ባልደረባችን ዘገባ መረዳት እንደተቻለው «አዲስ አበባ የተለያዩ ብሔር ብሔረሰቦች መናኸሪያና የተለያዩ ዓለም አቀፍ አህጉር አቀፍ ድርጅት ጽ/ቤቶችና ከ150 በላይ ኤንባሲዎች ጽ/ቤት የሚገኝባት ከተማ በመሆኗ ተጠሪነቷ ለጠ/ሚ የሆነች ቻርተር ከተማ መሆኗን እንደማይቀበሉና ማዘጋጃ ቤቱም በኦሮሚያ ስር መሆን ነበረበት» ሲሉ ገልፀዋል።</p>

<p>«መላው ኦሮሞ የማሕበራችን አባል ነው» የሚሉት የ85 ዓመቱ አዛውንት ኮ/ል ዓለሙ «ይህ ቦታ የኦሮሞ እንብርት ስልሆነ እዚህ ቦታ ሆኖ ነው ኦሮሚያ መመራት ያለበት» ሲሉ ተናግረዋል። ኮ/ሉ አያይዘውም «የአዲስ አበባ ቻርተርነት ኦሮሞ ይውጣ አይልም፣ ቢባልም የኦሮሞ ሕዝብ አይቀበለውም። ርስቱ አገሩና መብቱ ነው። በፊትም ተወስዶብን ነው እንጂ ኦሮሞ አገሩንለቅቆ የሚሄድበት ቦታ የለም። በግድ ከሆነ ደግሞ ያልቅበታል፣ ይሞትበታል እንጂ የትም አይሄድም» ሲሉ ኦሮሚያ የአዲስ አበባ ዋና ከተማነት እንጂ እንደናዝሬት በመሳሰሉት ከተሞች መክተም አትችልም በማለት ገልፀው በሕገመንግስቱ ላይ የሰፈረውን «የፌዴራሉ መንግስት ርዕሰ ከተማ ለክልሉ መንግስት አታገለግልም» የሚለውን ህግ የማይቀበሉትና አዲስ አበባ ላይ ሆነው ግዛቱን ማስፋፋት ያለበት ኦሮሞ እንጂ ሌላ መሆን የለበትም የሚሉት ኮ/ል ዓለሙ በከተማዋ ውስጥ ስለሚገኙት የተለያዩ ብሔር ተወላጆች ሲናገሩ «አብረን እንኖራለን መቼ ጠላናቸው?» ብለው በማከልም «ድሮስ ተሸክመናቸው አይደል የኖርነው? መሬትና ንብረት ሰጥተን በእኛ ላይ ነው የኖሩት መቼ ሂዱ አልን፣ ከጠሉን ደግሞ መሄድ አንከለክልም። ይሂዱ አማራም ወደአማራ ትግሬም ወደትግራይ ለመሄድ መንገዱ ክፍት ነው። ሁሉም ይሂዱ እኛ ከአገራችን የትም አንሄድም» የሚል መልስ ሰጥተዋል።</p>

<p>የኦሮሚያ ምክር ቤት የአዲስ አበባን ቻርተርነት በመቀበል ከአዲስ አበባ ወደናዝሬት መዛወሩ የናዝሬት ከተማ ነዋሪዎች ከሆኑት ለተለያዩ ብሔር ተወላጆች በኦሮምኛ ከመናገር ከመማር በስተቀር አማርኛን ቋንቋ እንዳይጠቀሙ በመከልከል በሕዝብ መብት ላይ ገደብ የሚጥል ውሳኔ መተላለፉን ለናዝሬት ከተማ ነዋሪ የተለያዩ ብሔር ተወላጆች የተቆረቆሩ መሆናቸውን የገለፁት ኮ/ል ዓለሙ ለኦሮሚያ ዋና ከተማነት አምቦ፣ ዝዋይና፣ ጅማ ይሁን ስትሉ ለምን አልጠየቃችሁም? ተብለው ለቀረበላቸው ጥያቄ «ጅማም አምቦም ሆነ ሶዴሬ ብንሄድ አማራ አለ» በማለት መልሰው አክለውም «እኛ የኢትዮጵያን አንድነት አንጠላም እነሱ ናቸው ፌዴራል ኦሮሚያ እያሉ ጥላቻና ልዩነት የፈጠሩት መለያየትና መሄድ ከሆነ ከተማችንን ለቀን እኛ ከምንሄድ ይልቅ ሌሎች ቢሄዱ ነው የሚሻለው» በማለት መልሰዋል።</p>

<p>ኮ/ል ዓለሙ ቂጤሳ በብሔር ብሔረሰቦች መካከል እየታየ የመጣውን ሰፊ ልዩነት መስራቾችን አራማቾቹ «እነሱ ናቸው» የትግራዩን አማፂ ሚሊሺያ ይበሉ እንጂ ለዚህ ፀረ አንድነት ለሆነው የገዥው ፓርቲ ፖሊሲ በመገዛት ተጠቃሚ ሊሆኑበት ሲጥሩ እንጂ ከመበታተን ይልቅ አንድነትን በመፈለግ ሴራውን ለማክሸፍ ሲጥሩ አልተስተዋሉም።</p>


<p class="align-center"><a href="/Gazettas/Goh/info/Goh.sera.html">ከጎሕ ሐምሌ 29 ቀን 1992</a></p>

</body>
</html>	
