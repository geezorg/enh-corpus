<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አንድ መቶ የሰላም አስከባሪ ኃይል ሊመጣ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">አንድ መቶ የሰላም አስከባሪ ኃይል ሊመጣ ነው</h1>


<p>ኢትዮጵያና ኤርትራ ለሁለት ዓመታት ያህል በሺዎች የሚቆጠር ወጥኣቶቻቸውን የፈረጀውን ጦርነት ሰላማዊ በሆነ መንገድ ለመፍታት አልጀርስ ውስጥ የተካሄደው የተናጠል ውይይት የተኩስ አቁም ስምምነት ከተፈራረሙ በኋላ በአካባቢው የሚሰፍረው የሰላም አስከባሪው ሠራዊትን አስመልክቶ ከሁለቱ አገር ባለሥልጣናት ጋር ለመወያየት ወደአዲስ አበባ መጥተው የነበሩት የተመድ ልዑክ አባላት ትላትና አስመራ መግባታቸው ታውቋል።</p>

<p>ይኸው ልዑክ አስመራ ከመግባቱ በፊት በአዲስ አበባ ቆይታው ከኢትዮጵያ ባለሥልጣናት ጋር መወያየቱ የተገለፀ ሲሆን ከውጭ ጉዳይ ስዩም መስፍንና ከጦር ኃይሉ ጠቅላይ ኢታማዦር ሹም ሜ/ጄኔራል ፃድቃን ገ/ትንሳኤ ጋራ በመወያየት ሰላም አስጠባቂው ኃይል በአካባቢው በሚሰፍሩበት ሁኔታ ላይ ተወያይቷል።</p>

<p>በአውስትራሊያዊ ተወላጅ በሜ/ጄኔራል ቲሞቲ የተመራው የተመድ የልዑካን ቡድን ወታደራዊና የሕግ ጠበብቶች የያዘ ሲሆን በልዩ ልዩ ሁኔታዎች ላይ ጥናት እንደሚያደርጉና በአካባቢው የሚሰፍረው የተመድ የሰላም አስከባሪ ኃይል ወደ አካባቢው በሚገቡበት ሁኔታ ላይ ይወያያሉ።</p>

<p>ከአስመራ የስልክ ሪፖርት ያቀረበው የቢቢሲ ዘጋቢ አሌክስ ላስት የልዑካን ቡድን በመጪው ጥቂት ሳምንታት ውስጥ አንድ መቶ የተመድ ወታደሮች ወደቦታው እንደሚገቡ አስታውቋል። መቶ ሰላም አስከባሪ ወታደሮችን ያካተተ የልዑካን ቡድን በመጪው ጥቂት ሳምንታት ውስጥ ይላካል። አስመራ የሚገኙት ዲፕሎማቶች እንደሚሉት ከፍተኛ ኃይል ያለው ሰላም አስከባሪ ኃይል አሁን አይመጣም። ምናልባት በቴክኒካዊና በቢሮክራሲ ችግሮች ከተመድ ሊገኝ የሚችለው በጀት አጠራጣሪ በመሆኑ ወራታት ሊፈጅ ይችላል ሲሉ ጋዜጠኛው ያስረዳል።</p>

<p>በጦርነቱ የተነሳ ከአንድ ሚሊዮን በላይ ኤርትራውያን መፈናቀላቸውንና ይህንን ለማጥናት የተመድ ልዑክ ካሮሊን ማካርቲ አካባቢውን ለመጐብኘትና ከረድኤት ድርጅቶች ጋር ለመወያየት ለሁለተኛ ጊዜ አስመራ ገብተዋል። ይህ በበኩሉ ተመድ በሰብዓዊ ደረጃ የደረሰውን አደጋ ለማጥናት የሚያደርገው ጥረት እንደሆነ ዘገባው ያስረዳል።</p>

<p>«ኤርትራውያን ሰላሙን ይፈልጉታል፣ በኢኮኖሚያዊና በማህበራዊ ጉዳዮች ተጐድተዋል። ሕዝቦች ተናቅለዋል፣ በርካታ ወጣቶች ረግፈዋል፣ ስለዚህ ሰላሙን ይፈልጉታል። ይሁንና የሰላም አስከባሪው ኃይል በፍጥነት ካልሰፈረ በስተቀር ሰላም ይመጣል የሚል ተስፋ የለም። የተኩስ አቁሙ ከተፈረመ በኋላ ባለፉት ሁለት ሳምንታት ውስጥ በሁለቱም በኩል በአሰብ ግንባር አካባቢ የከባድ መሳሪያ ልውውጥ ሲደረግ ሰንብቷል። ከዚህ በመነሳት ዲፕሎማቶች ሰላም አስከባሪው ኃይል በፍጥነት ካልተሰማራ ተኩስ አቁም ብቻውን የሰላም ፋይዳ ሊያመጣ አይችልም ሲሉ ይናገራሉ» በማለት አሌክስ ላስት ገልጿል።</p>

<p>ይህ በእንዲህ እንዳለ በኤርትራ ውስጥ ለሁለት ወራት ያህል በእስር የቆዩ ኢትዮጵያውያን ወደሀገራቸውን መግባታቸውን አድዋ የምትገኘው የቢቢሲ ሬዲዮ ዘጋቢ ኒታ ባላህ በላከችው የስልክ ሪፖርት አስታውቃለች። ከኤርትራ የተመለሱት ኢትዮጵያውያን በአሁኑ ወቅት በአድዋ በሚገኙ ት/ቤቶች ውስጥ መጠለላቸውን ይኸው ሪፖርት አስታውቋል።</p>


<p class="align-center"><a href="/Gazettas/Goh/info/Goh.sera.html">ከጎሕ ሐምሌ 1 ቀን 1992</a></p>

</body>
</html>	
