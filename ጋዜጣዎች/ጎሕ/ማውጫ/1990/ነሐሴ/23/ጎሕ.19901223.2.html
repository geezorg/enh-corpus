<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሻዕቢያ 71 የጦር ምርኮኞችን ለቀቅኩ አለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ሻዕቢያ 71 የጦር ምርኮኞችን ለቀቅኩ አለ</h1>
<h3 class="align-center">እስካሁን የትም አልደረሱም</h3>


<p>የኤርትራ መንግስት 71 የሚሆኑ የጦር እስረኞችን መፍታቱን የውጭ ጉዳይ ሚኒስትሩ አቶ ኃይሌ ወልደተንሳይ ገለጡ። ተፈተዋል ተብለው የተጠቀሱት የጦር እስረኞች ስም ዝርዝራቸው ተብራርቶ አልተገለፀም እነኚሁ ጦር ምርኮኞች ከሻዕቢያ ጋር በተደረገ ውጊያ እጃቸው ከተያዘበት ቀን አንስቶ ሳሕል በሚገኘው በረሃማ እስር ቤት ውስጥ ሲማቅቁ እንደነበር የተገለጠ ሲሆን በውጪ ጉዳይ ሚኒስቴር ኃይለ ወልደተንሳይ ተፈተዋል የተባሉት የጦር እስረኞች እስካሁን ወዴት እንደገቡና የት እንደሚገኙ አለመታወቁም ተብራርቷል።</p>

<p>ሚኒስትሩ መግለጫቸውን ሲሰጡ «እኛ እነዚህን 71 የጦር እስረኛ ወታደሮች የለቀቅናቸው ለአለም አቀፍ ሕግጋትና ደንብ እንደምንገዛ አለምአቅፉ ማሕበረሰብ እንዲረዳልን ሲሆን ከአሁን በፊትም ሆነ በኋላ እኛ የአለም መንግስታት ያስተላለፉትን ማናቸውንም ስርዓቶችና ውሳኔዎች ስናከብር የቆየን እንደመሆናችን መጠን አሁን የወሰድነው የጦር እስረኞችን የመልቀቅ ተግባርም የመንግስታችንን ማንነት በግልፅ ያሳያል» ብለዋል።</p>

<p>ሚኒስትሩ በመቀጠልም የኢትዮጵያ መግንስት የኛን ትክክለኛ አቋምና ሚዛናዊ ተግባር ተገንዝቦ ይሕን በመልካም አርአያነት የሚጠቀስ ምግባር የኢትዮጵያ መንግስትም በፖሊሲው ውስጥ ሊያራምደው ይገባል» በማለት ተናግረዋል።</p>

<p>«እኛ የነርሱን የጦር ምርኮኞች ነፃ አድርገን ስንለቃቸው በኢትዮጵያ የሚገኙ ኢትዮጵያውያን የጦር እስረኞችን እንዲፈቱ መልካም መንገድ ለማሳየት ነው» በማለት አቶ ኃይለ ተናግረዋል። እነዚሁ ተለቀዋል የተብለው አኅዛቸው ብቻ የቀረቡት የጦር እስረኞች ሱዳንም ሆነ ጅቡቲ የመንም ሆነ ሌላ ጎረቤት አገር አለመግባታቸው ታውቋል።</p>

<p>ይህ በእንዲህ እንዳለ አለምአቀፉ የሰብአዊ መብት ተከራካሪ ድርጅት አምነስቲ ኢንተርናሽናል ከለንደን ባወጣው መግለጫ ከኢትዮጵያ ስለሚባረሩት የኤርትራ ሰላዮች ተጨንቆ መገኘቱ ብዙዎችን ያስገረመ ጉዳይ ሆኗል። ከኤርትራ ምድር ተገርፈው፣ ተተልትለው፣ እርቃናቸውን ስለሚባረሩት ኢትዮጵያዊያን ትንፍሽ ሳይል ከርሞ የኤርትራ ተወላጆችን የኢትዮጵያ መንግስት በአሳዛኝ ሁኔታ እያሰቃየ ያባርራቸዋል ብሎ መግለጫ ማውጣቱ የሚያሳዝን ነው።</p>


<p class="align-center"><a href="/Gazettas/Goh/info/Goh.sera.html">ከጎሕ ነሐሴ 23 ቀን 1990</a></p>

</body>
</html>	





