<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ዶክተር ተቀዳ አለሙ ሱማሌላንድ ገቡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ዶክተር ተቀዳ አለሙ ሱማሌላንድ ገቡ</h1>


<p>የውጭ ጉዳይ ሚኒስቴር ዴኤታው ዶክተር ተቀዳ አለሙ በሱማሌላንድ ሪፕብሊክ ጉብኝት ማድረጋቸውንና ባለፈው ሰኞ የቀብር ስነስርአታቸው ለተፈፀመው የሱማሌላንድ ሪፕብሊክ ፕሬዝዳንት መሐመድ ኢብራሂም ኢጋል የቀብር ስነስርአት ላይ የኢትዮጵያን መንግስት በመወከል እንደተገኙ ተገለፀ።</p>

<p>ዶ/ር ተቀዳ አለሙ በተገኘበት በተካሄደው የኢብራሂም ኢጋል የቀብር ስነስርአት ላይ በርካታ ታዋቂ ሰዎች የጐሣ መሪዎችና ነጋዴዎች የተገኙ ሲሆን ዶክተር ተቀዳ አለሙ መሐመድ ኢብራሂም ኢጋል በሱማሌላንድ ሰላምና መረጋጋት በአከናወኗቸው ተግባራት ትልቅ ከበሬታ እንደሚሰጣቸው በመግለፅ በፕሬዝዳንቱ ሞት የተሰማቸውን ሀዘን በእሣቸው መሪነት በሱማሌላንድ በተገኘው የልዑካን ቡድንና በኢትዮጵያ ሕዝብና መንግስት ስም አሳውቀዋል።</p>

<p>በሺዎች የሚቆጠሩ የሱማሌላንድ ተወላጆች በበርበራ አየር ማረፊያ ሰኞ ማለዳ ከጠዋቱ አንድ ሰአት ከሩብ ላይ የደረሰውን የደቡብ አፍሪካ ልዩ አውሮፕላን ይዞት የመጣውን የቀድሞውን ፕሬዝዳንት አስከሬን አቀባበል ከዚያም በ12 ኪሎ ሜትር ርቀት ላይ በተፈፀመው የቀብር ስነስርአት ላይ በመገኘት ሀዘናቸውን ገልፀዋል።</p>

<p>የራስዋን ነፃ መንግስት ከ1993 ጀምሮ ያወጀችው ሱማሌላንድ ፕሬዝዳንት የኢብራሂም ኢጋልን አስከሬን በበርበራ አየር ማረፊያ አቀባበል ያደረጉለት የኢትዮጵያ ከፍተኛ የልዑካን ቡድንን የመሩት ዶክተር ተቀዳ አለሙ አዲሱ የሱማሌላንድ ፕሬዝዳንት ዶሂር ራሂሊ ካህን ናቸው።</p>

<p>እስከአሁን ከየትኛውም የአለም መንግስታት እውቅና ያልተሰጣት የሱማሌላንድ ሪፐብሊክ ከተቀረው የሱማሊያ ክልል ፈፅሞ ሰላምና መረጋጋት የነገሰባት ከመሆንዋ በላይ መንግስት ከኢትዮጵያ መንግስት በበርበራ ወደብ የውጭና የገቢ ንግድ ማካሄጂያነት ስለሚጠቀምበት ከሚያገኘው የአገልግሎት ክፍያ በቀር ሌላ እርዳታና ድጋፍ እንደማያገኝ የደረሰን ዜና ያስረዳል።</p>


<p class="align-center"><a href="/Gazettas/Goh/info/Goh.sera.html">ከጎሕ ግንቦት 2 ቀን 1994</a></p>

</body>
</html>	
 


















