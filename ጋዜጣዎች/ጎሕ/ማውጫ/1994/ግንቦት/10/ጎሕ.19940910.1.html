<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"ዓለም አቀፍ ጫና ባይኖር ይጨርሱኝ ነበር" ዶ/ር ታዬ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">"ዓለም አቀፍ ጫና ባይኖር ይጨርሱኝ ነበር" ዶ/ር ታዬ</h1>


<p>ከ6 ዓመታት እስር በኋላ ነፃ የወጡት ዶ/ር ታዬ ወልደሰማያት "ዓለም አቀፍ ጫና ባይኖር ይጨርሱኝ ነበር" ሲሉ ከቪኦኤ ጋር ባደረጉት ቃለ ምልልስ ገለፁ።</p>

<p>አንድ ቀን እውነት መውጣቷ እንደማይቀር ያስቡ እንደነበር የተናገሩት ዶ/ር ታዬ "ነፃ ያወጣኝ ሀቅ እንጂ የፍርድ ቤት ውሳኔ አይደለም።" በማለት በኢትዮጵያ ሕዝብና በአለም አቀፍ ሰብአዊ መብቶች ድርጅት ግፊት በመንግሥት ላይ ባደሱት ጫና ነፃነታቸውን ለማግኘት መብቃታቸውንና እንደ መንግሥት አያያዝና እንደፍትህ ስርዓቱ አካሔድ ቢሆን ነፃ አይወጡ እንደነበር አስታውቀዋል።</p>

<p>በአገሪቱ ያለው የፍርድ ሒደት ምን እንደሚመስል ለቀረበላቸው ጥያቄ የፍትሕ ሒደት ምን እንደሚመስል ለቀረበላቸው ጥያቄ የፍትሕ ስርዓቱ ትክክል ያለመሆኑንና ይህንንም የሚያሳይ ስታትስቲክ እንዳላቸው ተናግረዋል። በእስር ላይ በቆዩበት ወቅት የከርቼሌው አዛዥ "አንተ አትለቀቅም" ይላቸው እንደነበር፣ ወህኒ ቤቱ፣ የጠ/ሚ/ቢሮና ፍርድ ቤት አንድ ላይ የሚሠሩ በመሆናቸው የፍትሕ ሥርዓቱ ነፃነት አግኝቶ ሕዝቡ በነፃነት መዳኘት ካልቻለ ኢትዮጵያ ውስጥ ፍትሕ ይኖራል ብሎ ማሰብ ከንቱ ነው" ብለዋል።</p>

<p>በዚሁ ቃለ ምልልስ ላይ ተሳታፊ የነበሩት የዶ/ሩ ጠበቃ አቶ አበበ ወርቄ በበኩላቸው ኢንተርናሽናል ፕሬሶችና ሠብዓዊ መብት ተሟጋቾች ጫና አይኖራቸውም ባይባልም ዶ/ር ታዬን የለቀቀው ፍርድ ቤት በዚህ ምክንያት ነው የሚል መደምደሚያ ላይ አልደርስም ብለዋል።</p>

<p>"በዶ/ር ታዬ ላይ የተጠቀሰው አንቀፅ ከአምስት ዓመት እስከ ዕድሜ ልክ እስራት ወይም እጅግ ከባድ ከሆነ በሞት የሚያስቀጣ ነው" ያሉት አቶ አበበ ወርቄ የመከራከሪያ ጭብጣቸውም "የቀረቡት ምስክሮችም ዳር ሆነው ሌሎቹን ሊወነጅሉ ይገባል በሚል የቀረቡ ናቸው። ዶ/ር ታዬ ጥፋተኛ አይደለም። የተደረገ ነገር የለም። ማስረጃዎቹም ብቁ አይደሉም። የተፈረደውም በማይገባ አንቀፅ ነው።" የሚሉ እንደነበር ተናግረዋል።</p>

<p>ይህ በእንዲህ እንዳለ የዶ/ር ታዬን የ15 ዓመት ፅኑ እስራት መሻር አስመልክቶ በወቅቱ በምስክርነት የቀረቡት ግለሰቦች ዕጣ ምን ሊሆን ይችላል? በሚል ሕዝቡን እያወያየ ባለው ጉዳይ አስተያየታቸውን እንዲሰጡን የጠየቅናቸው አንድ የሕግ ሰው "እሱ ወደፊት የሚታይ ይሆናል" ብለዋል።</p>

<p>እኒህ ስማቸው እንዳይጠቀስ የፈለጉ የሕግ ሰው በሐሰት መመስከር በሕግ እንደሚያስቀጣ ቢታወቅም በዚህ ፖለቲካዊ ትዕዛዝ በያለበት ሁኔታ መስካሪዎቹን ሕግ ፊት አቅርቦ እንዲቀጡ ይደረጋል ብሎ ማሰብ ግን የዋህነት መሆኑን ሳይገልፁ አላለፉም።</p>


<p class="align-center"><a href="/Gazettas/Goh/info/Goh.sera.html">ከጎሕ ግንቦት 10 ቀን 1994</a></p>

</body>
</html>	














