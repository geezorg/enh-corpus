<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኦሮሚያ እየታመሰች ነው ትምህርት ቤቶች ተዘግተዋል ረብሻው ወደ ሌሎችም ስፍራዎች እየተዛመተ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኦሮሚያ እየታመሰች ነው ትምህርት ቤቶች ተዘግተዋል ረብሻው ወደ ሌሎችም ስፍራዎች እየተዛመተ ነው</h1>


<p>በኦሮሚያ ክልል ምዕራባዊ ዞን በተቀሰቀሰው አመፅ ትምህርት ቤቶች መዘጋታቸውንና በአካባቢውም ያልተረጋጋ ሁኔታ መኖሩን ከስፍራው የደረሰን ዜና ያስረዳል።</p>

<p>ከአዲስ አበባ በስተምዕራብ 300 ኪሎ ሜትር ርቀት በምትገኘው በቀድሞዋ ሆሮ ጉድሩ ዋና ከተማ መጋቢት 17 ቀን ፖሊስ በወሰደው ርምጃ የሞትና የመቁሰል አደጋ ደርሷል። ውዝግቡ የተነሳው ከቀኑ በ6 ሠዓት አካባቢ የፈረቃ ተማሪዎች ሲለዋወጡ በተነሳው ትርምስ መሃል በፖሊስ ጥይት ተመተው ሁለት ተማሪዎች ወዲያውኑ ሲሞቱ ሌሎች ከፍተኛ የመቁሰል አደጋ እንደደረሰባቸው የአይን ምስክሮች መናገራቸው ታውቋል።</p>

<p>የሞቱትን ተማሪዎች ጉዳይ ለማጣራት በሻምቡ ሆስፒታል የሚገኙት ሜዲካል ዳይሬክተር ዶ/ር ፊፋ ወየሳ እንደተናገሩት "የ18 ዓመቱ ወጣት ሙላቱ፣ አቶፋ ድራ የ11ኛ ክፍል ተማሪና ባይሳ ባቢስ የተባለ የ10ኛ ክፍል ተማሪ በትምህርት ቤቱ ግቢ ውስጥ በጥይት ተመተው ወዲያውኑ መሞታቸው" ታውቋል።</p>

<p>ለከፍተኛ ሕክምና ከተላኩት መካከል ተማሪ ፍቅሩ ንጋሳ በጥይት ተመቶ ወደ አዲስ አበባ መላኩ የታወቀ ሲሆን ሌሎች ፅኑ የመቁሰል አደጋ የደረሰባቸው ሚዛ አያና፣ ተማሪ መሰለች ደሜሳ፣ ተማሪ ደርሳ ዴታ በዚያው ሆስፒታል በሕክምና እንደሚገኙ ታውቋል።</p>

<p>ከቅርብ ቀናት ወዲህ የነቀምቴ፣ የአምቦ እንዲሁም የሻንቡ ተማሪዎች መጋቢት 17 ቀን 1994 ዓ.ም የኦህዴድን የ12ኛ ዓመት በዓል አስመልክቶ እየተደረገ ያለውን የኦሮሚያ የተሃድሶ ሳምንት በመቃወማቸው ከፖሊሶች ጋር መጋጨታቸው ይታወሳል።</p>

<p>ከዚህ ጉዳይ ጋር በተያያዘ ውዝግብ ከትናንት በስቲያ የአምቦ አካባቢ አስተዳዳሪዎች ሕዝቡን ቀኑን ሙሉ ሲያወያዩ መዋላቸው ታውቋል። አንዳንድ ተሳታፊዎች እንደሚሉት ውይይቱን በሰላም ጉዳይ ላይ ከመወያየት ይልቅ ዛቻና ማስፈራሪያ የታከለበት መሆኑን ተናግረዋል። ይህ የተማሪዎች ተቃውሞ በምዕራብ ሸዋ በጉደር፣በጌዶና በጀልዱ ብዙ ተማሪዎች መታሰራቸውን የዓይን ምስክሮች ተናግረዋል።</p>

<p>ከሐሙስ ጀምሮ በተለያዩ የኦሮሚያ አካባቢዎች የተነሳው አመፅ የነቀምቴው የዳርጌ አጠቃላይ 2ኛ ደረጃ ት/ቤት ተማሪዎች ያነሱት የመብት ጥያቄ ስብሰባውን የሚመሩት የክልሉ ባለስልጣናት አጥጋቢ ምላሽ ካለመስጠታቸውም በላይ ስብሰባውን ረግጠው በመውጣታቸው ተማሪዎቹ ተቃውሞ በማቅረባቸው ከፖሊስና መከላከያ ሠራዊት አባላት ጋር ግጭት ፈጥረዋል።</p>

<p>ሕዝቡ ለተማሪዎቹ አመፁን አስተባብረዋል ያሏቸውን መምህራንንና የከተማውን ሕዝብ እያደኑ መያዛቸውን እንደቀጠሉበት መሆኑን ዜናው ያስረዳል።</p>

<p>በነቀምት ከተቀሰቀሰው ህዝባዊ አመጽ በተመሳሳይ ሁኔታ የሻምቡ 2ኛ ደረጃ ት/ቤት ተማሪዎችን ባለ 26 ነጥብ ወቅታዊ ጥያቄዎችን በማንበብ ለአቤቱታ ወደ ሻምቡ ወረዳ አስተዳደር ቢሮ በማምራት ላይ እንዳሉ ከፀጥታ አስከባሪ ኃይሎች ጋር በመጋጨታቸው ጉዳት እንደደረሰባቸው ለማወቅ ተችሏል። ተማሪዎቹና ፖሊሶች ከቀኑ 5 ሰዓት አንስቶ ለሁለት ሠዓት ያህል በከተማው የተለያዩ ስፍራዎች በተጋጩበት ወቅት ሶስት ተማሪዎች ሲሞቱ አንዲት ሴትን ጨምሮ 10 መቁሰላቸውም ተገልጿል።</p>

<p>በኦሮሞ ተማሪዎች ያነሱትን የመብት ጥያቄ በመደገፍ ከአምቦ 12 ኪሎ ሜትር ርቀት ላይ የምትገኘው የጉደር ከተማ ተማሪዎችም ተቃውሟቸውን የሠላማዊ ሰልፍ ለመግለጽ ወጥተዋል።</p>

<p>ይህን የመሰለ ህዝባዊ አመጽ በተቀጣጠለበት ወቅት የኦሕዴድን 12ኛ የምስረታ ክብረ በዓል እንዲያደምቁ ሰልፍ እንዲወጡ የታዘዙት የአምቦ ተማሪዎች ከኦህዴድና በገዢው ፓርቲ ላይ ተቃውሞ በማሰማት ለክብረ በዓሉ ተዘጋጅተው የተለጠፉ መፈክሮችና ፖስተሮችን በመቀዳደድና በኦህዴድ ባንዲራዎች ከየተሰቀሉበት እያወረዱ በማቃጠል ተቃውሞቸውን ገልፀዋል።በዚህም የተነሳ የመንግስት ታጣቂዎች በተማሪዎቹ ላይ የኃይል ርምጃ በመውሰዳቸው ሶስት ተማሪዎች መገደላቸውና በርካታዎች መቁሰላቸውን ታውቋል።</p>

<p>የኦሮሚያ ተማሪዎች አመፅ እየተቀጣጠለ በመቀጠል በአዲስ አበባ ዙሪያ በሚገኙ አካባቢዎች እየተደረሰ ሲሆን ከመዲናይቱ 44 ኪሎ ሜትር ርቀትላይ ወደምትገኘው ሆለታ/ገነት የተዛመተ ሲሆን የሆለታ/ገነት ተማሪዎችያነሱትን የመብት ጥያቄ ለማብረድ በአካባቢው የሚገኘው የጦር ት/ቤት ወታደሮች ቁጥጥር ለማድረግ እየተረባረቡ መሆናቸውን ተያይዞ የደረሰን ዜና ያስረዳል።</p>


<p class="align-center"><a href="/Gazettas/Goh/info/Goh.sera.html">ከጎሕ መጋቢት 21 ቀን 1994</a></p>

</body>
</html>	














