<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"ውሳኔው የኢትዮጵያን መብት ተጋፋ አልተጋፋ እንቀበለዋለን" ጠ/ሚ መለስ ዜናዊ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">"ውሳኔው የኢትዮጵያን መብት ተጋፋ አልተጋፋ እንቀበለዋለን" ጠ/ሚ መለስ ዜናዊ</h1>


<p>በኢትዮ-ኤርትራ የድንበር ውሳኔ በሚያዚያ ወር የሚሰጠው ውሳኔ እየተጠበቀበት ባለበት ሠዓት ጠ/ሚ መለስ ዜናዊ "ውሳኔው የኢትዮጵያን መብት ተጋፋ አልተጋፋ እንቀበላለን" ማለታቸው ተቃውሞ አስነሳ።</p>

<p>ይኸው የኢትዮጵያ መብት ተጋፋ አልተጋፋ ኤርትራን ጠቀመ አልጠቀመ አለም አቀፉ ፍርድ ቤት የሚሰጠውን ውሳኔ እንቀበላለን የሚለውን የጠ/ሚ/ሩን አባባል በመቃወም በመቀሌ የተሰበሰበው የቀድሞ የሕወሓት ታጋዮችንና ካድሬዎችን አስቆጥቱዋል።</p>

<p>በትግራይ የነበሩ ነባር የሕወሓት ታጋዮች የጠ/ሚ መለስን አባባል በመቃወምም "ዘሄግ የሚወሰነው ውሳኔ ኢትዮጵያን ብቻ የሚጠቅም ከሆነ መቀበል እንዳለብን እናምናለን" በማለት ከተናገሩ በኋላ የጠ/ሚሩ አባባል የተቃወሙት እነዚሁ የሕወሓት ታጋዮች "ኃላፊነታችንን እንዳንዘነጋ ሕዝቡም ቢሆን ለኢትዮጵያ የሚበጀውን ጥቅም እስኪያስከበር ድረስ መታገል አለበት" ሲሉ በሰነዘሩት ሃሳብ ላይ አክለው የኢትዮጵያ ሕዝብ ወደ ዝምታ ወይም ወደምንቸገረኝነት ሃሳብ እንዳይመለስ የበኩላቸውን መልዕክት ያስተላለፉ ሲሆን የድንበር ኮሚሽኑ ውሳኔ ይፋ ከመውጣቱ በፊት የሕወሓት ሹማምንት መቀሌ ላይ ውይይታቸውን እያደረጉ በመሃከሉ የጠ/ሚ መለስን ሃሳብ የሚደግፉ ሰዎች ጣልቃ በመግባታቸው ውይይቱ እልባት ሳያገኝ ቀርቱዋል።</p>

<p>እነዚህ የቀድሞ ታጋዮች አያይዘውም በስብሰባቸው ላይ ለኤርትራ መብት ጥቅማችንን አሳልፈን አንሰጥም በማለትና ጠ/ሚ መለስ የተናገሩትን ሃሳብ በመቃወም የቀረበውን ሃሳብ እንደማይደግፉ የኢትዮጵያ ሕዝብ ሊያውቅልን ይገባል ሲሉ የመድህን ሬዲዮ ገልጿል።</p>

<p>በስብሰባው ላይ በጠ/ሚ መለስ ቡድን ውስጥ ያሉትና አንጃውን ሲያወግዙ የነበሩት እኒሁ ተቃዋሚ አሰሚዎች በሀገር ጉዳይ ላይ ያላቸውን ፅኑ አቋሟቸውን ያሳዩት አቶ አባይ ወልዱና የትግራይ ክልል አፈጉባኤ ዶ/ር ሠለሞን እቁባይ ለኢትዮጵያዊነት ያላቸውን አቋም በዚሁ እንዲቀጥል ጥሪ እናደርግላቸዋለን ብለዋል።</p>

<p>እኛ ግን አሉ እነዚሁ ጠ/ሚ መለስን የተቃወሙ የሕወሓት ታጋዮች "ከታገልንለት አላማና ብዙዎች ከከፈሉት መስዋዕትነት ውጪ የማንጓዝ መሆናችንን የኢትዮጵያ ሕዝብ እንዲያውቅልንና ውሳኔውን ተጋፋ አልተጋፋ እንቀበለዋለን" ያሉትን ጠ/ሚ መለስን እንዳወገዙ የመድህን ድምፅ ጭምሮ ገልጿል።</p>


<p class="align-center"><a href="/Gazettas/Goh/info/Goh.sera.html">ከጎህ መጋቢት 7 ቀን 1994</a></p>

</body>
</html>	














