<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኤዴፓ ነገ ታላቅ ሕዝባዊ ስብሰባ ያካሂዳል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኤዴፓ ነገ ታላቅ ሕዝባዊ ስብሰባ ያካሂዳል</h1>


<p>የኢትዮጵያ ዴሞክራሲያዊ ፓርቲ (ኤዴፓ) ነገ ታላቅ ሕዝባዊ ስብሰባ በመስቀል አደባባይ እንደሚያካሂድ ትናንት በሰጠው መግለጫ አስታወቀ።</p>

<p>የኢትዮጵያ ዴሞክራሲያዊ ፓርቲ (ኤዴፓ) ከትናንት በስቲያ በኢቲቪ ለሕዝብ የተሰራጨውን ዜና ማለትም በፈቃዱ አሰጣጡ ሂደት ውዝግብ እንደተነሳ አስመስሎ ሚዛናዊ ያልሆነና የሀሰት ፕሮፖጋንዳና ሆን ብለው የወጠኑት ነው ሲል በእጅጉ ኮንኖታል።</p>

<p>የኢትዮጵያ ቴሌቪዥን ኤዴፓና የፖሊስ ኮሚሽኑ ነገ (እሁድ) ለሚደረገው ታላቅ ሕዝባዊ ስብሰባ ላይ ከትናንት በስቲያ ስምምነት ላይ መድረሳቸውንና ኤዴፓ ከ6 ቀን በፊት ሕጋዊ ፈቃድ ማግኘቱን እያወቀ የዚህ አይነቱን ዜና ማቅረቡ አፍራሽና ፀረ ዴሞክራሲያዊ መሆኑን ኤዴፓ ያምናል ሲሉ አስታውቀዋል።</p>

<p>ኤዴፓ በሚያደርገው ታላቅ ሕዝባዊ ስብሰባ የኢትዮጵያ ሕዝብ ጨዋና ምንም አይነት ረብሻ እንደማያነሳ ያምናል ሲል አያይዞ ገልፀዋል።</p>

<p>በዚህም ለሚደረገው ታላቅ ሕዝባዊ ስብሰባ ላይ ሕዝቡ ያለምንም ፍርሃትና ሰቀቀን ተገኝቶ ሕገመንግሥታዊ የመሰብሰብ መብቱን የሚያስችለውን ትክክለኛና ሚዛናዊ ዜና ያገኝ ዘንድ የታሰበው ስብሰባ ከመደረሱ በፊት (ማለትም ዛሬ) በኢትዮጵያ ቴሌቪዥን ኤዴፓ የሚያደረገውን ታላቅ ሕዝባዊ ስብሰባ ላይ ሕዝቡ እንዲገኝ በቴሌቪዥን ጥሪ እንዲደረግለት አጥብቀው አሳስበዋል።</p>

<p>በተያያዘም ኢዴፓ ጥር 27 ቀን 1994 በሰሜን ሆቴል በሰጠው መግለጫ ላይ «ማንም ምድራዊ ኃይል ኤርትራ የኢትዮጵያ አካል አይደለም ብሎ ሊይሳምን እንደማይችል» ለጋዜጠኞች በሰጡት መግለጫ ላይ አስታወቁ።</p>

<p>የኢትዮጵያ ዲሞክራሲያዊ ፓርቲ ኢዴፓ አመራር አባላት የአልጀርሱን የሠላም ስምምነት የኢትዮ-ኤርትራ ድንበር ማካለል በስልጣን ላይ ያለው መንግሥት «የኢትዮጵያን ሉዓላዊነትና ዘላቂ ጥቅም ለማስከበር የመቆም ችሎታውም ውክልናውም የለው» ሲሉ የገለፁ ሲሆን፣ ይህ ትውልድ መብቱን ለማስከበርና የባሕር በሩን ለማግኘት መታገል እንዳለበት አሳስበዋል።</p>

<p>«የባሕር በር የሌለው አገር ነፃነት የለውም» ያሉት የኢዴፓ አመራሮች የቅኝ ግዛት ውሎችን መሠረት አድርጐ የኢትዮጵያ መንግሥት የተስማማበትን ምርጫ የድህነት ምርጫ በመሆኑ ትውልዱ በዝምታ ሊመለከተው አይገባም ብለዋል።</p>

<p>አለም አቀፉ ሕጐች የሀገሪቱን ብሔራዊ ጥቅም አሳልፎ የሚሰጥና ኢትዮጵያን ወደብ አልባ የሚያደርጋት ነው ያሉት አመራሮች እነዚህ ውሎችን በወቅቱ የፈረሙት የኢትዮጵያ መሪዎች አርቆ አስተዋይና ለብሔራዊ ጥቅም የቆሙ እንደነበር ገልፀዋል።</p>

<p>ስምምነቱ የፈረሙት እነዚህ አርቆ አስተዋይ ኢትዮጵያኖች ለብሔራዊ ጥቅማችን መቆርቆርን ያሳዩ ቢሆንም እነዚህ የቅኝ ግዛት ውሎች ግን በጣሊያን የ1928ቱ ወራሪ የተጣሱና የተሰረዙ በመሆናቸው የኢትዮጵያ መንግሥት ሊደራደርባቸው እንደማይገባ አሳስበዋል።</p>


<p class="align-center"><a href="/Gazettas/Goh/info/Goh.sera.html">ከጎሕ የካቲት 2 ቀን 1994</a></p>

</body>
</html>	














