<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ት/ሚ ገነት ዘውዴ ስብሰባ ረግጠው ወጡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ት/ሚ ገነት ዘውዴ ስብሰባ ረግጠው ወጡ</h1>


<p>አንጋፋው የኢትዮጵያ መምህራን ማሕበር (ኢመማ) ሰሞኑን በአዋሳ አድርጐት የነበረውን ስብሰባ በመቃወም ተለጣፊው ኢመማ ባደረገው ስብሰባ ላይ የትምህርት ሚኒስትር ወ/ሮ ገነት ዘውዴ ስብሰባውን ረግጠው መውጣታቸው ታወቀ።</p>

<p>አንጋፋው ኢመማ ባለፉት ሳምንታት በአዋሳ አድርጐት በነበረው ስብሰባ ላይ ከእንግሊዝና ኒዘርላንድ መምህራን ማሕበር ተወካዮች በተገኙበት በማሕበሩ ላይ ከፍተኛ የሰብዓዊ መብት ረገጣ እየደረሰበት መሆኑና በወያኔ መንግሥት የተቀረፀውን እጅግ ደካማ የትምህርት ፖሊሲ በማሕበሩ ተጠባባቂ ዋና ፀሐፊ በአቶ አባተ አንጐሬ የተገለፀ ሲሆን ይህንኑ የደረሰውን በደል ከውጭ ተወክለው የመጡት ታዛቢዎችን ወደ የሀገራቸው ሲመለሱ ለየመንግሥታቸው እንዲገልፁ መናገራቸው ተዘግቧል።</p>

<p>ይህንኑ በአዋሳ ተደርጐ የነበረውን የአንጋፋው ኢመማን ስብሰባ በተመለከተ በተለጣፊነት ያለው የመምህራን ማሕበር በአዋሳ የተደረገውን ስብሰባ ለመቃወም አድርጐት በነበረው ስብሰባ ባነሳቸው ነጥቦች የተበሳጩት የትምህርት ሚኒስትሯ ወ/ሮ ገነት ዘውዴ የድርጅቴን አቋም በሚፃረርስብሰባ ላይ ለመገኘት ፍቃደኛ አይደለሁም በማለት ስብሰባውን ረግጠው ወጥተዋል።</p>

<p>ለወ/ሮ ገነት ስብሰባውን ረግጦ ለመውጣት እንደዋነኛነት የተጠቀሰው አቶ አባት አንጐሬ መንግሥት የቀረፀው የትምህርት ፖሊሲ አገራዊ ራዕይ የሌለው የመምህራንን መብት የማያስጠብቅ ተተኪ ትውልድ የማያፈራ በመሆኑ የኢህአዴግ መንግሥት ጉዳዩን እንደገና በጥሞና ካልተመለከተው ትውልድን ያጠፋል የሚሉትን ሃሳቦች በማንሳት ተሰብሳቢዎቹ የትምህርት ፖሊሲውን እንደገና እንዲታይ እንስማማለን በማለታቸው ስብሰባውን ረግጠው ለመውጣት ምክንያት ሆኗል።</p>

<p>የተላጣፊው የመምህራን ማሕበር የወ/ሮ ገነት ዘውዴን ከስብሰባ ረግጦ መውጣት ከተቃወሙ በኋላ ሁሉም የፖለቲካ ተቃዋሚዎች በትምህርት ላይ ያላቸውን አቋም የገለፁ ስለሆነ እኛም ከሕብረተሰቡ የተነጠለ ሃሳብ ሊኖረን አይገባምና በትምህርት ላይ ስላለው ጉዳይ መነጋገር ይገባናል በማለት ስብሰባቸውን አካሂደዋል።</p>

<p>የተለጣፊው የመምህራን ማሕበር አባላት በምን መመዘኛ ይህን አቋም ሊይዙ እንደቻሉ የሚያነጋግር ጉዳይ ቢሆንም የወያኔ አስተዳደር ዕድሜውም እያጠር በመሆኑና እንደቀድሞው በጠመንጃ የሚገዛበት ጊዜ መሟሸሹን ስለተረዱ ይህን አቋም ሊወስዱ ችለዋል ሲሉ የፖለቲካ ታዛቢዎች አስተያየታቸውን ሰንዝረዋል።</p>

<p>ስብሰባውን ረግጠው የወጡት ወ/ሮ ገነት ወደ ቢሯቸው ከተመለሱ በኋላ የወያኔ ካድሬዎችን ወደስብሰባው ልከው ስብሰባው እንዲበተን በማዘዛቸው የመምህራኑ የስብሰባ ውጤት ሳይታወቅ እንደቀረ የመድን ድምፅ ጨምሮ ገልጿል።</p>


<p class="align-center"><a href="/Gazettas/Goh/info/Goh.sera.html">ከጎሕ የካቲት 16 ቀን 1994</a></p>

</body>
</html>	














