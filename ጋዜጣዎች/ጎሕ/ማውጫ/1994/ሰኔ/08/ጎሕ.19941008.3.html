<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በአዋሳ ሹሙ ምሁሩ ሕዝቡም እየታሠረ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በአዋሳ ሹሙ ምሁሩ ሕዝቡም እየታሠረ ነው</h1>


<p>በአዋሳ ግጭት ሳቢያ ሕይወታቸው ካለፈው፣ ከቆሰሉትና ከበርካታ ነዋሪዎች መጋዝ ወዲህ የኢህአዴግ ሹሞችም መታሠራቸው ተሰማ።</p>

<p>በክልሉ የኢህአዴግ የፕሮፖጋንዳ ሠራተኛና አንድ የዞን ፖሊስ አባል መታሠራቸውን ያሰፈረው ይኸው ዜና ከመንግሥት ሠራተኞችና ሌላም በግል ተዳዳሪ ከሆኑ ግለሰቦችም ውስጥ ለእስር የተዳረጉ መኖራቸውን ገልጿል።</p>

<p>በአዋሳ የቴክኒክና ሙያ ማሰልጠኛ ተቋም የቤተመፅሀፍት ኃላፊ የሆኑት አቶ ሰለሞን ሻመና፣ የመንግሥት ሠራተኛ የሆኑት አቶ ታረቀኝ ተክሉ፣ የከባድ መኪና ሾፌር አቶ ስዩም ሰንበቶ እንዲሁም አቶ ተስፋዬ ጋምቡላ በተለያዩ ቀናት ተይዘው ታስረዋል። "የታሠርንበትን ምክንያት አናውቅም" ያሉት አቶ ሰለሞን ሻመና "መንገድ ላይ መ/አ አዲስ የሚባል አስቁሞኝ ትፈለጋለህ ብሎ ይዞኝ መጣ" ሲሉ አቶ ታረቀኝ ኃይሉ "ከግንቦት 12 እስከ 19 በግል ስራ ከአዋሳ ውጪ የነበርኩ ቢሆንም አሁን ግን ታስሬያለሁ" ማለታቸውንና በተመሳሳይ አቶ ስዩም እና አቶ ተስፋዬም ከመንገድ መያዛቸውን ዜናው አትቷል።</p>

<p>የአዋሳ ከተማ የፕሮፓጋንዳ ሠራተኛ የሆኑት አቶ ጴጥሮስ ጨማ ቢሮ እያለሁ በ4 ሰአት መጥተው ይዘውኝ ከመጡ ወዲህ እስካሁን ምንም የተጠየቅሁት ነገር የለም" ያሉ ሲሆን በዞኑ ኮሚሽነር ትዕዛዝ ትፈለጋለህ ተብለው መያዛቸውን የገለጹት ወታደር ዮሴፍ ተስፋዬ በበኩላቸው "ምንድነው ያጠፋሁት ብልም ለማንኛውም ትፈለጋለህ ተብሎ ይኸው ታስሬያለሁ" ብለዋል።</p>

<p>በሌላ በኩል ቀደም ሲል የአለማያ ዩኒቨርስቲ ፕሬዚዳንት የነበሩት ፕሮፌሰር ኤፍሬም ማሞ ኑሯቸውን ካደረጉበት ደምቢዶሎ ከተማ ተይዘው መታሠራቸውን ተያይዞ የደረሰን ዜና ያስረዳል። በመንግስት ታጣቂዎች ተይዘው የታሠሩት ፕሮፌሰሩ ቤታቸውና ክሊኒካቸው መፈተሹ የተገለፀ ሲሆን የ64 ዓመቱ አዛውንት ለእስር የመብቃት ምክንያት ግን በውል ተለይቶ አልተጠቀሰም።</p>


<p class="align-center"><a href="/Gazettas/Goh/info/Goh.sera.html">ከጎሕ ሰኔ 8 ቀን 1994</a></p>

</body>
</html>	














