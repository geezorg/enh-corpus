<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያዊው መስጂድ ውስጥ በፀሎት ላይ እንዳሉ ተገደሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢትዮጵያዊው መስጂድ ውስጥ በፀሎት ላይ እንዳሉ ተገደሉ</h1>


<p>አንድ ኢትዮጵያዊ ሙስሊም በሶማሊያ በሚገኝ መስጂጅ ውስጥ መገደላቸው ከትናንት በስቲያ የተላለፈው የኦነግ ድምፅ ዘገበ። የኦነግ ድምፅ ቢ.ቢ.ሲን እናበሶማሊያ ከተማ ውስጥ የሚታተመውን ዞግ ኦጋል የተባለውን በሞቃዲሾ የሚታተም ጋዜጣን ጠቅሶ እንደዘገበው ዜክ ሙህሚን የሚባሉ የኦሮሞ ተወላጅ ሞቃዲሾ አካባቢ በሚገኙ መስጂድ ውስጥ ሐዘን እያሰሙ በአሸባሪዎች ተገድለዋል።</p>

<p>ቢቢሲ እንደዘገበው አሸባሪዎች የኢሕዴግ ቅጥር ነፍሰ ገዳዮች ሼክ ሙህሚን ለማፈን ወይም ለመግደስ ለምን እንደሞከሩ የተገለፀ ነገር ባይኖርም፣ ሼኩ የሽብር ሰለባ የሆኑት የኦሮሞ ተወላጅ በመሆናቸው ብቻ ነው ሲል ሬዲዮው ገልጿል።</p>

<p>አሸባሪው የኢሕዴግ መንግሥት ከዚህ በፊትም ቅጥር ነፍስ ገዳዮችን በጐረቤት አገሮች አሰማርቶ ሙሊስ አባገዳን በሞቃዲሾ፣ ጁተሩ አሊ የተባሉትን በናይሮቢ ማስገደሉ ይታወሳል ሲል የኦነግ ድምፅ ዘግቧል።</p>

<p>በተያያዘም ጥቅምት 5 በአፋሮችና በኦሮሞዎች መካከል በተከሰተው ግጭት አንድ የኦሮሞ ተወላጅ ተገድሎ በአካባቢው ነዋሪዎች ንብረት ላይ ውድመት መድረሱ የኦነግ ድምፅ ዘግቧል።</p>

<p>የኦሮሞ ነፃነት ግንባር ድምፅ ከትናንት በስቲያ በኢትዮጵያ ውስብ ታማኝ የሚላቸውን ምንጮቹን ጠቅሶ እንዳሰማው «በሕዝቦች መካከል ግጭት በመጫር የሥልጣን ዕድሜውን ለማራዘም አጥብቄ የሚሰራው የአሕትዴግ ቡድን በቅርቡ ወሎ ክፍለ አገር ውስጥ የሚኖሮ የኦሮሞና የአፋር ተወላጆችን በማጋጨት በሕይወትና በንብረት ላይ ከፍተኛ ጉዳት እንዲደርስ አድርጓል» ብሏል።</p>

<p>የኢሕአዴግ መንግሥት የወሎ ኦሮሞዎችን ትጥቅ እያስፈታ ሲሆን፤ በአንፃሩ ለአፋሮች የወገን ለመምሰል ለአፋሮች ጠመንጃና ጥይት አከፋፍሎ በኦሮሞዎች ላይ በማነሳሳት ላይ ይገኛል ያለው የኦነግ ድምፅ፣ የታጠቁትን የአፋር ተወላጆችን አዝምቶ አንድ የኦሮሞ ተወላጅን እንዲሞትና ሌሎች 3 ሰዎች እንዲቄስሉ አድርጓል።</p>

<p>የተገደለው የኦሮሞ ተወላጅ መሀመድ ዓሊ ተሰዶ ከቆየበት ከጅቡቲ በቅርቡ ወደአገሩ የተመለሰ ወጣት ነው ያለው የኦነግ ድምፅ፣ በአካባቢው የሰፈረው የኢሕአዴግ ጦር ዝም ብሎ ይመልስከት እንደነበር የአይን ምስክሮች እንደተናገሩ አመልክቷል።</p>

<p>የኢሕአዴግ መንግሥት በሚከተለው የከፋፍለህ ግዛ ፖሊሲው ከዚህ በፊት የኦሮሞና የኢሣን፣ የኦሮሞንና የግዲኦን፣ እንዲሁም የአማራንና የኦሮሞን ሕዝቦች ማጋጨቱ አይዘነጋም ሲል የኦሮሞ ነፃነት ግንባር ድምፅ ዘግቧል።</p>


<p class="align-center"><a href="/Gazettas/Goh/info/Goh.sera.html">ጎሕ ጥቅምት 17 ቀን 1994</a></p>

</body>
</html>	














