<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሕግ ባለሙያ ሴቶች ማኅበር የታገደበት 178 ሺህ ብር በከፊል ተለቀቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የሕግ ባለሙያ ሴቶች ማኅበር የታገደበት 178 ሺህ ብር በከፊል ተለቀቀ</h1>


<p>የኢትዮጵያ የህግ ባለሙያ ሴቶች ማኅበር በፍትህ ሚኒስቴር የተጣለበት ዕገዳ ሲነሳለት አብሮ ታግዶ የነበረው 178 ሺህ ብር ተቀማጭ ገንዘብ በከፊል እንዲቀሳቀስ ተፈቀደ።</p>

<p>የህግ ባለሙያ ሴቶች ማኅበር ነሐሴ 24 ቀን 1993 በፍትሕ ሚኒስቴር ተጥሎበት የነበረው ዕገዳ ከጥቅምት 6 ቀን 1994 ጀምሮ እንዲነሳ ሲወሰን በባንክ ተቀማጭ የነበረው የማኅበሩ ገንዘብ በከፊል እንዲለቀቅ ተደርጓል። የኢኢትዮጵያ የህግ ባለሙያ ሴቶች ማኅበር በፍትህ ሚኒስቴር የታገደበት ምክንያት ማኅበሩ ከተቋቋመበት ዓላማ ውጪ ተንቀሳቅሷል ብሎ ሲሆን የማህበሩ ከተቋቋመበት ዓላማ ውጭ ተንቀሳቅሷል ብሎ ሲሆን የማህበሩ አመራር ግን ማኅበሩ እንዲታገድ የተደረገው ሄርሜላ ወሰንየለህ የተባለችው ወጣት በአንድ ጐረምሳ የደረሰባትን በደል ፍትህ ሚኒስቴር ችላ ብሎታል ተብሎ ትችት ስላቀረቡበት መሆኑን ገልፀው ነበር።</p>

<p>የኢትዮጵያ የህግ ባለሙያ ሴቶች ማኅበር በባንክ ተቀማጭ የነበረው የማኅበሩ ገንዘብ በመታገዱ በማህበሩ ርዳታ ትምህርታቸውን ይከታተሉ የነበሩ አራት ሴቶች ለማቋረጥ መገደዳቸውን በቅርብ የገለፁ ሲሆን አቢሲኒያ ባንክ ባደረገው የገንዘብ እርዳታ ትምህርታቸውን ለመቀጠል ችለዋል።</p>

<p>ማህበሩ የተጣለበትን ዕገዳ መነሳት በማስመልከት እንዳስታወቀው በማኅበሩ ላይ ፍትህ ሚኒስቴር የጣለው ዕገዳ በመነሳቱ ደስታ ተሰምቶታል። ይሁንና ፍትህ ሚኒስቴር ጥቅምት 6 ቀን 1994 በሰጠው መግለጫ አስመልክቶ ማኅበሩ ስህተቶቹን ለማረም ዝግጁ መሆኑን ከመግለፅ ውጪ የስህተቶቹ ይዘት አልተገለፀም መባሉ በፍትህ ሚኒስቴር ቀደም ሲል የተሰነዘሩት ከባድ ክሶችን ማመን ተደርጐ እንዳይወሰድ ያለበትን ስጋት ማኅበሩ አመልክቷል። ማኅበሩ ፍትህ ሚኒስቴርን ጨምሮ ሥራው ከሚያገናኛቸው የመንግሥት አካላት ጋር በመተባበር ዓላማውን ለማራመድ ከፍተኛ ፍላጐት እንዳለውና የሕግ ማኅበሩ ተከፍቶ አገልግሎት መስጠት መጀመሩን እንዲያውቁ መልዕክቱን አስተላልፏል።</p>

<p>ማህበሩ በፍትህ ሚኒስቴር የተጣለበት ዕገዳ የተነሳለት በፍትህ ሚኒስር የነበሩት አቶ ወረደወልድ ወልዴ ከቦታቸው ተነስተው አቶ ሃርቃ ሃሮዬ የፍትህ ሚኒስትርነቱን ቦታ በመረከባቸው እንደሆነ የሚናገሩት የህግ ምሩቃን አቶ ሃሮቃ ሃሮዬ የተበላሸውን የፍትህ ሚኒስቴር አሰራር የማስተካከል ብቃት ያላቸው ከመሆኑም በላይ በሚኒስቴር መስሪያ ቤቱ የሚወሰዱ ኢፍትሀዊ አሰራሮችን ይቃወሙ እንደነበር ይናገራሉ።</p>


<p class="align-center"><a href="/Gazettas/Goh/info/Goh.sera.html">ከጎሕ ጥቅምት 10 ቀን 1994</a></p>

</body>
</html>	














