<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«በአሸባሪዎች ሰበብ ኢትዮጵያ ልትጠቀም ትችላለች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«በአሸባሪዎች ሰበብ ኢትዮጵያ ልትጠቀም ትችላለች</h1>


<p>በዚህ ባሳለፍነው ሳማንት ውስጥ የኢትዮጵያ ወታደሮች በምዕራብ ሶማሊያ የምትገኘውን የባይደዋ ከተማና ጋርዋ የተባለችውን ምስራቃዊ ከተማ መቆጣጠራቸውን የቢቢሲ የአረብኛ ክፍል ከትናንት በስቲያ ባስራጨው ዜና አስታወቀ።</p>

<p>የኢትዮጵያ ወታደሮች ተቃዋሚ ኃይላት በምስራቅና ደቡብ ሶማሊያ ለሚካሄዱት ውጊያ ረዳቶች ናቸው። ሞርጋንና የራህይዋን ሬዚስታንስ አርሚ (ርርኣ)የሚሊሺያዎች በኪስማዩ ከተማና አንዳንድ የደቡብ ግዛቶችን የያዙ ሲሆን ኮሎኔል አብደላ የሱፍ ደግሞ ምስራቃዊውን ግዛት እንዲይዙ ለመርዳት ሳይሆን እንዳልቀረ ሶማሊያዊው ጋዜጠኛ አብዲ ዩሱፍ ገልጿል።</p>

<p>ኢትዮጵያ በዓለም ላይ የተፈጠረውን የአሻባሪዎች አደጋ ልትጠቀምበት እንደምትችል የገለፀው አብዲ ጠቅላይ ሚኒስትር መለስ ዜናዊ ሶማሊያ ለዓለም አቀፍ አሸባሪዎችና ለአልቃኢዳ መሸሸጊያ እንደሆነች ያስታወቁ ሲሆን፣ ኢትዮጵያ እነዚህን ድርጅቶች ለመምታት ዝግጁ በመሆኗ የአሜሪካንን ርዳታ እንደምትጠይቅና ትዕዛዝ እንደሚጠብቁም ገልፀዋል ብሏል።</p>

<p>እንደ ጋዜጠኛው አባባል ከሆነ የጀርመን መርከብና ከዚያም በፊት የፈረንሳይ መርከቦች በሶማሊያ አካባቢ የሚገኙ መሆናቸውንና በሶማሊያ ላይ ጥቃት ቢፈፀም የአሜሪካም ወታደሮች በአካባቢው ስላሉ በተጨማሪም የኢጣሊያ ወታደሮች ወደ ስፍራው ሊመጡ እንደሚችሉ የሚጠበቅ ቢሆንም ኢትዮጵያ ከእነሱ ጋር የምትተባበር አይመስለኝም። ምክንያቱም ለሰባት ምዕተ ዓመት ያህል በሶማሊያውያንና ኢትዮጵያውያን መካከል የቆየ ጠላትነት ስላለ።</p>

<p>የሶማሊያ ጊዜያዊ መንግስት አሸባሪ የሚባሉ ካሉ ከነአሜሪካ ጋር በሚፈልጉት መንገድ ሊስማማ እንደሚችል በመግለፅ በሶማሊያ ላይ ጥቃት ቢሰነዝር እንኳን ከጊዜያዊ መንግስት ጋር በመተባበር ሳይሆን አይቀርም ያለው ዜና የሶማሊያ ጠቅላይ ሚኒስትር ሐሰን አብሽሮ ሳላህ በሞቃዲሾ ባደረጉት ጋዜጣዊ መግለጫ ኢትዮያ በተከታታይ በሶማሊያ ጉዳይ ጣልቃ መግባትዋን እንድታቆም አስጠንቅቀዋል።</p>

<p>ኢትዮጵያዊ የሆኑ ታዋቂ ምሁራንና የፖለቲካ ሰዎች አገራችን በሶማሊያ ጉዳይ ያላትን አቋም እንድታስተካክል ማሳወቃቸው አይዘነጋም።</p>


<p class="align-center"><a href="/Gazettas/Goh/info/Goh.sera.html">ከጎሕ ታህሳስ 27 ቀን 1994</a></p>

</body>
</html>	














