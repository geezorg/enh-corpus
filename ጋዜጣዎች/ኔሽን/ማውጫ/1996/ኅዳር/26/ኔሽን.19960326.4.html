<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ቀዝቃዛውን የኢትዮጵያ ፕሪምየር ሊግ ትራንስ ኢትዮጵያ ይመራል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ቀዝቃዛውን የኢትዮጵያ ፕሪምየር ሊግ ትራንስ ኢትዮጵያ ይመራል</h2>


<p>ዘንድሮ ለ7ኛ ጊዜ የሚካሄደው የኢትዮጵያ ፕሪምየር ሊግ የ5ኛ ሣምንት የውድድር መርሃ ግብር ዛሬ እና ነገ በተለያዩ የክልል ከተሞች ቀጥሎ የሚውል ሲሆን ሻምፒዮኑ ቅዱስ ጊዮርጊስ ከሐረር ቢራ እንዲሁም ኢትዮጵያ ቡና ከአዳማ ከነማ የሚያደርጉት ጨዋታ ትኩረት ተሰጥቶታል።</p>

<p>ቀዝቀዝ ባለ የውድድር መንፈስ ተጀምሮ ቀዝቃዛ ጉዞ እየተጓዘ ባለው የኢትዮጵያ ፕሪምየር ሊግ ሳምንቱ አጋማሽ ከተከናወኑ የ4ኛ ሣምንት ጨዋታዎች ከፍተኛ ትኩረት ተሰጥቶት የነበረው የኢትዮጵያ ቡና እና የመብራት ኃይል ጨዋታ 1ለ1 በሆነ አቻ ውጤት ተጠናቋል። በሁለቱ ቡድኖች ጨዋታ መብራት ኃይል ያሰለፋቸው ወጣት ተጫዋቾች በመጀመሪያው በተጋጣሚያቸው ላይ የጨዋታ የበላይነትን በመውሰድ በ38ኛው ደቂቃ በታፈሰ ጌታቸው አማካይነት 1ለ0 ለመምራት ቢችልም ከእረፍት መልስ ኢትዮጵያ ቡና አንድ ግብ አስቆጥሮ መደበኛ የጨዋታ ጊዜው 1ለ1 በሆነ አቻ ውጤት ተጠናቋል።</p>

<p>በዕለቱ ኢትዮጵያ ቡና አቻ ይለያይ እንጂ የነበረው የጨዋታ ብቃትና ወኔ በጣሙን የወረደ ከመሆኑ አንጻር መብራት ኃይል አሸንፎ መውጣት ነበረበት የሚሉ አስተያየቶች ተሰንዝረዋል።</p>

<p>ረቡዕ በአዲስ አበባ ስታዲየም በተደረጉ ጨዋታዎች የኦሮሚያው ወንጂ ስኳር መድንን 2ለ0 በሆነ ውጤት ማሸነፍ ችሏል። መድን ዘንድሮ በርካታ ወጣት ተጨዋቾችን በማሰባሰቡ የተሻለ ውጤት ያስመዘግባል ተብሎ ቢጠበቅም የተባለለትን አይመስልም።</p>

<p>መቀሌ ላይ ተቀምጦ የመጀመሪያ ሶስት ጨዋታዎችን በድል የተወጣው ትራንስ ኢትዮጵያ ወደ አዲስ አበባ በመምጣት ከሻምፒዮኑ ቅዱስ ጊዮርጊስ ጋር ባደረጉት የመጀመሪያ ጨዋታ የ1ለ0 ሽንፈትን ቀምሷል። በዕለቱ የትራንስ አጥቂ ክፍል በጣም ደክሞ በመቅረቡ ይህ ነው የሚባል የረባ ሙከራ ሳይሞከር ጨዋታውን ቢፈፅምም አጥብቆ በመከላከል የተጋጣሚውን እንቅስቃሴ ለማክሸፍ ሲሞክር ተስተውሏል። ቅዱስ ጊዮርጊስ በማጥቃቱ በኩል የጠበቀውን ያህል ውጤታማ ባይሆንም በሁለተኛው ግማሽ በፍራንሲስ አማካኝነት ባስቆጠረው ብቸኛ ግብ ሙሉ 3 ነጥብ እንዲያገኝ አስችሎታል።</p>

<p>በሌሎች ጨዋታዎች ጉና ንግድ ባንክን እንዲሁም አዳማ ኒያላን 1ለ0 በሆነ ተመሳሳይ ውጤት አሸንፈዋል።</p>

<p>የፕሪምየር ሊጉ የ5ኛ ሳምንት የውድድር መርሃ ግብር ዛሬ ቀጥሎ አዲስ አበባ ላይ ቅዱስ ጊዮርጊስ ከሀረር ቢራ እንዲሁም መብራት ኃያል ከጉና ንግድ ሲጫወቱ ነገ ፕሪምየር ሊጉን በ9 ነጥብ እየመራ የሚገኘው ትራንስ ኢትዮጵያ ከመድን ኢትዮጵያ ቡና ከአዳማ ከነማ እንዲጫወቱ የወጣው የውድድር መርሃ ግብር ያስረዳል።</p>

<p>ባለፉት ጨዋታዎች በተከታታይ ሽንፈትን የቀመሰው የአዲስ አበባው ክለብ ኒያላ በደረጃ ሠንጠረዡ ግርጌ ይገኛል።</p>


<p class="align-center"><a href="/Gazettas/Nation/info/Nation.sera.html">ከኔሽን ህዳር 26 ቀን 1996</a></p>

</body>
</html>	














