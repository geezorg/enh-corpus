<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"ባድመ ወደ ኢትዮጵያ ካልተካለለች ዘላቂ ሰላም አይመጣም" አቶ ፀጋዬ በርኼ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">"ባድመ ወደ ኢትዮጵያ ካልተካለለች ዘላቂ ሰላም አይመጣም" አቶ ፀጋዬ በርኼ</h2>


<p>ባድመ ወደ ኢትዮጵያ ካልተካለለች ዘላቂ ሰላም እንደማይመጣና በአካባቢውም የማያባራ ችግር እየተፈጠረ እንደሚኖር የትግራይ ክልል ርዕሰ መስተዳድር አቶ ፀጋዬ በርኼ በተለይ ከጋዜጣችን ዝግጅት ክፍል ጋር ባደረጉት ቃለ ምልልስ አስታወቀ።</p>

<p>እንደርእሰ መስተዳድሩ መግለጫ የአልጀርሱ ስምምነት የተፈረመው ዘላቂ ሰላም ያመጣል ተብሎ በመታሰቡ መሆኑን አስታውሰው ይሁንና ውሳኔው ባልተፈለገበት ሁኔታ ከተተረጐመ የታለመውን ሠላም እንደማያረጋግጥ ሊታወቅ ይገባል ብለዋል። አቶ ፀጋዬ አያይዘውም "በባድመ አካባቢ ችግር ከተፈጠረ የህዝብ መፈናቀል መኖሩ አይቀሬ ነው፤ ሕዝብ ሲፈናቀል ችግር ይፈጠራል፤ በዚህ መልኩ መተናኮስ እየተፈጠረ ከሄደ ችግሩም የሚቀጥል ይመስለኛል" ብለዋል።</p>

<p>የዘ ሄግ ችሎት ውሳኔውን ባስተላለፈው ማግስት ከመንግሥት አቋም የተለየ መግለጫ ሰጥተው ነበር ይባላል በማለት ላቀረብንላቸውም ጥያቄ ርዕሰ መስተዳድሩ ሲመልሱ፦ "የትግራይ ክልል የፌዴራል መንግሥት ከሚለው የተለየ አቋም አልነበረውም የለውምም። የኢትዮጵያ መንግሥት የሚለው የኮሚሽኑ ውሳኔ ፍትሀዊ አይደለም ነው። ዘላቂ ሰላምን ሊያረጋግጥ የሚችለው ደግሞ የአልጀርሱ ስምምነት በተገባበት ቃል መሠረት ተግባራዊ ከተደረገ ብቻ ነው። ከዚህ አኳያ የኮሚሽኑ ውሳኔ የቅኝ ግዛት ስምምነትና ህዝቡን ያስተዳደረው ማነው የሚለውን መሠረት ያደረገ ሳይሆን የፖለቲካ ውሳኔ ነው" ብለዋል።</p>

<p>የሕወሓት ንብረቶች እንደሆኑ የሚነገርላቸውን የኤፍርት ድርጅቶችንም አስመልክቶ አቶ ፀጋዬኤ ሲናገሩ፦ "ኤፈርት ኢንዶውሜንት ነው እንጂ የህወሃት ንብረት አይደለም - ገለልተኛና ከሕዝብ የተውጣጡ አባላት ያሉት ምክር ቤትና ቦርድ ያለው ድርጅት ነው" በማለት መልሰዋል።</p>


<p class="align-center"><a href="/Gazettas/Nation/info/Nation.sera.html">ከኔሽን ህዳር 26 ቀን 1996</a></p>

</body>
</html>	














