<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ተጨማሪ እሴት ታክስ ያጭበረበሩ 29 ነጋዴዎች ሊከሰሱ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ተጨማሪ እሴት ታክስ ያጭበረበሩ 29 ነጋዴዎች ሊከሰሱ ነው</h2>


<p>የተጨማሪ እሴት ታክስ ከኅብረተሰቡ እንዲሰበሰቡ ከመንግሥት የተሰጣቸው ኃላፊነትና አደራን ወደጎን በመተው ሕጋዊውን ደረሰኝ በማስቀረት በሌላ ደረሰኝ ገንዘብ እየሰበሰቡ ለግል ጥቅማቸው ያዋሉ 29 ነጋዴዎች ለሕግ እንደሚያቀርብ የፌዴራል ሃገር ውስጥ ገቢ ባለሥልጣን በተለይ ለኔሽን ገለፁ።</p>

<p>የፌዴራል አገር ውስጥ ገቢ ባለሥልጣን የተጨማሪ እሴት ታክስ መምሪያ ኃላፊ አቶ ጌታቸው እሸቴ እንደገለፁት ከሸማቱ ሕዝብ እየሰበሰቡ ለመንግሥት ገቢ ማድረግ ሲገባቸው ለግል ጥቅማቸው ሲያውሉ ከተደረሰባቸው 29 ነጋዴዎች መካከል 15ቱ እጅ ከፍንጅ በፖሊስ ቁጥጥር ስር የዋሉና በዋስ የተለቀቁ ሲሆኑ ቀሪዎቹ ደግሞ ባለሥልጣን መሥሪያ ቤቱ በመስክ ባካሄደው ክትትል የደረሰባቸውና በሕግ ክፍሉ አማካኝነት ክስ ለመመስረት እየተሰናዳ የሚገኝባቸው ናቸው ብለዋል።</p>

<p>"በዋስ የተለቀቁት የእነዚሁ ተጠርጣሪዎች ምርመራ በፖሊስ ተጣርቶ በቃቤ ሕግ እኩል ክስ ይመሰረትባቸዋል" ያሉት አቶ ጌታቸው በዚህ ዘርፍ ሕገወጥ ተግባር ላይ የተሰማራ ሰው በሕግ እንደሚጠየቅ አውቆ እንዲጠነቀቅም አሳስበዋል።</p>

<p>ወንጀል በተፈፀመ ቁጥር እየተከታተልን እርምጃ ለመውሰድ አቅደናል የሚሉት ኃላፊው በባለስልጣኑ የመረጃ አሳሳቢ አካል መቋቋሙን ጠቁመው ይኼው አካል በየወቅቱ እየተቆጣጠረ ጥፋተኞች ሲገኙ ለህግ እንዲቀርቡ ያደርጋል ብለዋል።</p>

<p>እነዚሁ ሕጋዊ ደረሰኝ መስጠት ሲገባቸው ሌላ ደረሰኝ እያቀረቡ የመንግሥትን ገቢ ለራሳቸው የሚያውሉ ሕገወጦች ምን ያህል ገንዘብ እንደመዘበሩ ኦዲት ተደርጎ የሚታወቅ ይሆናል የሚሉት አቶ ጌታቸው ተጠርጣሪዎቹ በቁጥጥር ሥር የዋሉትና የክስ ዝግጅት እየተካሄደባቸው የሚገኘው ሕግን በመጣሳቸው ነው በማለት አስረድተዋል።</p>


<p class="align-center"><a href="/Gazettas/Nation/info/Nation.sera.html">ከኔሽን ህዳር 5 ቀን 1996</a></p>

</body>
</html>	














