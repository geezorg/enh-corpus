<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"የተቃዋሚ ፓርቲዎችን ኅብረት አስመልክቶ አዲስ ነገር አላየንም" አቶ በረከት ስምኦን</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">"የተቃዋሚ ፓርቲዎችን ኅብረት አስመልክቶ አዲስ ነገር አላየንም" አቶ በረከት ስምኦን</h2>


<p>የተቃዋሚ የፖለቲካ ፓርቲዎች በቅርቡ በአሜሪካ ሃገር ባደረጉት ስብሰባ የፈጠሩት ኅብረት "ምንም አዲስ ነገር ወይም ለውጥ ያላየንበት ነው" ሲሉ የኢህአዴግ የፖሊት ቢሮ አባልና የማስታወቂያ ሚኒስትር አቶ በረከት ስምኦን አስታወቁ።</p>

<p>አቶ በረከት ባለፈው ሣምንት በተለይ ከኔሽን ጋዜጣ ጋር አዲሱን ዓመት አስመልክቶ ባደረጉት ቃለ ምልልስ እንዳስታወቁት፦ "ተቃዋሚ የፖለቲካ ፓርቲዎች ብዙም የተለየ ነገር አምጥተዋል ብለን አናስብም።......በመሃከላቸው "ህብረት ፈጥረናል" ብለዋል። ይሄ ህብረት ምን ያህል ለውጥ በእነሱ በኩል አምጥቷል? ለሚለው የሚታይ ለውጥ እስካሁን ድረስ አላየሁም። አዲስ ነገርም አላየንም" ብለዋል።</p>

<p>አቶ በረከት ባለፈው ዓመት በኢህአዴግ ደረጃ የተሠሩ ሥራዎች ምን እንደነበሩ ለቀረበላቸው ጥያቄ በሰጡት መልስም በድርጅት ደረጃ አዳዲስ ሰነዶች ወጥተው መንግሥት እንዲመራባቸው ለማድረግ መቻሉንና ሰነዶችም ኅብረተሰቡ፣ መምህራን፣ ባለሃብቶችና ምሁራን እንዲያውቋቸው መደረጉን ጠቁመዋል።</p>

<p>"ኢህአዴግ ትልቁ ሥራው አድርጐ የያዘው የአባሉን የአመለካከት ጥራት መፍጠርና እንዲሁም ኅብረተሰቡ በፖሊሲዎቹ ላይ ግልጽ ሆኖ በባለቤትነት መንፈስ የሚፈጽማቸው እንዲሆኑ ማድረግ ነበር" ያሉት አቶ በረከት፦ "ከዚህ በተረፈ ግን ወደ አንድ ድርጅት የመቀየርና የመሳሰሉት ነገሮች ለእኛ አሁን አንገብጋቢ ነገር ብለን አንወስዳቸዋል። ወቅቱ ሲደርስ ግንባሩ ወደ አንድ ድርጅትነት መምጣቱ አይቀርም። የአደረጃጀት ለውጥ የሚደረግበት ሁኔታም ሊኖር ይችላል" ብለዋል።</p>


<p class="align-center"><a href="/Gazettas/Nation/info/Nation.sera.html">ከኔሽን መስከረም 2 ቀን 1996</a></p>

</body>
</html>	














