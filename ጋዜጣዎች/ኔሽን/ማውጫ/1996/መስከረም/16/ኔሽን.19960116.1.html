<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"~አንግ ጭብም ~አምህ የጀመረውን የሆስፒታል ግንባታ አቋርጦ ሊወጣ ነው"</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">"ጭብም የጀመረውን የሆስፒታል ግንባታ አቋርጦ ሊወጣ ነው"</h2>


<p>ክርስትያናዊ የአይነ ስውራን ተልዕኮ (ጭህሪስቲአን ብሊንድ ሚስሲኦን) በተባለ ግብረሰናይ ድርጅትና በጤና ጥበቃ ሚኒስቴር መካከል በዓይነቱ በአፍሪካ የመጀመሪያው የሆነና ብቸኛ የዓይን ሕክምና ሆስፒታል ለመገንባት ስምምነት ከተፈረመ በኋላየጤና ጥበቃ ሚኒስቴር ከስምምነቱ ውጪ የሆነ ጥያቄ በማቅረቡ ተልዕኮው ሥራውን አቋርጦ ለመሄድ መገደዱንና ለመገንባት የታቀደው ሆስፒታልም ወደዛምቢያ ሊዛወር መሆኑን አንዳንድ ምንጮች በተለይ ለኔሽን ገለፁ። የጤና ጥበቃ ሚኒስቴር በበኩሉ የተከሰተው ሁኔታ በሥራ ግንኙነት የሚፈጠር አለመግባባት እንጂ በችግር መልክ የሚታይ ልዩነት አይደለም ብሏል።</p>

<p>ጭምብ ማርች 23 ቀን 2003 ዓ.ም ከጤና ጥበቅ ሚኒስቴር ጋር በተፈራረመው ስምምነነት መሰረት ከሆስፒታሉ ግንባታ በኋላ ሠራተኞችን የመቅጠር ሙሉ መብቱ በነፃነት የተጠበቀለት መሆኑን አረጋግጦ ሳለ ነገር ግን በጤና ጥበቅ ሚኒስቴር ከፍተኛ ባለሥልጣን በጁላይ 3/2003 እ.ኤ.አ በተፃፈ ደብዳቤ የሠራተኛ ቅጥሩ ላይ "ካለገደብ ሄዳችኋል" በሚል ምክንያት ጣልቃ ለመግባት በመሞከሩ ድርጅቱ ሥራውን አቋርጦ ለመሄድ እየተገደደ መሆኑን እነዚሁ ምንጮች ገልፀዋል።</p>

<p>የጤና ጥበቅ ሚኒስቴር የሕዝብ ግንኙነት መምሪያ ኃላፊ አቶ አህመድ አሚኖ በበኩላቸው ጉዳዩን አስመልክቶ በሰጡን ምላሽ፦ "የሠራተኛ ቅጥሩ ሁኔታ ላይ የጭምብ አተረጓጐም ሠራተኛውን በሙሉ የማገለባበጥና የመለወጥ ዓይነት እንቅስቃሴ በመያዛቸው ሁለት ዓይነት ፍላጐት ያላቸው ቡድኖች መከሰታቸውን በማየታችን ከቀረቤታ አንፃር ከጭምብ ኃላፊ ማቲያስ ስፔዝ ጋር ነገሩ በሰላም እንዲያልቅ ሚኒስቴር መ/ቤቱ በማግባባት ውይይቶች አድርጓል፤ የደብዳቤ ልውውጦችንም አካሂዷል" ብለዋል።</p>

<p>አቶ አህመድ አክለውም፦ "በእርግጥ በስምምነቱ መሠረት ጭብም አዲስ ሠራተኛ ሲቀጥር እንደድሮው ጤና ጥበቅ ጣልቃ አይገባም፣ አይቀጥርምም። ራሱ ጭብም የሚቀጥርበት ሁኔታ ይፈጠራል። ወደዚህ ሂደት ውስጥ ግን ሊገባ አዘጋጅቶ አቅርቦ ጤና ጥበቃ ሲቀበለው ነው" ብለዋል።</p>

<p>ይሁንና ምንጮቻችን እንደገለፁት ጭብም ከሚኒስቴር መ/ቤቱ ጋር በተፈራረመው ውል መሠረት የቅጥር ሂደቱን ለመጀመር በተዘጋጀበት ወቅት ጤና ጥበቃ ተገቢ ያልሆነ ጣልቃ ገብነት በማሳየቱ "በቅጥሩ ሂደት ላይ እንዲቀጠሩ የሚፈልጓቸውን ሰዎች ለማስገባት ጫና ለመፍጠር ሞክሯል" ብለዋል። በተለይም ይኸው ጫና እየተካረረ መምጣቱ ያሳሰባቸውና ጭብም ሥራን አቋርጦ ቢሄድ ጉዳቱ ከግለሰቦች ይልቅ ለሃገር ይተርፋል ያሉ አርባ ባልደረቦች ለጤና ጥበቃ ሚኒስቴር በፃፉት ደብዳቤ ጉዳዩ በሰላም እንዲያልቅና ጭብም ባወጣው መስፈርት መሠረት ተሂዶ እነሱንም ጭብም የማይፈልጋቸው ከሆነ ወደ አለርት ሆስፒታል ተዛውረው ለመሥራት ፍቃደኛነታቸውን ገልፀው ነበር። ነገር ግን ከጤና ጥበቃ ሚኒስቴር ያገኙት ምላሽ እስከዛሬ አለመኖሩንና በዚህም ምክንያት ችግሩ እየጐላ በመምጣቱ ስጋት እንዳደረባቸው ለማወቅ ተችሏል።</p>

<p>አቶ አህመድ በዚህም ላይ በሰጡት አስተያየት "ጭብም ድርጅቱን ወደላቀ ማዕከልነት እቀይረዋለሁ ካለ ለዚህ የሚያበቃውን ፕሮፖዛል በማቅረብ በሚኒስቴሩ ሲፈቀድለት ብቻ የሠራተኛ መቀያየር ተግባር ሊያከናውን ይችላል" ብለዋል።</p>

<p>ይሁንና ጭብም ከሚኒስቴር መሥሪያ ቤቱ በተዋዋለው ስምምነት አንቀፅ 2 ቁጥር 2. መሰረት ጭብም ሠራተኛ የመምረጥና የመቅጠርን ሙሉ መብት ተሰጥቶት እንደነበር ለማወቅ ተችሏል።</p>



<p class="align-center"><a href="/Gazettas/Nation/info/Nation.sera.html">ከኔሽን መስከረም 16 ቀን 1996</a></p>

</body>
</html>	














