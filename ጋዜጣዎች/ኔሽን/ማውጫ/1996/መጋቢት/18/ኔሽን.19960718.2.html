<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"በዓለማችን ከ12 የኤድስ ተጠቂ አንዱ ኢትዮጵያዊ ነው"</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">"በዓለማችን ከ12 የኤድስ ተጠቂ አንዱ ኢትዮጵያዊ ነው"</h2>


<p>በዓለማችን ላይ በአሁኑ ወቅት በኤች.አይ.ቪ ቫይረስ ተጠቂ ከሆኑ አስራ ሁለት ሰዎች ውስጥ አንዱ ኢትዮጵያዊ መሆኑን በቅርቡ ፓሪስ ላይ በተካሄደው የአለም ፓርላማዎች ኅብረት ስብሰባ ላይ የተበተነ የጥናት ወረቀት ማስታወቁን በስብሰባው ላይ ተካፍለው የተመለሱት የሕዝብ ተወካዮች ም/ቤት አባል የተከበሩ አቶ በድሩ አደም በተለይ ለኔሽን በሰጡት መግለጫ ገለፁ።</p>

<p>"እንዲህ አይነቱን ስታትስቲክስ ስሰማ የመጀመሪያ ነው" ያሉት አቶ በድሩ ከዚህ በፊት በዩ.ኤስ ኤይድ የተላለፈውንና በሳምንት 5 ሺህ ኢትዮጵያዊ በቫይረሱ መለከፉን የሚያትተውን ጥናት መመልከታቸውን አልካዱም። ይሁንና በዚህ ስብሰባ ላይ የቀረበውና ኢትዮጵያን በዚህ ደረጃ በኤድስ ሰንጠረዥ ላይ ያስቀመጣት ጥናት እጅግ ያሳዘናቸውና እያንዳንዱ ዜጋም በውል ሊያስበበት የሚገባ ደረጃ ላይ መድረሱን የሚያሳይ ነው ብለዋል።</p>

<p>ፓሪስ ላይ በተካሄደው የዓለም የፓርላማዎቹ ኅብረት ስብሰባ ላይ የፓርላማ አባላቱ ከመከሩበት አንዱ ጉዳይ በድህነት ቅነሳ ስትራቴጂ ሰነድ ላይ የሚቀርቡ ሐሳቦችን እንደነበር ያስታወሱት አቶ በድሩ በሰነዱ ላይ አንዱ የስብሰባ ተሳታፊ በሰጠው አስተያየት "የኢትዮጵያ ችግር ከዚህ ሁሉ በላይ ኤች.አይ.ቪ/ኤድስ ነው"በማለት መገለፁን አስቀምጠው ሰነዱንም አስመልክቶ ሌላ አስተያየት ሰጪ፦ "ከቴክኒክ አንፃር ሲያዩትና ሲያዳምጡት ቆንጆ ሆኖ ነገር ግን ሊተገበር የማይችል ነው"በማለት በሰነዱ ላይ ነቀፌታ መሰንዘሩን ያስረዳሉ።</p>

<p>ኢትዮጵያ በሁሉ ነገር ስትወቀስ ሰምቻለሁ ያሉት አቶ በድሩ "ስብሰባውን ባልሄድኩ በማለትም ተመኝቻለሁ ሲሉ ገልፀዋል።</p>


<p class="align-center"><a href="/Gazettas/Nation/info/Nation.sera.html">ከኔሽን መጋቢት 18 ቀን 1996</a></p>

</body>
</html>	














