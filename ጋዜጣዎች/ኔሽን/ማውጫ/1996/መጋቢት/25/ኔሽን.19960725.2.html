<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>መላኩ ጴጥሮስ አጣብቂኝ ውስጥ ገብተዋል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">መላኩ ጴጥሮስ አጣብቂኝ ውስጥ ገብተዋል</h2>


<p>የቀድሞው "ስፖርት ኮሚሽን ኮሚሽነር እና የአሁኑ የወጣቶች ስፖርትና ባህል ምክትል ሚኒስትር አቶ መላኩ ጴጥሮስ በተለያዩ የሙስና ወንጀሎች ተጥርጥረው በፌዴራሉ ሥነ ምግባርና ፀረ ሙስና ኮሚሽን የማጣራት ሥራ እየተሰባቸው መሆኑን የኔሽን ምንጮች ገለፁ።</p>

<p>እንደምንጮቻችን ገለፃ በአምቦ ከተማ የተያዘውን የጎል ፕሮጀክት ሥራ ጨረታን፣ የቦሌን ዓለም አቀፍ ስታዲዮም ግንባታ የቦታ ካሣ ክፍያ፣ ወደ ውጭ ለውድድር በሚሄዱ ስፖርተኞች ስም በእርዳታ የመጣ የስፖርተኞች የደንብ ልብስ አለአግባብ በሚሰጥበት ሁኔታና በሌሎችም ጉዳዮች ኮሚሽኑ በአቶ መላኩ ላይ ማጣራት መጀመሩን ለማወቅ ተችሏል።</p>

<p>በአቶ መላኩ ጴጥሮስ አመራር ሰጪነት ተፈፅመዋል ተብለው ከተጠረጠሩት የሙስና ተግባሮች መካከል የዝግጅት ክፍላችን በዛሬው ዕለት ለማስነበብ የፈለገው በተለይ በአምቦ ከተማ በኢትዮጵያ መንግሥትና በዓለም የእግር ኩዋስ ፌዴሬሽን (ፊፋ) የጋራ ወጪ እንዲገነባ ዕቅድ የተያዘለት የታዳጊዎች የእግር ኳስ ማሰልጠኛ ማእከል የተመለከተውን ነው።</p>

<p>ይኸው ማዕከል ምቹ የሆነ ቦታ ተረክቦ ግንባታውን ለመጀመር እንዲችል የጥናትና ዲዛይን ሥራ በማካሄድ ላይ እንደሆነ በመግለፅ ለአምቦ ከተማ ማዘጋጃ ቤት አቶ መላኩ ደብዳቤ በመፃፍ እስከ ሰኔ 1995 ዓ.ም ድረስ ግንባታው እንደሚጀመር ገልፀው የነበረ ቢሆንም እስከ ትላንትናው ዕለት ድረስ በቦታው ምንም ዓይነት የግንባታ ሥራ አለመከናወኑን ማረጋገጥ ተችሏል። ባንጻሩ የአካባቢው ሕዝብ ጥያቄ እያነሳ መሆኑንና የአርሶ አደሩም መሬት ጦም እያደረ በመሆኑ ገበሬው በዓመት ማግኘት ይገባው የነበረውን 43 ሺህ 776 ብር ሳያገኝ በመሬቱ ትልቅ ቅሬታ መፈጠሩን ቅሬታውን በመግለጽ የአምቦ ከተማ ማዘጋጃ ቤት የታቀደው ግንባታ በስቸኳይ እንዲጀመር በፃፈው ደብዳቤም ጠይቋል። </p>

<p>ይኸን በተመለከተ የአምቦ ከተማ ማዘጋጃ ቤት ከንቲባ በፃፉት ደብዳቤ የኮሚሽኑ መሥሪያ ቤትም ሆነ የፕሮጀክቱ ኃላፊ እንዲሁም የወጣቶች ስፖርትና ባህል ምክትል ሚኒስትሩን ጨምሮ ለኦሮሚያ ብሔራዊ ክልላዊ መንግሥት፣ ለኦሮሚያ ወጣቶች ጉዳይና ስፖርት ቢሮ እንዲሁም ለፓርላማው የባህልና ማስታወቂያ ጉዳዮች ቋሚ ኮሚቴ በ10/05/96 ዓ.ም ከህዝብ ዘንድ እየተነሱ የሚገኙ የተለያዩ ቅሬታዎችን አክለው በመግለፅ ቢያመለክቱም ምንም ዓይነት ምላሽ ሳያገኙ መቆየታቸውን ይገልፃሉ።</p>

<p>የአምቦ ከተማ ከንቲባ አቶ ማሳሉ ደሳለኝ በተደጋጋሚ ደብዳቤ በመፃፍ በተያዘው ቦታ ግንባታ እንዲጀመር ቢወተውቱም በስፖርት ኮሚሽን ውስጥ ተነስቶ ከነበረው አለመግባባት ጋር በተያያዘ በጨረታ አወጣጥ ሂደቱ ላይ ሙስና ሳይኖርበት አይቀርም የሚል ጥርጣሬ መጫሩንና አንድም እርምጃ ወደፊት ሲራመድ አለመቻሉን አንዳንድ ምንጮች ይገልፃሉ።</p>

<p>ለጎል ፕሮጀክት ማስፈፀሚያ ከፊፋ 400 ሺህ ዶላር እና ከኢትዮጵያ መንግሥት 4 ሚሊዮን ብር እንደሚሸፈን የተነገረለት የግንባታሥራው የመንግሥት ፋይናንስ ደምብንም ሆነ የጨረታ ስነ ስርዓት ከሚፈቅደው ውጭ ለአንድ የግል ተቋራጭ በኮሚሽነሩ በአቶ መላኩ ጴጥሮስ በኩል ያለምንም ውጣ ውረድ ጨረታውን እንዲሰጥ መደረጉን ምንጮች ይናገራሉ።</p>

<p>ጨረታው ሳይወጣ "የተሰረቀ ነው በተባለለት" ፕሮጀክት ፕሮፓዛል አማካኝነት አሸናፊ ነው ተብሎ የቀረበው ድርጅት በህገ ወጥ መንገድ ሥራውን እንዲረከበው የተደረገና የፊፋ ኃላፊዎችም አምነው የተቀበሉት ቢሆንም በቀድሞው የእግር ኳስ ፌዴሬሽን ፕሬዚዳንት በዶ/ር አሸብር ወ/ጊዮርጊስ እና በፌዴሬሽኑ ሌሎች አባላት መካከል በተነሣ አለመግባባት ምክንያት ግንባታው ሊዘገይ መቻሉን ለማወቅ ተችሏል።</p>

<p>ለግል ተቋራጩ አላግባብ ተሰጠ የተባለው የዲዛይንና የአማካሪነት ሥራው ሕጋዊ የጨረታ ስርዓትን የተከተለ እንዳልነበረም የታወቀ ሲሆን የስፖርት ኮሚሽን እስከዛሬ ያልነበረውን የጨረታ ማኑዋልም ከመሠረተ ልማት ሚኒስቴር እንዲሰጠው መጠየቁን ምንጮች ያስረዳሉ። ይሕም ጥያቄ ከጨረታው በኋላ ተከትሎ የመጣ መሆኑ ደግሞ ጨረታውን ለፈለጉት አካል ከሰጡ በህዋላ በመመሪያ መሰረት የተሰራ አስመስሎ ለማቅረብ ሳይሆን እንደማይቀር እነዚሁ ምንጮች ይናገራሉ።</p>

<p>ለፕሮጀክት ማስፈፀሚያ የተከፈተው አካውንት ውስጥ የተቀመጠው አንድ ሚሊዮን ብር እንዳለ ሲሆን የግንባታ ሥራው በፌዴሬሽኑ ውስጥ በተፈጠረ አለመግባባት ሰበብ ወደጐን መጣሉንም ምንጮቻችን በተለይ ገልፀዋል።</p>

<p>ስለጉዳዩ ያነጋገርናቸው የወጣቶች ስፖርትና ባህል ሚኒስቴር አንዳንድ ሠራተኞች በተለይ በምክትል ሚኒስትሩ በርካታ ስህተቶች መሠራታቸውን ጠቁመው በተለያዩኢ ጊዜያት ለፌዴራሉ ሥነ ምግባርና ፀረ ሙስና ኮሚሽን የተላያየ ማስረጃዎችን ጭምር ጥቆማ ቢያቀርቡም ኮሚሽኑ እስከዛሬ ምንም በተግባር ያሳየው ነገር እንደሌለና ሰሞኑን ግን አንዳንድ እንቅስቃሴዎች መጀመራቸው እንዳስተደሰታቸው ገልጸዋል።</p>

<p>የኮሚሽኑ መርማሪዎች ከፍተኛ የማጥራት ሥራ ኢየሰሩ በመሆናቸው የተደሰቱ መሆኑን የተናገሩት እነዚሁ ሠራተኞች የፀረ ሙስና ኮሚሽኑ በጀመረው አካሄድም እንዲቀጥልበት አበክረው ጠይቀዋል።</p>


<p class="align-center"><a href="/Gazettas/Nation/info/Nation.sera.html">ከኔሽን መጋቢት 25 ቀን 1996</a></p>

</body>
</html>	














