<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአዲስ አበባ ፖሊስ ኮሚሽን መልሶ የማደራጀት ሥራ ተጠናቀቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የአዲስ አበባ ፖሊስ ኮሚሽን መልሶ የማደራጀት ሥራ ተጠናቀቀ</h2>


<p>በተሻሻለው የአዲስ አበባ ከተማ ቻርተር አዋጅ መሠርት የተቋቋመው የከተማው ጊዜያዊ አስተዳደር የከተማውን አስተዳደር መ/ቤቶችን እንደገና እንደሚያደራጅ፣ ሠራተኞችንም እንደገና እንደሚመድብ፣ ለምደባ ብዙ ያልሆኑትንም እንደሚያሰናብት በተደነገገው መሠረት ከአዲስ አበባ ፖሊስ ኮሚሽን ቁጥሩ በውል ያልታወቀ የፖሊስና የትራፊክ ፖሊስ አባላትን ከስራ ያሰናበተ መሆኑን አንዳንድ ውስጥ አዋቂ ምንጮች ለጋዜጣችን ሲያስታውቁ፤ ኮሚሽኑንም መልሶ የማደራጀቱ ሥራ መጠናቀቁንም አክለው ገልፀዋል።</p>

<p>በዚሁ መልሶ የማደረጀት ሥራ አዲስ አበባ ትራፊክ ፖሊስ የጽ/ቤቱን ኅላፊ ጨምሮ ካስራ ዓምስት በላይ የትራፊክ ፖሊስ አባላትና ኅላፊዎችን ከነበሩበት ደረጃ በማውረድና ዝቅ ብለው እንዲሰሩ የሚደረግ ሲሆን የቀሩትን ደግሞ ከሥራ ማሰናበቱን ለማወቅ ተችሏል።</p>

<p>የአዲስ አበባ ከተማ ፖሊስ ኮሚሽንን መዋቅር እንደገና አደራጅቶ መልሶ በተደራጁት የሥራ መደቦች ላይ ለምደባ ብቁ የሚሆኑት የፖሊስ አባላት የሚመዘኑበትን መለያ ነጥቦች አዘጋጅቶ በዚሁ መሠረት ለምደባ ብቁ የሆኑትንና ያልሆኑትን እንዲለዩ ያደረጉ ሲሆን የምደባው መመዘኛዎች ሆነው የቀረቡትም፦ ከሙስና የፀዳ መሆን፣ ስብአዊ መብት አለመጣስ፣ የከተማውን መልካም አስተዳደርና የልማት እቅድ ለማስፈፀም ዝግጁ መሆን እና የስራ ትጋት እና ተነሳሽነት ያለው መሆን እንዲሁም የመሳሰሉት መሆናቸውን ምንጮቻችን ገልፀዋል።</p>

<p>ይኸው የፖሊስ አባላትን ከደረጃቸው ዝቅ የማድረግና የማሰናበት ስራ የተከናወነው ለወራት የቆየ ግምገማ ሲያደርጉ ከሰነበቱ በኋላ መሆኑንም ለማወቅ ተችሏል።</p>


<p class="align-center"><a href="/Gazettas/Nation/info/Nation.sera.html">ከኔሽን ታህሳስ 10 ቀን 1996</a></p>

</body>
</html>	














