<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ለመንግሥት ሥራ መሬት የሚለቀቅበትን ሥርዓት የሚደነግገው አዋጅ ፀደቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>

<body bgColor="#fff8dd">

<h2 class="align-center">ለመንግሥት ሥራ መሬት የሚለቀቅበትን ሥርዓት የሚደነግገው አዋጅ ፀደቀ</h2>


<p>ባለፈው ዓመት ለሕዝብ ተወካዮች ምክር ቤት ተመርቶ እስከዛሬ የቆየው "ለመንግሥት ሥራዎች መሬት የሚለቀቅበትና ለንብረት ካሳ የሚከፈልበትን" ሥርዓት የሚደነግገው ሕግ በፓርላማ ፀደቀ።</p>

<p>ባለፈው ሐሙስ ምክር ቤቱ ባካሄደው መደበኛው ስብሰባ ላይ ያፀደቀው ይኸው ህግ "መሬት እንዴት እንደሚለቀቅ፣ ከዓመት በፊት መለቀቅ ስላለባቸው ንብረቶች፣ የሚመለከታቸው አካላት ንብረቶችን የማንሳት ግዴታ፣ በ30 ቀን ውስጥ ግምቱ መነሳት እንደሚኖርበት፣ ያስፈፃሚ መሥሪያ ቤቱ ንብረት እንዲነሳለትና እንዴት እንደሚያደርግ" የሚያትቱና ሌሎችም በርካታ አንቀፆችን ያካተተ ነው።</p>

<p>ለቋሚ ማሻሻያ የሚከፈል ካሣን፣ ለንብረቱ የማንሻ እንዲሁም ሲነቀል የሚያስከትለውን ወጪ፣ ለትራንስፖርትና ለመትከል የሚያስፈልገውን ገንዝብ በሚመለከት በአዋጁ የተካተተ ሲሆን ባለንብረቱ ከመሬቱ ላጣው ገቢ ተሰልፍቶ አማካይ ክፍያ መፈጸም እንዳለበት ከመደንገጉም በላይ ባለመሬቱ የተሰጠውን የካሳ ክፍያ የማይስማማበት ከሆነ በ60 ቀናት ውስጥ ለመደበኛ ፍ/ቤት አቤቱታ ማቅረብ እንደሚችል ተመልክቷል። </p>

<p>የውሳኔ ሃሳቡን ያቀረበው የምክር ቤቱ በጀትና ፋይናንስ ጉዳዮች ቋሚ ኮሚቴ በበኩሉ በሃገሪቱ መሬት ለተፈላጊው የልማት ፕሮጀክት የሚለቀቅበትና ካሳ የሚከፈልበት ሕግ ለመኖሩና በውሉ መሰረት መሬትን በተፈለገው ጊዜ ለማስለቀቅ ባለመቻሉ በተቋራጮች ላይ በሚደርስ የሥራ መጓተት ምክንያት መንግሥት ለተጨማሪ የካሣ ክፍያ እየተዳረገ በመሆኑ አዋጁ ይህንን ችግር በወሳኝ መልኩ ይፈታል ብሏል። የአዋጁ መውጣት በካሳ ክፍያ በኩል የሚስተዋሉትን ችግሮች የሚፈታ ከመሆኑም በላይ ፈጣን የኢኮኖሚ ልማት ለማስመዝገብ የሚረዳ መሆኑን መገንዘብ ችለናል ሲልም አክሎ ገልጿል።</p>

<p>መንግሥት መሬት የሚያስለቅቅበትና ለንብረት ካሳ የሚከፍልበትን ሁኔታ ለመወሰን የቀረበው ረቂቅ አዋጅ በሃገራችን መሰረተ ልማትን ለማስፋፋትና ለማፋጠን የሚችሉ ፕሮጀክቶችን በተቀላጠፈና ውጤታማ በሆነ መንገድ ለማከናወን ከመርዳቱም በላይ ሃገሪቱ ለስራ ተቋራጮችና በሥራ መዘግየትም ምክንያት የምታወጣውን ከፍተኛ የካሳ ክፍያ የሚያስቀር መሆኑም በዚሁ ጊዜ ተገልጿል። መሬቱንና በመሬቱ ላይ የሚገኘውን ሀብት ለልማት በማዋሉ ረገድ የዜጎች መብትና ጥቅም በአዋጁ እንደሚከበርም ኮሚቴው አመልክቷል።</p>


<p class="align-center"><a href="/Gazettas/Nation/info/Nation.sera.html"> ከኔሽን ሚያዝያ 30 ቀን 1996</a></p>

</body>
</html>

