<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የድንበር ማካለሉ ተግባር እንደታቀደው አይፈፀምም" የተመድ ልዑክ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የድንበር ማካለሉ ተግባር እንደታቀደው አይፈፀምም" የተመድ ልዑክ</h2>


<p>የኢትዮጵያ ኤርትራ የድንበር ማካለል ተግባር በዕቅዱ መሠረት በዚህ ወር የመጀመሩ ተስፋ እንዳበቃለት በሃገሪቱ የተመድ ልዩ ልዑክ ሌግዋይላ ጆሴፍ ሌግዋይላ አስታወቁ።</p>

<p>"በእርግጠኝነት ለመናገር የድንበር ማካለሉ በያዝነው የጥቅምት ወር አይጀመርም" ያሉት ሌግዋይላ "ዛሬ ጥቅምት 12/1996 ነው፣ ይኽ ማለት ደግሞ ወሩ በፈረንጆቹ አቆጣጠር ሊያበቃ የቀረው ሰባት ቀናት ብቻ ናቸው። እስከዛሬም ድረስ አንዲት ማዕዘን ለማቆም አልተቻለም። ይኽ ደግሞ የሚያሳየው የድንበር ማካለሉ ተግባር በእቅዱ መሠረት በዚህ ወር ሊከናወን አለመቻሉን ነው" ብለዋል።</p>

<p>በሁለቱ ሃገራት የድንበር ጉዳይ ላይ ከባለሥልጣናቱ ጋር በተፈጠረው ችግር ዙሪያ ለመምከር አዲስ አበባ መጥተው የነበሩት በአሜሪካ ውጭ ጉዳይ ቢሮ የአፍሪካ ጉዳዮች ረዳት ኃላፊ ዶናልድ ያማሞቶ ከጠቅላይ ሚኒስትር መለስ ዜናዊ ጋር ባለፈው ሣምንት ተገናኘተው ከመከሩ በኋላ ለተመሳሳይ ውይይት ከትናንት በስቲያ ኤርትራ ገብተዋል።</p>

<p>የባለሥልጣኑ ጉብኝትና የውይይት አጀንዳ በምን ላይ ያተኮረ እንደሆነ በግልፅ የታወቀ ጉዳይ ባይኖርም እንደአንዳንድ የፖለቲካ ተንታኞች ግምት ግን ኢትዮጵያና ኤርትራ የድንበር ኮሚሽኑ ውሳኔን አስመልክቶ የገቡበትን ውዝግብ የተመለከተ ከመሆን እንደማይዘል እየተናገሩ ነው።</p>

<p>በሌላ በኩል የተመድ የዜና አውታር የሆነው ኢሪን በትናንትናው ዕለት ዘገባው በሁለቱ ሃገሮች መካከል የተፈጠረውን የድንበር ኮሚሽኑን ውሳኔ ውዝግብ አስመልክቶ ዓለም አቀፉ ማኅበረሰብ ልዩ መልዕክተኛ ወደቦታው ለመላክ ሁኔታዎችን በማጥናቱ ላይ እንደሚገኝ አስታውቋል።</p>


<p class="align-center"><a href="/Gazettas/Nation/info/Nation.sera.html">ከኔሽን ጥቅምት 14 ቀን 1996</a></p>

</body>
</html>	














