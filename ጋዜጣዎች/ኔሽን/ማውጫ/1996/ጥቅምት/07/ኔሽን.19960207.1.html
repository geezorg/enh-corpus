<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አሜሪካ በኢትዮጵያና ኤርትራ ላይ የኢኮኖሚ ማዕቀብ ልትጥል ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">አሜሪካ በኢትዮጵያና ኤርትራ ላይ የኢኮኖሚ ማዕቀብ ልትጥል ነው</h2>


<p>በአሜሪካ ኮንግረስ የአፍሪካ ጉዳዮች ንዑስ ኮሚቴ ባለፈው ሐሙስ ባደረገው ስብሰባ የኢትዮጵያ ኤርትራ የድንበር ኮሚሽን ውሳኔን አስመልክቶ ሀገራቱ ውሳኔውን የማይቀበሉት ከሆነ ኢኮኖሚያዊ ማዕቀብ እንዲጣልባቸው የሚወስን ሰነድ አዘጋጅቶ በሙሉ ድምፅ በመደገፍ ለኮንግረሱ የዓለም አቀፍ ግንኙነት ኮሚቴ ለመጨረሻ ውሳኔ መምራቱን አስታወቀ።</p>

<p>ይኸው ስድስት አባላት ያሉት ንዑስ ኮሚቴ ለኢኮኖሚያ ማዕቀብ ባዘጋጀው ሰነድ (ቁጥር ሕ.ር 2760) ላይ እንዳሰፈረው ሁለቱም ሃገሮች ለድንበር ኮሚሽኑ ውሳኔ እንዲገዙ የሚጠይቅ ሲሆን ይኸን ለማድረግ ሀገራቱ ፍቃደኛነታቸውን ካላሳዩ ከአሜሪካ ያገኙ የነበረው ማንኛውም ኢኮኖሚያዊ እርዳታ ላይ ማዕቀብ እንዲጣል ሐሣብ የሚያቀርብ መሆኑ ታውቋል።</p>

<p>ይሁንንና የንዑስ ኮሚቴው ሊቀመንበር ኤድሮይስ እንደተናገሩት ማዕቀቡ አሜሪካ ለሃገራቱ የምትሰጠውን ሌላ ዕርዳታ የማያጠቃልል መሆኑን ገልጸው፦"ይኸውም ማዕቀቡ የምግብና የመድኃኒት እርዳታ፣ ለሰላም አስከባሪ ኃይል የሚመደብ በጀት፣ ለፀረ ሽብርተኝነት ትግል የሚሰጥ ድጋፍ፣ ለሰብአዊ መብት መከበርና ለኤች.አይ.ቪ/ ኤድስ የሚሰጥ እርዳታና ገንዘብን የማይመለከት" መሆኑን ገልፀው አሜሪካ አሁንም ቢሆን በእነዚህ መስኮች የምትሰጠውን ድጋፍ አጠናክራ እንደምትቀጥል በዚሁ ወቅት አስታውቀዋል።</p>

<p>ሮይስ በመግለጫው፦ ሰነዱ ፀረ-ኢትዮጵያ አይደለም" ካሉ በኋላ ይሁንና ውጥረቱን በማባባስ ረገድ ኢትዮጵያን ተጠቃሽ ሀገር አድርገዋል። "የኢትዮጵያ መንግሥት የድንበር ኮሚሽኑን ውሳኔ አስመልክቶ ሕዝቡን ለማሳመን ያደረገው ጥረት የለም። በአንፃሩ የፀረ-ኮሚሽን አመለካከት በሕዝቡ ዘንድ እንዲሰፍን በማድረግና በሕዝብ ዘንድ የራሱን ተቀባይነት ለማስፋትም ብሔራዊ አመለካከት በእጅ አዙር እየተጠቀመበት ነው" በማለት ኮንነዋል።</p>

<p>"ይኸ የሕግ ውሳኔ የድንበር ኮሚሽኑን ውሳኔ የሚደግፍ፣ የሕግን የበላይነት የሚያፀድቅ፣ በመጨረሻም የሰላም ዋስትናን የሚያረጋግጥ ነው" ያሉት ራይስ "ውሳኔውን አስመልክቶ ለሁለቱ ሃግሮች ያለው አማራጭ ውሳኔውን መቀበል አሊያም ደግሞ ተቃውመው የሚወሰድባቸውን እርምጃ መጋፈጥ ብቻ ነው።</p>

<p>የኢትዮጵያ የቀድሞው የአሜሪካ አምባሳደር ዴቪድ ቪን በንዑስ ኮሚቴው የቀረበውን የማዕቀብ ውሳኔ ሃሳብ አስመልክተው በሰነዘሩት አስተያየት "ችግርን ለመፍታት የማይሆን መንገድን እንደመከተልና ስህተትም እንደመፈፀም የሚቆጠር ነው" ሲሉ አጣጥለውታል። ሺን አክለውም እንደተናገሩት "እንዲህ አይነቱ የውሳኔ ሃሳብ በእውነታ ላይ ተመስርቶ ሲታይ ገቢራዊ ለማድረግ አዳጋችና የማይቻልም መሆኑ ተደጋግሞ የታየ ሐቅ ነው" በማለትም ኮንነውታል።</p>

<p>ይኸው የቀረበው የውሳኔ ሃሳብ በንዑስ ኮሚቴው አባላት የሙሉ ድምፅ ድጋፍ ካገኘ በኋላ ለመጨረሻ ውሳኔ በአሜሪካ ኮንግሬስ ለዓለም አቀፍ ግንኙነት ኮሚቴ መመራቱ ሲታወቅ የኮሚቴው 435 አባላት ድምፅ እንዲሰጡበት ከተደረገ በኋላም የሚፀድቅ መሆኑ ታውቋል።</p>


<p class="align-center"><a href="/Gazettas/Nation/info/Nation.sera.html">ከኔሽን ጥቅምት 7 ቀን 1996</a></p>

</body>
</html>	














