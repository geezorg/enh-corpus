<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"የድንበር ኮሚሽኑ ውሳኔ የሚለወጠው በሁለቱ ሃገሮች ስምምነት ብቻ ነው" ጄምስ ቤቫን</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">"የድንበር ኮሚሽኑ ውሳኔ የሚለወጠው በሁለቱ ሃገሮች ስምምነት ብቻ ነው" ጄምስ ቤቫን</h2>


<p>የኢትዮጵያ ኤርትራ የድንበር ኮሚሽን ያሳለፈው ውሳኔ ሊለወጥ የሚችልበት ብቸኛው መንገድ በሁለቱ ሃገሮች የጋር ስምምነት በመሆኑ የብሪታንያ መንግሥት በሌላ ዓለም አቀፍ አካል ጉዳዩ ዳግም እንዲዳኝ እንደማይፈልግና በድንበሩ ላይ የተባበሩት መንግሥታት በተናጠል የሚሰጠውን ውሳኔም እንደማይቀበል የብሪታንያ የውጭ ጉዳይና በኮመንዌልዝ ብሪ የአፍሪካ ዳይሬክተር ሚስተር ጀምስ በቫን አመለከቱ።</p>

<p>"ለእኛ ትልቁና ዋነኛው ጉዳይ የኢትዮጵያና ኤርትራ ዳግም ወደ ጦርነት አለመመለስ ነው" ያሉት ሚስተር ጀምስ ቬሻን አሁንም ቢሆን በሁለቱ ሃገሮች መካከል የጦርነት ስጋት መኖር የለበትም ብለዋል። ሚስተር ቤቫን አሁንም ቢሆን በሁለቱም ሃገሮች መካከል የጦርነት ስጋት መኖር የለበትም ብለዋል። ሚስተር ቨቫን ሰሞኑን በእንግሊዝ ኤምባሲ ለጋዜጠኞች በሰጡት ጋዜጣዊ መግለጫ "ሁለቱ ሃገሮች ያደረጉት ጦርነት በሰው፣ በንብረትና በገንዘብ ላይ ያደረሰውን ውደመት እናስታውሳለን። ስለዚህ የመጀመሪያው አቋማችን ኢትዮጵያን ብቻ ሣይሆን በአጠቃላይ ክፍለ አህጉሩን የሚጎዳ ጦርነት መኖር የለብትም ነው። እና የምንፈልገው አንድ ጦርነት ሲሆን ይኸውም በድህነት ላይ የሚታወጅ ጦርነት ነው። ኢትዮጵያና ኤርትራም እርስ በርስ ሲዋጉ ሳይሆን ድህነትን ሲዋጉ ነው ለማየት የምንፈልገው" ብለዋል።</p>

<p>የድንበር ኮሚሽኑን በተመለከተ የእንግሊዝ መንግሥት አቋም ግልጽ መሆኑን የጠቆሙት ሚስተር ቬቫን ሁለቱ ሃገሮች በአልጀርስ ስምምነት መሠረት በኮሚሽኑ ውሳኔ ለመዳኘት መስማማታቸውን አስታውሰዋል። ሚስተርቤቫን አያይዘውም "የድንበር ኮሚሽኑ ምን መሥራት እንዳለበት፣ እንዴት መሥራት እንደሚገባው በግልጽ ያውቃል። የኮሚሽኑ ውሳኔ በሕግ የፀናና የመጨረሻው ውሳኔ መሆኑም ሁለቱም ሃገሮች መቀበል እንዳለባቸው ግልጽ ነው። ሆኖም የኮሚሽኑ ውሳኔ መለወጥ የለበትም የሚል አቋም የለንም። ማንኛውም ለውጥ መደረግ ያለበት ግን የኢትዮጵያና ኤርትራ መንግስታት የጋራ ስምምነት ሊኖር ብቻ ነው" ብለዋል።</p>

<p>"የድንበር ኮሚሽኑ ያስተላለፈውን ውሳኔ ለመቀበል ኢትዮጵያ ሊከብዳትና እንዲሁም አሉታዊ ጎኑ ያመዘነ ጠንካራ ስሜት ሊፈጥር ኢንደሚችል እንረዳለን "ያሉት ዳይሬክተሩ ሁለቱ ሃገሮች ችግሩን ለመፍታት ኃይል ከመጠቀም ሥጋት እንደሚቆጠቡ ግን ያላቸውን ተስፋ ገልፀዋል። የኢትዮጵያ መንግሥት ይህንን ቁርጠኝነት በማሳየቱ መደሰታቸውንና ኢትዮጵያና ኤርትራ ተገቢውን ውይይት ማድረግ እንዳለባቸው አሳሰበው የብሪታንያ መንግሥት አስፈላጊውን የገንዘብና ሌሎች ድጋፎችን በዚህ ረገድ ለመስጠት ዝግጁ መሆኑም አመልክተዋል።</p>

<p>ኢትዮጵያ የድንበር ኮሚሽኑን ውሳኔ ባትቀበል የብሪታንያ መንግስት ማእቀብ የመጣል ዕቅድ አለው ወይ? ተብለው ለተጠየቁት ሚስተር ቤሻን ሲመልሱ የብሪታንያ መንግሥት በአሁኑ ሰዓት በኢትዮጵያም ሆነ በኤርትራ ላይ ማዕቀብ የመጣል አቋም የለውም፤ ምንያቱም ማዕቀብ መጣል ምንም ፋይዳ የለውም። እኛ የምንፈልገው ለሁለቱ ሃገሮች የሚበጅ ሰላማዊ መፍትሄመሻት ነው። ስለዚህ የብሪታንያ መንግሥት ለኢትዮጵያ መንግሥት ከዛሬ ጀምሮ የድንበር ኮሚሽኑን ውሳኔ ካልተቀበልክ ምንም ዓይነት የገንዘብ እርዳታ አልሰጥህም የሚል አቋም የለውም" ብለዋል።</p>

<p>ከአራት ዓመታት በፊት ወደ ኢትዮጵያ ሲመጡ ካዩት ሁኔታ አሁን በብዙ ጎኑ መሻሻል ማየታቸውንም ሚኒስትር ቤቫን አያይዘው ገልስጸዋል። በሃገሪቱ ውስጥ በአሁኑ ወቅት ጥሩ የልማት ስትራቴጂ፣ ዩናይትድ ኪንግደምን ጨምሮ ስትራቴጂውን የሚደግፉ በርካታ ለጋሽ ድርጅቶች እንዲሁም በዕለት ተዕለት ኑሮ ላይ መሻሻልን የሚጠቁሙ ሁኔታዎች መኖራቸውን ዳይሬክተሩ አስረድተዋል። መሻሻል ከታየባቸው ውስጥ በአንደኛ ደረጃ ትምህር ቤቶች የተመዘገቡት ተማሪዎች ቁጥር አንዱ መሆኑን የጠቆሙት ሚስተር ቤቫን የኢኮኖሚ እድገት መጠን ግን የሚፈልገውን ያህል አበረታች አይደለም ብለዋል።</p>


<p class="align-center"><a href="/Gazettas/Nation/info/Nation.sera.html">ከኔሽን ጥቅምት 28 ቀን 1996</a></p>

</body>
</html>	














