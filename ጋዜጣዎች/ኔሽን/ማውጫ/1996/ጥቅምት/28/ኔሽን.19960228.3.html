<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"ማንም የዩኒቨርሲቲ ተማሪ ካልከፈልክ አትማርም ተብሎ አይከለከልም" ፕሮፌሰር እንድሪያስ እሸቴ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">"ማንም የዩኒቨርሲቲ ተማሪ ካልከፈልክ አትማርም ተብሎ አይከለከልም" ፕሮፌሰር እንድሪያስ እሸቴ</h2>


<p>አዲሱን የከፍተኛ ትምህርት አዋጅ መታወጅን ተከትሎ እያንዳንዱ ተማሪ ከ1996 ዓ.ም ጀምሮ ለሚማርበት የከፍተኛ ትምህርት ወጪ መጋራት እንዳለበት የተመለከተው ተግባራዊ እንደሚደረግና ይሁንና በትምህርት ሂደቱ ወቅት እያንዳንዱ ተማሪ ካልከፈልክ አትማርም ተብሎ እንደማይከለከል የአዲስ አበባ ዩኒቨርስቲቲ ፕሬዚዳንት ፕሮፈሠር እንድሪያስ እሸቴ ገለፁ።</p>

<p>አዲሱን የተማሪዎች የክፍያ ሂደት አስመልክቶ ሰሞኑን በኢትዮጵያ የሚገኙ ሰባት የዩኒቨርስቲ ፕረዚዳንቶች በጋራ በሰጡት መግለጫ ላይ ፕሮፈሰር እንድርያስ እንዳመለከቱት የከፍተኛ ትምህርት ወጪ ከመንግሥት ፍላጎት ልቆ እንዳይገኝ ለማድረግ ከመንግሥት ድጐማ በተጨማሪ ተማሪው የተወሰነ ወጪ መሽፈን አለበት ብለዋል።</p>

<p>የትምህርቱን ዋጋ በመተመን አንድን ተማሪ ለማስመረቅ ምን ይህል ወጪ ይወጣል? የሚለው ተሰልቶ የምግብ፣ የመኝታ የመብራትና ይውሃ የመሳሰሉትን አገልግሎቶች እንዲሁም ለመምህራን የተወሰኑ ወጪዎችን ተማርዎቹ እንዲጋሩት ለማድረግ ታቅዷል ያሉት ፕሮፌሰር እንድሪያስ እያንዳንዱ ተማሪ ትምህርቱን ለማግኘት መክፈል ከሚጠበቅበት ውስጥ ከ12 እስከ 25 ፐርሰንት ብቻ እንዲከፍል እንደሚደረግም አመልክተዋል።</p>

<p>በአዲስ አበባ ዩኒቨርስቲ በተደረገው የሂሣብ ስሌት አንድ ተማሪ ተመርቆ እስከሚወጣበት ጊዜ ድረስ የሚጠበቅበት መካከለኛው ክፍያ 2300 ብር መሆኑና ከፍተኛ የሚባልውም ክፍያ 2800 ብር መሆኑን ያመለክቱት ፕሮፈሠር እንድሪያስ ተማሪዎቹ ክፍያውን ባለመፈጸማቸው "አትማሩም" ተብለው እንደማይከለከሉና ከተመረቁ ከአንድ አመት በኋላ ሥራ ሲይዙ ከሚያገኙት ደሞዝ በ10 ዓመት ውስጥ ገንዘቡ ተከፋይ እንደሚሆን አስረድተዋል። በጐረቤት ሃገር ከንያ ተማሪዎች ወደከፍተኛ ትምህርት ተቋማት ሲገቡ ተመሳሳይ ክፍያ እንዲፈጽሙ እንደሚገደዱ ለአብነት የጠቀሱት ፕሮፌሰሩ "የክፍያ አፈፃፀሙም መንግስት እንዲያበድር ከተደረገ በኋላ ከሺህ እስከ 5ሺህ ዶላር ተበድሮ እንዲከፍል ይደረጋል። እና የመረጥነው ወላጆች ክፍያውን እንዳይፈጽሙ ነው የክፍያውም ሽፋን ተጠቃሚው ላይ ማረፍ አለበት የሚል እምነት ስላለን ነው። ይህም አሠራር ዝቅተኛ ገቢ ላላቸው ቤተሰቦች ትምርህት በፍትሀዊ መንገድ ለማዳረስ አመቺ መንገድ በመሆኑ ነው" ሲሉ አብራርተዋል።</p>

<p>እያንዳንዱ ሰው ተምሮ ሲመረቅ ገቢው ከፍ እንደሚልለት የታወቀ ነው ያሉት ፕሬዚዳንቱ ይህ እስከሆነም ድርስ ተመራቂው የመክፈል አቅም እንደሚኖር ገልፀው "ለምሳሌ የዘንድሮው 2800 ብር ክፍያው ሲጀመር በወር 20 ብር ገደማ የሚደርስባቸው በመሆኑ ተማሪው የክፍያ ሁኔታው ብዙም አሳሳቢ አይሆንምበት፣" በማልት አስረድተዋል።</p>

<p>በዕለቱ መግለጫው ከሰጡት 7 ዩኒቨርስቲዎችና ኮሌጆች መካከል የአለማያ ዩኒቨርስቲ ፕሬዚዳንት በበኩላቸው እንደተናገሩት፦ ቀደም ሲል የንበረው የትምህርት ፖሊሲ የአደኛ ደረጃ ትምህርት ቤት ተማሪዎች ብቻ ወጪ የሚያደርጉበትና ምግብ መኝታና ሌሎች ወጭዎችን በራሳቸው ችልው ይማሩ እንደነበር አስታውሰው ለትምህርት ወጪ መውጣት ካለበት ማውጣት ያለበት እከፍተና ደረጃ ያለ ነው ብለዋል። በአደጉት ሃገሮች የከፍተኛ ትምር ትወጭ ሙሉ በሙሉ በተማሪዎች መሸፈኑም እንደቅንጦት የሚቆጠር ነው ሲሉ ገልፀዋል።</p>

<p>ኢትዮጵያ ውስጥ ከመቶ ሺህ ሕዝብ 62ቱን ብቻ የከፍተኛ ትምህርት ተሳታፊ ነው የሚሉት ፕሬዚዳንቱ "ለእያንዳንዱ ሕዝብ ትምህርትን ለማዳረስ የትምህርትን ወጪ የመጋራት አሠራር ወሳኝ ነው" ብለዋል።</p>

<p>የጅማ ዩኒቨስቲ ፕሬዚዳንት ዶ/ር ዳምጠው ወ/ማሪያም በበኩላቸው ተማሪ ተኮር ወጭ ዩንቨርስቲያቸው ማሰላት መጀመሩን ጠቁመው በዚህም መሠረት የምግብ ወጭ ኧንድ ወር120 ብር መኝታ፣ በቀን 2 ብር በወር 60 ብር ታሳቢ መደረጉንና ከመምህራን ቁጥር ጋር የሚከፈል ደሞዝም ለሚወዷቸው ኮርሶች ተሰልተው የመምህራን ደሞዝ ወጭ በተማሪዎች የሚሸፈንበት ሁነታ ይመቻቻል ብለዋል</p>

<p>የአስተዳደሩ ሠራተኞች አብዛኛውን ሥራ ለተማሪው የሚሰሩ ቢሆንም ክፍያውን ተማሪዎቹ መጋራት የለባቸውም በሚል መታለፉን አመልክተው የህንፃ ጥገና አዲስ ግንባታና የመኪና ጥገና የመሳሰሉ ወጭዎችን ተማሪዎች እንዲጋሩ እንደማይጠይየቁ አሰረድተዋል።</p>


<p>ዩኒቨርስቲው ተማሪዎቹ ወጭን በሚጋሩበት ሁኔታ ላይ የተያዘው አሠራርና የሚኒስትሮች ምክር ቤት ደንብ ምን እንደሚመስል ከተብራራላቸው በኋላ ፎርም ሞልተው እንዲፈርሙበት ተደርጐ ለሃገር ውስጥ ገቢ ቅጂው እንደሚተላለፍ አብራርተዋል።</p>

<p>የደቡብ ዩኒቨርስቲ ፕሬዚዳንት ፕሮፈሰር ዝናቡ ገብረማሪያም በበኩላቸው ቀደም ሲል በአሠራሩ ከተማሪ ተወካዮች ጋር ውይይቶች መካሄዳቸውን አመልክተው በውይይቱም ወቅት ተማሪዎች "ዋስ መጥራት የብንም። ዋስ መጥራት ለምን አስፈለገ?" በሚል ባነሱት ነጥብ ላይ ውይይት ተካሂዶ ዋስ መጥራት ኢንደሚያስፈልግ ከስምምነት ላይ መደረሱንና በዚህም መሰረት ተማሪዎቹ ወደዩኒቨርስቲው እንደተመለሱ ፎርሙን ሞልተው ትምህርቱን እንዲጀምሩ እንደሚደረግ ተናግረዋል።</p>


<p class="align-center"><a href="/Gazettas/Nation/info/Nation.sera.html">ከኔሽን ጥቅምት 28 ቀን 1996</a></p>

</body>
</html>	














