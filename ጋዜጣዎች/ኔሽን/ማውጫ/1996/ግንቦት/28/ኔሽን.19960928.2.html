<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በጅማ መንገድ ላይ አደጋ ከፍቷል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በጅማ መንገድ ላይ አደጋ ከፍቷል</h2>


<p>ድራጋዶስ እና ጂ ኤንድ ፒ የተባለው ኩባንያ የአዲስ አበባ ጅማ መንገድን ግንባታ ከጀመረበት ጊዜ አንስቶ ባልተሟላ የመንገድ ግንባታ አሰራር ምክንያት በሰው ህይወትና በንብረት ላይ ከፍተኛ ውድመት እያደረሰ መሆኑን ምንጮች በተለይ ለኔሽን አመለከቱ።</p>

<p>እንደምንጮቹ ገለፃ ለሚደርሰው አደጋ በዋነኝነት የሚጠቀሰው ምክንያት ኩባንያው የመንገድ ላይ ምልክቶችን ለመትከል በውሉ ላይ ግዴታ ባለመፈፀሙ ነው። ኩባንያው በተደጋጋሚ እነዚህን የመንገድ ላይ ምልክቶች እንድተከል በተለያዩ አካላት ቢጠየቅም አሻፈረኝ በማለቱ በመንገድ ዳር ተቆፍረው የቀሩት ገደሎችና ሰርጦች ውስጥ መኪኖች በየእለቱ እየተገለበጡ አደጋ ሲጋለጡ ማየት የየእለት ክስተት መሆኑን ምንጮች ይገልፃሉ። </p>

<p>በዓለም አቀፍም ሆነ በኢትዮጵያ የመንገድ ህግ የመንገድ ምልክቶችን ማኖር አሽከርካሪዎችን ከአደጋ ለማዳንና የሚደርሰውንም አደጋ ለመከላከል እንደሚረዳ የሚታመንበት ከመሆኑም በላይ በማንኛውም መንገድ ግንባታ ላይ በግዴታነት በሕግ የተቀመጠ መሆኑም ይታወቃል። ይሁንና ድራጋዶስ በመንግዱ ግንባታ ላይ ማናቸውንም ምልክት ባለማስቀመጡ አደጋው በየዕለቱ እየከፋ መምጣቱ ታውቋል።</p>

<p>በጅማ መንገድ ላይ እየደረስ ስላሉት ከፍተኛ የንብረት ውድመቶች የጠየቅናቸው የኢትዮ መንገዶች ባለሥልጣን የህዝብ ግንኙነት ክፍል ሃላፊ አቶ ሳምሶን ወንድሙ ችግሩ የጅማ መንገድ ብቻ ሳይሆን በአጠቃላይ በሃገሪቱ ውስጥ ያሉ የመንገድ ግንባታና አጠቃቀም ችግር እንደሆነ ገልፀው በተለያዩ መንገዶች ላይ የሚተከሉ የመንገድ ምልክቶች እንደሚሰበሩ ፣ እንደሚሰረቁና የግጭት አደጋ እንደሚደርስባቸው አውስተዋል።</p>

<p>እንደ አቶ ሳምሶን ገለፃ በመንገድ ኮንስትራክሽን የኮንትራት ውሉን የሚወስደው ተቋራጭ ተገቢ የመንገድ ምልክቶች እንዲያቆም በኮንትራት ውሉ እንደሚገደድ ጠቅሰው ይህንን ማከናወኑን አማካሪ መሃንዲሱና የባለስልጣኑ መሃንዲሶች በጋራ እንደሚያረጋግጡ ጠቁመዋል።</p>

<p>በአሽከርካሪዎች የመንገድ አጠቃቀም ችግር፣ በመንገድ ምልክቶች ላይ በሚደርሱ አደጋዎች፣ ተለዋጭ መንገዶችን ባለመጠቀምና በመሳሰሉ ሁኔታዎች ሃገሪቱ በትራፊክ አደጋ በዓለም 1ኛ ደረጃ ላይ ትገኛለች ያሉት አቶ ሳምሶን በትራፊክ ምልክቶች ላይ የሚደርሰውን ችግር ለማየት የአዲስ አበባ ጎሀፅዮን መንገድ ተጠቃሽ ሊሆን እንደሚችል አመልክተዋል። ያም ሆኖ ግን ድራጋዶስ በሚሰራው ጅማ መንገድ ላይ ምልክቶች አልተደረጉም ከተባለ ባለስልጣኑ ሁኔታውን እንደሚከታተልና በኮትራት ውሉም መሰረት ስራዎች በተገቢው መሉ መስራታቸውን ቁጥጥር እንደሚያደርግ አስገንዝበዋል።</p>

<p>በጉዳዩ ላይ ተጨባጭ ማብራሪያ ለማግኘት የመንገድ ስራውን እያከናወነ ወዳለው ድራጋዶስ ስልክ ደውለን ፕሮጀክት ማናጀሩ ሚስተር ከስተስ ውጭ ሃገር በመሆናቸውን ጥያቄያችንን ለመመለስም ኃላፊነንት ያላቸው እሳቸው ስለሆኑ በዚሁ ዙሪያ ምላሽ ለመስጠት እንደማይቻል ተነግሮናል።</p>


<p class="align-center"><a href="/Gazettas/Nation/info/Nation.sera.html">ከኔሽን ግንቦት 28 ቀን 1996</a></p>

</body>
</html>	
