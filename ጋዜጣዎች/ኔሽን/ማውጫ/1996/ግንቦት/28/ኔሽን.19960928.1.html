<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«የግብር ምህረትም ሆነ ቅነሳ አልተካሄደም»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«የግብር ምህረትም ሆነ ቅነሳ አልተካሄደም»</h2>


<p>በቅርቡ በግሉም ሆነ በመንግስት መገናኛ ብዙሃን መንግሥት ግብርን አስመልክቶ ስለያዘው አቋም የተዘገቡት ትክክል አለመሆናቸውንና ምንም ዓይነት የግብር ምህረትም ሆነ ቅነሳ አለመደረጉን የገቢዎች ምክትል ሚኒስትሩ አቶ ተዘራ ወዳጆ አስታወቁ።</p>

<p>አቶ ተዘራ ሰሞኑን በሰጡት ጋዜጣዊ መግለጫ ላይ እንዳመለከቱት መስሪያ ቤታቸው ምንም ዓይነት የግብር ምህረትም ሆነ የግብር ቅነሳ ለማንም አላደረገም።</p>

<p>መሥሪያ ቤቱ ሰሞኑን ያወጣው መመሪያ የሚከፈለውን ግብር የሚቀንስ ወይም ምህረት የሚያሰጥ ሳይሆን እስከ 1995 ዓ.ም ድረስ ግብር ከፋዮች ራሳቸው ባሳወቁት ገቢ ላይ ብቻ ተመስርቶ የሚሰበሰብ መሆኑ ተመልክቷል ያሉት አቶ ተዘራ ይህም ማለት «የተደረገ ለውጥ ውዝፍ ፋይል የመመርመር ሥራ እንዲቋረጥ ለማድረግና ውዝፍ ፋይል በማገላበጥ ይፈጅ የነበረውን ጊዜ ለሌላ ተግባር ለማዋል ሲባል የተደረገ» እንደሆነ አስንዝበዋል።</p>

<p>በአዋጁ መሰረት ለግብር ከፋዮች ምህረት የሚደረግበት ሁኔታ አለ የሚሉት ምክትል ሚኒስትሩ ከአቅም በላይ በሆነና በተለያዩ በሕግ በሰፈሩ ድንጋጌዎች መሰረትም የሚከናወን እንደሆነ አስታውሰው አሁን ያደረገው ለውጥ ግን «ምህረትም ሆነ ቅነሳ ሊባል የማይችል እንደሆነ ተናግረዋል።</p>

<p>በለውጡ መሰረት ውዝፍ ፋይል የመመርመር ሥራ ቢሰራ ኖሮ መንግስት ሊያገኝ ይችል የነበረውን ተጨማሪ ገንዘብ እንደሚያጣም አመልክተው «ነገር ግን የሚፈጀው ጊዜና የሰው ኃይል ሲታይ የሚቀረው ገንዘብ አነስተኛ እንደሚሆን» ሳይጠቅሱ አላለፉም።</p>

<p>የግብር ከፋዮቹን ፋይል የመመርመሩ ሥራ እንዲቄረጥ የሚደረገው ከ1995 ዓ.ም በፊት የተወዘፉ የፌዴራል መንግስቱ ግብር ከፋዮችን ፋይሎች ብቻ የሚመለከት ሲሆን በመመሪያው መሰረት ግብሩ የሚሰበሰበው ነጋዴዎቹ ገቢያችን ነው ብለው ባስመዘገቡ መሰረት ብቻ የሚከናወን ነው ብለዋል። ከ1995 ዓ.ም ጀምሮ ግን አዲስ በተዘረጋ የግብር አሰባሰብ መሰረት እንደሚሰራም ከገልፃቸው ለማወቅ ተችሏል።</p>


<p class="align-center"><a href="/Gazettas/Nation/info/Nation.sera.html">ከኔሽን ግንቦት 28 ቀን 1996</a></p>

</body>
</html>	
