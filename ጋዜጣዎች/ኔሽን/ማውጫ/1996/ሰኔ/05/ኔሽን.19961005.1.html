<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ዜምባብዌ ኰ/ል መንግሥቱን አሳልፋ እንደማትሰጥ አስታወቀች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ዜምባብዌ ኰ/ል መንግሥቱን አሳልፋ እንደማትሰጥ አስታወቀች</h2>


<p>የቀድሞው አምባገነን መሪ መንግሥቱ ኃይለማርያምን ለፍርድ አሳልፎ የመስጠት ነገር ፈፅሞ ተቀባይነት የሌለውና የማናደርገውም ነገር ነው ሲል የዜምባብዌ መንግሥት በድጋሚ አስታወቀ።</p>

<p>እ.ኤ.አ ከ1991 ጀምሮ በሃገሪቱ ጥገኝነት ጠይቆ የሚገኘውን አምባገነኑን መሪ መንግሥቱ ኃይለማርያምን የዜምባብዌ መንግሥት አሳልፎ እንደማይሰጥ ያስታወቀው የኢትዮጵያ መንግሥት በአምባሳደር ዱና ሙፍታ በኩል ጥያቄውን ለውጭ ጉዳይ ሚኒስቴር ካቀረበ በኋላ መሆኑ ታውቋል።</p>

<p>«በእርግጥ ጥያቄው አዲስ አይደለም»ያሉት አምባሳደር ዱና ሙፍታ «መንግሥቱ በኢትዮጵያ ውስጥ ከፍተኛ የሆነ የዘር ማጥፋት ወንጀል የፈጸመ ግለሰብ በመሆኑ ለፍርድ ሊቀርብ ይገባል። በሚሊዮን የሚቆጠሩ ዜጐችን በግፍ የገደለና ያስገደለም በመሆኑ ወደሃገሩ ተወስዶ ለፍርድ ይቀርብ ዘንድ ተደጋጋሚ ጥያቄ ከዚህ በፊትም ለዚምባቡዌ መንግስት አቅርበን ነበር» ብለዋል።</p>

<p>ምንም እንኳን የኢትዮጵያ መንግሥት በመጨረሻ ላቀረበው ጥያቄ የዜምባቡዌ ኤምባሲ በኦፊሴል የሰጠው ምላሽ ባይኖርም ከዝምታው የሚወሰደው እድምታ ግን ከእምቢታ ያልራቀ መሆኑን ዲፕሎማቶች ይናገራሉ።</p>

<p>«በዚምባብዌ መንግሥት ቦታ ሆኜ አስተያየት ለመስጠት አይቻለኝም» ያሉት አምባሳደር ሙፍታ ይኽንኑ ጥያቄ ለሚጠይቋቸው ጋዜጠኞችም የዚምባብዌ መንግሥት ባለሥልጣናትን እንዲጠይቁ ነግረዋቸዋል።</p>

<p>እንደ አንዳንድ የዲፕሎማቲክ ምንጮች አስተያየት በዚምባብዌ መንግሥት በኩል መንግሥቱን ለኢትዮጵያ መንግሥት አሳልፎ መስጠት ከዚህ በፊት በሁለቱ ሀገራት መካከል ያልነበረን የወንጀለኛ ልውውጥ ስምምነት ተግባራዊ እንደማድረግ የሚቆጥርና ሕገ ወጥም ነው ሲል የኢትዮጵያ መንግሥት ደግሞ በበኩሉ እንደመንግሥቱ ዓይነቱን ወንጀለኛ በሕግ ስም ላለመስጠት መወሰን ፍጽም ተገቢ አይደለም ይላል።</p>

<p>መንግሥቱ ኃይለማርያም የዚምባብዌን የዲፕሎማቲክ ፓስፖርት መያዙ ሲታወቅ በሀራሬ ከተማም በከፍተና ጥበቃ ሥር በሚገኝ ታላቅ ቪላ ውስጥ በመኖር ላይ እንደሚገኝ ለማወቅ ተችሏል።</p>


<p class="align-center"><a href="/Gazettas/Nation/info/Nation.sera.html">ከኔሽን ሰኔ 05 ቀን 1996</a></p>

</body>
</html>	
