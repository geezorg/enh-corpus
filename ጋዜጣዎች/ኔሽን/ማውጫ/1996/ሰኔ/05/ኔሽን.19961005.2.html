<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ቡሽ በቡድን 8 ስብሰባ ላይ ኢትዮጵያን አጀንዳ አደረጉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ቡሽ በቡድን 8 ስብሰባ ላይ ኢትዮጵያን አጀንዳ አደረጉ</h2>


<p>የአሜሪካው ፕሬዚዳንት ጆርጅ ቡሽ ባለፈው ሳምንት ሃገራቸው ባስተናገደችው በዓለም የበለፀጉት የቡድን 8 ስብሰባ ላይ ኢትዮጵያን በምግብ ዋስትና በማረጋገጥ ረገድ አዲስ አጀንዳ ይዘው መቅረባቸውን ከዋይት ሐውስ የወጣው መግለጫ አመለከተ።</p>

<p>መግለጫው የቡሽን አዲስ ዕቅድ አስመልክቶ እንዳሰፈረው በኢትዮጵያ በተደጋጋሚ የሚከሰተውን ድርቅ ለአንዴና ለመጨረሻ ጊዜ ለመግታትና የእርሻ ምርታማነትን ለመጨመር እንዲሁም የምግብ ዋስትና እጥረት በከፍተኛ ደረጃ የሚያጠቃውን 5 ሚሊዮን የኢትዮጵያ ሕዝብ ለመቀየር ያለመ መሆኑን ግለጾ ኢትዮጵያም እ.ኤ.አ በ2009 በምግብ ሰብል ምርት ራሷን የምትችልበትን ዕቅድ በአጀንዳቸው ማካተታቸውን ለማወቅ ተችሏል።</p>

<p>እንደኢትዮጵያ ባሉ ሀገራት በተከታታይ የሚከሰተውን የምግብ እህል እጥረት ችግር መቅረፍ እንደሚቻል የፕሬዚዳንቱ ሙሉ እምነት ሆኗል ያለው መግለጫው አሜሪካ በአሁኑ ወቅት የምግብ እህል እርዳታ በመስጠት በዓለም ላይ ቀዳሚውን ሥፍራ መያዟንና ለአስቸኳይ ጊዜ የምግብ እርዳታም 1. ቢሊዮን ዶላር እንደምታወጣ ይኼም የተመድ የአለም የምግብ ፕሮግራም ድርሻን 56 ከመቶ እንድትይዝ እንዳስቻላት አስታውቀዋል።</p>

<p>ፕረዚዳንት ቡሽ ለቡድን 9 ሃገራት መሪዎች ያቀረቡት ዕቅድ በዋነኛነት አለም አቀፋዊ የአደጋ መከላከልን ጥናት ማሻሻል፤ የምግብ ዋስትና ችግር በተደጋጋሚ ባጋጠማቸው ሃገራት ውስጥ የእርሻ ምርታማነትን ከፍ ማድረግ፣ የኢትዮጵያ 5 ሚሊዮን ሕዝብ በ2009 በምግብ ዋስትና ራሱን እንዲችል ማድረግ፣ እንዲሁም በአፍሪካ ቀንድ አካባቢ ባሉ ሃገራት ዘንድ እና ለድርቅ በተደጋጋሚ ተጋላጭ በሆኑ ሀገራ ውስጥ በአስቸኳይ ጊዜ እርዳታ አሰጣጥን አስመልክቶ የተሻሻለ አሠራርን መዘርጋት መሆኑን መግለጫው አስፍሯል።</p>



<p class="align-center"><a href="/Gazettas/Nation/info/Nation.sera.html">ከኔሽን ሰኔ 05 ቀን 1996</a></p>

</body>
</html>	
