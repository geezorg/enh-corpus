<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ከሦስት መቶ በላይ የሕግ ታራሚዎች ምህረት ጠየቁ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ከሦስት መቶ በላይ የሕግ ታራሚዎች ምህረት ጠየቁ</h2>


<p>በፌዴራል ፍርድ ቤቶች የእስራትና የሞት ፍርድ ተፈርዶባቸው በማረሚያ ቤት ከሚገኙ እስረኞች መካከል ከ300 በላይ የሚሆኑት ይቅርታ እንዲደረግላቸው መጠየቃቸውን የይቅርታ ቦርድ ጽሕፈት ቤት ኃላፊ በተለይ ለኔሽን ገለጹ።</p>

<p>የይቅርታ ጽሕፈት ቤት ኃላፊና በፍትህ ሚኒስቴር የሕግ ጥናትና ምክር መምሪያ ኃላፊ አቶ ደምሴ አስፋው እንደገለፁት በቅርቡ ይቅርታ የሚፈፀምበትን ሥርዓት ለመደንገግ የወጣውን አዋጅ ለማስፈፀም የተቋቋመው የይቅርታ ቦርድ ካለፈው ግንቦት ጀምሮ ከ300 ያላነሱ የይቅርታ ጥያቄዎች ከሕግ ታራሚዎች ቀርቦለታል።</p>

<p>በፌዴራል ፍርድ ቤቶችና በማንኛውም ወንጀል ተከስሰው የተፈረደባቸው ታራሚዎች እና ከክልል ፍርድ ቤቶች የሞት ፍርድ የተፈረደባቸው ተከሳሾች የይቅርታ ጥያቄውን ማቅረብ እንዲችሉ ቦርዱ ምቹ ሁኔታዎችን ማመቻቸቱንና በአዋጁም መሰረት ለይቅርታ ጥይቄ አቀራረብ ምቹነትና ግልጽነት እንዲያግዝም በጠያቂዎች፣ በቤተዘመድ ወይም በጠበቃ አማካኝነት የሚሞሉ ፎርሞች ተዘጋጅተው በየማረሚያ ቤቱ መሰራጨታቸውን አብራርተዋል።</p>

<p>እስከአሁን የቀረቡት ማመልከቻዎች ይህንኑ ስርዓት በሚደነግገው አዋጅ የሰፈሩትን መመዘኛዎች ያሟሉ አለመሆኑንና በሕግ አተረጓጐም ረገድም የግንዛቤ እጥረት በመከሰቱ ቦርዱ አዋጁን በክልሎች፣ በየማረሚያ ቤቶች እንዲሁም በየፍርድ ቤቱ እንዲዳረሱ ማድረጉን ጠቁመዋል።</p>

<p>ባለፉት 3 ሣምንታት ታራሚዎቹ በሚገኙበት ማረሚያ ቤት ፎርሙ ቀርቦላቸው ስለመብትና ግዴታቸውም ማብራሪያ ተደርጐላቸው እንዲሞሉ እና ጥያቄያቸውንም እንዲያቀርቡ እድሉ መመቻቸቱን አቶ ደምሴ አስረድተዋል።</p>

<p>የይቅርታ ጥያቄ ማቅረብ የሚችሉት በፌዴራል ፍርድ ቤቶ የመጨረሻ ውሳኔ ያገኙ መሆን እንዳለባቸውና ከክልል ግን የሞት ፍርድ የተፈረደበት ሰው ብቻ ጥያቄውን ማቅረብ እንደሚችል አመልክተው ቦርዱ በክልል ፍ/ቤቶች የተሰጠውን ውሳኔ የማይመከተው ክልሉ የራሱን ሕግ በማውጣት ይሰራበታል ተብሎ በመታመኑ እንደሆነ ማስረዳታቸውን የደረሰን ዘገባ ያመለክታል። </p>


<p class="align-center"><a href="/Gazettas/Nation/info/Nation.sera.html">ከኔሽን ነሐሴ 01 ቀን 1996</a></p>

</body>
</html>	
