<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያ ኦሎምፒክ ቡድን ማክሰኞ ወደ አቴንስ ይጓዛል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኢትዮጵያ ኦሎምፒክ ቡድን ማክሰኞ ወደ አቴንስ ይጓዛል</h2>


<p>በ28ኛው አቴንስ ኦሎምፒክ ላይ የሚሳተፈው የኢትዮጵያ ቡድን ዝግጅቱን ማጠናቀቁ እና ካለፉት ተመሳሳይ የኦሎምፒክ ጨዋታዎች የተሻለ ውጤት ለማስመዝገብ በሚችልበት አቋም ላይ እንደሚገኝ ተገለፀ። በውድድሩ ዋዜማ ከአቴንስ የተከሰተው ከፍተኛ የሙቀት መጠን ለተወዳዳሪዎች ትልቅ ስጋት ፈጥሯል።</p>

<p>የዘመናዊው የኦሎምፒሚክ ጨዋታዎች መስራች በሆነችው ግሪክ የሚካሄደው 28ኛው የአቴንስ ኦሊምፒያድ ሊጀመር የስምንት ቀናት እድሜ ብቻ በቀሩት በአሁኑ ሰዓት ግሪክ አስፈላጊ መሰናዶዎቿን በሙሉ ማጠናቀቋን እና የቀራት እንግዶቿን መቀበል ብቻ እንደሆነ በሳምንቱ መጀመሪያ በሰጠችው ጋዜጣዊ መግለጫ ብታስታውቅም በአሁኑ ሰዓት በግሪክ የተከሰተው ከፍተኛ ሙቀት እንዲሁም በሳምንቱ አጋማሽ የእንግሊዝ የስለላ ድርጅት በአንድ የአውሮፓ ከተማ አደገኛ የሽብር እርምጃ ለመውሰድ ከኦሳማ ቢንላደን መመሪያ ሲቀበል ደረስኩበት ያለውን አልቃይዳ ከፍተኛ የአመራር አባል በቁጥጥር ስር እንዳዋለ ማሳወቁ ከተወዳዳሪ አትሌቶች ላይ የጤንነትና የደህንነት ስጋትን መፍጠሩ ተሰምቷል።</p>

<p>በግሪክ ርዕሰ መዲና ግሪክ ያለው አየር ሙቀት ከ40 ዲግሪ ሴንቲ ግሬድ በላይ መድረሱ እየተገለፀ ባለበት በአሁኑ ሰዓት በሚደረገው 28ኛው ኦሊምፒያድ ላይ የሚሳተፈው የኢትዮጵያ አትሌቲክስ ቡድን ከሶስት ወር በላይ በአራራት ሆቴል ተቀምጦ በቂ ዝግጅት ማድረጉ እና ካለፉት ኦሊምፒኮች የተሻለ ውጤት ለማስመዝገብ በሚችልበት አቋም ላይ እንደሚገኝ የቡድኑ አባላት ለዝግጅት ክፍላችን ገልፀዋል። በሳምንቱ መጀመሪያ ለጀግኖች አትሌቶቻችን መሸኛ በአራራት ሆቴል በተደረገው የእራት ፕሮግራም ላይ ያነጋገርናቸው ስማቸው እንዳይጠቀስ የፈለጉ አንዳንድ አትሌቶች አብዛኞቹ ተወዳዳሪ አትሌቶች በኦሎምፒክ መንደር ሲቀርቡ የመጀመሪያቸው ቢሆንም ባለፉት ጥቂት ዓመታት ውስጥ፡ካካበቱት ልምድ በተጨማሪ እንደኃይሌ ገብረስላሴ እና ደራርቱ ቱሉን ከመሳሰሉ አንጋፋ አትሌቶች ጋር አቴንስ መጓዛቸው ትልቅ ድጋፍ ሊያደርግላቸው እንደሚችል ያላቸውን እምነት ገልጸው በአሁኑ ሰዓት በአቴንስ አለ የተባለው ከፍተኛ ሙቀት መኖሩን ተገንዝበናል። ኢትዮጵያውያን አትሌቶች በዚህ መሰሉ ሙቀት ውስጥም ሆነ በዝናባማ እና ጭቃማ ውድድሮች ላይ ውጤት የማምጣት ልምድ አላቸው።ሆኖም በአሁኑ ጊዜ ኢትዮጵያ ውስጥ ካለው ቅዝቃዜ የአየር ንብረት በአቴንስ ያለው ሙቀት የተወሰነ ተፅዕኖ መፍጠሩ አይቀሬ ነው>። በማለት ተናግረዋል።</p>


<p class="align-center"><a href="/Gazettas/Nation/info/Nation.sera.html">ከኔሽን ነሐሴ 01 ቀን 1996</a></p>

</body>
</html>	
