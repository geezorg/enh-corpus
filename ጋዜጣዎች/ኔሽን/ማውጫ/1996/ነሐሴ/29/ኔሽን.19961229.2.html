<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያዊያን ሴት ፈላሾች ትዳራቸውን እንዲያፈርሱ ተጠየቁ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢትዮጵያዊያን ሴት ፈላሾች ትዳራቸውን እንዲያፈርሱ ተጠየቁ</h2>


<p>የእስራኤል የሃገር ውስጥ ጉዳይ ሚኒስቴር ሴት ኢትዮጵያውያን ፈላሾች ወደ እስራኤል ለመግባት ከፈለጉ ከኢትዮጵያውያን ባሎቻቸውን ልጆቻቸው መለየት እንዳለባቸው አስታወቀ። ይኽ በዓይነቱ አዲስ ይዘት ያለውን መመሪያ ተከትሎ ሴት ኢትዮጵያውያን ፈላሾች ጉዳይ በእስራኤል ከፍተኛ ፍ/ቤት እንዲታይላቸው ክስ መስርተዋል።</p>

<p>የእስራኤል መንግሥ ት ኢትዮጵያውያን ፈላሾች ወደሃገሩ እንዲገቡ በ1999 በሕግ ከፈቀደ በኋላ ይኽንን ሕግ አስመልክቶ ሌላ መመሪያ ሲያወጣ የመጀመሪያው መሆኑን የዘገበው «ሀሬትዝ» ጋዜጣ ይኸው መመሪያ አንዲት ሴት የቱንም ያህል አይሁድ ብትሆን ወደ እስራኤል ለመግባት የምትችለው አይሁድ ያልሆነ የትዳር ጓደኛዋን ሆነ ልጆቿን ስትተው ብቻ መሆኑን አስታውቋል።</p>

<p>መመሪያው ባልን ከሚስት እንዲሁም እናትን ለልጅ የሚለያይ ነው በማለት ክስ የመሰረቱ ሁለት ኢትዮጵያውያን ፈላሾች ለ«ሀሬትዝ» በሰጡት መግለጫ «የእስራኤል መንግስት እንዲህ ዓይነቱን መመሪያ ያወጣብን ጋብቻችን የውሸትና ባሌቻችንን ወደ እስራኤል ምድር ለማዝለቅ ስለምንፈልግ መስሎት ነው። ነገር ግን ጋብቻችን የውሸት ከሆነ ልጆቻችንም የውሸት መሆናቸው ነውን?» በማለት መመሪያውን አጥብቀው በመኮነን በህግ ለመፋረድ መዘጋጀታቸውን አስታውቀዋል።</p>

<p>ሁለቱ ሴት ኢትዮጵያውያን ፈላሾች ዳሳሽ አለኸኝ እና ቫንዮ የሺ አለም በጠበቃቸው አማካኝነት ጉዳያቸውን ለእስራኤል ከፍተኛው ፍ/ቤት በማቅረብ ክርክር የጀመሩ መሆኑ ሲታውቅ ፍ/ቤቱም የልጆቻቸውን መብት አስመልክቶ አባት ወይም እናት አይሁድ እስከሆኑ ድረስ አይሁድነታቸው የፀና በመሆኑ ወደ እስራኤል መግባት እንደሚችሉ አፋጣኝ ውሳኔ የሰጠ ሲሆን በባል መብት ላይ ግን ለመምከር ጉዳዩን በይደር ቀጥሮታል።</p>


<p class="align-center"><a href="/Gazettas/Nation/info/Nation.sera.html">ከኔሽን ነሐሴ 29 ቀን 1996</a></p>

</body>
</html>	
