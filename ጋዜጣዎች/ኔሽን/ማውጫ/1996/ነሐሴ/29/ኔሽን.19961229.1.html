<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ተቃዋሚ ፓርቲዎች ከኢህአዴግ ጋር ጥምር መንግስት ለማቋቋም ወሰኑ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ተቃዋሚ ፓርቲዎች ከኢህአዴግ ጋር ጥምር መንግስት ለማቋቋም ወሰኑ</h2>


<p>በቅርቡ አሜሪካን ሃገር በተካሄደ የተቃዋሚዎች ኅብረት ስብሰባ ላይ በዋነኛነት ከተያዙት አጀንዳዎች አንዱ አሁን በስልጣን ላይ ካለው ፓርቲ ጋር ጥምር መንግስት ለማቋቋም እንደነበርና ይህንኑ አጀንዳም አብዛኛዎቹ የኅብረቱ አባል ፓርቲዎች በውሳኔያቸው ማጽደቃቸውን ምንጮች በተለይ ለኔሽን ገለፁ። ገዢው ፓርቲ ይኽን የውሳኔ ሃሳብ የማይቀበለው ከሆነ ግን ኅብረቱ የራሱን መንግስት ለማቋቋም እንደሚገደድም ውሳኔ አስተላልፏል።</p>

<p>የተቃዋሚዎች ኅብረት አመራሮች የሽግግር መንግስት ማቋቋም አስመልክቶ አጀንዳ ማስያዛቸውን ተከትሎ በጉባዬው ተሳታፊ የነበረው ኢዴአፓ «የሽግግር መንግስት ማለት ምን ማለት ነው? የሽግግር መንግስት የሚቋቋመው በምን ሁኔታ ነው? ቢቋቋምስ የስደት መንግስት ሊሆን ነው ወይስ ምን ፋይዳ ይኖረዋል?» በሚል ጥያቄ አንስቶ በአጀንዳው ፈጽሞ መነጋገር እንደማይገባ ቢገልፅም ተቀባይነት ሳያገኝ መቅረቱን ምንጮቹ አስረድተዋል።</p>

<p>የሚቋቋመው የሽግግር መንግሥት የስደት መንግስት ይሁን የሚባል ከሆነ አግባብ አይደለም በማለት ኢዴአፓ ሲከራከር መቆየቱን የገለጹት ምንጮቻችን ይሁንና በጉባኤተኞቹ የማቋቋም ሂደቱ እንዲቀጥል መደረግ እንዳለበት መወሰኑን አብራርተዋል።</p>

<p>አሁን ያለውን መንግስት ትቶ ሌላ መንግሥት ለማቋቋም ለመነጋገር የተያዘው አጀንዳ ወቅታዊ አይደለም ያለው ኢዴአፓ በምርጫ ለመወዳደር መወሰኑን ገልጾ «በምርጫ አሸንፈን አብላጫ መቀምጫ ይዘን ቢሆን ኖሮ ምን ዓይነት መንግሥት እንደሚኖረን ኅብረቱ ሊነጋገር ይችላል። በምርጫ ሳያሸንፍ ግን ምን አይነት መንግስት ይቋቋም ብሎ መነጋገር ምን ማለት ነው? ይህ መደረግ ያለበት መንግሥት ከሥልጣኑ ወርዶ ነው። አለበለዚያ የሆነ መካኒዝም ሊፈጠር ይገባል» በማለት ቢከራከርም የኅብረቱ ጠቅላላ ጉባኤ «ጥምር መንግሥት ይቋቋም» በሚል ወስኗል ሲሉ ምንጮች ይገልጻሉ። </p>

<p>ይህኑ ውሳኔ በውጭ የሚገኙ ፓርቲዎች በሙሉ የተቀበሉትና የፈረሙበት ሲሆን ከሃገር ውስጥ ኢዴአፓ ሳይቀበለው ሲቀር የደቡብ ኅብረትና ኦብኮ ግን ውሳኔውን ተቀብለው መፈረማቸውን ይኼው ምንጭ አብራርቷል።</p>

<p>በተለይ ኢዴአፓ ወቅታዊ ሁኔታው ይሄን ይፈቅዳል ወይ/ ገዥው ፓርቲስ ይህንን ለመቀበል ዝግጁ ነው ወይ? ወይስ እንዲሁ ጥያቄ በማቅረብና ቅድመ ሁኔታ በመደራደር አልፎም ይህ ካልሆነ ወደ ምርጫ አንገባም ብሎ ለማደናገር ነው? በማለት ሲገልፅ እንደነበር ምንጮች አክለው ያስረዳሉ።</p>

<p>የ1997 ዓ.ም ብሔራዊ ምርጫንም አስመልክቶ በተላለፈው ውሳኔ መሰረት የተቃዋሚዎችን እጩ አባላት የሚያቀርበው የኅብረቱ አመራር እንዲሆን መወሰኑን ኢዴአፓ ሳይቀበለው መቅረቱን ምንጮቹ አብራርተዋል።</p>

<p>እንደ ጠቅላላ ጉባኤው ውሳኔ ከሆነ ከእንግዲህ በሃገር ውስጥ የሚካሄደውን የፖለቲካ እንቅስቃሴ መምራት ያለበት ኅብረቱ ሲሆን ትግሉም መካሄድ ያለበት ኅብረቱ በሚያወጣው አቅጣጫ መሰረት ነው። ይሁንና ይህንኑ ውሳኔ የማይቀበለው ኢዴአፓ በበኩሉ «ሁላችንም ተቃዋሚዎች የተለያየ ፕሮግራም አለን። አደረጃጀታችንም የተለያየ ነው። የፖለቲካ እምነቶቻችን አንድ አይደሉም። ስለዚህም ይህ ሊሆን የማይችል ነው» በማለት ሃሳቡን እንዳጣጣለው ምንጮች ይናገራሉ።</p>

<p>እንደ ምንጮቻችን ገለፃ የመላ ኢትዮጵያ አንድነት ድርጅት (መኢአድ) በጉባኤው እስከነጭራሹ ያልተሳተፈ ቢሆንም ጉባኤው እስከሚጠናቀቅበት እለት ድረስ የተሳተፈው ኢዴአፓም ከኅብረቱ ጠቅላላ ጉባኤ እንዲተላለፍላት ያቀረበው የራሱ ውሳኔ ሳይተላለፍለት ቀርቷል።</p>

<p>ጉባኤው እንደ አንድ አካል ያዋሃዱትን ፓርቲዎች ለያይቶ በአባልነት መቀመጫ መስጠቱ በተለይ በኢዴአፓና በሌሎች ፓርቲዎች መካከል ያለውን መልካም ግንኙነት ከማሻከሩም በላይ ጠቅላላ ጉባኤው አብዛኛው ጊዜውን በዚህ እንዲያባክነው አድርጐታል ሲሉ ምንጮቻችን አስረድተዋል።</p>

<p>ጉባኤው እንደ አንድ አካል የተዋሃዱትን ፓርቲዎች ለያይቶ በአባልነት መቀመጫ መስጠቱ በተለይ በኢዴአፓና በሌሎች ፓርቲዎች መካከል ያለውን መልካም ግንኙነት ከማሻከሩም በላይ ጠቅላላ ጉባኤው አብዛኛው ጊዜውን በዚሁ እንዳባክነው አድርጐታል ሲሉ ምንጮቻችን አስርድተዋል።</p>

<p>ጉባኤው እንደ አንድ አካል የተዋሃዱትን ፓርቲዎች ለያይቶ በአባልነት ሜመጫ መስጠቱ በተለይ በኢዴአፓና በሌሎች ፓርቲዎች መካከል ያለውን መልካም ግንኙእንት ከማሻከሩም በላይ ተቅላላ ጉባኤው አብዛኝው ጊዜውን በዚሁ እንዲያባክነው አድርጐታል ሲሉ ምንጮቻችን አስረድተዋል።</p>

<p>ጉባኤው ከያዛቸው አስምት አጀንዳዎች መካከል ከፖለቲካ ፓርቲዎች የአመራሩን ሁኔታ በሚመለከት የተነሳው ጥያቄ የሚገኝበት ሲሆን ዶ/ር በየነ እና ዶ/ር መረራ ከጠቅላይ ሚኒስትሩ ጋር የጀመሩት የድርድር ጉዳይ ያለ በመሆኑ የተጀመረው እና በእንጥልጥል ያለው ጉዳይ ሳይወሰን ስልጣን አስላፎ መስጠት ለገዢ ፓርቲ ቀዳዳ የሚከፍት በመሆኑ የያዙትን ስልጣን እንደያዙት መቀጠላቸውን ለጉባኤው አስረድተዋል። ይህንኑም ጉዳይ የመረመረም ጉባኤው የአመራር ቦታን በሚመለከት በተለየ ከኢዴአፓ የተነሳውን ቅሬታ ሳይቀበለው በመቅረት ዶ/ር መረራ ጉዲናን የህብረቱ ሊቀመንበር ዶ/ር በየነ ጴጥሮስን ደግሞ ም/ሊ/መንበር አድርገው ለቀጣይ አንድ ዓመት መምረጣቸውን ለማወቅ ተችሏል።</p>

<p>የኅብረቱ ድጋፍ ሰጪ ኮሚቴዎችን ማቋቋምን አስመልክቶም የተያዘውን አጀንዳ በሚመለከት ያስረዱት ምንጮቻችን በዚህ አጀንዳ ላይ ኢዴአፓ «ህብረቱ ድጋፍ ሰጪ ኮሚቴ ሊኖረው አይገባም።/ ፓርቲዎች ይደግፉት እንጂ አባልም አያስፈልገውም»በሚል አቋም ይዞ ሲከራከር የነበረ ቢሆንም በጉባኤው ድጋፍ ሰጪዎች ያስፈልጋሉ በሚል ከኢዴአፓ የተነሳውንም ተቃውሞ እንዲሁ ውድቅ ማድረጉን ምንጮች ያስረዳሉ።</p>

<p>ምርጫውን በሚመለከት በሃገር ውስጥ በህጋዊ መንገድ የተመዘገቡ ፓርቲዎች ብቻ የሚሳተፉበት ሆኖ እያለ በምርጫ የመሳተፍ እድል የሌላቸውና በውጭ የሚገኙ ተቃዋሚ ፓርቲዎች የሃገር ውስጥቶችና «የተነሱትና ለመንግሥት የቀረቡ ጥያቄዎች ካልተመለሱ ወደ ምርጫ አትግቡ»። ማለታቸውንና በጉባኤው በምርጫ የመሳተፍ መብት ካላቸው ሦስት ፓርቲዎች ኢዴአፓ፣ አብኮና ደቡብ ኅብረት መካከል ኢዴአፓ ውሳኔውን እንደማይቀበል እለጉባኤው ወዲያውኑ ያሳወቀ ሲሆን የደቡብ ኅብረትና አብኮ ግን ውሳኔውን መቀበላቸውን የኔሽን ምንጮች አብራርተዋል።</p>

<p>በኅብረቱ ጠቅላላ ጉባኤው ውሳኔ መሰረት መንግሥት ምርጫን አስመልክቶ ለቀረቡለት ጥያቄዎች ተፈላጊውን ምላሽ ካልሰጠ ሁለቱ ፓርቲዎች (አብኮና ደቡብ ኅብረት) የማይሳተፉ መሆናቸውን ገልፀው መኢአድና ኢደአፓ ግን ጠንካራ ተፎካካሪ በመሆን በምርጫው ላይ እንደሚሳተፉ ያነጋገርናቸው የፖለቲካ ተንታኞች ተናግረዋል።</p>

<p>ከጠቅላይ ሚኒስትሩ ጋር የተደረገውን ውይይት አስመልክቶ የተወያየው የኅብረቱ ጠቅላላ ጉባኤ ኢህአዴግ ምርጫውን አስመልክቶ ከተቃዋሚ ፓርቲዎች ለመወያየት መስማማቱን አድንቆ ይሁንና መንግስት ለቀረበለት ጥያቄዎች ተገቢውን ምላሽ መስጠት እንዳለበትም ውሳኔ አስተላልፏል። እንደምንጮቻችን ገልጾ አብኮና ደቡብ ኅብረት በምርጫው የሚሳተፉት መንግሥት የምርጫ ህጉን ካሻሻለና የቦርዱንም የሥራ ኃላፊዎች ከቦታቸው ካነሳ ነው።</p>


<p class="align-center"><a href="/Gazettas/Nation/info/Nation.sera.html">ከኔሽን ነሐሴ 29 ቀን 1996</a></p>

</body>
</html>	
