<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በ6 ወር ብቻ 132 አዲስ የኢንቨስትመንት ፈቃድ ተሰጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በ6 ወር ብቻ 132 አዲስ የኢንቨስትመንት ፈቃድ ተሰጠ</h2>


<p>በኢንቨስትመንት መስክ የነበሩ ቢሮክራሲያዊ አሠራሮች በመሻሻላቸው በኢትዮጵያ ታሪክ ለመጀመሪያ ጊዜ በ6 ወር መሰጠቱንና መሻሻያውንም ተከተሎ በአሁኑ ወቅት ለኢንቨስተሮች መሬት በአንድ ሳምትን እጅግ ቢበዛም በሁለት ሳምንታት ጊዜ ውስጥ እንደሚሰጥ ኮሚሽነር አቢ ወ/መስቀል በተለይ ለኔሽን ገለፁ።</p>

<p>የኢትዮጵያ ኢንቨስትመንት ኮሚሽን ኮሚሽነር አቶ አቢ ወልደመስቀል በተለይ ከዝግጅት ክፍላችን ጋር ባካሄዱት ቃል ምልልስ እንዳስታወቁት ኮሚሽኑ ቀደም ሲል በርካታ ወራትን ይፈጁ የነበሩ ፈቃድ የማውጣት፣ ፈቃድ የማደስና መሬት የማግኘት ማመልከቻዎች በአሁኑ ወቅት ከፈቃዱ ጋር የተያያዙ ጉዳዮች በደቂቃዎች ውስጥ እየተጠናቀቁ መሆኑንና የመሬት አሰጣጥም በአንድና በሁለት ሳምንታት ብቻ የሚጠናቀቅ መሆኑን አስረድተዋል።</p>

<p>ባለሀብቶች ቀደም ሲል በቢሮክራሲያዊ አሰራርና በመሬት ዋና ከፍተኛ ቅሬታ ሲያሰሙ እንደነበር አቶ አቢ ጠቁመው የሊዝ ዋጋ እንዲቀንስ በመደረጉና በየመሥሪያ ቤቱ ያሉት የአሠራር ስርዓቶችም በመሻሻላቸው ፈቃድ የሚያወጡ ባለሀብቶች ቁጥር በከፍተኛ ደረጃ መጨመሩና አመልክተዋል።</p>

<p>የፈቃድ አሰሳጥና የአሠራር ስርዓት ማሻሻል ከመደረጉ በፊት በአመት 35 እና 40 ያህል አዳዲስ ፈቃዶች ይሰጡ እንደነበር የጠቆሙትን ኮሚሽነሩ አምና ዓመቱን ሙሉ በመሥሪያ ቤቱ የተሰጠው የኢንቨስትመንት ፈቃድ ብዛት 85 ብቻ የነበረ ሲሆን ከአሠራር ለውጡ በኋላ ግን በያዝነው ግማሽ ዓመት ብቻ 132 አዲስ ፈቃድ መሰጠቱን አስታውቀዋል።</p>

<p>የዘንድሮ ፈቃድ አሰጣጣችን ባለፉት 10 ዓመታት ከነበረው ጋር ሲነፃፀር እጅግ ከፍተኛ ነው የሚሉት ኮሚሽነሩ የቁጥሩ መጨመር እንዳለ ሆኖ ግን ከፍላጎት ጋር ሲነፃፀር በቂ አለመሆኑን አስረድተዋል።</p>

<p>ባለሃብቶች ሥራቸውን በወቅቱና በተገቢው መንገድ ለመወጣት እንዲችሉ በቂ የመሬት አቅርቦትና የተቀላጠፈ መስተንግዶ ያስፈልጋቸዋል ያሉት አቶ አቢ ቀደም ሲል ጊዜ ሲፈጅባቸው የነበሩት ጉዳዮች በሙሉ ተጠቃለው በኢንቨስትመንት ኮሚሽን እንዲሰጡ እንደሚደረግና እንደመብራትና ስልክ የመሳሰሉትም በየመሥሪያ ቤቱ የባለሃብቱ ጉዳይ በልዩ ሁኔታ የሚታይበት አሰራር መመቻቸቱን መግለፃቸውን ሪፖርተራችን አንተነህ አብርሃም ዘግቧል።</p>


<p class="align-center"><a href="/Gazettas/Nation/info/Nation.sera.html">ከኔሽን የካቲት 20 ቀን 1996</a></p>

</body>
</html>	














