<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያ የቡና ማሳዎች በሚቀጥሉት አስር ዓመታት ሙሉ በሙሉ በጫት ተክል ይሞላሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኢትዮጵያ የቡና ማሳዎች በሚቀጥሉት አስር ዓመታት ሙሉ በሙሉ በጫት ተክል ይሞላሉ</h2>


<p>በዓለም ገበያ የቡና ዋጋ ባጋጠመው ማሽቆልቆል የተነሳና ከጊዜ ወደ ጊዜ ከፍተኛ ገበያ ለማግኘት በቻለው የጫት ተክል ሳቢያ የሁለቱም ምርቶች የገበያ ሁኔታ በዚሁ እየቀጠለ ከሄደ የኢትዮጵያ ገበሬዎች ቡድን የሚያበቅሉባቸው ማሳዎቻቸው በሚቀጥሉት አስር ዓመታት ውስጥ ሙሉ በሙሉ በጫት ተክል እንደሚሸፈኑና በአሜሪካን ሃገር የሚካሄደው የጫት ንግድ ዓመታዊ ሽያጩም አንድ ነጥብ አምስት ቢሊዮን ብር መጠጋቱን ኦክስፋም አስታወቀ።</p>

<p>ኦክስፋም በመጥቀስ የተባበሩት መንግሥታት የመገናኛ ብዙሃን ተቋም የሆነው ኢሪን ባለፈው ሳምንት መገባደጃ ላይ ባሰራጨው ዘገባ መሰረት ላለፉት አንድ መቶ ዓመታት አጋጥሞ በማያውቅ ክስተት በዓለም ገበያ የቡና ዋጋ ማሽቆልቆል ሃያ አምስት ሚሊዮን የሚሆኑ የዓለማችን ገበሬዎች ነዋሪ እንደተናጋና ቀውሱ የተባባሰ በመሄዱም ገበሬዎቹ ወደ ሀሺሽ አምራችነት እየተለወጡ እንደሆነ አስፍሯል።</p>

<p>በዘገባው መሰረት በዋጋ ማሽቆልቆሉ ከፍተኛ ጉዳት እየደረሰባቸው ባሉት የዓለም ቡና አምራቶች እየተለውጡ እንደሆነ አስፍሯል።</p>

<p>በዘገባው መሰረት በዋጋ ማሽቆልቆሉ ከፍተኛ ጉዳይ እየደረሰባቸው ያሉት የዓለም ቡና አምራቾች ውስጥ ዋነኛው የኢትዮጵያ ገበሬ ሲሆን በዚህም ምክንያት ከፍተኛ ገበያ እያገኘ ወደመጣው የጫት ምርት እየዞሩ እንደሚገኙ አስታውቋል። በአሁኑ ወቅት ጫት በማምረት የሚገኘው ገቢ ቡና ከማምረት ከሚገኘው በአስምት እጥፍ እንደሚበልጥ ያስታወቀው ዘገባው አገሪቷም ከቡና የምታገኘው የውጭ ምንዛሪ ከአጠቃላይ ሰባ ከመቶ ባለፉት አምስት ተከታታይ ዓመታት ወደ ሰላሳ አምስት በመቶ ማሽቆልቆል ሃገሪቷን ከዘጠኝ ቢሊዮን ብር በላይ የሆነ የውጭ ምንዛሪ እንዳሳጣት ጠቅሰዋል።</p>

<p>የኢትዮጵያ ቡና አምራቶች ላመረቱት አንድ ኪሉ ቡና ከ10 የአሜሪካን ሳንቲም በታች ሲከፈላቸው በምዕራባዊያን ሃገራት ውስጥ ይኸው አንድ ኪሉ በና ግን 26 የአሜሪካን ዶላር አካባቢ እንደሚሸፍን አንድ ኪሉ ጫት ግን ከ9 የአሜሪካን ዶላር በላይ እንደሚያወጣ ለማወቅ ተችሏል።</p>

<p>የኢትዮጵያ የጫት ምርት በዋነኛነት የሚቀበሉት ጂቡቲ፣ ሱማሌና የመን ሲሆኑ በርካታ የዓለማችን ሃገሮች አሜሪካ፣ ካናዳ፣ ኖርዌይና ስዊድንን ጨምሮ ጫት ወደ ሃገሮቻቼው እንዳይገባ በሕግ መከልከላቸውን ያስታወሰው ይኸው ዘገባ በየቀኑ አንድ ቶን የሚመዝን የጫት ምርት ወደ እንግሊዝ እንደሚላክ ገልፆ በሕገ ወጥ መንገድ የተለያዩ በቡድን የተደራጁ ቡድኖች ወደ ሃገሪቷ የጫት ምርትን እንደሚያስገቡና በአሜሪካ ዓመታዊ የጫት ሽያጭም አንድ ነጥብ አምስት ቢሊዮን ብር አካባቢ መድረሱን አስታውቋል።</p>


<p class="align-center"><a href="/Gazettas/Nation/info/Nation.sera.html">ከኔሽን የካቲት 13 ቀን 1996</a></p>

</body>
</html>	














