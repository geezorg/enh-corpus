<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢነጋማ የወደፊት ዕጣ ነገ ይወሰናል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኢነጋማ የወደፊት ዕጣ ነገ ይወሰናል</h2>


<p>የኢትዮጵያ ነፃ ፕሬስ ጋዜጠኞች ማህበር (ኢነጋማ) በፍትህ ሚኒስቴር የማህበራት ምዝገባ ጽ/ቤት የሰጠውን ትዕዛዝና መመሪያ ተፈፃሚ ሊያደርግ ባለመቻሉ ከኅዳር 22 ቀን 1996 ዓ.ም ጀምሮ ከማንኛውም ማህበራዊ እንቅስቃሴ ታግዶ የቆየ ሲሆን የማኅበሩ የወደፊት ዕጣም በነገው ዕለት እንደሚወሰን ምንጮች አመለከቱ።</p>

<p>ፔቲሽን የፈረሙ የኢነጋማ አባላት ጊዜያዊ አስተባባሪ ኮሚቴ አባል ጋዜጠኛ ዳዊት ታዬ ስለሁኔታው በዝግጅት ክፍላችን ተጠይቆ በሰጠው ምላሽ ቀደም ሲል ማህበሩ መታገድ የለበትም በሚል ጥያቄ ማንሳቱንና ይህንኑ ጥያቄ መሠረት አድርጐ የፍትህ ሚኒስቴር ማህበሩን ሳይሠረዝ አባቱ ተወያይተው ማህበራቸውን እንዲያጠናክሩ ምቹ ሁኔታዎችን በማመቻቸት ላይ እንደሚገኝ ገልጿል።</p>

<p>«አንዳንድ የኢነጋማ አባላት አቶ ክፍሌ ሙላት ከሌሉ ኢነጋማ ፣መኖር የለበትም የሚል አቋም መያዛቸው ትክክል አይደለም» ያለው ጋዜጠኛ ዳዊት «አቶ ክፍሌ የስልጣን ዘመናቸው ያበቃና ማኅበሩንም ለውድቀት የዳረጉ በመሆኑ ዳግም ሊመሩን በፍፁም አይችሉም» ሲል ተናግሯል።</p>

<p>ከአሁን በፊት በተጠራው የማህበሩ ጠቅላላ ጉባኤ ላይ አባላት በበቂ ሁኔታ እንዳይገኙ ለማድረግ እነ አቶ ክፍሌ ተንቀሳቅሰዋል የሚለው ጋዜጤኛ ዳዊት ማኅበራችንን ከጥፋት ለመታደግ የምናደርገውንም ጥረት ለማኮላሸት የወያኔ ቅጥረኛ፣ የእንትና ቡድን፣ ፀረ ኢነጋማ ወዘተ በማለት ያለሆነ ስም በመስጠት ማኅበሩ እንዲሰረዝ ለማድረግ የያዙትን ድብቅ አጀንዳ ለማሳካት እየተሯሯጡ እንደሚገኙ አብራርቷል።</p>

<p>የፍትህ ሚኒስቴር በበኩሉ የታገዱት የኢነጋማ አመራር አካላት የሚካሄዱ ስብሰባዎች ሕገ ወጦች እንደሆኑ በማስመሰል በተለያዩ ጋዜጦች ሰፊ ቅስቀሳ በማድረጋቸው፣ አባላትም ጥሪውን ባለመስማታቸው ወይም በሌላ ምክንያት ታህሳስ 25 ቀን ተጠርቶ የነበረው ስብሰባ 27 የኢነጋማ አባላት የተገኙ ቢሆንም ምልዕተ ጉባኤው ባለመሟላቱ ስብሰባው ሳይካሄድ መቅረቱን ጠቁሞ በነገው ዕለት በሚኒስቴሩ የመሰብሰቢያ አዳራሽ የጠራው ስብሰባ በማህበሩ መተዳደሪያ ደንብ መሰረት የተደረገ ስለሚሆን የሚወስነው ውሳኔ የመጨረሻ እንደሚሆን ካሰራጨው ጋዜጣዊ መግለጫ ለመረዳት ተችሏል።</p>

<p>ስብሰባውን የፍትህ ሚኒስቴር እንዲጠራ መድረጉ ትክክል ነው ወይ? ተብሎ የተጠየቀው የአስተባባሪው ኮሚቴ አባል «የፍትህ ሚኒስቴር የማኅበሩ አመራሮች የታገዱ በመሆኑና ለመጥራትም የማይችሉ ስለሆነ ለራሳችን ሲል በእርዳታ መልክ ያዘጋጀው ነው። መስሪያ ቤቱ ከእኛ መካከል መድረክ መሪን በመምረጥ መድረኩን ያስረክበናል። እና አዲስ የአመራር ምርጫ አካሂደን ስብሰባው ይጠናቀቃል» ብሏል።</p>

<p>የፍትህ ሚኒስቴር በበኩሉ ባሰራጨው መግለጫ ከኢነጋማ የታገደው የሥራ አመራር ኮሚቴ አራት አባላት የሥራ አመራሩም ሆነ የማኅበሩ እገዳ እንዳነሳ ለክቡር ሚኒስትሩ ባቀረቡት አቤቱታ መሠረት ሚኒስትሩም በማኅበሩ ሕገ ደንብ መሰረት ምርጫ ተካሂዶ የተመረጠው ሥራ አመራር ተገቢውን ፎርማሊቲ ከማኅበራት ምዝገባ ጽ/ቤት ቀርቦ እንዲያሟላና እግዱ እንዲነሳ፣ የሥራ አመራር ኮሚቴው እንቅስቃሴ ግን ሕገወጥ በመሆኑ እገዳው እንዲቀጥል በሚል ውሳኔ መሰጠቱን የፍትህ ሚኒስቴሩ መግለጫ አመልክቷል።</p>


<p class="align-center"><a href="/Gazettas/Nation/info/Nation.sera.html">ከኔሽን ጥር 8 ቀን 1996</a></p>

</body>
</html>	














