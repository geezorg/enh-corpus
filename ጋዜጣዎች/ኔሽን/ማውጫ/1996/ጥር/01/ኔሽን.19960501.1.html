<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ግብር ያልከፈሉ ነጋዴዎች ንብረት እንዲወረስ የሚደነግግ ረቂቅ መመሪያ ተዘጋጀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ግብር ያልከፈሉ ነጋዴዎች ንብረት እንዲወረስ የሚደነግግ ረቂቅ መመሪያ ተዘጋጀ</h2>


<p>የግብርና የታክስ ግዴታቸውን ያልተወጡ ወይም የማይወጡ ግብር ከፋዮች ሃብታቸው ተወርሶ እንዲሸጥ በማድረግ የግብር አፈፃፀሙን በሥራ ላይ ለማዋል የሚያስችል የሕግ ረቂቅ በገቢዎች ሚኒስቴር ተዘጋጀ። ረቂቅ መመሪያውን አስመልክቶ የአዲስ አበባ ንግድ ምክር ቤት ትላንት በግሎባል ሆቴል የጠራው የውይይት መድረክም ያለውጤት ተበትኗል።</p>

<p>መንግሥት የግብር ወይም የታክስ ግዴታቸውን ባልተወጡና በማይወጡ ነጋዴዎች ላይ ሊወስደው ያሰበው ይሄው ንብረትን የመወረስ እርምጃ የሚደነግገው ረቂቅ መመሪያ በስራ ላይ ከመዋሉ በፊት የንግዱ ማህበረሰብ እንዲወያይበት ለማድርግ ምክር ቤቱ መድረክ ማዘጋጀቱን ለማወቅ ተችሏል።</p>

<p>የንግድ ምክር ቤቱ አመራሮች በግሎባል ሆቴል በጠሩት በዚሁ ስብሰባ ላይ መመሪያው በሥራ ላይ ከመዋሉ በፊት ለንግዱ ኅብረተሰብ ረቂቁ ተጠንቶ ውይይት ሊደረግበት ይገባል በሚል ስብሰባ መጥራታቸውን ይሁንና ቁጥሩ እጅግየበዛ ተሳታፊ ይገኛል ብለው ቢገምቱም ሳይገኝ መቅረቱን ተናግረዋል።</p>

<p>ረቂቅ መመሪያው አጠቃላይ ግብር ከፋይ ነጋዴውን እንቅስቃሴ የሚመለከት መሆኑን የጠቆሙት ተወያዩቹ "ጉዳዩ የንግድ ድርጅቶችን፣ የማህበራትንና የነጋዴውን ሕልውና የሚፊታተን በመሆኑ ሰፊ ቅስቀሳና ጥሪ ተደርጎ ጉዳዩ የሚመለከታቸው ሁሉም አባላት ሊሳተፉበት ዪገባል እንጂ በተገኙት ጥቂት አባላት ብቻ ውይይት ተደርጐ ውሳኔ መተላለፍ የለበትም" የሚል ሃሳብ በተደጋጋሚ በመቅረቡ ውይይት ሳይካሄድ ቀርቶ ተመሳሳይ ስብሰባ ለቀጣዩ ሳምንት ለመጥራት ተወስኖ ተበትኗል።</p>


<p class="align-center"><a href="/Gazettas/Nation/info/Nation.sera.html">ከኔሽን ጥር 1 ቀን 1996</a></p>

</body>
</html>	














