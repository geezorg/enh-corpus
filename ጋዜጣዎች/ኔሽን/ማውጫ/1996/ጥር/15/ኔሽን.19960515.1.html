<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ለኤርትራዊያን የኢትዮጵያዊ ዜግነት መብት የሚሰጥ መመሪያ ወጣ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ለኤርትራዊያን የኢትዮጵያዊ ዜግነት መብት የሚሰጥ መመሪያ ወጣ</h2>


<p>ኤርትራ ነፃ ከመውጣትው በፊትና ከዛም በኋላ በኢትዮጵያ የሚኖሩ ኤርትራውያን በራሳቸው ፍላጎትና ውሳኔ ኢትዮጵያዊ ዜግነትን መልሰው ለማግኘት ትያቄ ካቀረቡ እንደሚስተናገዱ የደህንነት፣ ኢሚግሬሽንና ስደተኞች ጉዳይ ባለሥልጣን ባወጣው አድሲ መመሪያ አስታወቀ።</p>

<p>የኢሚግሬሽንና ዜግነት ጉዳይ ዋና መመሪያ ዳይሬክተር አቶ ግርማ ባልቻ ሐሙስ ጥር 13/1996 በጽ/ቤታቸው ለጋዜጠኞች በሰጡት መግለጫ የኢትዮጵያ የዜግነት ህግ አንቀጽ 22 ላይ ዜግነትን መልሶ የማግነት ድንጋጌ በመኖሩ ባለሥልታን መ/ቤቱ ባወታው መመሪያ መሰረት ኤርትራዊነታቸውን በማረጋገጥ የተመዘገቡ ኤርትራውያን ኢትዮጵያዊ ዜግነትን በመጠየቅ ማግነት ይችላሉ።</p>

<p>እንደ አቶ ግርማ ገለጻ ተመልሶ የኢትዮጵያ ዜግነትን ለማግኘት የሚያስፈልገውና ማረጋገጥ ያለባቸው በቲይኦፕያ ውስጥ ቋሚ ነዋሪ ሆኖ ለመቀጠል ፍላጎት ማሳየታቸውና በፍላጎታቸው ዜግነታችንን መልሰን ማግኘት እንፈልጋለን ብለው እስካመለከቱ ኢትዮጵያዊነታቸውን ማግኘት ይችላሉ።</p>

<p>"ያለምንም ጫናና አስገዳጅ ሁኔታ ራሳቸው ቀርበው ዜግነታቸውን እንዲያረጋግጡ ይደረጋል" ያሉት ዳይሬክተሩ በኤርትራ ዜግነት ምርጫ ላይ ተሳትፎ ያላደረጉና ኢትዮጵያዊነታቸውን ጠብቀው የነበሩት ኢትዮጵያዊ ሆነው የሚቀጥሉ ሲሆን የኤርትራ ዜግነትን መርጠው የነበሩ ሰዎች ኤርትራዊ ዜግነትን ትተው ኢትዮጵያዊ ዜግነት ማግኘት እንፈልጋለን ካሉ ተይቀው እንደሚያገኙ አስረድተዋል።</p>

<p>በኢትዮጵያ የሚኖሩ ኤርትራዊያንን አኗኗር በተመለከተ መመሪያው ምንም እንኳ የውጭ ሃገ ዜጋ ቢሆኑም በነበረው ታሪካዊ ትስስርና ዝምድና እንዲሁም ከኢትዮጵያ ሕዝብ ጋር የፈጠሩትን ቁርኝት ከግምት በማስገባት ቋሚ የመኖሪያ ፈቃድ ተሰጥቷቸው እንደሚኖሩ በመግለጽ በኢሚግሬሽን ሕግ መሰረት ለረጅም ጊዜ ኢትዮጵያ ውስጥ መኖርና ከኢትዮጵያውያን ጋር በጋብቻ መተሳሰር ቋሚ የመኖሪያ ፈቃድ እንደሚያስገኝ ዳይሬክተሩ ገልፀዋል።</p>

<p>ቋሚ የመኦኒሪያ ፈቃድ ተሰጥቷቸዋና የሚኖሩ የኤርትራ ዜጎች በተለያየ ምክንያት ወደ ውጭ ግሃግር መሄድ ካለባቸው የሃገራቸው መንግሥት የመጓጓዣ ሰነድ ሊሰጣእው ፈቃደና ካልሆነ ሕጋዊ እንቅስቃሴ እንዲያደርጉ ለውጭ ዜጎች የተዘጋጀ ፓስፖርት እንደሚሰጣቸው የገለጹት አቶ ግርማ መኖሪያ ፈቃድን ማጭበርበር፣ ሀሰተና ማሰርጃ መጠቀም፣ ከኢትይፕያ ውጭ ከ1 ዓመት በላይ መኖር፣ በፍላጎቱ ሌላ ሃገር መሄድ የመኖሪያ ፈቃድን እንደሚያሰርዝ አክለው ገልፀዋል።</p>

<p>አቶ ግርማ በመግለጫው ኤርትራውያን በአኗኗራቸው ላይ የሚገጥማቸው የሕግ ገደቦች እንዲላሉላቸ መደርጉን በመግለጽ በኢትዮጵያ ሕግ የውጭ ዜጐች ቋሚ ንብረትን የመያዝ መብት የሌላቸው ቢሆንም ለኤርትራውያን ግን መፈቀዱን ገልፀዋል።</p>

<p>«ቋሚ የመኖሪያ ፈቃድ ያላቸው ኤርትራውያን በመንግሥት ሥራ ላይ የመሥራት መብት አስልተሰጣቸውም» ያሉት አቶ ግርማ እንደ ማናቸውም የውጭ ዜጋ ሕጉ የሚፈቅድላቸው ከሆነ ግን ሊቀጠሩ እንደሚችል ኡበመግለጽ በግል የስራ ዘርፍ ራሳቸውን ችለው መሥራት ቢችሉም ከፀጥታ ጋር ሊያያዙ የሚችሉ የግል የሥራ ዘርፍ ላይ ግን እንደማይካተቱ ተናግረዋል።</p>

<p>ኤርትራውያኑ በማኅበራዊ አገልግሎቶች እንደማንኛውም የውጭ ዜጋ እንደሚያስተናግዱ ያሰፈረው መመሪያ በውጭ ዜጎች ላይ ዬጣሉ ክፍያዎች ለምሣሌ በውጭ ምንዛሪ ቤት መከራየትና በማናቸውም አገልግሎት የውጭ ምንዛሪ መጤቀም አለበት የሚሉ የህግ ገደቦች ለኤርትራውያን መነሳታቸውንና ለዜጎች በተሰጠው መብት እንደሚገለገሉበት ተናግረዋል።</p>

<p>በኢትዮጵያ ነዋሪ የሆኑ ኤርትራዊያንን የአኗኗር ሁነጣ የሚወስነው መመሪያ የወጣው ዓለም አቀፋዊና ሃገራዊ ህጎችን ተግባራዊ ለማድረግ መሆኑን የገለፁት ዳሬክተሩ የሃገሪቱ የዜግነት ሕግና ዓለም አቀፍ የሰብአዊ መብት ድንጋጌዎች መመሪያ እንዲወጣ ማስገደዳቸውን ተናግረዋል።</p>

<p>በ1991 ምዝገባ መሠረ 39 ሺህ ኤርትራዊያን አባወራዎች መመዝገባቸውንና ከ100 ሺህ በላይ ኤትራውያን በኢትዮጵያ ይኖራሉ ተብሎ እንደሚገመት በመግለጫው ተገልጿል።</p>


<p class="align-center"><a href="/Gazettas/Nation/info/Nation.sera.html">ከኔሽን ጥር 15 ቀን 1996</a></p>

</body>
</html>	














