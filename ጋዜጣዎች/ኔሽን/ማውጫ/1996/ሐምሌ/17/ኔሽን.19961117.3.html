<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኬንያ መንግሥት የኦነግ እንቅስቃሴ እንዳሳሰበው አስታወቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኬንያ መንግሥት የኦነግ እንቅስቃሴ እንዳሳሰበው አስታወቀ</h2>


<p>የኬንያ መንግሥት የኦነግ የሚሊሺያ ኃይል ከፍተኛ የግድያ ፣ የዘረፋና ሌሎች ወንጀሎችን በግዛቱ ውስጥ እየፈፀመ እንደሚገኝና በጉዳዩም ውስጥ እየፈፀመ እንደሚገኝና በጉዳዩም ላይ የኢትዮጵያን መንግሥት እርዳታ እንደሚሻ የሃገሪቱ አንድ ከፍተኛ ባለሥልጣን አስታወቀ።</p>

<p>የኬንያ የሃገር ውስጥ ጉዳይ ሚኒስትር ኪቩታ ኪባዋና በኢትዮ ኬንያ የድንበር የሰላም ውይይት ላይ የተናገሩት ጠቅሶ የኬንያው ዕለታዊ ጋዜጣ "The Nation" እንደዘገበው በድንበር አካባቢ ኦነግ እየፈጠረ የሚገኘው ችግር የኬንያ ብቻ ሳይሆን የኢትዮጵያም በመሆኑ ሁለቱ ሃገራት ተባብረው አፋጣኝ እርምጃ ይወስዱ ዘንድ አሳስበዋል ብሏል።</p>

<p>የሁለቱ ሃገራት ባለሥልጣናት በተሳተፉበትና ለሦስት ቀናት በተካሄደው በዚሁ ስብሰባ ላይ የኦነግ ኃይል ተደጋጋሚ የሽብር ጥቃቶችን በኢትዮጵያ ከፈፀመ በኋላ ድንበር እየቋረጠ ወደኬንያ እንደሚገባ ባለሥልጣኑ ጠቁመው እነዚሁኑ ሽብር ፈጣሪዎች የኢትዮጵያ መንግሥት የፀጥታ ኃይሎች ለመያዝ በሚያደርጉት ጥረት በድንበር አካባቢ ነዋሪ የሆኑ ኬንያውያን በተደጋጋሚ ሲገደሉ መቻላቸውን አስታውቀዋል። ለዚሁም እንደአብነት ያነሱት ባለፈው ዓመት የሶሎሎ ግዛት የፖሊስ አዛዥና ረዳታቸው በተቀበረ ፈንጂ መገደላቸውን ነው።</p>

<p>ባለፈው ሚያዚያ ጠቅላይ ሚኒስትር መለስ ዜናዊ ኢትዮጵያ የኦነግን ሚሊሺያ ኃይል ለመቆጣጠር በምታደርገው ጥረት የኬንያ መንግስት ድጋፍ በጣም ደካማ መሆኑን በማስታወቅ ወቅሳ መሰንዘራቸውን ጋዜጣው አስታውሶ በአሁኑ ስብሰባ ከሁለቱ ሃገራት የተውጣጡ ከ70 በላይ ልዑካን ተገኝተው በእርምጃ አወሳሰዱ ላይ ሲመክሩ መሰንበታቸው የዚሁ ወቀሳ ማሻሻያ እንቅስቃሴ ነው በማለት አስፍሯል። «እስከዛሬ በድንበር አካባቢ በኦነግ ሚሊሺያ ሲካሄድ የነበረው የሽብር ድርጊትም ሆነ ማንኛውም እንቅስቃሴን ጉባኤው ለአንዴና ለመጨረሻ ጊዜ መፍትሔ ለመስጠት ችሏል» ያሉት ሚኒስትሩ ከዚህ በኋላም በተደረሰው ውሳኔ ላይ ጠንካራ ክትትል እየተደረገበት ለተግባራዊነቱ ሁለቱም ወገኖች እንደሚሰሩ ተናግረዋል።</p>


<p>የኢትዮጵያ የልዑካን ቡድን በመምራት በስብሰባው ላይ የተገኙት አቶ ወልደማርያም ዋቆ በበኩላቸው ኬንያ በድንበር አካባቢ የምታደርገውን ቁጥጥር ካጠበቀች ማናቸውንም የሽብር ድርጊት ለመቆጣጠር ቀላል እንደሚሆን ማመልከታቸውን ጋዜጣው ዘግቧል።</p>


<p class="align-center"><a href="/Gazettas/Nation/info/Nation.sera.html">ከኔሽን ሐምሌ 17 ቀን 1996</a></p>

</body>
</html>	
