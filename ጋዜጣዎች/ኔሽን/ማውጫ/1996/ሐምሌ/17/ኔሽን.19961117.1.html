<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያ የውጭ ዕዳዋን መክፈል አቆመች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢትዮጵያ የውጭ ዕዳዋን መክፈል አቆመች</h2>


<p>ኢትዮጵያ ለውጭ እዳ ክፍያ ስታውል የነበረውን በጀት በመቀልበስ ሌላ የልማት ተግባር እያዋለች መሆኑንና በአዲሱ የበጀት ዘመንም የውጭ ዕዳ ክፍያ አለመካተቱን ምንጮች በተለይ ለኔሽን ገለፁ። በአሁኑ ጊዜም የ3. ቢሊዮን ዶላር እዳ ቅነሳ ቃል የተገባ በመሆኑ ሃገሪቱ ለአበዳሪዎች እዳዋን መክፈል ማቆሟን ለማወቅ ተችሏል።</p>

<p>እንደምንጮቹ ገለፃ ኢትዮጵያ ከተለያዩ አገሮችና ተቋማት የተበደረችውን 3. ቢሊዮን ዶላር መክፈል እንደሌለባት ቃል የተገባ በመሆኑ የእዳ ስረዛው በሁሉም አበዳሪዎች ተግባራዊ እስከሚሆን ድረስ ያለባትን የእዳ ክፍያ አዘግይታለች።</p>

<p>በአሁኑ ጊዜ መንግሥት ከተለያዩ አበዳሪዎች ዘንድ በመቅረብ የእዳ ስረዛውን ተግባራዊ የሚያደርግ ስምምነት እየተፈራረመ መሆኑን ምንጮች ገልፀው ከሩሲያ በስተቀር ሁሉም አበዳሪዎች ትብብር ማሳየታቸውንና ሩሲያ የእዳ ስረዛ ሰነዱን ተቀብላ ስትፈርም የእዳ ቅነሳው ሙሉ በሙሉ ተግባራዊ እንደሚደረግ ታውቋል።</p>

<p>ይሁንና ሩሲያ እስከ አሁን ድረስ ጥረት ቢደረግም ሰነዱን ለመፈራረም ፈቀደኛ አለመሆኗን የገለፁት ምንጮቻችን ሩሲያ ባትፈርምም እንኳ ለኢትዮጵያ የዕዳ ቅነሳው ቃል የተገባ በመሆኑ፣ ሃገራቱም ይህንኑ ለመክፈል የሚያስችል በጀት ባለመያዟ እዳዋን መክፈል ማቆሟን ለመረዳት ተችሏል። ሩሲያ የዕዳ ስምምነቱን ተግባራዊ እንድታደርግ የኢትዮጵያ ከፍተኛ የመንግሥት ባለሥልጣናት ወደ ሞስኮ በመጓዝ ተደጋጋሚ ጥረት በማድረግ ላይ መሆናቸውንም ምንጮቹ ሳይጠቅሱ አላለፉም።</p>

<p>ኢትዮጵያ ከተለያዩ ሃገሮች እና አበዳሪዎች ከተበደረችው ገንዘብ ውስጥ በያዝነው ዓመት የ3. ቢሊዮን ዶላር የእዳ ቅነሳ ተደርጐላት እንደነበር ይታወሳል።</p>


<p class="align-center"><a href="/Gazettas/Nation/info/Nation.sera.html">ከኔሽን ሐምሌ 17 ቀን 1996</a></p>

</body>
</html>	
