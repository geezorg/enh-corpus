<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«በውጭ ያሉት ድርጅቶች እኛን የማውረድ ሥልጣን የላቸውም» ዶ/ር በየነ ጴጥሮስ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> «በውጭ ያሉት ድርጅቶች እኛን የማውረድ ሥልጣን የላቸውም» ዶ/ር በየነ ጴጥሮስ </h2>


<p>በሰሜን አሜሪካ የሚገኙ የኢትዮጵያ ዴሞክራሲያዊ ኃይሎች ህብረት አባል ድርጅቶች ሰሞኑን የህብረቱን ሊቀመንበርና ተቀዳሚ ም/ሊቀመንበር ከኃላፊነት ማንሳታቸውን ተከትሎ የህብረት ሊቀመንበር ዶ/ር በየነ ጴጥሮስ በተለይ ለኔሽን «በውጭ ያሉት የህብረቱ አባል ድርጅቶች ሃገር ውስጥ ያለነውን አመራር የማንሳት ስልጣን የላቸውም» ሲሉ በተለይ ለኔሽን በሰጡት ቃለ ምልልስ አስታወቁ።</p>

<p>ዶ/ር በየነ እንደገለፁት በፓርቲው አሠራርና የመተዳደሪያ ደንብ መሠረት ሥራ አስፈፃሚ ኮሚቴውንና ብሔራዊ ሸንጎውን ስብሰባ የመጥራቱ ስልጣንና ኃላፊነት የአመራሩ ነው። አመራሩ ደግሞ ያለው ሃገር ቤት መሆኑን አመልክተዋል። አባል ድርጅቶቹ ሥራ አስፈፃሚውንም ሆነ ብሄራዊ ሸንጎውን አለመጥራታቸውን የገለፁት ዶ/ር በየነ በኢንተርኔት፣ በሀገር ውስጥ ጋዜጦችና በውጭ መገናኛ ብዙሃን «የህብረቱ ሥራ አስፈፃሚ ተሰብስቦ ዶ/ር በየነ ጴጥሮስና ዶ/ር መረራ ጉዲና ከኃላፊነት እንዲነሱ ወሰነ» በሚል የተሰራጩት ዘገባዎች ሁሉ መሠረተ ቢስና ሕገወጥ ናቸው ሲሉ አስታውቀዋል። </p>

<p>ይህንን በሚመለከት ለህብረቱ የሥራ አስፈፃሚ ኮሚቴ አባላት ደብዳቤ መበተናቸውን የገለጹት ዶ/ር በየነ በውጭ ከሚገኙት አባል ድርጅቶችም ጋር በጉዳዩ ላይ ከሐሙስ አሥራ አንድ ሰዓት ጀምሮ የቴሌ ኮንፍረንስ ውይይት እንደሚጀመር አስረድተዋል።</p>

<p>የህብረት አባል ድርጅቶች ድምፀ ውሳኔ አካሂደው 10ለ3 በሆነ ድምፅ ፓርላማ ላለመግባት ተወስኗል የሚለውን ዶ/ር በየነ አስተባብለዋል። ፓርላማ ከመግባታችን በፊት በውጭ የሚገኙት አባል ድርጅቶች በጉዳዩ ላይ አስተያየት እንዲሰጡበት ቴሌ ኮንፈረንስ መዘጋጀቱን አመልክተው በዚህ መሰረት ከሃገር ውስጥ ሦስት እና ከውጭ ደግሞ አራት ድርጅቶች በኮንፈረንሱ መፋፈላቸውን ገልጸዋል። ከእነዚህ ውስጥ አራቱ በውጭ የሚኙት ድርጅቶች ፈፅሞ ፓርላማ መግባት የለብንም የሚል አስተያየት ሰጥተዋል። የተወሰኑት ደግሞ በኢንተርኔትና በፋክስ አቋማቸውን ሲገልፁ አንዳንድ አባል ድርጅቶች ደግሞ ፈፅሞ አስተያየት አለመስጠታቸውን ተናግረዋል።</p>

<p>በድርጅቱ መካከል መከፋፈልና አለመግባባት መፈጠሩ የህብረቱን ሕልውና ለአደጋ አያጋልጥም ወይ? በሚል ላቀረብናቸው ጥያቄ ዶ/ር በየነ ሲመልሱ «እኛ ለአራት አመት ያህል ደክመንና መስዋዕትነት ከፍለን የመሠረትነው ህብረት ችግር ቢገጥመው ሀዘኑ የሁላችንም ነው» ብለዋል። ሆኖም ግን የፈለገው ዓይነት መከፋፈል ቢመጣ ያልተመቻቸው አባል ድርጅቶችን ትተን የቀረነው ህብረቱን ይዘን እንቀጥላለን ሲሉ አስታውቀዋል።</p>


<p class="align-center"><a href="/Gazettas/Nation/info/Nation.html">ከኔሽን ጥቅምት 19 ቀን 1998</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ኔሽን/ማውጫ/1998/ጥቅምት/19/ኔሽን1.190298.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
