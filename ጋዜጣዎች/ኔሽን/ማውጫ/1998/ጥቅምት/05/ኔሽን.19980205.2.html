<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ከኢህአዴግ ጋር ብቻችንን የምናደርገው ድርድር አይኖርም»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> «ከኢህአዴግ ጋር ብቻችንን የምናደርገው ድርድር አይኖርም» </h2>


<p>በፓርላማው የሁለተኛ ቀን ስብሰባ ላይ ጠቅላይ ሚኒስትር መለስ ዜናዊ ፓርላማ ከገቡ ተቃዋሚ የፖለቲካ ፓርቲዎች ጋር ምንጊዜም ድርድር ለማድረግ ዝግጁ መሆናቸውን ቢገልፁም፤ በሕዝብ ድምፅ መሰረቅና በስልጣን መጋራት ጥያቄ ህብረት ከቅንጅት ተለይቶ ብቻውን ከኢህአዴግ ጋር እንደማይደራደር የህብረት ተቀዳሚ ምክትል ሊቀመንበር ዶ/ር መረራ ጉዲና በተለይ ለኔሽን ገለፁ።</p>

<p>«የኢትዮጵያ ዲሞክራሲያዊ ኃይሎች ህብረትም ሆነ ቅንጅት የሕዝብ ድምፅ በመጭበርበሩ፤ በተቋማት ነፃነት፤ በፓርላማው የአሠራርና የአባላት ሥነ ምግባር ህግ ላይ ተመሳሳይ አቋም አላቸው» ያሉት ዶ/ር መረራ «በእነዚህ ጉዳዮች ከቅንጅት ተነጥለን ከኢህአዴግ ጋር ድርድር ውስጥ የምንገባበት ምክንያት የለም» ብለዋል።</p>

<p>ህብረት ፓርላማ በመግባት ውሳኔ ላይ ብቻ ከቅንጅት የተለየ አቋም መያዙን ዶ/ር መረራ አመልክተዋል። «ቅንጅት በዚህ ጉዳይ ከፍተኛ የሕዝብ ጫና ያለበት መሆኑን እናውቃለን» ያሉት ዶ/ር መረራ ህብረት ደግሞ በተለይ አብላጫ ድምፅ ያገኘው ኦብኮ በሃገር ሽማግሌዎችና በየክልሉ በሚገኙ አባሎቹ አማካኝነት የመረጠውን ህዝብ አማክሮ ሕዝቡ ፓርላማ መግባት አለባችሁ በማለቱ እዚህ ውሳኔ ላይ ለመድረስ ችለናል በማለት አስረድተዋል።</p>

<p>እንደ ዶ/ር መረራ ገለፃ በኢህአዴግ በኩል የቀረቡት የመደራደሪያ ነጥቦች ፈፅሞ ለድርድር መቅረብ የሚገባቸው ጉዳዮች አልነበሩም። ህገ መንግሥቱን ማክበር አለባችሁ የሚለው ጉዳይ ቀድሞውም ህገ መንግስቱን አክብረው ለተደራጁ ፓርቲዎች የሚቀርብ ጥያቄ አይደለም። ኢህአዴግ ከሕግ ውጭ ያሰራቸውን የተቃዋሚ ፓርቲ አባላት መልቀቅና የዘጋቸውን ጽ/ቤቶች ያለምንም ቅድመ ሁኔታ መክፈት ለድርድር የሚቀርብ ጉዳይ መሆን የለበትም ብለዋል።</p>


<p class="align-center"><a href="/Gazettas/Nation/info/Nation.html">ከኔሽን ጥቅምት 5 ቀን 1998</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ኔሽን/ማውጫ/1998/ጥቅምት/05/ኔሽን2.050298.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
