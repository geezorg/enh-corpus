<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ህብረት በፓርላማ መቀጠሉን ከማክሰኞ በኋላ ይወስናል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ህብረት በፓርላማ መቀጠሉን ከማክሰኞ በኋላ ይወስናል</h2>


<p>የፓርላውን አሠራርና የአባላቱን የሥነ ምግባር መመሪያ የሚደነግገው አዋጅ ቁጥር 470/97 እንዲሻሻል የኢትዮጵያ ዲሞክራሲያዊ ኃይሎች ህብረት የፊታችን ማክሰኞ የመጀመሪያ አጀንዳ ሆኖ ለፓርላማ ውይይት እንዲጀመርበት አጀንዳ የሚያሲዝ መሆኑን የኢዴኅህ የፓርላማ ተጠሪ የተከበሩ አቶ ገብሩ ገ/ማርያም በተለይ ለኔሽን ገለፁ።ኢህአዴግ ምክር ቤት ውስጥ ባለው አብላጫ ድምፅና በአዲሱ የፓርላም አዋጅ መሠረት በ51 በመቶ ድምፅ አጀንዳው እንዲቀርብ ካደረገ ህብረቱ በፓርላም መቀጠል ወይም አለመቀጠሉን በሚመለከት የመጨረሻ ውሳኔ እንደሚያሳልፍ አስታውቀዋል።</p>

<p>ባለፈው ረቡዕ እና ሐሙስ በፓርላማ አሠራርና የአባላት የስነ ምግባር መመሪያ አዋጅ ቁጥር 470/97 ላይ በሕዝብ ተወካዮች ም/ቤት የሁለት ቀናት አውደ ጥናት መካሄዱን የገለፁት አቶ ገብሩ በአውደ ጥናቱ ላይ በተለይ በሁለተኛው ቀን ውይይት ተቃዋሚ ፓርቲዎች ሃሳብ እንዳይሰጡ መታገዳቸውን አመልክተዋል።</p>

<p>አቶ ገብሩ እንደተናገሩት በሁለቱ ቀን አውደ ጥናት እንደታየው ከሆነ ኢህአዴግ የፓርላማውን የአሠራርና የስነ ምግባር ሕግ የማሻሻልም ሆነ የመለወጥ ፍላጎት የለውም። ጠቅላይ ሚኒስትሩ ከህብረትና ከቅንጅት ጋር ባደረጉት ድርድርም ሆነ በፓርላማው የመክፈቻና የሁለተኛ ቀን ስብሰባ ላይ ሕጉ የማይሰራ ከሆነ የማይለወጥበት ምክንያት አይኖርም ብለው ነበር። በሁለቱ ቀን አውደ ጥናት ግን በኢህአዴግ አባላት በኩል የሚታየው ሁኔታ ጠቅላይ ሚኒስትሩ የገቡትን ቃል የሚቃረን ነው ብለዋል።</p>

<p>በፓርላማ ደረጃ ይቅርና በየትኛውም ተቋም የስነ ምግባር መመሪያ መኖር አስፈላጊ ነው ያሉት አቶ ገብሩ የሚወጣው የስነ ምግባር መመሪያ ግን እንደፓርቲው ሕግ ቅንነት የጎደለውና ሌሎችን እንዳይናገሩ እና አንድ ወገን ብቻ እንደፈለገ እንዲናገር ድል የሚሰጥ ከሆነ ሁሉንም ሊያሳትፍና ሊያሠራ በሚችል መልኩ መሻሻሉና መለወጡ የግድ ይሆናል ሲሉ አስታውቀዋል።</p>

<p>ከትናንት በስቲያ በተካሄደው የአውደ ጥናቱ የመዝጊያ ፕሮግራም ላይ የኢትዮጵያ ዲሞክራሲያዊ ኃይሎች ህብረት በመጪው ማክሰኞ አዋጅ ቁጥር 470/97 ይሻሻል የሚል አጀንዳ እንደሚያሲዝ ለም/ቤቱ አባላት ማስታወቁን አቶ ገብሩ ተናግረዋል። የዚህ አጀንዳ መያዝ ወይም አለመያዝ የህብረቱን በፓርላማ የመቀጠልና ያለመቀጠል ሁኔታ የሚወስን መሆኑንም አስታውቀዋል።</p>

<p>በጉዳዩ ላይ ያነጋገርናቸው አንዳንድ የሕግ ባለሙያዎች በሰጡን አስተያየት ህብረት ለፓርላማ በአሁኑ ወቅት አጀንዳ ማስያዙ እምብዛም ጥቅም የለውም ብለዋል። ምክንይቱም ፓርላማው እየተንቀሳቀሰ ያለው በፀደቀው የሥነ ምግባር መመሪያ መሠረት በመሆኑ አሁንም በ51 በመቶ ድምፅ አጀናው በቀላሉ ውድቅ ሊደረግ እንደሚችል አመልክተው መሠረታዊው ጉዳይ ከአስፈፃሚው አካል ጋር የተጀመረው ድርድር ቀጥሎ በጋራ ህጉን የማሻሻል ሥራ ሲከናወን ብቻ ነው ብለዋል።</p>


<p class="align-center"><a href="/Gazettas/Nation/info/Nation.sera.html">ከኔሽን ጥቅምት 12 ቀን 1998</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ኔሽን/ማውጫ/1998/ጥቅምት/12/ኔሽን1.120298.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
