<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ፓርላማ ብንገባም ሕጉ ካልተለወጠ መውጣታችን አይቀርም» አቶ ቡልቻ ደመቅሳ የኦፌዴን ሊቀመንበር</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> «ፓርላማ ብንገባም ሕጉ ካልተለወጠ መውጣታችን አይቀርም» አቶ ቡልቻ ደመቅሳ የኦፌዴን ሊቀመንበር </h2>


<p>የኦሮሞ ፌዴራሊስት ዲሞክራሲያዊ ፓርቲ (ኦፌዴን) ፓርላማ መግባት አለመግባቱን በሚመለከት የፊታችን ሰኞ መስከረም 30 ቀን 1998 ዓ.ም የሚወሰን መሆኑን የድርጅቱ ሊቀመንበር አቶ ቡልቻ ደመቅሳ በተለይ ለኔሽን ገለፁ። «ፓርላማ ብንገባ ሕጉ እስካልተለወጠ ወይም እስካልተሻሻለ ድረስ አሽከር ሆነን መቀጠል ስለማይኖርብን ተመልሰን መውጣታችን አይቀርም» ሲሉ አስታውቀዋል።</p>

<p>አቶ ቡልቻ እንደገለፁት ኦፌዴን ፓርላማ ለመግባት ያቀረበው ቅድመ ሁኔታ በአባላቱና በደጋፊዎቹ ላይ የሚደርሰው ግድያ፣ እስርና አፈናን ይቁም የሚል ነው። ከፍተኛ ቁጥር ያላቸው የድርጅቱ አባላትና ደጋፊዎች እንዲሁም የክልል ም/ቤት ተመራጮች በመታሠራቸው ይህ ሁኔታ እስካልቆመና የታሠሩቱ እስካልተፈቱ ድረስ ፓርላማ ለመግባት እንደማይችሉ ገልፀዋል።</p>

<p>ከሁለት ወራት በፊት በምርጫ ባሸነፉባቸው አካባቢዎች የድርጅቱ አባላት በኢህአዴግ ታጣቂዎች መገደላቸውን የጠቆሙት አቶ ቡልቻ ከፍተኛ ድብደባ ተፈፅሞባቼው የቆሰሉ መኖራቸውንም አመልክተዋል። በአሁኑ ወቅት የታሠሩ አባሎቻቸው በብዛት ከእስር የተለቀቁ መሆኑንም አስታውቀዋል።</p>

<p>«ሁኔታው እየተሻሻለ መጥቷል» ያሉት አቶ ቡልቻ ኦፌድን ፓርላማ ለመግባትና ላለመግባት በቅድመ ሁኔታ ያስቀመጠው የአባላቱ መፈታት በመሆኑ ይህ ሁኔታ እየተቃለለ መምጣቱን በማረጋገጡ በክልል ምክር ቤት ሊገባ መቻሉን ተናግረዋል። በቀጣይ ሁኔታው የሚገኝበትን ደረጃ መርምረው በፓርላማ መግባት ላይ የመጨረሻ ውሳኔም ያሳልፋሉ።</p>

<p>በተያያዘ ዜና ከኦሮሞ ብሔራዊ ኮንግረስ የወጣው ጊዜያዊ አስተባባሪ ኮሚቴ 28 የኦብኮ አባላት ፓርላማ ለመግባት መወሰናቸውን የኮሚቴው አመራር አቶ ታከለ ኡማ ለኔሽን ገልፀዋል። በኢህአዴግ፣ በቅንጅትና፣ በኢትዮጵያ ዴሞክራሲያዊ ኃይሎች ህብረት መካከል ሲደረግ የቆየው ድርድር የኦሮሞን ህዝብ አይወክልም ሲሉም ጨምረው አስታውቀዋል።</p>

<p class="align-center"><a href="/Gazettas/Nation/info/Nation.html">ከኔሽን መስከረም 28 ቀን 1998</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ኔሽን/ማውጫ/1998/መስከረም/28/ኔሽን3.280198.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
