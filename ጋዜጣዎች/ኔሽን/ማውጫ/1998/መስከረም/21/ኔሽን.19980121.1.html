<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ጠቅላይ ሚኒስትሩ ከውይይት ይልቅ ማስፈራራትን መርጠዋል» የቅንጅት አመራር አባል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«ጠቅላይ ሚኒስትሩ ከውይይት ይልቅ ማስፈራራትን መርጠዋል» የቅንጅት አመራር አባል</h2>


<p>በሃገራችን ለተከሰተው የፖለቲካ ቀውስና በሕዝቡ ዘንድ ለተፈጠረው አለመረጋጋት መንስኤው በግልፅ እየታወቀ ከተቃዋሚዎች ጋር በመወያየት ችግሩን ከመፍታት ይልቅ ጠቅላይ ሚኒስትሩ ዛቻና ማስፈራራትን መርጠዋል ሲሉ የቅንጅት ለአንድነትና ለዲሞክራሲ ከፍተኛ የአመራር አባል አስታወቀ።</p>

<p>ከትላንት በስቲያ በቅንጅት ዋና ጽ/ቤት የኢትዮጵያ ዲሞክራሲያዊ ኃይሎች ህብረትና ቅንጅት ለአንድነትና ለዴሞክራሲ የጋራ መግለጫ በሰጡበት ወቅት ዶ/ር ያዕቆብ እንደተናገሩት ጠቅላይ ሚኒስትሩ ተቃዋሚ ኃይሎችን በፍርድ ቤት ባልተረጋገጠ ወንጀል እየከሰሱ ይገኛሉ። በሕገ መንግሥቱ ላይ በማመፅ መንግሥቱ ለመገልበጥ አሲረዋል እያሉ ቢናገሩም ማንኛውም አካል በፍርድ ቤት ሳይረጋገጥና ሳይወሰንበት ወንጀለኛ ሊባል እንደማይገባ የሚደነግገውን የህገ መንግስቱን አንቀጽ እየጣሱ ነው ብለዋል።</p>

<p>ጠቅላይ ሚኒስትሩ ኢህአዴግ ርሳቸው ከሳሽ፤ ርሳቸው ዳኛ በመሆን የተቃዋሚ ፓርቲዎችን አባላትና መሪዎች በወንጀለኝነት መረፈረጅ እንደማይችሉ ዶ/ር ያዕቆብ ተናግረዋል። ሆኖም ግን ጠቅላይ ሚኒስትሩ ወንጀለኞች ብለው የፈረዱባቸውን የፖለቲካ ፓርቲዎች አባላትን መሪዎች ራሳቸው አቅርበው በሾሟቸውና ደመወዝ በሚከፍሏቸው ዳኞች ፊት ሊያቀርቧቸው የሚያገኙት ዳኝነት ምን ሊሆን እንደሚችል መገመት አያዳግትም በማለት አስረድተዋል። እስከዚያም ቢሆን ወንጀሉ በፍርድ ቤት ያልተረጋገጠበትን አካል ወንጀለኛ ብሎ መስደብ በራሱ ወንጀል መሆኑን ጠቅላይ ሚኒስሩና ፓርቲያቸው ሊገነዘቡት ይገባል ሲሉ አስታውቀዋል።</p>

<p>ተቃዋሚዎች ሕገ መንግሥቱን ክደው መንግሥትን በኃይል ለመገልበጥ አስበው ይንቀሳቀሳሉ የሚል ክስ ቢቀርብም በየትኛውም ጊዜና ቦታ ህገመንግሥታዊውን ሥርዓት የመገልበጥ ዕቅድም ሆነ እንቅስቅሴ አለማድረጋቸውን ዶ/ር ያዕቆብ ተናግረዋል። </p>


<p class="align-center"><a href="/Gazettas/Nation/info/Nation.sera.html">ከኔሽን መስከረም 21 ቀን 1998</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ኔሽን/ማውጫ/1998/መስከረም/21/ኔሽን1.210198.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
