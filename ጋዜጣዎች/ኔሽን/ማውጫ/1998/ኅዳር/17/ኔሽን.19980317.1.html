<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኦብኮ ሥራ አስፈፃሚና ማዕከላዊ ኮሚቴ በምርጫ ቦርድ ላይ ክስ መሠረቱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> የኦብኮ ሥራ አስፈፃሚና ማዕከላዊ ኮሚቴ በምርጫ ቦርድ ላይ ክስ መሠረቱ </h2>


<p>የብሔራዊ ምርጫ ቦርድ ጽ/ቤት ሰሞኑን በኦሮሚያ ብሔራዊ ኮንግረስ አመራር ላይ ያሳለፈውን ውሳኔ በመቃወም የፓርቲው ሥራ አስፈፃሚና ማዕከላዊ ኮሚቴ ከትናንት በስቲያ በፌዴራል የመጀመሪያ ደረጃ ፍ/ቤት 9ኛ ወንጀል ችሎት በቦርዱ ጽ/ቤት ላይ ክስ መመስረታቸውን የኢትዮጵያ ዴሞክራሲያዊ ኃይሎች ህብረት ም/ሊቀመንበር የተከበሩ ዶ/ር መረራ ጉዲና በተለይ ለኔሽን ገለፁ።</p>

<p>የድርጅቱ ስራ አስፈፃሚና ማዕከላዊ ኮሚቴ በኦሮሞ ብሔራዊ ኮንግረስ ላይ የሚካሄደው ህገወጥ ጣልቃ ገብነትና የፓርቲውን ህልውና የሚያዳክም እንቅስቃሴ እንዲቆም ለብሔራዊ ምርጫ ቦርድ መስከረም 30 ቀን 1998 ዓ.ም በቁጥር ኦብኮ /ዋድ10/1403/98 በተፃፈ ደብዳቤ ሸኚነት ፔቲሽን ተፈራርመው መጠየቃቸውን ዶ/ር መረራ አስታውቀዋል። ቦርዱ ከድርጅቱ የደረሰውን አቤቱታ ወደጎን በመተው የድርጅቱን ህልውና የሚጎዳ ውሳኔ በማሳለፉ ጉዳዩ ው እደ ፍርድ ቤት ሊያመራ መቻሉን አመልክተዋል።</p>

<p>በቀጥታም ሆነ በተዘዋዋሪ የፖለቲካ ድርጅቶችን የማዳከምና የማሽመድመድ እንቅስቃሴ ተጠናክሮ ቀጥሏል ያሉት ዶ/ር መረራ በፖለቲካ ድርጅቶች መካከል አንጃ የተፈጠረ በማስመሰል አመራራቸውን በማስወገድና የድርጅቱን ህልውና የሚያዳክሙ ህገወጥ ውሳኔዎችን በህግ ሽፋን በማሳለፍ በነፃነት እንዳይንቀሳቀሱ እየተደረገ ነው ብለዋል።</p>

<p>የኦሮሞ ብሔራዊ ኮንግረስን ከሠላማዊና ህጋዊ መንገድ እንዲወጣ ለማድረግ ግፊት እየተደረገበት መሆኑን ዶ/ር መረራ ጠቁመው ኦብኮን አዳክመው በኦሮሞ ህዝብ ላይ የተጫነው የሞግዚት አስተዳደር እንዲቀጥል ለማድረግ የተጀመረውን እንቅስቃሴ የኦሮሞ ህዝብ አሜን ብሎ የሚሸከምበት ጫንቃ የለውም ሲሉ አስታውቀዋል።</p>

<p>«በድርጅታችን ላይ እየደረሰ ያለውን የማፈራረስ እርምጃ ከህዝባችን ግትር በመሆን የቻልነውንና አቅማችን የፈቀደልንን ያህል በሰላማዊና ህጋዊ መንገድ መታገላችንን እንቀጥላለን» ያሉት ዶ/ር መረራ በፓርላማም ሆን በፍርድ ቤት አንድ ውጤት እስኪገኝ ድረስ በጽናት እንደሚታገሉ አስረድተዋል።</p>

<p>በኦሮሞ ብሔራዊ ኮንግረስ ውስጥ የተፈጠረውን መከፋፈልና በጽ/ቤቱ ላይ የተወሰደውን እርምጃ አስመልክቶ በፓርላማ መቀመጫ ያላቸው 37 የኦብኮ አባላት የማዕከላዊናን የሥራ አስፈፃሚ ኮሚቴ አባላት መስከረም 30 ቀን 1998 ዓ.ም ለምርጫ ቦርድ በቁጥር 4 ኦብኮ/ ዋድ10/1430/98 የፃፉት ደብዳቤ ለጠቅላይ ሚኒስትር ጽ/ቤት፣ ለፍትህ ሚ/ር ለፈዴራል ፖሊስ ኮሚሽን፣ ለህዝብ ተወካዮች ም/ቤት፣ ለኦሮሚያ ብሔራዊ ክልላዊ መንግስት ም/ቤት እና ለማስታወቂያ ሚኒስትር በግልባጭ እንዲደርስ ተደርጓል።</p>

<p class="align-center"><a href="/Gazettas/Nation/info/Nation.html">ከኔሽን ኅዳር 17 ቀን 1998</a></p>

<div class="align-center"><a href="http://www.cyberethiopia.com/warka4/enh.php?path=/ጋዜጣዎች/ኔሽን/ማውጫ/1998/ኅዳር/17/ኔሽን1.170398.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
