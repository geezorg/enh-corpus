<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢዴፓ በኢትዮጵያ ውሳኔ ላይ ማብራሪያ ጠየቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢዴፓ በኢትዮጵያ ውሳኔ ላይ ማብራሪያ ጠየቀ</h1>


<p>የኢትዮጵያ ዲሞክራሲያዊ ፓርቲ (ኢዴፓ) አሜሪካ መራሹ ጦርና ኢራቅ የገቡበትን ጦርነት አስመልክቶ የሕዝብ ተወካዮች ም/ቤት ሳይፈቅድና ሳይመክርበት የኢትዮጵያ መንግሥት የአየር ክልሉን ለአሜሪካ ለምን እንደፈቀደ ማብራሪያ ጠየቀ።</p>

<p>ኢዴፓ ለተወካዮች ም/ቤት በፃፈው ደብዳቤ እንደገለፀው እንዲህ አይነት ጉዳዮችና ዓለም አቀፍ ስምምነቶችን የመፈራረምና አዋጆችን የማወጅ ሥራ የሕዝብ ተወካዮች ም/ቤት ሆኖ ሳለ የአስፈፃሚው አካል መወሰን እንደሌለበት አመልክተዋል።</p>

 <p>የደብዳቤው ሙሉ ቃል እንደሚከተለው ይመልከቱ።</p>

 <p>ለኢትዮጵያ ፌዴራላዊ ዴሞክራሲያዊ ሪፐብሊክ<br/> የሕዝብ
			 ተወካዮች ምክር ቤት<br/> አዲስ አበባ</p>

	 <p>ጉዳዩ፡ ማብራሪያ ስለመጠየቅ</p>

<p>በኢትዮጵያ ፌዴራላዊ ዴሞክራሲያዊ ሪፐብሊክ ሕገ-መንግሥት አንቀፅ 55 መሠረት ዓለም አቀፍ ስምምነቶችን የመፈራረምና የጦርነት አዋጆችን ማወጅ የሕዝብ ተወካዮች ምክር ቤት ስልጣንና ተግባር መሆኑ በግልፅ ተቀምጧል። ነገር ግን፦</p>

<p>1ኛ/ በኢትዮጵያና በኤርትራ መካከል የተፈጠረውን ጦርነት ለማስቆም የሁለቱን ሀገሮች የግዛት ይገባኛል ጥያቄዎች በተመለከተ በአለፈው ዓመት ሚያዚያ 5 ቀን 94 ዓ.ም ዘ-ሄግ ላይ የተሰጠውን የፍርድ ውሳኔ አስመልክቶ የኢትዮጵያ መንግሥት ውሳኔው በተሰጠበት ዕለት ውሳኔውን በደስታ የተቀበለው መሆኑን ቢገልፅም ይህ ውሳኔ እስካሁን ድረስ ጉዳዩ ለሚመለከተው ለሕዝብ ተወካዮች ምክር ቤት ቀርቦ እንዲታይና እንዲፀድቅ አልተደረገም። እንዲያውም ገና በውሳኔው ላይ ፓርላማው ውይይት ሳያካሂደበት ሁለቱ ሀገሮች እንደገና ወደ ጦርነት የሚገቡበት የአለመግባባት አዝማሚያ እየተከሰተ ስለመሆኑ የድንበር አካላይ ኮሚሽኑ እየገለፀ ነው።</p>

<p>2ኛ/ በአሁኑ ወቅት አሜሪካ መራሹ ጦርና ኢራቅ የገቡበት ጦርነት አስመልክቶም የኢትዮጵያ መንግሥት የአየር ክልሉን የአሜሪካን ጦር እንዲጠቀምበት ከአሜሪካን መንግሥት ጋር የተስማማ መሆኑን በመገናኛ ብዙሃን አሳውቋል። እንዲህ ዓይነቱን ዓለምን በሁለት ጐራ ከፍሎ እያወዛገበ የሚገኝ ጉዳይ የኢትዮጵያ መንግሥት የስልጣኑ ባለቤት ለሆነው ለተወካዮች ምክር ቤት ፈፅሞ ሳያሳውቅና ሳያፀድቅ እንደተራ ነገር መስማማቱን ለሕዝብ ገልጿል።</p>

<p>እነዚህ ከዚህ በላይ የጠቀስናቸው ሁለት ጉዳዮች የሃገሪቱን ብሔራዊ ደህንነት በከፍተኛ ደረጃ የሚመለከቱና ከጦርነትና ከዓለም አቀፍ ስምምነትም ጋር ቀጥተኛ ትሥር ያላቸው፣ የሀገሪቱ ከፍተኛ የስልጣን አካል በሆነው የተወካዮች ምክር ቤት ብቻ መወሰን ያለባቸው ጉዳዮች ናቸው።</p>

<p>ነገር ግን የሕዝብ ተወካዮች ምክር ቤት በእነዚህ ሃገራዊ ጉዳዮች ላይ በሕገ መንግሥት የተሰጠውን ኃላፊነት በአግባቡ ካለመወጣቱም በላይ ሕገ መንግሥቱን የሚፃረር ድርጊት የፈፀመውን ሥራ አስፈፃሚ አካልም ስለጉዳዩ እስካሁን ጠርቶ አላነጋገረም። ከዚህ የምንረዳው ቁም ነገር ሃገሪቱ በሕግ መሠረት ሳይሆን በግለሰቦችና በጥቂት ቡድኖች ፍላጐት ብቻ በዘፈቀደ እየተመራች መሆኑን ነው። ይህም የሚያሳየው ጦርነትም ሆነ ማንኛውም ዓይነት ችግር በሃገሪቱ ሲከሰት የችግሩ ገፈት ቀማሽ የሆነው ሕዝብ በራሱ ጉዳይ ላይየመወሰን ሕገ-መንግሥታዊ መብቱን የተገፈፈ መሆኑን ነው። እንዲህ ዓይነቱ አሠራር በሃገሪቱ ሉዓላዊነትና ህልውና ላይ ሊያስከትል የሚችለውን አደጋ በመገንዘብ ኢዴፓ ከፍተኛ ስጋት ያደረበት መሆንን እየገለፀ ስለጉዳዩ የሕዝብ ተወካዮች ምክር ቤት ማብራሪያ እንዲሰጠው በአክብሮት ይጠይቃል።</p>

					 <p>ከሰላምታ ጋር <br/>


	 
					 <br/>የማይነበብ ፊርማ<br/>
	 
				 <br/> ክብ ማህተም አድማሱ<br/>
				 
				 <br/>ገበየሁ(ዶ/ር ሊቀመንበር</p>


<p class="align-center"><a href="/Gazettas/Nation/info/Nation.sera.html">ከኔሽን መጋቢት 20 ቀን 1995</a></p>

</body>
</html>	














