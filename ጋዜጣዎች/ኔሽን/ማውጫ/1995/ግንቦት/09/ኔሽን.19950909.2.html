<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>27 ሚ.ብር የታሰበው የብሔራዊ ባንክ ሕንፃ ግንባታ 85 ሚሊዮን ብር ደረሰ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">27 ሚ.ብር የታሰበው የብሔራዊ ባንክ ሕንፃ ግንባታ 85 ሚሊዮን ብር ደረሰ</h2>


<p>ከዘጠኝ ዓመት በፊት ግንባታ ሲጀምር 27 ሚሊዮን ብር ይፈጃል ተብሎ የታሰበው የብሔራዊ ባንክ ሕንፃ ግንባታ 85 ሚሊዮን ብር መድረሱንና የህንፃውም ግንባታ አለመጠናቀቁን በሕዝብ ተወካዮች ም/ቤት የበጀትና ፋይናስ ጉዳዮች ቋሚ ኮሚቴ ሰሞኑን ለባንኩ ገዥ ካቀረበው ጥያቄ ለመረዳት ሲቻል የሕንፃው ግንባት ከመጀመሩ በፊት ቅድሚያ 8 ሚሊዮን ብር አለአግባብ መከፈሉም በዚሁ ወቅት ተጠቅሷል። የባንኩ ገዢ አቶ ተክለወልድ አጥናፉ ደግሞ የሕንፃው ግንባታ የፈጀው እንደተባለው 85 ሚሊዮን ብር ሳይሆን 60 ሚሊዮን ብር ነው፤ ነገር ግን ግንባታው ስላልተጠናቀቀ የተባለው አሃዥ ላይ ሊደርስ እንደሚችል በምላሻቸው አስታውቀዋል።</p>

<p>ከኮሚቴው "ይህን ያህል ወጭ ወጥቶበት የተገነባው ህንፃ ለሁሉም ሠራተኞች በቂ አይደለም፤ እንዲሁም ለወደፊቱ አዲስ ለሚቀጠሩ 70 ሠራተኞች የበለጠ መጣበብን ያስከትላል፣ ይሄ ችግር ለምን ከግምት አልገባም?" የሚል ጥያቄም ቀርቦ ነበር።</p>

<p>የኢትዮጵያ ብሔራዊ ባንክ ገዥ የሆኑት አቶ ተክለወልድ አጥናፉ በሰጡት ምላሽ የሕንፃው ሥራ በመጀመሪያ ሲታቀድ ለባንክ ባለሙያዎች ማሠልጠኛ ኢንስቲትዮት እንደነበር ጠቁመው በኋላ ላይ ሃሣቡ እንዲለወጥ በመደረጉ እና ሕንፃው ለብሔራዊ ባንክ ዋና መሥሪያ ቤትነት እንዲያገለግል በመወሰኑ የፕላንና የሌሎችም ሥራዎች በድጋሚ እንዲለወጡ ተደርጓል። በዚህም ምክንያት የግንባታው ሥራ ለዘጠኝ ወራት መጓተቱን አስረድተዋል። </p>

<p>የፕላን ለውጡ በተደረገበት ወቅት የተያዘው የግንባታ ቦታ በቂ ባለመሆኑ ከማስታወቂያና ባህል ሚኒስቴር ጋር በመነጋገር ተጨማሪ ቦታ እስኪገኝ ድረስም በነበሩ ሂደቶች መጓተት እንዳስከተለና በኮንትራክተሩ በኩልም አንዳንድ መጓተቶች እንደነበሩ ገዥው ጠቁመዋል። የሕንፃው ግንባትታ ወጭንም በሚመለከት ቀደም ሲል የተያዘው 27 ሚሊዮን ብር ሊበቃ ያልቻለው ፕላኑ በድጋሚ እንዲስተካከል መደረጉን ተከትሎ ወጭው በመናሩ እንደሆነ አስታውቀዋል።</p>

<p>"ሕንፃው ለሠራተኞች በቂ አይደለም" ለተባለው ጥያቄም "በቂ ካልሆነ የተወሰኑ መምሪያዎችን በቀድሞ ሕንፃ ለማቆየት መታቀዱን" አቶ ተክለወልድ አጥናፉ ገልፀው በቅድሚያ ተከፍሏል የተባለውን 8 ሚሊዮን ብርም በሚመለከት "ያለሥራ የተከፈለ ብር አለመኖሩ አላውቅም" በማለት ተናግረዋል። በአሁኑ ወቅት 965 በመቶ የሚሆነው የህንፃ ግንባታ የተጠናቀቀ ሲሆን የህንፃውን የውስጥ ቁሳቁስ፣ የኮምፒዩተር ኔትወርክ፣ የሴኩሪቲ ሲስተምና ሌሎችም ቀሪ ስራዎች ለማካሄድ ጥረት እየተደረገ መሆኑን ከገዥው ገልፃ ለመረዳት ተችሏል።</p>


<p class="align-center"><a href="/Gazettas/Nation/info/Nation.sera.html">ከኔሽን ግንቦት 9 ቀን 1995</a></p>

</body>
</html>	














