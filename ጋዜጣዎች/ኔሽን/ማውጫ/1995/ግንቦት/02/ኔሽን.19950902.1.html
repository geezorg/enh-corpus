<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አስረን በድርድር የፈታነው የለም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">አስረን በድርድር የፈታነው የለም</h1>


<p>የፀረ ሙስና ኮሚሽን በሥልጣናቸው ያለአግባብ ተጠቅመው በቂም በቀል በሌላ ሰው ላይ ጉዳት ለማድረስ ሞክረዋል፤ የኮሚሽኑንም ሥራ ለማደናቀፍ ጥረዋል በማለት በሁለት ወንጀሎች በቁጥጥር ሥር ካዋላቸው በኋላ በድርድር ፈቷቸዋል የተባሉትን የአቶ አሰፋ ብሩን ጉዳይ አስመልክቶ ትናንት በሰጠው መግለጫ "በድርድር የፈታሁት ሰው አለመኖሩ ይታወቅልኝ፤ ኮሚሽኑ ክሱን በማንሳቱ ግን ፍ/ቤቱ ተከሳሹን አሰናብቷል" በማለት አስታወቀ።</p>

<p>የኮሚሽኑ የምርመራ መምሪያ አስተባባሪ አቶ ኃይሉ በርሄ በተለይ የአቶ አሰፋ ብሩን መለቀቅ አስመልክቶ ለጋዜጠኞች እንዳስታወቁት፦ "አንድ ክስ የመሠረተ አካል ክሱን የሚያነሳበት ሁኔታ አለ፤ በዚህም ተመስርተን ክሱን አንስተናል፤ ለክሱ መነሳትም ዋናው ምክንያት ግለሰቡ ለሕግ ተገዢ ለመሆን በመስማማታቸው ነው። አቶ አሰፋ ከመታሰራቸው በፊት ኮሚሽኑ የሰጠውን ትዕዛዝ ተግባራዊ አድርገው ቢሆን ኖሮ የእስር እርምጃው አስቀድሞም ባልተወሰደም ነበር" ብለዋል። አቶ ኃይሉ አክለውም "ግለሰቡ በቁጥጥር ሥር ከዋሉ በኋላ ለኮሚሽኑ ትዕዛዝ ተገዢነታቸውን በማረጋገጣቸው ግን ክሳችንን ለማንሳት ወስነናል፣ ይኽንኑ ተከትሎም ፍ/ቤቱ አሰናብቷቸዋል......"ብለዋል።</p>

<p>በወቅቱ ኮሚሽኑ ፍ/ቤቱ በማያውቀው መንገድ ተደራድሮ ግለሰቡን ለመልቀቁ በራሱ መግለጫ መስጠቱን እንዴት ያዩታል ተብሎ ከጋዜጠኞች ለቀረበላቸው ጥያቄ አቶ ኃይሉ ሲመልሱ፦ "እና አስረን በድርድር ሦስተኛ ወገን ገብቶበት የፈታነው ሰው የለም፤ ማንኛውንም ግለሰብ በቁጥጥር ሥር አውለን የምናቀርበው ለፍ/ቤት ነው፣ ከዚያ በኋላ የማሰርም ሆነ የመፍታት መብቱ የፍርድ ቤቱ ይሆናል። በድርድር ነው የፈታነው ብሎ መግለጫ የሰጠ አካል ካለ በስህተት የተሰጠ ይመስለኛል፤ ያነሳነው ክስ ነው፣ ክሳችንን ማንሳት ደግሞ ሕጋዊ ነበር" በማለት በመግለጫቸው አስታውቀዋል።</p>

<p>እንደ አቶ ኃይሉ መግለጫ አቶ አሰፋ ብሩ ለሕግ ተገዢነታቸውን ለማረጋገጥ ከተስማሙባቸው ነገሮች አንዱ ያለአግባብ ከሥራ ያገዷቸውን አቶ ናይዝጊ ደስታን ወደ ሥራቸው መመለስ እንደነበር አውስተው ይኽንኑም በተግባር መፈፀማቸው ተረጋግጧል ብለዋል።</p>


<p class="align-center"><a href="/Gazettas/Nation/info/Nation.sera.html">ከኔሽን ግንቦት 2 ቀን 1995</a></p>

</body>
</html>	














