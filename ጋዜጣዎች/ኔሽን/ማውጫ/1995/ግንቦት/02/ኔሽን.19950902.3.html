<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ለህወሓት ታጋዮች ፕሮቪደንት ፈንድ ሊሰጥ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ለህወሓት ታጋዮች ፕሮቪደንት ፈንድ ሊሰጥ ነው</h1>


<p>ባለፉት 10 ዓመታት ጡረታም ሆነ ፕሮቪደንት ፈንድ ላልነበራቸው የህወሓት ታጋዮች የሚገባቸውን ክፍያ ለመስጠት ዝግጅት እየተደረገ መሆኑን የህዋሓት የድርጅት ጉዳይ ኃላፊ ለወይን ጋዜጣ ከሰጡት መግለጫ ለመረዳት ተቻለ።</p>

<p>ኃላፊው በመግለጫቸው በርካታ የድርጅቱ አባላት ፕሮቪደንት ፈንድ፣ የጡረታ አበል ወይም ሌላ የኑሮ ዋስትና ማረጋገጫ ክፍያ ያልተመቻቸላቸው እንደነበርና በዚህም ምክንያት በርካታ ጥያቄዎች ያቀርቡ እንደነበር አውስተው በቀረቡት አቤቱታዎች ላይም ጥናት ሲካሄድባቸው ቆይቶ ከኢህአዴግ ምላሽ የሚያገኙበት ደረጃ ላይ መድረሳቸውን አስታውቀዋል።</p>

<p>ባለፉት 10 ዓመታት ፕሮቪደንት ፈንድ ወይም ጡረታ ላልነበረውና ሙሉ ጊዜውን በድርጅት ሥራ ላይ ተሰማርቶ ይሰራ የነበረ አባል በሙሉ አንድ አማካይ መነሻ ተቀምጦለት ክፍያ የሚፈፀምበት መነሻ ተቀምጦለት ክፍያ የሚፈፀምበት አሠራር መዘጋጀቱንና አከፋፈሉም በ3 ደረጃዎች ተለይቶ የተቀመጠ መሆኑን ጋዜጣው ኃላፊውን በመጥቀስ ዘግቧል። በዚህም መሠረት የመጀመሪያው ደረጃ ክፍያ ባለፉት 10 ዓመታት የተሰው ታጋይ ቤተሰቦችን የሚመለከት ሲሆን የእነሱም ክፍያ ከግንቦት ወር እንደሚጀመር ሲታወቅ አከፋፈሉም በፕሮጀክት መልክ መሆኑንና ቤተሰባቸው በዘላቂነት የሚያቋቁሙበት ዕድልም እንደሚፈጥር ታውቋል።</p>

<p>በሁለተኛ ደረጃ የሚፈፀመው ክፍያ በመንግሥት አስፈፃሚ አካላት እና በሌሎች የድርጅት ሥራዎች ውስጥ ተሰማርተው ለቆዩ አባላት ሲሆን፤ ክፍያው ያለፉት 10 ዓመታት አማካይ ደመወዝን መሠረት በማድረግ ተስልቶ የሚከፈል ነው።</p>

<p>በሦስተኛ ደረጃ የሚገኙት በተለያዩ የልማት ተቋማትና ማኅበራት ውስጥ ተመድበው ሲሰሩ የቆዩና የፕሮቪደንት ፈንድ ክፍያ ያላገኙ አባላት ናቸው። ክፍያውን በደረጃ መከፋፈል ያስፈለገው በበጀት እጥረት ምክንያት ሁሉንም ክፍያ በአንድ ጊዜ መፈፀም ስለማይቻል መሆኑን ኃላፊው አመልክተዋል።</p>

<p>ቀደም ሲል ህወሓት ከመልሶ መቋቋም ጋር በተያያዘ ሰፋፊ ተግባራትን ሲያካሂድ በመቆየቱ በአሁኑ ወቅት የጎላ የመልሶ ማቋቋም ሥራ እንደሌለው የገለፁት ኃላፊው በድርጅት መዋቅር ውስጥ ለሚሰሩና ፕሮቪደንት ፈንድ ላልነበራቸው ታጋዮችና አባላት ካለፈው መስከረም ወር ጀምሮ መደበኛ የፕሮቪደንት ፈንድ ስርዓት ተጀምሮ ተግባር ላይ እየዋለ መሆኑን፣ በተጨማሪም በመንግሥት መዋቅር ውስጥ ሆነው የጡረታ ክፍያ ላልነበራቸው አባላትም መብታቸው እንዲከበር የሚያደርግ ዝግጅት በትግራይ ክልል ርዕሰ መስተዳድር ጽ/ቤት አማካኝነት እየተካሄደ መሆኑንም በተጨማሪ ማስታወቃቸውን ጋዜጣው አስፍሯል።</p>


<p class="align-center"><a href="/Gazettas/Nation/info/Nation.sera.html">ከኔሽን ግንቦት 2 ቀን 1995</a></p>

</body>
</html>	














