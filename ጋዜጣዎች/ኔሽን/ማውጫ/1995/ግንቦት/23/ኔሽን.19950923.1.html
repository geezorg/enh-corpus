<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>እውቅና የሌላቸው የግል ከፍተኛ ትምህርት ተቋማት ሊታገዱ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">እውቅና የሌላቸው የግል ከፍተኛ ትምህርት ተቋማት ሊታገዱ ነው</h2>


<p>በኢትዮጵያ ውስጥ የሚገኙ "የግል ከፍተኛ የትምህርት ተቋማት ደረጃ ለማሳደግ ወይም ለመለወጥ የሚፈልግ ማንኛውም ሰው ከትምህርት ሚኒስቴር እውቅና እና የእውቅና ፈቃድ ካላገኘ የከፍተኛ ትምህርትና ሌሎች አገልግሎቶችን ሊሰጥ አይችልም" የሚል አዲስ ህግ ለፓርላማ ቀረበ።</p>

<p>በረቂቁ መሠረት ማንኛውም የከፍተኛ ትምህርት ተቋም ሥራ ከመጀመሩ በፊት የቅድመ እውቅና ፈቃድ የሚሰጠው ሲሆን ይህ ፈቃድ የሌለው ማንኛውም ተቋም የመማር ማስተማሩንም ሆነ ሌሎች አገልግሎቶችን መስጠት እንደማይችል ይደነግጋል።</p>

<p>"የከፍተኛ ትምህርት ተቋማት ረቂቅ አዋጅ" የሚል ስያሜ የተሰጠው ይሄው ረቂቅ አዋጅ በአንቀጽ 61 ላይ ያሰፈረው የዕውቅና እና የቅድመ እውቅና ፈቃድ ግዴታ ብዙዎቹን አዳዲስ ተቋማት ያስደነገጠ ቢሆንም የቅድመ እውቅና ፈቃዱን መመዘኛዎች በቶሎ ማቅረብ ከቻሉ ወዲያውኑ የሚሠጥ መሆኑ በሌላ አንቀጽ ተብራርቷል።</p>

<p>ቀደም ሲል የነበሩት ተቋማት በእውቀት፣ በክህሎት፣ በሥነ ምግባር ብቃት ያለው እና አመራር የሚሠጥ ባለሙያ ያለማፍራት፣ የኅብረተሰቡን ችግር በሚፈቱ የምርምርና ጥናት ሥራዎች ላይ ያለማተኮር ችግር እንደነበረባቸው ያተተው ረቂቅ አዋጁ ተቋማቱ ሃገሪቱ ያላትን ውስን ሀብት ውጤታማ በሆነ ተግባር ላይ በቆጣቢነት አለማዋልና በብቃት ሀብት ለማመንጨት ጥረት አላደረገም፤ እንዲሁም ዴሞክራሲያዊ ባህልን፣ አሠራርንና አስተሳሰብን አላጠናከረም ሲል ወቅሷል።</p>

<p>በአዋጁ መሠረት የእውቅና ፈቃድ ባገኙ ተቋሞች የሚሠጡ የትምህርት መረጃዎች እኩል ጥቅም እና ክብር የሚኖራቸው ሲሆን የቅድመ እውቅና ፈቃድ እንዳይሰጠው በተከለከ ተቋም የሚሠጥ የትምህርት ማስረጃም ተቀባይነት እንደሌለው ተደንግጓል።</p>


<p class="align-center"><a href="/Gazettas/Nation/info/Nation.sera.html">ከኔሽን ግንቦት 23 ቀን 1995</a></p>

</body>
</html>	














