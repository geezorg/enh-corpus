<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ምድር ባቡር መንገደኞችን ማጓጓዝ አቋመ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ምድር ባቡር መንገደኞችን ማጓጓዝ አቋመ</h1>


<p>የምድር ባቡር ድርጅት የመንገደኞችን የማጓጓዝ አገልግሎት ካለፈው ሁለት ሳምንት ጀምሮ ማቋረጡ ታወቀ። ድርጅቱ ይህን እርምጃ የወሰደው የተለየ ሁኔታ ተፈጥሮ ሳይሆን ከዓለም ምግብ ድርጅት የሚመጣውን እህል ዕርዳታ ጭነት ከጅቡቲ ወደ ናዝሬት የማመላለስ አገልግሎት ላይ በማተኮሩ መሆኑን የምድር ባቡር ድርጅት ሠራተኛ ማህበር አስታውቋል።</p>

<p>የድርጅቱ የሠራተኛ ማህበር ም/ፕሬዚዳንት አቶ ግርማይ ታረቀኝ ድርጅቱ ቀደም ሲል በማኔጅመንቱ ባለው ችግርና በተለያዩ ምክንያቶች አትርፎ እንደማያውቅ ገልፀው፣ አሁን ግን ሙሉ በሙሉ ባይሆንም በተወሰነ ደረጃ ችግሮቹ እየተቀረፉ መሆናቸውን ገልፀዋል።</p>

<p>አቶ ግርማይ በአሁኑ ሰዓት ድርጅቱ መንገደኞች የማጓጓዝ ስራን አቁሞ የጭነት ማመላለስ ሥራ ላይ መሆኑን አውስተው ከመንገደኞች ከሚገኘው ገቢ ይልቅ ከጭነቱ የሚገኘው ትርፍ የተሻለ መሆኑን አስረድተዋል።</p>

<p>በተጨማሪ በድርጅቱ ውስጥ የሚገኙት ማሽኖች ውስን መሆናቸውን ያወሱት ም/ፕሬዚዳንት እነሱም በጭነት ማንሳት ሥራ ላይ መመደባቸውን ተናግረዋል።</p>

<p>የምድር ባቡር ድርጅት ገቢው ቀንሷል ወይም ከስረት ደርሶበታል የሚባለውን አስመልክተው ድርጅቱ በነበሩበት ችግሮች ከበፊቱ የተለየ ነገር ባለመኖሩ አትርፎ የማያውቅ መሆኑን እንደውም ከሰሞኑ የተሻለ የጭነት ገቢ አግኝተናል የሚል እምነት እንዳላቸው አቶ ግርማይ ታረቀኝ አስረድተዋል። ድርጅቱ ለሠራተኛው ደሞዝ መክፈል የቃተው ጊዜ እንደነበር ያስተወሱት አቶ ግርማይ አሁን ቢያንስ በዚህ ጭነት ገቢ መክፈል የሚቻልበት ሁኔታ ላይ እንደተደረሰም ገልፀዋል።</p>

<p>የጭነቱም ሥራ ሲያልቅ ያሉት ማሽኖች ወደ ቀድሞው ቦታቸው ተመልሰው መንገደኞችን የማጓጓዝ ሥራቸውን እንደሚቀጥሉ አስታውቀዋል።</p>



<p class="align-center"><a href="/Gazettas/Nation/info/Nation.sera.html">ከኔሽን ኅዳር 7 ቀን 1995</a></p>

</body>
</html>	














