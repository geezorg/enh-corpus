<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"ኢህአዴግ ሕዝቡን ይቅርታ በመጠየቅ ሥልጣን ይልቀቅ"</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">"ኢህአዴግ ሕዝቡን ይቅርታ በመጠየቅ ሥልጣን ይልቀቅ"</h1>


<p>ለአዲስ አበባ ከተማ መቆርቆዝና በኢትዮጵያ ለተከሰተው የረሃብ አደጋ መንስዔ ገዥው ፓርቲ የሚያራምደው ፀረ-ህዝብ ፀረ ልማት የሆነው የአብዮታዊ ዲሞክራሲ መርህ ነው ሲሉ ሶስት የፖለቲካ ድርጅቶች ገለፁ።</p>

<p>የመላው ኢትዮጵያ አንድነት ድርጅት ፣ የኢትዮጵያ ሰላምና ዴሞክራሲ አማራጭ ኃይሎች ም/ቤት፣ የኦሮሞ ብሔራዊ ኮንግሬስ ትናንት በኢየሩሳሌም ሆቴል ባወጡት የጋራ አቋም መግለጫ ላይ በኢትዮጵያ ታሪክ ታይቶ የማይታወቅ የረሃብ አደጋ ደርሶ ከ20 ሚሊዮን በላይ የሚገመት ሕዝብ ለሞት አደጋ ተጋልጧል ብለዋል።</p>

<p>ባለፉት 11 ዓመታትም አገዛዙ ትኩረት ያልሰጠው ኤድስና ወባ የመሳሰሉት ተላላፊ በሽታዎች በአስጊ ሁኔታ ተስፋፍተዋል ያሉት ተቃዋሚዎቹ ለነዚህ ሁሉ ተደራራቢ ችግሮች ተጠያቂ የሆነው ሕወሃት /ኢህአዴግ/ ሕዝቡን ይቅርታ በመጠየቅ ስልጣኑን በፈቃዱ መልቀቅ ይኖርበታል ብለዋል።</p>

<p>የረሃቡ መንስዔዎችም የመንግሥት የመሬት ፖሊሲና ከዚህ የሚመነጩ አድሏዊ የመሬት ሽንሸና፣ የግብርና ምርት ባልተገኙባቸው ወቅቶች ገበሬው የሚከፍለው ግብር፣ የማዳበሪያና የምርጥ ዘር ዕዳ እንዲሁም የኢህአዴግ አፋኝ ፖሊሲና ብልሹ አስተዳደር ነው ያሉት ፓርቲዎቹ ለረሃብ አደጋ የአስቸኳይ ጊዜ አዋጅ ታውጆ የነፍስ አድን ዘመቻ እንዲጀመር ጥሪ አድርገዋል።</p>

<p>ሦስቱ የፖለቲካ ፓርቲዎች ከጋዜጠኞች ከተሳታፊዎች ለቀረቡት ጥያቄዎች ምላሽ ሲሰጡ የመንግሥትን አካሄድ ለምን እየተከታተላችሁ ተከትላችሁ መግለጫ ትሰጣላችሁ? የተባለውን አናደርግም በማለት ፓርቲዎቹ አስተባብለዋል። በሌላም በኩል እናንተስ ለረሃቡ አደጋ ምን ማድረግ አቅዳችኋል? ተብሎ ለቀረበው ጥያቄ የገንዘብ ዕርዳታ እንሰጣለን ለማለት እንደማይቻል አውስተው ጥያቄውንም አግባብነት የለውም ብለዋል።</p>

<p>የኢትዮጵያውያን ዲሞክራሲያዊ ፓርቲ /ኢዴፓ/ በቅርቡ በረሃብ ለተጠቁ ወገኖች ዕርዳታ የሚውል 5,000 ብር ለአደጋ መከላከልና ዝግጁነት ኮሚሽን መለገሱ አይዘነጋም።</p>


<p class="align-center"><a href="/Gazettas/Nation/info/Nation.sera.html">ከኔሽን ኅዳር 7 ቀን 1995</a></p>

</body>
</html>	
