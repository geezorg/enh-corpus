<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሚሰደዱ ኢትዮጵያውያን ሞት ቁጥር ጨምሯል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የሚሰደዱ ኢትዮጵያውያን ሞት ቁጥር ጨምሯል</h1>


<p>በሶማሊያ ፑንት ላንድ በኩል በኤደን ባህረ ሰላጤ በማድረግ በህገ ወጥ መንገድ በመኮብለል ወደ የመንና ሳዑዲ ዓረቢያ የሚሰደዱ ኢትዮጵያውያን ቁጥር እየተበራከተ መምጣቱና በየመንገዱ ላይ የሚያጋጥማቸው የሞት አደጋም መጨምሩን ጉዳዩን በቅርብ የሚከታተሉ ምንጮች ገለፁ። </p>

<p>ባገባደድነው ሳምንት ብቻ ወደ 60 የሚጠጉ የኢትዮጵያና የሶማሊያ ዜጐች ወደ ሳዑዲ ዓረቢያና የመን ለመግባት በጀልባ ሲጓዙ የት እንደደረሱ ለማወቅ አለመቻሉን ኤ.ኤፍ ፒ አስታወቀ። ተሳፋሪዎቹ ለአስር ቀናት በጉዞ ላይ እንደነበሩ ጀልባዋ ባለፈው ረቡዕ በኤደን ባህረ ሰላጤ የኃይል ማነስ ችግር አጋጥሟት እንደነበርም በጅቡቲ የሚገኘው የፈረንሳይ ጦር ኃይል ቃል አቀባይ በመጥቀስ የዜና ወኪሉ አስረድቷል።</p>

<p>በጅቡቲ ከፍተኛ የጦር ሰፈር ያለው የፈረንሳይ ጦር ኃይል ማክሰኞ ዕእት እንዳስታወቀው ጀልባዋ 96 ሰዎችን አሳፍራ ነበር። ከተሳፋሪዎቹ ውስጥ ሶስቱ መሞታቸውንና ሌሎቹ አካባቢ በመቃኘት ላይ በነበረችው የስፔን የጦር መርከብ በሕይወት መትረፋቸውን መግለፁም ይታወሳል።</p>

<p>ከፈረንሳይ ጦር ኃይል የወጡ ምንጮች ረቡዕ እንዳስረዱት ግንቦሳሶ በተባለችው የሶማሊያ ግዛት የተነሳችው ጀልባ 150 ሰዎችን አሳፍራ ነበር። ሦስቱ ሰዎች የሞቱት ቀደም ሲል እንደተዘገበው ሰምጠው ሳይሆን እዚያው ጀልባዋ ላይ ሞተው ነው የተገኙት ሲል የፈረንሳዩ ዜና ወኪል ኤ.ኤፍ ፒ አስታውቋል።</p>

<p>በተመሳሳይ ሁኔታ ከአንድ ወር በፊት ወደ የመንና ሳዑዲ ዓረቢያ በጀልባ ተሳፍረው በመሰደድ ላይ የነበሩ ኢትዮጵያውያንና ሶማሊያዊያን ጀልባዋ በመስመጧ ለህልፈተ ሕይወት መዳረጋቸው ይታወሳል።</p>


<p class="align-center"><a href="/Gazettas/Nation/info/Nation.sera.html">ከኔሽን ኅዳር 21 ቀን 1995</a></p>

</body>
</html>	














