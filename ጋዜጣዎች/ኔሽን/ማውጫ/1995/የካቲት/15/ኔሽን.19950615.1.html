<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያውያን ሕፃናት በደ/አፍሪካ ለወሲብ ንግድ እየተጋለጡ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢትዮጵያውያን ሕፃናት በደ/አፍሪካ ለወሲብ ንግድ እየተጋለጡ ነው</h2>


<p>ኢትዮጵያውያንና የሌሎች ሀገሮች ሕፃናት ሴቶች ለወሲብ ንግድ መጋለጣቸው ተጠቆመ። ሕፃናቱ በመገደድና በመደለል እንዲሁም በተለያዩ ሁናቴዎች ከየሀገሮቻቸው ድንበር እየተሻገሩ ልቅ ለሆነ የወሲብ አገልግሎት እንደሚሸጡ አውሮፓዊው ጋዜጣ አውስቷል።</p>

<p>ደቡብ አፍሪካ ከአፍሪካ ወደ አውሮጳና ሩቅ ምሥራቅ የሚሸጋገሩ ለወሲብ የተዘጋጁ ልጅ እግር ሴቶች የገበያ ማዕከል እየሆነች መምጣቷን የተባበሩት መንግሥታት የሰብዓዊ መብት ኮሚሽንን ሪፖርት ጠቅሶ ዘጋርዲያን የተባለው የእንግሊዝ ጋዜጣ በረቡዕ የካቲት 12/1995 ዕትሙ ገልጿል።</p>

<p>ጋዜጣው የኮሚሽኑን ሪፖርት ጠቅሶ እንዳተተው፦ ከአንጐላ፣ ከሞዛምቢክ፣ ከሴኔጋል፣ ከኬንያ፣ ከኢትዮጵያ፣ ከዑጋንዳ፣ ከምሥራቅ አውሮፓ፣ ከታይላንድ፣ ከቻይና..... ተገደው ወይም በፈቃዳቸው የተሰበሰቡ ናቸው ሕፃን ሴተኛ አዳሪዎቹ። ሕፃናቱ በጆሃንስበርግና በኬፕታውን ከተሞች ለጐዳና ላይ ሽርሙጥና መዳረጋቸውን ጉዳዩን ያጠኑ ኤክስፐርቶች ለተባበሩት መንግሥታት የሰብዓዊ መብት ኮሚሽን ያደረጉት ሪፖርት ያስረዳል።</p>

<p>ሂደቱን በማሳካት ረገድ የአንጐላ፣ የኮንግሊስና የናይጄሪያ የወንጀለኛ ቡድኖች በርካታውን ኃላፊነት ሲወስዱ፤ የሌሎች (የቡልጋሪያን፣የታይላንድን፣ የቻይናን እና የሩሲያን የመሳሰሉ) የአውሮፓና የሩቅ ምሥራው ወንጀለኞች ተሳትፎ በተጨማሪነት እንዳለበት ጋዜጣው አመልክቷል።</p>

<p>ባለፈው የፈረንጆች ዓመት ደቡብ አፍሪካን በጐበኙት የተባበሩት መንግሥታት ድርጅት ተወካይ ታክሎ እንደተመለከተው፦ ሪፖርቱ አስገድዶ መድፈርን፣የሕፃናት ሴተኛ አዳሪነትን፣ አጉራ ዘለል ወሲብን አካትቶ ይዞአል።</p>

<p>በደቡብ አፍሪካ የአሥራ አምስት ሚሊዮን ሕዝቦች ለረሃብ መጋለጥ ለወሲብ የተዘጋጁትን ሕፃናት ለማዛዋወር አስተዋፅኦ ማድረጉ በዘጋባው ተመልክቶአል። የሕዝቦች ነፃነትና እኩልነት በአፓርታይድ ታፍኖ መኖሩም አግባብ ላልሆነ ወሲብ መበራከት ምክንያት መሆኑን ሪፖርቱ ጨምሮ ዘግቧል።</p>

<p>የኤክስፐርቶቹ ዘገባ እንዳመለከተው አጠቃላይ ሁኔታው ያስደነግጣል ነው ያለው። አንዳንድ ቤተሰቦች ሆን ብለው ሴቶች ልጆቻቸውን ለሴተኛ አዳሪነት ይሸጣሉ። በርካቶቹ ቤት አልባ እህቶች ደግሞ ለመኖር ሲሉ ወሲባዊ አካላቸውን በገንዘብ ለመለወጥ ይገደዳሉ።</p>

<p>የደቡብ አፍሪካ ሰብዓዊ መብት ኮሚሽን ባለፈው የፈረንጆች ዓመት ባደረገው ጥናት ከሃገሪቱ ሕፃናት አንድ ሶስተኛ ያህሉ ያለ አግባብ ለሆነ ወሲባዊ መስተጋብር (sexual abuse)ይጋለጣሉ።</p>


<p class="align-center"><a href="/Gazettas/Nation/info/Nation.sera.html">ከኔሽን የካቲት 15 ቀን 1995</a></p>

</body>
</html>	














