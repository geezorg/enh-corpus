<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አርከበ በስዬ ላይ መሰከሩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">አርከበ በስዬ ላይ መሰከሩ</h1>


<p>የፌዴራል ጠቅላይ ፍ/ቤት በትናንትናው ዕለት በአቶ ስዬ አብርሃ ላይ የቀረበውን ምስክርነት ማዳመጥ የጀመረ ሲሆን በትናንትናው እለት የአዲስ አበባ ጊዜያዊ መስተዳድር ከንቲባ አርከበ እቁባይ ሰፊ ጊዜ በመውሰድ የምስክርነት ቃላቸውን ሰጥተዋል።</p>

<p>ከሰዓት በፊት ሙሉውን ሰዓት የወሰደው የከንቲባ አርከበ የምስክርነት ቃል በወቅቱ አቶ ስዬ አብርሃ አለአግባብ ስልጣን ከለላ በማድረግ አምቼ ኩባንያ ትራንስ ኢትዮጵያ ለተባለው የመጓጓዣ ድርጅት በሸጠለት የቅናሽ ዋጋ ተሽከርካሪዎችን ለወንድሞቻቸው እንዲሸጥላቸው መጠየቃቸውን አቶ አርከበ ለፍ/ቤቱ ገልፀዋል።</p>

<p>የስነ ምግባር ፀረ ሙስና ኮሜሽን አቃቤ ህግ ምስክር ከንቲባ አርከበ እቁባይ በሰጡት ቃል በ35 ከመቶ በላይ የዋጋ ቅናሽ መኪኖች ለአቶ ስዬ ወንድሞች እንዲሸጥ ለኩባንያው እንዲነግሩላቸው የጠየቋቸው መሆኑን ለችሎቱ የገለፀ ሲሆን ከንቲባ አርከበ አቶ ስዬ ያቀረቡላቸውን ጥያቄ እንደማያምኑበትና ለስማቸውም ጥሩ እንዳልሆነ በመግለፅ መልዕክቱን ለኩባንያው እንደማይነግሩ በወቅቱ መግለፃቸውን ለችሎቱ አስረድተዋል።</p>

<p>ከንቲባው አርከበ ጥያቄው ከአቶ ስዬ የቀረበላቸው ሁለቱም የትራንስ ኢትዮጵያ የቦርድ ሰብሳቢና ሃላፊ ሆነው ሲሰሩ ከአምቼ 213 ከባድ የጭነት መኪኖች ለድርጅቱ ከ35 በመቶ ባላነሰ ቅናሽ በተገዙበት ወቅት መሆኑንለፍ/ቤቱ ገልፀው አቶ ስዬ በዚሁ ሳቢያ ከንቲባ አርከበ አቶ ፀሐዬ ነጋሽለተባሉ የአምቼ ኩባንያ አማካሪ እንዲነግሩላቸው በድጋሚ መጠየቃቸውንና ሁኔታውንም ለአቶ ፀሐዬ ማስረዳታቸውን ለፍ/ቤቱ ተናግረዋል።</p>

<p>አቶ ፀሐዬ ነጋሽ የተባሉ መስካሪም ኩባንያው ለአቶ ስዬ አብረሀ ወንድሞች ለትራንስ ኢትዮጵያ በተሸጠው ዋጋ 5 መኪኖች እንዲሸጡ መንገራቸውን ለፍ/ቤቱ ገልፀዋል። ትራንስ ኢትዮጵያ በጨረታ ውል መሰረት መኪኖቹን የገዛው ከ35 እስከ 40 በመቶ በሚደርስ ቅናሽ መሆኑን አቶ ፀሐዬ ለፍ/ቤቱ ገልፀዋል።</p>

<p>የዚህ አይነቱ ቅናሽ ዋጋ ሊሰጥ የሚችለው በጨረታ በሚከናወን ውል ካልሆነ በስተቀር ለማንም ነጋዴ ቅናሽ የማያደርግ መሆኑን መስክረዋል።</p>

<p>ኩባንያው 20 እና ከዚያ በላይ መኪኖችን ለሚገዙ ድርጅቶችም ሆነ ግለሰቦች በየደረጃው የዋጋ ቅናሽ እንደሚያደርግ አቶ ፀሐዬ ለፍ/ቤቱ በመግለፅ ለትራንስ ኢትዮጵያ የተደረገው ቅናሽ ግን መኪኖቹ ብዛት ስለነበራቸውና ወደ ገበያም ለመግባት በነበረው ፍላጐት መሠረት ነው ብለዋል።</p>

<p>የአቶ ስዬ ወንድም አቶ ምህረተአብ አብርሃ መልዕክት ደረሰህ ወይ ብሎ በጠየቀው መሰረት የኩባንያው ስራ አስኪያጅ ለነበሩት ለሚስተር ማሪሊያኒ ስለመንገሬ መልስ ሰጥቻለሁ በማለት ለችሎቱ አስረድተዋል።</p>

<p>ለአቶ ስዬ አብርሃ ወንድሞች መኪኖቹ በቅናሽ እንዲሸጡ ለስራ አስኪያጅ በገለፁበት ወቅት ለትራንስ ኢትዮጵያ የተደረገው ሽያጭ ኩባንያው ወደ ገበያ ለመግባት በነበረው ፍላጐት መሠረት በኪሳራ መሸጡን እንደነገራቸው እመልክተዋል። ከ5 መኪኖች ሽያጭ በኋላ 10 መኪኖች ንፋም በተባለው ኩባንያ ስም በቅናሽ ዋጋ አምቼ እንዲሸጥላቸው በድርጅቱ የሕግ አማካሪ በሆኑት በአቶ የኢዮብ ሀጐስ በኩል ስራ አስኪያጅ መልዕክት የደረሳቸው መሆኑን ሚስተር ማሪሊያኒ ለአቶ ፀሐዬ እንደነገሯቸውና ለአቶ አርከበ እቁባይ ንገርልን ማለታቸውን ለችሎቱ ገልፀዋል። የአቶ ስዬ ወንድሞች በድጋሚ መኪኖቹን ለመግዛት ጥያቄ ማቅረባቸውን ለአቶ አርከበ ስነግረው አንተ እጅህን እንዳታስገባ ሚስተር ማሪሊያኒ በቅናሽ እንዳይሸጥ ብለውኛል ሲሉ ለችሎቱ አስረድተዋል።</p>

<p>የእነ አቶ አሰፋ አብርሃ ጠበቆች መኪኖች በትራንስ ኢትዮጵያ ስም ብቻ ነው ወይ የገቡት ብለው ላቀረቡት መስቀለኛ ጥያቄ አቶ አርከበ በሰጡት መልስ ከመኪኖቹ ውስጥ ጥቁር አባይ ወይንም ጥረት ፋውንዴሽን ለተባለ ድርጅት 50 መኪኖችን ማስተላለፉን ገልፀዋል። ትራንስ ኢትዮጵያ የጥቁር አባይ ውክልና ነበረው ወይ? የሚል ጥያቄ ቀርቦላቸው በሰጡት መልስም ውክልና እንዳልነበረውና ከገዛቸው መኪኖች ውስጥ ለእህት ድርጅቶች እንደሚያስተላልፍ ከአምቼ ጋር ስምምነት ነበረው ብለዋል። ጠበቆቹ ትራንስ ኢትዮጵያ በገዛበት ዋጋ ግለሰቦችም ሆኑ ድርጅቶች ከመግዛት ለቀረበው ጥያቄ የዋጋ ቅናሽ ሊደረግ የሚችለው ከሚገዙት መኪኖች ብዛት እንድእጅ የሚከለክል ሕግ የለም ብለዋል።</p>

<p>ፍ/ቤቱ በዚህ መዝገብ ተጨማሪ የአቃቤ ሕግ ምስክሮችን ለመስማት ለመጋቢት 24 ቀን 1995 ዓ.ም ተለዋጭ ቀጠሮ ይዟል።</p>


<p class="align-center"><a href="/Gazettas/Nation/info/Nation.sera.html">ከኔሽን የካቲት 29 ቀን 1995</a></p>

</body>
</html>	














