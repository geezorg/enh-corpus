<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>175 ሺህ የሳንባ ሕሙማን በሃገራችን አሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">175 ሺህ የሳንባ ሕሙማን በሃገራችን አሉ</h1>


<p>ጤና ጥበቃ ከመስከረም 7-9 1995 ዓ.ም በንግስ ሳባ ሆቴል ባካሄደው የሳንባ ነቀርሳና የስጋ ደዌ በሽታዎች መከላከያና መቆጣጠሪያ ስብሰባ ላይ 175 ሺህ የሚጠጉ የሳንባ ነቀርሳ ሕሙማን ሊኖሩ እንደሚችሉ ተገለፀ።</p>

<p>የሳንባ ነቀርሳና የሥጋ ደዌ በሽታዎች መከላከያና መቆጣጠሪያ ቡድን መሪ የሆኑት ዶ/ር ብርሃነ ኪዳነማርያም ለሪፖርተራችን እንደገለፁት ከአጠቃላይ የኢትዮጵያ ሕዝብ 1/3ኛው በበሽታው ተይዟል ተብሎ እንደሚገመት ተናግረዋል። አክለውም በ1994 ዓ.ም. ብቻ 107 ሺህ ሕሙማን እንደተገኙና የሕክምና ክትትል እያደረጉ መሆኑን ገልፀው በ1985 ዓ.ም. 15ሺህ ሕሙማን ብቻ ተመዝግበው እንደነበር አስታውቀዋል።</p>

<p>ዶ/ር ብርሃነ ኪዳነማርያም ሃገራችን በዓለም ላይ የሥጋ ደዌ በሽታ ካለባቸው አስር ሃገሮች አንዷ መሆኗን ገልፀው የዛሬ 15 ዓመት በበሽታው ይዘው የተመዘገቡ 80 ሺህ ሕሙማን ሲሆኑ አሁን ተመዝግበው የሚገኙት 5 ሺህ ሕሙማን መሆናቸው የተደረገውን ርብርብ ውጤታማነት እንደሚያሳይ አስታውቀዋል።</p>

<p>በኢትዮጵያ ውስጥ ካሉት 2600 የጤና ተቋማት ውስጥ አንድ ሺህ ብቻ የሳንባ ነቀርሳ ሕክምና የሚሰጡ መሆናቸው ሲታወቅ ከተለያዩ የውጭ ድርጅቶች ጋር በመተባበር በቀሩት የጤና ተቋማትም አገልግሎቱ እንዲሰጥ ጥረት እየተደረገ እንደሚገኝ በቀረበው ሪፖርት ተገልጿል። በሽታው ይገኝባቸዋል ተብለው ከተመዘገቡት 600 ወረዳዎች በ500ዎች ውስጥ የሳንባ ነቀርሳ ሕክምና አገልግሎት የሚሰጥ አንድ የጤና ተቋም ቢኖርም በበለጠ የሚጠናከርበትን ሁኔታ እንዲመቻች የውይይቱ ተሳታፊዎች ጠይቀዋል።</p>

<p>ዶ/ር ብርሃነ ኪዳነማሪያም ፕሮግራሙ እስካሁን ኪዳነማሪያም ፕሮግራሙ እስካሁን በኔዘርላንድ መንግስት፣ በዓለም የጤና ጥበቃ ድርጅትና በጀርመን የሥጋ ደዌ ዕርዳታ ድርጅትና በጀርመን የሥጋ ደዌ ዕርዳታ ድርጅት እንደሚታገዝ አውስተው ወደፊት በተጠናከረ መልኩ አብረው ለመሥራትና የአገልግሎቱን ሽፋን ለማስፋት በመንግስት በኩልም ዕርዳታ ሰጭዎችን በማስተባበር ከፍተኛ ዝግጅት እየተደረገ መሆኑን አስረድተዋል።</p>


<p class="align-center"><a href="/Gazettas/Nation/info/Nation.sera.html">ከኔሽን መስከረም 18 ቀን 1995</a></p>

</body>
</html>	














