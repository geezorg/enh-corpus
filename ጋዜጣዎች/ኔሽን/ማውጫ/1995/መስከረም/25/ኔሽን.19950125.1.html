<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ፕራይቬታይዜሽን ኤጀንሲ ገዢ ማግኘት አልቻለም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ፕራይቬታይዜሽን ኤጀንሲ ገዢ ማግኘት አልቻለም</h1>


<p>በመንግስት ይዞታ ስር የሚገኙ ድርጅቶችን ወደ ግል ይዞታ የማዘዋወር ኃላፊነት የተሰጠው የኢትዮጵያ ፕራይቬታይዜሽን ኤጀንሲ በተደጋጋሚ የጨረታ ማስታወቂያ አውጥቶ በጣት የሚቆጠሩ ድርጅቶችን ቢሸጥም ለአብዛኛዎቹ ድርጅቶች ገዢ አለመገኘቱ ጉዳዩን በቅርበት የሚከታተሉ ምንጮች ገለጹ።</p>

<p>በማስታወቂያ ጨረታ ቁጥር 001/2001-2002 ድርጅቱ ዘጠኝ ድርጅቶችን ለመሸጥ ቢያቀርብም ሊሸጥ የቻለ ሁለት ድርጅቶች የቃሊቲ መኖ ድርጅትና ብሉ ናይል ራስ ሆቴል መሆናቸው ታውቋል። ድርጅቱ በዚህ የማስታወቂያ ጨረታ የሰንቀሌ ኖራ ፋብሪካ የሐረር ራስ ሆቴል፣ የድሬዳዋ ራስ ሆቴል፣ ከረዩ ሎጂ ሆቴል፣ ብርሃን የዓይን መነፅር መደብር (ንግዱን ብቻ)፣ የአዳበርጋ ከብት ዕርባታ፣ የደብረዘይት ዓሣማ እርባታን አቅርቦ የነበረ ቢሆንም አንዳቸውም የሚደፍር ገዢ ሳያገኙ ቀርተዋል።</p>

<p>ኤጀንሲው ከ2001-2002 ባለው ጊዜ ውስጥ በአጠቃላይ 111 ትላልቅ ድርጅቶችን ለመሸጥ ቢያስብም በዕቅዱ መሠረት መሸጥ አልቻለም። ሊሸጡ ከታቀዱት መካከል በምግብ ኢንዱስትሪ ዘርፍ ለምሳሌ አዲስ ሞጆ ምግብ ዘይት፣ ከመጠጥ በደሌ ሐረርና ሜታ ቢራ ፋብሪካ፣ ከጨርቃጨርቅ የባህርዳር ጨርቃጨርቅ፣ ከቆዳ አንበሳ ጫማ፣ ከኢንጂነሪንግ አቃቂ መለዋወጫ ከፋይናንስ ኮንስትራክሽንና ቢዝነስ ባንክ፣ከማዕድን አብያታ ሶዳ፣ አሽ ፋብሪካ፣ ከግብርና የአርሲ ግብርና ልማት ወዘተ ሲገኙባቸው የአገር ውስጥም ሆነ የውጭ ባለሀብት ገዢ አለማግኘታቸው ታውቋል። ለድርጅቶቹ ገዢ አለማግኘት እንደዓበይት የሚቀርበው ምክንያት የውጭ ባለሀብቶችን ተሳታፊ አለመሆናቸው፣ የሀገር ውስጥ ባለሀብቶች ካፒታል ዐቅም የሚፈታተኑ ሆነው መገኘታቸው ነው።</p>

<p>ቀደም ብለው ወደ ግል ይዞታ የተዘዋወሩ ድርጅቶች በሀገር ውስጥም ሆነ በውጭ ባለሀብቶች ገዢ ሊያገኙ የቻሉት የድርጅቶቹ ደረጃና ዋጋ ዝቅተኛ በመሆኑ የተነሳ መሆኑን ምንጮቹ ይገልፃሉ።</p>

<p>በሃገር ውስጥ ብቻ ሳይሆን ታዋቂ በሆኑ የመገናኛ ብዙኃን አውታሮ ጨረታዎችን የሚያወጣው ኤጀንሲው ገዢ ለማግኘት አለመቻሉ አሳሳቢና መፍትሔ የሚሻ መሆኑን ምንጮች አስረድተዋል።</p>

<p>ከ1996-2000 ዓ.ም ድረስ 116 ድርጅቶች ለሃገር ውስጥ ባለሀብቶች 16 ድርጅቶች ደግሞ ለውጭ ባለሀብቶች የተሸጡ መሆናቸውን ድርጅቱ ከሚያሳትመው ፕራይቬታይዜሽን ሪቪው መፅሔት መረዳት ተችሏል።</p>


<p class="align-center"><a href="/Gazettas/Nation/info/Nation.sera.html">ከኔሽን መስከረም 25 ቀን 1995</a></p>

</body>
</html>	














