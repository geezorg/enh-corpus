<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በአዲስ አበባ ከ7ሺህ በላይ ነጋዴዎች የንግድ ፍቃዳቸውን የሚያድስላቸው አላገኙም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በአዲስ አበባ ከ7ሺህ በላይ ነጋዴዎች የንግድ ፍቃዳቸውን የሚያድስላቸው አላገኙም</h2>


<p>ከአዲስ አበባ ፋይናንስ ቢሮ ፍቃድ በማውጣት በንግዱ ዘርፍ ተሰማርተው የነበሩ ከ7ሺህ በላይ ነጋዴዎች ቢሮው ፍቃዳችሁን በጊዜው አላሳደሳችሁም በሚል ሰበብ እስከሚያዚያ 1996 ድረስ ያለንግድ ፍቃድ እንዲሰሩ በማድረጉ በሥራቸው ላይ ከፍተና ችግር መፈጠሩን አንዳንድ ነጋዴዎች ዝግጅት ክፍላችን ድረስ በመቅረብ አማረሩ።</p>

<p>ቢሮው በበኩሉ በ1989 ዓ.ም የፋይናንስ ደንብና አስተዳደር የፍቃድ አሠጣጥን አስመልክቶ ለሚኒስትሮች ም/ቤት የወጣውን ደንብ ተከትሎ በበጀት ዓመቱ ውስጥ የንግድ ፍቃዱን ያላሳደሰ ግለሰብ ከበጀት ዓመቱ መዝጊያ አንስቶ እስከሚቀጥለው የበጀት ዓመት ሚያዝያ ወር ድረስ ፍቃዱ እንደማይታደስለትና ቅጣትም እንደሚጣልበት መወሰኑን አስታውሶ በዚህ መሠረት የማንኛውም ነጋዴ ፍቃድ ለማደስ ሌላ መመሪያና ደንብ ካልወጣ በስተቀር የተለየ አካሄድ እንደማይኖረው አስታውቋል።</p>

<p>ሆኖም ይህ ደንብ የማያሠራና ንግድና ኢንቨስትመንትን የማያንቀሳቅስ፣ ባለፈቃዶቹ በጨረታዎች ሆነ የታደሰ የንግድ ፍቃድ በሚጠይቁ ማናቸውም እንቅስቃሴዎች ላይ እንዳይካፈሉ እገዳ የሚጥል በመሆኑ ደንቡ ተሽሮ በሌላ ቅጣት እንዲተካ በተደጋጋሚ የክልል ፋይናንስ ቢሮዎች የሚኒስትሮች ም/ቤትን ቢጠይቁም እስካሁን ድረስ ምላሽ ማጣታቸውን ይናገራሉ።</p>

<p>በዚህም መሠረት የኦሮሚያ ክልላዊ መንግሥት በራሱ ጊዜ ፈቃዳቸውን በጊዜ በማያድሱ ግለሰቦች ላይ ለአምስት ቀን ብቻ የንግድ ድርጅታቸውን በማሸግ በስድስተኛው ቀን ወደመደበኛ የሥራ እንቅስቃሴያቸው እንዲመለሱ ቅጣት የጣለ ሲሆን የአዲስ አበባ አስተዳደር ፋይናንስ ቢሮ ግን ችግሩን መፍታት አቅቶት ከፌዴራል መንግሥት መመሪያ እየጠበቀ መሆኑን ከፋይናንስ ቢሮ አካባቢ የተገኙ መረጃዎች ይጠቁማሉ።</p>

<p>ከቢሮው አካባቢ ያሉት ከፍተኛ የአመራር አካላት ለኔሽን ዘጋቢ ጨምረው እንደገለፁት ከ7ሺህ በላይ የሆኑና በተለያዩ የንግድ ዘርፎች ላይ የተሰማሩ ነጋዴዎች ለከፍተኛ መጉላላት ከመዳረጋቸውም በተጨማሪ ለጉዳዩ አፋጣኝ መፍትሔ ማግኘት አለመቻላቸውን ገልፀዋል። </p>


<p class="align-center"><a href="/Gazettas/Nation/info/Nation.sera.html">ከኔሽን ጳጉሜን 1 ቀን 1995</a></p>

</body>
</html>	














