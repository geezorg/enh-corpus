<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"በቡሬ ግንባር የተቀበረው የኤርትራ ወታደሮች አስክሬን ነው" የመከላከያ ሚኒስቴር ባለሥልጣን</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">"በቡሬ ግንባር የተቀበረው የኤርትራ ወታደሮች አስክሬን ነው" የመከላከያ ሚኒስቴር ባለሥልጣን</h2>


<p>በኢትዮጵያ ኤርትራ ድንበር የተመድ የሰላም አስከባሪ ኃይል በቅርቡ በቡሬ ግንባር የኢትዮጵያ ወታደሮች አስክሬንን መቅበር እንደተጀመረ አድርጐ ያወጣው መግለጫ ፍፁም ሀሰትና አስክሬኑን "ኤርትራ ተቀብላ ለመቅበር ፍቃደኛ ባለመሆኗ በኢትዮጵያ ምድር እንዲቀበሩ የተደረጉ የኤርትራ ወታደሮች አስክሬን" መሆኑን አንድ ከፍተኛ የመከላከያ ሚኒስቴር ባለሥልጣን ጉዳዩን አስመልክቶ ከዝግጅት ክፍላችን ለቀረበላቸው ጥያቄ ምላሽ ሰጡ።</p>

<p>በባለሥልጣኑ መግለጫ መሰረት በኢትዮጵያ ኤርትራ ጦርነት ወቅት በምሥራቁ ግንባር 25 ኪሎ ሜትር ወደ ኤርትራ ግዛት የሰላም አስከባሪው ኃይል ቀጣና በሆነው ግዛት ውስጥ ኤርትራ ከፍተኛና ቅፅበታዊ ሽንፈት እንደደረሰባት በገሃድ የሚታወቅ ሐቅ ከመሆኑም በላይ በወቅቱ የኢትዮጵያ ጦር ሰፊውን የኤርትራ ግዛት ለመቆጣጠር ሲችል የኤርትራ ጦር ሽሽት የያዘ በመሆኑ የወታደሮቹን አስክሬን እንኳን ለመሰብሰብ አልቻለም ነበር ብለዋል።</p>

<p>የሻዕቢያ ወታደሮች አስክሬን የመቅበሩን ጉዳይ የሰላም አስከባሪው ኃይል በተደጋጋሚ አንስቶ ውይይት በተደረገበት ወቅት የሻዕቢያ መንግሥት ተወካዮች አስክሬኑ የማን መሆኑ እስካልተለየ ድረስ አንቀበልም የሚል ሀሣብ በተደጋጋሚ በማምጣታቸውና የሰላም አስከባሪው ኃይል ያልተቀበረ አስክሬን እንዲቀብር ያቀረበው ይህ ሐሣብ የሰብአዊነት ጥያቄ በመሆኑ ኢትዮጵያ ጥያቄውን ያለምንም ቅድመ ሁኔታ እንደተቀበለች አክለው ገልፀዋል።</p>


<p class="align-center"><a href="/Gazettas/Nation/info/Nation.sera.html">ከኔሽን ሐምሌ 19 ቀን 1995</a></p>

</body>
</html>	














