<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ከፌዴራል የመጀመሪያ ደረጃ ፍርድ ቤት በሁለት ዓመት ብቻ 27 ዳኞች ሥራ ለቀቁ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ከፌዴራል የመጀመሪያ ደረጃ ፍርድ ቤት በሁለት ዓመት ብቻ 27 ዳኞች ሥራ ለቀቁ</h2>


<p>የፌዴራል የመጀመሪያ ደረጃ ፍርድ ቤት አምና ከነበሩት 58 ዳኞች መካከል አስራ አንዱ በተለያየ ምክንያት ሥራቸውን የለቀቁ ሲሆን ዘንድሮም በጠቅላላው ከነበሩት 55 ዳኞች መካከል አስራ ስድስቱ መልቀቃቸው ተገለፀ። የፍርድ ቤቱ ፕሬዚዳንት አቶ ደሳለኝ በርሔ በበኩላቸው ዳኞቹ የሚለቁት ወጣት በመሆናቸው ለትምህርት ፍለጋ ሣይሆን እንደማይቀር ይጠቁማሉ።</p>

<p>የፍርድ ቤቱን የሥራ እንቅስቃሴ በአጠቃላይና በተለይ ደግሞ ዳኞቹ ሥራ ስለሚለቁበት ሁኔታ ከዝግጅት ክፍላችን ጋር ባደረጉት ቃለምልልስ ፕሬዚዳንቱ አቶ ደሳለኝ በርሔ ምክንያቱን በትክክል እንደማያውቁትና "ምናልባትም ዳኞቹ የመጀመሪያ ዲግሪያቸውን በማሻሻል የሁለተኛ ዲግሪ ትምህርታቸውን ለመከታተል በማሰብ ሥራቸውን ሳይለቁ እንደማይቀሩ እገምታለሁ" ብለዋል።</p>

<p>ይሁንና የፌዴራል የመጀመሪያ ደረጃ ፍርድ ቤት የረጅም ጊዜ ቀጠሮን የሚያስከትሉ፣ ባለጉዳይን ለወጪና ለመጉላላት የሚዳርጉ አሠራሮችን በማስቀረት በአነስተኛ ወጪና በአጭር ቀጠሮ አገልግሎት ለመስጠት የበለጠመዘጋጀቱን አቶ ደሳለኝ አስታውቀው በአሁኑ ወቅት ለእያንዳንዱ ጉዳይ ግልጽ የሆነ የጊዜ ገደብ በማስቀመጥ አፈፃፀሙን የመከታተልና ተግባራዊ የማድረግ ሥራ መጀመሩን፣ እንዲሁም ቀደም ሲል ረጅም ጊዜ ይወስድ የነበረው የፍቺ ጉዳይ በአራት ወራት ውስጥ ብቻ እንደሚጠናቀቅም ለአብነት ገልፀዋል።</p>

<p>ቀደም ሲል በክረምቱ ወራት ፍርድ ቤቶች ስለሚዘጉበት ሁኔታ እና በዘንድሮም ክረምት የፍ/ቤቶቹ ለእረፍት መዘጋትን አስመልክተው ፕሬዚዳንቱ እንደገለፁት በየዓመቱ ዳኞች እረፍት እንዲወጡ የሚደረገው የህንጻ እድሳትና የስልጠና ተግባራትን ማከናወን አስፈላጊ ሆኖ በመገኘቱ እንደሆነ ጠቁመው በዘንድሮውም ክረምት ፍርድ ቤቶቹ የሚዘጉ በመሆኑ ተገግልጋዮች በጊዜያዊነት በተመደቡት የልደታና አራዳ ችሎቶች በመቅረብ ለአፋጣኝ ጉዳይ መገልገል እንደሚችሉ አስታውቀዋል።</p>


<p class="align-center"><a href="/Gazettas/Nation/info/Nation.sera.html">ከኔሽን ሐምሌ 26 ቀን 1995</a></p>

</body>
</html>	














