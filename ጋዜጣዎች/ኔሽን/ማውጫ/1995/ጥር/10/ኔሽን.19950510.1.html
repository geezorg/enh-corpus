<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አርከበ እቁባይ ከንቲባ ህላዌ ዮሴፍ ም/ከንቲባ ሆኑ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">አርከበ እቁባይ ከንቲባ ህላዌ ዮሴፍ ም/ከንቲባ ሆኑ</h2>


<p>የአዲስ አበባ መስተዳድርን ለሚቀጥሉት ሦስት ዓመታት ለማስተዳደር ዘጠኝ አባላት ያሉት የአዲስ አበባ ከተማ መስተዳድር ካቢኔ ተቋቋመ። በዚህ አዲስ ካቢኔ ውስጥ አቶ አርከበ ዕቁባይ ከንቲባ ሆነው ሲሾሙ አቶ ህላዊ ዮሴፍ ምክትል ከንቲባ ሆነው ተሹመዋል።</p>

<p>ከመጭፊው ሐሙስ ጥር 15 ቀን 1995 ጀምሮ ሥልጣኑን የሚረከበው ይህ ካቢኒ በሥሩ አሥር ክፍለ ከተሞችን ያዋቀረ ሲሆን በፊቱ በመስተዳድር በአዲስ አበባ ደረጃ የነበሩት የማህበራዊና የኢኮኖሚ ዘርፍ ቢሮዎች ፋንታ የአቅም ግንባታ ቢሮ የገንዘብና ኢኮኖሚ ልማት ቢሮ የማህበራዊና የሲቭል ጉዳዮች ቢሮ የባህልና ማስታውርቂያ ቢሮ የንግድና ኢንዱስትሪ ቢሮ ወዘተ የያዘ ሲሆን በአሥሩም ክፍለ ከተሞች ቅርንጫፎች እንደሚኖራቸውም ታውቋል።</p>

<p>እያንዳንዱ ክፍለ ከተማም በሥሩ ከአምስት እስከ ስድስት የሚደርሱ የአመራር አባላት ያሉት ሲሆን ለክፍለ ከተማ አስተዳዳሪነት የሚመረጡ ሰዎችም ተለይተው ታውቀዋል። ለአስተዳደሪነት የተመረጡ ግለሰቦች ከአንማራ ከኦሮምሚያና ከትግራይ ከተውጣጡት 30 ሰዎች በተጨማሪ ከክልል እስከ ወረዳ ድረስ በተደረገው ግምገማ ጥሩ ብቃት አላቸው ከተማዋን በሚያስተዳድሩበት ወቅት የከፋ በደልና ችግር በሕብረተሰቡ ላይ አላደረሱም የጐላ ጥፋት የለባቸውም የተባሉት የዞን መሪዎችም ይገኙበታል።</p>

<p>ከትግራይ ክልል ምክትል ፕሬዚዳንትነት ተነስተው የመጡት አቶ አርከበ አስቀድሞ ሥራቸውን የጀመሩ ሲሆን የአማራ ክልላዊ መንግስት የባህልና ማስታወቂያ ቢሮ ኃላፊ የነበሩት አቶ ህላዊ ዮሴፍ ምክትል ከንቲባ ሆነው ሲመደቡ ከእነሱ በቀጣይነት የጂማ ዞን ዋና አስተዳዳሪ የነበሩት አቶ አሊ ሲራጅ የትግራይ ከልል የባህልና ማስታወቂያ ምክትል ኃላፊ አቶ ተክለ ብርሃን እና ሌሎችም ሰዎች በቅደም ተከተላቸው መሠረት የካቢኒውን ምንጮቻችን ገልፀዋል።</p>

<p>ከመጪው ጥር 15 ቀን 1995 ዓ.ም ጀምሮ ሥልጣኑን ከአቶ አሊ አብዶ አመራር የሚረከበው አዲሱ ካቢኒ ከተማይቱን ለሚቀጥሉት ሦስት ዓመታት የሚመራ ሲሆን የአዲስ አበባ ከተማ መስተዳድር ፕሬዚዳንት የነበሩት አቶ አሊ አብዶ እስካሁን ድረስ ምንም ቦታ እንዳልተሰጣቸው ሲታወቅ ካሁን በኋላ ወደ ኦሮሚያ ያምሩ አያምሩ የታወቀ ነገር የለም።</p>


<p class="align-center"><a href="/Gazettas/Nation/info/Nation.sera.html">ከኔሽን ጥር 10 ቀን 1995</a></p>

</body>
</html>	














