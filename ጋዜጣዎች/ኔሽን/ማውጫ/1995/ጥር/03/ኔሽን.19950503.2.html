<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢዴፓ የጠራውን ሕዝባዊ ስብሰባ ለየካቲት 2/95 አስተላለፈ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢዴፓ የጠራውን ሕዝባዊ ስብሰባ ለየካቲት 2/95 አስተላለፈ</h2>


<p>የበሔራዊ ዕርቅ ጥያቄና ወቅታዊ ሀገራዊ ጉዳይን አስመስክሮ ጥር 4 ቀን 1995 ዓ.ም በመስቀል አደባባይ ጠርቶት የነበረው ሕዝባዊ ስብሰባ አዲስ አበባ መስተዳደር በፈጠረው አወዛጋቢ ሁኔታ የጥሪ መልዕክቱ ወደ ሕዝቡ በበቂ ሁኔታ ባለመድረሱ በቂ የቅስቀሳ ጊዜ ለማግኘት ሲል ወደ የካቲት 2/95 ዓ.ም ያስተላለፈ መሆኑን ኢዴፓ አስታወቀ። መጭዎቹ ቀናቶች የጥምቀት በዓልና የአፍሪካ ህብረት የመሪዎች ስብሰባየሚካሄዱባቸው በመሆናቸው መንግስትም የጥበቃ ችግር ይኖርብኛል የሚል ስበብ ሊኖረው ስለሚችል ስብሰባው ወደ የካቲት 2/95 ለማዘዋወር መገደዱን የገለፀው ኢዴፓ በዕለቱ ማንኛውም ሀገር ወዳድና ለመብቱ ተቆርቋሪ የሆነ ኢትዮጵያዊ ሁሉ በገዢው ፓርቲ የሚነዛ ማንኛውም ዓይነት ሕገ ወጥ ዛቻና ክልከላ ሳይደናገጥ ሕገ መንግስታዊና ተፈጥሮአዊ መብቱን በመገኘት በቁርጠኝነት እንዲያስከብር ጥርሪውን አስተላልፏል።</p>

<p>በድርጅቱ ባወጣው መግለጫ ጥር 4 ቀን 2995 ዓ.ም ሊያካሄደው አስቦ ለነበረው የመስቀል አደባባይ ስብሰባ መስተዳድሩ ቀጥተኛ መልስ መስጠት ሲገባው በአዳራሽ ውስጥ ለማካሄድ አመቻችታችሁ አሳውቁን በማለት የተድበሰበሰ መልስ እንደተሰጠው አስታውሶ ስብሰባው ሁለት ቀናት ሲቀረው ዓርብ ጥር 2 ቀን 1995 ዓ.ም የአዲስ አበባ ፖሊስ ኮሚሽን ከመስተዳድሩ የሰላማዊ ሰልፍ ፈቃድ ክፍል ኃላፊ ጋር በግንባር አገናኝቷቸው ለማነጋገር ቢሞክርም የክፍሉ ኃላፊ በበላይ አካል የተወሰነ ጉዳይ ነው በማለታቸው መግባባት ላይ ሊደርስ አለመቻሉን አስታውቋል።</p>

<p>ይህ ከሆነ በሁለት ሰዓታት በኋላ በቅስቀሳ ሥራ ላይ የነበሩ አባላቱን ፖሊስ ይዞ የማሰር እንቅስቃሴ በመጀመሩ የቅስቀሳው ሥራ መቋረጡን ከመብት አፈናው በተጨማሪ ለቅስቀሳ ሥራዎች ባወጣቸው ወጪዎች ከፍተኛ የገንዘብ ኪሳራ የደረሰበት መሆኑም አመልክቷል።</p>


<p class="align-center"><a href="/Gazettas/Nation/info/Nation.sera.html">ከኔሽን ጥር 3 ቀን 1995</a></p>

</body>
</html>	














