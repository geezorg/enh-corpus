<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ጀርመን ኦነግን እንደማትደግፍ አስታወቀች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ጀርመን ኦነግን እንደማትደግፍ አስታወቀች</h1>


<p>የጀመርመን መንግስት ከኦሮሞ ነፃነት ግምባር (ኦነግ) ጋር ምንም ዓይነት የተለየ ግንኙነት እንደሌለውና የኦነግ ወታደራዊ ክንፍም ሆነ እንቅስቃሴ በጀርመን ሃገር አለመኖሩን በኢትዮጵያ የሃገሪቱ አምባሳደር አስታወቁ።</p>

<p>አምባሳደሩ ይህንን የገለጡት የኢትዮጵያ ጀርመንን የጋራ ትብብርን አስመልክቶ ባለፈው ሰኞ ለጋዜጠኞች በሰጡት መግለጫ ላይ ወታደራዊ ቤዙ በጀርመን ሃገር ስለሚገኘውና የኢትዮጵያ መንግስት በቅርቡ በትግራይ ሆቴል ላይ ለደረሰው ፍንዳታ ተጠያቂ ስላደረገው ኦነግ ያላቸውን አስተያየት እንዲሰጡ በቢቢሲ ጋዜጠኛ በቀረበላቸው ጥያቄ ተመርኩዘው ነው።</p>

<p>አምባሳደሩ እንደገለፁት በአሁኑ ወቅት ጀርመን ውስጥ የሚኖሩ የኦነግ አባላት ከወታደራዊ ፖለቲካ ትግል ይልቅ ሰላማዊ ትግልን የመረጡት ብቻ ናቸው።</p>

<p>እ.ኤ.አ በ1990ዎቹ ኦነግ ጀርመን ውስጥ ጠንካራ ቢሮ እንደነበረው በአሁኑ ጊዜ ምንም ዓይነት ወታደራዊ ክንፍም ሆነ እንቅስቃሴ በሃገሪቱ እንደሌለ ገልጠዋል።</p>

<p>የኢትዮጵያ መንግሥት ኦነግን የአሸባሪ ድርጅት ብሎ ስለሚፈርጀው ጉዳይ ተጠይቀው ሲመልሱ "እኛ በዚህ ጉዳይ ላይ ይፋ የሆነ አቋም ገና አልያዝንም። ነገር ግን ኦነግን አንደግፍም" ብለዋል። አያይዘውም በኦነግ ውስጥ ሰላማዊ ትግል የሚያካሄዱትንና ወታደራዊ አማራጭ የያዙትን መለየት ተገቢ ነው ሲሉም ገልጠዋል። "ካልተሳሳትኩኝ እ.ኤ.አ በ1999 ኦነግ ሶማሊያ ሞቃዲሾ ውስጥ ስብሰባ ተቀምጦ ነበር። በዚህን ወቅት የድርጅቱ አባላት ለሁለት ተከፍለዋል። አንደኛው ወገን የሰላማዊ የፖለቲካ ትግል በማድረግ እንቀጥል ሲል ሌላኛው ደግሞ ወታደራዊ አማራጭን እንከተል በማለት ተከፋፍለዋል" ሲሉ አምባሳደሩ አስታውሰው ከዚህ ጊዜ በኋላ ኦነግ በጀርመን ውስጥ የሚያደርገው እንቅስቃሴ በእጅጉ መቀነሱን አስታውቀዋል።</p>

<p>ይህ በእንዲህ እንዳለ የጀርመን መንግስት በአዲስ አበባ ከተማ እጅግ በጣም ዘመናዊ በሆነ መልኩ የተገነባ ት/ቤት ከሁለት ዓመት በፊት ቢከፍትም የኢትዮጵያ መንግሥት ዜጐች በዚህ ት/ቤት እንዳይማሩ መከልከሉን በኢትዮጵያ የጀርመን አምባሳደር አስታወቁ።</p>

<p>የሥራ ዘመናቸውን ጨርሰው ወደ ሃገራቸው በቅርቡ የሚመለሱት የጀርመን አምባሳደር ጥቅምት 4 /1995 በኤምባሲያቸው ለጋዜጠኞች በሰጡት መግለጫ በዘመናዊነቱ በምስራቅ አፍሪካ ካሉ ሁሉ የጀርመን ት/ቤቶች እጅግ የላቀ ቢከፈትም የኢትዮጵያ መንግሥት ባወጣው ፖሊሲ የተነሳ ኢትዮጵያውያን በት/ቤቱ ተጠቃሚ ሊሆኑ አለመቻላቸውን እንዳሳዛናቸው ገልጠዋል።</p>

<p>"አዲስና ዘመናዊ ህንፃዎች በመሥራትና ዘመናዊ የሆኑ የውስጥ የትምህርት መገልገያ መሣሪያዎች በማሟላት ኢትዮጵያውያንን ጨምሮ ለብዙ ሃገር ዜጐች የሚያገለግል ት/ቤት እ.ኤ.አ በሰኔ 2000 ከፈትን። ነገር ግን የኢትዮጵያ መንግሥት ዜጐቹ በት/ቤቱ እንዲማሩ አልፈቀደልንም። ድርጊቱም እጅግ በጣም ካሳዘኑን ነገሮች አንዱ ነው" ሲሉ አምባሳደሩ ምሬታቸውን ገልጠዋል።</p>

<p>የትምህርት ሚኒስቴር ይህንን ፓሊሲ እንዲለወጥ ጥረት ቢደረግም እስካሁን ድረስ ዕገዳውን ለማስነሳት አለመቻሉን ጨምረው ገልጠዋል።</p>


<p class="align-center"><a href="/Gazettas/Nation/info/Nation.sera.html">ከኔሽን ጥቅምት 9 ቀን 1995</a></p>

</body>
</html>	














