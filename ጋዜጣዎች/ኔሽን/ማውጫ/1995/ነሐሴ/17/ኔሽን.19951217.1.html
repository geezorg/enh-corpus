<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"በኦህዴድ ውስጥ ምንም ዓይነት መከፋፈል የለም" አቶ ጁነዲን ሳዶ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">"በኦህዴድ ውስጥ ምንም ዓይነት መከፋፈል የለም" አቶ ጁነዲን ሳዶ</h2>


<p>በኦህዴድ አባላት በተለይም በአመራሩ ውስጥ መከፋፈል አለ እየተባለ የሚነገረው "ፍፁም ሐሰትና ተራ አሉባልታ ነው" ሲሉ የኦሮሚያ ክልላዊ መንግሥት ርዕሰ መስተዳድር አቶ ጁነዲን ሳዶ በተለይ ለኔሽን ጋዜጣ በሰጡት ቃለ ምልልስ አስታወቁ።</p>

<p>አቶ ጁነዲን ይኽንኑ በድርጅቱ ውስጥ ተከስቷል የተባለውን መከፋፈል አስመልክቶ እንደተናገሩት፦ "በድርጅታችን ውስጥ እንኳን በላይኛው አካል ቀርቶ በታችኛውም አካል ምንም አይነት መከፋፈል የለም። ቅሬታዎችም የሉም። ድርጅቱም ከምንጊዜው የበለጠ ጠንካራ ነው" ብለዋል።</p>

<p>ክልሉ የፌዴራል መንግሥት ጫና ያለበት ወይም ኦሮሚያን የሚያስተዳድረው ኦህዴድ ሳይሆን ከኦህዴድ ጀርባ በተዘዋዋሪ መንገድ ያለ ኃይል ነው እየተባለ ስለሚነገረውም ተጠይቀው አቶ ጁነዲን ሲመልሱ "ኦህዴድ እንደዚህና እንደዚያ ነው የሚሉ ርካሽና ተራ የመንደር ወሬዎች ላለፉት 10 ዓመታት ተነዝተዋል፤ ይሁንና አንዳችም እውነት የሌላቸው የሐሰት ወሬዎች ለመሆናቸው በተግባር ተረጋግጧል፤ ከዚህች ሀገር ፌዴራላዊ አስተዳደርም በግንባር ቀደምትነት ተጠቃሚ የሆነው የኦሮሞ ህዝብ መሆኑ ሊታወቅ ይገባል" ብለዋል። የኦህዴድ ኃይሎች አማካኝነት አባላቶቹ ላይ ጫና እንደሚደረግና እንደሚታሰሩበት ያሰማውን ቅሬታ አስመልክቶም አቶ ጁነዲን እንደተናገሩት "አብኮ ሁለት ፈርጅ ያለው ድርጅት ነው" ብለዋል። ይኽንንም ሲያብራሩ፦ "አንዱ ሕጋዊ ሲሆን፣ ሌላው ደግሞ ሕገወጥ ነው..... ሕጋዊነቱ በሕጋዊ መንገድ በምርጫ ቦርድ የተመዘገበ መሆኑ ሲሆን በሌላ በኩል ግን ሕገወጥ ሥራዎችን ለመሥራት ሲሯሯጥ አባላትን ሲመለምል የሚውል ኃይል መሆኑ ነው" ብለዋል። አቶ ጁነዲን አክለውም፦ "የአብኮ አባላት እንደ ህቡዕ ድርጅት በፍጥነት በሚንቀሳቀሱ መኪኖች ወረቀት መበተንና እንዲሁም አልፎ አልፎ በዘረፋና ተራ ሌብነት የሚገቡበት ሁኔታ በስፋት ታይቷል" ብለዋል። "የአብኮ አባላት ከሕግ ውጭ የሚያደርጉትን እንቅስቃሴ ካልገቱ ክልሉን የምንመራው እኛ እስከሆንን ድረስ ወደ ሕግ ከማቅረብ አንቆጠብም" ያሉት አቶ ጁነዲን፦ "የኦሮሞ ሕዝብን ሁሉጊዜ በተወናበደና በተደናበረ ፖለቲካ ከእንግዲህ ወዲያ ሆስቴጅ ማድረግ እንደማይገባና አብኮም ከመሪው ጀምሮ ራሱን ግልፅ ማድረግ እንዳለበት" አሳስበዋል።</p>


<p class="align-center"><a href="/Gazettas/Nation/info/Nation.sera.html">ከኔሽን ነሐሴ 17 ቀን 1995</a></p>

</body>
</html>	














