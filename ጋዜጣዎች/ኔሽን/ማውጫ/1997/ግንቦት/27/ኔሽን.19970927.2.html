<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ቦርዱን ጥፋተኛ ነህ ከማለት አንቆጠብም» አቶ ልደቱ አያሌው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«ቦርዱን ጥፋተኛ ነህ ከማለት አንቆጠብም» አቶ ልደቱ አያሌው</h2>


<p>የፖለቲካ ፓርቲዎች የምርጫ ሂደቱና የቦርዱን ስም ከማጉደፍ እንዲታቀቡ በሚል ብሔራዊ ምርጫ ቦርድ ከትናንት በስቲያ ያወጣውን መግለጫ ቅንጅት ለአንድነትና ለዲሞክራሲ እና ኢዴኅህ አጣጣሉት።ምርጫ ቦርድ ጥፋት ሲፈፅም በአደባባይ ጥፋቱን ከማጋለጥ አንቦዝንም ሲሉም ለዝግጅት ክፍላችን አስታውቀዋል።</p>

<p>የቅንጅት ለአንድነትና ለዴሞክራሲ አመራር አባል የሆኑት አቶ ልደቱ አያሌው በተለይ ለኔሽን በሰጡት መግለጫ «የምርጫ ቦርድን ማስፈራሪያ ሰምተናል፤ የሚመጣውን ነገር መቀበል ነው እንጂ ቦርዱን ጥፋተኛ ነህ ከማለት አንቆጠብም» ብለዋል።</p>

<p>,በምርጫ ቦርድ ገለልተኝነት ላይ ጥያቄ ማንሳት የጀመርነው አሁን አይድለም። ያሉት አቶ ልደቱ የምርጫው ሂደት ከመጀመሩ አስቀድሞ ምርጫ ቦርድ ፈርሶ በአዲስ ገለልተኛ አካል እንዲተካ ለጠቅላይ ሚኒስትር ጽ/ቤት ጥያቄ ማቅረባቸውን አስታውሰዋል; ምርጫ ቦርድ በኢህአደግ የተቋቋመ በመሆኑ ኢህአዴግንና ተቃዋሚ ፓርቲዎችን እኩል ሊያስተንግድ የሚችልበት አቋም ይኖረዋል የሚል እምነት እንደሌላቸው አስታውቀዋል።</p>

<p>አቶ ልደቱ እንደተናገሩት «ቅንጅት ለአንድነትና ለደሞካሲ ከምርጫው በፊት ስለምርጫ ቦርድ ይቀርብ ከነበረው የተለየ አስተያየት አላቀረበም። አሁንም ቅንጅት ምርጫ ቦርድ ገለልተኛ አካል አለመሆኑን ያውቃል» ብለዋል።</p>

<p>የኢትዮጵያ ዴሞክርሲያዊ ኃይሎች ህብረት ሊቀመንበር ዶ/ር መረራ ጉዲና በበኩላቸው ለኔሽን በሰጡት መግለጫ ምርጫ ቦርድ በአሁኑ ወቅት ከገባበት ችግር መውጣት ሲሳነው ኃላፊነቱን ወደተቃዋሚ የፖለቲካ ድጅቶች ለማሸጋገር ምክንያት እየፈጠረ መሆኑን አስታውቀዋል። ቦርዱ ይህንን ምርጫ በኃላፊነት ለማስፈፀም የሚያስችል ስልጣን አጥቷል በማለት ተናግረዋል።</p>

<p>«ምርጫ ቦርድን በየትኛውም ፍርድ ቤት ቀርበን መርታት እንችላለን» ያሉት ዶ/ር መረራ «ምርጫው ሲጭበረበር ሽፋን ሲሰጡና በአደባባይ ሲያሰርቁ እንደነበር የኢትዮጵያ ህዝብ የሚያውቀው ጉዳይ ነው» ብለዋል። ኢዴኃህ ለቦርድ ያቀረባቸው 101 ጥያቄዎች እስካሁን ምላሽ አለማግኘታቸውን አስረድተዋል።</p>

<p>«ህብረቱ ተጠያቂነቱም ሆነ ታማኝነቱ ለኢትዮጵያ ህዝብ ነው፤ ቦርዱ ኃላፊነቱንና የህዝቡን አደራ በታማኝነትና በብቃት መወጣት ሳይችል ቀርቶ የፈለገውን ያህል ማስጠንቀቂያና ማስፈራሪያ ቢያወጣ አስተያየት ከመስጠትና ለህዝብ ከማጋለጥ አንቆጠብም» ሲሉ ዶ/ር መረራ አስተያየታቸውን አጠቃለዋል።</p>


<p class="align-center"><a href="/Gazettas/Nation/info/Nation.sera.html">ከኔሽን ግንቦት 27 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ኔሽን/ማውጫ/1997/ግንቦት/27/ኔሽን2.270997.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
