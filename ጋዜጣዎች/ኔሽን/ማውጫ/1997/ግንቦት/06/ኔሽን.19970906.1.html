<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የታክሲ ሹፌሮች ውዝፍ ዕዳ ተሰረዘ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የታክሲ ሹፌሮች ውዝፍ ዕዳ ተሰረዘ</h2>


<p>የአዲስ አበባ ከተማ አስተዳደር ትራንስፖርት ባለሥልጣን ባስተላለፈው ጥሪ መሰረት በትናንትናው ዕለት ስድስት ኪሎ በሚገኘው የስብሰባ ማዕከል ከታስኪ አሽከርካሪዎች ጋር በተካሄደው ውይይት ላይ የተገኙት ከንቲባ አርከበ እቁባይ የታክሲ አሽከርካሪዎች ውዝፍ ዕዳ ሙሉ በሙሉ መሰረዙን አስታወቁ።</p>

<p>አቶ አርከበ እንደገለፁት የአፈፃፀም ችግር በነበረበት የትራፊክ ሕግ የተቀጡ የታክሲ አሽከርካሪዎች ላይ ቅጣቱን ተግባራዊ ለማድረግና ያለባቸው ውዝፍ ዕዳ ለመሰብሰብ በተወሰደው እርምጃ በርካታ የታክሲ ሾፌሮች ለሥራ አጥነት እየተዳረጉ ነው። የከተማው አስተዳደር በታክሲ አሽከርካሪዎችና በቤተሰቦቻቸው ላይ በእዳ አሰባሰቡ ሂደት እየደረሰ ያለውን ችግር ከግምት በማስገባት ያለባቸው ውዝፍ እዳ ሙሉ በሙሉ እንዲሰረዝ የተውሰነ መሆኑን አስታውቀዋል።</p>

<p>በ1996 ተሻሽሎ የወጣው መመሪያ ቅጣቱን ተግባራዊ በማድረግ ረገድ ውጤታማ መሆኑን የገለጹት አቶ አርከበ አሁን ያለው ስርዓት የማስከበር ሁኔታ የተቀላጠፈ እንዲሆን የተዝረከረከውን አሠራር መቋጨት እንደሚያስፈልግ አመልክተዋል። አያይዘውም የታክሲ አሽከርካሪዎች የቅንጅት አርማ በመኪናዎቻችው ላይ እየለጠፉ ቅስቀሳ ማካሄዳቸው ተገቢ አልነበረም ሲሉ ወቀሳ ሰንዝረዋል።</p>

<p>የአዲስ አበባ ከተማ አስተዳደር የትራንስፖርት ባለሥልጣን ዋና ሥራ አስኪያጅ እንደገለፅቱ ውሳኔው ለታክሲ አሽከርካሪዎች በይፋ ከተገለፀበት አርብ ግንቦት 5 ቀን ጀምሮ ተግባራዊ ይሆናል።</p>

<p>በዕለቱ በተካሄደው ስብሰባ ላይ እዳቸውን ከፍለው የጨረሱና በከፊል ያጋመሱ የታክሲ አሽከርካሪዎች የዕዳ ስረዛው ወጥነት ያለው አይደለም በማለት ተቃውመዋል።በርካታ የስብሰባው ተሳታፊዎች ጥያቄ ለማቅረብ ቢፈልጉም ለጥያቄና ለአስተይየት አቅራቢዎች የተሰጠው ዕድል ውሱን ስለነበር ሃሳባቸውን ለመግለፅ ሳይችሉ ቀርተዋል።</p>

<p>ጥያቄ ወይም አስተየየት የማቅረብ ዕድሉን ያገኙት ሁለት ተሳታፊዎችም ቢሆኑ አንደኛው እዳ በመሰረዙ ምስጋና ያቀረበ ሲሆን ሁለተኛው ደግሞ ሚያዝያ 30 ቀን 1997 ዓ.ም በመስቀል አደባባይ በተካሄደው ሠላማዊ ሰልፍ ላይ በሼህ መሀመድ ሁሴን አላሙዲ ላይ የተሰንዘረው ተቃውሞ ኢንዳሳዘነው ተናግሯል። በርካታ ተሰብሳቢዎች ግን የእዳ ስረዛውን አፈፃፀም በተመለከተ ጥያቄ ለማቅረብ ቢፈልጉም ከሁለት ሰው በላይ ዕድል መሰጠት እንደማይቻል ተገልጾላቸው ስብሰባው ተጠናቋል።</p>

<p>የውዝፍ ዕዳ ስረዛውን አፈጻፀም በተመለከተ ዝርዝር ማብራሪያ ለማግኘት የአዲስ አበባ ከተማ አስተዳደር ትራንስፖርት ባለሥልታን የሕዝብ ግንኙነት አገልግሎትን አነጋግረውናል።</p>

<p>በአሁኑ ወቅት ውዝፍ የቅጣት ዕዳ ያለባቸው የታክሲ አሽከርካሪዎች ከ10 ሺህ በላይ እንደሚሆኑ የሕዝብ ግንኙነት ክፍሉ ጠቅሶ አፈፃፀሙን በሚመለከት ዝርዝር መመሪያ የሚወጣ መሆኑ ታውቋል።</p>


<p class="align-center"><a href="/Gazettas/Nation/info/Nation.sera.html">ከኔሽን ግንቦት 06 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ኔሽን/ማውጫ/1997/ግንቦት/06/ኔሽን1.060997.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
