<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢሕአዴግ 304፣ ቅንጅት 116፣ ኅብረት 56</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢሕአዴግ 304፣ ቅንጅት 116፣ ኅብረት 56</h2>


<p>በሃገራችን ለሦስተኛ ጊዜ በተካሄደው ሃገር አቀፍ ምርጫ አጠቃላይ የምርጫ ውጤት በሂደት ላይ የሚገኝ ሲሆን ለፌዴራል ፓርላማ (ለሕዝብ ተወካዮች ምክር ቤት በተደረገው ምርጫ እስካሁን ድረስ የታወቁ የምርጫ ውጤቶችን ብቻ በመውሰድ ኢህአዴግ ከ547 የም/ቤት ወንበር 304 በማግኘት ማሸነፉን ለጉዳዩ ቅርበት ያላቸው ምንጮች በተለይ ለኔሽን ገለፁ።</p>

<p>እንደምንጮቻችን ገለፃ በኦሮሚያ ክልል ለፌዴራል ፓርላማ መቀመጫ ከነበሩት 178 ወንበሮች ኢህአዴግ 107 ሲያገኝ ቅንጅት 16፣ ህብረት 43፣ ኦፌዴን 10 ወንበር ማግኘታቸውንና እንዲሁም በግል የተወዳደሩ አንድ ግለሰብ (ዶ/ር ነጋሶ ጊዳዳ እንድሆኑ የነገራል) ማሸነፋቸውን ለማወቅ ተችሏል። በዚሁ ክልል ያልተረጋገጠ አንድና ሌሎች ክስ የቀረበባቸው የምርጫ ጣቢያዎች እንዳሉም ታውቋል።</p>

<p>የደቡብ ህዝቦችን ክልል አስመልክቶም ምንጮቻችን እንደገለፁልን ለፌዴራሉ ፓርላማ ኢህአዴግ ከ123 ወንበር 84 ሲያገን፣ ቅንጅት 18፣ ህብረት 13 ማግነታቸውንና 8 ያልተጣራና ክስ የቀረበባቸው እንዳሉ አስረድተውናል።</p>

<p>ኢንዲሁም በአማራ ክልል ለፓርላማ መቀመጫ ካሉት 138 ወንበሮች ኢህአዴግ 75፣ ቅንጅት 56 ያገኙ ሲሆን 7 የሚጣራ ክስ የተመሠረተባቸው እንዳሉ ምንጮች ገልፀዋል።</p>

<p>የትግራይ ክልል ለፓርላማ ካለው 38 መቀመጫ ኢህአዴግ በሙሉ ያሸነፈ ሲሆን የሀረሪ ክልል ካለው 2 መቀመጫም አንዱን ኢህአዴግ ሲያሸንፍ አንዱ የሀረሪ ብሔራዊ ሊግ አሽንፏል;</p>

<p>የአፋር ክልል ለፌዴራሉ ፓርላማ ካለው 8 የመቀመጫ ወንበር በሙሉ የአፋር ብሄራዊ ዴሞክራሲያዊ ፓርቲ ያሸንፈ ሲሆን የጋምቤላ ክልል በበኩሉ ካሉት 3 መቀመጫዎች ሦስቱንም በጋምቤላ ህዝቦች ዴሞክራሲያዊ ንቅናቄ ለማስያዝ መቻሉን ምንጮቻችን አክለው ገልፀዋል;</p>

<p>ከቤንሻንጉል ጉምዝ 9 የተወካዮች ም/ቤት መቀመጫዎች 1 በቅንጅት ሲያዝ 8 በቤንሻንጉል ህዝቦች ዴሞክራሲያዊ ንቅናቄ ለማስያዝ መቻሉን ምንጮቻችን አክለው ገልፀዋል።</p>

<p>አዲስ አበባ በተወካዮች ም/ቤት የነበራት 23 መቀምጫ ሙሉ በሙሉ በቅንጅት አሸናፊነት የተያዘ ሲሆን በድሬዳዋም ከ2 የም/ቤት መቀመጫ አንዱ በቅንጅት ሲያዝ የቀረው አንዱ ደግሞ በሱማሌ ህዝቦች ዴሞክራሲያዊ ፓርቲ ተይዟል።</p>

<p>በአጠቃላዩ የምንጮቻችንን መረጃ መሠረት አድርገን ባደረግነው ስሌት ከ547 የፓርላማ መቀመጫ ኢህአዴግ 304፣ ቅንጅት 116፣ ህብረት 56 ሌሎች ፓርቲዎች 31 እንዲሁም በግል የተወዳደሩ 1 አሸናፊ መሆናቸው ሲታወቅ 16 የሚጣራ ድምጽም ኢንዳለ ለማወቅ ተችሏል;</p>

<p>በኢፌዴሪ ህገ መንግስት አንቀጽ 56 መሠረት በህዝብ ተወካዮች ምክር ቤት አብላጫ መቀመጫ ያገኘ የፖለቲካ ፓርቲ ድርጅት ወይም ጣምራ ድርጅቶች የፌደራሉን መግንሥት የህግ አስፈፃሚ አካል እንደሚያደራጁና እንደሚመሩ ሰፍሯል።</p>

<p>በህገ መንግሥቱ አንቀጽ 54 (ንኡስ አንቀጽ 3) መሠርት የህዝብ ተወካዮች ም/ቤት መቀመጫ ቁጥር ብዛት እስከ 550 ሲሆን የዘንድሮው ምርጫ ውድድር የተደረገው ለ547 መቀመጫዎች ነው። በዚህ መሰረት ከ547 መቀመጫ ከግማሽ በላይ (50) ያገኘው ፓርቲ የህግ አስፈፃሚ አካሉን ያደራጃል፣ ይመራል። በመሆኑምከ247 በላይ ያገኘ የፖለቲካ ድርጅት አሸናፊ ይሆናል።</p>


<p class="align-center"><a href="/Gazettas/Nation/info/Nation.sera.html">ከኔሽን ግንቦት 13 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ኔሽን/ማውጫ/1997/ግንቦት/13/ኔሽን1.130997.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
