<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ፓርቲዎች በጋራ መድረካቸው ላይ ተወዛገቡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ፓርቲዎች በጋራ መድረካቸው ላይ ተወዛገቡ</h2>


<p>ትላንት ከቀኑ 8 ሰዓት ላይ በተጠራው የፓርቲዎች የጋራ መድረክ ላይ ኢህአዴግ፣ ቅንጅት፣ ኢዴኃህ፣ ኦፌዴን፣ መኢህድና ሌሎችም በመድረኩ ላይ የተሳተፉ ፓርቲዎች በግንቦት ሰባቱ የምርጫ ሂደትና ውጤት ላይ ተወዛግበዋል።</p>

<p>ተቃዋሚ ፓርቲዎቹ ብዙ ቅሬታና አቤቱታ ያቀረቡባቸው የምርጫ ክልሎች የሃገሪቱ ገጠራማ አካባቢዎች ሲሆኑ በእነዚህ ስፍራዎች ላይ የምርጫውን ነፃነትና ፍትሀዊነት የቀለበሱና የመራጩን ህዝብ ድምፅ የለወጡ አያሌ ህገወጥ ድርጊቶች ተካሂደዋል በማለት በርካታ ምሣሌዎችን ጠቅሰዋል።</p>

<p>በዚሁ ጊዜ ኢሕአዴግን የወከሉት አቶ በረከት ስምኦን በበኩላቸው «ተቃዋሚ ፓርቲዎች በተለይ ቅንጅት ማንኛውንም ነገር በኃይል ለመቀልበስ ተዘጋጅተናል የሚል መግለጫ ሰጥቷልና እንዲህ ዓይነቱ መግለጫ ህጋዊ ነው ወይ? ከምርጫ በኋላ ችግር ቢኖር ህጉን ተከትሎ ለመፍታት በፓርቲዎች መካከል የተደረገው ስምምነትና ዝግጅት ተጥሷል ማለት ነወይ? በዚህ ደረጃ ከፓርቲዎች ማብራሪያ እንፈልጋለንን? ወዴት አቅጣጫ ማምራት እንደሚፈለግ ግልጽ እንዲሆን እንጠይቃለን» ሲሉ በጉዳዩ ላይ አጀንዳ እንዲያዝና ውይይት እንዲካሄድበት ጠይቀዋል።</p>

<p>የኦፌድን ሊቀመንበር አቶ ቡልቻ ደመቅሳ በበኩላቸው «በበርካታ የምርጫ ጣቢያዎች ታዛቢዎቻችን ተባረው ምርጫውና ቆጠራው ተካሂዷል በምርጫ ቦርድ አስተያየት ታዛቢዎቻችን በህገ ወጥ መንገድ ተባርረው የተደረገው ቆጠራ ውጤቱ ምን ይሆናል/ ህጋዊስ ነውይ/? የሚል ጥያቄ ለምርጫ ቦርዱ ኃላፊዎች ሰንዝረዋል።</p>

<p>የኢዴኃሕ ምክትል ሊቀመንበር ዶ/ር በየነ ጴጥሮስ በሰጡት አስተያየት«ብሔራዊ የምርጫ ቦርድ የምርጫው ውጤት አስመልክቶ በነገው እለት አንድ ዓይነትና አጠቃላይ የሆነ ሪፖርት እንደሚሰጥ አስታውቋል።ይሁን እንጂ በአብዛኛው ምርጫ በተካሄደባቸው ቦታዎች ሁሉ የድምጽ ቆጠራው እንዳልተጠናቀቀ ይታወቃል። ከአዲስ አበባ ውጪ የምርጫ ድምጽ ቆጠራው ተጠናቆ ገብቷል፤ ተወዳዳሪ የፖለቲካ ድርጅቶችም በዚህ ጉዳይ ላይ ተማምነዋል የሚባልባቸው አካባቢዎች ውሱን እንደሆኑ አውቃለሁ። በዚህ ሁኔታ ቆጠራው ባልተጠናቀቀበት ጊዜ ብሄራዊ የምርጫ ቦርድ አጠቃላይ የሆነ ይኼ ፓርቲ እዚህ አሸነፈ የሚለውን ሪፖርት የመስጠቱ ፋይዳ ምን ይመስላል» የሚል ጥያቄ አቅርበዋል።</p>

<p>ዶ/ር መረራ በበኩላቸው «የኢህአዴግ የፀጥታና የፖሊስ ሠራዊት በየአካባቢው እየተንቀሳቀስ ደጋፊዎቻችን እየታሰሩ፣ እየተገረፉ ነው። በተለይም የአካባቢ ታጣቂዎችና የጦር ሠራዊት እየተንቀሳቀሱ ነው። ባለው ጊዜ ኢተያ ዛሬ ሻሸመኔ ነው ያሉት። ይኼ የመንግሥት ፖሊሲ ነው ወይስ የአካባቢ ካድሬዎች ስራ ነው? ይኼ ዘመቻ እንዴት ይታያል/ በሌላ በኩል እኛ እስከምናውቀው ድረስ ቆጠራው ገና አላለቀም። ኢህአዴግ ግን ቆጠራው ሳይደረግ ከ50 በመቶ በላይ አሸንፍኩ ብሎ ለኢትዮጵያ ህዝብና ለዓለም አቀፍ ማኅብረሰብ አስታውቋል።ቆጠራው ሳይጠናቀቅ ገዢው ፓርቲ ኃላፊነት በጐደለው መንገድ ይኼንን ማሳወቁ ሊኖር የሚችለው እንድምታ ምንድነው/ በዚህም ላይ መነጋገር እንፈልጋለን። ብለዋል።</p>

<p>ቅንጅቱን በመወከል የተናገሩት አቶ አባይነህ በብዙ አካባቢዎች ላይ ብዙ የምርጫ ኮረጆዎችና የምርጫ ካርዶች በትርፍ ተይዘው ምርጫው ተጠናቅቆ ወደማሸነፍ ደረጃ በተደረሰበት ቦታ ሁሉ እየታገተ፣ እየተቀደደ ኮርጆ ይቀየር፣ ድምፅ በተፈለገው ዓይነት ይሰጥ ነበር። ይኼ ትርፍ የምርጫ ቁሳቁስ ከየት ተገኝቶ ነው እንዲህ ሊሆን የቻለው?። ሲሉ የምርጫ ቦርዱ ኃላፊዎች ጥያቄ ሰንዝረዋል።</p>

<p>የምርጫ ቦርዱ ሰብሳቢ አቶ ከማል በድሪ ለፓርቲዎች በሰጡት ምላሽ «አሁን ያለንበት ደረጃ የድምፅ ቆጠራው ተጠናቅቆ በየምርጫ ጣቢያው የተቆጠረው ድምፅ በቅፅ 07 ተሞልቶ ወደምርጫ ክልሉ እየተላከ ነው።በያዝነው የምርጫ መርሃ ግብር መሠረት ነገ ግንቦት 13 /1997 ዓ.ም የምርጫ ቦርድ በማዕከል ደረጃ የምርጫውን ውጤት የሚናገርበት ቀን አይደለም። ግንቦት 13 የምርጫ ክልል ጽ/ቤቶች በክልሉ የተገኘውን ውጤት ይፋ የሚያደርጉበት ቀን ነው። በየምርጫው ጣቢያ ቅጽ 07 ተሞልቶ በምርጫ ጣቢያው የተገኘው ውጤት ለምርጫ ክልሉ ይሄዳል። ምርጫ ክልሉ ያንን ከነገ ጀምሮ ይፋ ያደርጋል። ምርጫ ቦርድ ደግሞ ከነገ ቀን ጀምሮ በቅጽ 08 የተሞላውን ከየምርጫ ክልሉ ውጤቶች ማግኘት ይጀምራል። በመርሃ ግብሩ መሠረት ሰኔ 1 ቀን ይኼንኑ ይፋ ያደርጋል። በነገው ዕለት ምርጫ ቦርድ አጠቃላይ ውጤት የሚነግረበት አይደለም። የነገው ዕለት የምርጫ ክልል ጽ/ቤቶች በራሳቸው ምርጫ ክልል ስር የተገኘውን ውጤት እንደሚገባ ጠቁመዋል።</p>

<p>አቶ ከማልም አክለውም፦ «እዚህ የቀረቡ አቤቱታዎች አሉ። ሌሎችም ለቦርዱ ቀርበዋል። በቦርዱ በኩል አይቶ መጣታት ያለባቸው እንዲጣሩ፣ መልስ የሚሰጣቸውም መልስ እንዲሰጣቸው አቤቱታዎቹን እያየን እንገኛለን። ይህ የፖለቲካ ፓርቲዎች የጋራ መድረክ ግን በምርጫ ላይ የተነሱ ቅሬታዎችን አይቶ ውሳኔ የሚሰጥ አካል አይደለም። ይኼንን ውሳኔ ለመስጠት በህግ ሥልጣን የተሰጠው አንድም ምርጫ ቦርድ ከዚያ አልፎ ደግሞ ፍ/ቤቶች ናቸው» ብለዋል።</p>

<p>ሌሎች በርከት ያሉ አስተያየቶች የተደመጡበት ይኸው የፓርቲዎች የጋራ መድረክ በምርጫ ቦርድ ሰብሳቢ በአቶ ከማል በድሪ ንግግር የተቋጨ ሲሆን አቶ ከማል የምርጫውን ሂደት አስመልክቶ ያሏችሁን መረጃዎች አቅረቡ፤ እስካሁንም የቀረቡልን መረጃዎች ስላሉ እነዚያን እያየን ምላሽ እንሰጥበታለን። ችግር አለና የምርጫ ውጤት አይገለጽ ቢባልም ውጤቶቹ እንደመጡልን በጊዜያዊነት እንገልጻለን። ውጤቶቹን አልቀበልም ማለት አይገባም። ነገር ግን አቤት ለማለት ይቻላል። Non Vilolence pact ላልፈረሙ ፓርቲዎች በሚቀጥለው ጊዜ ይዘን እንቀርባለን። ታዛቢ በሌለበት የተካሄደውን ቆጠራ ለምን እንደሆነ ከመረመርን በኋላ አስፈላጊ ከሆነ ምርጫውን የማስደገም ሥልጣን አለን። በዚህ ላይ ቅሬታ ያለውም ወደ ፍ/ቤቶች ሊሄድ ይችላል» በማለት ስብሰባውን ዘግተዋል።</p>


<p class="align-center"><a href="/Gazettas/Nation/info/Nation.sera.html">ከኔሽን ግንቦት 13 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ኔሽን/ማውጫ/1997/ግንቦት/13/ኔሽን2.130997.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
