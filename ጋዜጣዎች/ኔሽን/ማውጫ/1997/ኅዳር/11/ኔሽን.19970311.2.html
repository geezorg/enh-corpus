<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በኢትዮጵያ ታላቁ ሩጫ የዓለም አቀፉ አትሌቲክስ ፌዴሬሽን ፕሬዚዳንት ይገኛሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በኢትዮጵያ ታላቁ ሩጫ የዓለም አቀፉ አትሌቲክስ ፌዴሬሽን ፕሬዚዳንት ይገኛሉ</h2>


<p>ሚስተር ላሚን ዲያክ የዓለም አቀፉ አትሌቲክስ ፌዴሬሽን ፕሬዚዳንት ታላቁ ሩጫ በኢትዮጵያ ላይ የክብር እንግዳ ሆነው እንደሚገኙ የታላቁ ሩጫ በኢትዮጵያ ማርኬቲንግ ማናጀር የሆኑት አቶ ጋሻው ዘርጋው በተለይ ለኔሽን ጋዜጣ ገለፁ። የሚስተር ላሚን ዲያክ ወደኢትዮጵያ መምጣት ታላቅ ሩጫ በኢትዮጵያ ወደ ትልቅ የዓለም አቀፍ ውድድርነት ለመቀየር ለሚደረገው እንቅስቃሴ የበኩሉን አስተዋጽኦ ከማበርከቱም ባሻገር ከኢትዮጵያ አትሌቲክስ ፌዴሬሽን ጋር ውይይት የሚያደርጉበትን አጋጣሚ እንደሚፈጠር አክለው ገልፀዋል።</p>

<p>ውድድሩን ኢንተርናሽናል ለማድረግ በሁለት መልኩ እየተንቀሳቀሱ መሆኑን የገለፁት አቶ ጋሻው በተጨማሪም ውድድሩ በዓለም አቀፍ ደረጃ ሽፋን እንዲሰጠው ቢቢሲ እና ትራንስ ወርልድ፣ ከአፍሪካ ሱፐር ስፖርት፣ ከእስያ ኤስፒኤን ስታር ከእንግሊዝ ቻናል ፋይቭ የቴሌቪዥን ጣቢያዎች ከአምናው በበለጠ መልኩ ሰፊ ሽፋን እንደሚሰጡት ተናግረዋል። በተወዳዳሪዎች በኩልም በዚህ ዓመት ለየት የሚያደርገው ከሃገር ውስጥ አስር የሚሆኑ አምባሳደሮችና ዲፕሎማቶች የሚሳተፉ ሲሆን ከአሜሪካ፣ ከፈረንሣይ፣ ከእንግሊዝ፣ ከጀርመን፣ ከጣሊያን፣ ከፊንላንድ፣ ከሆላንድን ከመሳሰሉት ሃገሮች በርካታ ታሳታፊዎች ይመጣሉ።</p>

<p>ውድድሩ ዓለም አቀፋዊነቱን እንዲጎላ የሚያደርገው በኢትዮጵያና በኬንያ ታዋቂ አትሌቶች መካለል የሚደረገው ፉክክር መሆኑን አውስተዋል። ኬንያን በመወከል በሴቶች የበርሊን፣ የኒውዮርክ፣ የለንደን ማራቶን አሸናፊና ከእንግሊዛዊቷ ፓውላ ራዲክሊፍ በፊት የነበረው የዓለም የማራቶን ሪከርድ ባለቤት የነበረችው ቶክላ ሎሬፕ፣ ታዋቂዋ አትሌት ጆዬስ ቹችምባና አምተሯ ሯጭ ሩሃብ ኑዱንጉ ይሳተፋሉ። በወንዶችም የ2004 ዓ.ም የኒውዮርክ ማራቶን አሸናፊ የሆነው ክርስቶፈር ቺየቢች፣ ጆዩስ ኒግሎፕስ፣ ፍራንሲስ ቦፕ ተወዳዳሪ መሆናቸው ታውቋል። ኢትዮጵያንም ወክለው የተለያዩ የክለብ ራጮች የሚወዳደሩ ሲሆን በተለይም ስለሺ ስህን፣ ገብረስላሴ ገብረማሪያም፣ ደጀኔ ብርሃኑ፣ ወርቅነሽ ዲባባ፣ እጅጋየሁ ዲባባና የመሳሰሉት አትሌቶች ከኬንያውያን አትሌቶች ጋር የውድድሩን ታላቅነት የሚያመለክት ብርቱ ፉክክር ያደርጋሉ ተብሎ እንደሚጠበቅ አቶ ጋሻው ገልፀዋል።</p>

<p>በውድድሩ ላይ ሁለቱ ከፍተኛ ምክትል ሚኒስትሮችና ከመቶ በላይ የሚሆኑ የተወካዮች ምክር ቤት አባላት በዚህ ውድድር እንደሚካፈሉና አትሌት ሻለቃ ኃይሌ ገ/ሥላሴም እንደቢሮው ዳይሬክተርነቱ በውድድሩ ቀንም የውድድሩ አስተባባሪ ሆኖ እንደሚውል አቶ ጋሻው ከኔሽን ጋዜጣ ጋር ባደረጉት ቃለ ምልልስ ተናግረዋል።</p>


<p class="align-center"><a href="/Gazettas/Nation/info/Nation.sera.html">ከኔሽን ኅዳር 11 ቀን 1997</a></p>

</body>
</html>	
