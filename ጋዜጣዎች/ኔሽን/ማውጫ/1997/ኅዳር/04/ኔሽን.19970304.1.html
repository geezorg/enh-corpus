<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«የኢህአዴግን ልብ ለማግኘት ገና ፈተና ላይ ነን» ዶ/ር መረራ ጉዲና የኢዴኃኅ ሊቀመንበር</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«የኢህአዴግን ልብ ለማግኘት ገና ፈተና ላይ ነን» ዶ/ር መረራ ጉዲና የኢዴኃኅ ሊቀመንበር</h2>


<p>የኢትዮጵያ ዲሞክራሲያዊ ኃይሎች ኅብረት በቅርቡ ከኢህአዴግ ጋር በተለያዩ ሃገራዊ ጉዳዮች ላይ አካሂዶት የነበረው ውይይት በጐ ጅምር መሆኑ ባይካድም አፍን ሞልቶ «ኢህአዴግ የሌሎችን ሃሳብ መስማት ጀምሯል» ለማለት ግን ገና ብዙ እንደሚቀር የኅብረቱ ሊቀመንበር ዶ/ር መረራ ጉዲና ከኔሽን ጋር ባደረጉት ቃለ ምልልስ አስታወቁ።</p>

<p>«የኢህአዴግ ልብ ሰው ይቅርና እግዚአብሄርም አያውቀው» ያሉት ዶ/ር መረራ ከኢህአዴግ ጋር ኅብረታቸው የጀመረውን ውይይትና ድርድር አሁንም እንደሚገፋበትና በተለይም የምርጫ ቦርዱን በአዲስ የመቀየርና የምርጫ ሕጉንም የማስለወጥ አካሄድ ጠንክሮ እንደሚቀጥልበት ይፋ አድርጓል።</p>

<p>በቅርቡ ኅብረቱ ከመንግሥት ጋር ተገናኝቶ የተወያየባቸውን አንኳር ጉዳዮች አስመልክቶ ዶ/ር መረራ በሰጡት ምላሽ የምርጫ ቦርዱ ገለልተኛ የሚሆንበት መንገድና እንደገናም እንዲዋቀር፤ የምርጫ ህጉ 29 አንቀፆች መለወጥ እንዳለባቸው፤ የተቃዋሚ ፓርቲዎች አባላት በነፃነት የመንቀሳቀስ ዋስትና እንዲከበር፤ የመንግሥት ሚዲያ ያለአድልዎ ተግባሩን እንዲወጣ እንዲሁም በመጪው ምርጫ የውጭ ሃገር ታዛቢዎች እንዲገኙ የሚሉት በዋነኛነት የሚጠቀሱ መሆናቸውን ተናግረዋል። </p>

<p>በኅብረቱ ውስጥ ተከስቷል ተብሎ ስለተነገረው ክፍፍልም አስመልክቶ ዶ/ር መረራ እንደገለፁት የኅብረቱን ሁለት ፓርቲዎች (ኢዴአፓ እና መኢአድ) ራሳቸውን ከኅብረቱ ማግለላቸውን ጠቁመው ይኸም እርምጃ ምንም እንኳን አሉታዊ ተጽእኖ በኅብረቱ ላይ ሊያመጣ እንደሚችል ግልፅ የነበረ ጉዳይ ቢሆንም ኅብረቱ ችግሮቹን ሁሉ ፈትቶ ከመቼውም በላይ አሁን ጠንክሮ በመጓዝ ላይ እንደሚገኝና በኅብረቱም ትንሿን ኢትዮጵያ ማየት የሚልበት ሁኔታ መፈጠሩን ገልፀዋል።</p>


<p class="align-center"><a href="/Gazettas/Nation/info/Nation.sera.html">ከኔሽን ኅዳር 04 ቀን 1997</a></p>

</body>
</html>	
