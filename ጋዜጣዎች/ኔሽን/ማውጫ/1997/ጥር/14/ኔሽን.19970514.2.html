<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አዲሱን የኤች .አይ.ቪ የስትራቴጂ ሰነድ መያዶች ተቃወሙት</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">አዲሱን የኤች .አይ.ቪ የስትራቴጂ ሰነድ መያዶች ተቃወሙት</h2>


<p>የኢትዮጵያ መንግሥት ከዚህ በፊት ሲሰራበት የነበረውን የኤች አይ ቪ መከላከልና መቆጣጠር ስትራቴጂ ሰነድ በመቀየር በምትኩ አዲስ አዘጋጀሁ ብሎ ያቀረበው ሰነድ ብዙ ችግሮች ያሉበት ነው በማለት ከመቶ በላይ ድርጅቶችን ያቀፈው መንግስታዊ ያልሆኑ ድርጅቶች የኤች.አይ.ቪ ፎረም ተቃወመ።</p>

<p>ፎረሙ በቅርቡ ከአባላት ጋር ሰፊ ውይይት ካካሄደ በኋላ ባወጣው መግለጫ እንዳመለከተው መንግሥት ያለበቂ ምክንያትና ጥናት በስራ ላይ የነበረውን የስትራቴጂ ስልጠና የአስተዳደር መዋቅር ለውጦታል ብሏል።</p>

<p>ባዲሱ አሠራር ብሔራዊ የኤች .አይ.ቪ መቆጣጠሪያ ጽሕፈት ቤት በጤና ጥበቃ ሚኒስቴር ስር እንዲሆን መደረጉ የእስካሁን ደካማ ጉዞ የበለጠ አስቸጋሪ እንደሚያደርገው ፎረሙ አስታውቆ ጤና ጥበቃና ጽሐፈት ቤቱን ማዋሃዱ ጽሕፈት ቤቱ በአዋጅ የተሰጠውን እውቅና የሚፃረርና ከዚህ በፊት የተጀመረውንም ስራ የሚያጓትት እንደሆነ ፎረሙ አመልክቷል።</p>

<p>የመንግሥት የስትራቴጂ ሰነድ መንግሥታዊ ያልሆኑ ድርጅቶችን እንደ አጋር ከመቁጠር ይልቅ ማግለል ላይ ያተኮረና ለስራ ማስኬጃ የሚሆን 6 ቢሊዮን ብር ያስፈልጋል ከማለት ውጪም ገንዘቡ ከየት እንደሚገኝና በምን መልኩ ስራ ላይ እንደሚውል አልገለፀም ሲል ፎረሙ ቅሬታውን ገልጿል።</p>

<p>ሰነዱ ከዚህ በፊት የነበረውን የስታቴጂ ሰነድ ለምን መቀየር እንዳስፈለገና ወደፊት ምን ውጤት ለማምጣት እንደታቀደ በአግባቡ እንዳልዘረዘረ የገለፀው ፎረሙ በዚህ ረገድ በፀረ ኤች አይ.ቪ ዘመቻው ላይ አደጋ ማንዣበቡንም ገልጿል።</p>

<p>አንዳንድ የፎረሙ አባላት በበኩላቸው መንግሥት ከግሎባል ፈንድ ቀጥታ የሚያገኘውን ገንዘብ ታሳቢ በማድረግ የታሪክ ሽሚያ ውስጥ ስለገባ የራሱን የአራት ዓመት የስትራቴጂ ዕቅድና መዋቅር ለመዘርጋት መደፋፈሩን ይገልፃሉ።</p>

<p>በኤች አይ ቪ ዙሪያ የጎላ የገንዘብ አጠቃቀም ችግር ያለበት መንግስት አሁን በያዘው መንገድ ከቀጠለ ከለጋሽ ተቋማት ጋር ያለውን ግንኙነት ሊያሻክረው እንደሚችልም አባላቱ ስጋታቸውን ገልፀዋል።</p>


<p class="align-center"><a href="/Gazettas/Nation/info/Nation.sera.html">ከኔሽን ጥር 14 ቀን 1997</a></p>

</body>
</html>	
