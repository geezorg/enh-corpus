<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ለብሔራዊ ቡድን አትሌቶች የ20ሺ ብር ዋስትና ተገባላቸው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ለብሔራዊ ቡድን አትሌቶች የ20ሺ ብር ዋስትና ተገባላቸው</h2>


<p>የአትሌቲክስ ብሔራዊ ቡድን አባላት ለሆኑ ሯጮች በሙሉ የሃያ ሃያ ሺህ ብር ዋስትና የኢትዮጵያ አትሌቲክስ ፌዴሬሽን እንደገባላቸው በፌዴሬሽኑ የህዝብ ግንኙነት ሀላፊ የሆኑት አቶ ዳንኤል ኤሬሳ በተለይ ለኔሽን ጋዜጣ ገለፁ። እንደ አቶ ዳንኤል ገለፃም ከሆነ ፌዴሬሽኑ ይህን እርምጃ በመውሰዱ የብሔራዊ ቡድኑ አባላትን በጣም እንዳስደስተና ብዙዎቹም እየተመዘገቡ መሆኑንም ገልፀዋል።</p>

<p>በአሁኑ ሰዓት ብዛት ያላቸው ታዋቂና ወጣት ሯጮች በአህጉርና በአለም አቀፍ ደረጃ ለሚካሄዱ ውድድሮች ዝግጅት ሲባል ልምምድ እያደረጉ ይገኛሉ። በፈረንሳይ የአለም ታዳጊዎች ሻምፒዮና የአፍሪካ ሻምፒዮና፣ የለንደን ማራቶንን የመሳሰሉ ብዙ ታላላቅ ውድሮችም በዚሁ የፈረንጆች አዲስ አመት ይካሄዳሉ።፡እንደ ህዝብ ግንኙነት ሃላፊው ገለፃም «የአትሌቲክስ ፌዴሬሽኑ እርምጃ የብሔራዊ ቡድኑን አባላት በጣም ያነቃቃል። በተለይ አዳዲስና ወጣት የሆኑ አትሌቶች እንዲበረታቱና ጠንክረው እንዲሰሩ የሚያደርግ ነው።» በማለት ተናግረዋል።</p>

<p>ይህ በእንዲህ እንዳለና ጀግናው አትሌት ኃይሌ ገ/ስላሴ በአለም አቀፍ ደረጃ ከትራክ ውድድር መሰናበቱን የገለፀ ቢሆንም ለአትሌቲክስ ፌዴሬሽኑ ከትራክ ውድድር ራሱን ማግለሉን በግልጽ ባለማሳወቁ አሁንም በብሔራዊ ቡድን የተመረጠው በተለመደው የአምስትና የአስር ሺህ ሜትር ሩጫ መሆኑ ታውቋል። ነገር ግን አትሌት ኃይሌ ገ/ሥላሴ ከአቴንስ ኦሎምፒክ በህዋላ በእግሩ ላይ የነበረበትን ህመም ለማዳን ሰፊ ህክምና ሲከታተል ቆይቶ በአሁኑ ሰዓት ለማራቶን ሩጫ ውድድር ብቁ የሚያደርገውን ጠንካራ ልምምድ እያደረገ መሆኑ ታውቋል።</p>


<p class="align-center"><a href="/Gazettas/Nation/info/Nation.sera.html">ከኔሽን ጥር 21 ቀን 1997</a></p>

</body>
</html>	
