<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«በድንበሩ ውሳኔ ማሻሻያዎችን ማድረግ ያስፈልጋል» ጠ/ሚ መለስ ዜናዊ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«በድንበሩ ውሳኔ ማሻሻያዎችን ማድረግ ያስፈልጋል» ጠ/ሚ መለስ ዜናዊ </h2>


<p>የኢትዮጵያ ኤርትራን ድንበር አስመልክቶ ዘሄግ የሚገኘው የድንበር ኮሚሽን ያሳለፈው ውሳኔ ተግባራዊ ይሆን ዘንድ አንዳንድ ማሻሻያዎች ሊከናወኑበት እንደሚገባ ጠቅላይ ሚኒስትር መለስ ዜናዊ ከቢቢሲ ጋር ባደረጉት ቃለ ምልልስ አስታወቁ።</p>

<p>አቶ መለስ ባለፈው ሐሙስ ከዜና አውታሩ ጋር ባደረጉት ቃለ ምልልስ እንዳስታወቁት «የድንበር ኮሚሽኑን ውሳኔን ምንም እንኳን በመርህ ደረጃ ብንቀበልም አንዳንድ ማሻሻያዎች ሊደረጉበት እንደሚገባ ግን እናምናለን» ብለዋል።</p>

<p>«ባድመ በኤርትራ ውስጥ ተደርጋ በኮሚሽኑ መወሰኑን ይቀበላሉ ወይ?» በማለት የቢቢሲ ጋዜጠኛ ለአቶ መለስ ላቀረበው ጥያቄም «ለሕዝብ በቴሌቪዥን በሚቀርብ ፕሮግራም ላይ ለእንዲህ ዓይነቱ ጥያቄ አስተያየት ለመስጠት እንደማይሹ ገልጸው ነገር ግን ውሳኔው ሰጥቶ የመቀበልን ጉዳይ መያዙንና በአንዳንድ ነጥቦች ላይ ማሻሻያ ማድረግ አስፈላጊ መሆኑን ገልፀዋል።</p>

<p>በእሳቸው እምነት ጉዳዩ ገና ለድርድር የመቅረብ ዕድል እንዳለው ጋዜጠኛው ላቀረበው ጥያቄም አቶ መለስ፦ «ይኽን ጉዳይ በጋራ ውይይት የመፍታት ዕድል ብቻ ያለው ነው» ብለዋል።</p>

<p>ይህ በእንዲህ እንዳለ በቅርቡ የኤርትራ መንግሥት የኢትዮጵያ ጦር ወደ ድንበር አካባቢ እየተንቀሳቀስ ነው በማለት ያቀረበውን ስሞታ የአንሚ የኃይል አዛዥ የሆኑት ሜጀር ጄኔራል ሪጄንዴር ሲንግ «ክሱ መሠረተ ቢስ ነው» ሲሉ አጣጥለውታል።</p>

<p>እንደጄኔራሉ መግለጫ የኢትዮጵያ ጦር እንቅስቃሴ የተለመደውን የወታደር ዝውውር ብቻ የሚመለከት እንጂ «ለአዲስ ጦርነት» የመዘጋጀት ሁኔታ አለመኖሩን በእርግጠኛነት መናገር ይቻላል» ብለዋል። ጄኔራል ሲንግ ይኽንኑ አስመልክቶም ከመከላከያ ሚኒስቴር ባለሥልጣናት የተደረገላቸውን ገለፃ ሙሉ በሙሉ የተቀበሉ መሆኑን ገልፀው የወታደር ዝውውሩም በዋነናነት በዛላንበሳና በባድመ አካባቢ መካሄዱን ይፋ አድርገዋል።</p>


<p class="align-center"><a href="/Gazettas/Nation/info/Nation.sera.html">ከኔሽን ጥር 07 ቀን 1997</a></p>

</body>
</html>	
