<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«በተቃዋሚ ፓርቲዎች ክርክር እንዳልሳተፍ ታግጃለሁ» ቅንጅት ለአንድነትና ዲሞክራሲ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«በተቃዋሚ ፓርቲዎች ክርክር እንዳልሳተፍ ታግጃለሁ» ቅንጅት ለአንድነትና ዲሞክራሲ</h2>


<p>ቅንጅት ለአንድነትና ዲሞክራሲ በነገው ዕለት በሚካሄደውና ተቋርጦ በነበረው የኢህአዴግና የተቃዋሚ ፓርቲዎች ክርክር ላይ «እንዳልሳተፍ ታግጃለሁ» ሲል ትላንት በሰሜን ሆቴል በጠራው ጋዜጣዊ መግለጫ አስታወቀ።</p>

<p>የቅንጅት ለአንድነትና ለዲሞክራሲ የምርጫ ዘመቻ ኮሚቴ ሰብሳቢ የሆኑት ዶ/ር ብርሃኑ ነጋ ቅንጅቱ በከተማ ጉዳዮች ላይ ሊካሄድ በነበረው ክርክር ተጋባዥ የነበሩ ሰዎች በር ላይ እንዳይገቡ መታገዳቸው አግባብ ያለመሆኑን በማመኑ «ሰዎቹ ቢገቡ ይሻላል» በሚል ያቀረበው ሃሳብ ተቀባይነት በማጣቱ ራሱን ከክርክሩ ማገዱን አስታውሰው ከዚህ በኋላም ክርክሩ በቀጣይነት እንዲካሄድ በኢህአዴግና በተቃዋሚዎች መካከል ለሁለት ጊዜያት ውይይቶች ሲካሄዱ ኢህአዴግ «ቅንጅቱ ያለፈውን ስብሰባ ረግጦ በመውጣቱ የኢትዮጵያን ሕዝብ በይፋ ይቅርታ ካልጠየቀ በስተቀር ከቅንጅቱ ጋር ለመወያየት ፈቃደኛ አይደለሁም የሚል አቋም ወስዷል» ብለዋል። ዶ/ር ብርሃኑ አክለውም ይህንን የኢህአደግን አቅዋም ለመቀየርና ለማለሳለስ ሰዓታት የፈጁ ውይይቶችና ክርክሮች ቢካሄዱም ኢህአዴግ «ቅንጅቱ የኢትዮጵያን ሕዝብ ጥፋተኛ ነኝ ብሎ ይቅርታ መጠየቅ አለበት፣ አለበለዚያ ክርክሩ በኢህአዴግና በተቀሩት ፓርቲዎች መካከል መካሄድ ይኖርበታል» በሚል አቋም በመፅናቱ «በነገው ዕለት በሚካሄደው ክርክር መሳተፍ ብንፈልግም ከውይይት መድረኩ እንድንገለል ሆኗል» ብሏል። </p>

<p>በቀጣይነት በሚካሄዱ ክርክሮች ላይ ሁኔታው በዚህ መልክ ይቀጥል ይሆን? ተብሎ ከጋዜጠኞች ለቀረበው ጥያቄ ቅንጅቱ ቀጣይ ሁኔታው ሊወሰን የሚችለው በኢህአዴግ አቋም ሊሆን እንደሚችል ያለውን ግምት አስቀምጧል።</p>


<p class="align-center"><a href="/Gazettas/Nation/info/Nation.sera.html">ከኔሽን የካቲት 05 ቀን 1997</a></p>

</body>
</html>	
