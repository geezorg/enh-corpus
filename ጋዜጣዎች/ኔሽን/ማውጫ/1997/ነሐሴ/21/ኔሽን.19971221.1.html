<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ድንበሮቻችን እስካልተካለሉ ድረስ ያልታሰበ ችግር ይፈጠራል» ፕሮፌሰር ክንፈ አብረሃም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«ድንበሮቻችን እስካልተካለሉ ድረስ ያልታሰበ ችግር ይፈጠርል» ፕሮፌሰር ክንፈ አብረሃም</h2>


<p>ኢትዮጵያ ከሱዳንና ከኬንያ ጋር የሚያዋስኗት ረዣዥም ድንበሮች እስካሁን ዓለም አቀፍ እውቅና ያለው የወሰን ማካለል፣ የችካልና የመስመር ሥራ ሳይካሄድ ክፍት ሆነው መቆየታቸው ከኤርትራ ጋር እንደተፈጠረው ያልታሰበ ችግር ሊፈጠር እንደሚችል የኢትዮጵያ ዓለም አቀፍ የሰላምና የልማት ኢንስቲትዩት ፕሬዚዳንት ፕሮፌሰር ክንፈ አብረሃም ከኔሽን ጋር ባደረጉት ቃለ ምልልስ አስታወቁ።</p>

<p>«በአሁኑ ወቅት ከሱዳንም ሆነ ከኬንያ ጋር ያለው ግንኙነት ሰላማዊና በመልካም ጉርብትና ላይ የተመሰረተ ነው» ያሉት ፕሮፌሰር ክንፈ እንዲህ ያለው ግንኙነት ዘላለማዊ ሊሆን እንደማይችል ግን ማሰብ ያስፈልጋል ሲሉ አስታውቀዋል። በመንግሥት ለውጥ ወይም በሌላ ምክንያት በሃገራቱ መካከል የቆየው መልካም ግንኙነት ሊበላሽና ወዳልታሰበ ሁኔታ ሊያመራ ስለሚችል በተለይ የጋራ ድንበሮችን በህጋዊ ማካለል መለየትና ዓለም አቀ እውቅና ያለው ወሰን ማበጀት እንደሚያስፈልግ ገልፀዋል።</p>

<p>ከኤርትራ ጋር የነበረው ግንኙነት መልካም በነበረበት ወቅት የድንበሩ ጉዳይ ፈፅሞ እንዳልታሰበበት ፕሮፈሰር ክንፈ አመልክተው ግንኙነቱ በተለያዩ ምክንያቶች መሻከር ሲጀምር ግን ለግጭትና ለጦርነት መንስኤ የሆነው ሳይካለል የተተወው ድንበር መሆኑን አስረድተዋል። ድንበር መካለል የሚያስፈልገው በሰላም ጊዜ መሆኑን ጠቁመው መልካም ግንኙነት እስካለ መግባባት ስለሚኖር እዚህ ላይ እኛ እንጎዳ፤ እዚያ ላይ ደግሞ እናንተ ተጎዱ በሚል ቀና መንፈስ ሂደቱ በሰላም ሊከናወን እንደሚችል አስታውቀዋል።</p>

<p>በአሁኑ ወቅት ያንን ያህል የጎላ አይሁን እንጂ በኢትዮጵያና በኬንያ ድንበር አካባቢ የተካለለ ድንበር ባለመኖሩ አልፎ አልፎ ግጭቶች እየተከሰቱ መሆኑንም ፕሮፌሰር ክንፈ ገልፀዋል።</p>



<p class="align-center"><a href="/Gazettas/Nation/info/Nation.sera.html">ከኔሽን ነሐሴ 21 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ኔሽን/ማውጫ/1997/ነሐሴ/21/ኔሽን1.211297.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
