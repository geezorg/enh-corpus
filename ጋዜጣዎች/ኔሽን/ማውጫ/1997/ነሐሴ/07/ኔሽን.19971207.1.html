<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«መፍትሄው ብሄራዊ የአንድነት መንግሥት ማቋቋም ነው» ተቃዋሚዎች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«መፍትሄው ብሄራዊ የአንድነት መንግሥት ማቋቋም ነው» ተቃዋሚዎች</h2>


<p>የግንቦት 7 ምርጫ የተዛባ አካሄድን ለማስተካከል እንደገና ምርጫ ማካሄድ እንደሚያስፈልግና እስከዚያው ድረስ ግን መፍትሄው ለዓጭር ጊዜ ሁሉንም ፓርቲዎች የሚያካትት ጊዜያዊ መንግስት (ብሄራዊ የአንድነት መንግስት) ማቋቋም ነው ሲሉ የቅንጅት ለአንድነትና ለዴሞክራሲ እንዲሁም የኢትዮጵያ ዴሞክራሲያዊ ኅይሎች ኅብረት (ኢዴኃህ) ከፍተኛ የአመርር አባላት ባለፈው ሐሙስ በአይቤክስ ሆቴል ለጋዜጠኞች በሰጡት መግለጫ አስታወቁ።</p>

<p>እንደ አመራር አካላቱ መግለጫ ጊዜያዊ መግንሥቱ ገለልተኛ የሆነ ምርጫ ቦርድ፣ የፍትሕ አካላት፣ የደህንነት አካላትን... ወዘተ የማቋቋምና ምርጫ ከተካሄደም በኋላ በአጭር ጊዜ፣ ቢበዛ በአንድ ዓመት ለሚመረጠው መንግሥት ሥልጣን የሚያስረክብ ይሆናል ብለዋል።</p>

<p>በፖለቲካ እንቅስቃሴ የጥምር መንግሥት የመመስረቱ ጉዳይ እኛ አሁን ካቀረብነው የብሔራዊ አንድነት መንግሥት የተለየ ነው ያሉት አመራር አካላቱ ብሄራዊ የአንድነት መንግሥት ግን የሽግግር ብሎም የእርቅ መንግስት ሲሆን በተጨማሪም የአንድነት ዕሴትን የሚያንፀባርቅ ነው ብለዋል; የአመራር አካላቱ የብሄራዊ የአንድነት መግንሥት እሳቤ ከጥምር መንግሥት ፈፅሞ የተለየ መሆኑ በተለይ በጋዜጠኞች ዘንድ ግንዛቤ እንዲያዝላቸውም ጠይቀዋል።</p>

<p>«ለሥልጣን ነው ወይ የምትታገሉት?» በማለት ለአመራር አካላቱ ከጋዜጠኞች ለቀረበላቸው ጥያቄም በሰጡት ምላሽ የፖለቲካ ፓርቲዎች ዋነኛ ግብ በሃገሪቱ ዲሞክራሲያዊ ሥርዓት ተመስርቶ ማየት ሲሆን የሥልጣን ጉዳይ ሁለተኛ ደረጃ የሚይዝ ጉዳይ ነው ብለዋል።</p>

<p>«ብሔራዊ የአንድነት መንግሥት ሃሳብ ስናመነጭ ቀድሞውንም እንደፈራነው ርካሽ ነገር ተይዞብን እንደሚመጣ እናውቅ ነበር» ያሉት አንድ ከፍተኛ የአመራር አባል «ይኽም ርካሽ ነገር ለስልጣን መስገብገብ ማለት ነው ብለዋል; ይሕን አዲስ ሐሳብ ፓርቲዎቹ ለኢህአዴግ ሲያቀርቡ ከብዙ የፖለቲካ ጥናትና ግምገማ በኋላ መሆኑን የተናገሩት የአመራር አባሉ ብሄራዊ የአንድነት መንግሥቱ ቢመሰረት እንኳን ኢህአዴግ አሁንም የበላይነት እንደሚኖረው ሊታወቅ ይገባል ብለዋል።</p>


<p class="align-center"><a href="/Gazettas/Nation/info/Nation.sera.html">ከኔሽን ነሐሴ 7 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ኔሽን/ማውጫ/1997/ነሐሴ/07/ኔሽን1.071297.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
