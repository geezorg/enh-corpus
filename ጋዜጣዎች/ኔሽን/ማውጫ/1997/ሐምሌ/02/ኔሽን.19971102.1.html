<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>9 የቅንጅት አመራር አባላት ከፍተኛ የወንጀል ክስ ሊመሰረትባቸው ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> 9 የቅንጅት አመራር አባላት ከፍተኛ የወንጀል ክስ ሊመሰረትባቸው ነው</h2>


<p>9 የቅንጅት ለአንድነትና ለዴሞክራሲ ከፍተኛ አመራር አባላት በፌዴራል ሕገ መንግሥት የተቋቋመውን ሥርዓት በኃይል፣ በዛቻ/ በአድማ እንዲሁም በሕገወጥ መንገድ ለማፍረስ በማሰብና በማቀድ፣ ሆነ ብለው ሕገወጥ የትምህርትና የምግብ ማቆም አድማ እንዲደረግ አነሳስተዋል፣ በመፈክርና በበራሪ ወረቀት የአድማ ዛች ፈፅመዋል በማለት በከፍተኛው ፍርድ ቤት ክስ ሊመሰረትባቸው በፍትሕ ሚኒስትሩ ፀድቆ ወደ ዐቃብ ሕግ መመራቱን ምንጮች በተለይ ለኔሽን አስታወቁ።</p>

<p>የአመራር አባላቱ እንዲከሰሱ የተወሰነበት የሕግ አንቀጽ በሀገሪቱ የወንጀለኛ መቅጫ ህግ መሠረት ከባድ ቅጣት ሊያስበይን እንደሚችል አንዳንድ የሕግ ባለሙያዎች ከሰጡን አስተያየት ለማረጋገጥ ችለናል። ከእነዚሁ 9 ከፍተኛ የአመራር አባላት ጋር የፓርቲውን የአመፅ ጥሪ በመቀበል ሆን ብለው ግንቦት 29 እና 30/1997 ዓ.ም በአዲስ አበባ ዩኒቨርሲቲ በ6 ኪሎ እና በ4 ኪሎ ካምፓሶች ሕገወጥ ሰልፍ፣ የሁከት ተግባር ፈፀመዋል፣ የሕገመንግሥታዊ ስርዓቱን በአመፅ ለማፍረስ ሞክረዋል ያላቸውን 7 የዩኒቨርሲቲ ተማሪዎች ክስም እንዲሁ ለዐቃቤ ሕግ እንዲመራ መወሰኑን ምንጮች አክለው ገልፀዋል።</p>

<p>ከምንጮች ያገኘነውን የክስ ቻርጅ እንደሚከተለው አቅርበነዋል።</p>

<p>ለፌዴራል ከፍተኛ ፍርድ ቤት</p>
<p>አዲስ አበባ</p>

<p>ከሳሽ፦ ዓቃቤ ሕግ</p>

<p>ተከሳሾች፦<br/>
1ኛ/ አቶ ኃይሉ ሻውል 		የቅንጅት አመራር<br/>
2ኛ/ አቶ ልደቱ አያሌው		 »<br/>
3ኛ/ አቶ አባይነህ ብርሃኑ		 »<br/>
5ኛ/ አቶ ገብረክርስቶስ ኃይለስላሴ	 »<br/>
6ኛ/ ሻ/ቃ ጌታቸው መንግስቱ	 »<br/>
7ኛ/ አቶ ሙሼ ስሙ		 »<br/>
8ኛ/ አቶ ግዛቸው ሽፈራው		 »<br/>
9ኛ/ አቶ አንዳርጋቸው ፅጌ		 »<br/>
10ኛ/ አቶ ሞገስ አምደማርያም	የአዲስ አበባ ዪኒቨርስቲ<br/>
የተማሪዎች ካውንስል አመራር	<br/>	
11ና አት መስፍን አማን		 »<br/>
12ኛ አቶ መሳፍንት እንደሻው	የዩኒቨርስቲ ተማሪ<br/>
13ኛ አቶ እስጢፋኖስ ባያብል	 »<br/>
14ኛ/ አቶ መኮንን እንደሻው	 »<br/>
15ኛ/ አቶ ዮሐንስ የኔሁን		 »<br/>
16ኛ/ አቶ ማሙሸት አማረ		 »</p>

<p>1ኛ ክስ - ወንጀሉ ፦ የ1997 ዓ.ም የወንጀል ሕግ ቁጥር 321/ለ/፣35፣36፣238፣255፣257 የተመለከተውን በመተላለፍ ወንጀል በመፈፀማቸው ተከሰዋል።</p>

<p>የወንጀሉ ዝርዝር፦ ከ1 እስከ 9 ያሉት ተከሳሾች በፌዴራል ሕገመንግሥት የተቋቋመውን ስርዓት በኃይል፣ በዛቻ፣ በአድማ እንዲሁም፣ በህገወጥ መንገድ ለማፍረስ በማሰብና በማቀድ፣ ሆን ብለው በንግግርና በጽሑፍ መግለጫ በማድረግ፣ አመፅ ሁከትና ረብሻ እንዲደረግ በመገፋፋትና በማነሳሳት በሕገ መንግሥታዊ ስርዓቱ ላይ አደጋ ለመጣል ሞክረዋል።</p>

<p>ከ10 እስከ 16 ያሉት ተከሳሾች የቅንጅት አመራር የተላለፈውን የአመፅ ጥሪ በመከተል በፌዴራል ሕገመንግሥት የተቋቋመውን ስርዓት በኃይል፣ በዛቻ፣ በአድማ እንዲሁም በሕገወጥ ትምህርትና የምግብ ማቆም አድማ እንዲዳረስ አነሳስተዋል፣ በመፈክርና በበራሪ ወረቀት አድማ ዛቻ ፈፅመዋል። እንዲሁም የቅንጅት ለአንድነትና ለዴሞክራሲ ፓርቲ ሕገወጥ የአመፅ ጥሪ በመቀበል ሆነ ብለው ግንቦት 29 እና 30/1997 ዓ.ም በአዲስ አበባ ዩኒቨርስቲ በ6 ኪሎ እና በ4 ኪሎ ካምፓሶች ሕገወጥ ሰልፍ የሁከት ተግባር ፈፅመዋል፣ የሕገመንግሥታዊ ስርዓቱን በአመፅ ለማፍረስ ሞክረዋል።</p>

<p>2ኛ ክስ - ወንጀሉ</p>

<p>የ1997 ዓ.ም የወንጀል ሕግ ቁጥር 32/1/ለ፣ 35፣36፣ 239፣255፣257 የተመለከተውን በመተላለፍ ወንጀል በመፈፀማቸው ተከሰዋል።</p>

<p>የወንጀሉ ዝርዝር፤- ከ1 እስከ 9 ያሉት ተከሳሾች በፌዴራል ሕገ መንግስት ስልጣን የተሰጠውን የአስፈፃሚ መንግሥትና የብሔራዊ ምርጫ ቦርድን ስልጣን ተግባራዊነት እንዲደናቀፍና ተግባራዊ እንዳይሆን ለማድረግ በማሰብ ሆነ ብለው በንግግርና በጽሑፍ መግለጫ በግልፅ ቅስቀሳ አድርገዋል። ወረቀት በትነዋል፣ ማስጠንቀቂያ ሰጥተዋል፣ የሕገ መንግሥታዊ ስርዓቱ የሚገነባበትን የምርጫ ስርዓት ለማደናቀፍ የምርጫ ቦርድን ውሳኔ በአመፅ፣ በረብሻና በሕገወጥ መንገድ ለማስቀየር ቅስቀሳ አድርገዋል።የሕገ መንግሥታዊ ስርዓቱን አደጋ ላይ ለመጣል ሞክረዋል።</p>

<p>ከ10 እስከ 16 ያሉት ተከሳሾች በፌዴራል ሕገመንግሥት ስልጣን የተሰጠውን የአስፈፃሚ መንግስትና የብሔራዊ ምርጫ ቦርድን ስልጣን ተግባራዊነት እንዲደናቀፍና ተግባራዊ እንዳይሆን ለማድረግ በማሰብ ሆነ ብለው የሕገመንግሥታዊ ስርዓቱን አደጋ ላይ ለመጣል ሞክረዋል፤ የህገ መንግሥታዊ ስርዓቱ የሚገነባበትን የምርጫ ስርዓት ለማደናቀፍር የምርጫ ቦርድን ውሳኔ በአመፅ ለማስቀየር በቅንጅት ለአንድነትና ለዴሞክራሲ ፓርቲ ሕገወጥ የአመፅ የረብሻና የሁከት ጥሪ በመከተል ሆነ ብለው ግንቦት 29 እና 30/1997 ዓ.ም በአዲስ አበባ ዩኒቨርስቲ በ6 ኪሎና በ4 ኪሎ ካምፓሶች የረብሻና የሁከት ተግባር ፈፅመዋል።</p>

<p>3ኛ ክስ - ወንጀሉ፤- የ1997 ዓ.ም የወንጀል ህግ ቁጥር 32/1/ሀ/ለ፣ 36፣488፣ የተመለከተውን በመተላለፍ ወንጀል በመፈፀማቸው ተከሰዋል።</p>

<p>የወንጀሉ ዝርዝር፦ ከ1 እስከ 9 ያሉት ተከሳሾች በሃገሪቱ ውስጥ ብጥብጥና ረብሻ እንዲነሳ ለማድረግ፣ ተማሪዎችን ሌሎች ግለሰቦችን በማነሳሳት ወንጀል እንዲፈፅሙ አድርገዋል። እንዲሁም በሰውና በንብረት ላይ ጉዳት ያደረሱ ረብሻዎች እንዲነሱ አነሳስተዋል።</p>

<p>ከ10 እስከ 16 ያሉት ተከሳሾች በአዲስ አበባ ዩኒቨርስቲ ስድስት ኪሎ እና አራት ኪሎ ካምፓሶች ግቢ ውስጥ በአካባቢው ግንቦት 29 ቀን 1997 ዓ.ም. ንጋት ጀምሮ በመገኘት ቅስቀሳ በማድረግ፣ የረብሻና የግርግር ተግባር ፈፅመዋል። በእለቱ ከእኩለ ሌሊት በኋላ ለአመፅና ረብሻ ሆነ ብለው አቅደው በመዘጋጀት፣ ቅስቀሳና ዝግጅት አድርገዋል፡፡ በእለቱም በራሪ ወረቀት በመጠቀም፣ መፈክሮችን በማሰማት፣ ረብሻ ፈጥረዋል። ተማሪም ሆነ ሠራተኛ ወደግቢው እንዳይገባና እንዳይወጣ በማድረግ የሰዎችን ነፃ እንቅስቃሴዎች ከልክለዋል። የመማር ማስተማሩን ሂደት አደናቅፈዋል። ሌሎች ሰላማዊ ተማሪዎች በአድማው እንዲሳተፉ ገፋፍተዋል፣ አስገድደዋል።</p>

<p>4ኛ ክስ - ወንጀሉ፦ የ1997 ዓ.ም የወንጀል ህግ ቁጥር 32/1/ህ/፣ 485፣486 እና 487 የተመለከተውን በመተላለፍ ወንጀል በመፈፀማቸው ተከሰዋል።</p>

<p>የወንጀሉ ዝርዝር፦ ከ1 እስከ 9 ያሉት ተከሳሾች በሃገሪቱ ውስጥ ብጥብጥና ረብሻ እንዲነሳ መንስኤ ሊሆኑ የሚችሉ ሐሰት የሆኑ ወሬዎችን በማውራት፣ ህዝብን በማነሳሳት እንዲሁም የማነሳሳት ጠባይ ያላቸው የሀሳብ መግለጫዎችን ሆነ ብለው በማውጣት ወንጀል ፈፅመዋል። በመንግሥት ላይ ሕዝብ አመኔታ እንዲያጣ፣ በባለስልጣናትና በሥራቸው የሐሰት ወሬዎችን፣ ጥርጣሬዎችን፣ የሐሰት ሐሜቶችን ነዝተዋል። ከዚሁም የተነሳ የሕዝብን አስተሳሰብ ለማናወጥ ሞክረዋል።እንዲሁም በተለያዩ ዘዴዎች በመጠቀም በህዝቦች መካከል ጥላቻና ጥርጣሬ እንዲነሳሳ ቀስቅሰዋል፡፡ እንዲሁም በሕዝብ መሰብሰቢያ ቦታዎች ላይ ሕዝቡን ለሕገወጥ ድርጊት የሚገፋፋ ዛቻን ያዘሉ ንግግርንና መግለጫዎችን አውጥተዋል። የህዝብ ደህንነት ላይ ሁከት እንደሚደርስ በማስፈራራት፣ ወሬ በመንዛት አስበው ሕዝብን አሸብረዋል።</p>

<p class="align-center"><a href="/Gazettas/Nation/info/Nation.sera.html">ከኔሽን ሐምሌ 2 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ኔሽን/ማውጫ/1997/ሐምሌ/02/ኔሽን1.021197.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
