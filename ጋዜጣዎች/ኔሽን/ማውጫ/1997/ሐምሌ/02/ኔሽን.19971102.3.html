<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የወ/ሮ ብሥራት ሹመት ጥያቄ አስነስቷል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> የወ/ሮ ብሥራት ሹመት ጥያቄ አስነስቷል</h2>


<p>የሕዝብ ተወካዮች ምክር ቤት ሰኔ 30 ቀን 1997 ዓ.ም ባካሄደው አምስተኛ አመት የሥራ ዘመን 29ኛ መደበኛ ስብሰባ ላይ የሠራተኛና ማኅበራዊ ጉዳይ ሚኒስቴር ምክትል ሚኒስትር ወ/ሮ ብሥራት ጋሻው ጠና የሕዝብ ዕንባ ጠባቂ ተቋም ምክትል ዋና ዕንባ ጠባቂ ሆነው መሾማችው የፖለቲካ ወገንተኝነት ያላቸው በመሆኑ ተቋሙን ሊመሩ አይገባም በሚል በምክር ቤቱ አባላት ተቃውሞ ቀርቦበታል። የህዝብ ዕንባ ጠባቂ ተቋም ማቋቋሚያ አዋጅን የሚቃረን በመሆኑም ከሕግ አንፃር ጥያቄ የሚያስነሳ መሆኑ ተመልክቷል።</p>

<p>ወ/ሮ ብሥራት የኢህአዴግ አባልና ከፍተኛ የመንግሥት ባለሥልጣን በመሆናቸው ነፃና ገለልተኛ ሆነው ተቋሙን ለመምራት አ ይችሉም ሲሉ የምክር ቤት አባላት የተቃውሞ ሃሳብ ያቀረቡ ሲሆን በዕንባ ጠባቂ ተቋም ማቋቋሚያ አዋጅ መሠረት ተቋሙን የሚመሩ አካላት የማንኛውም የፖለቲካ ድርጅት አባልም ሆነ ደጋፊ ያልሆኑና ሁሉንም ወገን በእኩልነት ለማገልገል የሚችሉ መሆን እንዳለባቸው ተገልጾ ወ/ሮ ብሥራት የኢህአዴግ አባልና ከፍተኛ የመንግሥት ባለሥልጣን በመሆናቸው ተቋሙን በገለልተኝነት ይመራሉ ብሎ ማሰብ እንደሚያስቸግር ተመልክቷል።</p>

<p>የሕዝብ ተወካዮች ምክር ቤት አፈ ጉባዔ የተከበሩ አቶ ዳዊት ዮሀንስ የወ/ሮ ብሥራት ጋሻው ጠናን ሹመት አስመልክቶ ለተነሳው ተቃውሞና ጥያቄ በሰጡት ምላሽ ሕጉ ለዕንባ ጠባቂ ተቋም የሚሾሙ ሰዎች የፓርቲ ታሪክ አይኑራቸው የሚል ሳይሆን ከፓርቲ አባልነትና ከማንኛውም ዓይነት የፓርቲ ግንኑኘት ነፃ ሊሆኑ ይገባል ነው የሚለው ብለዋል። በዚህ መሠረት ወ/ሮ ብሥራት ሙሉ ለሙሉ ከኢህአዴግ አባልነታቸውና ከመንግሥት ሥልጣናቸው ለቀው እንባ ጠባቂ ተቋም እንደሚያገለግሉ አስታውቀዋል።</p>

<p>የዕንባ ጠባቂ ተቋም ዕጩ አቅራቢ ኮሚቴ ተወካይ የሆኑት ወ/ሮ አስማሩ በሪሁን በበኩላቸው ዕጩዋ በአሁኑ ወቅት ከፓርቲ አባልነታቸው ሙሉ በሙሉ መነሳታቸውን ገልፀዋል። ሁሉንም የፖለቲካ ፓርቲዎች እንዲሁም ኅብረተሰቡ በእኩልነት ለማገልገል ዝግጁ መሆናቸውንም አረጋግጠናል ብለዋል፡፡ በሥራ ሂደት ለኢህአዴግም ሆነ ሌሎች ፓርቲዎች ወግነው ከተገኙ ፓርላማው ሥልጣናቸውን መልሶ የማንሳት መብት እንዳለው ጠቁመው ዕጩዋ የተጣለባቸውን ኃላፊነት በነፃነትና በገለልተኝነት ይወጣሉ የሚል ሙሉ እምነት እንዳላቸው ገልፀዋል።</p>

<p>ሆኖም ግን አንዳንድ የምክር ቤት አባላት ወ/ሮ ብሥራት ከኢህአዴግ ለቀቁ ማለት መታወቂያ መለሱ እንጂ አስተሳሰባቸውና አመለካከታቸው ሙሉ በሙሉ ነፃና ገለልተኛ ሊሆን አይችልም የሚል አቋም እንዳላቸው አስረድተዋል።</p>

<p>ምክር ቤቱ የወ/ሮ ብሥራት ጋሻው ጠናን ሹመት ከአምስት ድምፅ ተአቅቦ በስተቀር በሙሉ ድምፅ አጽድቆታል፡፡</p>

<p>በሌላ በኩል የኦሮሚያ ክልላዊ መንግሥት ምክር ቤት የሕግ አማካሪ የሆኑት አቶ ደሞዜ ማጫ የኢትዮጵያ ሰብአዊ መብት ኮሚሽን ምክትል ዋና ኮሚሽነር ሆነው ተሹመዋል።</p>


<p class="align-center"><a href="/Gazettas/Nation/info/Nation.sera.html">ከኔሽን ሐምሌ 2 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ኔሽን/ማውጫ/1997/ሐምሌ/02/ኔሽን3.021197.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
