<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አምባሳደር ተሾመ ቶጋ የአል-አሙዲንን ዋንጫ አሰርዘው ተመለሱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">አምባሳደር ተሾመ ቶጋ የአል-አሙዲንን ዋንጫ አሰርዘው ተመለሱ</h2>


<p>ከዴሴምበር 11-25/5004 እ.ኤ.አ በኢትዮጵያ እንዲካሄድ ተወስኖ የነበረው የምሥራቅና መካከለኛው አፍሪካ የአላአሙዲን እግር ኳስ ዋንጫን የወጣቶች ባህልና ስፖርት ጉዳይ ሚኒስትሩ አምባሳደር ተሾመ ቶጋ ግብፅ ርዕሰ ከተማ ካይሮ ድረስ በመሄድ «ኢትዮጵያ በጊዜ ጥበትና በሌሎች ጉዳዮች ለማስተናገድ ፈቃደኛ አይደለችም» በማለታቸው ዕድሉ መሰረዙን የምሥራቅና መካከለኛው አፍሪካ እግር ኳስ ማኅበር የካውንስሉ ሴክሬታሪያት አስታወቀ።</p>

<p>የሴክሬታሪያቱ ዋና ፀሐፊ ኒኮላስ ሙሶኒዬ ለኢትዮጵያ እግር ኳስ ፌዴሬሽን በላኩት የፋክስ መልዕክት እንዳስታወቁት ሚኒስትሩ ግብፅ በሚገኘው ጽ/ቤት ድረስ በመምጣት ኢትዮጵያ እንዲህ ዓይነቱን ከፍተኛ ውድድር ለማዘጋጀት እንደማትችል ምክንያቶች አስቀምጠው በመሄዳቸው የተነሳ መሰረዙን ገልፀዋል።</p>

<p>በቅርቡ በኢትዮጵያ የእግር ኳስ ስፖርት ማደግ ላበረከቱት ከፍተኛ አስተዋፅኦ በፊፋ የተሸለሙት ሼክ መሀመድ አል-አሙዲን ይኽንኑ በኢትዮጵያ የሚካሄደውን ውድድር 2 ሚሊዮን ዶላር ወጪ ሸፍነው እንዲካሄድ ለማድረግ ቃል መግባታቸው የሚዘነጋ አልነበረም። ይሁንና አምባሳደር ተሾመ ከምን ሁኔታ ተነስተው ውድድሩን መንግሥት ለማዘጋጀት እንደማይችል መናገራቸውና ከኢትዮጵያም እንዲሰረዝ የማድረጋቸው መሠረት ለብዙዎች ግራ አጋቢ እንደሆነ ይገኛል።</p>

<p>ለውድድሩ ወደኢትዮጵያ ለመምጣት ዝግጅት ጀምረው የነበሩ ሃገራት ቡድኖች በሙሉ አሁን ውድድሩን እንድታዘጋጅ ዕድሉ ወደተሰጣት ወደሩዋንዳ እንዲያቀኑ ማድረጋቸውን ዋና ፀሐፊው በፋክስ መልዕክታቸው አክለው አስታውቀዋል።</p>


<p class="align-center"><a href="/Gazettas/Nation/info/Nation.sera.html">ከኔሽን ጥቅምት 20 ቀን 1997</a></p>

</body>
</html>	
