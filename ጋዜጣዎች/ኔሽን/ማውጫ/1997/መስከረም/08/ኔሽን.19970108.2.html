<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ብርሃኔ አደሬ በሞናኮ ለክብሯ ትሮጣለች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ብርሃኔ አደሬ በሞናኮ ለክብሯ ትሮጣለች</h2>


<p>ከአቴንስ ኦሊምፒክ «በብቃት ማነስ» እንድትቀነስ የተደረገችው ብርሃኔ አደሬ ነገ በሞሮኮ ወሳኝ ፍልሚያን ታደርጋለች።በሞንቱ ካርሎ በኢትዮጵያውያን መካከል የሚደረገው ፉክክር ትኩረትን ስቧል።</p>

<p>የ2004 ዓ.ም የትራክ ውድድር መዝጊያ በሆነውና ዛሬ እና ነገ በሚደረገው የሞናኮ የትራክ ውድድር ላይ ከአቴንስ ኦሊምፒክ በኋላ ለመጀመሪያ ጊዜ በርካታ ታዋቂ አትሌቶች የሚሳተፉበት ከመሆኑም በተጨማሪ የዓመቱ ኮከብ አትሌት የሚመረጥበት መሆኑ ለውድድሩ ትኩረት እንዲሰጠው ምክንያት ሆኗል።</p>

<p>ከ200 በላይ አትሌቶች በተለያዩ ርቀቶች በሚሳተፉበት የሞናኮው ውድድር ላይ ከ21 በላይ የሚሆኑ የአቴንስ ኦሊምፒክ የወርቅ ሜዳሊያ ባለቤቶች እንደሚሳተፉበትም ይጠበቃል።</p>

<p>በዚህ ውድድር ላይ በብቃት ማነስ ከኢትዮጵያ ኦሊምፒክ ቡድን ተጠባባቂ እንድትሆን የተደረገችው ብርሃኔ አደሬ ምንም እንኳን ከኦሊምፒክ ቡድኑ ጋር ወደ አቴንስ ባትጓዝም ብቃት እንዳላት ግን በቅርቡ ባደረገችው ውድድር እያስመከከረች ነው። በዲሲፕሊን ጉድለት ለ6 ወራት ከማንኛውም ውድድር ታግዳ የነበረችውና ባለፈው ሳምንት በፋክስ በላከችው የይቅርታ ደብዳቤ እገዳዋ የተነሳላት ብርሃኔ አደሬ ነገ ከምታደርገው የ5 ሺ ሜትር ውድድር ከኬንያ ተፎካካሪዎቿ በተጨማሪ ከኦሊምፒክ መድረክ ኢትዮጵያን ወክለው ከቀረቡት እጅጋየሁ ዲባባ ጥሩነሽ ዲባባ እና ወርቅነሽ ኪዳኔ ጋር ብርቱ ፉክክር እንደምታደርግ እየተጠበቀ ነው።</p>

<p>በዚህ የሞናኮ የአትሌቲክስ ውድድር የ2004 ኮከብ አትሌቶች የመመረጡበት ነው። በዚህም በወንዶች ቀነኒሳ በቀለ በተለይ በዚህ ዓመት የኦሊምፒክ ሪኮርዱን ጨምሮ አራት ሪከርዶችን በመስበር የዓመቱ ኮከብ አትሌት ተብሎ እንደሚመረጥ በበርካቶች ዘንድ ተገምቷል። በቀነኒሳ ሌላ የአቴንስ ኦሊምፒያድ በ1500 ሜትር እና በ5 ሺህ ሜትር ባገኘው ሁለት የወርቅ ሜዳሊያ ታግዞ ሞርኳዊው ሂካም ኤል ጎሩዝ ባለፈው ዓመት ያገኘው የዓለም ኮከብ አትሌት ማዕረግ ያስጠብቃል ተብሎ ይታሰባል። በሴቶች እንግሊዛዊቷ ኬሊ ሆልመስ ለኮከብነት ከኢትዮጵያዊቷ ጥሩነሽ ዲባባ እና ኬንያዊቷ ኤዲት ማሳይ ጋር ተፎካክራለች።</p>

<p>ከዚህ የሞናኮው ውድድር ላይ በአሸናፊነት ከሚገኘው ክብር በተጨማሪ ውድድሩን በአሸናፊነት የሚፈፀሙ ተወዳዳሪዎች 30 ሺህ የአሜሪካ ዶላር ይሸለማሉ። ሁለተኛ የሚወጡ 20 ሺህ ዶላር ሲያገኙ ሶስተኛ የሚወጡ 12 ሺ ዶላር ያገኛሉ።</p>


<p class="align-center"><a href="/Gazettas/Nation/info/Nation.sera.html">ከኔሽን መስከረም 08 ቀን 1997</a></p>

</body>
</html>	
