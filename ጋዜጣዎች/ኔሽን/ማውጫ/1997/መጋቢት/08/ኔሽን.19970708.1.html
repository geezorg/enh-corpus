<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ለግብር ዕዳ ከፋዮች የምህረትና የክፍያ ጊዜ ማራዘም ተወሰነ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ለግብር ዕዳ ከፋዮች የምህረትና የክፍያ ጊዜ ማራዘም ተወሰነ</h2>


<p>የአዲስ አበባ ከተማ ጊዜያዊ አስተዳደር በፍርድ አፈፃፀም ረገድ ጉዳያቸው በፍ/ቤቶች መታየት ላይ ላሉ የከተማው አስተዳደር ግብር ከፋዮች የግብር ዕዳ ምህረትና የክፍያ ጊዜ ለመስጠት መወሰኑን አስተዳደሩ ለዝግጅት ክፍላችን በላከው ደብዳቤ አስታወቀ።</p>

<p>ጊዜያዊ አስተዳደሩ የግብር ዕዳዎች ጫናን ለማቃለል የተለያዩ የምህረት አቅጣጫዎችን ሲከተል የቆየ መሆኑን ጠቅሶ በፍርድ ቤቶች ዘንድ ያለውን የክርክር መዛግብት መጨናነቅ ለማስወገድ፣ የግብር አወሳሰንና አሰባሰቡን በአዲስ አሰራር ለመለወጥ፣ የፍ/ቤት ውዝፍ መዛግብት እንዲቋጩ በማድረግ አስተዳደራዊ ወጭዎችን ለመቀነስ እና በውዝፍ የግብር ጉዳዮች ላይ የፖሊሲ ውሳኔ ለመስጠት እንዲቻል መሆኑን ጠቁሟል።</p>

<p>ጊዜያዊ አስተዳደሩ ይኽንኑ አስመልክቶ ያሰፈረው ውሳኔ ሙሉ ቃል እንደሚከተለው አስፍረዋል።</p>

<p class="bold">በግብር ዕዳ ምክንያት በፍርድ ቤት ክርክር ለአላቸው ለአ.አ ከተማ አስተዳደር ግብር ከፋዮች በሙሉ</p>

<p>የአዲስ አበባ ከተማ ጊዜያዊ አስተዳደር በተሻሻለው የአዲስ አበባ ከተማ አስተዳደር ቻርተር አዋጅ ቁጥር 361/1995 አንቀፅ 58/7 እና በአዲስ አበባ ከተማ አስተዳደር የፋይናንስ አዋጅ ቁጥር 16/1995 አንቀፅ 9/2 በተሰጠው ሥልጣን መሠረት በፍርድ አፈፃፀም ረገድ ጉዳያቸው በፍ/ቤቶች መታየት ላይ ላሉ የከተማው አስተዳደር ግብር ከፋዮች የግብር ዕዳ እስከ 10 ሺህ ብር ድረስ ያሉት ጉዳዮች ላይ ምህረት እና ከብር 10,000 በላይ የግብር ዕዳ ባለባቸው ላይ የክፍያ ጊዜ ለመስጠት የሚከተለውን ተወስኗል።</p>

<p>ጊዜያዊ አስተዳደሩ በየወቅቱ የግብር ዕዳዎችን ጫናን ለማቃለል የምህረት አቅጣጫዎች ሲከተል የቆየ በመሆኑ በዚሁ አንፃር በፍርድ ቤት በሚታዩ መዛግብት ላይ የሚገኙትን የግብር ዕዳ ምህረት ለመስጠትና የክፍያ ጊዜ ለማራዘም ያስቻሉት መሰረታዊ ምክንያቶች፦</p>

<p>.በፍርድ ቤቶች ዘንድ ያለውን የክርክር መዛግብት መጨናነቅ በማስወገድ በፍትህ ማሻሻያ አቅጣጫ ለብዙ ጊዜ በውዝፍ ጉዳዮች የነበረውን ክርክር እንዲዘጉ ማድረግ ያለውን ጠቀሜታ ግንዛቤ በመውሰድ፣</p>

<p>.የፍድር ቤት ውዝፍ መዛግብትን በዚህ ውሳኔ አማካይነት እንዲቋጭ ማድረግ የአስተዳደራዊ ወጭዎችን የሚቀንስ በመሆኑ፣</p>

<p>.የግብር አወሳሰን እና ተወዝፈው የቆዩ የግብር ጉዳዮች ላይ ዕልባት መስጠት ተገቢ በመሆኑ፣</p>

<p>.የከተማው አስተዳደር ከግብር ከፋዮች ጋር ስለግብር ሕግ አፈፃፀም በተደረገው ውይይት መንፈስ በአፈፃፀም ደረጃ በፍርድ ቤት በሚገኙ ውዝፍ የግብር ጉዳዮች ላይ የፖሊሲ ውሳኔ መስጠት አስፈላጊ ሆኖ መገኘቱ፣ የአዲስ አበባ ከተማ ጊዜያዊ አስተዳደር የሚከተለውን ወስኗል።</p>

<p>ውሳኔ፦<br/>
<br/>1. እስከ ብር 10,000 በአፈፃፀም በፍርድ ቤት ክርክር የግብር ዕዳ ያለባቸው በፍርድ ቤት ዘንድ በክርክር ላይ እስከ ብር 10,000 የግብር ዕዳ ለአለባቸው የከተማው አስተዳደር ግብር ከፋዮች ፍሬ ግብሩ ከነመቀጫው ሙሉ በሙሉ ምህረት ተደርጓል።<br/>

2.ከብር 10,000 በላይ በፍርድ ቤት ክርክር የግብር ዕዳ ከነመቀጫው ያለባቸው የሚፈለግባቸውን ዕዳ ለመክፈል ለሚፈልጉ፣<br/>

2.1 ያለባቸውን ዕዳ ለመክፈል ለሚፈልጉ እስከ ሚያዚያ 30 ቀን 1997 ድረስ በገቢ ሰብሳቢ አካል በግንባር ቀርበው የዕዳውን 20% (ሃያ በመቶ) ክፍያ ከፍለው ቀሪውን ዕዳ በ12 ወራት ጊዜ ውስጥ ለማጠናቀቅ በግብር ሰብሳቢ አካል ዘንድ የክፍያ ስምምነት እንዲፈፅሙ፣<br/>

2.2 በጊዜ ስምምነቱ የዕድሉ ተጠቃሚ ለማይሆኑ የአፈፃፀም ሂደቱ እንዲቀጥል፣ ተወስኗል።</p>

<p>ሚያዚያ 5 ቀን 1997 ዓ.ም የአዲስ አበባ ከተማ ጊዜያዊ አስተዳደር።</p>



<p class="align-center"><a href="/Gazettas/Nation/info/Nation.sera.html">ከኔሽን መጋቢት 08 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ኔሽን/ማውጫ/1997/መጋቢት/08/ኔሽን1.080797.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
