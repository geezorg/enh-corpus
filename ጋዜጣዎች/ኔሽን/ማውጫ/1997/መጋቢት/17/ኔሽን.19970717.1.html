<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የምርጫ ስነምግባር ደንብ ረቂቅ ለውይይት ቀረበ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የምርጫ ስነምግባር ደንብ ረቂቅ ለውይይት ቀረበ</h2>


<p>የኢትዮጵያ ብሔራዊ የምርጫ ቦርድ የምርጫ ተወዳዳሪዎች፣ የፖለቲካ ፓርቲዎችንና አባሎቻቸው የሚገዙ የስነ ምግባር ደንብ ረቂቅ በሃገሪቱ የምርጫ ታሪክ ለመጀመሪያ ጊዜ ባለፈው ዓርብ ለውይይት አቀረበ።</p>

<p>የስነ ምግባር ደንብ ረቂቁ ስምንት ዋና ዋና አንቀጾች ያሉት ሲሆን የዕጩዎች ያለመከሰስ መብት፣ መገናኛ ብዙሃን የመጠቀም መብትና የምረጡኝ ዘመቻው ለምንና መቼ መካሄድ እንዳለበት የገዥው ፓርቲ ግዴታዎች የሚሉት ዋና ዋናዎቹ ናቸው።</p>

<p>የኢሕአዴግ ተወካዮችና ተቃዋሚ ፓርቲዎች በተገኙበት በስነምግባር ደንብ ረቂቁ ላይ ውይይት የተካሄደ ሲሆን፤ በረቂቅ ደንቡ አንቀጽ ስድስት ላይ የኢህአዴግ ተወካይ አቶ በረከት ስምኦን አንቀፅ 6 ንዑስ አንቀጽ 6.1 የፖለቲካ ፓርዎች ዕጩ ተወዳዳሪዎችና አባሎቻቸው ለፓርቲያቸው አገልግሎት ቢሮዎችን፣ አውሮፕላኖችን፣ መኪኖችን፣ የመንግሥት ሠራተኞችን መጠቀም አይችሉም በሚለው አንቀፅ ላይ እንደተጨማሪ «በምርጫ ዘመቻ ጊዜ» የሚል ይጨመርበት ብለዋል። ምክንያቱንም ሲያብራሩም አንድ ፓርቲ በመንግሥት ስልጣን ላይ እስካለ ድረስ የመንግስት ሀብት አጠቃላይ ዓላማውን ለማራመድ፣ ራሱን ለማስተዋወቅ ይችላል ብለዋል። አቶ በረክት አያይዘውም «የመንግሥትን ፕሮግራም ለማስፈጸም የመንግስትን በጀት እንጠቀምበታለን። ልንከለከል አይገባም» ነገር ግን በውድድር ባለንበት ጊዜ በመንግሥት ገንዘብ ተጠቅመን የምረጡኝ ዘመቻ ልናካሂድ አንችልም» ብለዋል።</p>

<p>ከዓለም አቀፉ ተሞክሮች እኛ የተለየን ልንሆን አንችልም ያሉት አቶ በረከት በዴሞክራሲ የበለፀገችዋ አሜሪካ እንኳን ኤርፎርስ -1 የተባለው የአሜሪካንን አውሮፕላን ፕሬዚዳንቶቿ በምረጡኝ ዘመቻ ወቅት ይገለገሉባታል በማለት ገልፀዋል።</p>

<p>እንግሊዛዊው የረቂቅ ደንቡ አወያይና አማካሪ ሚ/ር ግርሃም አቶ በረከት ስምኦን የተናገሩት አስመልክተው ለተሰብሳቢዎቹ እንደገለፁት የመንግሥት ንብረት ለፓርቲ ፍላጐት ማሟያ አይውልም ብለዋል። አያይዘውም በሃገሬ በእንግሊዝና እኔ በማውቃቸው በብዙ ሃገሮች ራሱን ለማስተዋወቅም ሆነ ለዘመቻ ዓላማ ማንኛውንም የመንግስት ንብረት መጠቀም አይቻልም። በእንግሊዝ የጠቅላይ ሚኒስትሩ ፓርቲም ሆነ ሌሎች ተቃዋሚ ፓርቲዎች የራሳቸውን አውሮፕላን ይጠቀማሉ እንጂ የመንግስትንም አውሮፕላን አይጠቀሙም። ገዥው ፓርቲ ጠቅላይ ሚ/ሩንም ሆነ ሌሎች ሚኒስትሮችን ለማንቀሳቀስ ከፈለገ የመንግሥትን አውሮፕላንም ሆነ መኪና በምርጫ ወቅት ቢያንቀሳቅስ ወይ ፓርቲው ወይም ተጠቃሚ ባለሥልጣናት ማንኛውንም ወጭ ለመንግሥት መክፈል አለባቸው ብለዋል።</p>

<p>«ጠቅላይ ሚ/ር መለስ ዜናዊ ለምርጫ በሚንቀሳቀሱበት ወቅት ለአውሮፕላን ጉዞ ከሕዝቡ ጋር መሰለፍ አለባቸው ማለት ነው?» በማለት አቶ በረከት ለሚ/ር ግርሃም ላቀረቡት ጥያቄ ሚ/ር ግርሃም ሲመለሱ «መሰለፍ የለባቸው። ነገር ግን የጠቅላላ ጉዞውን ወጭ ለመንግሥት ገቢ ማድረግ አለባቸው»በማለት መልስ ሰጥተዋል።</p>

<p>ተቃዋሚ ፓርቲዎች በበኩላቸው አንቀጽ 6.1 ግልጽና በሌሎች ሃገሮች ተግባራዊ እየተደረገ መሆኑን በማስረዳት ድጋፋቸው ለግሰውታል። ለምሳሌ በሕንድ ገዥው ፓርቲ በምርጫ ወቅት ማንኛውንም የመንግሥት ንብረት በምረጡኝ ቅስቀሳ ካለመጠቀሙም በተጨማሪ በማንኛውም የግንባታ ሥራም ላይ የመሰረት ድንጋይ አያኖርም። ስራቸው የተጠናቀቁ ግንባታዎች ላይ ተገኝቶም ሪባን አይቆርጥም።በኛ ሃገር የገዥው ፓርቲ ተወካዮች ግን በሚቀጥሉት ዓመታት ለሚገነቡ ዩኒቨርሲቲዎች በቦታው ተገኝተው የመሰረት ድንጋይ ያኖራሉ፣ ግንባታቸው የተጠናቀቁ ሕንፃዎችንም ተገኝተው ይመርቃሉ ሲሉ ተችተዋል።</p>


<p class="align-center"><a href="/Gazettas/Nation/info/Nation.sera.html">ከኔሽን መጋቢት 17 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ኔሽን/ማውጫ/1997/መጋቢት/17/ኔሽን1.170797.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
