<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኤርትራ ፈንጂ ማስወገዱ ይቁም አለች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኤርትራ ፈንጂ ማስወገዱ ይቁም አለች</h1>


<p>የኤርትራ መንግሥት በፈንጂ ማምከን ሥራ ላይ ተሰማርተው የሚገኝ ዓለም አቀፍ መንግሥታዊ ያልሆኑ ድርጅቶች ሥራቸውን በዚህ ወር መጨረሻ ላይ እንዲያቆሙ ያወጣውን ቀነ ገደብ እንዲያራዝመው የተባበሩት መንግሥታት ድርጅት መጠየቁን አስታወቀ።</p>

<p>ጥያቄውን ለኤርትራው ፕሬዚዳንት ኢሳያስ አፈወርቂ ያቀረቡት በተባበሩት መንግሥታት በኤርትራ የነዋሪዎችና ሰብዓዊ እርዳታዎች ሰብሳቢ ሚስተር ሳይመን ኢንሆንጉ እና በተባበሩት መንግሥታት የፈንጂዎች አገልግሎት ኃላፊ ሚስተር ማርቴን ባርበር ናቸው። ይህን ይፋ ያደረጉት የተባበሩት መንግሥታት ቃል አቀባይ ፍሬድ ኢክሃርድ መሆናቸው ተመልክቷል። ስብሰባው የተካሄደውም የተባበሩት መንግሥታት ሴክሬታሪያት፣ ዩኒሴፍ እና ዩኤን ዲፒ ስለጊዜው መራዘም በጋራ ያቀረቡትን ጥያቄ ተከትሎ መሆኑን ተያይዞ የደረሰን ዘገባ ያስረዳል።</p>

<p>የኤርትራ መንግሥት ግን በሥራው ላይ በተሰማሩ አንዳንድ መንግሥታዊ ያልሆኑ ድርጅቶች ደስተኛ እንዳልሆነ ከኤርትራ በኩል የወጡ ምንጮች ጠቁመዋል። በተያያዘ ሁኔታም የኤርትራው መራሄ መንግሥት ኢሳያስ አፈወርቂ ድርጅቶቹ በዚህ ወር መገባደጃ ላይ ሥራቸውን ማቆም እንደሚገባቸው በድጋሚ ማረጋገጣቸውን ሚስተር ኢክሃርድ አስታውቀዋል።</p>

<p>ሚስተር ኢክሃርድ አያይዘውም የኤርትራ መንግሥት በውሳኔው መፅናቱ እንዳሳዘናቸውና ሁኔታው ያለምንም ጥርጥር በአካባቢው ከፍተኛ ሰብዓዊና ቁሳዊ ውድመት እንደሚያስከትል ተናግረዋል።</p>


<p class="align-center"><a href="/Gazettas/Nation/info/Nation.sera.html">ከኔሽን ነሐሴ 25 ቀን 1994</a></p>

</body>
</html>	














