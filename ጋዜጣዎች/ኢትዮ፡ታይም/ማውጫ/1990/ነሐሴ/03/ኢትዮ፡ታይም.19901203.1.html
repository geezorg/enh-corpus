<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኤርትራዊው የቴሌ ዋና ሥራ አስኪያጅ ከፍተኛ ቦታ ተሰጣቸው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h3 class="align-center"><span class="underline">ምን እየሰሩብን ነው?</span></h3>
<h2 class="align-center">ኤርትራዊው የቴሌ ዋና ሥራ አስኪያጅ ከፍተኛ ቦታ ተሰጣቸው</h2>


<p>የኢትዮጵያ ቴሌኮሚኒኬሽን ዋና ሥራ አስኪያጅ የነበሩትና የኤርትራ ዜግነት እንዳላቸው የሚነገርላቸው አቶ መሥፍን ኃይሉ የባለሥልጣኑን መሥሪያ ቤት ለቀው የዓለም አቀፍ ቴሌኮሚኒኬሽን ማኅበር ሠራተኛ ሆነው የተመደቡ መሆኑን ከውስጥ አዋቂ ምንጮች የተገኘው ዜና ገልጿል።</p>

<p>የኤርትራው ሻዕቢያ የኢትዮጵያን ግዛት በዕብሪት ከወረረ ወዲህ የኤርትራ ዜግነት የመረጡ የኤርትራ ሠሪዎች የማፅዳቱ ርምጃ ከቴሌኮሚኬሽን ባለሥልጣን ዋና ሥራ አስኪያጅነት እንዲነሱ የተደረገ ቢሆንም ምክንያቱ በውል ባልታወቀ ሁኔታ እንደገና የባለሥልጣኑ ሥራ አስኪያጅ ሆነው መመደባቸው ይታወቃል።</p>

<p>ይሁን እንጂ በአሁኑ ሰዓት የባለስልጣኑ መሥሪያ ቤት ለቀው የዓለም አቀፍ ማኅበር ሠራተኛ እንዲሆኑ የተደረገበት ምክንያት ከበርካታ ኢትዮጵያውያን እየተገለጠ ያለው ተቃውሞ በመጠናከሩ ነው የሚሉት ታዛቢዎች የኢትዮጵያ ቴሌኮሚኒኬሽን ባለሥልጣን እንዲለቁ የተደረገው ቦታው ቁልፍና በተለይም ለመረጃ መውጣት አስጊ በመሆኑ ነበር። ነገር ግን አሁንም የኢትዮጵያ እንቅስቃሴ ሙሉ ለሙሉ ለመቆጣጠር በሚያስችላቸው ዓለም አቀፍ ማህበር ውስጥ የመመደባቸው ምስጢር ከፍተኛ ጥርጣሬ እንዳስከተለ ለጉዳዩ ቅርበት ያላቸው ወገኖች ሥጋት እንዳለ ለማወቅ ተችሏል።</p>

<p>አቶ መሥፍን ኃይል የኤርትራን ዜግነት እንደመረጡ የሚናገሩት እነዚሁ ውስጥ አዋቂዎች እንደሚሉት ከሆነ ግለሰቡ አዲስ የተዛወሩበት የሥራ ምድብ ኮታ የኢትዮጵያ ዜግነት ላላቸው ብቻ የተመደበ እንደነበር ጨምረው ገልጠዋል።</p>

<p>ዓለም አቀፉ የቴሌኮሚኒኬሽን ማኅበር ምድብ ቦታው ለኢትዮጵያውያን ብቻ የተፈቀደ መሆኑን እያወቀ ኤርትራዊ ዜግነት አላቸው ለሚባሉት ለአቶ መሥፍን ኃይሌ ሥራ ምድቡን መስጠቱ ጥርጣሬውን አጐልብቶታል። የሚል አስተያየት እየተደመጠ ነው።</p>

<p>እንደ እነዚህ ባሉ ከፍተኛ ተቋማት ውስጥ የኤርትራን ሰዎች መመደቡ አግባብነት የሌለው ሲሆን በተላይ ዛሬ ኢትዮጵያና ኤርትራ ባሉበት ሁኔታ በኢትዮጵያ ምስጢራዊ እንቅስቃሴ ላይ አሉታዊ ተፅዕኖ ያሳድራል ሲሉም ውስጥ አዋቂዎቹ ገልጠዋል።</p>


<p class="align-center"><a href="/Gazettas/EthioTime/info/EthioTime.sera.html">ከኢትዮ ታይም ነሐሴ 3 ቀን 1990</a></p>

</body>
</html>	





