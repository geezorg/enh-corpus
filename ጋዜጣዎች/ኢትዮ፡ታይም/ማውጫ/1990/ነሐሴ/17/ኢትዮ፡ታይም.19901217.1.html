<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሻዕቢያ መንግሥት የሼክ አላሙዲንን ሀብትና ንብረት መንጠቁ ተገለጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h3><span class="underline">ለኢትዮጵያ ታደላለህ?</span></h3>
<h2 class="align-center"> የሻዕቢያ መንግሥት የሼክ አላሙዲንን ሀብትና ንብረት መንጠቁ ተገለጠ</h2>


<p>ታዋቂው ባለሃብት ሼክ አላሙዲን በኤርትራ ላይ ያፈሰሱት ከፍተኛ ሃብት በሻዕቢያ መንግሥት መነጠቃቸውን ቅርበት ያላቸው ምንጮች ለዝግጅት ክፍላችን ገለጡ።</p>

<p>ሼህ መሀመድ አላሙዲን በኤርትራ የሚገኘውን የኒያላ ሆቴል በከፍተኛ ወጪ ገዝተው ለዕድሳትና ለጥገናም ከሚሊዮን ብር በላይ የሚቆጠር ወጪ ካወጡ በኋላ የሻዕቢያ መንግሥት አስቀድሞ የፈፀመውን ስምምነት በመሻር ሆቴሉን በቁጥጥሩ ስር አውሎታል።</p>

<p>በጣም ከፍተኛ ሃብት እንዳወጡ እናውቃለን። በኤርትራ ላይ ያወጡትን ገንዘብ ሁሉ ጊዜ አግኝተን ልንመልስልዎ እንችላለን። በአሁኑ ጊዜ ግን ይህንን ሆቴል በባለቤትነት መያዝ አይችሉም። ሲልየሻዕቢያ መንግሥት የሼህ መሃመድ ንብረት የሆነውን ሆቴል ወስዷል። ሲሉም ምንጮቻችን ይጠቁማሉ።</p>

<p>የሻዕቢያ መንግሥት ይህን መሰሉን ሕገ ወጥ ርምጃ ለመውሰድ ያነሳሳው ሼህ መሃመድ አላሙዲን በኢትዮጵያ ውስጥ እያደረጉ ያለውን የንግድና ኢንዱስትሪ ግምባታዎች እንቅስቃሴ ኢትዮጵያ ጠቃሚ ሆኖ ስላገኘው የወሰዱት ርምጃም እንደሆነ ተገልጦአል። ሚድሮክ በተባለ ኩባንያ ሰፋ ያሉ የኢንዱስትሪ ግምባታዎችን እያደረጉ ናቸው። በአፍሪካ ከፍተኛ የሆነውን ሸራተን ሆቴል ከፍተዋል። በእርሻው ክፍለ ኢኮኖሚ ከፍተኛ እንቅስቃሴ በማድረግ ላይ ይገኛሉ። ሌሎችም መጠነ ሰፊ የሆነ ሁለገብ የልማት እንቅስቃሴ ላይ እንደሆኑ የሚነገርላቸው ሼህ መሀመድ አላሙዲ ሃብታቸውን በሻዕቢያ የተነጠቁት ለኢትዮጵያ ታደላለህ ከሚልም ስሜት እንደሆነ በተጨማሪ ተገልጧል።</p>

<p>በኢትዮጵያ ውስጥ በርከት ያል ባለሀብቶች በተለያዩ ዘርፍ እንቅስቃሴ መጀመራቸው ያስቆጣው የሻዕቢያ መንግሥት ድንበር ይገባኛል በሚል ሽፋን የከፈተውም ጦርነት የውጭ ባለሃብቶችን እንቅስቃሴ ለመግታትም እንደሆነ አያጠራጥርም የሚሉ ወገኖች ሻዕቢያ በኢትዮጵያ ያለው የተፈጥሮ ሃብትና መሬቷ ለተለያዩ የልማት ሥራዎች ምቹ መሆን የውጭ ባለሃብቶችን በስፋት በመጋበዙና በአንፃሩም በኤርትራ ይህን መሰሉን የግምባታ እንቅስቃሴ ለማድረግ የሚያስችል ተፈጥሮአዊ ችግር መኖሩ የሻዕቢያን ቁጭት አሳድጐታል ባዮችም አሉ።</p>

<p>ወታደራዊ ርምጃውን ጨምሮ በኢትዮጵያ ላይ የተከፈተው መጠነ ሰፊ ጥቃት ሻዕቢያ ኢትዮጵያን ለማጥፋት አምቆ ከያዘው የዓመታት ሴራው የመነጨ መሆኑን የሚናገሩት ደግሞ የሻዕቢያ እንቅስቃሴ በተናጠል የሚታይ ሳይሆን ሴራው ከታሪካዊ ጠላቶቻችንም እጅ የፀዳ አይደለም። ዓለም አቀፉን ኅብረተሰብ ከማሳሳት ጀምሮ ወደ አልተጠበቀ ጎዶሎ ውሳኔ እየገፋው ነው። ይህ አዝማሚያ የኢትዮጵያን ዕድገትና ልማት በማይወዱ ቀደምት ጠላቶችም የተቀናበረ ለመሆኑ አመልካች ነው። ሰላሟ የታወከ ዜጐቿ ከልማት ሥራ ይልቅ በጦርነት ተጠምደው የሃገሪቱም ኢኮኖሚ በጦርነት እንዲወድም ለዘመናት ሲያጠነጥኑት የቆዩት የተለምዶ ሴራ እንዳለበት ዛሬ በሻዕቢያ አስፈፃሚነት እየሆነ ያለ ክፉ ተግባር ያረጋግጣል።ሲሉም ሰፋ ያለ ትንታኔ የሰጡ ነጻ ወገኖች ታላቅ ጥንቃቄና ብልህነት የታከለበት ርምጃ የሚጠይቅ ጉዳይ ነው ብለውታል።</p>

<p>ዝግጅት ክፍላችን ለማጣራት ባደረግነው ሙከራ የሚድሮክ የሕዝብ ግንኙነት ክፍልንን በስልክ አነጋግረን ጉዳዩ እኛን አይመለከተንም የሚል አጭር ምላሽ ሰጥተውናል።</p>


<p class="align-center"><a href="/Gazettas/EthioTime/info/EthioTime.sera.html">ከኢትዮ ታይም ነሐሴ 17 ቀን 1990</a></p>

</body>
</html>	
