<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የጋራ ግምባሩ ሃገራዊ ጉባዔ ተመሠረተ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

 
<h1 class="align-center">የጋራ ግምባሩ ሃገራዊ ጉባዔ ተመሠረተ</h1>

<h2 class="align-center">«አንድነት ኃይል ነው! አንድ እንሁን»</h2>


<p>በጥቅምት ወር አጋማሽ ላይ አትላንታ የተካሄደው የጋራ ግምባር ምሥረታ የኢትዮጵያ ሃገራዊ ጉባዔ (ናሽናል ኮንፍረንስ) በማቋቋምና ለተከታዩ የሴኔት ምሥረታ የስብሰባ ቀን በመወሰን መጠናቀቁ ተዘገበ። የዚሁ ሃገራዊ ጉባዔ ሊቀመንበር ሆነው የተመረጡት ዶ/ር አበራ መሸሻ እንዳሳወቁት የሃገራዊ ጉባዔው ዋነኛ ዓላማ ወያኔ/ኢሕአዴግን በመቃወም በትግል ላይ የሚገኙ የአንድነት ኃይሎችን ወደ ኅብረት መድረክ ማምጣት ነው።</p>

<p>በአትላንታው ስብሰባ ላይ ከተሳታፊዎች የቀረበው ጥያቄ «አንድነት ኃይል ነው! አንድ እንሁን» መሆኑን የገለጹት ዶ/ር አበራ መሸሻ በስብሰባው ላይ የተቃዋሚ ኃይሎች በአንድ መድረክ መሰባሰብና ሕዝባዊ ኃይልን ሆኖ መገኘት የወቅቱ ጥያቄ መሆኑን ተሳታፊዎቹ ሁሉ በአፅንዖት እንደገለጹ አስደምጠዋል።</p>

<p>ዶ/ር አበራ እንደገለጹት ለኢትዮጵያ አንድነት ለሕዝብ መብት መከበር የቆሙ የፖሊቲካ ኃይሎች አብይ ድክመት የሆነው የጋራ ግምባር ጥያቄ በመሆኑ በፖለቲካ ድርጅትነት የማይንቀሳቀሰውና በርሳቸው የሚመራው የኢትዮጵያ ሃገራዊ ጉባዔ ተቃዋሚ ኃይሎች ልዩነቶቻቸውን በማጥበብና በመቻቻል የጋራ ግምባር የሚመሰርቱበትን ሁኔታ የሚያመቻች ይሆናል።</p>

<p>እስከ አሁን የጋራ ግምባር ምሥረታን ግባቸው አድርገው የተነሱ ወገኖች በመጨረሻ ራሳቸው ግምባር እየሆኑ በመቅረታቸው የተመዘገበው ውጤት አመርቂ ሆኖ አለመገኘቱን የገለጹት ዶ/ር አበራ በስብሰባው የተገኘው ኢዴኃቅ ብቻ በመሆኑ የጋራ ግምባሩ ምሥረታ እክል ገጥሞታል በሚል የሚቀርበውን ትችት አልተቀበሉትም።</p>

<p>ስብሰባው ከተካሄደበት ከአትላንታ የመነጩ ዘገባዎች እንደጠቆሙት ከሆነ በስብሰባው እንዲሳተፉ ከተጠየቁት የፖለቲካ ክድርጅቶች መካከል የተገኘው ኢዴኃቅ ብቻ ነው መባሉን ውድቅ ያደረጉት ዶ/ር አበራ መሸሻ በርካታ የፖለቲካ ድርጅቶች በጽሑፍ የድጋፍ መልዕክታቸውን ማስተላለፋቸውን በዚህም የተነሳ የጋራ ግምባር ምሥረታው የፖለቲካ ድርጅቶች ድጋፍ] የለውም መባሉን ትክክል ካለመሆኑም በላይ የሴኔቱን ምሥረታ አስመልክቶ በየካቲት ወር ዋሽንግተን በሚካሄደው ሕዝባዊ ጉባዔ ላይ በርካታ የፖለቲካ ድርጅቶች ይገኛሉ ተብሎ እንደሚጠበቅም አስታውቀዋል።</p>


<p class="align-center"><a href="/Gazettas/EthioTime/info/EthioTime.sera.html">ከኢትዮ ታይም ጥቅምት 30 ቀን 1990</a></p>


</body>
</html>	
