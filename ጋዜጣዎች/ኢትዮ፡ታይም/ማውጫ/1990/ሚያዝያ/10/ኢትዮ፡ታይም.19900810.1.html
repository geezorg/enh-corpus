<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ቤ/ክርስቲያናችን ከተቀበረች ሁለት ዓመት አለፋት»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2><span class="underline"> አለቃ አያሌው ዛሬም እየተናገሩ ነው</span></h2>
<h1 class="align-center"> «ቤ/ክርስቲያናችን ከተቀበረች ሁለት ዓመት አለፋት»</h1>

 
<p>«እንደ ትናንትናው እንዳለፈውም ባይሆን በስሙ በዓለ ትንሣኤን ለማክበር ተዘጋጅተናል። አከባበሩና ዝግጅቱ ግን በሁሉም ዘንድ እውነት ነው ማለት አይቻልም።</p>

<p>«ቤተክርስቲያናችን ከተዳከመች ረጅም ጊዜ ይሁናት እንጂ ከወደቀች ከተሰበረች ከተጐዳች ከተቀበረች ማለትም ይቻላል ሁለት ዓመቷ ነው» ሲሉ አለቃ አያሌው ታምሩ በተለይ ከኢትዮ ታይም ጋዜጣ ዝግጅት ክፍል ጋር የትንሣዔን በዓል አስመልክቶ በአደረጉት ቃለ ምልልስ ገለጡ።</p>

<p>አያይዘውም አባ ጳውሎስ መንበረ ፕትርክናውን ከያዙበት ወዲህ የማከብረው በዓል ሁሉ ቤተክርስቲያን የእግዚአብሔር ሳይሆን የቀንደኛው ጣዖት የአባ ጳውሎስና የጓደኖቻቸው በዓል ነው ብለዋል።</p>

<p>የራሳቸውን ሆድ ሞልተው የሌላው አፍ ለመዘጋትና የቤተክርስቲያኒቷን አቤቱታ ለመድፈን በቤተክርስቲያኒቷ ገንዘብ ሕጉን ለማፈረስ የቆየ ታሪኳ ለማጥፋት የተዘጋጁና የሚጣደፉ እንዳሉም ገልጠውል።</p>

<p>ቤተ እግዚአብሔር ገንዘብ ቤተክርስቲያን ለመጉዳት ሕዝቡን እያሳመፁ የሚገኙት የአባ ጳውሎስና ግብረ አበሮቻቸው ከእነሱ ጋር ሁሉ እንዲዋሹ እያደረጉ ናቸው።</p>

<p>በዚህም ምክንያት ብዙ የተጐዱ መኖራቸውን የገለጡት አለቃ አያሌው ብዙ ያደጉም እንዳሉ ገልጠዋል።</p>

<p>የቤተክርስቲያኒቷን አገልጋዮች ለማዳን የተሰማሩ ታጣቂዎች መንፈሳዊ ዕምነት እየሸረሸሩ ሕገ-ሃይማኖትን እያፈለሱ ምዕመናን ግራ እያጋቡ መሆናቸውን ጠቅሰው ምዕመናን እነዚህን ግብረ በላ አመፀኞች ሊቆጣጠራቸውና ሊያስወግድላቸው ይገባል በማለት አሳስበዋል።</p>

<p>ያም ሆኖ ይላሉ አለቃ አያሌው አባ ጳውሎስ እስከ አሁን ድረስ ቤተክርስቲያኒቷ ስትተዳደር የነበረችበትን ሕገ-ቤተክርስቲያን በይፋ አፍርሰው የራሳቸውን አዋጅ መስርተው ራሳቸውን «በመንፈስ ቅድሱን» ቦታ ተክተው «የመንፈስ ቅዱስን» ወንበር ወርሰው ከጳጳሳት እስከ ዲያቆናት ያሉትን የቤተክርስቲያን አገልጋዮችን የራሳቸው ተጠሪ አድርገው ቤተክርስቲያኒቷን ለአስከፊ አደጋና ውጥረት አጋልጠዋታል የሚል ወቀሳ ሰንዝረዋል። ጨምረው ሲገልጡ አባ ጳውሎስ ከሕገ ቤተክርስቲያን ውጪ በሆነ መንገድ መጓዝን መርጠው አምልኰታቸውን ማስፋፋት ከጀመሩ ሚያዝያ ሁለት ዓመቱ እንደሆነ አስታውሰዋል።</p>

<p>ይህንኑ ከሕገ-ቤተክርስቲያን ውጪ የሆነ ተግባር በመቃወም አቤቱታ ማቅረብ በጀመርኩ ሁለት ዓመቴ ሚያዝያ ነው ያሉት አለቃ አያሌው ሰሚ አጥቼ መንግሥስትም ምዕመናኑን ሃሳቡን ሳይቀበሉት ቀርተው ቤተክርስቲያኒቷ ለከፋ አደጋ ተጋልጣ ትገኛለች። አዝናለሁ በማለትም ገልጠዋል።</p>

<p>ይህ በመሆኑ እኔ የምጐዳው እንደ አንድ ግለሰብ ነው መንግሥትና ምዕመናን ግን የሚጐዱት በአጠፌታ ነው ቤተክርስቲያኒቷ ታሪካችሁን አድኑ አልኩ እንጂ ማንም ይጐዳ አላልኩም የአባ ጳውሎስም ምቀኛ አይደለሁም ለመመቅኘት ዕድሉም አቅሜም አይፈቅድም የሚለውን ሃሳብ ያስደመጡት አለቃ አያሌው ሙሉ አካል ኖሮኝ እንደ ሙያዬ በእሳቸው ድረጃ በንፅህና ተዘጋጅቼ ቢሆን ኖሮ የማልወደዳራቸው አንዳችም ምክንያት የለም ሲሉ በሐዘን ተናግረዋል።</p>

<p>ከአባ ጳውሎስ ጋር ጠባችን ቤተክርስቲያን ካላፈረስኩ ብለው መነሳታቸውና እኔ ደግሞ ለምን? የቀናቸውን ቤተክርስቲያን የቆየ ታሪክ የከበረ ስምና ዝና ያላትን ቤተክርስቲያን ማፍረስ አይቻልም። በማለቴ ከመንፈሳዊ ዕምነት አንፃር ተገቢ መሆኑ ቀርቶ በጥሩ አይን መታየት ችያለሁ ብለዋል።</p>

<p>ይህንን ጠብ መገላገል ያለበት ዳኝነት እንዲሰጥ አደራ የተሰጠው መንግሥትና ባለቤቱ የሆነው ሕዝበ ክርስቲያን ነበር። በማለት አስደምጠው ዳር ላይ ዳኛ ካጣሁ ወደታች ሰሚ ከሌለኝ የእኔ አቤቱታ ወደ እግዚአብሔር ብቻ ነው ሲሉ በሐዘን ገልጠዋል።</p>

<p>አያይዘውም እግዚአብሔርን የረሱ ሰዎች ምን ልታገኝ ሊሉኝ ይችላሉ። በእኔ በኩል አገኛለሁ ነቢዩ ኤልያስም ፈልጐ አግኝቷል። ኤልያስ በሄደበት መንገድ እሄዳለሁ። ሰማይ ዝናም ለዘር ጠል ለመከር እንዳይሰጥ ምድርም የተከሉበትን እንዳታፀድቅ የዘሩበትን እንዳታበቅል የማንኛውንም ፍላጐት እንዳታሟላ አወግዛለሁ። ምንም ሊከለክለኝ አይችልም። ሲሉ የበረታ ማስጠንቀቂያ ሰንዝረዋል።</p>

<p>ከዚህ የሚገላግለን ቢኖር አባ ጳውሎስን ምዕመናንና መንግሥት ከዙፋናቸው አውርዶ ለፍርድ ሲያቀርባቸውና ምዕመናን የሚገባውን አምነውበት በሊቃውንት ጉባዔ እንዲታይ ሲፈቀድና ተባብረው ሲቆረጡ ያን ጊዜ ግዝቴን አነሳለሁ ያሉት አለቃ አያሌው ይህ ካልሆነ እጨምራለሁ እንጂ አልቀንስም የሚለውን ማስጠንቀቂያ ሰንዝረዋል።</p>

<p>የዛሬው በዓል በተለመደው ቋንቋ በዓለ ትንሣኤ ይከበራል። ነገር ግን ቀርበን የለም በረከት የለም ፀጋ የለም ጥምቀት የለም ሥርዓት ኃጢአት የለም ይሁን እንጂ ፆሙን ፆሞ ውሎ የሚበላ አለ።</p>

<p>ብዙ ምዕመናንም የእግዚአብሔርን መሆናቸውን አውቀው ቃለ ግዝቱን አክብረው በቤተክርስቲያን የደረሰውን ጉዳት ተመልክተው በፆም በፀሎት ከእግዚአብሔር ጋር የቆዩ ብዙ እንዳሉ አውቃለሁ።</p>

<p>ብዙዎች በየዋሻ በየበረሃው በየዱሩ በየሸንተረሩ ለቤተክርስቲያኒቷ አቤት የሚሉ መኖራቸውን አምናለሁ ካሉ በኋላ እነዚህ ይህን በዓል በክብር እንደሚጠብቁት እረዳለሁ። በየቤተክርስቲያኑ ተሰብስበው ለይስሙላ የሚያጨበጭቡት ግን ፍርዳቸውን ይቀበላሉ።</p>

<p>ይህ በዓል ክርስቶስ ደሙን ያፈሰሰላቸው በደሙ የዋጃቸው ክርስቲያኖች በዓል እንጂ አባ ጳውሎስ በውስጥ የገዙአቸው ሰዎች በዓል አይደለም። የሚለውን አስተያየት ሰንዝረው በዕውነተኛ ሃይማኖት በትህትናና በንፅህና ፆሙን አክብራችሁ እግዚአብሔርን ደጅ ስትጠኑ የቆያችሁ ሕዝበ ክርስቲያን እንኳን ለዚህ ታላቅ የትንሳዔ በዓል አደረሳችሁ ሲሉ በአክብሮት ገልጠዋል። </p>


<p class="align-center"><a href="/Gazettas/EthioTime/info/EthioTime.sera.html">ከኢትዮ ታይም ሚያዝያ 11 ቀን 1990</a></p>




<hr />
<CENTER>
<br/>
<A TARGET="_top"
HREF="http://www3.valueclick.com/cgi-bin/redirect?host=h0013200&b=1">
<IMG
SRC="http://www3.valueclick.com/cgi-bin/cycle?host=h0013200&b=1" 
HEIGHT=60 WIDTH=468 ALT="Please visit our sponsors."></A>
<br/>
<FONT SIZE=-1>
<A HREF="http://http://www3.valueclick.com/cgi-bin/redirect?host=h0013200&b=1"
TARGET="_top">
Click Here to Visit our Sponsor
</A>
</FONT>
</CENTER>
<hr />
</body>
</html>	





