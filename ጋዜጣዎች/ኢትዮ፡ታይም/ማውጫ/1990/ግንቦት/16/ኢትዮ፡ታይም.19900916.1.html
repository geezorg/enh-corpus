<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኤርትራ ኤምባሲ እንዲዘጋ ተጠየቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> የኤርትራ ኤምባሲ እንዲዘጋ ተጠየቀ</h1>

 
<p>የኢ.ፌ.ዴ.ሪ መንግሥትና የኤርትራ መንግሥት በግዛት ይገባኛል ጥያቄ ከፍተኛ ወታደራዊ ፍጥጫ ውስጥ በመግባታቸው ምክንያት የኤርትራ መንግሥት ሁለቱ ሃገሮች ያቋቋሙትን የጋራ የድንበር ጉዳይ ኮሚሽን ጥረት ወደኋላ በመተው በኃይል ወረራ ፈጽሞ የተወሰኑ ቦታዎችን መቆጣጠሩ ከተደመጡ እነሆ ሣምንታት ተቆጥረዋል።</p>

<p>በወረራው ማግሥትም ከኢ.ፌ.ዴ.ሪ መንግሥት ወረራውን ለመመከት እንዲያስችል መግለጫ ይውጣ እንጂ አሁንም በኤርትራ መንግሥት በኩል ምንም ዓይነት በጐ ምላሽ አልተሰጠም።</p>

<p>እንዲያውም ሌሎች ተጨማሪ ግዛቶችንም ከኢትዮጵያ ኢፈልጋለሁ። ማለቱ ከመደመጡም በላይ የኤርትራው አምባሳደርም የሰጡት መግለጫ ሁኔታውን የሚያረግብ ሳይሆን የሚያባብስ ሆኗል።</p>

<p>በዚህም ምክንያት ኤርትራ መንግሥት በእብሪተኛነት የፈፀመውን የኃይል ጥቃት ቢቻል በሰላማዊ መንገድ ካልተቻለ ደግሞ አፀፋውን ለመመለስ በኢትዮጵያ መንግሥት በኩል አፋጣኝ ምላሽ እንዲሰጥ የኢ.ፌ.ዴ.ሪ ክልላዊ መንግስታት በቁጭት በሚያወጡት የጋራ አቋምና መግለጫ ቁርጠኛነታቸውን አረጋግጠዋል።</p>

<p>ይህ ሁኔታ በመንግሥት በኩል አፀፋዊ ምላሽ ላለመውሰድ የሚታየውን ለዘብተኛነት ያስቆጣቸው ወገኖች የመነጋገሪያ አጀንዳ ከመሆን አልፎ ተርፎ በአደባባይ የተቃውሞ ትዕይንተ ሕዝብ እስከማድረግ ተደርሷል።</p>

<p>የኤርትራ መንግሥት የፈፀመው የኃይል እርምጃ ያስቆጣቸው የአ/አ ዩኒቨርስቲ ተማሪዎችም ግንቦት 14/1990 በነቂስ ወጥተው የተቃውሞ ትዕይንተ ሕዝብ አካሄደዋል።</p>

<p>የተማሪዎቹ ጥያቄ መንግሥት በአስቸኳይ የኤርትራን ኤምባሲ እንዲዘጋና ከሃገራችን እንዲወጣ። መንግሥትም ያለለዘብተኛነት አፋጣኝ እርምጃ እንዲወስድ የሚያስገነዝቡ ናቸው።</p>

<p>የዩኒቨርስቲ ተማሪዎች በርከት ያሉ አንገብጋቢ መፈክሮችን ይዘው የወጡ ሲሆን ከያዟቸው መፈክሮች መካከልም በሻዕቢያ ጨዋታ የሚታለል የለም የሚል ይገኝባቸዋል።</p>

<p>የአዲስ አበባ ዩኒቨርስቲ ከ1960ዎቹ ዓ/ም በተማሪዎቹ በተቀሰቀሰው አመፅ «የብሔር ብሔረሰብ መብት እስከ መገንጠል» የሚለው ማርክሳዊ ፅንሰሃሳብ የተቀፈቀፈበት እንደነበር ይታወሳል።</p>

<p>በዚያን ጊዜ ተማሪዎች የነበሩና በሕይወት የተረፉት በጊዜው የነበረውን መታለልና ያለማገናዘብ አስታውሰው ለበርካታ ጓደኞቻቸው ዕልቂት የሆነውን የዘመኑን እንቅስቃሴ ዛሬ ላይ ሆነው በቁጭት ያስቡታል።</p>


<p class="align-center"><a href="/Gazettas/EthioTime/info/EthioTime.sera.html">ከኢትዮ ታይም ግንቦት 16 ቀን 1990</a></p>




</body>
</html>