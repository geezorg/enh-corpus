<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ገ/ተንሣይ ኬክ ቤት ታሸገ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center"><span class="underline">እርምጃው ብዙዎችን አስደስቷል</span></h2>
<h1 class="align-center">ገ/ተንሣይ ኬክ ቤት ታሸገ</h1>

 
<p>የኤርትራን ዜግነት መርጠዋል። ሪፈረንደሙን ተካፍለዋል። ከፍተኛ ገንዘብና ሌላም ዕርዳታ አድርገዋል። ለኢትዮጵያ ሠላም ጠንቅ ይሆናሉ። ተብለ ካለፈው ሳምንት ጀምሮ እየተለቀሙ ወደ ሃገራቸው እንዲሄዱ ውሳኔ ከተላለፈባቸው አንዱ የሆኑት አቶ ገ/ተንሳይ ተድላ የንግድ ቤታቸው ሐምሌ 9 ቀን 1990 ዓ.ም ምሽት ላይ መታሸጉን ከሥፍራው ለማረጋገጥ ተችሏል።</p>

<p>ባዶ እጃቸውን በልጅነታቸው ወደ ኢትዮጵያ የመጡት ገ/ተንሳይ ተድላ ዛሬ በከተማችን አሉ ከሚባሉ ከፍተኛ ባለሃብቶች አንዱ ናቸው። በከተማው ውስጥ የተለያዩ የንግድ ሥራዎችን ሲያከናውኑ የቆዩና ከፍተኛ ሃብት ያካበቱ ሰው ናቸው። በደርግ ሥርዓት ወቅት ከባለሥልጣኖቹ ጋር የቅርብ ግንኙነት እንደነበራቸው በስፋት ይነገራል። የደርግ ባለሥልጣናት በየጊዜው በየመኖሪያ ቤታቸውና በልዩ ልዩ ሆቴሎች እየጠሩ ከፍተኛ ግብዣ ያደርጉም እንደነበር የሚናገሩ አሉ። ባለሥልጣናቱም ለእኚሁ ከፍተኛ ቱጃር ከአክብሮት ውጪ ምንም አይነት ጥርጣሬ እንዳልነበራቸው ይታወሳል። </p>

<p>አቶ ገ/ተንሳይ ተድላ ግን ኤርትራ ከእናት ሃገሯ እንድትገነጠል ነፃነት ወይንም ባርነት የሚል ማደናገሪያ ባዘለው ሪፈረንደም ላይ ከማንም ሰው ቀድመው መገንጠሏን የደገፉ ሰው ሆነው ተገኝተዋል።</p>

<p>ከሪፈረንደሙ በፊት ሌሎች በርከት ያሉ ሐቀኛ የኢትዮጵያ ባለሥልጣናት ግለስቡ ከሻዕቢያ ጋር አንዳች ውስጣዊ ግንኙነት ሳይኖራቸው አይቀርም። የሚል ስጋት አድሮባቸው በክትልል የደረሱበትን ደረጃ ለደርግ ባለሥልጣናቱ ያቀረቡ እንደነበር የሚያስታውሱት አስተይየት ሰጭዎች አሉ። ሆኖም ግን በደርግ ባለሥልጣናት ሽፋን ሰጪነት እስከ ደርግ ውድቀት ድረስ ምንም ርምጃ ሳይወሰድባቸው የኤርትራን ዜግነት «በድል» ማግኘት ችለዋል በማለት ገልጠውልናል።</p>

<p>ከምንም ተነስተው ለዛሬው ከፍተኛ ሃብት የበቁት ዛሬ አልፈልጋትም ባሏት የኢትዮጵያ ምድር ላይ ነው። ልጆች አፍርተው ለወግ ለማዕረግ ያበቁትም በጠሏት ኢትዮጵያ ውስጥ ነው። ለዚህ ከፍተኛ ክብር ያበቃቻቸውን ሃገር ክደው የኤርትራን ዜግነት መምረጣቸው የብዙዎችን ጥርጣሬ አሳድጐት እንደነበር የሚያስታውሱት አስተያየት ሰጪዎቻችን ኢትዮጵያ በኤርትራ ሰዎች መካድ የጀመረችው ከሩቅ ዘመን ጀምሮ ነው። የዛሬውም የአቶ ገ/ተንሳይ የኢትዮጵያን እጅ አመድ አፋሽ አድርገው ክህደት የፈፀሙት በደም የወረሱት የክህደት ዶሴ ውጤት እንጂ አዲስ አይደለም ብለውታል።</p>


<p>አቶ ገ/ተንሳይ ሌሎችም ከፍተኛ ባለሃብቶች ከእኚሁ ሰው በተመሳሳይ በሃብታቸው ተጠቅመው በኢትዮጵያ ላይ ደባ ሲፈፅሙ መቆየታቸውን ጠቅሰው ዛሬም በተፈጠረው ግጭት ለዕብሪተኛው ሻዕቢያ የተቻላቸውን ድጋፍ ከማድረግ አይቆጠብም። ሲሉ አስተያየታቸውን ሰጥተው እነዚህንና መሰል የኤርትራ ሰዎች ላይ ርምጃው ተጠናክሮ መቀጠል አለበት ብለዋል።</p>

<p>የአቶ ገ/ተንሳይ የንግድ ድርጅት የታሸገበት ምክንያት አልታወቀም። ይሁን እንጂ ሌሎችም ከፍተኛ የንግድ ድርጅቶች በኢትዮጵያዊነት ስም በሚኖሩ ሰዎች አማካይነት አቋቁመውል።</p>

<p>ግለሰቡ ከሻዕቢያ ጋር በተያያዘ ሴራ ተጠያቂ መሆናቸውን የሚያረጋግጥ መረጃ ካለ የእኚህ ግለሰብ ብቻ ሳይሆን የሌሎችንም የሻዕቢያ ሰዎች የንግድ ድርጅት ከሥራ መታገድ ወይንም በሌላ ኢትዮጵያዊ መተካት አለበት። የሚሉት ደግሞ ከቢሊዮን ብር በላይ የሚገመት የኢትዮጵያን ነጋዴዎች ንብረት ሻዕቢያ ከአሰብ ወደብ ላይ እየዘረፈ ባለበት በአሁኑ ወቅት በሻዕቢያ አቀንቃኝ በሆኑ የኤርትራ ሰዎች የንግድ ይዞታ ላይ አስቸኳይ ርምጃ መወሰድ ይኖርበታል ሲሉ አስተያየታቸውን ሰንዝረዋል።</p>

<p>በተያያዘ ዜና የኤርትራ ዜግነት ያላቸው ግለሰቦች ንብረት የሆኑት ከፍተኛ የጭነት ተሽከርካሪዎች ከጅቡቲ ወደ ኢትዮጵያ ጭነት ማጓጓዝ የሚችሉት ኢትዮጵያዊ ዜግነት ባላቸው ሾፌሮች ብቻ መሆን እንዳለበት በመንግሥት በኩል ትዕዛዝ ተላልፏል።</p>

<p>ሆኖም ግን የኢትዮጵያ ዜግነት ያላቸውን ሾፌሮች ባለንብረቶቹ በከፍተኛ ክፍያ ቀጥረው መኪኖቹ ሥራ ላይ እንደሆኑ ታውቋል። ይህም ቢሆን ከፍተኛ ጥንቃቄን የሚሻ ነው። የሚል ሥጋት ያላቸው ወገኖች ሁሉም ነገር በቅድሚያ ዕድሉ መሠጠት ያለበት ለኢትዮጵያውያን መሆን አለበት ሲሉ በቁጭትት ተናግረዋል።</p>

<p>በተጨማሪም የኤርትራ ዜግነት ያላቸው «ሠላማዊ ሰዎች» የተባሉትም እስከ አሁን እንደማንኛውም የውጪ ሃገር ዜጋ በወግ አልተያዙም። የደርግ መግንሥት ወደ ሕዝብ ንብረትነት የጠቀለለው የመንግሥት ቤት ውስጥ እየኖሩ ነው። በመንግሥታዊ ድርጅቶች ውስጥ እንደማኛውም የኢትዮጵያ ዜጋ እየኖሩ ነው። ሌላም አለ። በንግድ ሥራ ተሰማርተው ከመንግሥታዊ ድርጅቶች ጋር በጨረታ የንግድ ሥራን እየተዋዋሉ ነው።</p>

<p>ከምግብ አቅርቦት ጀምሮ በከፍተኛ የሕንፃ ግምባታ ሥራ ላይ እንደማንኛውም ኢትዮጵያዊ እየተጠቀሙ ናቸው። በጠሏት ሃገር ከፍተኛ ተጠቃሚ እየሆኑ ነው።</p>

<p>ኢትዮጵያውያን ደግሞ በገዛ ሃገራቸው የመሥራት ዕድል አጥተዋል። የኢትዮጵያውያን የመስራት ዕድል ያጣበቡ በርካታ የኤርትራ ሠዎች ዛሬም እንደልብ በኢትዮጵያ ውስጥ እየኖሩ ነው። የሚሉንና ሌሎችም ሰፋ ያለ አስተያየቶች ለዝግጅት ክፍላችን በስልክ፣ በደብዳቤና በአካልም ጭምር እየደረሰን ይገኛል።</p>

<p>የተጀመረው የማፅዳት ርምጃና ሥርዓት የማስያዙ እንቅስቃሴ በጥንቃቄ ተጠናክሮ መቀጠል አለበት የሚሉም ብዙ ናቸው።</p>

<p>በተጨማሪም አቶ ገ/ተንሣይ ተድላ ወደ ኤርትራ ከገቡ በኋላ በሻዕቢያ መገናኛ ብዙሃን እየቀረቡ ኢትዮጵያን በመዝለፍ ላይ መሆናቸው ተዘግቧል።</p>

<p>የኤርትራ ሰዎች ወደ ኢትዮጵያ ባይገቡ ኖሮ ኢትዮጵያ ዛሬ የደረሰችበት ደረጃ መድረስ አትችልም ነበር ሲሉ የተለመደውን ንቀት አዘል ፌዝ መሰንዘራቸውን ይታወቃል። ይህን ንቀት አዘል አስተያየት በተናገሩበት ጥቂት ቀኖች ዘግይቶ የንግድ ድርጅቶቻቸው መዘጋቱ ብዙዎችን ያስደሰተ ርምጃ እንደሆነ ዜናውን ለማረጋገጥ ወደ ሥፍራው የተጓዘው የኢትዮ ታይም ሪፖርተር ዘግቧል።</p>


<p class="align-center"><a href="/Gazettas/EthioTime/info/EthioTime.sera.html"> ከኢትዮ ታይም ከሐምሌ 12 ቀን 1990</a></p>

</body>
</html>	





