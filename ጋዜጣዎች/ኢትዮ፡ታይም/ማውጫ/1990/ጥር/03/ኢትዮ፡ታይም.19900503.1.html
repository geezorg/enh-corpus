<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ፀረ-ወያኔ» ፕሮፓጋንዳ ማጧጧፋቸው ተደመጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2><span class="underline">ኤርትራውያኑ መምህራን በዩኒቨርስቲ</span></h2>
<h1 class="align-center">«ፀረ-ወያኔ» ፕሮፓጋንዳ ማጧጧፋቸው ተደመጠ</h1>



<p>እስከ ቅርብ ጊዜ ድረስ በአፍቃሬ ኢሕአዴግነት በዩኒቨርስቲው ቅጥር ግቢ ታዋቂ ነበሩ የሚባሉት «ኤርትራውያን» መምህራን ድንገተኛ ደራሽ የሆነ ፀረ-ሕወሃት አቋም መያዛቸውና ፀረ-ወያኔ ፕሮፓጋንዳ መጀመራቸውን ለአዲስ አበባ ዩኒቨርስቲ መምህራን ዘንድ የውይይት ርዕስ መሆኑ ተነገረ። የዛሬ አምስት ዓመት ታህሳስ 26 ቀን በፖሊስና በተማሪዎች መካከል በተከሰተው ቆመጥና ጥይት ያስከተለ ግጭት መንስዔነት 42 ታዋቂ ምሁራን በዶ/ር ዱሩ መሐመድ በተፈረመ ቀላጤ ከግቢው ሲባረሩ «የትምክህተኞች ምሽግ ተናደ፣ የነፍጠኞች ጐራ ፈረሰ» የሚል ተረብ ይሰነዝሩ እንደነበረ የሚነገርላቸው ምሁራን«ወያኔ ኢሕአዴግ የወሰዳቸው እርምጃዎች መቼም ቢሆን ትክክል ሆነው አያውቁም። ዛሬ ደግሞ ወንድማማቾችን የሚያጣላ እርምጃ እየወሰደ በመሆኑ ሊተችና ሊወገዝ ይገባል።» የሚል የኮሪከር ላይ ቅስቀሳ መጀመራቸው ነው በዩኒቨርስቲው መምህራን ዘንድ ትዝብትን ያተረፈው።</p>

<p>እንደ አንዳንድ ዩኒቨርስቲ መምህራን አስተያየት ከአንድ ዓመት ገደማ በፊት በናቅፋ ዙሪያ የተነሱ የውይይት ነጥቦችን ሲያጣጥሉና ሲነቅፉ የነበሩት እነዚሁ ኤርትራውያን መምህራን «የኢትዮጵያ ብር መቀየር አልነበረበትም። ትርፉ ኪሣራ ነው» በማለት ባሻገርም ጨው በኰንትሮባንድ ሊያስገቡ ሲሞክሩ የተያዙ ሰዎችን አስመልክቶም «ኢሕአዴግ የሕፃን ሥራ እየሰራ ነው» የሚል ትችት ሲሰነዝሩ መደመጣቸው በአሥመራ የኢኮኖሚ ችግሮች ከመንገብገብ የመነጨ መሆኑ አያጠራጥርም።</p>

<p>«እኛ ጨው ኪሎው 10 ብር ቢሆንም በወር ከግማሽ ኪሎ በላይ ስለማንጠቀም አያስጨንቀንም። በዶላር እንግዛችሁ ሲባል በብር ካልሆነ ብሎ መሞገትስ ለምንድነው?» ለሚለው ጥያቄ «ኢሕአዴግ በዚህ እርምጃ ኤርትራን ለማንበርከክ ፈልጐ እንደሆነ ስሕተት እየፈጸመ ነው። በመጨረሻ የምትጐዳውም ኢትዮጵያ በኮንትሮባንድ እንድትጥለቀለቅ ነውና የመቃወሚያው ጊዜ አሁን ነው» የሚል ማስከተላቸው የትዝብትና የትችት ምንጭ መሆኑ ነው ከዩኒቨርስቲው ቅጥር ግቢ የሚሰማው።</p>

<p>«የኤርትራ ዜግነት ያላቸው መምህራን የመቆጨትና የመንገብገብ መንስዔ ይገባኛል» የሚሉ አንድ መምህር ስም በመጥቀስ ጭምር ቀድሞ የደርግ ፊታውራሪና ተሸላሚ እስከ ዛሬ ደግሞ የሕወሃት ግምባር ቀደም ተሟጋች ያላቸውን «ወያኔ ወደ ገደል እየወሰደን ነውና በጊዜ ልንታገል ይገባል» ሲሉ የኩርፊያ ድምፃቸውን በዘዴ ማሰማታቸውን ከጠቀሱ በኋላ « የመደናገጣቸው መንስዔ ግን ሊገባኝ አልቻለም» የሚል ነው ያስከተሉት። ሌሎች መምህራን እንደሚናገሩት ከሆነ የድንጋጤው መንስዔ «አሥመራ ኢትዮጵያውያን በሥራ ፈቃድ መወጠሯ ያበሳጫቸው የአዲስ አበባ ሹማምንት የመምህር ችግር የለባቸውምና ቢመነጥሩን የት እንደርሳለን?» የሚለው ሳይሆን አይቀርም።</p>

<p>የዩኒቨርስቲው መምህራን እንደሚናገሩት ከሆነ የኤርትራውያኑ መምህራን የሰሞኑ የፕሮፓጋንዳ ዘመቻ የግቢውን ምሁራን ቀልብ ይስባል ተብሎ ተገምቶ ከሆነ ትልቅ ግድፈት ይሆናል።</p>


<p class="align-center"><a href="/Gazettas/EthioTime/info/EthioTime.sera.html">ከኢትዮ ታይም ጥር 3 ቀን 1990</a></p>


</body>
</html>	
