<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የ«ወ/ት ብሔራዊ ወጣት» ክብርን በምድረ አሜሪካ የተቀዳጀችው ኢትዮጵያዊት</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> የ«ወ/ት ብሔራዊ ወጣት» ክብርን በምድረ አሜሪካ የተቀዳጀችው ኢትዮጵያዊት</h1>
<h1 class="align-center"><span class="underline"> ኤልሻዳይ</span></h1>
 
<p>ኤልሻዳይ ገብረየስ ትባላለች የ18 ዓመቷ ወጣት ለአባትና እናቷ ስድስተኛዋና የመጨረሻ ልጅ ናት። አባቷ አቶ ገብረየስ በግና እና ባለቤታቸውን ወይዘሮ የወይን እሸት ደሳለኝ ሃገር ለቀው በስደት በመጀመሪያ ስዊዘርላንድ ከዚያ ደግሞ ዩናይትድ ስቴትስ መኖር ከጀመሩ 16 ዓመታት አስቆጥረዋል። ኤልሻዳይ ከአባትና ከእናቷ ከወንድሞቿና ጋር ተከትላ የወጣችው የሁለት ዓመት ሕፃን ሆና ሳለ ነበር። ዛሬ በጥቂቱ የማቃምሳችሁ ስለዚህች በምድረ አሜሪካ «ወይዘሪት ብሔራዊ ወጣት» ለመባል ስለበቃችው ኢትዮጵያዊት ነው። ስለ ኤልሻዳይ የተዘገበው ሰፊ ነው። እንዲያው አንኳር አንኳር ያልኩትን ብቻ ላስነብብ።</p>

<p>ዘገባውን ያስነበበው መጽሔት እንደገለጸው ኤልሻዳይ ዘንድሮ የ12ኛ ክፍል ተማሪ ናት። ታዲያ ከ«ኣ» በስተቀር ሌላ ውጤት ነካክቷት አያውቅም። በኛ ት/ቤቶች ቋንቋ ከመነዘርነው ሁሌም መቶ የምትደፍን ተማሪ ናት። አስቡት ከ9ኛ እስከ 12ኛ ባለው የትምህርት ዘመን በአንድም ትምህርት ተበልጣ አታውቅም። በየዓመቱ ያሸናፊዎች አሸናፊ ሆኗ ነው የዘለቀችው።</p>

<p>የትምህርት ነገር ሲነሣ ታላላቆቿ በሙሉ የሚቀመሱ ሆነው አልተገኙም። የአቶ ገብረየስ የመጀመሪያ ልጅ ፀጋ ከሮድስ ኮሌጅ በኢኮኖሚክስ የመጀመሪያ ዲግሪዋን ያገኘችው ከፍተኛ ማዕረግ ምሩቅ ሆኗ ነው። ሁለተኛውን የማስትሬት ዲግሪዋን በአስደናቂ ውጤት ከሃርቫርድ የተቀበለችው ፀጋ ብቻ ሳትሆን ሌላዋ ታላቅ እህቷ ኩለኒም ከፕሪንስተን ዩኒቨርስቲ ብርቅዬ ተማሪዎች መካከል ነበረች። አሁን ደግሞ ከሐርቫርድ የሕክምና ፋኩሊቲ እየተማረች ነው።</p>

<p>ኤልሻዳይ ወይዘሪት ብሔራዊ ወጣት ለመባል የበቃችው በአካዳሚክ ችሎታዋ ድንቅነት ነው። የዘንድሮውን ክብር በማግኘቷ አስቀድሞ እ.ኤ.አ በ1996 የብሔራዊው የላቲን ቋንቋ ፈተና የብር ሜዳልያ ተሸላሚ ነበረች። በ1997 ደግሞ በዚሁ ፈተና ወርቅ አጥልቃለች። በ1996 ደግሞ ለብርቅዬ ተማሪዎች የሚሰጠውን ሽልማት ተቀብላለች።</p>

<p>ኤልሻዳይ ገብረየስ የምትታወቀው ደግሞ በጐበዝ ተማሪነቷ ብቻ አይደለም ጐበዝ ጋዜጠና ድንቅ ተዋናይም ናት። በጋዜጠኝነቷ የትምህርት ቤቷ ጋዜጣ አስተያየት ዓምድ ኤዲተር ሆኗ አገልግላለች። ድንቅ ሞዴሊስት መሆኗም ተነግሮላታል።</p>

ከዚህ ጋር ለሰብዓዊ አገልግሎት መሰለፏም ውጤታማ መሆኗም አድናቆትን አትርፎላታል። መከበርም መደነቅም መወደድም እንዲህ በጥረት ሲገኝ ያስደስታል።

እኔ እስከማውቀው «ኤልሻዳይ» ያሸናፊዎች ሁሉ አሸናፊ ማለት ነው። ስም ከድርጊት እንዲህ ሲሰምር እጅግ አያስደስትም?


<p class="align-center"><a href="/Gazettas/EthioTime/info/EthioTime.sera.html">ከኢትዮ ታይም የካቲት 15 ቀን 1990</a></p>


</body>
</html>	





