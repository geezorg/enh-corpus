<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ማትሪክ የመግቢያ መስፈርት መሆኑ ሊቀር ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2><span class="underline"> የዩኒቨርስቲው ፕሬዚዳንት በሩን ከረቸሙት?</span></h2>
<h1 class="align-center"> ማትሪክ የመግቢያ መስፈርት መሆኑ ሊቀር ነው</h1>

 
<p>«11 ፋካሊቲዎች፣ 4 የምርምር ኢንስቲትዮቶች በተጨማሪ 1 የድህረ ምረቃ ት/ቤት አለው።» በሚል ተነስተው ስለ አዲስ አበባ ዩኒቨርስቲ የወቅቱ ገፅታ በስፋት የተነተኑት ዶ/ር ሞገሴ አሸናፊ የሁለተኛ ደረጃ መለቀቂያ ፈተና ከእንግዲህ ወዲህ ወደ ዩኒቨርስቲ ለመግባት በመመዘኛነት መስራቱ እንደሚቀር አስታወቁ። የዩኒቨርስቲው ፕሬዝዳንት ዶ/ር ሞገሴ እንደገለጹት ከሆነ በሚቀጥሉት ጥቂት ዓመታት አዲስ አበባ ዩኒቨርስቲ ገብተው ሊማሩ የሚችሉ ተማሪዎች ከሁለተኛ ደረጃ መልቀቂያ ፈተና (ኤጽልጬ) ማለፊያ ውጤታቸው በተጨማሪ ተቋሙ የሚያዘጋጀውን መግቢያ ፈተና ብቻ ያለፉ ይሆናሉ።</p>

<p>«እስከ አሁን ድረስ የራሱ የሆነ መግቢያ ፈተና ያልነበረው አዲስ አበባ ዩኒቨርስቲ ከአራት ዓመት በኋላ የዋና ዩኒቨርስቲም ሆነ እያንዳንዱ ዲፓርትመንት የየራሳቸው ፈተና በማዘጋጀት ተማሪዎችን የሚመለምሉበት ሁኔታ ለማዘጋጀት ከወዲሁ እየታሰበበት እንደሆነ» መግለጻቸው የተደመጠው የዩኒቨርስቲውን ፕሬዝዳንት ዕይታ አስመልክቶ ጥያቄ የቀረበላቸው በርካታ ምሁራን እንደሚያስደምጡት ከሆነ በመርሕ ደረጃ የሚያስኬድ የሚመስለው ነገር ግን በትምህርት ሚኒሽቴር በዩኒቨርስቲው መካከል በተፈጠረ አለመግባባት የመነጨ መሆኑ የሚነገርለት ይህ አዲሱ ዕቅድ የዩኒቨርስቲው መግቢያ በር ከነአካቴው እንዳያጠበው ያሰጋል። </p>

<p>« አዲስ አበባ ዩኒቨርስቲ በኤጽልጬ ላይ ያለውን የበላይነት በትምህርት ሚኒስቴር ተነጥቋል። በዚህም ሳቢያ ከፈተናው ያገኝ የነበረውንም ከፍተኛ ገቢም አጥቷል» የሚሉት አንድ የስድስት ኪሊ ካምፓስ አስተማሪ ይህ ን ዕቅድ ዩኒቨርስቲው እንደ አንድ አዲስ የገቢ ምንጭ እንዳይጠቅምበት ነው ስጋታቸውን የሰነዘሩት። እኚሁ መምህር እንደገለፁት ከሆነ በሁለተኛ ደረጃ መልቀቂያ ፈተና ከ2 ነጥብ በላይ ያላቸውን በዕጩነት እንዲወዳደሩና የመመዝገቢያ የፈተና በሚል እስከ 50 ብር በመጠየቅ በየዓመቱ 80 ሺ ተማሪዎች ኪሶች 4 ሚሊዮን ብር ማፈስ የሚቻል በመሆኑ የዕቅዱ አፍራሽ ገፅታዎችም በስፋት መተንተን አለባቸው።</p>

<p>«እስከዚህ የገዘፈ ዕቅድ ማውጣትም ባላስፈለገ ነበር» የሚሉት ሌላው የዩኒቨርስቲ መምህር የትምህርት ታክስ በሚከፈልበት ሃገር ለዩኒቨርስቲ መግቢያ አዲስ ፈተናና ሥርዓት ይዘጋጃል ማለት ደሃውም ከነአካቴው ከትምህርት አምባ መነጠል ሊሆን እንደሚችልም ነው ያስደመጡት።</p>

<p>«ከ11ኛ ክፍል በላይ ክፍያ ተጠይቋል። ለኤጽልጬ በየትምህርቱ ይከፈላል። ዩኒቨርስቲው ለቀን ትምህርት ለማስከፈል ዳርዳር እያለ ነው። በዚህ ላይ ዩኒቨርስቲ መግቢያ ፈተና ክፍያ ውጪ መደረብ አሳዛኝ ይሆናል» ያሉት እኚሁ የዩኒቨርስቲው መምህር «አስፈላጊ ከሆነ ሁሉም ተፈታኝ ተሳታፊ ሊሆንበት የሚችለውና ከሁለተኛ ደረጃ መልቀቂያ ፈተናው ጋር የተደመረ የችሎታ መመዘኛ ቴስት መዘጋጀት በቂ ነው» የሚልም አክለውበታል።</p>

<p>ይህ በእንዲህ እያለ «ዩኒቨርስቲው ባለፈው ሥርዓቶች ከነበረበት ይዞታ በአሁኑ ወቅት ያደረገው ለውጥ ካለ ቢገልፁልን?» ለሚለው ጥያቄ «የጐላ ለውጥ አለ ለማለት አያስደፍርም። ነገር ግን በለውጥ ሂደት ውስጥ ነው ያለነው። ይህም ማለት የአካዳሚክ ፕሮግራማችንና የሰው ኃይላችን በመመርመር ምን መምሰል እንዳለበት ከፍተኛ ጥናት እየተካሄደ ነው። የአወቃቀር ለውጡ የዩኒቨርስቲውን መዋቅር ብቻ ሳይሆን አካዳሚክ ፕሮግራሙንና ራሱን ካሪኩለሙን ጭምር እንደገና የሚመረምር ነው። ስለዚህ ይህንን የምናካሂደውን እንደገና ለማደራጀት ሥራ ጨርሰን ሥራ ላይ ስናውለው እርግጠኛ ነኝ በአጭር ጊዜ ተጨባጭ ለውጥ ይኖራል የሚል እምነት አለኝ።» የሚል ምላሽ የሰጡት ዶ/ር ሞገሴ አሸናፊ ምን ለውጥ ሊከሰት ይችላል ስለሚለው ዝርዝር ማብራሪያ ለመስጠት አለመፍቀዳቸውን ያስተቻቸውን ያህል የመምህራን አመላመል አስመልክቶ «ባለፈው ሥርዓት የተቀጠሩት መምህራን ሁሉ የፖለቲካ አቋማቸው እየታየ ነው ማለት ባይቻልም አንዳንድ ጊዜ ግን ብቃቱ ሳይኖራቸው በፖለቲካ አመለካከታቸው ዩኒቨርስቲ ውስጥ ሊጫወቱ ከሚችሉት የፖለቲካ ሚና አኳያ ብቻ የተቀጠሩ ሰዎች እንደነበሩ አውቃለሁ። አሁን ግን ሁኔታዎች ተቀይረዋል። አንድ መምህር የሚቀጠረው በሜሪት (መሪት) ነው።» በሚል የሰነዘሩትም የትችት መንስዔ ሆኗል።</p>

<p>«ሜሪት ምንድን ነው? ሜሪት ችሎታን የሚመለከት ከሆነ ስማቸውን በዝርዝር ለማስቀመጥ የሚችል ምሁራንን በአንድ ጀንበር በተፃፈ ደብዳቤ ያባረረ ዩኒቨርስቲ ስለ ሜሪት ማውሳት አይችልም» የሚሉት የአራት ኪሎው የሳይንስ ፋኩልቲ መምህር «አሁን ባለው ሁኔታ ሳየው ግን ማንኛውም ዜጋ የፈለገውን የፖለቲካ መሥመር መከተልና ሕጋዊ በሆነ መልኩም የመንቀሳቀስ መብት ስለአለው የዩኒቨርስቲ ተማሪዎችም እንደማንኛውም ዜጋ ባለው መድረክ ውስጥ የመሳተፍ ዕድሉ ያላቸው ይመስለኛል።» በሚል ከዩኒቨርስቲው ፕሬዚዳንት አንደበት የተደመጠውም አዲስ ፖለቲካዊ ትዝብት እንደሚያጭር አስምረውበታል። </p>

<p class="align-center"><a href="/Gazettas/EthioTime/info/EthioTime.sera.html">ከከኢትዮ ታይም የካቲት 15 ቀን 1990</a></p>


</body>
</html>	
