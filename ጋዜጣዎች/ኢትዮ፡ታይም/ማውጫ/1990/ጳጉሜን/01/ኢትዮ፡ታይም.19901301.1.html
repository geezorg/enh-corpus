<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የፓሪሱን ጉባዔ ባለመካፈላችን እናዝናለን!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የፓሪሱን ጉባዔ ባለመካፈላችን እናዝናለን!</h1>


<p>የመላው አማራ ሕዝብ ድርጅት መስከረም 1 ቀን 1991 ዓ.ም ፓሪስ ላይ በሚደረገው የተቃዋሚ ፓለቲካ ድርጅቶች ጋር ስብሰባ የማይቀመጥበትን ምክንያት ነሐሴ 30 ቀን 1990 ዓ.ም በአወጣው መግለጫ አስታወቀ።</p>

<p>የድርጅቱ ማዕከላዊ ም/ቤት መክሮበት ከጦርነት ዕወጃ ውጪ ከሆኑ ድርጅቶች ጋር ብቻ በተግባር እንዲሠራ መመሪያ የሰጠበት በመሆኑ በዚሁ ሳቢያ የፓሪሱን ስብሰባ እንደማይካፈል አስታውቋል።</p>

<p>የመላው አማራ ሕዝብ ድርጅት በፓሪሱ የተቃዋሚ ፖለቲካ ድርጅቶች አስተባባሪ ኮሚቴ ላቀረበለት ጥሪ በሰጠው ምላሽ በስብሰባው ላይ ለመገኘት የነበረንን ጉጉት ለመግለፅ ቃላት ያጥረናል። ያለመታደል ሆኖ በራሳችን የውስጥ ችግር ምክንያት በዚሁ ለኢትዮጵያ ሉዓላዊነትና ለሕዝብ ነፃነት ወሣኝ በሆነው ስብሰባችሁ ላይ ለመገኘት ባለመቻላችን ይህችን ትካዜ የተሞላበት ደብዳቤ ስንልክላችሁ ከልብ እያዘንን ነው ሲል ጽ/ቤቱ ምላሽ መስጠቱን በመአሕድ መግለጫ ላይ ተመልክቶአል።</p>

<p>መግለጫው አያይዞም ስብሰባችሁ ፍሬያማ እንዲሆን ያለንን መልካምና የጋለ ምኞት በአክብሮት እንገልፃለን ብሏል።</p>

<p>በተጨማሪም ሕዝብ ሊያጤንልን የሚገባው ዓቢይ ጉዳይ ነው ያለው ይኼው የመአሕድ መግለጫ መዐሕድ የፖለቲካ ፕሮግራሙን መሠረት አድርጎ የሚያካሂደው ይፋ ሰላማዊ ትግል እንጂ በትጥቅ ትግል እንዳልሆነ ነው።</p>

<p>ከዚህ ውጪ ሄደን ስለትጥቅ ትግል ቅንጅት ማውራት አንችልም በማለት አቋሙን ይፋ አድርጓል።</p>

<p>መግለጫው በመጨረሻም በዚህ ስብሰባ ያለመገኘታችን መነሻ ሆኖ ሊያስተቸንና ሊያሳማን አይገባም። የሚያስወቅሰንም ከሆነ ለሕዝብ ዕይታና ፍርድ አቅርበነዋል ሲል መግለጫው አስታውቋል።</p>

<p>የፓሪሱ የፖለቲካ ድርጅቶች ጉባኤ አስተባባሪ ኮሚቴ በበኩሉ እጅግ በጣም ታላቅ ተስፋ እና እምነት የጣልንበት የመላው አማራ ሕዝብ ድርጅት በወቅቱ የአገራችን ፖለቲካዊ አጀንዳ ላይ ለመምከር በተጠራው ጉባኤ ላይ መአሕድ አልገኝም ሲል የሰጠው ምላሽ በእጅጉ አሳዝኖናል ሲል ገልጧል።</p>

<p>የኦሮሞ ነፃ አውጪ ግንባርም በስብሰባው የማይገኝበትን ምክንያት ተንትኖ መግለጫ አውጥቶአል።</p>

<p>የፓሪሱ የተቃዋሚዎች ጉባኤ ከመአሕድና ከኦነግ በስተቀር አገራዊ አጀንዳ ያላቸውን የፖለቲካ ድርጅቶች በጉባኤው ላይ እንደሚገኙ ከስፍራው የተሰራጨው ዘገባ ያስረዳል።</p>

<p>በተያያዘ ዜና በጀርመን አገር የሚገኘው የመአሕድ ድጋፍ ሰጪ አውታር ክፍለ ምርምር ጥናት የተባለ ስብሰባ በሲዳሞ ክፍለ ሀገር በጎሣ የተደረገው መካለል የፈጠረው ቀውስ ውጤት ነው ሲል ኮንኖ የኢህአዴግ መንግሥት ለዚህ ዕልቂት ተጠያቂ ነው በማለት የተቃውሞ መግለጫ በትኖአል።</p>


<p class="align-center"><a href="/Gazettas/EthioTime/info/EthioTime.sera.html">ከኢትዮ ታይም ጳጉሜ 1 ቀን 1990</a></p>

</body>
</html>	
