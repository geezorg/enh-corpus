<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ስድስት ታዋቂ የፖለቲካ ድርጅቶች የኅብረት ግምባር ለመፍጠር ተስማሙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> ስድስት ታዋቂ የፖለቲካ ድርጅቶች የኅብረት ግምባር ለመፍጠር ተስማሙ</h1>

 
<p>ተቃዋሚ የፖለቲካ ድርጅቶችን ያቀፈው የቀድሞው የፓሪስ ጉባዔ ኰሚቴ ኔዘርላንድስ ርዕሰ ከተማ አመስተርዳም ላይ ከሰኔ 20-21 1990 ዓ.ም ድረስ ባደረጉት የሁለት ቀናት ስብሰባ የኢትዮጵያን ተጨባጭ ሁኔታ በጥልቀት በመመርመር መግለጫ በማውጣትና ባለ 7 ነጥብ ውሳኔ አስተላልፈዋል ሲል የቀስተ ደመና ሬዲዮ ገልጧል።</p>

<p>ከኦነግ በስተቀር ቀድሞ የፓሪሱ ጉባዔ አስተባባሪ ኮሚቴ አባል የፖለቲካ ድርጅቶች ተሳታፊ በሆኑበት በዚሁ ስብሰባ የወጣው መግለጫ በኢትዮጵያ የተንሰራፋው የወያኔ ኢሕአዴግ አምባገነናዊ ኃይል በሕዝባችን ላይ የጫነው አገዛዝ እየሰፋ በመጣበት በአሁኑ ወቅት ሻዕቢያ ከወያኔ ባገኘው ሁለንተናዊ ድጋፍ ተረድቶ ወረራ በመፈፀም በትግራይና በአፋር ወገኖቻችን ላይ በእልቂትና የዕብሪት ጦርነት ለማካሄድ በቅቷል ይላል።</p>

<p>ሻዕቢያ በኢትዮጵያውያን ላይ እየፈፀመ ያለው እልቂት ወያኔ ቀደም ሲል በሰፈረለት ቁናና በመቻቸለት ሁኔታ ተጠናክሮ በመሆኑ ሁለቱም አገዛዞች ከተጠያቂነት አያልፉም ብሏል።</p>

<p>የዲሞክራሲ ኃይሎች ሃገራቸውን ለመከላከል እንዲችሉ የወያኔ ኢሕአዴግ አገዛዝ ካለ ምንም ቅድመ ሁኔታ የፖለቲካ ጭቆናውን አቁሞ የፖለቲካ ድርጅቶች ነፃ ሆነው መንቀሳቀስ እንዲችሉ ሁኔታውን ማመቻቸት አለበት ሲልም ገልጿል።</p>

<p>የኢትዮጵያና የኤርትራን ሕዝቦች መልካም አኗኗር የሚያበላሹ ሁለቱ አምባገነን መንግሥታት የሚያደርጉትን ማናቸውንም ኢ-ሰብዓዊ ድርጊት እናወግዛለን ብሏል።</p>

<p>በዚሁ ታላቅ ስብሰባ ላይ ተሳታፊ የሆኑት የኢዲሃቅ፣ የአፋር አብዮታዊ ዲሞክራሲያዊ አንድነት ግምባር፣ የትግራይ ዲሞክራሲያዊ ኅብረት፣ የኢትዮጵያ መድህን ዲሞክራሲአዊ ፓርቲና የትግራይ ትግረ ኢትዮጵያ ድርጅት ተካፍለዋል። መድህንና የደቡብ ኢትዮጵያ ሕዝቦች ዲሞክራሲያዊ ግምባር ተካፋይ ለመሆን ባይበቁም በፋክስ ያስተላለፉት መልዕክት ስብሰባው ያስተላለፈው ውሳኔ በሙሉ ልብ እንደሚደግፉት አረጋግጠዋል። የኦሮሞ ነፃ አውጪ ግምባር (ኦነግ) ለስብሰባው አነሳሾች ባስተላለፈው መልዕክት የፓሪሱ ጥንስስ በምን ዘዴ መቀጠል እንደሚችልና ለግንባሩ አመራር ቀርቦ ገና በውይይት ላይ በመሆኑ ሃሳቡ በአመራሩ ውሳኔ እስኪቋጠር ድረስ በስብሰባ መካፈል እንደማይችል ገልጦ የስብሰባውን ውጤት በጉጉት እንደሚጠባበቅም ኦነግ አስታውቋል።</p>



<p class="align-center"><a href="/Gazettas/EthioTime/info/EthioTime.sera.html"> ከኢትዮ ታይም ሰኔ 28 ቀን 1990</a></p>

</body>
</html>	





