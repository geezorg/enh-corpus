<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ወደቧን የተቀማችው ኢትዮጵያ ሐዲዶቿን ማደሱን ተያይዛለች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ወደቧን የተቀማችው ኢትዮጵያ ሐዲዶቿን ማደሱን ተያይዛለች</h1>


<p>ኢትዮጵያ የአሰብ ባለቤትነትዋን ከተነጠቀች ወዲህ በብቸኝነት የምትገለገልበት ጅቡቲ ወደብ የበርካታ መንግሥታትና ታላላቅ ኩባንያዎች ትኩረት እንደሳበ ሁሉ የኢትዮ ጅቡቲ የምድር ባቡር ኩባንያም ከአውሮፓ ሕብረት ባገኘው 40 ሚሊዮን ዶላር የአሜሪካን ዶላር እርዳታ አሰራሩን ለማሻሻል እቅድ ያለው መሆኑ ተገለጠ።</p>

<p>ከጅቡቲ ወደብ ጋር በቀጥታ የተቆራኘ መሆኑ የሚነገርለት ይኸው የ102 ዓመት የዕድሜ ባለፀጋ የሆነው ኩባንያ በመጪዎቹ ዓመታት አሮጌ የሃዲድ መስመሮችንና ያረጁ ባቡሮችን በአዲስ ተካል ተብሏል። ኢትዮጵያ በጅቡቲ ወደብ ሙሉ በሙሉ መጠቀም ከጀመረችበት ጊዜ አንስቶ የኩባንያው ወርሃዊ ገቢ በ1.5 ሚሊዮን ብር ማደጉ ተጠቁሟል። የኩባንያውን ሥራ አስኪያጅ የጠቀሰው ዘገባ ባለፉት 2 ዓመታት ብቻ ድርጅቱ የሚሰጠው አገልግሎት በብዙ እጅ መጨመሩን አመልክቷል። በተለይ በዚህ በዘንድሮ ዓመት የታየው ለውጥ ካለፈው ዓመት ጋር ሲነፃፀር ብልጫው ከፍ ያለ መሆኑን ነው።</p>

<p>ለኩባንያው አገልግሎትና ገቢ መጨመር ዋነኛ ምክንያት ነው የተባለው በወደቡ በኩል የሚስተናገዱ የገቢና የውጪ ሸቀጦች መብዛት፣ የእርዳታ እህል በማመላለስ ተጨማሪ ስራዎች በመሰራታቸው መሆኑ ተመልክቷል። የጅቡቲ ወደብ የስራ እንቅስቃሴ በተጠናከረበት ባለፉት ሁለት ዓመታት ውስጥ የፈረንሳይ መንግስት 65 ሚሊዮን የኢትዮጵያ ብር ለኩባንያው በመመደብ ያረጁ ሎኮሞቲቮች የታደሱ ሲሆን አዳዲሶችም ተገዝተዋል ተብሏል። የፈረንሳይ መንግስት ባደረገው እርዳታም ተዳክሞ የነበረው የኩባንያው ስራ እንዲሻሻልና እንዲጠናከር ተደርጓል።</p>

<p>ከአውሮፓ ሕብረት ተገኘ በተባለው የ40 ሚሊኦን ዶላር የሃዲዱ መስመር እንደሚሻሻል ያረጁ የሃዲድ መስመሮች እንደሚቀየሩ የባቡር መተላለፊያ የሆኑና አነስተኛ የመሸከም አቅም ያላቸው ድልድዮች እንደሚቀየሩና ስራው 2 ዓመታት ያህል እንደሚፈጅ ተገልጿል። የኢትዮ ጅቡቲ የምድር ባቡር ኩባንያው ከአዲስ አበባ እስከ ጅቡቲ በተዘረጋው መስመር ላይ 34 የባቡር ጣቢያዎች ያሉት ሲሆን ይህ ሁኔታ የ102 ዓመት ዕድሜ ያለው የዚህ ኩባንያ እንቅስቃሴ በተፈለገው መልኩ እየተስፋፋ የሚሆን አለመሆኑን ያመለክታል። ድርጅቱ 2500 ሠራተኞች እንዳሉት ሲነገር አብዛኛዎቹ የድርጅቱ ሰራተኞች በደሞዝ ጭማሪና በመዋቅር ማስተካከያ ጥያቄ መነሻነት ከድርጅቱ ጋር ቅራኔ ውስጥ መግባታቸውን ዜናው አያይዞ ያስረዳል።</p>

<p>ኩባንያው ለሰራተኞች ደሞዝ ማስተካከያና ማሻሻያ እንደሚያደርግ መግለፁን አስታውሷል። ድርጅቱን ለዚህ ያነሳሳው ባለፉት 2 ዓመታት ያገኘው ገቢ ሳይሆንም እንዳልቀረ ይናገራል። የምድር ባቡር ኩባንያው ሥራ ከጅቡቲ ወደብ ጋር የተያያዘ መሆን ደግሞ ለገቢው ማደግ የበኩሉን አስተዋጽኦ አድርጓል።</p>


<p class="align-center"><a href="/Gazettas/EthioTime/info/EthioTime.sera.html">ከኢትዮ ታይም ሐምሌ 30 ቀን 1992</a></p>

</body>
</html>	
