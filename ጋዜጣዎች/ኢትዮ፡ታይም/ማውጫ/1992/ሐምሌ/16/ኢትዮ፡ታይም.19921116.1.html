<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>4300 ኢትዮጵያውያን አይሁዶች ወደእስራኤል መጓጓዛቸው ተገለጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">4300 ኢትዮጵያውያን አይሁዶች ወደእስራኤል መጓጓዛቸው ተገለጠ</h1>


<p>በያዝነው ዓመት ብቻ ቁጥራቸው ከ4300 በላይ የሆኑ የኢትዮጵያውያን አይሁዶች (ፈላሻዎች) ከአዲስ አበባና ከጐንደር ወደ እስራኤል መጓጓዛቸውን በእስራኤል የኢትዮጵያውያን አይሁዶችንኑሮ ምስረታ ከሚያመቻቹት ሰዎች መካከል አንደኛው የሆኑት አቶ ሰለሞን ሞላ ገለጡ።</p>

<p>አቶ ሰለሞን ሞላ ከአሜሪካ ድምፅ ሬዲዮ ጋር ሰሞኑን ባደረጉት ቃለምልልስ እንዳስታወቁት በአለፉት ሁለት ወራት ብቻ 600 መቶ ስዎች እስራኤል ደርሰዋል። ለኢትዮጵያውያኑ አይሁዶች ጥሩ እንክብካቤ እየተደረገላቸው መሆኑን አመልክተው ሌሎች 300 ሰዎችን ለማጓጓዝ ቅድመ ዝግጅቱ እንደተጠናቀቀ ተናግረዋል። ፈላሻዎቹ እስራኤል ሃገር እንደደረሱ የእስራኤል የዜግነት መታወቂያ እንደሚሰጣቸውና ለአንድና ለሁለት ዓመታት ያህል የሚሆን የመጠለያ ቦታ እንደሚያገኙ አቶ ሰለሞን አብራርተዋል። አይሁዳውያኑ ለአንድ ዓመት የእብራይስጥ ቋንቋ እንዲማሩ እንደሚደረግና በቂ ቀለብና ወርሃዊ የገንዘብ ክፍያ ከእስራኤል መንግሥት ተሰጥቷቸው ሃገሪቷን እየተዘዋወሩ እንደሚጐበኙ ገልጠዋል።</p>

<p>ኢትዮጵያውያኑ ፈላሻዎች እንደማንኛውም እስራኤላዊ ነፃ የህክምና አገልግሎት እንደሚያገኙና ሁኔታዎች እንደተመቻቹ በሃገሪቱ ሰሜናዊና ደቡባዊ ክፍል እንዲኖሩ እንደሚደረግ በቅርቡም እየሩሳሌም ውስጥ አዲስ መጠላያ የሚሰጣቸው መሆኑን አቶ ሰለሞን አስረድተዋል። በአለፈው ሶስት ሳምንት ከሃገር አስተዳደር የይለፍና የኮንስለር መስሪያ ቤት አማካኝነት ሰባት ያህል ሰዎች እንዲቀጠሩ መደረጉን አዲስ አበባና ጐንደር ውስጥ የሚገኙትንና መመዘኛዎችን የሚያሟሉ ኢትዮጵያውያን አይሁዶችን ለመጫን የሚያስችል ሥራ እየተከናወነ መሆኑን ተናግረዋል።</p>

<p>ወደእስራኤል የመጓጓዝ እድል ለሚያገኙት ሰዎች የታሰበ ምን ነገር አለ? በሚል ለቀረበላቸው ጥያቄ አቶ ሰለሞን ሲመልሱ «ጥያቄው በጣም ውስብስብ ነው ምን ያህሉ ህግ እንደሚፈቅድላቸው እስከ አሁን ድረስ አናውቅም በአጠቃላይ ግን ኢትዮጵያ ውስጥ ከፍተኛ ድርቅ እንዳለ ይታወቃል። ይህን በተመለከተ አርኪ የሆኑ ህግ የወጣ አይመስለኝም። እዚያ ላሉት 26ሺህ ሰዎች ተስፋ መስጠት እንዳይሆንብኝ በቅድሚያ ህጉ የሚፈቅድላቸው እንዲወጡ ይደረጋል። እዚያ ለሚቀሩትም ከኢትዮጵያ መንግሥት ጋር እየተነጋገርን አስፈላጊውን እርዳታ እንዲሰጣቸው ጉዳዩን በማጤን ላይ ነው ያለነው። ይህንን በተመለከተ አዲስ የወጣ ህግ የለም» የሚል መልስ ሰጥተዋል።</p>

<p>ከጥቂት ወራት በፊት የእስራኤል መንግሥት የሃገር አስተዳደር ሚኒስትር በሆኑት በሚስተር ኔታን ሸራብስኪ የሚመራ አንድ ከፍተኛ ቡድን ወደ ኢትዮጵያ በመምጣት ወደእሥራእል ለመጓዝ ለረዥም ጊዜያት ሲጠባበቁ የቆዩትን ኢትዮጵያውያን አይሁዶች ሁኔታ ገምግሞ ተመልሷል። ቡድኑ በወቅቱ በጐንደርና በአዲስ አበባ የተሰባሰቡትን ፈላሾች ሁኔታ ከተመለከተ በኋላ አስፈላጊውን መመዘኛ ያሟሉትን ሰዎች የጉዞ ሁኔታ እንደሚያፋጥንላቸው ቃል መግባቱ የሚታወስ ነው።</p>


<p class="align-center"><a href="/Gazettas/EthioTime/info/EthioTime.sera.html">ከኢትዮ ታይም ሐምሌ 16 ቀን 1992</a></p>

</body>
</html>	
