<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አቶ መሥፍን በ10 ሚሊዮን ብር ጉቦ ይታማሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">አቶ መሥፍን በ10 ሚሊዮን ብር ጉቦ ይታማሉ</h1>


<p>እስካሁን በይፋ ክስ ያልተመሰረተባቸውና ስልጣናቸው የለቀቁት በገዛ ፍቃዳቸው ነው ሲባሉ የነበሩት የኢትዮጵያ መንግሥት ምክትል የፍህት ሚኒስትርና ጠቅላይ አቃቤ ሕግ የነበሩት አቶ መስፍን ግርማ በስልጣን ዘመናቸው 10 ሚሊዮን ብር ጉቦ ሳይቀበሉ እንዳልቀሩና በግምገማ በተደረሰባቸው መሰረት መሆኑን ኢንዲያን ኦሽን ገለጠ።</p>

<p>ይኸው የዜና ምንጭ የአቶ መስፍን ግርማ ጉዳይ ባለፈው ሳምንት ታትመው በወጡት ሪፖርተርና ሞኒተር በተባሉት ለመንግሥት ቅርበት ባላቸው ጋዜጦች ላይ መዘገቡን አስታውቆ በተለይ ሞኒተር የተሰኘው የእንግሊዘኛ ጋዜጣ «ሁለተኛው ታምራት ላይኔ» በሚል አንድ ካርቱም ማውጣቱን አመልክቷል።</p>

<p>ጋዜጣው አወጣው በተባለው ሐተታም «በትውልድ ከአማራው ብሔር የተገኙት መሥፍን ግርማ ታምራት ላይኔን ለ15 ዓመታት እስራት ያበቁ ጨካኝ ናቸው ሲል ገልጿቸዋል። አቶ መሥፍን ግርማ ከዚህ በተጨማሪ ሥልጣን ላይ በነበሩበት ወቅት በአራዳ ጊዮርጊስ ከሚገኘው ፍርድ ቤት እሥረኝኦችን ያለአግባብና በዋስትና ብቻ ለቅቃችኋል በሚል ሰበብ ዳኝኦችን ከሥራ እንዲባረሩ አድርገዋል ሲል ወንጅሏቸዋል።</p>

<p>እስካሁን ክስ ያልተመሰረተባቸው አቶ መሥፍን ግርማ ውሎ አድሮ ፍርድ ቤት እንዲቀርቡ ተደርጐ ክስ ሳይመሰረትባቸው እንደማይቀር የዘገበው ኢንዲያን ኦሽን ይሁን እንጂ በአዲስ አበባ ከተማ ውስጥ የሚገኙ አንዳንድ ታዛቢዎች አቶ መስፍን ወደኢሚግሬሽንና ደህንነት ባለሥልጣን የስደተኞችና የተፈናቃዮች መምሪያ በጐን ሳይዛወሩ አይቀሩም የሚል ጥርጣሬ እንዳላቸው ጨምሮ ገልጿል።</p>

<p>ዜናው በመጨረሻም አሁን በአቶ መስፍን ግርማ ላይ እየቀረበ ያለው ወቀሳና ግምገማ የፍትህ ሚኒስትሩን አቶ ወረደ ወልድ ወልዴን ሳይነካ አይቀርም ብሎታል። አንዳንድ የዜና ዘገባዎች ከዚህ ቀደም ምክትል ሚኒስትሩ በሙስና ወንጀል በቁጥጥር ስር መዋላቸውን መግለፃቸው ይታወሳል። አሁን እንደሚባለው አቶ መሥፍን በ10 ሚሊዪኦን ብር ጉቦ የሚከሰሱ ከሆነ በአቶ ታምራት ላይኔ ላይ የፀናውን ብይንሊጠብቃቸው እንደሚችል አስተያየታቸውን የሚሰጡ የህግ ሰዎች አሉ።</p>


<p class="align-center"><a href="/Gazettas/EthioTime/info/EthioTime.sera.html">ከኢትዮ ታይም ሐምሌ 2 ቀን 1992</a></p>

</body>
</html>	
