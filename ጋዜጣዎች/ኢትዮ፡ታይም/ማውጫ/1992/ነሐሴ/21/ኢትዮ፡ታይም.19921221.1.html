<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ተለጣፊዎቹ ኢመማና ኢሠማኮ ዓለም አቀፍ ዕውቅና ተነፍገዋል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ተለጣፊዎቹ ኢመማና ኢሠማኮ ዓለም አቀፍ ዕውቅና ተነፍገዋል</h1>


<p>በመዋቅር ማስተካከያ ሰበብ ከስራው እየተፈናቀለ የሚጐርሰው የሚያጣውና ቤተሰቡን ለችግር የሚያጋለጠው ሰፊው የኢትዮጵያ ሠራተኛ ምንም ዋስትና በሌለው የሥራ ሁኔታ ከመዋጡ ባሻገር እወክለዋልሁ የሚለውም ኢሠማኮና (ኢትዮጵያ ሠራተኞች ማህበር ኮንፌዴሬሽን) እና ተለጣፊው ኢመማ (ኢትዮጵያ መምህራን ማኅበር) በዓለም የሥራ ድርጅት ዘንድ እውቅና ስላልተሰጠው የሠራተኛው ብሶትና ድምፅ በአግር ውስጥ መታፈኑ ተገለጠ።</p>

<p>በመንግሥት እንጂ በዓለም አቅፍ የሠራተኛ ድርጅት እውቅና ያልተሰጠው ኢሰማኮና በእነ የሺዋስ የሚመራው ተለጣፊው ኢመማ ሃቀኛውን የመምህራን ማህበር ዱካ እየተከተለ የማህበሩን መርሃ ግብርና የድርጊት ንቅናቄ አፈር ለማልበስ መነሳሳቱን ያስታወቁት የወቅቱ የአንጋፋው የኢመማ ተጠሪ አቶ አባተ አንጉሬ ናቸው።</p>

<p>ከ1941 ዓ.ም ጀምሮ የተቋቋመውና ሕጋዊ እውቅና የተሰጠው ኢመማ ካለፉት 51 ዓመታት አንስቶ በኢትዮጵያ ትምህርት ቋንቋ ሃይማኖትና ፖለቲካዊ እምነት ሳይጐዳኘው ትምህርት ነፃ በሆነ መልኩ ለሁሉም ዜጐች በእኩል መንገድ የሚዳረስበትን መርህ አንግቦ የቆየ ብቸኛ ማህበር ነው። ይህን አአንጋፋ ማህበር ሕልውናውን ለማክሰም በሥልጣን ላይ የተቀመጠው ገዥው መንግስት ማህበሩን በተለጣፊው አማካኝነት በእጅጉ መፈታተኑን አስታውቀዋል። የሙያ ማህበሩ ፕሬዝዳንት የሆኑት ዶ/ር ታዬ ወ/ሰማያት የኢትዮጵያ አርበኞች ግንባር መሪ ናቸው በሚል የቅጥፈት ክስ ለ15 ዓመት እስር ሲዳረጉ ፀሐፊው አቶ አሰፋ ማሩ የዚሁ ግንባር አስተባባሪ ናቸው በሚል በአደባባይ በፍ መረሸናቸው ይታወቃል።</p>

<p>ኢመማ የዓለም መምህራን ማህበር አባል በመሆኑ በዓለም አቀፍ መድረክ ያለውን ተደማጭነት ለማሳጣት የትምህርት ሚኒስትሯ ወ/ሮ ገነት ዘውዴ ሳይቀሩ የተረባረቡበት ዓለም አቀፍ እውቅናን የመውረስ ትግል በኢ አይ /ትምህርት አለምአቀፍና/ በአይ ኤል ኦ የዓለም ሠራተኞች ድርጅት ውድቅ በመድረጉ የተነሳ በሃገር ውስጥ ቀጥተኛ መጋፈጥን የመረጡት እነዚህ ተለጣፊዎች በፍትህ ሚኒስቴር የማህበራት ምዝገባ ክፍል ተለጣፊውንና ብዙሃኑ ያልወከለውን ቡድን ሕጋዊ እውቅና ለማልበስ በፍትሕ አካላቱ ፍርደገምድልነት ጭምር የተደረገው ሴራ አሁን ድረስ እልባት እንዳላገኘ አስታውቀዋል። ኢ.አይ ትምህርት ዓለም አቀፍ ከኢመማ ጐን በመቆም መንግሥት በማህበሩ ላይ የሚሰነዝረውን ጥቃትና ሰብዓዊነት ያጣ ድርጊት እንዲስተካከልና እንዲቆም እንዲሁም ጥራት ያለው ትምህርት በሃገር ቤት ለማዳረስ ተከታታይ ትምህርታዊ ሴሜናሮችን ከኢመማ ጋር በመተባበር መሥራቱ ይታወሳል።</p>

<p>ለፖለቲካ ጠቀሜታ ሲባል የተነደፈው የትምህርት ፖሊሲና የመምህራኑን በደል እንዳይገነዘቡ ይህን መሰሉን እርምጃ መንግሥት በመውሰዱ ኢ ዴሞክራሲያዊነቱን ፍንትው አድርጎ ሊያሳይ መብቃቱን ጨምረው ያስረዱት አቶ አባተ የዓለም መምህራን ማህበር በአሁኑ ወቅት 24 ሚሊዮን አባላት ያሉትና በ148 ሃገሮች ታቅፎ 284 የሙያና የሠራተኛ ማህበራት ያጀቡት ታላቅ ድርጅት አካል የሆነው ኢመማ 18 የክልልና የዞን አመራር አባላቱ ለምቶ የተዳረጉ መሆኑን ተጠሪው ገልፀዋል።</p>


<p class="align-center"><a href="/Gazettas/EthioTime/info/EthioTime.sera.html">ከኢትዮ ታይም ነሐሴ 21 ቀን 1992</a></p>

</body>
</html>	
