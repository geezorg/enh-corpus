<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ታምራት ላይኔ ከእነ ዶ/ር ታዬ ተነጥለው ወደሌላ ጨለማ ቤት ገቡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ታምራት ላይኔ ከእነ ዶ/ር ታዬ ተነጥለው ወደሌላ ጨለማ ቤት ገቡ</h2>


<p>ከሙስና ጋር በተያያዘ ወህኒ የወረዱት የቀድሞው መከላከያና ጠ/ሚኒስትር አቶ ታምራት ላይኔ ለፍርድ ቤት ደረሰብኝ ያሉትን በደል በጹሁፍ ካቀረቡ ወዲህ በተለምዶ አጠራር ጨለማ ቤት ወደሚባለው እስር በት መዛወራቸውን ቅርበት ካላቸው የዜና ምንጮች ለመረዳት ተችሏል።</p>

<p>አቶ ታምራት ከኢትዮጵያ መምህራን ማኅበር ፕሬዝዳንት ዶ/ር ታዬ ወ/ሰማያት ጋር አብረው እንደነበሩ የሚታወስ ሲሆን አሁን ጉዳያቸውን ለያዘው ፍርድ ቤት ከፍተኛ የመንግሥት ባለሥልጣናት እያጠቁኝ ነው። በቅርብም ለሕይወቴ የሚያሰጋ ሁኔታ አለ በማለት ያሳሰቡት አቶ ታምራት በተለይ ሰብዓዊ መብቶቻቸው ይከበሩ ዘንድ ለኢትዮጵያ ሰብዓዊ መብት ጉባዔ አቤቱታ አቅርበዋል።</p>

<p>የኢትዮጵያ ሰብዓዊ መብት ጉባዔ የአቶ ታምራት ላይኔ አቤቱታ እንደደረሰው የዝግጅት ክፍላችን ላቀረበለት ጥያቄ በሰጠው ምላሽ ገልጧል። በመንግሥት የምዝገባ ፈቃድ ያለው የሰብዓዊ መብቶች ተከታታይ እንደ መሆኑ መጠን በተሰጠው እውቅና መሰረት አቶ ታምራት ላይኔ ያቀረቡትን ጥያቄ በተመለከተ ምን ደረጃ ላይ እንዳሉ በስልክ ላቀረብነው ጥያቄ ጉዳዩ የሚመለከታቸው ኃላፊዎች ስለሌሉ በቂ ምላሽ ማግኘት አልተቻለም።</p>

<p>አቶ ታምራት ላይኔ አቤቱታውን ባቀረቡበት ዕለት የተሰየመው ችሎት የአቶ ታምራትን አቤታቱ የተቃወሙት አቶ መስፍን ግርማ አንዳችም መረጃ ባልቀረበበት ሁኔታ ባለሥልጣናትን መዘርጠጥ በሕግ አግባብነት የለውም ማለታቸው ይታወሳል። አቶ ታምራት ለአቀረቡት አቤቱታ የፌዴራል ማረሚያ ቤቶች አስተዳደር ደግሞ አቤቱታው ተቀባይነት እንደሌለው ምላሽ ሰጥቷል። ማረሚያ ቤቱ አቶ ታምራትን እንደ ጠ/ሚኒስትር ሳይሆን እንደማንኛውም የሕግ እስረና እንደሚያዩቸው ገልጧል። የማረሚያ ቤቶ አስተዳደር ባለሥልጣን የአቶ ታምራት አቤቱታ የቀረበው አባሪ ተከሳሽ ከሆኑት ከወ/ሮ ሻዲያ ጋር ለመገናኘት የአቀረቡትን ጥያቄ አልቀበልም በማለቱ ነው ብለዋል።</p>

<p>በተደጋጋሚ ሕክምና ተደርጎላቸው የጠየቁት አንድም አልተጓደለባቸውም። ከወ/ሮ ሻዲያ ጋር ለማገናኘት ግን ሕጉ አይፈቅድም የሚል ምላሽ የሰጡት ባለሥልጣኑ አቶ ታምራት ሌላው ቢቀር በመረጡት የግል ሕክምና መስጫ እንዲታከሙ ተፈቅዶላቸዋል ሲሉም አቤቱታውን ውድቅ አድርገውታል።</p>


<p class="align-center"><a href="/Gazettas/EthioTime/info/EthioTime.sera.html">ከኢትዮታይም ጥቅምት 21 ቀን 1992</a></p>

</body>
</html>	
