<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሰላሳ አንድ ሺህ ሶስት መቶ ሕዝብ በጎርፍ ተፈናቅሏል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ሰላሳ አንድ ሺህ ሶስት መቶ ሕዝብ በጎርፍ ተፈናቅሏል</h1>


<p>በጅማ ዞን ሊሞና አካባቢዋ በጣለው ከፍተኛ ዝናብ 15.000 ሰዎች በላይ መኖሪያ ቤታቸው በጎርፍ አደጋ ፈርሶ አለመጠለያ መቅረታቸውን ተገለጠ። በተመሳሳይ በአፋር ክልል የአዋሽ ወንዝ ሞልቶ 9500 ሄክታር ላይ የነበረ የመንግሥትና የግል ባለሀብቶች ሰብል መውደሙን ተጨምሮ ገልጧል። </p>

<p>የተባበሩት መንግሥታት ድርጅት ዜና አገልግሎት በበኩሉ እንዳስታወቀው በአዋሽ ወንዝ ሙላት ሳቢያ መንደራቸው ፈርሶ ያለመጠለያ የቀሩ 10.000 ሰዎች በተባበሩት መንግሥታት ድርጅት የዕለት እርዳታ ሰጪ ቡድን እየታገዙ መሆናቸውን ገልጧል። ተፈናቃዮችን በቀላሉ ለማሰባሰብ አልተቻለም ያለው የተመድ ዜና አገልግሎት መጠነኛ የህክምንና የዕርዳታ እህል ብቻ ማደሉን ጠቅሷል።</p>

<p>የምግብ ዕርዳታ እህል ለተፈናቃዮቹ እንደ ልብ ማቅረብ አልተቻለም። መንገዶቹ በሙሉ በውሃ ተሞልትዋል። በተቻለ ህይወትን የማዳን ተልዕኮውን ለመወጣት የተባበሩት መንግሥታት የዕርዳታ ሰጪ ቡድን እየተንቀሳቀሰ ይገኛል። ይሁን እንጂ የተረጂዎችን ሕይወት ለማትረፍ ዘዴ መቀየስ ያስፈልጋል ሲል አስታውቋል።</p>

<p>በተመሣሣይ ከሰሞኑ በተደመጠው ዜና ከ15 ሺህ በላይ የሚሆኑ በጅማ ዞን ሊሞ ወረዳ ነዋሪዎች የሆኑ ቤቶቻቸው በጎርፍ ተወስዶ ያለመጠለያ መቅረታቸውን ለማወቅ ተችሏል። ነዋሪዎቹ ለዕለት የሚሆን ምግብ እንኳን እንደሌላቸው የገለጠው ዜና ጨምሮ እንዳስታወቀው ከእነዚህ ሌላ በደቡብ ኢትዮጵያ ክልል በደረሰው የጎርፍ አደጋ 16 ሺህ ያህል የአካባቢው ነዋሪዎች ከቀያቸውን ተፈናቅለዋል። በክልሉ የአደጋ ዝግጁነት ኮሚሽን አስተባባሪነት ለጊዜው መጠለያ ያገኙ ቢሆንም የምግብ እህልና በቂ የሕክምና እርዳታ እንዳላገኙ ከዜናው ለመረዳት ተቿሏል።</p>

<p>በሌላ ዜና በምዕራብ ኦሮሚያ ያለው የዘንድሮ የበቆሎ ምርት እየቀጨጨ መሄዱን የተመድ ዜና አገልግሎት በዚሁ ሰሞን ገልጧል። የበቆሎው ምርት መቀጨጭና ለምግብ እህልነት ብቁ አለመሆን በአካባቢው የምግብ እህል እጥረት ሊያስከትል እንደሚችል ስጋቱን ገልጧል። በተመሳሳይ በሰሜንና በደቡብ ጎንደር ዞን በዚህ ዓመት ያለው የምግብ እህል ክምችት ከዘንድሮው ምርት አንፃር ሲታይ ከፍተኛ የምግብ እህል እርዳታ እንደሚያስፈልገው የተመድ ዜና አገልግሎት ጨምሮ ገልጧል።</p>


<p class="align-center"><a href="/Gazettas/EthioTime/info/EthioTime.sera.html">ከኢትዮ ታይም ጥቅምት 7 ቀን 1992</a></p>

</body>
</html>	
