<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ዓለም አቀፍ የአደንዛዥ ዕፅ ተቆጣጣሪ የኢትዮጵያ ጥበቃ አሳስቦታል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ዓለም አቀፍ የአደንዛዥ ዕፅ ተቆጣጣሪ የኢትዮጵያ ጥበቃ አሳስቦታል</h1>


<p>ኢትዮጵያ የአደንዛዥ ዕፅና መድኃኒቶች ማሻገሪያ እንዳትሆን በሃገሪቱ ያደረገውን የቁጥጥር ግምገማ ዋቢ አደርጎ እ.ኤ.አ 1999 ዓ.ም ዓለም አቀፉ የናርኮቲክ ቁጥጥር ስትራቴጂ በዓመታዊ ሪፖርቱ ላይ ስጋቱን ገለጠ።</p>

<p>በቦሌ ዓለም አቀፍ አውሮፕላን ማረፊያ ፀረ ናርኮቲክ የቁጥጥር ክፍል አደገኛ ዕፆች አዘዋዋሪዎች ኢትዮጵያን መሸጋገሪያ እንዳያደርጓት ማሳሰቡን በዘገባው አስፍሯል።</p>

<p>ከኤርትራ ጋር የድንበር ግጭት ከተጀመረ ወዲህ የኢትዮጵያ ባለሥልጣናት በአደንዛዥ ዕፅ ቁጥጥር ላይ የነበራቸውን ትኩረት ለውጦታል። ሆኖም ከቅርብ ጊዜ ወዲህ ኢትዮጵያን ከናርኮቲክ ዕፅ አዘዋዋሪዎች የመጠበቁን እንቅስቃሴ ማጠናከራቸውን ዘገባው ጠቅሶ በፌዴራል መንግሥት ደረጃ የተቋቋመው የቁጥጥር ክፍል ችግር አለበት ብሏል። አያይዞም የቀድሞ ኮሚሽነር ሥልጣናቸውን መልቀቅና እሳቸውን የሚተካ ባለሥልጣን አለመመደቡ በቁጥጥሩ ላይ ክፍተት መፍጠሩን ያስታወቀው ዘገባ የቁጥጥሩ መዳከም ችግሩን እንዳባባሰው አትቷል።</p>

<p>በኢትዮጵያ የናርኮቲክ ቁጥጥር መ/ቤት በማኔጅመንትና በአመራር ብቃት ከፍተኛ ችግር እንዳለበትም የጠቀሰው ሪፖርት በዓለም አቀፉ የናርኮቲክ ዝውውር ቁጥጥር ላይ ችግር እንደፈጠረበት ገልጧል። የዓለም አቀፉን የናርኮቲክ ቁጥጥር ቅኝት ዋቢ ያደረገው ዘገባ እንደገለጠው ከሆነ በቦሌ አውሮፕላን ማረፊያ ውሱን የሆኑ መኮንኖች አሉ። ሙያውና ብቃት ያላቸው እንዳሉ ሁሉ ውሱን የሆነ ዕውቀትና ልምድ ብቻ ያላቸውም በቁጥጥር ሥራ ላይ ተሰማርተዋል። በተጨማሪም ምንም ዓይነት የውጪ ቋንቋ ያለመቻላቸው በቁጥጥሩ ሥራ ላይ አሉታዊ ተፅዕኖ እንዳለው ዘገባው ያስረዳል።</p>

<p>የዓለም አቀፉ የናርኮቲክ ጥናት ቡድን ደረስኩበት እንዳለው የናይጄሪያና የታንዛኒያ ዜጎች አደንዛዥ ዕፁን የሚያስተላልፉት በባህላዊ በሆኑ ምስጢራዊ ቦርሳዎች ካልሆነም በመዋጥ እንደሆነ ደርሼበታለሁ ማለቱን ዘገባው ያስረዳል። ይህ የማስተላለፊያ ዘዴ የተደረሰበት ቢሆንም ሌሎች የማዛወሪያ ዘዴዎች ግን ከተዓምር የሚቆጠሩ ናቸው። በኢትዮጵያ የቁጥጥር ሥርዓቱ መላላት የአዘዋዋሪዎቹ ተለዋዋጭ ስልት መኖር ተጨምሮ በእጅጉ እንዳሳሰበው ዓለም አቀፉ ሪፖርት አስታውቋል።</p>

<p>ከትምህርት፣ ከጤናና ከፍትህ ሚኒስቴር ተወጣጥቶ ሥራውን የሚያስተባብር ማዕከላዊ የሥልጣን አካል ተሳትፎ የጎላ አይደለም። ሆኖም አደንዛዥ ዕፆችን አስተላላፊ ወንጀለኞችን በእስራት ለመቅጣት የተደነገገውን ሕግ የሚመረምር አካል እየተንቀሳቀሰ መሆኑ አበረታች ነው ሲል ገልጧል።</p>

<p>በመጨረሻም ኢትዮጵያ የአደንዛዥ ዕፅ መሸጋገሪያ እንዳትሆን ቁጥጥሩ በበቂ መንግሥታዊ አመራርና ችሎታ ባላቸው የመስኩ ባለሙያዎች ሊጠናከር ይገባል ሲል ዓመታዊ ሪፖርቱ አሳስቧል።</p>


<p class="align-center"><a href="/Gazettas/EthioTime/info/EthioTime.sera.html">ከኢትዮታይም መጋቢት 17 ቀን 1992</a></p>

</body>
</html>	
