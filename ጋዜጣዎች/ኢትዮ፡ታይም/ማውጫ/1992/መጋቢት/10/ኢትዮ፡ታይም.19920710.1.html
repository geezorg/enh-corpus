<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኤርትራ መንግሥት ለሰላም ዝግጁ አይደለም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የኤርትራ መንግሥት ለሰላም ዝግጁ አይደለም</h1>


<p>ኢትዮጵያ ማብራሪያ በጠየቀችባቸው ቴክኒካዊ የአፈፃፀም ሰነዶች ላይ ሸምጋይ ልዑካን አካላት የተወሰኑ መሻሻሎች አድርገውባቸዋል ከተባለ ወዲህ የሻዕቢያ መንግሥት ጦርነቱን ለመቀጠል የሚያስችል አቋም መያዙን ከአሥመራ የሚወጡ ዘገባዎች ተደምጠዋል።</p>

<p>በአዲስ አበባ የሻዕቢያ መንግሥት ተጠሪ የነበሩት አቶ ግርማ አስመሮም ሰሞኑን ከሻዕቢያ ሬዲዮ ጋር ባደረጉት ቃለምልልስ ጦርነቱ ከዚህም በፊትም እንደገለፅኩት በወያኔ ኤሊቶች ከመጀመሪያውም የተቀሰቀሰ ነው በማለት ገልጠዋል።</p>

<p>በ1997 ዓ.ም አዲምሩግ የተባለውን የኤርትራን አስተዳደር አፍርሰው በኃይል የያዙት እነሱ ናቸው የሚለው ገለጣቸው የሻዕቢያ መንግሥት ለሰላም ሃሳቡ ያለውን ፈቃደኝነት ሙሉ ለሙሉ ያዳፈነ ሆኖ ተገኝቷል። አያይዘውም ሕጋዊ ያልሆነ የብር ኖት ማውጣት አይቻልም። በኢትዮጵያ ያለው የገዢው ፓርቲ ይህን ፈፅሟል። ከኤርትራ መሬት ወስዶ ብር ኖቱ ላይ ስሏል ሲሉ ወንጅለዋል።</p>

<p>አቶ ግርም አስመሮች ኢትዮጵያ ላቀረበችው 39 ጥያቄዎች ሸምጋይ አካላት በዝርዝር ምላሽ መስጠታቸውን ገልጠው ከእንግዲህ ወዲህ ይህ ሰነድ አይሰረዝም፣ አይደለዝም፣ አይለወጥም ሲሉም ተደምጠዋል። ሸምጋይ የልዑካን ቡድኖች ሰሞኑን በቴክኒካዊ የማስፈፀሚያ ሰነዱ ላይ ማሻሻያ ማድረጋቸው ደግሞ አቶ ግርማ በአራት ነጥብ ከደመደሙት ሃሳብ ጋር የሚጋጭ ሆኖ መገኘቱ ኤርትራ ለጦርነት ያላትን አማራጭ በግልፅ የሚያሳይ ሆኖ ተገኝቷል።</p>

<p>ወያኔ ኢህአዴግ ከጎንደርና ከወሎ መሬት ወስዷል የሚል ተቆርቋሪነት ስሜት ያሰሙት አቶ ግርማ አስመሮም ሆኖም ይህ እንኳን እኛን አይመለከትም ሲሉ ወዲያው አስተባብለዋል። የሻዕቢያ ፕሬዝዳንት ኢሳያስ አፈወርቂ ከእንግዲህ ሰላምን ለማስገኘት ወደጦርነት በኢሕአዴግ በኩል ለመግባት እንገደዳለን ያሉትም በዚህ አአድ በቴክኒክ ማስፈፀሚያው ስልቶች ላይ ማሻሸያ በሰጠበት ሰሞን ነው።</p>


<p class="align-center"><a href="/Gazettas/EthioTime/info/EthioTime.sera.html">ከኢትዮታይም መጋቢት 10 ቀን 1992</a></p>

</body>
</html>	
