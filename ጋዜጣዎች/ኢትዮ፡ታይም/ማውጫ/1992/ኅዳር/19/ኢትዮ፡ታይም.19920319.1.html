<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ዶ/ር በየነ የአማራጭ ኃይሎችን ውሳኔ ተቃወሙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ዶ/ር በየነ የአማራጭ ኃይሎችን ውሳኔ ተቃወሙ</h1>


<p>የአማራጭ ኃይሎች ም/ቤት ባወጣው መግለጫ ደሕዴህ ከአማራጭ ኃይሎች ም/ቤት ራሱን እንዳገለለ ስለሚቆጠር የም/ቤቱ አባል ድርጅቶች ደሕዴህ ተወግዶ ም/ቤቱ ስራውን እንዲቀጥል መወሰኑ ይታወሳል። በዚህም ውሳኔ ላይ ዶ/ር በየነ ጴጥሮስ ከሊቀመንበርነታቸው ተነስተው አቶ ክፍሌ ጥግነህ መተካታቸው ይታወቃል።</p>

<p>ይሁንና ደሕዴህ ፕሬዝዳንት ዶ/ር በየነ ጴጥሮስ «አሁንም የማውቀው የም/ቤቱ ሊቀመንበር መሆኔን ነው» በማለት የተሰጠውን ውሳኔ ተቃውመውታል።</p>

<p>ሁኔታውን አስመልክቶ የዝግጅት ክፍላችን ላቀረብንላቸው ጥያቄ ዶ/ር በየነ በስልክ በሰጡት ምላሽ አሁንም የም/ቤቱ ሊቀመንበር መሆኔን ነው የማውቀው። ም/ቤቱ 17 አባላት ያሉት ነው። 12 ሥራቸውን እያከናወኑ ይገኛሉ። ይህ ውሳኔ የተሰጠው የም/ቤቱን የሥልጣን ምንጭ በመጋፋት ሕዝብ የጣለብንን ታሪካዊ አደራ የበላ ነው ሲሉ ነቀፋ ሰንዝረዋል። </p>

<p>በተለይ ይላሉ ዶ/ር በየነ ኮሌኔል ጓዱ የተባሉትን ሰው እንደማያውቋቸው ገልጠዋል። አያይዝውም የም/ቤቱ ደንብ በሚያዘው መሰረት ሁሉንም ችግሮች ተወያይቶ መፍታት ሲቻል ሕዝቡ ከኛ በማይጠብቀው መንገድ ለሁለት ተከፍሎ መሻኮቱ እጅግ አሳፋሪ ነው ሲሉ ወቅሰዋል።</p>

<p>በዚህ ክስተት ሰርግና ምላሹ ያማረለት ወያኔ ኢሕአዴግ እስከ ዛሬ ስለአማራጭ ኃይሎች ደግ አውርቶ የማያውቀው የኢትዮጵያ ሬዲዮ በመሪ ዜናነት ማቅረቡ ወያኔ ደስታውን የገለጠበት ርዕስ እንደሆነም አስረድተዋል። ይህ ገጽታ ይላሉ ዶ/ር በየነ ግለሰቦቹ በወያኔ ኢሕአዴግ የፀጥታና ደህንነት ኃይሎች መጠለፋችውን ያረጋግጣል የሚል እምነት እንዳደረባቸውም ሳይጠቅሱ አላለፉም።</p>


<p class="align-center"><a href="/Gazettas/EthioTime/info/EthioTime.sera.html">ከኢትዮ ታይም ኅዳር 19 ቀን 1992</a></p>

</body>
</html>	
