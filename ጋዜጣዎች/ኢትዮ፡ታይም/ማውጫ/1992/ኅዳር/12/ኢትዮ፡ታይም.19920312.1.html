<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢተፖድህ ትግሉን በግንባር ቀደምትነት እንደሚመራ ገለጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢተፖድህ ትግሉን በግንባር ቀደምትነት እንደሚመራ ገለጠ</h1>


<p>የኢሕአዴግ መንግስት በሕዝቦች መካለል የጥላቻና ቅራኔ ፖለቲካን በማስፋፋት የሥልጣን ጊዜውን የማራዘም ዓላማ እንዳለው የፖለቲካ ድርጅቶች ቀደም ሲል ማስጠንቀቃቸውን የኢትዮጵያ መድኅን ዲሞክራሲ ፓርቲ ም/ሊቀመንበርና የኢተፖድህ ሴክረተሪያት ዋና ፀሐፊ ከትናንት በስቲያ አስታወቁ።</p>

<p>ኢሕአዴግ ለሥልጣን በበቃ ማግስት በደኖ አረካ ላይ የተፈፀመውን የኢትዮጵያውያንን የእርስ በርስ እልቂት ያስታወሱት አቶ ማሞ ይሁኔ በቅርቡም በጌዲዎችና በቦረና ኦሮሞዎች መካከል በአሥር ሺዎች የሚቆጠር ሕዝብ ሕይወት ማለቁን ከ3 መቶ ሺህ በላይ ከቀየው መፈናቀላቸውን ገልጠዋል።</p>

<p>ከእነዚህ የሕዝብ እልቂቶች ኢሕአዴግ በቂ ትምህርት ወስዶ በጎሳ ፖለቲካ መርህ ስር ከሚያካሂደው የጥላቻ ፖለቲካ ይታቀባል የሚል ግምት በብዙዎች ዘንድ ቢኖርም በኢትዮጵያ ተቃዋሚዎች ህብረት በኩል ግን ኢሕአዴግ የክልል ግጭቶችን በማስፋፋት የሥልጣን እድሜውን ለማራዘም ቆርቶ የተነሳበት መሆኑን ተገንዝበው ለዓለም አቀፍ ህብረተሰብም ሆነ የኢትዮጵያ ሕዝብ ከአስጠነቀቁ ቆይተዋል። ወደፊትም በጎሳዎች መካከል ተመሳሳይ ግጭት ሊፈጠር እንደሚችል አቶ ማሞ ግምታቸውን አስፍረዋል።</p>

<p>ጥቅምት 28 ቀን 1992 ዓ.ም «ወጋጎዳ»ን በመቃወም ጥያቄ ያቀረቡ መምህራን ለእስር በመዳረጋቸው ሳቢያ የወላይታ ሕዝብና ተማሪዎች እስር ቤቶችን በመሰባበር መምህራኖቻቸውን አስፈትትዋል። በዚህ ውዝግብ ከታጣቂዎች በተተኮሰ ጥይት አራት ሰዎች ሲሞቱ ከ30 በላይ መቁሰላቸው ይታወሳል። ባለፈው ማክሰኝኦ የክልሉና የማዒከላዊ ባለሥልጣናት በተገኙበት ለአካባቢው ሽማግሌዎች እስከአሁን ለተፈፀመው ስህተት ይቅርታ የጠየቁ ሲሆን «ወጋጎዳ» የተባለው ቋንቋም የክልሉ የሥራ ቋንቋ መሆኑ እንደሚሰረዝ የመንግሥት ባለሥልጣናቱ መግለጣቸው የሕዝቡን ቁጣ በረድ ያደረገው መሆኑን ተባባሪ ሪፖርተራችን ከሥፍራው ዘግቧል።</p>

<p>በመጨረሻም ኢተፖድህ ኢትዮጵያን ወደ ዲሞክራሲያዊ ሥርዓት ለማሸጋገር የእኩልነት የፍትህና የርትዕ ሥርዓትን ለመፍጠር ትግሉን በግንባር ቀደምትነት ለመምራት ዝግጁ መሆኑን ከትላንት በስቲያ ከቀስተ ደመና ሬዲዮ ጋር በአደረጉት ቃለ ምልልስ አስደምጠዋል።</p>


<p class="align-center"><a href="/Gazettas/EthioTime/info/EthioTime.sera.html">ከኢትዮ ታይም ኅዳር 12 ቀን 1992</a></p>

</body>
</html>	
