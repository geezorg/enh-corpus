<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«የቀድሞውን ጦር ያላሳተፈ ጦርነት እንደማይሰምር እናውቅ ነበር»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«የቀድሞውን ጦር ያላሳተፈ ጦርነት እንደማይሰምር እናውቅ ነበር»</h1>


<p>የቀድሞውን መከላከያ ሠራዊት ያላካተተ ጦርነት ውጤቱ እንደማይሰምር ግንዛቤ ሊወሰድ እንደሚገባው ማሳሰባችንን በመንግሥትም በኩል ይህንኑ በመገንዘብ የወሰደው እርምጃ ለአሁኑ ግባችን አንፀባራቂነት መሰረት ጥሏል ሲል የደቡብ ኢትዮጵያ ህዝቦች ዲሞክራሲያዊ ህብረት (ደሕዴሕ) ሰሞኑን ባሰራጨው መግለጫ አስታውቋል።</p>

<p>ሃገራችን ኢትዮጵያ በታሪክ ከምትታወቅበት አንዱ መለያዋ አትንኩኝ ባይነቷና ዳር ድንበሯን ዘሎ ሊያጠቃት የመጣን ጠላት አሳፍሮ መመለስ ነው ያለው ይኸው መግለጫ ይህም ድል ሥልጣን ላይ የሚወጡ ገዢዎች ድል ሳይሆን በአትንኩኝ ባይነቱ የሚታወቀው የመላው ኢትዮጵያ ሕዝብና በሰማዕታት ጀግኖቹ መስዋዕትነት የተገኘ ነው ብሏል።</p>

<p>አያይዞም «ወራሪ ነው ካሉ ወዲያ ሁኔታውን እንደዋዛ ማየትም ሆነ ወረራን ማካሄድ የጥፋታቸው ደረጃ አንድ ነው» በማለት ስጋቱን ያካተተ መግለጫ ወረራው እንደተካሄደ ማውጣቱን አስታውሶ በቅርቡ መከላከያ ሠራዊቱና ደጀኑ ሕዝብ በከፈሉት መስዋዕትነት ወራሪው ሻዕቢያ ከያዛቸው የኢትዮጵያ ግዛቶች በኃይል ለቅቆ እንዲወጣ ያደረጉትን ተጋድሎ እጅግ መሆኑን ልንገልፅ እንወዳለን ሲል አድናቆቱን ገልጧል።</p>

<p>ሆኖም ይላል የደሕዴሕ መግለጫ ጦርነት በራሱ ዘላቂ መፍትሔ አይደለም። ይልቁንስ ጉዳዩን ማካረርና ከቁጥጥር ውጭ የመሆኑን ደረጃ አመልካች ሆኖ የሚኖርበትም ጊዜ አለ። ዙሪያ ጥምጥም በመሔድና ከፍተኛ የሰው መስ
ዋዕትነት በማስከፈል ለጥልቅ ጉዳት ይዳርጋል በማለት አሳስቦ ኢትዮጵያ ሃገራችን ለዚህ ዓይነቱ ጉዳት ሳትወድ በግድ ስትጋለጥ ኖራለች። ብሏል።</p>

<p>ይህ ዕድል ይሁን አጋጣሚ ህዝባችንን መከራውን ከመጋፈጥ አንድም ጊዜ ቸል አላለም። አትንኩኝ ባይነቱና ለጥቃት የመጡበትን ጠላቶች የማሸነፍ ታሪኩ ጎልቶ የይታእው እንዳለ ሆኖ በሌላ በኩል የድንበ ውዝግብ በሰላማዊ ውይይትና ድርድር ለአንዴና ለመጨረሻ ጊዜ የሚዘጋበት ሂደት ከፍተኛ ግምት ተሰጥቶት እልባት ማግኘት አለበት የሚል አቋም እንዳለው ደሕዴሕ በመግለጫው ላይ አስፍሯል።</p>


<p class="align-center"><a href="/Gazettas/EthioTime/info/EthioTime.sera.html">ከኢትዮ ታይም ሰኔ 4 ቀን 1992</a></p>

</body>
</html>	
