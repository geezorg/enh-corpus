<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በኢትዮ- ኤርትራ ድንበር ላይ የ663 ሚሊዮን ዶላር የግንባታ ዕቅድ እንደነበር ተገለጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በኢትዮ- ኤርትራ ድንበር ላይ የ663 ሚሊዮን ዶላር የግንባታ ዕቅድ እንደነበር ተገለጠ</h2>


<p>ኢትዮጵያና ኤርትራ በሚወዛገቡባቸው አካባቢዎች የዓለም ባንክ የ663 ሚሊዮን ዶላር የፕሮጀክት ዕቅድ እንደነበረውና በግጭቱ ሳቢያ እንቅስቃሴው መገታቱን ለድርጅቱ ቅርበት ያለው የዜና ምንጭ ሰሞኑን ከላከው መረጃ መረዳት ተችሏል።</p>

<p>386 ሚልዮን የአሜሪካ ዶላር ለኤርትራ የተመደበ ሲሆን 277.3 ሚሊዮን ዶላር ደግሞ የዓለም ባንክ ለኢትዮጵያ ሰፊ የልማትና ግንባታ ተገባር እንዲውል መመደቡን ዜናው ጠቅሶ ሁለቱ ሃገሮች በድንበር ይገባኛል ጥያቄ ጦርነት ላይ መሆናቸው የታቀደውን የግንባታ ማከናወን ሥራ መስራት ያለመቻሉን የዓለም ባንክን ጠቅሶ የተሰራጨው ዘገባ አመልክቷል።</p>

<p>በሁለቱም ሃገሮች ረጅም የኤሌትሪክ ስርጭት እንዲኖር ዕቅድ ተይዟል። ለዚህ የኃይል ግንባታ በአወዛጋቢዎቹ ድንበሮች አካባቢ ከ200 ሚሊዮን ዶላር ወጪ መሆኑን በዜናው ላይ ተመልክቷል።</p>

<p>ኤርትራ ከኢትዮጵያ ወደ ጦርነት ከማምራታቸው በፊት ለመንገድና ለመልሶ ማቋቋም ሥራ ለእያንዳንዳቸው ሁለት መቶ ሚሊዮን ዶላር ተጨማሪ ገንዘብ መድቦ እንደነበር ከዜናው ለማወቅ ተችሏል። ሁለቱ ሃገሮች ጦርነት ውስት ከገቡ ሁለት ዓመታት ተቆጥሯል።</p>

<p>የዓለም ባንክ አበዳሪ አካል በሰላም እጦት የመደበውን በጀት ሥራ ላይ ለማዋል አልቻለም። በተቃራኒው ሁለቱ ሃገሮች በሚሊዮኖች የሚቆጠር ሃብታቸውን ለጦርነት እያዋሉት ነው። አምራች የሆነው ኃይላቸውን ለጦርነት አሰልፈዋል። ከሰላም ይልቅ ወደእልቂት ማምራታቸው በየሃገሮቻቸው ላይ አስቀድሞ ከነበረው ሥር የሰደደ ችግር አንፃር ጦርነቱን ሰላም ካልተካው በስተቀር የሚያስከትለው መከራ ቀላል አይደለም ሲል የዓለም ባንክን የጠቀሰው ዜና ዘግቧል።</p>


<p class="align-center"><a href="/Gazettas/EthioTime/info/EthioTime.sera.html">ከኢትዮ ታይም ሚያዝያ 2 ቀን 1992</a></p>

</body>
</html>	
