<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የ200 መቶ ሚሊዮን ብር ኮንትሮባንድ ሃገር ውስጥ እንዲገባ ተፈቀደ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የ200 መቶ ሚሊዮን ብር ኮንትሮባንድ ሃገር ውስጥ እንዲገባ ተፈቀደ</h1>


<p>በሶማሌ ክልል አርቲሼክ በተባለየጠረፍ ከተማ የገቡ 200 ሚሊዮን ብር የሚያወጡ የኮንትሮባንድ ዕቃዎች ሕጋዊ እውቅና ተሰጥቷቸው በአንሰተና ቀረጥ ሃገር ውስጥ እንዲገቡ መፈቀዱን የንግድና የኢንዱስትሪ ሚኒስትር ባለሥልጣናትን ጠቅሶ የተሰራጨው ዘገባ ከትናንት በስቲያ አስታውቋል።</p>

<p>የተከማቹትን የኮንትሮባንድ ዕቃዎች አጣርቶ ሕጋዊ እውቅና ለመስጠት በሚኒስትሩ መስሪያ ቤት እንድ ኮሚቴ ተቋቁሞ ሁኔታውን ካጠና በኋላ በሸቀጦቹ በአነስተኛ ቀረጥ ሃገር ውስጥ እንዲገቡ ፈቅዷል። ይህንኑ ጥናት ለመንግሥት ቀርቦለት ፈቃድ የሰጠ ሲሆንየማጣራቱን ሂደት ለማፋጠን ከአንድ ዓመት በላይ ጊዜ መውሰዱን ዘገባው ጠቅሷል።</p>

<p>በጠረፍ የንግድ ከተሞች ከፍተኛ የኮንትሮባንድ ንግድ መስፋፋቱ ኃላፊነቱ የሚመለከተው መንግሥታዊ የቁጥጥር አካል ከአቅሙ በላይ እንደሆነበት አመልካች መሆኑን የሚናገሩት የቅርብ ወገኖች የኮንትሮባንድ ሸቀጦችን ሕጋዊ እውቅና መስጠቱ በህግ የሚሰሩትን የንግድ ህብረተሰብ ክፍሎች እንስቅስቃሴ የሚያዳክም ነው ሲሉ እርምጃውን ኮንነውታል።</p>

<p>በዘገባው መሰረት 500 የሚደርሱ ልዩ ልዩ ተሽከርካሪዎች የሶማሌን ክልል ድንበር ተሻግረው በሕገ ወጥ መንገድ ወደ ኢትዮጵያ መግባታቸውን ጠቅሷል። ከእነዚህም 100 የሚሆኑ ተሽከርካሪዎች በልዩ አስተያየትና ቀረጥ ሃገር ውስጥ እንዲገቡ ተፈቅዶላቸዋል።</p>

<p>400 የሚሆኑት ተሽከርካሪዎች ደግሞ ከመጋቢት 15 ቀን 1992 ጀምሮ በሶት ወር ጊዜ ውስጥ የቀረጥን ህግ ተንተርሶ ከሚሰራባቸው ሶስት ዓይነት አማራጮች ውስጥ ባለንብረቱን በማይጎዳ መልኩ ተቀርጦባቸው እንዲገቡ የሚኒስቴር መ/ቤቱ ባለሥልጣናት መወሰናቸውን በዜናው ላይ ተመልክቷል።</p>

<p>በሶማሊያ አካባቢ የኮንትሮባንድ እንቅስቃሴ ሥር እየሰደደ መምጣቱ በዚያ አካባቢ የሰላም መታወክ እንቅስቃሴውን ለመገደብ እንዳልተቻለ ከዜናው ለመረዳት ተችሏል። እስከ ብር 2 ሺህ ድረስ የጠረፍ ንግድ መፈቀዱን ያመለከተው ይኸው ዘገባ እንቅስቃሴውን ሊገታው ይችላል የሚል እምነት መኖሩን የገለጠ ቢሆንም በአንድ ጊዜ ብር ሁለት መቶ ሚሊዮን ክምችት መኖር የብር 2 ሺህ የንግድ ልውውጥ ለችግሩ ፈፅሞ መፍትሄ መሆን እንደማይችል ታዛቢዎች ይናገራሉ።</p>


<p class="align-center"><a href="/Gazettas/EthioTime/info/EthioTime.sera.html">ከኢትዮ ታይም ሚያዝያ 21 ቀን 1992</a></p>

</body>
</html>	
