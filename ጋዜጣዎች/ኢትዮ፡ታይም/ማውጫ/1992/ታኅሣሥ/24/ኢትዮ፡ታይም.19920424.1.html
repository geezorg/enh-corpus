<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ከዶ/ር በየነ ሕብረትን የማፍረስ አቋም አንፃር ውሳኔው አያስገርመንም»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«ከዶ/ር በየነ ሕብረትን የማፍረስ አቋም አንፃር ውሳኔው አያስገርመንም»</h1>


<p>ብሔራዊ የምርጫ ቦርድ በአዋጅ የተቋቋመው በሃገሪቱ የሚካሄደውን ምርጫ ለተመለከተ ሂደቱን መከታተልና ለምርጫው መሳካት አስፈላጊ የተባሉትን ሁኔታዎች ለማመቻቸት እንጂ በፖለቲካ ፓርቲዎች የውስጥ ጉዳይ ገብቶ ውሳኔ የመስጠት በህግ የተሰጠው ምንም ስልጣን የለም ሲሉ «የአማራጭ ኃይሎች ም/ቤት ሊቀመንበር» አቶ ክፍሌ ጥግነህ የቦርዱ ውሳኔ ተቀባይነት የለውም በማለት ሰሞኑን በተለይ ከኢትዮ ታይም ጋዜጣ ዝግጅት ክፍል ጋር ባደረጉት ቃለ ምልልስ አስታውቀዋል።</p>

<p>የምርጫ ቦርዱ ሕጋዊ እውቅና ሰጥቶ በምዝገባ የያዛችውን የአማራጭ ኃይሎች ም/ቤት መሥራች ድርጅቶች ገፍቶ በእነ ዶ/ር በየነ ለሚመራው ደኢሕዴኅ የአማራጭ ኃይሎችን ስያሜ የመስጠት ሥልጣን እንደሌለው ያስገነዘቡት አቶ ክፍሌ ጥግነህ የተሰጠውን ሕገ ወጥ ውሳኔ ም/ቤቱ ለሕግ ለማቅረብ እንቅስቃሴውን እንደጀመረ ጨምረው ገልጠዋል።</p>

<p>በአማራጭ ኃይሎች ላይ ሲፈፀም የነበረውን ጥቃት ስንመረምርና ዶ/ር በየነ ያንፀባርቁ የነበረውን አቋም ስንመለከት በኢሕአዴግ ሳንባ የሚተነፍሰው ምርጫ ቦርድ ይህን ዓይነት አድሎአዊ ውሳኔ መስጠቱ አያስገርምም። የሚያሳዝነው እውቅና የሰጣቸውን ፓርቲዎች ተጭኖ በደኢሕዴኃ ሥር ላሉ 12 የጎሳ ድርጅቶች ም/ቤቱን አሳልፎ መስጠቱ ቦርዱ ለሚተዳደርበትም ሕግ ተገዥ እንዳልሆነ አመልካች ነው ሲሉ ነቀፋ ሰንዝረውበታል። ቦርዱ የፓርቲዎች የውስጥ አሰራርን የመመርመር ሥልጣን በሕግ አልተሰጠውም። ስለደረሰበት ውሳኔ ጉዳዩ ለሚመለከታቸው ወገኖች አልገለጠም።</p>

<p>ተቃዋሚዎችን ለማዳከም የተፈፀመ ሌላው ሴራ እንደሆነም ሲናገሩ በኢትዮጵያ ህዝብ ሕሊና ውስጥ ያለው ጥርጣሬ በእኛም ውስጥ አለ። እነዶ/ር በየነ በጎሳ የተደራጁ ናቸው። እስከመገንጠል የሚለውን አንቀፅ ያፀደቁ ቢሆንም በቅንጅት ስንሰራ ሰምንተንባቸው የማናውቀውን የእስከ መገንጠል አንቀጽ ደጋፊና አቀንቃኝ ሆነው አግኝተናቸዋል። አራቱ የም/ቤቱ ቅንጅት አባላ ድርጅቶች ሕብረብሔራዊ አቋም የሚያራምዱና የጎሳ ፖለቲካን ያወገዙ ናቸው። ኢሕአዴጋዊው የምርጫ ቦርድ ጽ/ቤት ለኢትዮጵያ በአንድነት መኖር የሚታገሉትን መርጦ እንደተለመደው የጥቃት ውሳኔ መስጠቱ በአማራጭ ኃይሎች ም/ቤት ሥም ላቀረብናቸው እጩዎች መሰናክል ሆኖባቸዋል የሚሉት አቶ ክፍሌ አራቱ አባል ድርጅቶች ራሳቸውን ችለው በምርጫው ለመሳተፍ በአዲስ አበባና በክልሎችም ጭምር የድጋፍ ፊርማ ማሰባሰባቸውን እያፋጠኑ መሆናቸውን አስታውቀዋል።</p>


<p class="align-center"><a href="/Gazettas/EthioTime/info/EthioTime.sera.html">ከኢትዮ ታይም ታሕሳስ 24 ቀን 1992</a></p>

</body>
</html>	
