<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አዲስ አበባ በቦርድ እንድትተዳደር ጥያቄ ቀረበ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">አዲስ አበባ በቦርድ እንድትተዳደር ጥያቄ ቀረበ</h1>


<p>አዲስ አበባ ከተማ በአሳሳቢ ሁኔታ ላይ ስለምትገኝ በዝሁ ጉዳይ ላይ የጠ/ሚ/ሩ አትኩሮትና ክትትል የታከለበት የአዲስ አበባ ከተማ ነዋሪዎች ባለአደራ ቦርድ እንዲቋቋሙ የአዲስ አበባ ንግድ ም/ቤት ፕሬዝዳንት አቶ ክቡር ገና ጠየቁ።</p>

<p>አዲስ አበባ ከተማ በአሳሳቢ ሁኔታ ላይ ስለትምገኝና ይህ ችግር የጀመረው ዛሬ ባይሆንም ከረጅም ጊዜ በፊት ነው በማለት ያሳሰቡት አቶ ክቡር ገና በዚሁ ጉዳይ ላይ የጠ/ሚ/ሩ አትኩሮትና ክትትል ካልታከለበት ከተማይቱ ዘለቄታዊ ጥቅም እንደምታጣ «ከጠ/ሚ/ሩ የሚጠበቅ ታላቅ ተግባር» በሚል ርዕስ ለንግድና ልማት ጋዜጣ በላኩት ማስታወሻ ገልጠዋል።</p>

<p>በከተማዋ የሥራ አጥነት መጠን 40 ከመቶ በላይ መድረሱ ይፋ ከሆነ ቆይቷል። የመኖሪያ ቤት እጦት በቋሚነት የሚቀጥል ችግር ይመስላል። የአካባቢ መቆሸሽም አሳሳቢ ደረጃ ላይ ደርሷል በማለት ያሳሰቡት አቶ ክቡር እነዚሁ ሁሉ ተደራራቢ ችግሮች በመኖራቸው የመዲናይቱ መስተዳድር በነዋሪዎቹ ዘንድ አመኔታ እያጣ መሆኑን አክለው ገልፀዋል።</p>

<p>አያይዘውም በጠ/ሚ/ሩ ትኩረት ከሚሰጥባቸው አንዱ ይህ ውስብስብ የአዲስ አበባ ከተማ ችግር እንደሚሆን አያጠራጥርም ያሉት የከተማዋ ንግድ ም/ቤት ፕሬዝዳንት ሙሉ ሥልጣን ያለው የከተማይቱ ተመራጭ አስተዳደር ካልተመሰረተ መጪው ምርጫ ለአዲስ አበባ የተለየ ለውጥ አያመጣም የሚል ጥርጣሬ በብዙዎች ዘንድ መኖሩን ገልጠው አሸናፊው ፓርቲ በሚቀጥለው የምርጫ ዘመንም የነዋሪው ሕዝብ ድጋፍ የሌለውን ባለሥልጣን በመመደብ እንደአለፈው ሁሉ የከተማይቱን ም/ቤት በቁጥጥሩ ሥር ያደርጋል የሚል ፍራቻና ጥርጣሬ እየተደመጠ መሆኑን አቶ ክቡር በዚሁ ማስታወሻቸው አሳስበዋል።</p>

<p>ለጠ/ሚ/ሩ የከተማዋን ዕድገት ከቀድሞ በተሻለ ሁኔታ ለመለወጥ ከዚህ የተሻለ አጋጣሚ የለም፤ ለዚህም ለውጥ ዛሬ ግፊት ማድረግ የሚችሉት ጠ/ሚኒስትሩ ብቻ ናቸው የሚል ማሳሰቢያ ያቀረቡት የከተማዋ ንግድ ም/ቤት ፕሬዝዳንት ምናልባት በቀጣዩ ምርጫ ጊዜ መካከል አዲስ ሕግ ማውጣት አይቻል ይሆናል። ይሁን እንጂ ጠ/ሚኒስትሩ ሰባት ወይም ዘጠኝ ታዋቂ የአዲስ አበባከተማ ነዋሪዎችን በባለአደራ ቦርድ አባልነት ሊሰይሙ ይገባል ብለዋል።</p>

<p>በርግጥም ይላሉ አቶ ክቡር ውስብስብ የሆነውን የከተማዋን ችግር አስወግዶ ተጨባጭ ውጤት ለማምጣት ትክክለኛ ግቡን የሚያሳይ እቅድ ሲኖር ብቻ ነው። ይህ ደግሞ ተጨባጭ በሆነ የጊዜ ገደብ ላይ የተወሰነ መርሐ ግብር ማስቀመጥ ይጠይቃል የሚል መልዕክት አስተላልፈው አዲስ አበባ የአፍሪካ መንግሥታት ማዕከል እንደሆነች ከገለጡ በኋላ ወደኋላ የሄደውን እድገቷን ለማፋጠን ቆርጦ የተነሳ አስተዳደር እንደሚያስፈልጋት አቶ ክቡር አስታውቀዋል። አቶ ክቡር በዚሁ መልዕክታቸው ይህን ለውጥ ለማምጣት የጠ/ሚኒስትር መለስ ዜናዊ ይሁንታ ወሣኝነት አለው ሲሉ መልዕክታቸውን ደምድመዋል።</p>


<p class="align-center"><a href="/Gazettas/EthioTime/info/EthioTime.sera.html">ከኢትዮታይም ታህሣስ 3 ቀን 1992</a></p>

</body>
</html>	
