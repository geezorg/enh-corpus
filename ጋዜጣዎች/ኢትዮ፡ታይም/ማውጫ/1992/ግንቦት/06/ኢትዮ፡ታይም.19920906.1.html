<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>መዐሕድ የተዛባና ሕገወት ቅስቀሳ እንደተደረገበት አስታወቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">መዐሕድ የተዛባና ሕገወት ቅስቀሳ እንደተደረገበት አስታወቀ</h1>


<p>የተወረሱ ቤቶችን አስመልክቶ ለባለንብረቶቹ ይመለስ ሲባል ለረጅም ጊዜ ጥናት ተደርጎባቸው መመለስ ካልተቻለ እንኳ ባለሃብቶቹ ተገቢ የካሳ ክፍያ እንዲያገኙ ይታገላሉ እንጂ ማንኛውም ተከራይ ዜጋ ተተኪ የሆነ የራሳቸው ቤት ሳያገኝ የመላው ዐማራ ህዝብ ድርጅት (መዐሕድ) የኢህአዴግ ካድሬዎች እያናፈሱ ያለውን አሉባልታ መሰረት በማድረግ ትናንት ባወጣው መግለጫ አስታውቋል። </p>

<p>ድርጅቱ በአዲስ አበባ በኦሮሚያ በድሬዳዋና በአማራ ዕጩዎችን አቅርቦ ዛሬ በሚካሄደው ምርጫ እንደሚወዳደር ጠቅሶ የኢህአዴግ ካድሬዎች ቦርዱ የደነገገውን የምርጫ መስፈርት በመተላለፍ የነዋሪውን ህብረተሰብ የመምረጥና የመመረጥ መብት ገፍትረው መዐሕድ ቢመረጥ ቤት አልባ ትሆናላችሁ። ከኢህአዴግ ውጭ ያሉትም የግልም ሆኑ የፓርቲ ተወዳዳሪዎች እንዳትመርጡ የሚል የተዛባና ህገወጥ ቅስቀሳ ሲያደርጉ መሰንበታቸውን ገልጧል።</p>

<p>አያይዘውም ተቃዋሚዎችን ከመረጣችሁ አምስት ዓመት ትቀጠቀጣላችሁ የሚል ዘለፋ ሰንዝረዋል። የመንግስት ሰራተኛ የመንግስት ደጋፊ ነው የሚበላውም እንጀራ የኢህአዴግ ነው። መመረጥ ያለበትም ኢህአዴግ ነው። አለበለዚያ ወዮውለት። መዐሕድ ቢመረጥ ከቤታችሁ አውጥቶ ደጅ ይጥላችኋል። ኢህአዴግ ካቀረባቸው ሰባቱ ዕጩዎች አንደኛውን እንኳ ካልመረጣችሁ እንዳልመረጣችሁ ይቆጠራል በማለት የገዢው ፓርቲ ካድሬዎች የህዝቡን ስነልቦና በመስለብ ዛቻና ማስፈራራት ፈፅመዋል ሲል ከስሷል።</p>

<p>ቀደም ሲል በዓመት ከሶስት ሺህ ያላነሰ የተለያዩ ቤቶች ይሰሩ እንደነበር ያስታወሰው መግለጫ በየዓመቱ አምስት ሺህ ያህል ሰዎች የራሳቸውን የግል ቤት ይሰሩ እንደነበር አትቷል። ይህን ያሰኘን የመላው ዐማራ ህዝብ ድርጅት ሥልጣን ቢይዝ በደርግ የተወረሱ ቤቶችን ስለሚመለስ ሜዳ ላይ ይጥላቸዋል የሚለው የኢህአዴግ ካድሬዎች የተዛባና ህገወጥ ቅስቀሳ መዐሕድን አትምረጡ የሚል ዓላማ ይዞ መነሳቱን በመረዳታችን ነው ሲል የበረታ ወቀሳ የሰነዘረው የመዐሕድ መግለጫ የገጠር መሬትና የከተማ ቦታ በግል ባለቤትነት መያዝ አለበት። የመሸጥም መብትም መከበር አለበት። ህዝቡ ከመንግስት ጢሰኝነት ነፃ መውጣት አለበት የሚለው የድርጅቱ ቀዳሚ እና ትኩረት የሰጠበት አጀንዳ መሆኑንም አስምሮበታል።</p>

<p>አያይዞም መዐሕድ ለትግል ሲነሳ የያዛቸው አቋም አሉት። የንብረት ባለቤትነት ለዜጎች ሊከበሩ ይገባቸዋል። ሶሻሊስታዊ ኢኮኖሚ ተግባራዊ ውጤቱ ውድቀት መሆኑ ስለታመነበት የነፃ ገበያ ኢኮኖሚያዊ ስርዓትን መከተል ያስፈልጋል። ትግራይ ውስጥ በደርግ የተወረሱ ቤቶች ተመልሰዋል። ህወሓት የኢህአዴግ መንግስት ዋነኛ ኃይል በመሆኑ በአንድ መንግስት ውስጥ ሁለት ዓይነት አሰራር ሊኖር አይገባውም። ለኢትዮጵያውያን የውጭ ባለሃብቶች በሙሉ እምነት ሃብታቸውን አፍስሰው እንዲሰሩ የህግ ዋስትና መሰጠት እንዳለበት የመዐሕድ ዋነኛ ዓላማ መሆኑን መግለጫው ዘርዝሯል።</p>

<p>የተወረሱ ቤቶች ለባለቤቶቹ ከመመለሳቸው በፊት የቤቱን ባለቤቶች ማንነት ማጣራት በቤቱ ውስጥ በሚኖሩት ዜጎች በራሳቸው አቅም ካልሆነም በባንክ የራሳቸው የሆነ ቤት የሚሰሩበትን ሁኔታ ማመቻቸት አስፈላጊ መሆኑንምም የመዐሕድ እምነት እንደሆነም መግለጫው አትቷል።</p>

<p>በመጨረሻም ዛሬ የድምፅ መስጫ ወቅት ላይ የኢህአዴግ ካድሬዎች በመዐሕድም ሆነ በሌሎች ተቃዋሚ ድርጅቶች ላይ የሚካሄዱትን የ«አትምረጡ» ዘመቻ ፍርዱንና ውሳኔውን የመምረጥም ሆነ ያለመምረጥ ስልጣኑ የህዝብ መሆኑን መዐሕድ ያምናል ሲል አሳስቧል።</p>


<p class="align-center"><a href="/Gazettas/EthioTime/info/EthioTime.sera.html">ከኢትዮ ታይም ግንቦት 6 ቀን 1992</a></p>

</body>
</html>	
