<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሻዕቢያ አዲስ ወታደራዊ ማሰልጠኛ ማቋቋሙ ተገለጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ሻዕቢያ አዲስ ወታደራዊ ማሰልጠኛ ማቋቋሙ ተገለጠ</h1>


<p>ሻዕቢያ ለኢሕአዴግ ተቃዋሚ የፖለቲካ ድርጅቶች አዲስ ወታደራዊ ማሰልጠኛ ጦር ሰፈር ማቋቋሙን ሰሞኑን የወጣ አንድ ዘገባ አስታውቋል።</p>

<p>ወታደራዊ ማሰልጠኛው ከአሰብ ወደብ 200 ኪ.ሜ ርቀት ላይ ኢትዮጵያና ኤርትራን ለሚያዋስነው ድንበር ቅርበት እንዳለው የጠቀሰው ዘገባ በማሰልጠኛው ውስጥ ከወታደራዊ ስልጠናዎች ጋር የቀላል መሳሪያዎች የተኩስ ልምምድ እየተደረገ መሆኑን አመልክቷል። ማሰልጠኛው የተኩስ ቀጠናና የስንቅ ማከማቻዎች የተሟሉለት ወታደራዊ ማሰልጠኛ መሆኑን የዩኤስ አሜሪካ ወታደራዊ መረጃ በሳተላይት የጠለፈውን ፎቶ ጠቅሶ ዘግቧል።</p>

<p>በማሰልጠኛ ውስጥ የትኛው የኢሕአዴግ ተቃዋሚ ፓርቲ ተዋጊዎች ስልጠና ላይ እንደሚገኙ በግልፅ ያላስቀመጠው ይኸው ዘገባ የጦር ካምፑ ከጥበቃ ነፃ በሆነው የኢትዮጵያ የድንበር አካባቢ ሆኖ መገኘቱ በቀላሉ ወደ ኢትዮጵያ ዘልቆ ለመግባት አመቺ መሆኑን ገልጧል።</p>

<p>ቅደም ሲል በዚሁ የጦር ካምፕ ሰልጥነው ወደ ሶማሊያ የተሻገሩት የኦሮሞ ነፃነት ግንባር ተዋጊዎች በኢትዮጵያ ጦር ክፉኛ መመታታቸውን ይታወቃል። ኦነግ ሶማሊያን ለቆ እንዲወጣ መጠጊያው የነበሩት አይዲድ ትዕዛዝ ሰጥተዋል። የኦነግ በአሥመራ መኖር ይነገር እንጂ ሻዕቢያ ሌሎች የኢሕአዴግ ተቃዋሚ ፓርቲ ተዋጊዎችንም እያደራጀ መሆኑን በተደጋጋሚ ተዘግቧል።</p>

<p>አዲሱ ጦር ሰፈር አፋምቦ ከተባለው ቀድሞው የኦነግ ማሰልጠኛ 47 ኪ.ሜ ርቀት ላይ እንደሚገኝየገለፀው ዘገባ አክሎ እንዳለው የማሰልጠኛው በድንበር አካባቢ መሆን ሻዕቢያ የተቃዋሚዎችን ተዋጊዎች ኢትዮጵያ ውስጥ ለሽብር ተግባር ሳያሰማራቸው አይቀርም ሲል ግምቱን አስፍሯል።</p>

<p>በድንበር ይገባኛል ጥያቄ ተፋጠው የሚገኙት ኢትዮጵያና ኤርትራ አንዱ የሌላውን ተቃዋሚ በማደራጀት ተጨማሪ ፍልሚያ ላይ ይገኛሉ። ሻዕቢያ ተቃዋሚው የነበረውን ጀብሃን የሚተካ ሌላ እስላማዊ ቡድን ማደራጀቱ ተሰምቷል።</p>


<p class="align-center"><a href="/Gazettas/EthioTime/info/EthioTime.sera.html">ከኢትዮ ታይም የካቲት 26 ቀን 1992</a></p>

</body>
</html>	
