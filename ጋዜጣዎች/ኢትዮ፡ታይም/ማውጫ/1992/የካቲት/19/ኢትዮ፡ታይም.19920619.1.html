<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ጋዜጠኛ ማዕረጉ በቀይ ሽብር ወንጀል ክስ ተመሰረተበት</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ጋዜጠኛ ማዕረጉ በቀይ ሽብር ወንጀል ክስ ተመሰረተበት</h1>


<p>አንጋፋው ጋዜጠኛ ማዕረጉ በዛብህ በ1949 ዓ.ም የወጣውን የወንጀለና መቅጫ ህግ ቁጥር 281 የተመለከተውን ተላልፈሃል በመባል የካቲት 7 ቀን 1992 ዓ.ም ክስ እንደ ተመሰረተበት።</p>

<p>ተከሳሽ ጋዜጠኛ ማዕረጉ በዛብህ «ፀረ አብዮተኛ ቀይ ሽብር ይፋፋም» በማለት ከ1- 23 በተራ ቁጥር ስም ዝርዝራቸውን የሰፈረውን ወጣቶች በታሕሳስ ወር 1970 ዓ.ም ለሕግ ተቃራኒ በሆነ መንገድ ደብረ ዘይት ውስጥ እንዲገደሉ «ተሳትፈዋል» የሚል እንደሆነ ለማወቅ የተቻለ ሲሆን ከሳሽ ልዩ ዓቃቤ ሕግ ተጨማሪ ያለውንም ክስ የያዘ የክስ ቻርድ ማቅረቡን ታውቋል።</p>

<p>ከቀይ ሽብር ጋር በተያያዘ ባለፈው የካቲት 7 ቀን 1992 የተዳረገው ጋዜጠኛ ማዕረጉ በዛብህ የአዲስ ዘመን ጋዜጣ፣ የዛሬይቱ ኢትዮጵያ፣ የኢትዮጵያን ሄራልድ እና የካቲት የተባለ መጽሔት ዋና አዘጋጅ ሆኖ ለረጅም ጊዜ ያገለገለ ሲሆን ኢሕአዴግ ለሥልጣን ከበቃ ወዲህ ዘ ሞኒተር የተባለ የእንግሊዘኛ ጋዜጣ አዘጋጅም እንደነበር ይታወቃል።</p>

<p>በአፍሪካ ኢኮኖሚ ኮሚሽን የሕዝብ ግንኙነት ክፍል ኃላፊ ሆኖ በመስራት ላይ እንዳለ በልዩ ዓቃቤ ሕግ የክስ መጥሪያ በቁጥጥር ስር ከዋለ በኋላ የኢትዮጵያ ሕግ በሚያዘው መሰረት በ48 ሰዓት ውስጥ ፍ/ቤት አለመቅረቡም ታውቋል።</p>

<p>ጋዜጠኛ ማዕረጉ በዛብህ የተከሰሰበት ወንጀል የዋስ መብት የሚያሰጠው ባለመሆኑ በእስር ቤት ሆኖ የክስ ሂደቱን እንደሚከታተል የተጠቀሰበት የሕግ አንቀፅ ያስረዳል።</p>

<p>አንጋፋው ጋዜጠኛ የአዲስ አበባ ዩኒቨርስቲ መምህር ሆኖ ሰርቷል በ1938 የተወለደው ጋዜጠኛ ማዕረጉ በፖለቲካል ሳይንስ በ1964 ዓ.ም የመጀመሪያ ዲግሪውን አግኝቷል። በዓለም አቀፍ ግንኙነት በድህረ ምረቃ ዲፕሎማ አግኝቷል። በጣሊያን ቦሎኝ ዩኒቨርስቲ በዓለም አቀፍ ጥናት ትምህርት ተከታትሏል። በጄኔቭ በዓለም አቀፍ ግንኙነት ሁለተኛ ዲግሪውን አግኝቶ በከፍተኛ ኃላፊነት አገልግሏል።</p>

<p>በ21ኛው ክ/ዘመን የመረጃ ስርጭትን ሚዛናዊ ለማድረግና የጋዜጠኞችን ሙያዊ ክህሎት ለማበልፀግ የጋዜጠኛ ማዕረጉ በዛብህ ትምህርት አዘል ምክር ትልቅ ዋጋ እንዳለው የገለጡት በቅርቡ የሚያውቁት ወገኖች መታሰሩን አስመልክቶ «ከእንግዲህ ኢትዮጵያ በሰላ ረጅም ልምድና የተካበተ ዕውቀት ያለውን ጋዜጠኛዋን ለዓመታት በእስር ታጣለች» ሲሉ ተደምጠዋል።</p>

<p>የጋዜጠኛ ማዕረጉ በዛብህን ክስ የሚመለከተው ችሎት የካቲት 7 ቀን 1992 ዓ.ም የክስ ቻርጁን ከሰጠ በኋላ ለመጋቢት 3 ቀን 1992 ዓ.ም ቀጠሮ ሰጥቷል።</p>


<p class="align-center"><a href="/Gazettas/EthioTime/info/EthioTime.sera.html">ከኢትዮ ታይም የካቲት 19 ቀን 1992</a></p>

</body>
</html>	
