<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የመንግሥትና የነፃ ፕሬስ ጋዜጠኞች በጋራ የተሳተፉበት ሴሜናር ተጠናቀቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የመንግሥትና የነፃ ፕሬስ ጋዜጠኞች በጋራ የተሳተፉበት ሴሜናር ተጠናቀቀ</h2>


<p>በዓለምአቀፍ የጋዜጠኞች ማህበር (IFJ) እና ዓለም አቀፍ የፕሬስ ተቋም (IPI) ድጋፍና በአውስትሪያ፣ በብሪትሽና ኖርዌይ ኤምባሲዎች ትብብርተዘጋጅቶ ሁለት ቅናት የፈጀው የመንግሥትና የነፃው ፕሬስ ጋዜጠኞች የተሳተፉበት ትምህርታዊ ሴሜናር ትላንት ተጠናቀቀ። </p>

<p>ሴሜናሩን በንግግር የከፈቱት የዓለም አቀፍ የፕሬስ ተቋም ዳይሬክተር ሲሆኑ የብሪትሽ ም/አምባሳደርና የአውስትሪያ አምባሳደር በየተራ ንግግር አድርገዋል።</p>

<p>የአዲስ ትሪቢዮን ጋዜጣ አሳታሚ አቶ ታምራት በቀለ በመንግሥትና በግሉ ሚዲያ መካከል ስላለው ግንኙነት ሲያስረዱ ነፃ የሕትመት ውጤቶች በሕግ ተፈቅዶ መሠራጨት ከጀመሩ ወዲህ በርካታ ጋዜጠኞች ለወህኒ መዳረጋቸውን ገልጠዋል። ከፍተኛ የገንዘብ ቅጣትና መጠኑ የማይቻል የዋስትና ገንዘብ ጥያቄ የነፃው ፕሬስ ያስተናገዱት ስቃይ እንደነበር ያስታወሱት አቶ ታምራት በቀለ ከኢትዮ ኤርትራ ግጭት ወዲህ በመንግሥትና በነፃው ፕሬስ መካከል መልካም ግንኙነት እየታየ መሆኑን አብራርተዋል። የመንግሥትና ባለሥልጣናትና ፓርላማው ለነፃ ጋዜጠኞች መረጃ መከልከልን አስመልክቶ አቶ ታምራት ሲናገሩ ከጦርነቱ ወዲህ መሻሻሎች ታይተዋል ሲሉ ገልጠዋል።</p>

<p>እሳቸው ይህን ይበሉ እንጂ የሴሜናሩ ተሳታፊዎች የበረታ ተቃውሞ ሰንዝረውበታል። የኢህአዴግ መንግሥት ከሻዕቢያ ጋር የነበረው ቅጥ ያጣ ግንኙነት በልክ ይሆን ዘንድ የነፃው ፕሬስ ጋዜጠኞች መክረዋል። የአስመራና የአዲስ አበባ መግንሥታት ግንኙነት ዓለምአቀፍ ሕግንና ሥርዓትን የተከተለ ይሆን ዘንድ አሳስበዋል።</p>

<p>ሆኖም ይህን ስህተት ከማረም ይልቅ ይህን በዘገቡ ነፃ ጋዜጠኞች ለእስራትና ለከፍተኛ ገንዘብ ቅጣት ተዳርገዋል በማለት ያስረዱት የአክፓክ ሥራ አስኪያጅ አቶ ወሌ ጉርሙ የጦርነቱ መፈጠር ለነፃው ፕሬስ ጋዜጠኞች እንደ ዕድል የሚቆጠር ነው በማለት አስረድተዋል።</p>

<p>ጦርነቱ በርካታ የሰው ሕይወትና ንብረት ያወደመ ቢሆንም ነፃ ጋዜጠኞች ይህ እንዳይመጣ የሰጡት ማስጠንቀቂያ በኢህአዴግ መንግሥት በኩል እንደወንጀለኛ መዳረጋቸውና ዛሬ ያስከተለው መዘዝ የኢህአዴግ መንግሥት አጣብቂኝ ውስጥ መውደቁ የነፃ ጋዜጠኞቹን አስደሳችና ታማኝ ዘገባ የሚያረጋግጥ ነው ብለውታል።</p>

<p>ከሳቸው ሌላ አቶ ማዕረጉ በዛብህ እንዳሉት በመንግሥትና በነፃው ፕሬስ ጋዜጠኞች መካከል ያለው ግንኙነት መሻሻል አልታየበትም። የሚታየው መሻሻል ዓለም አቀፍ ሐሳብን በነፃ የመግለፅ መብት በሚያዘው መሰረት ሳይሆን የኢትዮ ኤርትራ ጦርነት መከሰት ያስከተለው ነፀብራቅ እንደሆነ አስረድተዋል። የአክፓክ ዋና ሥራ አስኪያጅ (ጦቢያ) አቶ ወሌ ጉርሙ የነፃው ፕሬስ ውጤቶች አነሳስ በርከታ ያለ እንደነበር አውስተው በመንግሥስታዊ ጫናና ወከባ አብዛኞቹ ከሕትመት ውጪ መሆናቸውን ገልጠዋል።</p>

<p>አያይዘውም አሁን ያሉት የነፃው ፕሬስ ውጤቶች የሕትመታቸው ብዛት እጅግ በጣም አነስተኛ የሆነው ከአዲስ አበባ እንዳይወጡ መንግሥታዊ ጫና በመደረጉ መሆኑን አስታውቀው የመንግሥት መገናኛ ብዙሃን የመንግሥትን ፍላጎት ማስተናገጃ ከመሆን ውጪ የሰጡት አገልግሎት የለም ሲሉ የበረታ ሂስ አሳርፈውበታል።</p>

<p>መንግሥት ከኢትዮጵያ ሬዲዮና ቴሌቪዥን ሌላ በሬዲዮ ፋና፣ አብዮታዊ ዲሞክራሲ፣ ወይን፣ ማህቶትና መረዋ በተባሉ መገናኛ ብዙሃኖች ሰፊ የፕሮፓጋንዳ ስርጭት እያደረገ በአንፃሩ በነፃው ፕሬስ ላይ የጣለው ማነቆ ከፍተኛ መሆን የግሉን የፕሬስ ውጤት ከማጥፋት ያልተናነሰ እርምጃ እንደሆነ ገልጠዋል።</p>

<p>ታዋቂውና አንጋፋው ጋዜጠኛ አቶ ማዕረጉ በዛብህ የግሉ ፕሬስ አንዳንድ ችግሮች እንዳሉበት አስደምጠው ለጉድለቱ መከሰት መነሻው የሥልጠና እገዛ አለመኖር ነው ብለዋል።</p>

<p>የነፃው ፕሬስ ጋዜጠኞች ይህን ችግር ለመፍታት ከዓለም አቀፍ የእርዳታ ለጋሽ ድርጅቶች ጋር በመተባበር ሥልጠናና ትምህርት የሚያገኙበት መንገድ አንዱ አማራጭ እንደሆነ ጠቁመዋል።</p>

<p>የቢቢሲው ዜና ወኪል ሚ/ር ፓትሪክ ጊልክስ በዚሁ ሴሜናር ላይ ተገኝቶ ባሰማው ንግግር ጋዜጠኝነት ከፍተኛ ኃላፊነትን ይጠይቃል። ማጣራት፣ ግልፅ መሆንና ሚዛናዊነት አንድ ጋዜጠኛ ሊመራበት የሚገባ መርሁ መሆኑን ጠቅሶ በተለይ የታማኝነት መኖር ከጋዜጠኛ የሚጠበቅ ትልቁ ሥነ ምግባር ነው ሲል አስታውቋል።</p>

<p>የዓለም አቀፉ የፕሬስ ተቋም ተወካይ ሚ/ር ፒተር በበኩሉ ጋዜጠኝነት በጦርነትና በሰላም ወቅት የሚጠይቁትን ኃላፊነትና ብርታት ዓለምአቀፍ ክስተቶችን በመዳሰስ ሰፋ ያለ ገለጣ አድርገዋል።</p>

<p>በአዲስ አበባ የዓለም አቀፍ ቀይ መስቀል ተጠሪ ሚ/ር ጆቫኒም ለተሳታፊ ጋዜጠኞች በጦርነቱ ወቅት የጋዜጠኞች ተግባር ሚዛናዊ መሆኑና ያለአድሎ መዘገብ እንደሆነ ገልጠው መንግሥታት በዓለም አቀፉ የጄኔቫ ስምምነት መሠረት የጦር ምርኮኞችን ለቀይ መስቀል ማስጎብኘት አለባቸው በኢትዮ ኤርትራ ግጭት በተለይ በሻዕቢያ የተማረኩ የኢትዮጵያ ወታደሮችን የኤርትራ መንግሥት አላስጎበኝም ማለቱን ገልጠዋል። ዓለም አቀፍ ሕግን የጣሰው የኤርትራ መንግሥት የጦር ምርኮኞቹን እንዳስጎበኝ የዓለም ቀይ መስቀል ማህበር ጥያቄ አላቀረበልኝም ሲል ያወጣውን መግለጫ ሚ/ር ጆቫኒ ጨርሶ ውሸት ነው ሲሉ ውድቅ አድርገውታል።</p>

<p>ለጋዜጠኞች በተዘጋጀው ሴሜናር ላይ የኢትዮጵያ ነፃ ጋዜጠኞች ማህበር ፕሬዝዳንት ክፍሌ ሙላት ነፃ ጋዜጠኞች በመንግሥት የፀጥታና የፖሊስ ኃይሎች የደረሰባቸውን ስቃይ ገልጧል። ማኅበሩ ሕግ በሚፈቅደው መሠረት ተቋቁሞ ሕጋዊ እውቅና እንዲሰጠው ያቀረበው የምዝገባ ጥያቄ እስከአሁንም ምላሽ አለማግኘቱን ጋዜጠኛ ክፍሌ ሙላት ለተሳታፊዎች ባደረገው ገለጣ አስታውቋል።</p>


<p class="align-center"><a href="/Gazettas/EthioTime/info/EthioTime.sera.html">ከኢትዮ ታይም መስከረም 16 ቀን 1992</a></p>

</body>
</html>	
