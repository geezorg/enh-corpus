<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሻዕቢያና ኦነግ የኢሕአዴግ ተቃዋሚዎችን እያባባሉ መሣብ ጀምረዋል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2>ዲማ እና ሌንጮ የኦነግን አቋም ነቀፉ</h2>
<h2 class="align-center">ሻዕቢያና ኦነግ የኢሕአዴግ ተቃዋሚዎችን እያባባሉ መሣብ ጀምረዋል</h2>


<p>የኦሮሞ ነፃነት ግንባር /ኦነግ/ የሚያራምደው የመገንጠል ዓላማ በቀድሞ አመራሮቹ ከፍተኛ ተቃውሞ እንደደረሰበት በዚህ ሣምንት መጀመሪያ ላይ አንድ ዓለም አቀፍ የዜና አውታር ዘግቧል።</p>

<p>በምስጢር ከኖርዌይ መንግስት ከፍተኛ ባለሥልጣናት ጋር የኦሮሞ ነፃነት ግምባርን የመገንጠል ዓላማ አስመልክተው የመከሩት የቀድሞ አመራሮች ዲማ ነገዎና ሌንጮ ለታ ወደ ዩናይትድ ስቴትስ አቅንተው አትላንታ ከተማ ነዋሪ ከሆኑ የኦሮሞ ተወላጆች ጋር መወያየታቸውን የዜና አውታሩ ገልጧል።</p>

<p>አያይዞም ኦነግ የያዘው የመገንጠል አቋም በምዕራባውያን መንግሥታትና በመላው የኢትዮጵያ ሕዝብ ተቀባይነት የለውም። ድርጅቱን ድጋፍ ያሳጣና የኦሮሞን ሕዝብ ለከፋ አደጋ የሚዳርግ በመሆኑ ይህንን አቋሙን ለውጦ የሕዝብ ድጋፍ የሚያስገኝለት ሕብረ ብሔራዊ አጀንዳ ቀርጾ መንቀሳቀስ አለበት ሲሉ አቶ ዲማ ነገዎና ሌንጮ ለታ ለተሰብሳቢዎቹ መግለጣቸው በዘገባው ተመልክቷል። በመጨረሻም የስብሰባው ተካፋዮች የነበሩት የኦሮሞ ተወላጆች የአቶ ዲማንና ሌንጮን አቋም ድጋፍ እንደሰጡት የገለጠው የዜና አውታር አንዳንድ አክራሪዎች ሲል የገለጣቸው የኦሮሞ ተወላጆች የሁለቱን ግለሰቦች አስተያየት መቃወማቸውን ጨምሮ ገልጧል።</p>

<p>በሌላ ዜና ኦነግ ከሻዕቢያ አብሮ በሶማሊያ አንጃ መሪ ሁሴን አይዲድ ከለላ ሰጭነት የኢትዮጵያን ደቡባዊና ምስራቃዊ ክፍል ሲያምስ መክረሙ አንሶት የኢሕአዴግን ተቃዋሚ ድርጅቶች ከሻዕቢያ ጋር በማገናኘት የሽብርተኛ ተግባሩን በማስፋፋት ላይ እንደሚገኝ ሰሞኑን ከወጡት ዘገቦች ለማወቅ ተችሏል። ሻዕቢያ የኢሕአዴግ ተቃዋሚዎች በማስተባበር ሰፋ ያለ እንቅስቃሴ ላይ መሆኑን የሚናገሩ ዜና አቀባዮቻችን የሲዳማ አርነት ንቅናቄን ለሁለት በመክፈል አንደኛውን አንጃ በኦንግ አሸጋጋሪነት ሻዕቢያ እንደተቆጣጠረው ይናገራሉ። </p>

<p>ለሰላማዊ ውይይት ጥሪ ተቃዋሚዎቹን ምላሽ የነፈገው የኢሕአዴግ መንግስት አንዳንድ ተቃዋሚዎቹ ምርጫችን የትጥቅ ትግል ነው። የእስካሁኑ ሰላማዊ ጥያቄ በወያኔ ኢሕአዴግ በንቀት ከመታየቱ ውጪ አንዳችም ፋይዳ አላስገኘም። ቀጣዩ የትግል አቅጣጫ ያለፈውን ገምግሞ ወሳኝ እርምጃዎችን መውሰድ ነው የሚል አቋም እየወሰዱ መሆናቸውም ተሰምቷል።</p>

<p>የኢትዮጵያ ሕዝብ ለጦርነት ለመጋለጡ የመጀመሪያ ተጠያቂ የወያኔ መንግሥት ነው በሚል የኮነኑት የኢትዮጵያ ሕዝብ አብዮታዊ ፓርቲ (ኢሕአፓ) አመራር አካል የወያኔ መንግሥት እንደ በፊቱ ሁሉ በጎሣ ስርዓት የኢትዮጵያን ሕዝብ የመግዛት ፍላጎት እንዳለው አስረድተው ይህ የማይለወጥ አቋሙ ለመሆኑም ለቀረበለት ሰላማዊ ጥሪ ምላሽ በመንፈጉ ብቻ ማረጋገጫ ነው ብለውታል። ገዥዎች ጦርነት መጣ ብለው ፖሊሲያቸውን አይለውጡም። በትግልና በሁኔታ ካልተገደዱ በቀር ያሉት አቶ ኢያሱ የወያኔ ፖሊሲና ፖለቲካ ሀገራችንን አዋርዶና አድክሞ ለጦርነት ዳርጓታል። ኤርትራ ከተገነጠለች በኋላ የተስተካከለና የሀገራችንን ጥቅም የጠበቀ ግንኙነት መከተል ይገባና ይቻል እንደነበር ጠቅሰው የወያኔ መንግሥት የኢትዮጵያን ሕዝብ በጠላትነት ፈርጆ በጎሣ ከከፋፈለ በኋላ ባዕድ ካላቸው ጋር መወዳጀቱ ለመጪው ጦርነት የሀገሪቱ ሀብትና ዜጎቻችን ክፉኛ ለጥቃት ተጋልጠዋል። አቶ ኢያሱ «ተቃዋሚዎች ለኢሕአዴግ መንግሥት ያቀረቡት መሠረታዊ ጥሪ ለሕዝባችን የሚደርስ የመደራጀትና በጋራ የመታገል ጥሪ እንደነበር አስታውሰው በኢሕአዴግ በኩል የተቃዋሚዎቹ ጥያቄና ጥሪ አልደረሰኝም ሲል መቆየቱን ገልጠው ጥያቄው በዲፕሎማቶች በኩል ሲቀርብለት ደግሞ ምላሽ ለመስጠት ፍቃደኛ አይደለም። «ከእንግዲህ ሆደ ሰፊ መሆን ትግልን ሊተካ አይችልም። ትግልን ማጧጧፍ የግድ ነው» ሲሉ መግለጣቸው በአንዳንድ ተንታኞች እይታ የትጥቅ ትግሉን አማራጭ የመከተል አቋም ላይ መደረሱን አመልካች ነው ብለውታል።</p>


<p class="align-center"><a href="/Gazettas/EthioTime/info/EthioTime.sera.html">ከኢትዮ ታይም መስከረም 30 ቀን 1992</a></p>

</body>
</html>	
