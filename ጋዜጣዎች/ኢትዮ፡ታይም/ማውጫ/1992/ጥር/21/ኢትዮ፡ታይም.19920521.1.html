<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኤርትራውያን በድጋፍ፣ ኢትዮጵያውያን በግዴታ ከሱዳን እንዲወጡ ተወሰነ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኤርትራውያን በድጋፍ፣ ኢትዮጵያውያን በግዴታ ከሱዳን እንዲወጡ ተወሰነ</h1>


<p>የሻዕቢያ መንግሥት በሱዳን የሚገኙ 150.000 የኤርትራ ስደተኞችን ወደሃገሩ ለመመለስ ከተባበሩት መንግሥታት የስደተኞች ጉዳይ ኮሚሽን ባለሥልጣን ጋር ስምምነት ላይ መድረሱ ሲታወቅ 30 ሺ ኢትዮጵያውያን ስደተኞች በ30 ቀናት ውስጥ ወደኢትዮጵያ እንደሚመለሱ አንድ የዜና አውታር ሰሞኑን ገለጠ።</p>

<p>በአሥመራ ከተማ የተመድ ባለሥልጣናት ከኢሳያስ አፈወርቂ ጋር አደረጉት የተባለውን ሥምምነት የሱዳን መንግሥት ተቀብሎታል። የዓለም አቀፉ ድርጅት ባለሥልጣን ከ3 ዓመት በፊት በሻዕቢያ እምቢተኛነት ጥያቄውን ሳይቀበለው መቅረቱን ያስታወሰው የዜና አውታር የሻዕቢያ መንግሥት ከገባበት ጦርነት ለመውጣት ያሳሳውን የሰው ኃይል ለማጠናቀር ሲል ስምምነቱን ለመቀበል መገደዱን አስታውቋል።</p>

<p>በኢሳያስ አፈወርቂ በኩል ለዚህ የተሰጠው ሽፋን ከ3 ዓመት በፊት ከስደተኞች ኮሚሽን ባለሥልጣናት ጋር መጣጣም ያልተቻለው ስደተኞቹን ወደሃገር ውስጥ ለመመለስ 252 ሚሊዮን ዶላር በማስፈለጉ ይህን የሚሸፍንስላልተገኘ ተፈፃሚነት አለማግኘቱን ገልጠዋል።</p>

<p>ሆኖም የአሁኑ ስምምነት የተጠቀሰውን ገንዘብ የስደተኞች ኮሚሽን ስለመመደቡ አልገለጡም በሽፍንፍን የተደረገው ስምምነት የሻዕቢያን የሰው ኃይል ችግር ለማቃለል እንደሚረዳ ከዜና አውታሩ ዘገባ ለመረዳት ተችሏል።</p>

<p>400 ሺህ ኤርትራውያን በሱዳን ይኖሩ እንደነበር ዘገባው አመልክቶ ሻዕቢያ ኤርትራን ከገነጠለ ወዲህ ቁጥሩ ወደ260 ሺህ መድረሱን አስታውቆ በልዩ ልዩ መንገድ ሱዳንን ከለቀቁት ውጭ በሱዳን 150ሺህ የሚሆኑ ስደተኞች መኖራቸውን ጨምሮ ገልጿል።</p>

<p>ይህ በእንዲህ እንዳለ በሱዳን የሚገኙ ኢትዮጵያውያን የፖለቲካ ስደተኞችን በ30 ቀናት ውስጥ ጉዳያቸውን እያጣራ 30 ሺህ የሚሆኑትን ወደኢትዮጵያ ለመመለስ የተባበሩት መንግሥታት ድርጅት የስደተኞች ኮሚሽን እንቅስቃሴ መጀመሩን ሰሞኑን ከወጣ አንድ ዘገባ ለመረዳት ተችሏል።</p>

<p>የኮሚሽኑ መ/ቤት በሱዳን ያሉት ሰራተኞች ቁጥር አነስተኛ መሆን በቀን የአንድ ሺህ ስደተኞችን ጉዳይ መርምሮ ትክክለኛ ውሳኔ ይሰጣል ተብሎ አይገመትም ያለው የዜና አውታር የኢትዮጵያውያን ምሬት ውስጥ የከተተ ታላቅ ጥቃት ነው ሲል ገልጦታል።</p>


<p class="align-center"><a href="/Gazettas/EthioTime/info/EthioTime.sera.html">ከኢትዮ ታይም ጥር 21 ቀን 1992</a></p>

</body>
</html>	
