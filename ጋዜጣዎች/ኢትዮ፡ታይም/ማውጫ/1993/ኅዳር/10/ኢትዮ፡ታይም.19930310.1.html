<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ተለጣፊው ኢሠማአኮ ከመንግሥት ጋር ተፋጧል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ተለጣፊው ኢሠማአኮ ከመንግሥት ጋር ተፋጧል</h1>


<p>የኢሠማአኮ (የኢትዮጵያ ሠራተኞች ማህበር አደራጅ ኮሚሽን) ጠቅላይ ም/ቤት አባላት ጥቅምት 29 እና 30 ቀን 1993 ዓ.ም ስምንተኛ አጠቃላይ ስብሰባ አካሂደው የአቋም መግለጫ አውጥተዋል። በሃገሪቱ የተከሰተው የኑሮ ውድነት ጫናውን እያሳረፈ የሚገኘው ከዝቅተኛ የሕብረተሰብ ክፍል እና እንዲሁም በስራተኛው ላይ በመሆኑ በመንግሥትም ሆነ በግል አሰሪዎች የሰራተኛ ደሞዝ የሚሻሻልበትንና የግል አሰሪዎችና የመንግሥት የልማት ተቋማት የአተዳደር አካላት ማሕበራትን እየፈፀሙ መሆናቸውን ገልጦ የፕራይቬታይዜሽን ኤጄንሲን በአዋጁ የተሰጠውን ሥልጣንና ኃላፊነት ሊወጣ ካለመቻሉም በላይ ከሠራተኛ ለሚቀርቡት አቤቱታዎች አይመለከተኝም የሚል መልስ እየሰጠ እንደሚገኝ ጉባዔው አስታውቋል።</p>

<p>በጠረጴዛ ውይይት ለመፍታት ፍቃደኛ የሆኑት ጠ/ሚኒስትር የኢትዮጵያ ሠራተኞች እየደረሰባቸው ያለው በደል እንዲጣራ ያቋቋሙት ኮሚቴር ራሱ ለ9 ወራት ያህል በመጓተቱ ጭራሽ ሠራተኞችን እየተጫነ ያለ መሆኑ በፋክስ ለጠ/ሚ/ሩ ገልፀው ምላሽ አለማግኘታቸውን ጠቅሰዋል።</p>

<p>በአጠቃላይ የነፃው ኢኮኖሚ አካሄድ በሀገሪቱ የሰራተኛ ወገን ላይ እያሳደር ያለው የኑሮ ጫና ቤተሰቡን ሳይቀር ለከፋ ረሃብና ሞት እያጋለጠው ይገኛል። በዚህም ምክንያት የሰራተኛው ክፍል መብቱን ለመቀዳጀት በመጀመሪያው ረድፍ ቆሞ ወስኗል። ብዙም ትኩረት ያልተሰጠው ይህ የሰራተኛ እንቅስቃሴ በአጭር ጊዜ የኢትዮጵያ ሠራተኞችን አስተባብሮ በትግሉ ጐደና ለመጓዝ የተዘጋጀ አስፈላጊውን መስዋዕትነት ለመክፈል የቆረጠ ይመስላል ሲሉ ብዙዎች አስተያየታቸውን ሰጥተዋል።</p>

<p>ይህ በእንዲህ እንዳለ የዓለም ነፃ የሠራተኛ ማህበራት ኮንፌዴሬሽን የልዑካን ቡድን በኢትዮጵያ ሠራተኛ ማህበራት የመብት አከባበር ጉዳይ ላይ ከገዥው ፓርቲ ጋር ለመነጋገር ትክክለኛ መረጃ ለማሰባሰብ ከህዳር 7 ቀን 1993 ዓ.ም ጀምሮ ለሦስት ቀናት ወደአዲስ አበባ መምጣታቸው ተገለጠ።</p>

<p>ይኸው በርካታ የተለያዩ ሃገራትን ብሔራዊና ዓለም አቀፍ ነፃ የሠራተኛ ማህበራት ሴክሬታሪትን ያካተተ የአይ. ሲ ኤፍ. ቲ.ፒ.ዩ የመረጃ አሰባሳቢ የልዑካን ቡድን በአዲስ አበባ ቆይታው ከሃቀኛ የማህበራት መሪዎችን ከሰብዓዊ መብት ተከራካሪ አካላት ከሙያ ማህበራት ከሴቶች ድርጅቶችና ከነፃው ጋር እንደሚነጋገር ከተገኘው መረጃ ለማወቅ ተችሏል።</p>


<p class="align-center"><a href="/Gazettas/EthioTime/info/EthioTime.sera.html">ከኢትዮ ታይም ከህዳር 10 ቀን 1993</a></p>

</body>
</html>	
