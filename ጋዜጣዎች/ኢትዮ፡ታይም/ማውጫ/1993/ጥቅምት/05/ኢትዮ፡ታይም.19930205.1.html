<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢመማ የመማር ማስተማር ሂደቱ አሳሳቢ ደረጃ ላይ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢመማ የመማር ማስተማር ሂደቱ አሳሳቢ ደረጃ ላይ ነው</h1>


<p>የኢትዮጵያን መምህራን ማህበር /ኢመማ/ የዓለም መምህርና ቀን አስመልክቶ ባወጣው መግለጫ የትምህት ጥራት ያለመኖርና የመምህራን ፍልሰት አሳሳቢ ደረጃ ላይ መድረሱ ተገለጠ።</p>

<p>ኢመማ መስከረም 25/93 ዓ.ም በጽ/ቤቱ ባካሄደው ስብሰባ በመጪው የካቲት 19/93 ዓ.ም የዓለም መምህራን ማህበር 52ኛ ዓመቱን እንደሚያከብር አውስቶ «አታሞ በሰው እጅ ሲያዩት ያምር ሲይዙት ይደናገር» «መሥራት እንደማውራት አይቀልም» በሚል ርዕስ ባወጣው መግለጫ በአንድ ሃገር የትምህርት እድገትና መስፋፋት ከሕብረተሰቡ ፍላጐትና ከሳይንስና ቴክኖሎጂ እድገት ጋር እንዲጣጣም መስራት የግድ ነው። የትምህርት ሥራ የእያንዳንዱ ሃገር መንግሥት ህዝብ ግዴታ ከመሆን አልፎ በዓለም መንግሥታት ህዝቦች የወል ግዴታ በመሆን በተመድ ሥር እንደ ዮኒሴፍና ዩኔስኮ ያሉ ድርጅቶች መቋቋማቸው አብይ ምስክር እንደሆነ ገልጿል።</p>

<p>የዓለም መምህራን ቀንም ኦክቶበር 5 ለ7ኛ ጊዜ በሚዘከርበት ወቅት ከሚያነሳቸው ጉዳዮች መካከልም የኢመማና የፕሬዝዳንቱ የዶ/ር ታዬ ወ/ሰማያት ጉዳይ እንደሚካተት ጥርጥር አይኖርም ሲል መግለጫው ጠቅሶ በዓለም መምህራን ድጋፍ ለዛሬዋ ዕለት የበቃውን ያህል እስከመጨረሻ ለድል እንደሚያበቃ ኢመማ እምነቱ ጽኑ ነው ሲል ገልጿል። በመጨረሻም በኢመማ ግንዛቤ ከትምህርት መስክ እየደረሰ ያለው የመምህሩ ፍልሰት ወይም ሽሽት የሚያደርሰውን ኪሳራ ለማቆም ያስችላል ያላቸውን 10 ነጥቦች በመፍትሔነት ጨምሮ አስፍሯል።</p>

<p>መስከረም 25/93 በተካሄደው በዚሁ ስብሰባ ላይ ተገኝተው መክፈቻ ንግግር ያደረጉት ዶ/ር አድማሱ ገበየሁ ሲሆኑ የመዝጊያ ንግግር ያደረጉት ደግሞ የኢነጋማ ፕሬዝዳንት መሆናቸው ታውቋል።</p>

<p>ይህ በእንዲህ እንዳለ የትምህርት ዓለም አቀፍ ተወካዮች የኢትዮጵያን የትምህርት ሁኔታ ለመቃኘትና የመምህራንን ሙያዊ መብት ለማስከበር ከገዥው ፓርቲ ጋር ውይይት ለማድረግ በቅርቡ ወደኢትዮጵያ እንደሚመጡ አቶ አባተ አንጐሬ የኢመማ ተጠባባቂ ዋና ፀሐፊ አስታውቀዋል።</p>


<p class="align-center"><a href="/Gazettas/EthioTime/info/EthioTime.sera.html">ከኢትዮ ታይም ጥቅምት 5 ቀን 1993</a></p>

</body>
</html>	
