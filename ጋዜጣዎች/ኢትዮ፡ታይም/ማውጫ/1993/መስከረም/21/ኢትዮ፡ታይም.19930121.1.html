<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኮፊ አናን የኢትዮጵያዊው አምባሳደር የሥራ ዘመን እንዲራዘም ጠየቁ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኮፊ አናን የኢትዮጵያዊው አምባሳደር የሥራ ዘመን እንዲራዘም ጠየቁ</h1>


<p>በአፍሪካ የተመድ ልዩ ወኪሎች አምባሳደር ብርሃኑ ዲንቃና አምባሳደር መሀመድ ሣህኑን ዲንቃ የተሸከሙት አደራና ኃላፊነት እስከሚቀጥለው ዓመት እንዲራዘም የተመድ ዋና ፀሐፊ ኮፊ አናን የፀጥታውን ም/ቤት በጹሑፍ መጠየቃቸው ተገለፀ።</p>

<p>የአልጄሪያዊው ተወላጅ አምባሳደር መሐመድ ሳህኑን በኢይቶፕያ ኤርትራ የድንበር ይገባኛል ግጭት ከዚህ ቀደም ሰላማዊ መፍትሔ ለማስገኘት መንቀሳቀሳቸው የሚታወስ ሲሆን ኢትዮጵያዊው አቶ ብርሐኑ ዲንቃ በታላላቅ ሐይቆች የተባበሩት መንግሥታት ድርጅት ወኪል ናቸው።</p>

<p>የተመድ የወቅቱ የፀጥታው ም/ቤት ሊቀመንበር የሆኑት የማሊ አምባሳደር ሙክታር አውአቻ እንዳመለከቱት ምክር ቤቱ የዋና ፀሐፊውን ሃሳብ ተገንዝቧል ብለዋል። የተመዱ ዋና ፀሐፊ ኮፊ አናን አምባሳደር መሐመድ ሳህኑን አስመልክቶ ለፀጥታው ም/ቤት በፃፉት መልዕክት እንዳስረዱት የአምባሳደሩ ተልዕኮ እንዲራዘም የተጠየቁበት ምክንያት የኢትዮጵያና የኤርትራ የተኩስ አቁም ስምምነት ዘላቂ ሰላም እንዲያስገኝ ገና የድንበር መካለሉ ሥራ መከናወን ስላለበት አምባሳደሩ ይህ ተግባራዊ እስኪሆን ድረስ በሸምጋይነት እንዲተባበሩ ስለሚያስፈልግና ስለታሰበ ነው።</p>

<p>ዋና ፀሐፊው ኮፊ አናን ኢትዮጵያዊው አምባሳደር ብርሃኑን ዲንቃ በማስመልከት ለፀጥታው ም/ቤ እንዳስገነዘቡት የታላላቅ ኃይቆች የፖለቲካ ትርምስ እንደቀጠለ በመሆኑ ምናልባት ይህ ጉዳይ በሀገሮች አቀፍ የሰላም ኦፊሴያላዊ ጉባዔ እንዲከናወን እየታሰበ ስለሆነ ዲፕሎማቱ የተባበሩት መንግሥታትን ድርጅትን እንዲወክሉ ስለታሰበ ነው።</p>

<p>ከዚህ ባሻገር አምባሳደር ብርሃኑ ዲንቃ በብሩንዲ ተመድን ወክለው በሥራ ላይ እንደሚገኙ ዋና ፀሐፊው ለፀጥታው ም/ቤት በላኩት መልዕክት ጠቅሰዋል።</p>


<p class="align-center"><a href="/Gazettas/EthioTime/info/EthioTime.sera.html">ኢትዮ ታይም መስከረም 21 ቀን 1993</a></p>

</body>
</html>	
