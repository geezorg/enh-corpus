<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ከቤልጅየም የተመለሰው ዓለም ሰገድ ማዕከላዊ ምርመራ ተላከ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ከቤልጅየም የተመለሰው ዓለም ሰገድ ማዕከላዊ ምርመራ ተላከ</h1>


<p>የኢትዮጵያ አየር መንገድ የደህንነት ሠራተኛ ነው የተባለውና የቤልጅየም መንግሥት የፖለቲካ ጥገኝነት ከልክሎች እጁን ለኢትዮጵያ መንግሥት ያስረከበው ዓለም ሰገድ ተካ ለአንድ ቀን ያህል በአየር መንገዱ የደህንነት አገልግሎት ከቆየ በኋላ የፖሊስ ሠራዊት ማዕከላዊ ምርመራ እንደተረከበው ታወቀ።</p>

<p>ጥር 19/93 ዓ.ም ወደብራሰልስ አየር መንገዱ ባደረገው በረራ ወደዚያው ተጉዞ የቤልጅየምን የፖለቲካ ጥገኝነት ቢጠይቅም በግብፅ በኩል እጁን ለኢትዮጵያ መንግሥት ለማስረከብ የተደደረገው ሙከራ በካይሮ በኩል ተቀባይነትን ሳያገኝ ቀርቶ እንደገና ወደ ብራሰልስ እንዲመለስ መደረጉ የሚታወስ ነው።</p>

<p>ዓለም ሰገድ ተካ በብራሰልስ ፖሊስ ፍዳ ከደረሰበት በኋላ የቤልጅየም መንግሥት ጥገኛነት መስጠቱን ወደጐን በመግፋት የካቲት 6/1993 ዓ.ም እጁን ይዞ ለኢትዮጵያ መንግሥት አስረክቦታል። የአየር መንገዱ የደህንነት ሠራተኛ ነው የተባለው ይኸው ግለሰብ ከአዲስ አበባ ከመጣ በኋላ ቤተዘመዶቹ ሊጠይቁት ቢሞክሩ እንዳልተፈቀደላቸውና ባለበት የጤና ችግር ምክንያት የሕክምና እርዳታ መነፈጉ እንዳሳሰባቸው የዜና ዘገባው አመልክቷል።</p>

<p>ዓለም ሰገድ ተካን እጁን ይዞ እንዲያስረክበው የኢትዮጵያ መንግሥት በተደጋጋሚ ለቤልጅየም ፖሊስ የፋክስ መልዕክት ማስተላለፉም ታውቋል። የኢትዮጵያ መንግሥት ለቤልጅየም መንግሥት ባቀረበው ጥያቄም ግለሰቡ ተራ ዜጋ እንጂ በኢትዮጵያ አየር መንገድ የደህንነት ክፍል ውስጥ ምንም ቦታ እንደሌለውና እንደማይታወቅ ተገልጿል።</p>

<p>የቤልጅየም ፖሊስም ምንም እንኳን አሳማኝነት ባይኖረውም ይህን አስተያየት በመጠቀም ዓለም ሰገድ ተካን የፖለቲካ ጥገኛነት ሲከለክልና አሳልፎ ሊሰጠው እንደቻለ የዜና ዘገባው ጨምሮ አስታውቋል።</p>


<p class="align-center"><a href="/Gazettas/EthioTime/info/EthioTime.sera.html">ከኢትዮ ታይም መጋቢት 2 ቀን 1993</a></p>

</body>
</html>	
