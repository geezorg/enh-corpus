<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ተመድ የነሴራሊዮንን ዓይነት ስህተት ላለመድገም ከፍተኛ ጥንቃቄ እያደረገ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ተመድ የነሴራሊዮንን ዓይነት ስህተት ላለመድገም ከፍተኛ ጥንቃቄ እያደረገ ነው</h1>


<p>የቢቢሲዋ ሪፖርተር ኒታ ባላ ከአዲስ አበባ የተመድ የኤርትራና የኢትዮጵያን ድንበር በጽኑ በመቆጣጠር የነሴራሊዮንን ዓይነት ስህተት ላለመድገፍ ጥንቃቄ እያደረገ መሆኑን አካባቢውን ተንቀሳቅሳ በጐበኝችበት ወቅት መዘገቧን የቢቢሲ ዜና አፍሪካ ገለጠ።</p>

<p>ኒታ ባላ እንደገለፀችው ወደኢትዮ ኤርትራ ድንበር ሲጓዙ ደረቅ፣ አዋራ መንገድና የሚያቃጥል ፀሀይ ነው። 100 ኪ.ሜ ድንበር ላይ ሰላምን ለማስከበር ከወር በፊት ወደስፍራው የደረሱት በሺዎች የሚቆጠሩት ትኩስ ሰላም አስከባሪ ኃይሎች አየር ፀባዩ እንግዳ ሆኖባቸዋል ብላለች።</p>

<p>አያይዛም ከ4.2000 ጠንካራ የሰላም አስከባሪ ኃይሎች ውስጥ 3/4ኛው ኃይል በድንበሩ አካባቢ መስፈሩን የገለፀችው የቢቢሲዋ ሪፖርተር ሰላም አስከባሪዎቹ ቅንና ጉጉት ያደረባቸው ናቸው ስትል ገልፃለች። በምሥራቅ ቡሬ ግንባር ሙቀቱ እስከ 50 ዲግሪ ሴንትግሬድ ይደርሳል። ከአካባቢው ሰዎች ጋር ለመግባባት የአካባቢውን ቋንቋ ስለሚናገሩ አስቸጋሪ ነው። በአዲግራት መሃል ጠቅላይ መምሪያ 1.600 ጠንካራ የደች ካናዳ ባታሊዮን ሰፍሯል። አዛዡ ካፒቴን ቫን ደር በርግ ጦሩ ይዟቸው የመጣውን ልዩ ልዩ መሣሪያዎች አስጎብኝተውኛል ብላለች።</p>

<p>ተመድ በአፍሪካ አህጉር ከደረሰበት ጉዳት አንፃር የተመድ የኢትዮ ኤርትራ የድንበር ማስከበር ተግባር እንዲሳካ ይፈልጋል። በዲሞክራቲክ ሪፐብሊክ ኮንጐና በሴራሊዮን የሰላም ማስከበሩ ተግባር እውክታ እንደገጠመው ይታወሳል። ልዩ ልዑኩ ሌግዋላ ጆሴፍ ሌግዋላ «እኛ ጥሩ ውጤት እንደምናስመዘግብ እርግጠኞች ነን። እኛ እዚህ ያለነው ያለፈውን ስህተት ለመድገም አይደለም። በተመድ የሰላም ማስከበር ታሪክ የሰማያዊ መለዮን ጥሩ ተግባር ለማሳየት ነው። ስለዚህ በኢትዮጵያና በኤርትራ ድንበር ላይ ጥሩ ውጤት እንደምናስመዘግብ ላረጋግጥላችሁ እወዳለሁ» ማለታቸውን የቢቢሲ ሪፖርተር ዘግባለች።</p>

<p>የሰላም ስምምነቱ ይፈረም እንጂ በሁለቱ ወገን የሚታየው አለመተማመን እያየለ ነው። በሁለቱም ወገን የጥላቻ ፕሮፓጋንዳ ቀጥሏል። ሁለቱም እርስ በእርስ መወነጃጀሉንም ቀጥለውበታል።</p>


<p class="align-center"><a href="/Gazettas/EthioTime/info/EthioTime.sera.html">ከኢትዮ ታይም ጥር 20 ቀን 1993</a></p>

</body>
</html>	
