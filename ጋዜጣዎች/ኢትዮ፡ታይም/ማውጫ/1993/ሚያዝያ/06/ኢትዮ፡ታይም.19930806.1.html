<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የዩኒቨርስቲው የፖሊስ ኃይል እርምጃ ላይ ተቃውሞ እንደቀጠለ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የዩኒቨርስቲው የፖሊስ ኃይል እርምጃ ላይ ተቃውሞ እንደቀጠለ ነው</h1>


<p>የፌዴራል ፖሊስ በአዲስ አበባ ዩኒቨርስቲ ከሕግ ውጪ በሆነ መልኩ ወደቅጥር ግቢው ገብቶ የወሰደው የኃይል እርምጃ ከተለያዩ ተቋማትና የፖለቲካ ፓርቲዎች ተቃውሞ እየገጠመው ነው።</p>

<p>ከአገር ውስጥ መዐሕድ፣ ኢዴፓ፣ የአዲስ አበባ ንግድ ም/ቤት ፕሬዝዳንት፣ የትምህርት ሚኒስትሯ ሲሆኑ ከውጭ አገር ደግሞ የኢዮትዮጵያውያን የተግባር ሊግ ግንባር ቀደሞቹ ናቸው።</p>

<p>ኢዴፓ የተማሪዎችን ሕገ መንግሥታዊ መብት የጣሱ ለፍርድ ይቅረቡ፣ ለተፈጸመው ሕገወጥ ድርጊት ይፋዊ ይቅርታ ይጠየቅ በማለት ተቃውሞውን ያቀረበ ሲሆን በጐሣ የመከፋፈሉን ሴራ በጣጥሶ በሕብረት መቆም ለተማሪ የመብት ጥያቄ አሸናፊነት ያጐናፅፋል ብሏል።</p>

<p>መዐሕድ በበኩሉ የመብት ጥያቄ በኃይል አይታፈንም በሚል ርዕስ በበኩሉ ተቃውሞውን ያቀረበ ሲሆን የአ/አበባ ንግድ ም/ቤት ፕሬዝዳንት አቶ ብርሃኑ መዋም «አሳዛኙን ድርጊት የፈፀሙ ለፍርድ እንዲቀርቡ መጠየቅ ይኖርብናል» ብለዋል።</p>

<p>የትምህርት ሚኒስትሯ ገነት ዘውዴ ይህንኑ የፖሊስ ጥቃት በግልፅ አውግዘውታል።</p>

<p>ይህ በእንዲህ እንዳለ የኢትዮጵያውያን የተግባር ሊግ በአዲስ አበባ ዩኒቨርስቲ ተማሪዎች ላይ ሚያዝያ 3 ቀን 1993 የደረሰባቸውን ጭፍጨፋ በማስመልከት ለአሜሪካ ፕሬዝዳንት ፕ/ት ጆርጅ ቡሽ ለውጭ ጉዳይ ሚኒስትሩ ኮሊን ፓውልና ለተመድ ዋና ፀሐፊ ኮፊ አናን የመለስ ዜናዊ አገዛዝ የሰብዓዊ መብት ረገጣውን በአስቸኳይ እንዲያቆም የጥሪ ደብዳቤ አስተላልፈዋል።</p>

<p>በሌላ በኩል ዓለም አቀፍ የኢትዮጵያ ተማሪዎች ማህበር በአዲስ አበባ ዩኒቨርስቲ የደረሰውን የሰብዓዊ ጭፍጨፋ በማስመልከት ለትምህርት ሚኒስትሯ ለወ/ቶ ገነት ዘውዴ ግልፅ ደብዳቤ ልኳል። ማህበሩ በዚሁ መልዕክቱ በተማሪዎቹ ላይ የደረሰውን ጉዳት በምርመራ ተጣርቶ ለሕግ እንዲቀርብ ይህ ዓይነቱ ጭፍጨፋ እንዳይደገም ዋስትና እንዲገባላቸው፣ የተማሪዎች መብት በተቋቋመው ማህበራቸው ያለአንዳች ጥያቄ እንዲፈፀምና የዩኒቨርስቲስ አዲስ ፕሬዝዳንት እንዲመረጥ እናሳስባለን ብሏል።</p>


<p class="align-center"><a href="/Gazettas/EthioTime/info/EthioTime.sera.html">ከኢትዮ ታይም ሚያዝያ 6 ቀን 1993</a></p>

</body>
</html>	
