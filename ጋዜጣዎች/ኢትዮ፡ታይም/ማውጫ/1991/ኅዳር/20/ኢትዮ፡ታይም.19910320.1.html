<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሻዕቢያ ባለሥልጣናት አቶ ሥዩም ላይ አምርረዋል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የሻዕቢያ ባለሥልጣናት አቶ ሥዩም ላይ አምርረዋል</h1>


<p>የኢትዮጵያ መንግሥት ባለሥልጣናት በኤርትራ ላይ በተደጋጋሚ ጦርነት እያወጀ መገኘታቸውን የገለጡት በአሜሪካ የኤርትራ አምባሳደር አቶ ሰመረ ርዕሶም በተለይ በዋነኛነት ለዚህ ተጠያቂ ያደረጉት የውጩ ጉዳይ ሚ/ር ስዩም መሥፍንን እንደሆነ አምባሳደሩ ጣቢያውን ተማፅነው ከአሜሪካ ድምፅ ሬዲዮ ጋር ባደረጉት ቃለ ምልልስ ገልጠዋል።</p>

<p>ውጪ ጉዳይ ሚኒስትር ሥዩም መሥፍን የሻዕቢያ ወረራ ከተፈፀመበት ጀምሮ ወራሪው ኃይል ከያዛቸው የኢትዮጵያ ግዛቶች ለቆ እንዲወጣ አጥብቀው ከሚጠይቁት በጣት ከሚቆጠሩት ባለሥልጣናት አንዱና ግንባር ቀደሙ መሆናቸው ይታወቃል።</p>

<p>በተለይም ከውዝግቡ ጀምሮ በውስጣቸው ያለውን ዕምነት አንደበታቸው ሊሸሽግ ያልቻለው አቶ ስዩም መሥፍን የኤርትራ ባለሥልጣናት ግፊት ተግባር በዓለም አቀፉ መድረክ ርቃናቸውን እንዳስቀረም የሚናገሩ ታዛቢዎች ለሻዕቢያ ተደጋጋሚ ዘለፋ ያጋለጣቸውም የያዙት ብሔራዊ አቋም ነው ሲሉ ታዛቢዎች በድጋሚ አስተያየታቸውን ሰጥተዋል።</p>

<p>የሕወሓት የፖለቲካ ፕሮግራም የጐሳ ፖለቲካ መሠረት ያደረገ በመሆኑ የአቶ ሥዩም መሥፍን ብሔራዊ አቋም ብቻውን ለኢትዮጵያ አንድነት መጠናከርና ሉዓላዊነቷ መከበር አስተማማኝ አይደለም የሚሉት ወገኖች ደግም የውጭ ጉዳይ ሚኒስትሩ አሁን የሚያሳዩት ብሔራዊ ስሜት ለወጡበት ክልል ጥቅም ሲባል የሚንፀባረቅ ነው። አሁን የተፈጠረው ውዝግብ ሲረግብና ሲፈታ የእሳቸውም አቋም አብሮ ሊለወጥ እንደሚቻል ግምታቸውን የሚሰነዝሩ አሉ።</p>

<p>ይሁን እንጂ የሻዕቢያ መንግሥት በተከታታይ የሚያወርደው ዘለፋና ነቀፋ በውጪ ጉዳይ ስዩም መሥፍንና በትግራይ ክልል ባለሥልጣን በአቶ ገብሩ አስራት ላይ ብቻ መሆኑ ያስገረመው የአሜሪካ ድምፅ ሬዲዮ ሪፖርተር ጠ/ሚ/ር መለስ ዜናዊ ሰላማዊ አቋም የሚያራምዱ ናቸው? ሲል ላቀረበው ጥያቄ አምባሳደር ሰረመ ርዕሶም ዋናው የጦርነት አዋጅ ነጋሪ ጠ/ሚ/ር መለስ ዜናዊ መሆናቸውን ገልጠው በአቶ ሥዩም መሥፍን ላይ የሰነዘሩትን ዘለፋ ለማቻቻል ሞክረዋል። ይህን ይበሉ እንጂ እንደ አቶ ሥዩም መሥፍን ጠ/ሚ/ሩን እየዘለፉ አልተናገሩም።</p>


<p class="align-center"><a href="/Gazettas/EthioTime/info/EthioTime.sera.html">ከኢትዮ ታይም ኅዳር 20 ቀን 1991</a></p>

</body>
</html>
