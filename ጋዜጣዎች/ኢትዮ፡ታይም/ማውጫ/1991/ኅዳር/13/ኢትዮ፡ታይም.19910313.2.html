<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ቀሳፊው ኤድስ የፖለቲካ ትርፍ ማስገኛ ሆኗል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ቀሳፊው ኤድስ የፖለቲካ ትርፍ ማስገኛ ሆኗል</h1>


<p>ቀሳፊውን የኤድስ በሽታ የፖለቲካ ትርፍ ማስገኛ አንዳንድ ሃገሮች በልቅ ፕሮፓጋንዳ እየተጠቀመበት ነው ሲሉ ድርጊቱን በማውገዝ ከሰብዓዊነት ውጪ የሆነ ጨካኝ ተግባር ነው በማለት «ፍቅር ለሰው ልጆች የኢትዮጵያ ኤድስ ሕሙማን መርጃ ማኅበር» ኮኦርድኔተር አቶ አበበ እንግዳ በተለይ ከኢትዮ ታይም ጋዜጣ ዝግጅት ክፍል ጋር ባደረጉት ቃለ ምልልስ ገልጠዋል።</p>

<p>አያይዘውም በ1997 የዓለም የጤና ጥበቃ ድርጅት ባደረገው ጥናት መሠረት በኤርትራ የሚገኙት የኤድስ ሕሙማን ከፍ ያለ ቁጥር እንደነበረው አስታውሰው የኤርትራ ፕሮፌሰር አስመሮም ኪዳኔ በሃገራቸው ሬዲዮ ኢትዮጵያ በርካታ የኤድስ ሕሙማኖች አሉአት። ወደ ጦርነት ከምትገባ ለምን በሽተኞቿን አትረዳም ሲሉ ያስደመጡትን ንግግር ከሰብዓዊነት የዘለለ የፖለቲካ ትርፍ መሰብሰቢያ ማድረጉ ምሁር ነኝ ከሚል የማይጠበቅ ሥነ ምግባር ነው በማለት ኮንነውታል።</p>

<p>በሃገራችን የኤድስ በሽታ መስፋፋቱን መካድ አይቻልም። ድርጅታችን በሽታውን ለመከላከል የሚያስችል የምክር አገልግሎትና ትምህርታዊ ውይይት እየሰጠ ነው ከኢትዮጵያ ሕዝብ ቁጥር አንፃር ሲታይ የድርጅቱ እንቃስቃሴ ከቁጥር የማይገባ ነው በማለት ገልጠው በመንግሥት ደረጃ ትኩረት ተሰጥቶት ሁሉም የጤና ተቋማት በቅንጅት ካልተንቀሳቀሱ በሽታው እያጠፋ ያለው የሃገሪቱን ዋናና አምራች ኃይሉን በመሆኑ በሃገሪቱ ላይ ከፍተኛ ጉዳይ ሊያስከትል እንደሚችል ስጋታቸውን ገልጠዋል። በሽታው ግዑዝ ነው ዕድሜ፣ ፆታና የሥራ ፀባይን አይመርጥም። የሰው ዘርን በሙሉ ይበክላል። እንደ ግል ዳኝነት ከሆነ ይህ ቀሳፊ በሽታ በጠላትነት በሚተያዩ ሃገሮች የፖለቲካ መሣሪያ መሆኑ እጅግ በጣም አሳዛኝ ነው። በሥቃይ ላይ በሚገኘው የሰው ልጅ ላይ መቀለድ ነው በማለት ኤድስን የፖለቲካ ማጥቂያነት የሚጠቀሙ መንግሥታትን ኮንነዋል።</p>

<p>አቶ አበበ በመጨረሻም የኤድስ በሽታ ለመጀመሪያ ጊዜ የተገኘው በአሜሪካን ሃገር በዚያው ሃገር ልቅ የግብረ ሥጋ ግንኙነት አሁንም ተስፋፍቶ ይታያል። የዓለም መገናኛ ብዙሃን በዚያች ሃገር ኤድስ ስለሚያደርሰው ጉዳይ አይዘግቡም።</p>

<p>ከ1997 ዓ.ም ወዲህ የተደረጉ ምንም ጥናት አለመኖሩ እየታወቀ ኢትዮጵያን የኤድስ በሽታ በእጥፍ እየተስፋፋባት ነው የሚሉት መንግሥታት ሃገሪቱን ለመጉዳት ካላቸው ክፉ ፍላጐት የመነጨ ነው ብለዋል።</p>

<p>የሻዕቢያው ፕሮፌሰር አስመሮም ኪዳኔ በኢትዮጵያ በሚሊዮኖች የሚቆጠሩ የኤድስ በሽተኞች አሉ የሚለው ንግግራቸው ግራና ቀኝ የሚወራጩትን አቶ ኢሳያስን ለማስደሰት ሲሉ ያቀረቡት ከቀልዶቹ አንዱ ነው በማለት ገልጠውታል።</p>


<p class="align-center"><a href="/Gazettas/EthioTime/info/EthioTime.sera.html">ከኢትዮ ታይም ኅዳር 13 ቀን 1991</a></p>

</body>
</html>
