<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>እስረኛው አበራ የማነ አብ በወረራው ማዘናቸውን ገለጡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">እስረኛው አበራ የማነ አብ በወረራው ማዘናቸውን ገለጡ</h1>


<p>በአዲስ አበባ ለተጠራው የሰላምና የእርቅ ጉባኤ በ1986 ዓ.ም የካቲት ወር ላይ አዲስ አበባ እንደገቡ ወህኒ የወረዱት የኢዴሃቅ ከፍተኛ አመራር አባል አቶ አበራ የማነ የሻዕቢያን የዕብሪት ወረራ እንዳሳዘናቸውና የዚህ ወረራ መነሻም የወያኔ ኢሕአዴግና የኤርትራው ሻዕቢያ ልክ የሌለው ግንኙነት የፈጠረው ነው ሲሉ በእስር ቤት ባሉበት ሁኔታ ላነጋገራቸው ለአንዲት ኢትዮጵያ ድርጅት ዘጋቢ መግለፅቸው ጠቅሶ የቀስተ ደመና ሬዲዮ ጣቢያ የአቶ አበራ የማነ አብን ሰፋ ያለ ገለፃ አስደምጦአል።</p>

<p>አቶ አበራ አያይዘውም እንደ ብዙ የኢትዮጵያ ፖለቲካ ታዛቢዎች እምነት አሁን የተፈጠረው ክስተት በሁለቱ ድርጅቶች መካከል የነበረው ግንኙነት ለሕዝብ ግልፅ ያልሆነና ሻዕቢያ ወያኔ ኢሕአዴግ ገና ሲመሰረት ጀምሮ ለማጠናከር ከፍተኛ ድጋፍ ሲሰጥ መቆየቱ ላደረግው ወሮታ ክፍያ ጠያቂ ሆኖ መገኘቱ ነው ሲሉ ገልፀዋል።</p>

<p>በተጨማሪም ሁለቱም ድርጅቶች አንዱ የአንዱን ጥቅም ለማስጠበቅ በጋራ ሲታገሉ ቆይተዋል። ደርግ ወድቆ የሁለቱ የመንግሥትነት ሥልጣን እንደያዙ ይህ ግንኙነት የሻዕቢያን ጥቅም ሲያስጠብቅ ቆይቶአል። በሕወሃት ውስጥ ይህን አጥብቀው የሚቃወሙ አሉ። ሕዝብም ይህንን ተቃውሞታል። በዚሁ ምክንያት ሻዕቢያ ከኢትዮጵያ የሚያገኘው ጥቅም ተቋርጦበታል። ምርጫውም በኢትዮጵያ ላይ ጦርነት መክፈት ሆኖአል።</p>

<p>ይህንን ጥቃት በጋራ ለመመከት ኢሕአዴግ ለሥልጣን ከበቃበት ጊዜ አንስቶ የሚጠቀምበትን የተሳሳተ ፖሊሲ ማስወገድ አለበት። በኢሕአዴግና በልዩ ልዩ የፖለቲካ ተቃዋሚ ኃይሎች መካከል ያለው ጥርጣሬና ልዩነት ተወግዶ ብሔራዊ እርቅ መውረድ ይኖርበታል በማለት አሳስበው ይህ እንዲሆን በሥልጣን ላይ ያለው መንግሥት በሩን ክፍት ማድረግ እንዳለበት በቃለምልልሳቸው ላይ ገልፀዋል።</p>

<p>አቶ አበራ የማነ ወደ ኢትዮጵያ እንደመጡ ወህኒ ከወረዱ ከ5 ዓመት በላይ ያስቆጠሩ ሲሆን በዘር ማጥፋት ወንጀል ክስ ተመስሮቶባቸው ጉዳያቸው በፍ/ቤት እየታየ ይገኛል።</p>

<p>አምነስቲ ኢንተርናሽናልን ጨምሮ ልዩ ልዩ ዓለም አቀፍ ተቋማት አቶ አበራ ይፈቱ ዘንድ ለኢትዮጵያ ባለሥልጣናት ማሳወቃቸው አይዘነጋም።</p>


<p class="align-center"><a href="/Gazettas/EthioTime/info/EthioTime.sera.html">ከኢትዮ ታይም ጥቅምት 8 ቀን 1991</a></p>

</body>
</html>	
