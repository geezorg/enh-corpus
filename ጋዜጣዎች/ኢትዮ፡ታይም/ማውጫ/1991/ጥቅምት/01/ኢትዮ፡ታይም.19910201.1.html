<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሊቢያ የጦር መሣሪያና መድሐኒት ወደ ኤርትራ እንደምትልክ የግብፅ ሬዲዮ ገለጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ሊቢያ የጦር መሣሪያና መድሐኒት ወደ ኤርትራ እንደምትልክ የግብፅ ሬዲዮ ገለጠ</h2>


<p>የተባበሩት መንግሥታትን የአየር ማዕቀብ በመጣስ ለአምስት ጊዜ ያህል በየር በረራ ትሪፖሊን የጐበኙት የሻዕቢያ መሪ ከሊቢያው መሪ በተገባላችው ቃል መሠረት መስከረም 25 ቀን 1991 ዓ.ም ከፍተኛ የጦር መሳሪያና መድሐኒት የጫነች የሊቢያ የጭነት ማጓጓዣ መርከብ ምፅዋ መግባቷን የግብፅ ሬዲዮ የአማርኛው ክፍል ዘግቧል።</p>

<p>በኤርትራና በኢትዮጵያ መካከል የተፈጠረውን ችግር ከኢሳያስ አፈወርቂ ጐን በመቆም የሻዕቢያን መንግሥት የምትገፋፋው ሊቢያ በዚህ ሳትወሰን ለጦርነቱ አስፈላጊ የሆኑትን የጦር መሳሪያዎች ጨምሮ የሰው ኃይልም እንደምትልክ ሬዲዮው ጨምሮ ገልፆአል።</p>

<p>ሙአመር ጋዳፊ ባለፈው ሳምንት የሊቢያን አብዮት ክብረ በዓል ባከበሩበ ወቅት ከኢሳያስ አፈወርቂ ጋር መክረዋል። በተለይም የኤርትራ ሻዕቢያ የእስራኤል ዜጐችን ካባረረ ግብፅና ሊቢያ የሚያደርጉትን ድጋፍ ከፍ አድርገው እንደሚቀጥሉ ቃላቸውን ለአቶ ኢሳያስ ሰጥተዋል።</p>

<p>ምፅዋ መግባቱ የተገለፀው የጦር መሳሪያና መድሐኒት አስቀድሞ በተደረገው ስምምነት እንደሆነም ታውቋል።</p>

<p>አቶ ኢሳያስ አፈወርቂ ግጭቱ ከተነሳበት ማግሥት ጀምሮ በርካታ የአረብ ሃገራትን ጐብኝተዋል። ከአንዳንዶቹም የገንዘብና የመሳሪያ እርዳታ እንዳገኙ ይነገራል። አሁን በሊቢያ የተበረከተላቸው የመሣሪያና የመድሐኒት እርዳታ ከኢትዮጵያ በኩል የተደረገው ወታደራዊ ዝግጅት ክፉኛ እንዳሳሰባቸው አመልካች ነው የሚል አስተያየት አርፎበታል።</p>

<p>ከዚህ ቀደም የሻዕቢያ መንግሥት ከሶሪያ በርከት ያለ የጦር መሣሪያ አስገብቶአል በተጨማሪም ከዩክሬን የተገዛውን የጦር መሣሪያ የሚያጓጉዘው የጭነት አውሮፕላን አሥመራ እንደደረሰ መከስከሱና የጫናቸው የጦር መሣሪያዎች ሙሉ በሙሉ መውደማቸው ይታወቃል።</p>


<p class="align-center"><a href="/Gazettas/EthioTime/info/EthioTime.sera.html">ከኢትዮ ታይም ጥቅምት 1 ቀን 1991</a></p>

</body>
</html>	
