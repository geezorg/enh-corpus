`<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያ ለሰላም ጥረት አጋዥ ከሆኑ ድርጅቶች ጋር ተፈራረመች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢትዮጵያ ለሰላም ጥረት አጋዥ ከሆኑ ድርጅቶች ጋር ተፈራረመች</h2>


<p>ኢትዮጵያ ዋሽንግተን ዲሲ በሚገኘው የኤምባሲ ጽ/ቤት በኩል ሶስተኛውን ዙር የሰላም አፈላላጊና የዲፕሎማሲ ጥረት አጋዥ ይሆናሉ ከተባሉት አገናኝ ድርጅቶች አመራር አካላት ጋር ስምምነት ማድረጓን አንድ ዓለማቀፍ የፕሬስ ውጤት ሰሞኑን ለህትመት ባበቃው ዘገባ አስታውቋል።</p>

<p>በአሜሪካ ታዋቂ ቱጃር የሆኑት ከቨርነር ሊፕፈርት፣ ቢርናርድ ማክፐርሰንና ሃንድ ቻርተርድ የተባሉ የግል ባለሀበቶች ኢትዮጵያ ከኤርትራ ጋር የምታደርገው ጦርነት ሰላማዊ መፍትሔ እንዲያስገኝና ወራሪው ኃይል ሻዕቢያ ከያዘው የኢትዮጵያ ግዛት ለቆ የሚወጣበትን ተጨባጭ ማስረጃ መርምሮ ከአሜሪካን መንግሥት ጋር ዲፕሎማሲያዊ ግንኙነት የሚፈጥር ገላጋይ ቡድን እንደሆነ የፕሬስ ውጤቱ ገልጧል።</p>

<p>በመጋቢት ወር 1991 ዓ.ም መጀመሪያ ላይ ከሲ.አር ኢንተርናሽናል እና በሚያዝያ ወር መጨረሻ ደግሞ ከዘሚ ኮሚኒኬሽን ድርጅት ጋር መፈራረሟ ይታወሳል ሲል የገለጠው በዓለም አቀፍ ደረጃ የሚሰራጨው የፕሬስ ውጤት ቨርነር ኢፕፈርት የትባሉት አሜሪካዊ ታዋቂ ግለሰብ የሚመሩት ባለካፒታል የድለላ (አገናኝ) ካውንስል አንዱ እንደሆነ ጠቅሶ ኢትዮጵያ የእኝህን ታዋቂ ቱጃር ጥረት ማግኘቷ ተጠቃሚ እንደሚያደርጋት አትቷል።</p>

<p>ቨርነር እ.ኤ.አ በ1990ዎቹ በአሜሪካ ሴኔት ውስጥ የብዙሃን ዲሞክራቶች መሪ የሆኑትን ጆርጅ ሚቸልን፣ የቀድሞው የቴክሳስ ዲሞክራት ሴናተርና በፕ/ት ክሊንተን የመጀመሪያ የስልጣን ዘመን የሀገሪቱን ግምጃ ቤት ኃላፊ የነበሩትን ሎይድ ቤንስተንን ያቀፈ የዲፕሎማሲ ስራዎች አከናዋኝ ድርጅት መሆኑን ነው ዓለም አቀፉ የፕሬስ ውጤት ያስረዳው።</p>

<p>በተጨማሪም የቀድሞው የቴክሳስ ሪፐብሊካን ሴናተር እና እ.ኤ.አ በ1996 ዓ.ም የሪፐብሊካን ፕሬዝዳንት ምርጫ እጩ ተወዳዳሪ የነበሩት ቦብ ዶል በዚሁ ሰላም አፈላላጊ ዲፕሎማሲያዊ ቡድን ውስጥ እንዳሉበት ከፕሬስ ውጤቱ ዘገባ ለመረዳት ተችሏል። አያይዞም ኢትዮጵያ የቨርነር ድርጅት የመጀመሪያዋ የድርጅቱ አፍሪካዊ ደንበኛ መሆኗን ዘገባው ጠቅሶ ቨርነር በላቲን አሜሪካ፣ በካሪቢያን ሀገሮች በርካታ ደንበኞች ያሉት ታዋቂ የድለላ (አገናኝ) ድርጅት መሆኑን አስታውቋል።</p>

<p>ይህ ድርጅት ከኢትዮጵያ ጋር የተፈራረመው ኮንትራት ዋናው ትኩረት በህዝብ ግንኙነትና ዓለም አቀፍ ወቅታዊ ሁኔታ አስመልክቶ ለችግሮች መፍትሔ በማስገኘቱ እንቅስቃሴ ላይ የአገናኝነት ሚናውን መወጣት እንደሆነ ታውቋል።</p>

<p>በዚህ ረገድ ቨርነር የኢትዮጵያን ጉዳይ አስመልክቶ ሊከታተል የሚችልበትን ውል በዋሽንግተን ከኢትዮጵያ ኤምባሲ ጋር የኮንትራት ውል ስለመፈራረሙ ጉዳይ ለፕሬዝዳንት ክሊንተን አስተዳደር እና ለዲሞክራቲክ ፓርቲው የስልጣን አካል መቅረቡንም ዘገባው አስረድቷል።</p>


<p class="align-center"><a href="/Gazettas/EthioTime/info/EthioTime.sera.html">ከኢትዮ ታይም ሰኔ 14 ቀን 1991</a></p>

</body>
</html>	
