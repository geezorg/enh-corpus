<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሻዕቢያ ሰዎች ጣሊያን ለኢትዮጵያ የሰጠችውን ዕርዳታ እንድትሰርዝ ሮም ከተማ ላይ ተማፀኑ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h3 class="align-center">የሻዕቢያ ሰዎች ጣሊያን ለኢትዮጵያ የሰጠችውን ዕርዳታ እንድትሰርዝ ሮም ከተማ ላይ ተማፀኑ</h3>


<p>የጣሊያን መንግሥት ከኢትዮያ ጋር ያደረገውን የ240 ሚሊዮን ዶላር የርዳታ ስምምነት በጣሊያን ልዩ ልዩ ከተሞች ነዋሪ የሆኑ የኤርትራ ተወላጆች ማውገዛቸውን የአስመራን ዜና ምንጮች የጠቀሰው አንድ የፕሬስ ውጤት የኢትዮጵያ መንግሥት 57000 ሺህ የኤርትራን ተወላጆችን ከኢትዮጵያ አባሯል የሰው ልጆችን መብት የተጋፋ እርምጃ እየወሰዱ ይገኛል ለኤርትራ የቅርብ ወዳጅ የሆነው የጣሊያን መንግሥት ከኢትዮጵያ ጋር የእርዳታ ስምምነት ማድረጉ በእጅጉ የሚያሳዝን ነው በማለት ስምምነቱን ያወገዙት የኤርትራ ተወላጆች የጣሊያን መንግሥት በአስቸኳይ ስምምነቱን እንዲሰርዝ ጠይቀዋል።</p>

<p>በጣሊያን አራት ዋና ዋና ከተሞች ተሰብስበው የጣሊያን መንግሥት ከኢትዮጵያ ጋር ያደረገውን ስምምነት አውግዘው በኢትዮጵያ በጣሊያን መንግሥት መካከል ያለው ግንኙነት እንዲቋረጥ የጠየቁት የኤርትራ ተወላጆች በሁለቱ ሃገሮች መካከል የሚደረገው ጦርነት በሰላም ይፈታ ዘንድ ማሳሰባቸውን ዜናው ጨምሮ አስታውቋል። ኢትዮጵያ የኤርትራ መሬት በኃይል እንደያዘች የጠየቁት እነዚሁ የኤርትራ ሰዎች ኤርትራ የአአድን የሰላም ሀሳብ መቀበሏን ገልጠው ኢትዮጵያ ግን ለሠላሙ መፍትሔ ተገዥ አልሆነችም ሲሉ የጣሊያን መንግሥት ከእርዳታ ስምምነቱ በፊት ኢትዮጵያ የሰላም ሀሳቡን እንድትቀበል ለጣሊያን መንግሥት በተቃውሞ ደብዳቤ መግለጣቸውን ዜናው ጨምሮ ገልጧል።</p>

<p>የቀድሞ የኤርትራ ገዢ የሆነችው ጣሊያን ከኢትዮጵያ ጋር ያደረገችው ስምምነት ያንጨራጨራቸው የኤርትራ ተወላጆች የሁለቱ ሃገሮች የብድር ስምምነት ከመደረጉ በፊት ኢትዮጵያ ጦርነቱም እንድታቆም ያሰሙት ተማፅኖ የፋሽስት ማደጎነታቸውን ተማምነው ጣሊያን የሻዕቢያን ፍላጎት ታሟላ ዘንድ ያቀረቡት በሀሰት የተሞላ ስሞታ እንደሆነ ከዜናው ዘገባ ለመረዳት ተችሏል።</p>

<p>በዓለም የተበተኑ የኤርትራ ተወላጆች በኢትዮጵያ ዓለም አቀፍ ግንኙነት ላይ ማሴራቸውን የሚያጋልጥ ነው የሚል ነቀፋ የሰነዘሩበትን ታዛቢዎች የሻዕቢያ ተላላኪዎች በሌላ ሃገር መንግሥት ፖሊሲ ውስጥ ጣልቃ የመግባት የተወገዘ ልማዳቸው እንደሆነ ይናገራሉ።</p>

<p>ኢትዮጵያ 57000 ኤርትራ ተወላጆችን አባራለች ሲሉ ያሰሙት የኤርትራ ተወላጆች ከ1983 ዓ.ም ጀምሮ በግፍ አሰቃይቶ ሻዕቢያ ከኤርትራ ስለአባረራቸው ኢትዮጵያውያን በደል ሸፍነው መንግሥታትን በማሳሳት በኢትዮጵያ ላይ የተዛባ አቋም እንዲይዙ ለማድረግ እንደሆነ የሚያስረዱት ታዛቢዎች የኢህአዴግ መንግሥት ለጉዳዩ ትኩረት ሰጥቶ ተጨባጩን እውነታ የማሳወቅ ተልዕኮውን ይወጣ ዘንድ አሳስብዋል።</p>


<p class="align-center"><a href="/Gazettas/EthioTime/info/EthioTime.sera.html">ከኢትዮ ታይም ሰኔ 21 ቀን 1991</a></p>

</body>
</html>	
