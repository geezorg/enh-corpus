<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኩናማ ተወላጆች ኢትዮጵያን አንዋጋም በማለት መሣሪያቸውን አስቀመጡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኩናማ ተወላጆች ኢትዮጵያን አንዋጋም በማለት መሣሪያቸውን አስቀመጡ</h2>


<p>በኤርትራ የሻዕቢያን መንግሥት በመቃወም ትጥቅ የያዙ የኩናማ ነዋሪዎች ጠመንጃቸውን አውርደው ወደ ቀድሞው የዕለት ሥራቸው የተሰማሩ መሆናቸውን የአካባቢው ምንጮች ሲገልጹ አካባቢውን የኢትዮጵያ መከላከያ ሠራዊት ሊያጠቃው ይችላል በሚልም ሰላማዊ ነዋሪዎች ከመኖሪያ ቀያቸው ለቅቀው እንዲወጡ የሚለውንየሻዕቢያን ትዕዛዝ ሕብዙ አንቀበልም ሲል ምላሽ መስጠቱን ለዝግጅት ክፍላችን የደረሰው ዜና ያስረዳል።</p>

<p>ሕወሃት ኤርትራን ልትወር ነው በሚል አካባቢያቸውን እንዲለቁ የታዘዙት የኩናማ ነዋሪዎች «ለነፃነታችን በትግል ላይ በነበርንበት ጊዜ የደረሰልን ሕወሃት በመሆኑ በእኛ ላይ ምንም ችግር አይፈጥርም» ሲሉ ምላሽ መስጠታቸው ታውቋል። የባድመ ጠንካራ ምሽግ ተሰብሮ ሻዕቢያ ለከፍተኛ ወታደራዊ ሽንፈት ከተጋለጠ ወዲህ በኤርትራ የነገሰው ሕዝባዊ አመፅ ከሻዕቢያ መንግስት ቁጥጥር ውጪ እንደሆነም በዜናው ተገልጧል።</p>

<p>በተለይ የኩናማ ተወላጆች በግዳጅ አካባቢያቸውን ልቀቁ የሚለውን የሻዕቢያን ትዕዛዝ አንቀበልም ሲሉ በተለያዩ ጥሻዎች ውስጥ ኑሮዋቸውን እየገፉ እንደሆነም ከዜናው ለመረዳት ተችሏል። አካባቢው የምዕራባዊ ቆላማ አካባቢ ነዋሪ የሆኑ የጅብሃና የእስላማዊ ጅሃድ ሽምቅ ተዋጊዎች የሚንቀሳቀሱበት ከመሆኑም በላይ የኩናማ ነፃ አውጪ ድርጅት የተባለውም በዚያ አካባቢ መጠነኛ እንቅስቃሴ እያደረገ እንደሚገኝ ከዜናው ጋር ተያይዞ የመጣው መረጃ አስረድቷል። የባሬንቱ ከተማ ነዋሪ ሕዝብ በሻዕቢያ ግፈኛ አገዛዝ ሥር የተገፋ በመሆኑ የአሁኑ ተቃውሞ ወደ ትጥቅ ትግል ሊያሸጋግረው እንደሚችል የዜናው እንደምታ አስረጂ ሆኖ ተገኝቷል።</p>


<p class="align-center"><a href="/Gazettas/EthioTime/info/EthioTime.sera.html">ከኢትዮ ታይም መጋቢት 13 ቀን 1991</a></p>

</body>
</html>	
