<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በአባይ ውኃ ላይ ኢትዮጵያንና ግብፅን ጨምሮ ሰባት ሃገራት ተፈራረሙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በአባይ ውኃ ላይ ኢትዮጵያንና ግብፅን ጨምሮ ሰባት ሃገራት ተፈራረሙ</h2>


<p>የኤርትራና የኢትዮጵያ የድንበር ውዝግብ ወደ ጦርነት ባመራበት በዚህ ወቅት ሰባት የናይል ተፋሰስ አዋሳኝ ሃገሮች የውኃውን አጠቃቀም አስመልክቶ ስምንነት ላይ መድረሳቸውን የቻይናን ዜና ወኪል ጠቅሶ ኢትዮጵያ ውስጥ በእንግሊዘኛ የሚታተም አንድ የፕሬስ ውጤት ሰሞኑን በዘገባው አስታውቋል።</p>

<p>የዓለም ባንክ የተባበሩት መንግሥታት ድርጅት የልማት ፕሮግራምና የካናዳ ዓለም አቀፍ ተራድዖ ድርጅት ልዑካን ተገኝተው ስምምነቱን ያፀደቁ መሆናቸውን ዘገባው ገልጿል።</p>

<p>ስምምነቶችን የተፈራረሙት ሰባቱ የአፍሪካ ሃገራት ኢትዮጵያ፣ ቡርንዲ፣ ዲሞክራቲክ ኮንጐ፣ ግብፅ፣ ሱዳን፣ ታንዛንያና ኡጋንዳ የውኃ ሃብት ሚ/ሮች እንደሆኑም ዘገባው ጨምሮ አስረድቷል።</p>

<p>በዚሁ ስብሰባ ላይ የኬንያና የሩዋንዳ ሚኒስትሮች ያልተገኙ ሲሆን የሁለቱም መንግሥታት ተወካዮች ግን በስብሰባው ላይ መገኘታቸው ታውቋል።</p>

<p>ስምምነቱ የተፈረመው የናይል ተፋሰስ አዋሳኝ ሃገሮች የውኃውን አጠቃቀም በተመለከተ በተቋቋመው የሚኒስትሮች አስቸኳይ ስብሰባ ላይ እንደሆነ ያስረዳው ይኼው ዜና የስምምነቱ ይዘት ምን እንደሆነ አልተገለጠም።</p>

<p>በ1985 ዓ.ም ሱዳን ውስጥ በተደረገው የ«ቴኮናይል» ስብሰባ ላይ ኢትዮጵያ በታዛቢነት እንድትገኝ ጥሪ የደረሳት ቢሆንም ፈቃደኛ ባለመሆኗ ስብሰባውን እንዳልተካፈለች ይታወሳል።</p>

<p>የውኃው አዋሳኝ የሆኑ ሃገሮች የውኃውን አጠቃቀም በተመለከተ ፍትሐዊ መሆን እንዳለበት ቢያምኑም በዚህ ሃሳብ በተለይ ግብፅና ሱዳን ደስተኞች እንዳልነበሩ ይታወቃል።</p>

<p>በዜናው መሠረት ኤርትራ በዚህ የስምምነት ስብሰባ ላይ አልተገኘችም። በሻዕቢያ መንግሥት በኩል ቀደም ሲል እንደተሰማው ከሆነ የናይል ተፋሰስ አዋሳኝ ሀገር ነን ማለታቸው ይታወሳል።</p>


<p class="align-center"><a href="/Gazettas/EthioTime/info/EthioTime.sera.html">ከኢትዮ ታይም የካቲት 22 ቀን 1991</a></p>

</body>
</html>	
