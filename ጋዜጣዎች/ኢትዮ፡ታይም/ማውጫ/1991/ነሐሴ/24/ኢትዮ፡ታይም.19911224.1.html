<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢመማ አስቸኳይ የም/ቤት ስብሰባ አካሄደ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢመማ አስቸኳይ የም/ቤት ስብሰባ አካሄደ</h1>


<p>አንጋፋው የኢትዮጵያ መምህራን ማኅበር ነሐሴ 19 ቀን 1991 ዓ.ም ባደረገው አስቸኳይ የም/ቤት ስብሰባ በማህበሩ ሕገ ደንብ መሠረት የማጠናከሪያ ምርጫ ያደረገ ሲሆን ኢመማ የኢትዮጵያን ሉዓላዊነትና ሕልውና የሚጎዱ ኃይሎችን በጥብቅ እንደሚያወግዝና ሊታገላቸውም በጽናት መቆሙን ባወጣው ባለ 8 ነጥብ መግለጫ አስታውቋል።</p>

<p>አንጋፋው ኢመማ በዘር፣ በሃይማኖት፣ በጾታና በአመለካከት አንዳችንም ልዩነት ሳያደርግ ባለፉት ሁለት ሥርዓቶች ሕዝባዊና ሃገራዊ ግዴታውን ሲወጣ መቆየቱን የሚያወሳው የማህበሩ መግለጫ የማህበሩን ዓላማ ለማደናቀፍና እንቅስቃሴን ለማኮስመን በየጊዜው የተደረገበትን መንግሥታዊ ጫናዎች በታላቅ መስዋዕትነት እየተወጣ 50ኛ ዓመት የልደት በዓሉን እንዳከበረም ገልጧል።</p>

<p>አያይዞም «ኢመማ ከታገለላቸው ዓላማዎች ውስጥ የማማር ማስተማሩ ሂደት በሀገር በቀል ምሁራኖችና የሙያ ሰዎች የሃገሪቱ ማህበራዊና ኢኮኖሚያዊ አቅም ያገናዘበ ፖሊሲ መነደፍ እንዳለበትና ተግባራዊ እንዲሆን ነው። እንዳለመታደል ሆኖ በሃገራችን ውስጥ የሙያው ባለቤቶች መብት ከነበረው ደረጃ በባሰ መልኩ እየተረገጠ ይገኛል። በዚህም ሳቢያ ወደ ተፈለገው ግብ ለመድረስ አልተቻለም። ያለፈውን ተሞክሮ በመመርመር ማህበሩ ከየተኛውም የፖለቲካ ፓርቲ እጅ ነፃ ሆኖ የመንግሥት ጣልቃ ገብነት ይቆም ዘንድ ጊዜውና ትግሉ የሚጠይቀውን መስዋዕትነት ከፍሏል። እየከፈለም ይገኛል። የመምህሩን ነፃ የመደራጀት መብት በመጋፋትና የሙያውን መብትና ክብር በመርገጥ ሙያ ማህበሩ ካስተናገዳቸው ክፉ አጋጣሚዎች ሌላ መጪውን የሥራ ዘመን አስመክቶ ባለ 8 ነጥብ የአቋም መግለጫ አውጥቷል።</p>

<p>በመጨረሻም «የኢትዮጵያ መምህራን ማህበር በኢትዮጵጵያ ለትምህርት ጥራት ማግኘት ከሚሰሩ ዓለም አቀፍ፣ ሃገር በቀል ድርጅቶችና የህብረተሰብ ክፍሎች ጋር አብሮ መስራት የአደረጃጀት መርሁ ነው ብሎ ጉዳዩ የሚመለከታቸው መንግሥታዊም ሆኑ መንግሥታዊ ያልሆኑ አካላት ይህንን ጥሪያችንን ያለአንዳች ቅድመ ሁኔታ ተረድተው ኢመማ ከትምህርት ሚኒስቴር ጋር ያሉት ችግሮች በውይይትና በድርድር ይፈታ ዘንድ ግፊት እንዲያደርጉ መግንሥትና ህብረተሰቡም የበኩላቸውን ድጋፍ ይሠጡት ዘንድ ጠይቋል።</p>


<p class="align-center"><a href="/Gazettas/EthioTime/info/EthioTime.sera.html">ከኢትዮ ታይም ነሐሴ 24 ቀን 1991</a></p>

</body>
</html>	
