<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ኤርትራ ወራሪ ናት»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«ኤርትራ ወራሪ ናት»</h1>

<p class="align-right">በኢትዮጵያ የዩጐዝላቪያ አምባሳደር</p>


<p>ኢትዮጵያ ሰፊና ለም ሃገር በመሆኗ ለልማትና ለግንባታ የምታደርገው ጥረት በጦርነት መቀጨጩ በእጅጉ እንዳሳዘናቸው በኢትዮጵያ የዩጐዝላቪያ አምባሳደር ሚ/ር ቮጅስላቭ ቩቺቼቪች በተለይ ከኢትዮ ታይም ጋዜጣ ዝግጅት ክፍል ጋር ባደረጉት ቃለ ምልልስ ገለጡ።</p>

<p>የኢትዮጵያና የዩጐዝላቪያ ግንኙነት ረጅም ዓመታት ያስቆጠረ ሲሆን ሁለቱም ሃገሮች በፋሽስት ወራሪዎች የተከፈተባቸውን ወረራ በድል የተወጡ ብርቱ ዜጐች ያሏቸው ሃገሮች ናቸው። በተጨማሪም የተባበሩት መንግሥታት ድርጅት መስራች ሃገሮች ሲሆኑ ለዓለም ሠላም ባላቸው ከፍተኛ ስሜት የገለልተኛ ሃገሮች ድርጅትን ያቋቋሙ ናቸው ያሉት አምባሳደር ቮጅስላቭ በኢትዮጵያና በዩጐዝላቪያ ላይ የመንግሥታቱ ድርጅት ጠቃሚና ሚዛናዊ ውሳኔ ሲያስተላልፍ አልታየም። ዛሬ ዩጐዝላቪያ በናቶ የጦር ጀቶች እየተደበደበች ነው። ኢትዮጵያም በኤርትራ ግዛቷ ተወርሮ ይገኛል ብለዋል።</p>

<p>የተባበሩት መንግሥታት ድርጅት ለሠላሙ መፍትሔ እንቅፋት በሆነችው ኤርትራ ላይ ጠንካራ ማዕቀብ አልፈለገም። ኢትዮጵያም ሳትወድ በግድ ወደ አስከፊው ጦርነት ገብታለች። ይህ የሆነው ዓለም አቀፉ ሕብረተስብ የዚህች ሃገር በደል ዛሬም የተሰማው ሆኖ አለመገኘቱ ነው ሲሉ የኤርትራ ወራሪነት ዓለም አቀፉ ሕብረተሰብ አምኖ እስከተቀበለ ጊዜ ድረስ ጠንካራ ውሳኔ ማሳለፍ ይገባው እንደነበር ገልጠዋል።</p>

<p>ይህ በዚህ እንዳለ በኤርትራና በኢትዮጵያ መካከል የተቀሰቀሰው ጦርነት ዩኤስ አሜሪካ መንግሥትን በጣም አሳዝኗል። ውዝግቡን በሠላማዊ መንገድ ለመፍታት የተደረገው ጥረት ኢትዮጵያ ለሠላም ያሳየችው በጐ ፈቃድ ዓለም አቀፍ የዲፕሎማሲ የበላይነትን አስገኝቶላታል። ኤርትራ የሠላሙን ሃሳብ ደጋግማ አደናቅፋለች። ኢትዮጵያ በአፍሪካ ቀንድ ከፍተኛ የሕዝብ ብዛት ያላት ሃገር በመሆኗ በአህጉሩ መረጋጋትን ለማምጣት ሰፊ ሚና አላት። በአህጉሩ ውስጥ ግማሽ ምዕተ ዓመት ያስቆጠረ ግጭት ተካሂዷል። ይህ ዓይነቱ አስከፊ ገፅታ ካልተለወጠ ዕድገት ማግኘት አይቻልም። ዩናይትድ ስቴትስ በኤርትራና በኢትዮጵያ መካከል ያለው ጦርነት በሠላም እንዲተካ ከፍተኛ ጥረት የምታደርገውም በዚህ ሳቢያ ነው በማለት ሰሞኑን በየሳምንቱ ለንባብ ከሚበቃው የኤምባሲው መጽሔት ጋር ባደረጉት ቃለ ምልልስ የገለጡት በአዲስ አበባ የዩናይትድ ስቴትስ አምባሳደር ዴቪድ ሺን ናቸው።</p>

<p>አምባሳደሩ በዚሁ ቃለ ምልልሳቸው ኢትዮጵያ መረጋጋትና ጠንካራ አንድነት ያላት ሃገር ከሆነች ለጐረቤት የአፍሪካ ሃገሮች የምታስገኘው አርአያነት የላቀ ከመሆኑም በላይ ለአህጉሩ ሠላም መገኘት ሰፊ አስተዋፅኦ ታበረክታለች በማለት ገልጠዋል። አያይዘውም የሁለቱ ሃገሮች ግጭት በሠላም መፈታት እንዳለበት ዩናይትድ ስቴትስ ታምናለች። ኢትዮጵያ የአአድን የሰላም ሃሳብ ሙሉ በሙሉ ተቀብላለች። በኤርትራ እምቢተኝነት የሠላሙ ጥረት መክሸፉ እንደ አንድ ዲፕሎማትነቴ አበሳጭቶኛል። አደገኛነቱ እየታወቀ እነዚህን መሰል ግጭቶች ለምን በሰላማዊ መንገድ አይፈቱም በማለት የሚጠይቁት ሚ/ር ዴቪድ ሺን የኢራቅና የኮሶቮን ወቅታዊ ሁኔታ መመልከቱ ብቻ በቂ ትምህርት እንደሚሰጥ ለማስጠንቀቅ ሞክረው እንደገለሰብነቴም ሆነ እንደመንግሥትነቴ እምነት በቅድሚያ ጦርነትን ማስወገድ ተገቢ ነው ሲሉ አሳስበዋል።</p>


<p class="align-center"><a href="/Gazettas/EthioTime/info/EthioTime.sera.html">ከኢትዮጵያ ታይም ሚያዝያ 18 ቀን 1991</a></p>

</body>
</html>	
