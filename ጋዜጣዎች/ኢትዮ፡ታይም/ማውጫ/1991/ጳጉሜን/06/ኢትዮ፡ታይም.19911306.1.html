<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሠራተኛው መብት በባለሥልጣናት መረገጡ ተገለጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የሠራተኛው መብት በባለሥልጣናት መረገጡ ተገለጠ</h1>


<p>የመንግሥት የልማት ድርጅቶችን ለሽያጭ የማቅረቡ እንቅስቃሴ የሠራተኛውን የሥራ ዋስትናና ሰርቶ የመኖር መብት የሚያፋልስ እስከሆነ ድረስ መላው የኢትዮጵያ ሠራተኛ ሊታገለው ይገባል ሲሉ የንግድና የሕትመት ሠራተኛ ማህበራት ፌዴሬሽን ፕ/ት በተለይ ከኢትዮ ታይም ጋዜጣ ጋር ባደረጉት ቃለ ምልልስ ገልጠዋል። አያይዘውም የኢትዮጵያ ሠራተኛ የትግል ታሪክ ሲፈተሽ በርካታ ጥያቄዎቹ መሠናክል እየገጠማቸው ምላሽ ተነፍጓቸው የቆዩ ቢሆንም ዛሬ በተደረሰበት ተጨባጭ ሁኔታ ሠራተኛው ሕገ መንግሥታዊ መብቱን ለማስከበር ወኔ በማጣቱ በርካታ መብቶቹ በባለሥልጣናት እየተረገጡ ናቸው ብለዋል።</p>

<p>የዜጎች ሕገመንግሥታዊና ዲሞክራሲያዊ መብት በአዋጅ መደንገጉን የገለጡት የፌዴሬሽኑ ፕ/ት በአሠሪና ሠራተኛ መካከል የፖሊስ አካልን ጨምሮ የመንግሥታዊ ባለሥልጣናት ጣልቃ ገብነት የሠራተኛውን ሕገ መንግሥታዊ መብት እየተጣሰ ለመሆኑ ማስረጃ ነው ብለዋል። ሠራተኛው ከሥርዓቱ ጠብ የለውም የሚሉት አቶ መኮንን ታደሰ ሥርዓቱን የሚተገብሩት የሥልጣን አካላት የሚገፈፈው የሠራተኛ መብት እስካልተገታ ሠራተኛው ሊታገለው እንደሚገባም አሳስበዋል።</p>

<p>የመንግሥት የልማት ድርጅቶች ተቆጣጣሪ ባለሥልጣን ጽ/ቤት የልማት ድርጅቶችን የመሸጥ ሥልጣን ያለው ቢሆንም የሠራተኛውን ሰርቶ የመኖር መብት የሚጋፋ መሆኑን በጥናት ደርሰንበታል። እርምጃው ሰብዓዊ መብትንም የሚነካ ስለሆነ ሠራተኛው የጋራ ክንዱን በማንሳት እነዚህንና መሰል መብቶቹ ከባለሥልጣናት ተፅዕኖ ነፃ ሊያደርግ እንደሚገባው አሳስበዋል።</p>


<p class="align-center"><a href="/Gazettas/EthioTime/info/EthioTime.sera.html">ከኢትዮታይም ጳጉሜን 6 ቀን 1991</a></p>

</body>
</html>	
