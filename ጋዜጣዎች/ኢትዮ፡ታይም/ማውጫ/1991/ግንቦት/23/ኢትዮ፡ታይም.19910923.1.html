<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ዓለም አቀፍ የመምህራን ማህበር የዶ/ር ታዬ ሕይወት አሳስቦኛል አለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ዓለም አቀፍ የመምህራን ማህበር የዶ/ር ታዬ ሕይወት አሳስቦኛል አለ</h2>


<p>የጡረተኛው መምህር ከበደ ደስታ በእስር ላይ እንዳሉ ሕይወታቸው ማለፍና ከእስር ጋር በተያያዘ ለሕመም ተጋልጠው ሕይወታቸው ያለፈው መምህር ሽመልስ ዘውዴ ሞትን ጠቅሶ በእስር ላይ ያሉት የአንጋፋው ኢትዮጵያ መምህራን ማህበር ፕሬዝዳንት የዶ/ት ታዬ ወልደ ሰማያትም ሕይወት እጅግ ስጋት ላይ የጣላቸውና ያሳሰባቸው መሆኑን በአስቸኳይ ከእስር ይፈቱም ዘንድ የዓለም መምህራን ማህበር (ትምህርት አለም አቀፍ ድርጅት) ሚያዝያ 30 ቀን 1991 ዓ.ም ለጠ/ሚ/ር መለስ ዜናዊ ደብዳቤ መላኩን ኢንዲያን ኦሽን የተባለ ጋዜጣ በግንቦት 7 ቀን 1991 ዕትሙ ገልጧል።</p>

<p>በማህበሩ ፕሬዝዳንት በሚስተር ቦብ ቼዝ ተፈርሞ ለጠ/ሚር መለስ ዜናዊ የተላከው ደብዳቤ የኢትዮጵያ መምህራን ማህበር ሥራ አስፈፃሚ የነበሩት አቶ አሰፋ ማሩ በመንግሥት የፀጥታ ሰራተኞች የተገደሉበትን ቀን አስታውሶ ዶ/ር ታዬ ወ/ሰማያት ከ1988 ዓ.ም ጀምሮ በእስር እየማቀቁ መሆናቸውን ጠቅሷል ሲል ጋዜጣው በዘገባው ላይ አስፍሯል።</p>

<p>አያይዞም ዶ/ር ታዬ ወ/ሰማያት በአስቸኳይ ከእስር እንዲፈቱና በኢትዮጵያ መምራን ማህበር ላይ መንግሥታቸውን የሚያደርገውን ጫና ያቆም ዘንድ የትምህርት ዓለም አቀፍ ድርጅት ደብዳቤ ለጠቅላይ ሚ/ር መለስ ዜናዊ ማሳሰቡን የገለጠው ኢንዲያን ኦሽን ጋዜጣ በዚህ ዓመት ብቻ የዶ/ር ታዬ ወ/ሰማያት ለአምስት ጊዜ ያህል ክሳቸው ሳይታይ እንዲተላለፍ መደረጉ የዓለም አቀፉ መምህራን ማህበር ሊቀመንበር ቦብ ቼዝ በጣም አሳዝኖኛል ማለታቸውን የኢንዲያን ኦሽን ዘገባ ያስረዳል።</p>

<p>ሚያዝያ 30 ቀን 1989 ዓ.ም በመንግሥት ታጣቂዎች የተገደሉት ሟች አሠፋ ማሩ አሟሟታቸውን በተመለከተ የሚደረገው ምርመራ አልቆ ለሕዝብ ይፋ እንዲሆን ከትምህርት ዓለም አቀፍ የተላከው ደብዳቤ ጥያቄ ማቅረቡን ከዚሁ ዘገባ ለመረዳት ተችሏል።</p>

<p>በተጨማሪም ከኢትዮጵያ መምህራን ማህበር ጋር የጠ/ሚ/ር መለስ መንግሥት ተቀራርቦ ለመነጋገር እንደሚዘጋጅ ተስፋ እንዳለው ጠቅሶ አሁን በሚታየው ሁኔታ አጋጣሚው የኢትዮጵያ መንግሥት ባለሥልጣናትና የሙያ ማህበሩ በቀና መንገድ ተወያይተው የኢትዮጵያን ሕፃናት በትምህርት ለማበልፀግ የጋራ ጥረት እንዲያደርጉ የዓለም መምህራን ማህበር ጥሪ ማድረጉን የዜና ዘገባው አስረድቷል።</p>

<p>በመጨረሻም በግንቦት ወር 1989 ዓ.ም በአሜሪካዊ ሚኪ ኢባራ የተመራው የልዑካን ቡድን የኢትዮጵያ መምህራን ማህበርን መጐብኘቱን አስታውሶ ሚ/ር ሚኪ ኢባራ ከጠ/ሚ/ር መለስ ዜናዊ ጋር በአቶ አሰፋ ማሩ አሟሟት ጉዳይ ተወያይተው ጠ/ሚ/ር መለስ ዜናዊ የሟች አሰፋ ማሩን ግድያ አስመልክቶ ምርመራው ተጣርቶ እንደሚገለጥላቸው ቃል መግባታቸውንና ሚ/ር ሚኪ ኢባራ ከኢትዮጵያ መምህራን ማህበር ጉብኝት በኋላ በፕሬዝዳንት ቢል ክሊንተን መንግሥት ምክትል ፕሬዝዳንት የሆኑት የአልጐር ማዕከል የውጪ ግንኙነትና በዩኤስ አሜሪካ የሃገር ውስጥ ጉዳይ ዳይሬክተር ሆነው መሾማቸውን ከዜናው ዘገባ ለመረዳት ተችሏል።</p>

<p>በተያያዘ ዜና ግንቦት 11 ቀን 1991 ዓ.ም ፍርድ ቤት የቀረቡት ዶ/ር ታዬ ወ/ሰማያት የመጨረሻ ውሳኔ ለመስጠት ግንቦት 26 ቀን 1991 ዓ.ም ሐሙስ ጉዳያቸውን ከያዘው ፍ/ቤት እንደሚቀርቡ ታውቋል።</p>


<p class="align-center"><a href="/Gazettas/EthioTime/info/EthioTime.sera.html">ከኢትዮ ታይም ግንቦት 23 ቀን 1991</a></p>

</body>
</html>	
