<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ስምንት ዓመት የተገፉት የቀድሞ ጦር አባላት ወደ ማሰልጠኛ ከተቱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ስምንት ዓመት የተገፉት የቀድሞ ጦር አባላት ወደ ማሰልጠኛ ከተቱ</h2>


<p>በ1983 ዓ.ም በኢሕአዴግ አዋጅ የተበተነው የቀድሞው የኢትዮጵያ ሠራዊት አባላት ለ8 ዓመት ተገፍተው ከቆዩ በኋላ በተበተኑበት ቀን ግንቦት 20 ቀን 1991 ዓ.ም ዓርብ ዕለት ወደ ወታደራዊ ማሰልጠና መግባታቸውን የደረሰን ዜና ያስረዳል።</p>

<p>ቀደም ሲል የተዋጊ ጄት አብራሪዎች የከባድ መሣሪያ ምድብተኞችና ልዩ ልዩ ወታደራዊ ሙያ ያላቸው የቀድሞ ጦር አባላት በተደረገላቸው ጥሪ መሠረት መከላከያ ሠራዊቱን ተቀላቅለው በአውደ ውጊያው ላይ በመሳተፍ ላይ ይገኛሉ።</p>

<p>ከትናንት በስቲያ ወደ ማሰልጠኛ የከተቱት የቀድሞ ጦር አባላት ሰሞኑን በተደረገላቸው ጥሪ መሠረት መሆኑ ታውቋል። የጤና ምርመራ ተደርጎላቸው አሻራቸውን ሰጥተው ወደ ማሰልጠኛ የከተቱት የሠራዊት አባላት የከባድ መሣሪያ ምድብተኞች ሌላም ተጨማሪ ሙያ ያላቸው መሆናቸው ታውቋል።</p>

<p>በማሰልጠኛ ጣቢያው የተሐድሶ ትምህርት ለመከታተል አጭር ቆይታ እንዳደረጉ በቀጥታ በአውደ ውጊያው ተሳታፊ ከሚሆኑት የጦር አባላት ውስጥ መስመራዊ መኮንኖችን ጨምሮ ሌሎች አነስተኛ ወታደራዊ ማዕረግ ያላቸው እንደሆኑም ከዜና ምንጮቻችን ገለጣ ለማወቅ ተችሏል።</p>

<p>የአሁኖቹ የቀድሞ ሠራዊት አባላት ተዋጊ ሠራዊቱን መቀላቀል የመከላከያ ኃይሉን የበለጠ ለማጠናከር ትልቅ አስተዋፅኦ እንዳለው የተገመተ ሲሆን በተለይ ብቃትና ዕውቅና ያላቸው የጦር አውሮፕላን አብራሪዎች በዚህ ወቅት እስር ቤት ውስጥ እንዲቆዩ መደረጋቸው በማንም ተቀባይነት የሌለው ዕርምጃ ነው ሲሉ ተቃውሞአቸውን መንግሥት እነዚህን ምርጥና የዳበረ የተዋጊ ጄት አብራሪዎችን ፈትቶ አየር ኃይሉን ከአሁኑ የበለጠ ማጠናከር እንዳለበት ይመክራሉ።</p>


<p class="align-center"><a href="/Gazettas/EthioTime/info/EthioTime.sera.html">ከኢትዮ ታይም ግንቦት 23 ቀን 1991</a></p>

</body>
</html>	
