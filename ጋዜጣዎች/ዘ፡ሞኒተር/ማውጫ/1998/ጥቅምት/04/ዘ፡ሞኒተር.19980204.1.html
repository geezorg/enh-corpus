<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአውሮፓ ፓርላማ በኢትዮጵያ ላይ የተቃውሞ መግለጫ አወጣ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> የአውሮፓ ፓርላማ በኢትዮጵያ ላይ የተቃውሞ መግለጫ አወጣ </h2>


<p>የኢትዮጵያ መንግስት በተቃዋሚ ፓርቲ የአመራር አባላት ላይ የሚያካሂደው ክስ እንዲያበቃ የአውሮፓ ፓርላማ ትላንት ሃሙስ በወጣው መግለጫ አስታወቀ።</p>

<p>የአውሮፓ ፓርላማ በመግለጫው የኢትዮጵያ መንግሥት ከተቃዋሚ ፓርቲዎች ጋር የሚያካሂደው ድርድር በመንግስት ግትርነት ሊቀጥል አለመቻሉን መገንዘቡን ገልጾ ሁለቱም ወገኖች በፍጥነት ወደ ድርድር በመግባት ለዲሞክራሲያዊ ሂደቱን መቀጠል እንደሚኖርበት አስታወቋል።</p>

<p>የተቃዋሚ ፓርቲዎች ዲሞክራሲያዊ መብት መከበር አለበት የሚለው የአውሮፓ ፓርላማ በሪፖርቱ መንግስት በተቃዋሚ ፓርቲ አባላት ላይ የሚካሂደውን ማንገላታትና አፈና እንዲያቆም በእስር ላይ የሚገኙ በሺ የሚጠቆሩ የተቃዋሚ ፓርቲ አባላት በፍጥነት እንዲለቀቁ ጠይቋል።</p>

<p>አውሮፓ ፓርላማ ተቃዋሚ ፓርቲዎች ባለፈው መስከረም 22 ሊያካሂዱ አስበውት የነበረውን ሰላማዊ ሰልፍ መሰረዛቸው ትክክል መሆኑን ጠቁሞ ይህን ባይፈጽሙ ኖሮ ከባድ ግጭትና ጥፋት ይደርስ ነበር ብሏል። የአውሮፓ ፓርላማ ፕሬዝዳንት ይህንን ተከትሎ ለተወካዮች ም/ቤት አፈጉባኤ ደብዳቤ በመፃፍ የተቃዋሚ ፓርቲዎ አባላቶች ፓርላማ ላለመግባት መወሰናቸውን፣ ፓርላማ ገብተው መቀመጫቸውን ባልያዙ ተመራጭ የፓርላማ አባላት ያለመከሰስ መብት መነሣቱንና፣ የቀድሞው የአዲስ አበባ ጊዜያዊ አስተዳደር በስልጣኑ እንዲቆይ መደረጉ የምርጫውን ውጤት እንደሚያዛባው አስታውቀዋል።</p>

<p>የግንቦት ሰባቱን ምርጫ ሂደትን አስመልክቶ የአውሮፓ ህብረት የምርጫ ታዛቢ ቡድን ያወጣውን መግለጫ በጥሞና የመረመረው የአውሮፓ ፓርላማ የድምፅ መስጫው ቀን በሰላማዊ ሁኔታ የተፈፀመ ቢሆንም የምርጫ ታዛቢ ቡድን ሪፖርት ውስጥ በምርጫው ሂደት መጭበርበርና ጉልህ የሆኑ ስህተቶች መፈፀሙን ሊረዳ እንደቻለ በሪፖርቱ ጠቁሟል።</p>

<p>የአውሮፓ ፓርላማ በተጨማሪ ለመንግስት ባስተላለፈው ጥሪ ተቃዋሚ ፓርቲዎች ያለአድልኦ በመንግስት መገናኛ ብዙሃን እንዲጠቀሙ ሁኔታዎችን እንዲያመቻችና የገዢው ፓርቲ አብላጫ መቀመጫ በያዘበት ፓርላማ ተቃዋሚ ፓርቲዎች አጀንዳ አስይዘው የሚወያዩበትን መንገድ እንዲመቻች ጠይቀዋል።</p>

<p>የአውሮፓ ፓርላማ በመጨረሻም አለም አቀፍ ድርጅቶችና የአውሮፓ ህብረት የኢትዮጵያ ወቅታዊ ሁኔታ በቅርብ እንዲከታተሉ ጠይቋል። </p>

<p>በኢትዮጵያ ዲሞክራሲያዊ ሂደቱ በአስተማማኝ ሁኔታ የማይቀጥል ከሆነ የአውሮፓ ኮሚሽን የሚሰጠውን ዕርዳታ በማቆም ሰብአዊ ዕርዳታ ብቻ የሚለግስበት ሁኔታ ብቻ እንደሚያመቻች አስታውቋል።</p>


<p class="align-center"><a href="/Gazettas/ZeMonitor/info/ZeMonitor.html">ከዘ ሞኒተር ጥቅምት 4 ቀን 1998</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ዘ፡ሞኒተር/ማውጫ/1998/ጥቅምት/04/ዘ፡ሞኒተር1.040298.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
