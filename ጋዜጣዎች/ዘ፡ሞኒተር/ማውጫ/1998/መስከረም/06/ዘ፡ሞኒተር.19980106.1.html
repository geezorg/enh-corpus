<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ከግንቦት 7 በኋላ አጠቃላይ የምርጫው ሂደት መበላሸቱን ገለጸ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ከግንቦት 7 በኋላ አጠቃላይ የምርጫው ሂደት መበላሸቱን ገለጸ </h2>


<p>በቀድሞው የአሜሪካ ፕሬዚዳንት ጂሚ ካርተር የተቋቋመውና በአገራችን የተካሄደው ምርጫ 97 ከታዘቡ የውጭ ታዛቢዎች አንዱ የሆነው የካርተር ማእከል የምርጫው ሂደት አስመልክቶ ያወጣውን ሪፖርት በትናንትናው እለት ይፋ አደረገ።</p>

<p>የካርተር ማዕከል በሪፖርቱ የግንቦት ሰባቱ ምርጫ ከምርጫው እለት ጀምሮ የምርጫው እንቅስቃሴ እየወረደ እንደመጣ ገልጾ የምርጫው ሂደት ጥላቻን የሚያስፋፋና በዘረኝነት ላይ የተመሰረተ፣ ምርጫ ቦርዱ በሃገር ውስጥ ታዛቢዎች ላይ የጣለው ጠንካራ እገዳ ተገቢ አለመሆኑንና ምርጫው ከመድረሱ በፊት ሶስት የአሜሪካ የምርጫ ታዛቢ ቡድንን ማባረሩ ችግሮቹን አጉልቶ የሚያሳይ መሆኑን ጠቅሷል።</p>

<p>ከምርጫው በኋላ አጠቃላይ የምርጫው ቆጠራና ጠቅላላ ሂደት የወረደ ሁኔታ ነው የነበረው በማለት የጠቀሰው የካርተር ማእከል የሪፖርቱ ታዛቢዎች ከምርጫው በኋላ የተደረጉ ማዋከቦችና እንግልቶች እንደነበሩ ተረጋግጧል ብሏል።</p>

<p>የካርተር ማእከል በአንዳንድ አካባቢዎች የምርጫ ሣጥኖች አለአግባብ ሲንቀሳቀሱ እንደነበረ ጠቅሷል። በተለይ በአማራና በደቡብ ታዛቢዎች ከአካባቢው የምርጫ ቦርድ ማእከል ተወካዮች መረጃ ማግኘት አለመቻላቸውን ጠቅሶ ከምርጫው በፊት ለተቃዋሚዎች ተፈቅዶ የነበረው ሚዲያ መከልከል የምርጫውን ገጽታ እንደጎዳ ገልጿል።</p>

<p>ቅሬታ ሰሚ ቦርድና ቅሬታ አጣሪ ኃይሉ በምርጫው ላይ ለቀረቡ የቅሬታ ጥያቄዎች በአግባቡ መልስ እንዳልተሰጡ ማእከሉ ገልጿል።</p>

<p>የካርተር ማዕከል ሪፖርት በጥቅሉ ሲታይ የምርጫው በፊትና በምርጫው ቀን የነበረው አካሄድ መልካም ጎኑ የተንፀባረቀበት ሲሆን ከምርጫው ቀን ማግስት ጀምሮ ሂደቱ በብዙ መንገድ በፍጥነት ጥራቱ እየወደቀ ሄዷል ብሏል።</p>

<p>በአብዛኛው ማጣሪያ ከተካሄደባቸው ማጣሪያ ጣቢያዎች አብዛኛዎች ምስክሮች ያለፍርሃት ምስክርነታቸውን የሰጡ ሲሆን 1/3ኛ በሚሆኑ በተካሄደባቸው ቦታዎች ምስክሮች በፓናሉ ፊት ለመመስከር ሙሉ በሙሉ ፍርሃት የታየባቸው እንደነበረ ወይም ግልጽ የሆነና የሚታመን የሃይል ማስፈራራትና (ወከባ ድብደብና ጉቦ መስጠትን) ጨምሮ መታየቱን ማእከሉ በሪፖርቱ መታዘቡን አስፍሯል።</p>

<p>የምርጫ አጣሪ ሰሚ ፓናል የሚወስደው ውሳኔ ሁሉም አባላት መግባባት ላይ ሲደርሱ እንደሆነ የአሰራሩ ህግ የሚገልጽ ቢሆንም የአማካሪው ፓናል ያስተላለፈው አብዛኛው ውሳኔዎች ስምምነት ያልተደረገባቸው እንደሆኑ ለመታዘብ ችለዋል።</p>

<p>በአጠቃላይ ማእከሉ የታዘባቸውን በሪፖርቱ ነጥብ በነጥብ በማስቀመጥ እንደጠቀሰው የምርጫ ማጣራቱ ሂደት ህጎች በፓርቲዎች የሚቀርቡ መረጃዎችና ምስክሮች የቅሬታ አጣሪ ፓናሉን ለመቀበል መሰረት የሚያደርግባቸው ህጎች ወጥነት የሌላቸው መሆኑን፣ ምስክሮች የሃይል ማስፈራራት እንደነበረ የሚያረጋግጡ መሆኑን፣ ምርጫ ቦርድ የፖለቲካ ወገንተኝነት ማሳየቱን፣ ተቃዋሚ ፓርቲዎች ሆን ብለው ጉዳዮችን የማዘግየት ሁኔታ እንደታየባቸውና የተቃዋሚ ፓርቲዎች ከምርጫ ማጣራት ሂደቱ በመውጣታቸው በሌሉበት ውሳኔ እንዲተላለፍ መደረጉ ከታዘባቸው አንኳር ጉዳዮች ውስጥ እንዳካተታቸው አስታውቋል። </p>

<p>የካርተር ማእከል ከ17 አገሮች የተውጣጡ 50 ዓለም አቀፍ ታዛቢዎችን በመያዝ በሰባት ቦታዎች የምርጫውን ሂደት የድሬዳዋ አስተዳደርን ጨምሮ የታዘበ ቡድን ነው።</p>

<p>ማእከሉ የግንቦት ሰባት ምርጫ የኢትዮጵያ ህዝብ ለአምስት ዓመት የሚያስተዳድሩትን ለመምረጥ በምርጫው እለት ለበርካታ ሰአታት ተሰልፎ ድምፁን ለመስጠት ያሳየው ቁርጠኝነት የዲሞክራሲ ስርአት በአገሪቱ እንዲሰፍን ያለውን ጽኑ ፍላጎት የገለፀበት በመሆኑ ሁሉም የኢትዮጵያ የፖለቲካ ፓርቲዎች የህዝቡን ፍላጎት እንዲጠብቁ አሳስቧል።</p>

<p class="align-center"><a href="/Gazettas/ZeMonitor/info/ZeMonitor.html">ከዘ ሞኒተር መስከረም 6 ቀን 1998</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ዘ፡ሞኒተር/ማውጫ/1998/መስከረም/06/ዘ፡ሞኒተር1.060198.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
