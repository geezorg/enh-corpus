<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የቅንጅት ውህደት በነገው ዕለት ይፋ ይሆናል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የቅንጅት ውህደት በነገው ዕለት ይፋ ይሆናል</h2>


<p>የቅንጅት ለአንድነትና ለዲሞክራሲ ጥምረት የሆኑት የአራት ፓርቲዎች ውህደት በነገው ዕለት በይፋ እንደሚከናወን ከድርጅቱ ያገኘነው መረጃ ያስረዳል።</p>

<p>የቅንጅት ለአንድነትና ለዲሞክራሲ አባል ድርጅት የሆነው የኢዴአፓ መድህን ፓርቲ ለውህዱ ፓርቲ የማዕከላዊ ም/ቤት የሚወከሉ አስራ ስምንት አባላቱን ይፋ ካደረገ በኋላ የውህዱ ፓርቲ ስራ አስፈፃሚ ከሚሆኑ አስምት አባላቱ መካከል አቶ ልደቱ አያሌው በአንደኝነት መመረጣቸው ታውቋል።</p>

<p>ኢዲአፓ መድህንን ወክለው ለስራ አስፈፃሚነት የሚመረጡ የተቀሩት አራት አመራር አባላት ምርጫ በነገው ዕለት እንደሚገለጽ ከፓርቲው የተገኙ መረጃዎች ጠቁመዋል።</p>

<p>የአዲሱ ውህድ ፓርቲ ምስረታ የሚከናወነው መኢአድና ኢዴአፓ መድህን እያንዳንዳቸው 18 የአመራር አባላት ሲያስመርጡ የተቀሩት ቀስተደመና እና ኢዴሊ እያንዳንዳቸው 12 የአመራር አባላት በማስመረጥ በአጠቃላይ 60 አባላትን በሚያቅፍ ማዕከላዊ ም/ቤት ሲሆን ለስራ አስፈፃሚ ኮሚቴ 20 አባላት እንደሚመረጡ ታውቋል።</p>

<p>ከቅንጅት ም/ቤት የወጡ መረጃዎች እንደሚጠቁሙት በአራቱ ፓርቲዎች ውህደት አንድ ሊቀመንበር፣ ሁለት ምክትል ሊቀመናብርት አንድ ፀሃፊ በምርጫ እንደሚመደቡን የቀሩት 16 የስራ አስፈፃሚ አባላት ከየፓርቲዎቹ በኮታ የሚመደብ መሆኑ ተረጋግጧል።</p>

<p>የአዲሱ የቅንጅት ውህድ ፓርቲ ጠቅላላ ጉባኤ አራት መቶ አባላት ይኖሩታል። ጉባኤውም በአንድ ቀን የሚጠቃለል መሆኑ ታውቋል። በዕለቱ የውህዱ ፓርቲ ደንብና ፕሮግራም ለጉባኤው አባላት ቀርቦ እንደሚፀድቅም ይጠበቃል። ከዚህም በላይ ጉባኤው በዕለቱ የውህዱን ፓርቲ ላዕላይ ም/ቤትና ሥራ አስፈፃሚ ይሰይማል ተብሎ ይጠበቃል።</p>

<p>የቅንጅት ፓርቲዎች ውህደት ለመፈፀም በሰኔ 1997 ዓ.ም መጨረሻ ላይ የቅንጅት ም/ቤት በወሰነው መሠረት በውህደት ኮሚቴ አማካይነት ቅድመ ውህደት ስምምነት መፈራረማቸው የሚታወስ ነው።</p>

<p>የቅንጅትን አባል ፓርቲዎች በየግላቸው ጉባኤ በማካሄድና አባሎቻቸውን በማወያየት ቆይተው ይህን ተግባር መካከል አቶ ልደቱ አያሌው፣ ዶ/ር ሙሉአለም ታረቀኝ፣ ዶ/ር አድማሱ ገበየው፣ ዶ/ር ኃይሉ አርአያ፣ አቶ ሙሼ ሰሙ፣ አቶ አቡዱራሃማን አህመድ፣ አቶ ክፍለ ጥግነህ እና አቶ ታምራት ታረቀኝ የሚገኙበት የፓርቲው ቁልፍ የአመራር አባላቶች ይገኙበታል።</p>




<p class="align-center"><a href="/Gazettas/ZeMonitor/info/ZeMonitor.sera.html">ከዘ ሞኒተር መስከረም 13 ቀን 1998</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ዘ፡ሞኒተር/ማውጫ/1998/መስከረም/13/ዘ፡ሞኒተር1.130198.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
