<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሻምበል ለገሰ አስፋው የሐውዜኑን ጭፍጨፋ ሪፖርት ማድረጋቸው ተገለፀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ሻምበል ለገሰ አስፋው የሐውዜኑን ጭፍጨፋ ሪፖርት ማድረጋቸው ተገለፀ</h2>


<p>በደርግ ዘመን በሐውዜን ከተማ በተፈፀመው የአየር ድብደባ አምስት ሺ ያህል ሰዎች መገደላቸውን ሻምበል ለገሰ አስፋው ለሻምበል ፍቅረስላሴ ወግደረስ ሪፖርት ማድረጋቸውን የሚያስረዳ ሰነድ ለፌደራሉ ከፍተኛ ፍርድ ቤት ማቅረቡን ልዩ አቃቤ ሕግ አስታወቀ።</p>

<p>ልዩ አቃቤ ህግ በእነ ሻምበል ለገሰ አስፋው ላይ በመሰረተው የዘር ማጥፋት ወንጀል ክስ ለስድስተኛ ወንጀል ችሎት ትላንት ባቀረበው በርካታ ቁጥር ያለው የጽሁፍ ማስረጃው ሰነድ የተያያዘው መግለጫ እንደሚያስረዳው ሰዎቹ የተገደሉት ሰኔ 16 ቀን 1980 ዓ.ም በቴሌግራም ባስተላለፉት መልእክት ትዕዛዝ ከሚሰጡት ጦር አንዱ ክፍል በሆነው በአየር ኃይል በሚግ 21፣ 23 እና በሔሊኮፕተር አብራሪዎች ድብደባው መካሄዱን የሚያስረዳ መሆኑን በመግለጫው ተመልክቷል።</p>

<p>ሚጎቹንና ሔሊኮፕተሮችኑን በማብረር ድብደባውን ያካሄዱት ፓይለቶች እነማን እንደነበሩ የአብራሪዎቹ የበረራ መመዝገቢያ የግል ማሕደር ተያይዞ መቅረቡንም ያመለክታል።</p>

<p>ተከሳሹ ሻምበል ለገሰ አስፋውና ግብረ አበሮቻቸው በሰላማዊ ሕዝብ ላይ የፈፀሙት የጭፍጨፋ ተግባር በአለቆቻቸው መታወቁንና እንደጀብዱም ተቆጥሮ የንጹሀን ሰዎች ሞት ግምት ያልተሰጠው መሆኑን በመግለጫው ተመልክቷል።</p>

<p>በውቅሮ ከተማም መጋቢት 30 ቀን 1980 ዓ.ም በተፈጸመው የአውሮፕላን ድብደባ ከሁለት ሺ እስከ ሦስት ሺ የሚደርሱ ሰዎች መገደላቸውንና በዚህም ምክንያት ኮሎኔል የሺጥላ መርሻ የተባሉት ተከሳሽ የጦር ሜዳ የስራ ጀግና የአገልግሎትና የሜዳዮች ሽልማት ማግኘታቸውን የሚያስረዳ ሰነድ መቅረቡ ተብራርቷል።</p>

<p>እንዲሁም የካቲት 26 ቀን 1975 ዓ.ም ጭላ በተባለው ሥፍራ በሔሊኮፕተሮች በተካሄደው የአየር ድብደባ ከአንድ ሺ የሚበልጡ ሰዎች መገደላቸውን የሚያረጋግጥ የሰነድ ማስረጃ በተከሳሾቹ ላይ መቅረቡም ተገልጿል።</p>

<p>ለፍርድ ቤቱ የቀረበው የሰነድ ማስረጃ የጦር አውሮፕላኖቹ አብራሪዎች የሥራ እንቅስቃሴን የሚመለከት ዝርዝር መግለጫ የሚያካትት መሆኑንም ተመልክቷል።</p>

<p>የአስቸኳይ ጊዜ ሁኔታ መኖሩን ለማስታወቅ በወጣው የመንግስት ምክር በት ልዩ ድንጋጌ መሰረት በኮሎኔል መንግስቱ ኃይለማርያም በተፃፈ ደብዳቤ ሻምበል ለገሰ አስፋው ከግንቦት 8 ቀን 1990 ዓ.ም ጀምሮ የትግራይ የበላይ አስተዳዳሪ ሆነው መሾማቸውን በልዩ አቃቤ ሕግ የቀረበው መግለጫ ያመለክታል።</p>


<p class="align-center"><a href="/Gazettas/ZeMonitor/info/ZeMonitro.sera.html">ከዘሞኒተር ታህሳስ 16 ቀን 1996</a></p>

</body>
</html>	














