<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ታግደው የነበሩ ፈላሾች በሚቀጥለው ሳምንት ወደ እስራኤል ይጓዛሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ታግደው የነበሩ ፈላሾች በሚቀጥለው ሳምንት ወደ እስራኤል ይጓዛሉ</h2>


<p>የእስራኤል የውጭ ጉዳይ ሚኒስትር ሲልቫን ሻሎም እንደገለፁት በ1984 እና በ1991 በተደረገው ጉዞ ወደኋላ ቀርተው የነበሩ ፈላሻዎች በሚቀጥለው ሳምንት ከቤተሰቦቻቸው ጋር እንደሚቀላቀሉ አረጋግጠዋል።</p>

<p>የውጭ ጉዳይና ምክትል ጠ/ሚኒስትር ሻሎም ለጋዜጠኞች እንደተናገሩት ሁለቱ መንግሥታት በእስራኤልና በኢትዮፕያ ተለያይተው ይኖሩ የነበሩ የአይሁድ ዝርያ ያላቸው ኢትዮጵያውያን ከቤተሰቦቻቸው ጋር ለማገናኘት በሚያስችል ጉዳይ ላይ ስምምነት መድረሳቸውን ገልስጸዋል።</p>

<p>የሀገራቸውን መንግስትም 20ሺ ይጠጋሉ ተብለው የሚታሰቡ የአይሁድ ዝርያ ያላቸው ኢትዮጵያውያን በቅርቡ ወደ እስራኤል የሚሄዱበትን ሁኔታ ያመቻቸ መሆኑን በመጥቀስ ማረጋገጫ ሰጥተዋል። በጎንደር ባካሄዱት ውይይትም ከነዚሁ ቤተሰቦች ወኪል ጋር የጎዞ መሰናዶ ላይ መወያየታቸውንም ገልፀዋል። የውጭ ጉዳይ ሚንስትሩ አክለውም በአሁኑ ጊዜ 85 ሺ የአሁድ ዝርያ ያላቸው ኢትዮጵያውያን በእስራእል በተለያዩ ሙያዎች ላይ ተሰማርተው እንደሚገኙና ይሔው ማህበረሰብ ኢትዮጵያና እስራኤል በሚያደርጉት የንግድና የኢኮኖሚ ትብብር ውስጥ ትልቅ አስተዋፅኦ ሊኖረው እንደሚችል ሀሳባቸውን ሰንዝረዋል።</p>

<p>በሌላ በኩል የውጭ ጉዳይ ሚኒስትር አቶ ስዩም መስፍን ኢንደገለፁት እንደዚህ ቀደሙ በጅምላ የሚደረግ የአውሮፕላን ጉዞ የማያስፈልግ ነው። ምክንያቱም በአሁኑ ሰዓት ያለው የኢትዮጵያ ሁኔታ የተለየ በመሆኑ ነው። እንዲሁም የአይሁድ ዝርያ ያላቸው ኢትዮጵያውያን እንደሌሎች ኢትዮጵያውያን ሁሉ በነፃ የመንቀሳቀስ መብታቸው የተከበረ በመሆኑ ወደሚፈልጉት ሀገር መጓዝም የሚወስነው በራሳቸው ምርጫ ነው በማለት ተናግረዋል።</p>

<p>ሁለቱ ሚኒስትሮች ከ20 ከፍተኛ የእስራኤል ካምፓኒዎች የተወከሉ 30 የንግድ ልዑኮች ጋር በተወያዩበት ጊዜ ቀዳሚ ትኩረታቸው ያደረጉት በሁለቱ ሀገሮች ንግድን ኢንቨስትመንት ግንኙነት ላይ መሆኑ ታውቋል። የልዑኩ አባላትም በጉዳዩ ላይ ሀሳብ ተለዋውጠዋል።</p>

<p>የውጭ ጉዳይ ሚኒስትሩ ሚ/ር ሻሎም እንደገለፁት የሁለትዮሽ የኢኮኖሚ እንቅስቃሴን ማበረታታት በውጭ ግንኙነት ዘርፍ ቀዳሚ መሆኑን ጠቅሰው ሀገራቸውም በሳቸው የሚመራ ልዑክ መላኳ ለጉዳዩ ምን ያህል ትኩረት እንደሰጣቸው የሚያሳይ ነው ብለዋል። በመጨረሻ እስራኤል ኢትዮጵያን እንደ ልዩ ወዳጅ የምትመለከት በመሆኗ ሁሉጊዜም ኢትዮጵያን የመደገፍና የመተባበር ኃላፊነት አለባት ሲሉ ተናግረዋል።</p>


<p class="align-center"><a href="/Gazettas/ZeMonitor/info/ZeMonitor.sera.html">ከዘ ሞኒተር ታህሳስ 30 ቀን 1996</a></p>

</body>
</html>	














