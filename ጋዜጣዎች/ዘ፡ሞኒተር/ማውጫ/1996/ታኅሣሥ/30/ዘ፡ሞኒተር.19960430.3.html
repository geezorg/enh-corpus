<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያ ለድንበር ኮሚሽኑ እንድትተባበር ተመድ ጫና ሊያደርግ ይችላል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢትዮጵያ ለድንበር ኮሚሽኑ እንድትተባበር ተመድ ጫና ሊያደርግ ይችላል</h2>


<p>የተባበሩት መንግሥታት የፀጥታ ምክር ቤት ኢትዮጵያ የድንበር ኮሚሽኑን ውሳኔ አለመቀበሏ እንዳሳሰበው ገለፀ።</p>

<p>እሮብ እለት የካውንስሉ ፕሬዚዳንት እንደገለፁት አባል ሀገራት የመጨረሻና አሳሪ የሆነውን የድንበር ኮሚሽንን ውሳኔ ዳግም እንዲያጤኑት ጠይቀዋል።</p>

<p>በአሁኑ ሰዓት የ960 ኪ.ሜ የሚደርሰው የድንበር ማካለል ጉዳይ ከአመት በላይ የዘገየ ሲሆን በሁለቱ ሀገራት መካከል በሄግ የተሰየመውንና የመጨረሻ ውሳኔ የሰጠው ድንበር ኮሚሽንን ተመልክቶ የተለያዩ ሀሳቦች እየተንፀባረቁ ይገኛሉ። ኢትዮጵያ ከድንበር ማካለሉ በፊት ውይይት እንዲደረግ የምትፈልግ ሲሆን ኤርትራ በበኩሏ ከማካለሉ በፊት ለውይይት እንደማትቀመጥ አስታውቃለች። </p>

<p>ይህንን ተከትሎ አዲስ አደራዳሪ ሆነው የተሾሙት የቀድሞው የካናዳ የዓች ጉዳይ ሚኒስትር ሁለቱ ሀገራትን እንደሚጎበኙ የሚጠበቅ ሲሆን ኢትዮጵያ አደራዳሪውን በተመለከተ ቅሬታ ያላሰማች ሲሆን ኤርትራ አደራዳሪውን ሳትቀበል እንደቀረች ይታወሳል።</p>

<p>በሌላ በኩል የጀርመን ቻንስለር ጌርሀርድ ሽሮደር በጃንዋሪ 18 እና 19/2004 በአፍሪካ ይፋዊ የሆነ ጉብኝት የሚጀምሩ ሲሆን ከጠ/ሚ መለስ ዜናዊ ጋር በሚያደርጉት የጃንዋሪ 19/2004 ውይይት የኢትዮ-ኤርትራ የድንበር ውዝግብ ቀዳሚው የመወያያ ርዕስ ኢንደሚሆን በኢትዮጵያ የጀርመን አምባሳደር ሀልጋ ባሪያፈን ስትራሺዋትስ ገለፁ።</p>

<p>አምባሳደሯ እንደገለጹት አዲሱ አደራዳሪ መላካቸው የተከሰተው ውጥረት ይበርድ ዘንድ ገንቢ ሚና ስለሚኖረው ጀርመን ይህንን እንደምታበረታታ ገልፀዋል። የሁለቱ አገራት የድንበር ውዝግብ በተመለከተ ሀገራቱ ወደ ውይይቱ እንዲያመሩ አለም አቀፉ ማህበረሰብ እየጣረ መሆኑን አውስተው ሀገራቸውም ሁለቱ ሀገራት በውይይት ችግሮቻቸውን እንዲፈቱ ፍላጎቷ መሆኑን ጠቅሰዋል።</p>

<p>በመጨረሻም አምባሳደሯ የሀገራቸው ቻንስለር በአፍሪካ በሚያደርጉት ጉብኝት ከኢትዮጵያ ሌላ ኬኒያ፣ ደቡብ አፍሪካና ጋና እንደሚገኙበት ገልፀዋል።</p>

<p>በኢትዮጵያ በኩል ስፋትና ጥልቀት ያለው ውይይት እንዲደረግ ፍላጎት ያሳየች መሆኗን የጠቀሱት ዋና ፀሐፊ ኮፊ አናን በኢትዮጵያና ኤርትራ መካከል የተከሰተው የድንበር ውዝግብ እየከረረ በመጣቱ አሳሳቢ እንደሆነ በመግለፅ ሁለቱ አገራት የጋራ የድንበሩን የማካለሉ ስራ ተግባራዊ እንዲሆን ጠይቀዋል።</p>

<p>የሁለቱ ሀገሮች ውዝግብ የመጨረሻ እልባት በመስጠትም በሁሉም ደረጃዎች የሚከናወኑ ግልጽና በፍላጎት የተሞሉ ውይይቶችና ግንኙነቶች መዳበር እንዳለባቸው ገልፀዋል።</p>

<p>የድንበር አካላይ ኮሚሽኑን በተመለከተ እርትራ ትብብር ማሳየትዋን ያደነቁ ሲሆን ኢትዮጵያ እየወሰደች ያለችው እርምጃ እንዳሳሰባቸውና ቅር እንዳሰኛቸው ሳይገለፅ አላለፍም። ያም ሆኖ በሁለቱም ሀገሮች መካከል ያን ያህል አስፈሪ የሆነ ጦርነት አመላካች እንቅስቃሴዎች ያለመኖራቸውን ገልጸዋል።</p>

<p>በኢትዮጵያ በኩል ስፋትና ጥልቀት ያለው ውይይት እንዲደረግ ፍላጎት ያሳየች መሆኗን የጠቀሱት ዋና ጸሐፊ ይህ ጉዳይ የአቋም ለውጥ በማምጣት ወደ ዋናው ጉዳይ የሚያመራ ከሆነ በተለይ ወደ ተግባራዊ እርምጃ የሚወስድ ከሆነ ጠቃሚ ይሆናል ብለዋል።</p>


<p class="align-center"><a href="/Gazettas/ZeMonitor/info/ZeMonitor.sera.html">ከዘ ሞኒተር ታህሳስ 30 ቀን 1996</a></p>

</body>
</html>	














