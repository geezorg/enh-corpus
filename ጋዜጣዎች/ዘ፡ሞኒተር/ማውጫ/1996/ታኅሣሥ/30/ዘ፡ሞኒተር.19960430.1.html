<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያ እስልምና ጉዳዮች ምክር ቤት አባላት ተባረሩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኢትዮጵያ እስልምና ጉዳዮች ምክር ቤት አባላት ተባረሩ</h2>


<p>የኢትዮጵያ የእስልምና ጉዳዮች ምክር ቤት አባላት ከሙስና ጋር በተያያዘ ከምክር ቤት አባልነታቸው መባረራቸው ታወቀ።</p>

<p>ከምክር ቤቱ አካባቢ የተገኘው ዘገባ እንደሚያመለክተው እነዚሁ የምክር ቤቱ አባላት በየጊዜው በሚፈጠሩ ሥልጣንን ያለአግባብ በመጠቀም፣ በሙስናና በአስተዳደራዊ ድክመት ሲወቀሱ ኢንደነበርና በዚህም የተነሳ መንግስት በተደጋጋሚ ጣልቃ ይገባ እንድነበር ውስጥ አዋቂ ምንጮች ይገልፃሉ።</p>

<p>የምክር ቤቱ ሊቀመንበር የሆኑት ሐጂ አብድራህማን ሁሴን ሙሳ በምክር ቤቱ ውስጥ በተደጋጋሚ የሚከሰቱ ከፍተኛ ከሙስና ጋር የተያያዙ ወንጀሎችን መከላከል አለመቻላቸውና የሙስሊሙን ሕብረተሰብ የማገልገል ብቃታቸው ዝቅተኛ መሆኑ ሲነገር የቆየ ሲሆን፣ በአሁኑ ጊዜም በፈቃዳቸው ሥራቸውን ለቀዋል ቢባልም ውስጥ አዋቂ ምንጮች እንደሚገልፁት ከሆነ መንግስት የግዴታ መልቀቂያ እንዲያስገቡ አዟቸው ያስገቡ መሆኑን ጠቅሰው መንግስት በምክር ቤቱ አካባቢ የተፈጠረውን ሁኔታ ለማርገብ ሊቀመንበሩ ማባረር እንደ አማራጭ መውሰዱን እነዚሁ ምንጮች ገልጸዋል።</p>

<p>ሐጅ አብዱራህማን ሙሳ ወደሥልጣን ከወጡ ጀምሮ በሳኡዲ መንግስት በኩል ታአማኒነት ለማግኘት ከጉባኤውና ከሙስሊሙ ሕብረተሰብ ፍላጎትና አካሄድ ውጪ ቃል ሲገቡ ነገር ግን በተግባር የሚተረጎም አንዳች ፋይዳ ባለመስራታቸው ከሳኡዲ በኩልም ተአሚኒነት ማጣታቸው ይገልጻሉ። በኢትዮጵያ መንግስት በኩልም ቢሆን ሊቀመንበሩ እምነት ያልተጣለባቸውን እንደነበሩ በሰፊው ሲወራ መቆየቱና የሰውየው መባረር ብዙ ፖለቲካዊ ሽኩቻ ሳይኖርበት እንደማይቀር ገልፀዋል።</p>

<p>እንዲሁም ሊቀመንበሩ በስልጣን ላይ ኢያሉ ተፈፅመዋል ለተባሉ የሙስና ወንጀሎች ተጠያቂ ሊሆኑ እንደሚችሉም ምንጮቹ ገልፀዋል። ከመባረራቸው ሁለት ቀናት ቀደም ብሎ የሐጂና ኡምራ ጉዞን በተመለከተ ምክር ቤቱ አፋጣኝ ሥራ ላይ በመሆኑ የጉዞ ወኪሎች በጨረታ ጉዳይ እንዲያካሂዱ ጨረታ ቢወጣም በመጨረሻ በጨረታው ላይ ላልተሳተፈ የጉዞ ወኮል ጨረታውን መስጠታቸውና ይህ ለምን እንደተደረገ ተጠይቀው አሰራሩ ትክክል እንዳልሆነ በማመን ነገር ግን ጊዜ ስለሌለን ያደረግነው ነው በማለት አጥጋቢ ያልሆነ መልስ መስጠታችው በራሱ የምክር ቤቱ አባላት በተለያዩ የሙስና ወንጀሎች የተተበተቡ መሆናቸውን ያስረዳል ይላሉ።</p>

<p>በአሁኑ ሰዓት መቼና ማን እንደመረጣቸው የማይታወቅ ሰዎችን በቅርቡ የምክር ቤቱ አባላት በመባል በቅርቡ ወደ ምክር ቤቱ ቢሮ እንደሚገቡ ይጠበቃል።</p>

<p>በሌላ በኩል የቀድሞው የአዲስ አበባ እስልምና ጉዳዮች ሊቀመንበርና በኋላም የኢትዮጵያ እስልምና ጉዳዮች ዋና ፀሐፊ የነበሩት ሐጂ ኑሩ ሙሳ መንግስት ስላልፈለጋቸው በሙስና ሰበብ ከአመት በፊት ከሥልጣናቸው መባረራቸው ይታወሳል። በአሁኑ ጊዜም በጠና ታመው አልጋ ላይ ውለዋል።</p>


<p class="align-center"><a href="/Gazettas/ZeMonitor/info/ZeMonitor.sera.html">ከዘሞኒተር ታህሳስ 30 ቀን 1996</a></p>

</body>
</html>	














