<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አንድ የእስራኤል ከተማ ከንቲባ በኢትዮጵያውያን ላይ በወሰዱት እርምጃ ተቃውሞው በርትቷል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">አንድ የእስራኤል ከተማ ከንቲባ በኢትዮጵያውያን ላይ በወሰዱት እርምጃ ተቃውሞው በርትቷል</h2>


<p>የእስራኤል የሚቫሲሪት ፂዮን ከተማ ከንቲባ ካርሚ ገሎን በኢትዮጵያዊያን ላይ በሰነዘሩት ወቀሳ በከተማዋ የስደተኞች ማቆያ ጣቢያ በሚገኙ ኢትዮጵያውያን በአይሁድ ተቋማትን በተለያዩ የእስራኤል ሚኒስትሮች ከፍተኛ ወቀሳና ትችት የቀረበባቸው መሆኑን ሄርትስ የተባለው የእስራኤል ጋዜጣ ገለፁ።</p>

<p>ከንቲባ ጊሎኦን ከአንድ የእስራኤል ቴሌቪዥን ጋር ባደረጉት ቃለ ምልልስ «ከተለያዩ ሀገራት የመጡ የአይሁድ ዝርያ ያላቸው ሕፃናት በተለይ ደግሞ በካምፖቹ የሚበዙት ኢትዮጵያውያን ጋጠ ወጥ ባህርይ ማሳየታቸው የተለመደ ነው።</p>

<p>የካምፖቹን ንብረት በማውደምና በመሰባበር እንዲሁም የወሲብ ጥቃት በመፈጸም ቅሬታ የሚሰማባቸው ናቸው ሲሉ የሰነዘሩትን ተቃውሞ አጣጥለውታል።</p>

<p>የአይሁዳውያን ወኪል የሆነ ድርጅት እንዳስታወቀው ከንቲባው በከተማው የሚገኘውን የአይሁዳውያን የሰፈራ ካምፕ ከተማው የተሻለ ገንዘብ ሊገኝበት ይችላል በሚል ሰበብ ለማስወገድ ጥረት ያደርጉ እንደነበር ጠቅሰው የወኪሉ ሊቀመንበር ሳላህ ሜርዶር ሳይቀበሉት መቅረታቸውን ጠቅሰው ሊቀመንበሩ የአይሁዳውያን ሰፋሪዎችን ገጠራማ አካባቢዎች ብቻ ሳይሆኑ የተሻለ ከተሞችም ማስተናገድ ይገባቸዋል ሲሉ መናገራቸው ተገልጿል።</p>

<p>የአይሁዳውያን ወኪል ጽ/ቤት ከስደት ተመላሽ ሚኒስትር ኃላፊዎች በከንቲባው ወቀሳ ኃፍረት እንደተሰማቸው ገልጸዋል። የከተማዋ ፖሊስም ቢሆን ስደተኞቹን አስመልክቶ እስካሁን አራት ቅሬታዎች ብቻ የቀረቡለት ሲሆን አንዳቸውም ቢሆን በአደገኛ ወንጀል እንዳልተሳተፉ የስደተኞች ወኪልና የሚኒስቴር መሥሪያ ቤቱ ገልፀዋል።</p>

<p>ከንቲባው አዲሱን የትምህርት ዘመን መጀመር አስመልክቶ ንግግር ማድረግ በጀመሩበት ሰዐት በመቶዎች የሚቆጠሩ ኢቶዮጵያውያን ተማሪዎች በዝምታ ቦታውን ለቀው ወጥተዋል። ይህንን ጉዳይ በተመለከተ ከንቲባው ስሜታቸው እንደተጎዳና ተማሪዎቹ እንዲህ ዓይነት ይልተገባ ባህሪ ያሳያሉ ብለው እንዳልገመቱ ተናግረዋል።</p>

<p>ከንቲባውን አስመልክቶ የትምወርቅ መኩሪያ የተባለች ወጣት «የቀድሞ የሺን ቤት የፀጥታ አገልግሎት ኃላፊ ቢሆኑም አሁን ከፈፀሙት ተግባር አንፃር እጅግ ዝቅ ያሉ ስትል የ12 አመቱ ኤፍሬም በበኩሉ «አይኑን ማየት አንፈልግም» ሲል ተናግሯል።</p>

<p>በስደተኞች ተቋም ውስጥ፡የሁለተኛ ዲግሪ ተማሪና በማዕከሉ የኮምፒውተር አስተማሪ የሆነው ውድነህ ክሳሁን« ከንቲባው የከተማዋ ነዋሪዎች የመረጡኝ ኢትዮጵያውያንን ከከተማዋ ኢንዳስወጣላቸው ነው» ሲሉ ኃሳባቸውን መግለፃቸው እንዳስፈራው ገልጿል።</p>

<p>የከተማዋ ነዋሪዎች በበኩላቸው ጥቂት ሰዎች ብቻ እንጂ አብዛኛው ነዋሪ ኢትዮጵያንን አንፈልግም እንዳሉ በመግለፅ ምን አልባት ከንቲባው ከስድተኞች ማዕከሉ ጠቀም ያለ ገቢ ለማግኘት የተጠቀመበት ሳይሆን እንደማይቀር ተናግረዋል።</p>


<p class="align-center"><a href="/Gazettas/ZeMonitor/info/ZeMonitor.sera.html">ከዘ ሞኒተር ነሐሴ 21 ቀን 1996</a></p>

</body>
</html>	
