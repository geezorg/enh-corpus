<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የቤንዚል ዋጋ መጨመር በአብዛኛው ነዋሪ ላይ ተፅዕኖ ያሳድራል ተባለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የቤንዚል ዋጋ መጨመር በአብዛኛው ነዋሪ ላይ ተፅዕኖ ያሳድራል ተባለ</h2>


<p>ከትናንትናው ዕለት ጀምሮ በነዳጅ ዋጋ ላይ የተደረገውን ጭማሪ አስመልክቶ በተለይ በነጭ ጋዝ ላይ የተደረገው የዋጋ ጭማሪ በዝቅተኛ ኑሮ ላይ የሚገኘውን የህብረተሰብ ክፍል ግምት ውስጥ ያላስገባ ሲሆን ከተወሰኑ ጊዜያት ወዲህ የከሰል ማገዶ ወደ አዲስ አበባ እንዳይገባ መከልከሉ ጋር ተዳምሮ የነጭ ጋዝ ዋጋ ጭማሪው አነስተኛ ኑሮ ለሚገፋው የህብረሰቡ ክፍል ፈጣን የኑሮ ጫና እንደሚሆንበት አንዳንድ የአዲስ አበባ ነዋሪዎች ለዝግጅት ክፍላችን ገለጹ።</p>

<p>የዝግጅት ክፍላችን ካነጋገራቸው ነዋሪዎች መካከል «ዝቅተኛው የህብረተሰብ ክፍል ማለትም አብዛኛው ነዋሪ በዋነኛነት ለማብሰያ የሚጠቀምበት አማራጭ ነጭ ጋዝ እንደመሆኑ በጭማሪው ምክንያት ለወር የሚያስፈልገው የነጭ ጋዝ መጠን መሸመት ስለሚያቅተው ኑሮው በእንቅርት ላይ ጆሮ ደግፍ ያደርገዋል» ሲል ገልፀዋል።</p>

<p>በአለም የነዳጅ ዋጋ መጨመር ተከትሎ በያዝነው በጀት አመት አገሪቱ ለነዳጅ የምታውለው ወጪ በተጠናቀቀው በጀት አመት ለነዳጅ ከዋለው ወጪ ጋር ሲነፃፀር በ258 ሚሊዮን ብር ከፍ የሚል መሆኑን ከሁለት ሳምንት በፊት መዘገባችን የሚታወቅ ሲሆን የአገሪቱን ነዳጅ ፍጆታ የሚያቀርብ የኢትዮጵያ ነዳጅ ድርጅት በተጠናቀቀው በጀት ዓመት የመጨረሻዎቹ ሶስት ወራት ጊዜ ውስጥ ከ2 መቶ ሚሊዮን ብር በላይ ለኪሳራ ተዳርጎ እንደነበረ መዘገቡ አይዘነጋም።</p>

<p>የንግድና ኢንዱስትሪ ሚኒስቴር ከመንግስት በተሰጠው ስልጣን መሰረት ከትናንትናው ዕለት ጀምሮ የነዳጅ ዋጋ ጭማሪ ያደረገ ሲሆን በጭማሪው መሰረት በፊት 2.5 ብር የነበረው አንድ ሊትር ነጭ ጋዝ ወደ 2.60 ብር ከፍ ብሏል። በተመሳሳይም በፊት 4.69 ብር የነበረው አንድ ሊትር ዘይት ወደ 5.12 ዋጋ ወደ 3.3 ብር ከፍ ያለ ሲሆን በተለያዩ ከተሞች የነዳጅ ዋጋ ጭማሪው በጥቂቱም ቢሆን ይለያያል።</p>


<p class="align-center"><a href="/Gazettas/ZeMonitor/info/ZeMonitor.sera.html">ከዘ ሞኒተር ነሐሴ 21 ቀን 1996</a></p>

</body>
</html>	
