<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ለደህንነቷ ሲባል ሉሲ ኢትዮጵያ ውስጥ በአደባባይ ታይታ አታውቅም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ደህንነቷ ሲባል ሉሲ ኢትዮጵያ ውስጥ በአደባባይ ታይታ አታውቅም</h2>

 
<p>የሰው ዘርን አመጣጥ ለመተንበይ ቀዳሚ የሆነችው ሉሲ (ድንቅነሽ) ኢትዮጵያ ውስጥ የተሻለ የደህንነት ዋስትና ባለመኖሩ በአደባባይ ታይታ እንደማታውቅ አንድ የሂውስተን ሙዚየም ተመራማሪ ገለጸ።</p>

<p>ሉሲ እ.ኤ.አ ከ2004 ጀምሮ ለአራት ተከታታይ አመታት በሂውስተን፣ በኒዎዮርክ በዋሽንግተን፣ ቺካጎና ሎስ አንጀለስ ለእይታ የምትቀርብ ሲሆን የሂውስተን ሙዚየም በጠየቀው መሰረት ከኢትዮጵያ መንግስት ጋር በተደረገ ተደጋጋሚ ውይይት ሉሲን በማጀብ የኢትዮጵያ ቅርሶች የሆኑ የነገስታት ዘውዶች፣ የነገስታት የክብር እቃዎችና የብራና መጽሀፍት አብረው ሂውስተን ውስጥ ለእይታ ይቀርባሉ።</p>

<p>ይህንኑ የሉሲን ጉዞ አስመልክቶ የኢትዮ አሜሪካን የንግድና ኢንቨስትመንት ካውንስል ፕሬዚዳንት አቶ ገዛኸን ከበደ እንደገለፁት «የኢትዮጵያ መንግስት ባለሥልጣናት ሉሲ ለእይታ መቅረቧን በመፍቀድ በሀገሪቱ ቱሪዝምና ኢንቨስትመንትን ያበረታታሉ። እስከዛሬም ሀገሪቱ የምትታወቅበትን ድርቅና ጦርነት ስያሜ ለመቀየር ይረዳል» ሲሉ ገልጸዋል።</p>

<p>የሂውስተን ሙዚየም ተመራማሪው ጨምረው እንደገለፁት «ኢትዮጵያዊያን በመጀመሪያ ቢመለከቱት ደስ ይለኛል። ነገር ግን በአሁኑ ሰዓት የኢትዮጵያ መንግስትና የሂውስተን ሙዚየም ይህ አጋጣሚ እንደሌለ ተረድተዋል» ብለዋል።</p>

<p>ሉሺ በማዕረግ በኢትዮጵያ አየር መንገድ የምትጓዥ ሲሆን ሌሎቹ ቅርሶች በአጋጣሚ አደጋ ቢፈጠር የሚደርሰውን ውድመት ለመቅነስ በሌላ በረራ እንደሚጓዝ ተገልጿል።</p>

<p>የሉሲ የአራት አመቱ የአሜሪካ ጉብኝት እንደተጠናቀቀ በጉብኝቱ ወቅት ጥቅም ላይ እየዋሉ የኮምፖውተር ፕሮግራሞች፣ የእይታ ሳጥኖች፣ ዳራ መረጃዎች መብራቶች አብረው ወደ ኢትዮጵያ የሚመለሱ ሲሆን ኢትዮጵያውያን በዛን ጊዜ ሉሲን በአደባባይ ለማየት እድሉ ይገጥማቸዋል ተብሏል።</p>

<p>በአሜሪካ የሚገኙ የቅርስ ባለሙያዎች የሉሲ መገኛ በሆነችው ኢትዮጵያ ለሚገኙ ሙዚየሞች የገቢ ማሰባሰቢያ ለመፍጠር እየተንቀሳቀሱ ሲሆን፣ እንደ አንዳንዶቹ አስተያየትም «ሉሲ የሁላችንም አያት ነች ሉሲን በተመለከተ የገንዘብ ድርድር ከቶ ሊኖር አይችልም» ሲሉ ተደምጠዋል።</p>

<p>በአንፃሩ ሉሲን ከኢትዮጵያ መንግስት ጋር በመደራደር ወደ ሂውስተን የሚወሰደውን የሂውስተን ሙዚየም ባለስልጣናት የኢትዮጵያ መንግስትን ወይም ብሔራዊ ሙዚየምን ለመደገፍ ከገቢ ማሰባሰብ ወይም ለእይታ በምትቀርብበት ምትክ እርዳታ ይሰጥ አይሰጥ የገለፁት ነገር የለም።</p>

<p>በመጨረሻም የኢትዮጵያ ብሔራዊ ሙዚየም እንደሌሎች ድሃ ሀገር ሙዚየሞች ሁሉ ቅርሱ በውጭ በሚታይበት ጊዜ የገንዘብ ወይም የቁሳቁስ እርዳታ በምትኩ ቢጠብቅ አስደናቂ እንደማይሆን ተገልጿል።</p>


<p class="align-center"><a href="/Gazettas/ZeMonitor/info/ZeMonitor.sera.html">ከዘ ሞኒተር ነሐሴ 07 ቀን 1996</a></p>

</body>
</html>	
