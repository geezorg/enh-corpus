<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሕገወጥ በሆነ መንገድ የመምህራን የደመወዝ ዕድገት መታገዱ ተገለጸ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ሕገወጥ በሆነ መንገድ የመምህራን የደመወዝ ዕድገት መታገዱ ተገለጸ</h2>


<p>ለመምህራን በየሁለት ዓመቱ የሚደረገውን የደመወዝ እድገት መንግስት ህገወጥ በሆነ መንገድ ማገዱን ተከትሎ የኢትዮጵያ መምህራን ማህበር ጥቅምት 14/1997 ዓ.ም ሰላማዊ ሰልፍ ለመጥራት ማቀዱን የኢትዮጵያ መምህራን ማህበር አስታወቀ።</p>

<p>ከ150ሺህ በላይ አባላት ያሉትና በሀገሪቱ ካሉ የሙያ ማህበራት ጠንካራ ነው የሚባለው የኢትዮጵያ መምህራን ማህበር መሪ አንተዬ ከበደ ለዘሞኒተር እንዳስታወቁት ከሚመለከታቸው የመንግስት ባለስልጣናት ጋር ጉዳዩን አስመልክተው ውይይት እንዳደረጉና በውይይቱም ወቅት መንግስት አፋጣኝ ምላሽ ካልሰጣቸው የማህበራቸውን አባላት ሰላማዊ ሰልፍ እንዲወጡ ጥሪ እንደሚያስተላልፉ መግለፃቸውን ተናግረዋል።</p>

<p>የኢትዮጵያ መምህራን ማህበር አመራር ከዛሬ ስምንት አመት ጀምሮ ለሁለት መከፈሉ ይታወቃል።በዚሁ ክፍፍል አንዱን ቡድን ዶ/ር ታዬ ወልደሰማያት ሌላውን ቡድን ደግሞ አቶ አንተዬ ከበደ ሲመሩት ቆይተዋል።</p>

<p>በመንግስትና በማህበሩ መካከል አለመግባባቱ የተፈጠረው በየሁለት አመቱ ለመምህራን የሚደረገውን የእርከን ጭማሪና የደመወዝ ማሻሽያን መንግስት ካገደበት ጊዜ ጀምሮ ነው።</p>

<p>በመንግስትና በማህበሩ መካከል አለመግባባቱ የተፈጠረው በየሁለት አመቱ ለመምህራን የሚደረገውንየእርከን ጭማሪና የደመወዝ ማሻሻያን መግንስት ካገደበት ጊዜ ጀምሮ ነው።</p>

<p>በመንግስት ት/ቤቶች ውስጥ የሚያስተምሩ መምህራን እንደማንኛውም የመንግስት ሠራኛ በየሁለት አመቱ ጭማሪ የሚያገኙ ሲሆን፣ ከዚህም በተጨማሪ መምህራን እንደ ሥራ ምዘናቸው እድገት የሚያገኙባቸው ስድስት የእድገት ደረጃዎች መኖራቸው የሚታወቅ ሲሆን ይኸው እድገት የደመወዝ ጭማሪ የሚያስገኝላቸው ነበር።</p>

<p>መንግስት አዲሱን የሰራተኛ መመዘኛ ውጤት ተኮር ተግባራዊ ከማድረጉ በፊት ማንኛውም የመንግስት ሰራተኛ በስራ መመዘኛው ውጤት መሰረት በየሁለት አመት የደረጃ እድገት ያገኝ እንደነበር ይታወቃል።</p>

<p>ከዚህ ቀደም የነበረው አሰራር የታገደበት ምክንያት መንግስት መምህራን እንደማንኛውም የመንግስት ሠራተኛ የደረጃ እድገት ማግኘት የሚገባቸው ባስመዘገቡት የስራ ውጤት መሆን ይኖርበታል ካለ በኋላ እንደሆነ ታውቋል።</p>

<p>መምህራን አንዳንድ ማህበራት የእውቀት ፈጠራ በምንም መልኩ በብዛት መመዘን የለበትም ሲሉ ተቃውሟቸውን ሲያሰሙ ቆይተዋል።አዲሱ መመሪያ እ.ኤ.አ ጁን 2003 ተግባራዊ እንዲሆን የተወሰነ ቢሆንም ከዛ ቀደም ብሎ እ.ኤ.አ 2002/2003 ያለው የደረጃ እድገት ለመምህራን አለመስጠቱን የማህበሩ መሪ አቶ አንተዬ ከበደ ገልፀዋል።</p>

<p>አቶ አንተዬ ጨምረው እንደገለፁት «ከሁሉም በላይ ደግሞ በአማራና በኦሮሚያ ክልሎች ን ምን አይነት ጭማሪ አለመደረጉ ከሁሉም የከፋው ነው» ሲሉ ተናግረዋል።</p>

<p>በአሁኑ ሰዓት ማህበሩ ጉዳዩ ይመለከታቸዋል ካላቸው የመንግስት ባለስልጣናት ጋር ውይይት ያደረገ ቢሆንም ምንም መፍትሄ አለመገኘቱን አቶ አንተዬ ገልፀዋል።</p>


<p class="align-center"><a href="/Gazettas/ZeMonitor/info/ZeMonitor.sera.html">ከዘ ሞኒተር ነሐሴ 28 ቀን 1996</a></p>

</body>
</html>	





