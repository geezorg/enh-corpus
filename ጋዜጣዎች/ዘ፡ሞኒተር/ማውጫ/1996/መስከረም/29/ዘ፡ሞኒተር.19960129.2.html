<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአፍሪካውያን ምርጫ በረሃብ መሞት ወይም በአርተፊሻል መንገድ የተዳቀለ ምግብ መጠቀም ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የአፍሪካውያን ምርጫ በረሃብ መሞት ወይም በአርተፊሻል መንገድ የተዳቀለ ምግብ መጠቀም ነው</h2>


<p>የተባበሩት መንግስታት ድርጅት አፍሪካውያን በረሃብ ከመሞት ይልቅ አጨቃጫቂ የሆነውን በአርቴፊሻል መንገድ የተዳቀል ዝርያ ያለውን ምግብ እንዲጠቀሙ ግፊት እያደረገ መሆኑ ዴይሌ ሞኒተር የተባለው የእንግሊዝኛ ጋዜጣ ምንጮችን ጠቅሶ በትላንት እትሙ አስፍሯል።</p>

<p>በያዝነው የ21 ክፍለ ዘመን አስተማማኝ የምግብ ዋስትና ለማረጋገጥና በምግብ እራስን ለመቻል ለሚደረገው ጥረት በአርተፊሻል መንገድ የተዳቀለ ዝርያ ያላቸው አዝርዕትን መጠቀም ለአፍሪካውያን ብቸኛ አማራጭ መሆኑን በዩኤን ኢ.ሲ.ኤ ስር የሚገኘው የዘላቂ እድገት ኮሚቴ ፓርላማ የተገኘው መረጃ ያስረዳል።</p>

<p>የዘላቂ እድገት ኮሚቴ ሶስተኛ ስብሰባ ላይ ይፋ እንደሆነው መረጃ መሰረት አፍሪካውያን በዘር መሰል ጥናት ላይ በሚደረገው የቴክኖሎጂ እመርታ ላለመቀበል የሚያደርጉትን ጉዳይ ወደ ጎን ትተው በዘርፉ የሚደረግን እንቅስቃሴ በመደገፍና ተጠቃሚ በመሆን የእርሻ ዘርፉን እድገት ማምጣትና የምግብ ዋስትናን ማረጋገጥ እንደሚችሉ ያትታል።</p>

<p>በእድሉ ተጠቃሚ ለመሆን ከሚሯሯጡት የሌላው የአለም ሕዝቦች በተለይም እስያውያን ለጉዳዩ የሰጡትን ግምት ስንመለከት አፍሪካውያን በእጅጉ ወደ ኋላ መቅረታቸውን መረዳት አያዳግትም። ለምሳሌ ቻይና፣ ሕንድና ኢንዶኔዥያ በአርተፊሻል መንገድ የተዳቀለ ዝርያ ያለውን የጥጥ ዘር በብዙ ሚሊዮን አክር ላይ በመዝራት ቀዳሚውን ቦታ መያዛቸውን መረዳት እንደሚቻል ዘገባው ያስረዳል።</p>

<p>ለአፍሪካውያን ትልቁ አደጋ ምንም ሳይሰሩ የባዮቴኮኖሎጂን መቃወምና አህጉሪቱ ከዘመናዊ ቴክኖሎጂ ተጠቃሚ እንዳትሆን ማድረግ ነው።</p>

<p>በተባበሩት መንግሥታ የዘላቂ እድገት ክፍል ዳይሬክተር ዶ/ር ጆሲ ዶኒ እንደገለፁት ከሆነ በአርተፊሻል መንገድ የተዳቀል ምግብ ከቀዳሚ አማራጮች አንዱ በመሆኑ አፍሪካውያን ይህንን ተክኖሎጂ ለመጠቀም እራሳቸውን ማስገደድ እንደሚጠበቅባቸው ገልጸዋል።</p>

<p>ባለፈው ዓመት በለጋሽ ሀገራት በአፍሪካ መንግስታት መካከል በጉዳዩ ላይ ከፍተኛ ክርክር እንደተደረገበት የሚታወስ ነው።</p>


<p class="align-center"><a href="/Gazettas/ZeMonitor/info/ZeMonitor.sera.html">ከዘ ሞኒተር መስከረም 29 ቀን 1996</a></p>

</body>
</html>	














