<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኤርትራዊው የአንሚ ባልደረባ ከአስራ አንድ ኤርትራውያን ጋር የኢትዮጵያን ግዛት ጥሶ ገባ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኤርትራዊው የአንሚ ባልደረባ ከአስራ አንድ ኤርትራውያን ጋር የኢትዮጵያን ግዛት ጥሶ ገባ </h2>


<p>በኢትዮጵያ ኤርትራ የተባበሩት መንግሥታት ልኡክ በ"ኤትርራ የሚሰራ አንድ የልኡኩ ተቀጣሪ ኤርትራዊ የልኡኩን መኪና በመጠቀም አስራ አንድ ኤርትራውያንን በመጫን በህገ-ወጥ የኢትዮጵያን ግዛት ዘልቆ መግባቱን ትላንትና አስታወቀ።</p>

<p>የልኡኩ ባለሥልጣናት ለጋዜጠኞች እንደተናገሩት ከሆነ ህገ-ወጥ የድንበር መጣሱ የተከሰተው መስከረም 25 ቀን 1996 ዓ.ም መኮንን ገብረ እግዚአብሔር በተባለ ኤርትራዊ ነው።</p>

<p>መኮንን ገ/እግዚአብሔር በኤርትራ በሚገኘው የልኡኩ ሚሽን ለሁለት አመት በቋንቋ አስተርጓሚነት ሲያገለግል የቆየ እንደሆነ ለማወቅ ተችሏል።</p>

<p>ፔል ሴንቲ የልኡኩ ቃል አቀባይ በድንበር መጣስ ሂደት ውስጥ የልኡኩ ባልደረባ ሲሳተፍ ለመጀመሪያ ጊዜ እንደሆነና ሁኔታው በጣም አሳሳቢ ደረጃ መድረሱን ገልፀዋል።</p>

<p>አሁን የተከሰተው የድንበር መጣስ ልኡኩ ከዚህ በፊት የተፈፀሙ ዘጠኝ ጉዳዮችን በማጣራት ላይ እያለ ነው። በህገ-ወጥ መንገድ ወደ ኢትዮጵያ የገቡት 12 ኤርትራውያን በአሁኑ ሰዓት በኢትዮጵያ ሠራዊት በቁጥጥር ስር እንደሚገኙና ጉዳዩ በመጣራት ላይ ይገኛል።</p>

<p>ስለ ሁኔታው ልኡኩ ለሁለቱ መንግስታት ጉዳዩን ቢያስታውቅም ሁለቱ መንግሥታት እስካሁን ድረስ የሰጡት ምላሽ አለመኖሩን ቃል አቀባይዋ ተናግረዋል።</p>

<p>"ድንበር መጣሱ እየጨመረ ነው የመጣው እኛም በጣም እያሳሰበን ያለ ጉዳይ ሆኗል በተለይ የልኡኩ ባልደረቦች መሳተፍ መጀመራቸው ለኛ አሳሳቢ ነው" በማለት ስጋታቸውን ገልፀዋል። ቃል አቀባይዋ ስለ አስራ አንዱ ሰዎች ማንነት ከመግለፅ ተቆጥበዋል።</p>

<p>የኢትዮጵያ መንግስት ድንበር እየጣሱ የሚገቡት ለስለላ ተግባር እንደሚሆን ስጋቱን ቢገልጽም ልኡኩ ሁኔታውን መቆጣጠር ተስኖታል።</p>

<p>ከባለፈው ሃምሌ ወር ጀምሮም በህገወጥ መንገድ የፀጥታ ቀጠናውን በማለፍ የኢትዮጵያን ድንበር ጥሰው የገቡት ኤርትራውያን 25 እንደደረሱ ለማወቅ ተችሏል።</p>

<p>አስራ አንዱን ኤርትራውያን በመያዝ ኢትዮጵያ የገባው የልኡኩ ባልደረባ ከሰናፊ ሲነሳ መጋቢ መንገዶችን መጠቀሙን ቃል አቀባዋ አክለው ገልፀዋል።</p>


<p class="align-center"><a href="/Gazettas/ZeMonitor/info/ZeMonitor.sera.html"> ከዘ ሞኒተር መስከረም 29 ቀን 1996</a></p>

</body>
</html>	














