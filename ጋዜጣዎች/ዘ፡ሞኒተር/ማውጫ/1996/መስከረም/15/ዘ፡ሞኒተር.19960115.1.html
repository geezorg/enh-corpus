<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ለፀጥታው ምክር ቤት ጠ/ሚ መለስ የድንበር ኮሚሽኑን ውሳኔ ተቃውመው ደብዳቤ ፃፉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ለፀጥታው ምክር ቤት ጠ/ሚ መለስ የድንበር ኮሚሽኑን ውሳኔ ተቃውመው ደብዳቤ ፃፉ</h2>


<p>በኢትዮጵያና በኤርትራ የተባበሩት መንግሥታት ልዑክ (አንሚ) ኢትዮጵያ ለፀጥታው ምክር ቤት የድንበር ማካለሉን ውሳኔ በተመለከተ ያቀረበችው ጥያቄ እንዳሳሰበው አስታወቀ።</p>

<p>ጠቅላይ ሚኒስትር መለስ ዜናዊ በያዝነው ሳምንት የኢትዮጵያና ኤርትራን የድንበር ኮሚሽንን ውሳኔ በተመለከተ የተቃውሞ ደብዳቤ ለፀጥታው ምክር ቤት ማቅረባቸውን ልዑኩ ገልጿል።</p>

<p>ሆኖም ግን ይህ አዲስ ክስተት ለተባበሩት መንግሥታት ልዑክ (አንሚ) አሳሳቢ እንደሆነ ትላንትና የልዑኩ ቃል አቀባይ ለጋዜጠኞች ተናግረዋል።</p>

<p>"ጉዳዩ ያሳስበናል ምክንያቱም እንደምታውቁት ሁለቱ ሀገሮች የድንበር ማካለሉን ሂደት በተመለከተ ምንም የደረሱበት ተጨባጭ ነገር አልተገኘምና" በማለት ቃል አቀባይዋ ኔልሴንት ተናግረዋል።</p>

<p>ቃል አቀባይዋ አክለውም በአሁኑ ሰዓት የተባበሩት መንግሥታት ዋና ፀሐፊ ኮፊ አናንና የልዑኩ ልዩ መልዕክተኛ አምባሳደር ሌግዋላ ጆሴፍ ሌግዋላ በኒውዩርክና በሁለቱ ሀገሮች አሁን ስላለው የሰላም ሁኔታ ምክክር ላይ መሆናቸውን ጠቁመዋል።</p>

<p>ኢትዮጵያ አሁን ያቀረበችው ጥያቄ የድንበር ማካለሉ ከአስምት ቀናቶች በኋላ ስራውን ይጀምራል ተብሎ በሚጠበቅበት ሰዓት ነው።</p>

<p>አንዳንድ ስማቸው እንዲገለፅ ያልፈለጉ ታዛቢዎችና ዲፕሎማቶች ስለጉዳዩ ለሞኒተር እንደገለፁት ከሆነ አሁን ኢትዮጵያ ያቀረበችው ጥያቄ የድንበር ማካለሉን ሂደት ሊያዘገየው እንደሚችል ፍራቻቸውን ገልፀዋል።</p>

<p>"ምንም ጥርጥር የለም፤ ሁለቱ ሀገሮች በአንድ ጉዳይ ላይ ካልተስማሙ የድንበር ማካለሉ ተጨማሪ ጊዜያትን ይወስዳል" በማለትም አክለው ተናግረዋል።</p>

<p>የፀጥታው ምክር ቤትም ለኢትዮጵያ በጥቂት ሳምንታት ውስጥ ምላሽ እንደሚሰጥ ይጠበቃል።</p>

<p>ጠ/ሚኒስትር መለስ የድንበር ኮሚሽኑ ውሳኔ በተለይ በባድመ ላይ የወሰነው ፍርድ ተቀባይነት እንደማይኖረውና ፍትህ የጎደለው እንደሆነ በተደጋጋሚ ገልፀዋል።</p>

<p>የተባበሩት መንግሥታት ሁለቱ ሀገሮች ልዩነታቸውን ለመፍታት በጠረጴዛ ዙሪያ እንዲወያዩ በተደጋጋሚ ቢያስገነዝቡም ሁለቱ ሀገሮች እስከ አሁን ድረስ ፈቃደኝነታቸውን አልገለፁም።</p>

<p>የድንበር ማካለሉ በኢትዮጵያ ህዝብ ዘንድ በተለይም የባድመ ጉዳይ በጉጉት የሚጠበቅና አሳሳቢ ሂደት እንደሆነ የሚታወቅ ነው።</p>


<p class="align-center"><a href="/Gazettas/ZeMonitor/info/ZeMonitor.sera.html">ከዘሞኒተር መስከረም 15 ቀን 1996</a></p>

</body>
</html>	














