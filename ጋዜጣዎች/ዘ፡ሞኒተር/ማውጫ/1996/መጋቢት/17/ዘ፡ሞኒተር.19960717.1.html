<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያ የዓባይን ውሃ በበቂ ሁኔታ እንዳልተጠቀመች ተነገረ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢትዮጵያ የዓባይን ውሃ በበቂ ሁኔታ እንዳልተጠቀመች ተነገረ</h2>


<p>ኢትዮጵያ ዓባይን ጨምሮ የተለያዩ የውኃ ሃብቶቿን በበቂ ሁኔታ አለመጠቀሟ የአለማቀፍ የሰላምና የእድገት ኢኒስቲትዮት ፕሬዝዳንት ፕሮፈሰር ክንፈ አብርሃ ገለፁ።</p>

<p>ፕሮፌሰሩ ይህንን የገለፁት የምግብ ዋስትና እና የውሃ አጠቃቀም ችግሮች በሚል በተደረገ አንድ ቀን ውይይት ላይ ነው። በዚሁ የውይይት መድረክ ላይ እንደተገለፀው ሀገሪቱ ለውሃ ኃብቷ አስፈላጊውን ትኩረት እንዳልሰጠች የተጠቀሰ ሲሆን፣ በውሃ አጠቃቀም ላይ አስፈላጊው ቅድመ ዝግጅት ካልተደረገ ከፍተኛ የውሃ እጥረት ሊከሰት እንደሚችል ጠቁመዋል።</p>

<p>ኢትዮጵያ ከሚያጋጥማት ተደጋጋሚ ድርቅና በውሃ ክፍፍል ላይ የሚከሰቱ ችግሮችን ለመፍታት ፍትሃዊ የውሃ አጠቃቀም መከተል እንደሚኖርባት የተጠቀሰ ሲሆን፣ ይህም በእርሻው ክፍል የሚኖረውን ምርታማነት ለማሳደግ ወሳኝ እንደሆነም ተነግሯል። ፕሮፈሰር ክንፈ አክለው እንደተናገሩት አብዛኞቹ የአፍሪካ ሀገራት የአባይ ተፋሰስ ኢኒሸየቲቭ አገሮችን ጨምሮ በሚቀጥሉት አስር አመታት ለከፍተኛ የውሃ እጥረት ያጋጥማቸዋል። በተለይ ደግሞ በአባይ ውሃ የተፋሰሱ ሀገሮች ሳይቀር በተለያዩ ምክንያቶች ፍትሐዊ የውሃ ክፍፍል አለመኖሩ ለችግሩ መባባስ በምክንያትነት የሚጠቀስ ነው ብለዋል። እ.ኤ.አ በ1929 እና በ1959 በሱዳንና በግብፅ መካከል የዓባይ ውሃ አጠቃቀም በተመለከተ የተፈረመው ስምምነት ኢትዮጵያን እንደጎዳት ፕሮፈሠሩ ተናግረዋል። አክለውም የውሃ እጥረት ወቅታዊ ጥያቄ በመሆኑ አስፈላጊ የሆነ ትኩረት ሊሰጠው ይገባል ሲሉ ተናግረዋል።</p>

<p>በዓለም ላይ በአሁኑ ሰዓት የውሃ እጥረት ያለባቸው 25 ሀገራት በዓለም ላይ የሚገኙ ሲሆን በ2020 ወደ 35 ከፍ እንደሚሉ ፕሬፈሰር ክንፈ ተናግረዋል።</p>

<p>በዚሁ ውይይት ላይ የተሳተፉት በአዲስ አበባ ዩኒቨርሲቲ የኢኮኖሚክስ ዲፓርትመንት መምህር ዶ/ር ደረጀ አረዶ እንደገለፁት በኢትዮጵያ የምግብ ዋስትና ለማረጋገጥ በምታደርገው እንስቃሴ ተገቢ የእርከን ሥራንና የውሃ አጠቃቀም ማጎልበት እንደሚኖርበት ተናግረዋል።</p>

<p>በተደረገው ውይይት ላይም የኡጋንዳ፣ የሕንድና፣ የሌሎች ሀገሮች ተሞክሮ በውይይት ወቅት ቀርቧል።</p>


<p class="align-center"><a href="/Gazettas/ZeMonitor/info/ZeMonitor.sera.html">ከዘሞኒተር መጋቢት 17 ቀን 1996</a></p>

</body>
</html>	














