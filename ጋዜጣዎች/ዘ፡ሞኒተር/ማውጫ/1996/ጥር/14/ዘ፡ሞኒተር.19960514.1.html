<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ከ300 በላይ የአዲስ አበባ ዩኒቨርሲቲ ተማሪዎች ለአንድ ዓመት ታገዱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ከ300 በላይ የአዲስ አበባ ዩኒቨርሲቲ ተማሪዎች ለአንድ ዓመት ታገዱ</h2>


<p>የአዲስ አበባ ዩኒቨርሲቲ አስተዳደር በኦሮሞ ተማሪዎች መካከል በተፈጠረ ግጭት የዩኒቨርስቲ ንብረት አውድመዋል፤ አመፅን አነሳስተዋል ያላቸው 320 ተማሪዎች ለአንድ ዓመት ከትምህርት ያገዳቸው መሆኑ ታወቀ።</p>

<p>የዩኒቨርስቲው አስተዳደር እንዳለ በዩኒቨርስቲው የተለያዩ ሕንፃዎች ላይ ተማሪዎች በወረወሩት ድንጋይ የመስኮቶች መስተዋቶች፣ ጉዳት የደረሰባቸው መኪኖችና ሌሎች የዩኒቨርስቲው ንብረቶች ወደ 1. ሚሊዮን ብር እንደሚጠጉ የገለፀ ቢሆንም ሪፖርተራችን በቦታው ተገኝቶ እነዚህኑ የወደሙና የተበላሹ ንብረቶች ለማየት ቢፈልግም መኪኖቹ ለጥገና ወደ ጋራዥ መወሰዳቸው የተገለፀለት ሲሆን፣ በሕንጻዎች ላይ ደረሰ የተባለው ውድመት የተባለለትን ያህል አለመሆኑን ዘግቧል። </p>

<p>በፌዴራል ፖሊስ ታፍሰው የተወሰዱት ተማሪዎች ቁጥራቸው ከ500 እንደሚበልጥ የሚነገር ሲሆን በአሁኑ ሰዓት የዩኒቨርስቲው አስተዳደር አጣርቶ ለአንድ አመት ከትምህርት ያገዳቸው 320 ተማሪዎችን ብቻ ነው። እስካሁንም ድረስ የታሰሩት ተማሪዎች የት እንደሚገኙ የሚያውቅ የለም።</p>

<p>ከትምህርት የታገዱት ተማሪዎች ከአመት በሑዋላ ለጥፋታቸው ይቅርታ ጠይቀው ወደ ትምህርታቸው መመለስ እንደሚችሉ የዩኒቨርስቲው አስትዳደር ያሳወቀ ሲሆን በአጠቃላይ ተማሪዎቹን በሚመለከት መግለጫ ይሰጣል ተብሎ የሚጠበቀው የተማሪዎች ካውንስል በምንም ጉዳይ ላይ የሚሰጠው መግለጫ እንደሌለው አስታውቋል።</p>

<p>በጉዳዩ ላይ አስተያየት የተጠየቁየዩኒቨርስቲ ተማሪዎች ካውንስል በሃኡኑ ጊዜ ከመንግስት ጋር በማበር ክህደት የፈፀመና የመንግስት ተለጣፊ በመሆኑ ተማሪዎቹን ወክሎ ምንም አይነት አስተያየት ሆነ መግለጫ መስጠት የለበትም ካሉ በኋላ ቢሰጥ እንኳ የሚያምነው እንደማይኖር ተናግረዋል።</p>

<p>ዩኒቨርስቲው አስተዳደር ስለታሰሩ ተማርዎች ተጠይቆ ጥፍተኛ የሆኑና የመንግስትን ንብረት ያወደሙ ተማሪዎች አስፈላጊውን ፍርድ መንግስት እንደሚሰጥበት ያስታወቁ ቢሆንም የዲሲፒሊን ጥፋት ላይ ተንተርሶ ተማሪዎቹም ለአንድ አመት ያህል ከትምህርት ለምን እንዳገደ የሰጠው ማብራሪያ የለም።</p>

<p>ከተማሪዎች ጋር ከቀናት በፊት የወጪ መጋራት ተግባራዊ ለማድረግ ፎርም በሚያስሞላብት ጊዜ ውጥረት ውስጥ የገባው የዩኒቨርሲቲው አስተዳደር በአሁኑ ጊዜ በተፈጠረው ግጭትም የባሰ ውጥረት ውስጥ እንደገባ ብዙዎች ይናገራሉ።</p>

<p>የተማሪዎቹን መታሰር በመቃወም ረቡዕ ጥር 12 ቀን 1996 ዓ.ም በመኮነን አዳራሹ ፊት ለፊት ተማሪዎቹ ተሰብስበው የታሰሩ ተማሪዎች ይፈቱ ዘንድ በመጠየቅ ላይ እያሉ በርካታ የፌዴራል ፖሊስ አባላት ወደ ግቢው ዘልቀው በመግባት በስብሰባው የተገኙትን ተማሪዎች የደበደቡ ሲሆን በወቅቱ ታፍሰው የተወሰዱ ተማሪዎች የታሰሩበት ቦታ እስካሁን ድረስ ያለመታወቁን ምንጮቻችን አስረድተዋል።</p>


<p class="align-center"><a href="/Gazettas/ZeMonitor/info/ZeMonitor.sera.html">ከዘሞኒተር ጥር 14 ቀን 1996</a></p>

</body>
</html>	














