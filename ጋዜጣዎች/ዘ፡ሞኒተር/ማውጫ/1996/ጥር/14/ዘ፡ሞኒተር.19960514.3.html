<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>መኢአድ ሕዝቡ ለኢሕአዴግ ድምፅ እንዳይሰጥ ጠየቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">መኢአድ ሕዝቡ ለኢሕአዴግ ድምፅ እንዳይሰጥ ጠየቀ</h2>


<p>መኢአድ ጥር 8 ቀን 1996 ዓ.ም በብሔራዊ ሎተሪ ባካሄደው ስብሰባ ሕዝቡ ይህንን መንግስት ለመጣል ለዚህ መንግስት የምርጫ ድምፅን መንፈግ አለበት ሲል አስታወቀ።</p>

<p>መኢአድ እንዳለው በአገራችን የነገሰው መግንስት የሕዝቡን መብትና ጥቅም የነጠቀ መንግስት በመሆኑ በመተባበር ሊያወርደው ይገባል ካለ በኋላ ሕዝቡ የመንግስትን የመደለያና የማስፈራሪያ የዛቻ ተግባር ወደ ጎን በመተው ገዥውን ፓርቲ አንኮታኩቶ መጣል አለበት ብሏል።</p>

<p>ፓርቲው በመቀጠልም አንድነትን ለመጠበቅና መንግስት ሆን ብሎ ያነገሰውን ዘረኝነት ለማጥፋት በአንድ መደራጀት ወሳኝ መሆኑን በውይይቱ ላይ አውስቷል።</p>

<p>በአሜሪካ ከተመሠረተው የተቃዋሚ ፓርቲዎች ሕብረት መኢአድ ለምን ተልየ የሚል ጥያቄ ም/ፕሬዚዳንቱ ሲመልሱ።</p>

<p>«አገራችን ከገባችበት ፈርጀ ብዙና ውስብስብ ችግር አንጻር ሲታይ አንድ የፖእለቲካ ድርጅት ወይም አድን ቡድን የዚችን አገር ችግር ሊፈታ ይችላል የሚል ሁኔታ የለም። ግን ለኛ እንደሚገባን ሁሉም ኢትዮጵያዊያን ተቃዋሚ ኃይሎች ተባብረንና ተቀናጅተን ሠርተን አሁን ካሉብን ውስብስብ ችግሮች ለመውጣት ከቻልንም ትልቅ ተአምር ነው። ስለዚህ መኢአድ የሕብረቱን አስፈላጊነት እጅጉን ያምንበታል። ሕብረቱ ብቻ ሳይሆን ቅንነትና ግልጽነት ያስፈልጋል።</p>

<p>ይቺን አገር ከገባችባቸው ውስብስብ ችግሮች ለማውጣት ሕዝቡንም ለመታደግ ከግላዊ ስሜት ነፃ መሆን ያስፈልጋል። የዚህ ሕብረት ምስረታ ዋና አላማው የተቃዋሚ ኃይሎች በተናጠል የሚያካሂዱትን እንቅስቃሴ አስተባብሮ የ1997 ዓ.ም ምርጫ የምናሸንፍበትን መንገድ እንዲያመቻች ነው። እንዲሁም በዚህ ምርጫ ወንበር የምናገኝ ድርጅቶች ጭምር መንግስት ፈጥረን ዴሞክራሲያዊ ስርዓት በኢትዮጵያ ለመፍጠር ነው ይህን ሕብረት የመሠረት ነው። ይህን ሕብረት የመሠረቱ የተቃዋሚ የፖለቲካ ድርጅቶች ልዩነታቸው እንዳለ ሆኖ በጋራ አላማችን ላይ ተባብረን ለመሥራት ወስነን ነበር ነገር ግን እኛ ለአገሪቱ ይበጃል ብለን ያስቀምጥናቸውን ሀሳቦች ሕብረቱ አልቀበልም አለን» ብለዋል አቶ አህመድ።</p>


<p class="align-center"><a href="/Gazettas/ZeMonitor/info/ZeMonitor.sera.html">ከዘሞኒተር ጥር 14 ቀን 1996</a></p>

</body>
</html>	














