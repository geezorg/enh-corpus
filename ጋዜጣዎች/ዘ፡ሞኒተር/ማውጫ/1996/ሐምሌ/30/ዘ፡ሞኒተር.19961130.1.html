<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያዊው ሣይንቲስት በብዝሃ ህይወት የ180ሺ ዶላር ሽልማት አገኙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢትዮጵያዊው ሣይንቲስት በብዝሃ ህይወት የ180ሺ ዶላር ሽልማት አገኙ</h2>


<p>ተቀማጭነቱ አሜሪካ ኒውዮርክ ውስጥ የሆነው ዘ ቤይ ኤንድ ፖል ፋውንዴሽን የተባለ የሽልማት ድርጅት ለኢትዮጵያዊው ሣይንቲስት መንግሥቱ ወንዳፍራሽ በወፎች ላይ ላካሄዱት ጥናት የመቶ ሠማንያ ሺ ዶላር ሽልማት ሠጠ።</p>

<p>ኢትዮጵያዊው ተመራማሪ መንግስቱ ወንዳፍራሽ ከሌሎች ሰባት አገሮች ከተውጣጡ ሣይንቲስቶች ጋር በመሆን የሽልማት ድርጅቱ ያዘጋጀውን ዘጠኝ መቶ ሺ ዶላር እንደየደረጃቸው ሊከፋፈሉ ችለዋል።</p>

<p>የሽልማት ድርጅቱ ካዘጋጀው ሦስት መስፈርቶች ውስጥ ቀዳሚ ተሸላሚ ከሆኑት ሦስት ሣይንቲስቶች መካከል አንዱ የሆኑት ኢትዮጵያዊ ተመራማሪ ከተዘጋጀው ሽልማት ውስጥ ለእያንዳንዳቸው 180ሺ ዶላር ሲሰጣቸው በሁለተኛ ደረጃ ለተቀመጡት ሁለት ሳይንቲስቶች መካከል አንዱ የሆኑት ኢትዮጵያዊ ተመራማሪ ከተዘጋጀው ሽልማት ውስጥ ለእያንዳንዳቸው 180ሺ ዶላር ሲሰጣቸው በሁለተኛ ደረጃ ለተቀመጡት ሁለት ሣይንቲስቶች ለእያንዳንዳቸው 90ሺ ዶላር ሲሸለሙ በመጨረሻም ለሦስት ተመራማሪዎች ለእያንዳንዳቸው የ60ሺ ዶላር ተሸላሚ ሆነዋል።</p>

<p>የ180 ሺ ዶላር ተሸላሚ ስለሆኑት አቶ መንግስቱ ወንዳፍራሽ የሽልማት ድርጅቱ ያሰፈረው አስተያየት እንደሚለው ከሆነ ሣይንቲስቱ ለሽልማት ሊበቁ የቻሉት በኢኮኖሚ ችግር ምክንያት ያጋጠማቸውን አስቸጋሪ ውጣ ውረድ በማለፍ በአገራቸው በኢትዮጵያ ዝርያቸው በመጥፋት ላይ ስለሚገኙት ወፎች ባካሄዱት ጥናት ላይ ተመስርቶ ተሸላሚ ሊሆኑ እንደሚቻሉ ተገልጿል። ብዝሃ ህይወትን መንከባከብን የህይወቴ አንዱ አካል ነው የሚሉት አቶ መንግስቱ ሽልማቱን ማግኘታቸውን አስመልክቶ እንደተናገሩት ብዝሃ ህይወትን መንከባከብና የተፈጥሮ ሀብት በአግባቡና በስርዓት ለመጠቀም ለአገሬ ብዙ አገለግላለው ብለዋል። አቶ መንግስቱ ወንዳፍራሽ በአሁኑ ወቅት እንግሊዝ አገር በሚገኘው ሪዲንግ ዩኒቨርስቲ ውስጥ ተጨማሪ ጥናት እያካሄዱ እንደሆነ ለማወቅ ተችሏል።</p>


<p class="align-center"><a href="/Gazettas/ZeMonitor/info/ZeMonitor.sera.html">ከዘ ሞኒተር ሐምሌ 30 ቀን 1996</a></p>

</body>
</html>	
