<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የዩኒቨርስቲው ማኔጅመንት ስለወጪ መጋራት ተማሪዎችን ማሳመን አልቻለም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የዩኒቨርስቲው ማኔጅመንት ስለወጪ መጋራት ተማሪዎችን ማሳመን አልቻለም</h2>


<p>በዘንድሮ የትምህርት ዘመን ተግባራዊ በሚሆነው የወጪ መጋራት አዋጅ ዙሪያ የዩኒቨርስቲው ከፍተኛ ማኔጅመንት ሳይቀር ጥረት ያለ አቋምና አሳማኝ ምክንያቶች ኢንደሌሉት ቅዳሜ በተደረገው የተማሪዎችና የማኔጀመንቱ ውይይት ወቅት መንፀባረቁ ተገለፀ።</p>

<p>በዚሁ ስብሰባ ወቅት የዩኒቨርስቲውው ፕሬዚዳንት ልዩ አማካሪ ዶ/ር ሳሙኤል ከተማሪዎች ለተሰነዘሩ ጥያቄዎች ተጨባጭ መልስ ከመስጠት ይልቅ "ይህን አዋጅ እኔ አላረቀክኩም ስልጣኑም የለኝም፣ ከላይ የመጣ ነው። " በማለት በተድበሰበሰ መልክ ለማለፍ መሞከራቸው የዩኒቨርስቲው የበላይ ማኔጅመንት ስለጉዳዩ ያለው ጥርት ያለ አቋምና የማሳመኛ ምክንያቶቹ ዝቅተኛነት እንደሚያሳይ ስብሰባውን የተከታተሉ ታዛቢዎች ተናግረዋል።</p>

<p>ዶ/ር ሳሙኤል ወጪ መጋራቱን በተመለከተ ተማሪዎቹ ነፃነት ስታገኙ አብሮት የሚመጣውን ግዴታ መገንዘብ ያስፈልጋል፣ በማለት በደርግ ጊዜ ተማሪው ክምረቃ በኋላ በፈለገው መሥሪያ ቤት ለመቀጠር ያለመቻሉን አውስተው አሁን ግን ተማሪው እንደፈለገው የትም ሥራ መያዝ ይችላል። ይህ ነፃነት ሲታይ ወጪን መጋራት ያስፈልጋል ካሉ በኋላ ተማሪው ይህን ከከፈለ ደግሞ በምግብ አቅርቦትም ሆነ በሌሎች አገግሎቶች ላይ መብቱን ማስከበር ኢንደሚችል ሀሳባቸውን ገልፀዋል።</p>

<p>በዚህ ጉዳይ ላይ አስተያየቱን እንዲሰጠን የጠየቅነው አንድ ተማሪ እንደገለፀው የፈለጋችሁት ቦታ መሥራት ትችላላችሁ የሚል አባባል ተማሪውበክፍያው እንዲስማማ ለማድረግ እንጂ ሀገሪቱ እንኳን ሥራ ሊመረጥባት ቀርቶ አንዱንም ለማግኘት ወደማይችልበት አካሄድ እየገባች ነው ሲል የዶ/ሩን አስተያየት አጣጥሎታል።</p>

<p>ዶ/ር ሳሙኤል ወደፊት ት/ሚ የተማሪዎች ማደሪያ የሚሆን ግንባታ እንደማያካሂድ ገልጸው ለዚህም ምክንያቱ ሚኒስቴሩ ከበጀቱ 50 በመቶ የሚሆነውን የሚወስድበት ይህው የተማሪዎች መኝታ ሕንጻ ግንባታ በመሆኑ ነው ሲሉ ጠቅሰዋል።</p>

<p>በመጨረሻም ተማሪዎችና ማኔጅመንቱ የስምምነት ሀሳብ ላይ ባለመድረሳቸው ተማሪዎቹ ጉዳዩ በደብዳቤና በስልክ ለጠ/ሚኒስትር ቢሮና ለፓርላማ ይቅረብ በሚለው ተስማምተው ስብሰባው ያለ እልባት ተበትኗል።</p>


<p class="align-center"><a href="/Gazettas/ZeMonitor/info/ZeMonitor.sera.html"> ከዘሞኒተር ጥቅምት 27 ቀን 1996</a></p>

</body>
</html>	














