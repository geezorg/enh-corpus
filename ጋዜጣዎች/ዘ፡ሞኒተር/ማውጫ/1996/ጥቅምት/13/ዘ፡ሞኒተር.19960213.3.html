<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያ ለኔስል ኩባንያ 1.5 ሚሊዮን ዶላር ከፈለች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢትዮጵያ ለኔስል ኩባንያ 1.5 ሚሊዮን ዶላር ከፈለች</h2>


<p>የኢትዮጵያ መንግስት ኔስል /ኘስትለ/ ከተባለ አለም አቀፍ የንግድ ኩባንያ ጋር አለመግባባት ላይ ደርሶባት የነበረውን የ1.5 ሚሊዮን ዶላር /12, 380, 634.34/ ብር የሚጠጋ የእዳ ክፍያ ሠሞኑን ማጠናቀቁን በኔስል የምስራቅ አፍሪካ ተወካይ ሚ/ር ኦሊቨር ማንዥ ከሞኒተር ጋዜጣ ጋር ባደረጉት ቃለ ምልልስ ገለፁ።</p>

<p>እንደ ተወካዩ ገለፃ ከሆነ ኢትዮጵያና ኔስል ከዚህ መግባባት ደረጃ ላይ የደረሡት ባለፈው አመት ጥር ወር መግቢያ ላይ መሆኑን ለመረዳት ተችሏል። በስምምነቱ መሠረት ኢትዮጵያ የ1.5 ሚሊዮን ዶላር አጋማሽ የሆነውን 750, 000 ዶላር ስምምነቱ በተደረገ የአንድ ወር ጊዜ ውስጥ የከፈለች ሲሆን ቀሪውን ደግሞ ባለፈው ሣምንት ከፍላ አጠቃላይ ያለባትን እዳ ማጠናቀቋ ታውቋል።</p>

<p>"ምንም እንኳ ስምምነቱ ላይ የተገለፀው በዶላር ቢሆንም ኢትዮጵያ ግን በብር እንደምትከፍል በመግለጿ ክፍያው በብር ሊከናወን ችሏል" ሲሉ ሚ/ር ማንዥ ተናግረዋል። አያይዘው እንዳብራሩትም የክፍያው ሁኔታ ከስምምነቱ ወዲህ የተፈጠሩ የብር ለውጥ ሁኔታዎችን ያላገናዘበ እንደነበር ለማወቅ ተችሏል። ይህ ደግሞ እንደ እሳቸው አባባል ኢትዮጵያን ለመርዳት የተደረገ ነው። በኢትዮጵያና በኔስል ኩባንያ መካከል የንብረት ይገባኛል ውዝግብ የተጀመረው በ1978 መጀመሪያ ላይ እንደነበር መረጃዎች ያሳያሉ። ይሁንና ክርክሩ የተጀመረው በቀድሞው የኩባንያው ባለቤት ሔርታ በታግለ የጀርመን ኩባንያና በኢትዮጵያ መካከል በ1968 መሆኑን ሚ/ር ማንዥ ይናገራሉ። እንደሳቸው አባባል ከሆነ የደርግ መንግስት በኢትዮጵያ ቅርንጫፍ ኩባንያዎች የከፈቱ አለም አቀፍ ኩባንያዎች ስልጣን ላይ በወጣ ከአመት በኋላ በመውረሱ በሔርታና በኢትዮጵያ መንግሥት መካከል ክርክሩ መጀመሩን ገልጸዋል። ከ1978 በኋላ ግን ኔስል በጀርመን የሚገኘውን ሔርታ ኩባንያ በመግዛቱ ክርክሩ በኔስልና በኢትዮጵያ መካከል እንደቀጠለ ለማወቅ ተችሏል።</p>

<p>በሁለቱ ወገኖች መካከል በንብረት ይገባኛል ላይ የቀጠለ ክርክር ባለፈው ዓመት ምእጛ (ሙልቲላተራል እንቨስትመንት ጙአራንተአ ኣገንችይ) በተባለና አለም አቀፍ ኩባንያዎች በሌሎች ሀገሮች የሚያደርጓቸውን የመዋዕለ ንዋይ ፈሰስ ዋስትና የሚሰጥ የአለም አቀፍ ባንክ እህት ኩባንያ በክርክሩ ጣልቃ ገብቶ ሁለቱ ወገኖች ችግሮቻቸውን ለመፍታት ችለዋል።</p>

<p>ባለፈው ዓመት ታህሳስ ላይ ኔስል ኢትዮጵያን 6 ሚሊዮን ዶላር እንድትከፈል በመጠየቁ ሣቢያ ኦሽፋም እንተርናቲኦናል እና ትሀ ጛራዲናን የተባለ በእንግሊዝ ሀገር የሚታተም ጋዜጣ ጥያቄውን በመቃወም አለም አቀፍ የተቃውሞ ሠልፍ በተለያዩ ቦታዎች ማከናወናቸው ይታወሣል። ተቃውሞውን በመከተልም ኔስል ኢትዮጵያ ያቀረበችን 1.5 ሚሊዮን ዶላር መቀበሉና ብሩም ተመልሶ በኢትዮጵያ ለሚንቀሳቀሱ ግብረ-ሰናይ ድርጅቶች እንዲሰጥ መወሰኑ የቅርብ ጊዜ ትዝታ ነው። በዚህም መሰረት የመጀመሪያው 750, 000 ዶላር ለኢትዮጵያ ቀይ መስቀል ማህበር፣ የሁለተኛው 750, 000 ደግሞ ለተባበሩት መንግስታት የስደተኞች ጉዳይ (ኡኝሕጭር) እንደተሰጠ ሚ/ር ማንዥ ጨምረው ገልፀዋል።</p>

<p>ሁለቱ ወገኖች ይከራከሩበት የነበረው ኩባንያ አሁን ኤልእጭኦ እየተባለ የሚጠራው የግል ቀዶ ማምረቻ ኩባንያ እንዲሆን ለማወቅ ተችሏል። ሼክ ሙሐመድ አላሙዲን ይህንኑ ኩባንያ በ8.5 ሚሊዮን ዶላር እ.ኤ.አ በ1992 መግዛታቸው ይታወቃል። እንደ ሚ/ር ማንዥ ገለፃ ደግሞ ኩባንያው የተሸጠው ከባለቤቱ ኔስል እውቅና ውጭ ነው።</p>


<p class="align-center"><a href="/Gazettas/ZeMonitor/info/ZeMonitor.sera.html">ከዘሞኒተር ጥቅምት 13 ቀን 1996</a></p>

</body>
</html>	














