<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያ አየር መንገድ በሳውዲ የበረራ ኩባንያ ላይ የ16.5 ሚሊዮን ብር ክስ መሰረተ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኢትዮጵያ አየር መንገድ በሳውዲ የበረራ ኩባንያ ላይ የ16. ሚሊዮን ብር ክስ መሰረተ</h2>


<p>የኢትዮጵያ አየር መንገድ በአንድ የሳውዲ አረቢያ የበረራ ኩባንያ ላይ የ16. ሚሊዮን ብር ክስ መሰረተ።</p>

<p>አየር መንገዱ ክሱን የመሰረተው በኢትዮጵያና የፌዴራሉ ከፍተኛ ፍርድ ቤት ሲሆን የክሱም መንስኤ ማፉዝ አቬሽን ኤ.ኬ.ኤ የተባለው የሳውዲው የበረራ ኩባንያ አየር መንገዱ የሰጠውን የአንድ የአውሮፕላንና የሞተር ጥገና አገልግሎት ውዝፍ ክፍያ ባለመፈፀሙ መሆኑን የዝግጅት ክፍላችን ለማወቅ ችሏል።</p>

<p>የሳውዲው የበረራ ኩባንያ እስከ ቅርብ ጊዜ ድረስ ለሚደረግለት የጥገና አገልግሎት ተገቢውን ክፍያ በወቅቱ ያጠናቀቀ እንደነበረ በክሱ ያመለከተው አየር መንገዱ ይኸው ክስ ከመመስረቱ በፊት በቅርቡ ለኩባንያው ለሰጠው የጥገና አገልግሎት የ1,966,598 ዶላር ደረሰኝ ቢልክም የተከፈልው 49,525 ዶላር ብቻ መሆኑን አስታውቋል።</p>

<p>አየር መንገዱ ለክሱ ትክክለኛነት ማረጋገጫ ከሳውዲው ኩባንያ ጋር የተፈራረመውን ስምምነት ከክሱ ፋይል ጋር አያይዞ ያቀረበ ሲሆን ይኸው ከኩባንያው ለአየር መንገዱ እ.ኤ.አ በጃንዋሪ 28 2004 ዓ.ም የተላከ የፋክስ መረጃ ኩባንያው ከአየር መንገዱ ለሰጠው የጥገና አገልግሎት የ105,000 ዶላር ክፍያ እንደሚጠበቅበት የሚያሳይ ነው። ሆኖም የሳውዲው ኩባንያ ከአየር መንገዱ የተሰጠውን የጥገና አገልግሎት ቢቀበልም ከከፈለው 49,525 ዶላር ውጪ ያለው ልዩነት በጣም የተጋነነ ነው ሲል ከመክፈል መታቀቡ ተጠቁሟል።</p>

<p>አየር መንገዱ ከኩባንያው ጋር በገባው ውል መሰረት ኩባንያው የጥገናው አገልግሎት ክፍያ ደረሰኝ በደረሰው በ30 ቀናት ውስጥ ክፍያውን ለመፈፀም ቃል መግባቱን የገልጸውን የውል ስምምነት ማስረጃ ለፍርድ ቤቱ ያቀረበ ሲሆን ክፍያው በወቅቱ ባለመጠናቀቁ የ12 በመቶ ወለድ እንዲከፈለው ጠይቋል።</p>

<p>አየር መንገዱ በጠቅላላው የሳውዲው ኩባንያ ሊከፍለኝ ይገባል ሲል ያቀረበው የገንዘብ መጠን በወቅቱ ምንዛሪ ሲሰላ 16,563,429 ብር ይደርሳል።</p>


<p class="align-center"><a href="/Gazettas/ZeMonitor/info/ZeMonitor.sera.html">ከዘ ሞኒተር ጳጉሜን 05 ቀን 1996</a></p>

</body>
</html>	
