<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያ ኮ/ል መንግስቱን ወደ ሀገር ለማስመለስ እየጣረች ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢትዮጵያ ኮ/ል መንግስቱን ወደ ሀገር ለማስመለስ እየጣረች ነው</h2>


<p>በዙምባቡዌ የሚገኘው የኢትዮጵያ ኤምባሲ ባለሥልጣኖች እንደገለፁት የኢትዮጵያ የቀድሞውን አምባገነን መሪ መንግስቱ ኃ/ማርያምን ወደ ሀገር መልሶ ለፍርድ ለማቅረብ እየሞከረች ቢሆንም ጥረቷ እንዳልተሳካ ከትላንት በስቲያ መግለፃቸው ታወቀ።</p>

<p>"መንግስቱ ወደ ሀገር ተመልሶ ለፈፀማቸው የተለያዩ ወንጀሎች ፍርድ እንዲያገኝ እየጣርን ነው። ለዚህም በጉዳዩ ላይ ትኩረት ሰጥተን እየተንቀሳቀስን ሲሆን፤ ወደ ሀገር ቢመለስ በጣም ደስተኞች ነን። ምክንያቱም የኢትዮጵያ ህዝብ መንግስቱ ኃ/ማርያም ወደ ሀገር ተመልሶ እንዲዳኝ ይፈልጋልና" በማለት አንድ ባለሥልጣን ተናግረዋል። </p>

<p>አስተያየት ሰጪዎች እንደሚሉት ኮ/ል መግንስቱ የዚምባቡዌ ፖስፖርት ተሰጥቷቸው በሀራሪ ይኖራሉ ሲሉ፤ የዚምባቡዌ የውጭ ጉዳይ መሥሪያ ቤት በበኩሉ ለኮ/ል መንግስቱ የተሰጠው የፖለቲካ ጥገኝነት የተለየ ነገር እንደሌለውና ይህም የተባበሩት መንግስታት ኮንቬሽን ስደተኞችን አስመልክቶ ባፀደቀው መሰረት መሆኑን ይገልፃሉ።</p>

<p>የተመድ ኮንቬሽን አስመልክቶ አስተያየት ሰጪዎች በበኩላቸው ማንኛውም ስደተኛ በስደት ከሚኖርበት አገር የጉዞ መረጃ ይሰጠዋል ማለትም እንደ ሊሴ ፓሴ በተባበሩት መንግስታት የሚታተም፣ ወይም በአስተናጋጅ ሀገር የሚታተም የጉዞ ዶክመንት ይሰጠዋል" ይህም የስደተኛውን መብት ለመጠበቅ እንደሆነ ይናገራሉ።</p>

<p>ኮሎኔል መንግስቱ ባለፉት አስራ ሶስት አመታት በዚምባቡዌ ሲኖሩ አደባባይ የማይታዩ ሲሆን ከጥቂት ጊዜያት በፊት በአንድ የመፅሐፍት መደብ ታይተዋል። ያልተረጋገጠ ቢሆንም ከአራት አመት በፊት የእርሻ መሬት በዚምባቡዌ ማግኘታቸውም ይነገራል።</p>

<p>በሌላ በኩል የኢትዮጵያን የቀድሞው ፕሬዚዳንት ኮ/ል መንግስቱ ጨምሮ ሌሎች ባለስልጣናት ላይ በዘር ማጥፋት ወንጀል ተከሰው ፍርዳቸው በሂደት ሲሆን፣ ከነዚህ ውስጥ መንግስቱን ጨምሮ 21 በሌሉበት ክሳቸው እየታየ መሆኑ ይታወቃል።</p>

<p>ኮ/ል መንግስቱ ከልጆቻቸውና ከባለቤታቸው ጋር በሀረሪ የሚኖሩ ሲሆን ሁለት ልጆቻቸው ሕክምና ያጠኑ እና በቅርቡም ሀራሬ በሚገኝ አንድ የመንግስት ሆስፒታል ልምምድ ያደርጉ እንደነበር ይነገራል።</p>


<p class="align-center"><a href="/Gazettas/ZeMonitor/info/ZeMonitor.sera.html">ከዘሞኒተር የካቲት 19 ቀን 1996</a></p>

</body>
</html>	














