<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ቅ/ጊዮርጊስ እና ቡና እሁድ የመጀመሪያ ኢንተርናሽናል ግጥሚያቸውን ያከናውናሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ቅ/ጊዮርጊስ እና ቡና እሁድ የመጀመሪያ ኢንተርናሽናል ግጥሚያቸውን ያከናውናሉ</h2>


<p>የኢትዮጵያ ፕሪምየር ሊግ የአምናው ሻምፒዮን ቅዱስ ጊዮርጊስ እሁድ ከሱዳኑ ሂላል ጋር ለፍሪክ የሻምፒየንስ ሊግ የመጀመሪያ ግጥሚያውን በዚህ በአዲስ አበባ ስታዲየም ያከናውናል። የእንግዳው ቡድን ሂላል የአዲስ አበባን ከባድ አየር ለመልመድ ወደዚህ መጥቶ በሸራተን አዲስ በማረፍ ልምምዱን የጀመረው ካለፈው ሳምንት ቅዳሜ አንስቶ ነው።</p>

<p>በባለሙያዎች አስተያየት በአዲስ አበባ የከፍተኛ የመሬት አቀማመጥ ሳቢያ የሚፈጠረውን ከባድ አየር በአንድ ሳምንት ለመልመድ አስቸጋሪ ነው። እንደ ግብፅ ያሉ ብሔራዊ ቡድኖች እሁድ ላለባቸው ግጥሚያ ከአንድ ቀን በፊት ቅዳሜ አዲስ አበባ ገብተው በተደጋጋሚ የሚጫወቱት በሳምንት ውስጥ አየሩን መላመድ ከባድ እንደሆነ በመረዳት መሆኑ ይነገራል።</p>

<p>የቅዱስ ጊዮርጊስ የስፖርት ማህበር አመራር አባላት አመቱ ሲጀመር አንስቶ ለዚህ የአፍሪካ ሻምፕዮንስ ሊግ ልዩ ትኩረት በመስጠት እየተንቀሳቀሱ ይገኛሉ። የአመራር አባላቱ ዘንድሮ ቡድናቸው በሻምፒዪንስ ሊግ ፉክክር 8 ውስጥ ለመግባት እቅድ በመንደፉ ከደች አሰልጣኝ ሀንሰን አስመጥተው ዝግጅታቸውን በተጠናከረ ሁኔታ አካሄደዋል። ለዚሁ ሲባልም ከውጭ ሀገር ተጨዋቾች ማስመጣታቸው ይታወቃል።</p>

<p>ሆኖም አመራሩ ቡድኑን አጠናክሮ በኢንተርናሽናል ደረጃ አዲስ ውጤት ለማስመዝገብ ጥረት ቢያደርግም ዘንድሮ ጊዮርጊስ በሀገር ውስጥም ብዙ አልተሳካለትም። እስካሁን 13 ግጥሚያዎች አከናውኖ 19 ነጥብ በመያዙ በ10ና ደረጃ ላይ ይገኛል። ይህ የድክመት ምልክት መሆኑን የተረዱት አመራሮች የዝውውር ወቅቱ ከማለቁ በፊት የብሔራዊ ቡድን የፊት አጥቂ የሆነውን አንዱአለም ንጉሱን (አቤጋ) ከፍተኛ ዋጋ በመክፈል ለሁለተኛው ዙር ቡድኑን እንዲቀላቀል አድርጎዋል። ወደኬኒያ ለብሄራዊ ቡድን ለመጫወት ሄዶ የነበረውም ፍራንሲስ ለዚሁ የሂላሉ ግጥሚያ ሊያልፍ ባይችልም ሌሎች በሙሉ በደህና ሁኔታ ላይ እንደሚገኙ የስፖርት ማህበሩ በሰጠው መግለጫ አስታውቋል።</p>

<p>ለዚህ የሂላል ዝግጅት እንዲያግዘው ሁለት የወዳጅነት ግጥሚያዎች አድርጎ መድንን 4 - 0 ሲያሸንፍ በአዳማ ከነማ 3 - 1 ተሸንፏል። ይህ እንቅስቃሴ አሁንም ለደጋፊው ስጋት ፈጥሯል።</p>

<p>በሌላ በኩል ዛሬ አርብ ወደኡጋንዳ በመጓዝ ኢክስፕሬስን በካምፓላ የሚገጥመው ቡና በጥሩ ዝግጅት ላይ መሆኑን ዘጋቢዎች ያመለክታሉ።</p>

<p>ቡና በአፍሪካ የጥሎ ማለፍ ውስጥ የሚካፈል ሲሆን በካምፓላ ውጤቱን አስተካክሎ ከተመለሰ በመልሱ ጨዋታ አሸንፎ የማለፍ እድሉን ያሰፋል።</p>

<p>ቡና ዘንድሮ አመቱ ሲጀመር በጊዮርጊስ በሰፊ የግብ ልዩነት ተሸንፎ የአሸናፊዎች አሸናፊውን ዋንጫ በማጣቱ ሳቢያ አንሰራርቶ ለዚህ ደረጃ ይደርሳል ብሎ የጠበቀ አልነበረም። በአሁኑ ጊዜ ቡና 13 ግጥሚያዎች አድርጎ በ28 ነጥብ የፕሪምረየር ሊግ መሪነቱን ጨብጧል። በሀገር ውስጥ እየተጠናከረ መሄዱ በኢንተናሽናል ደረጃም የተሻለ ውጤት ያመጣል የሚል ግምት አሰጥቶታል። ቢሆንም የሀገራችን ቡድኖች ከሜዳቸው ውጭ ተጋጣሚዎቻቸውን የመቋቋም ብቃታቸው ስለማያስተማምን የስፖርት ህብረተሰብ ከስጋት ሊድን አልቻለም።</p>

<p>ቡናን ዘንድሮ በዋና አሰልጣኝነት የያዘው የቀድሞ ተጫዋቹ የነበረው ጥላሁን መንገሻ ሲሆን በአሁኑ ጊዜ ለኢንተርናሽናል ግጥሚያው እንዲያግዘው ከአየር መንገድ ጋር ያደረገው የወዳጅነት ግጥሚያ ውጤት ብዙም እንዳላስደሰተው ይናገራል። ቡና ከአየር መንገድ ጋር የተለያየው 2-2 እንደነበር ይታወሳል።</p>

<p>ዛሬ አርብ ወደኡጋንዳ የሚጓዘው ቡና በካምፓላ ውጤት ይዞ ሊመለስ እንደሚችል ብዙዎቹ ደጋፊዎች ይገምታሉ።</p>


<p class="align-center"><a href="/Gazettas/ZeMonitor/info/ZeMonitor.sera.html">ከዘሞኒተር የካቲት 26 ቀን 1996</a></p>

</body>
</html>	














