<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የምስራቅ አፍሪካ ሀገራት የጋራ የሰላም አስከባሪ ሀይል ሊያቋቁሙ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የምስራቅ አፍሪካ ሀገራት የጋራ የሰላም አስከባሪ ሀይል ሊያቋቁሙ ነው</h2>


<p>የምሥራቅ አፍሪካ መንግሥታት በክፍለ አህጉሩ የሚከሰቱ ግጭቶችን ለመቆጣጠርና የአሸባሪነትን እንቅስቃሴ ፈጥኖ ሊቆጣጠር የሚችል ሀይል የመገንባት እንቅስቃሴ ለመጀመር ዝግጅት ላይ እንደሆኑ የኡጋንዳ መከላከያ ሚኒስቴር ሩት ናንካቢርዋ አስታወቁ።</p>

<p>ይህ ስምምነት ከ5 ቀን በኋላ በኡጋንዳ ጂንጃ ከተማ ከካምፓላ 80 ኪ.ሜ ርቀት ላይ የምትገኝ ከተማ የኢትዮጵያ፣ ኡጋንዳ፣ ሩዋንዳ፣ ታንዛኒያ፣ ሶማሊያ፣ ኤርትራ እና ማዳጋስካር ከፍተኛ የጦር ሃላፊዎች በስምምነት ያረጋግጡታል ተብሎ ይጠበቃል።</p>

<p>ከዚህ ቀደም የአሜሪካ የስለላ ባለሥልጣናት በምስራቅ አፍሪካ በማንኛውም ጊዜ ሊከሰት የሚችል የአሸባሪዎች እንቅስቃሴ ሊኖር እንደሚችል በተደጋጋሚ ሲገልፁ እንደነበር ይታወሳል። ለዚህም ምክንያት የሚያደርጉት ባለፈው በኬኒያና ታንዛንያ የሚገኙ የአሜሪካ ኤምባሲዎች ውስጥ በአንድ እስራኤላዊ ባለቤትነት በሚተዳደር ፓራዳይዝ የሚባል ሆቴል ላይ በደረሰ የቦምብ ፍንዳታ አልቃኢዳን ተጠያቂ ካደረጉ በኋላ እንደነበር ይታወሳል። በሌላ በኩል ኬንያ ላይ በ1998 እ.ኤ.አ በደረሰው የቦምብ ጥቃት 15 ሰዎች መሞታቸውንና በተመሳሳይ ቀን በተቃጣ የሚሳኤል ጥቃት በአንድ የእስራኤል የመንገደኞች አይሮፕላን ላይ ያልተሳካ ሙከራ መደረጉ አይዘነጋም።</p>

<p>በምስራቅ አፍሪካ መንግስታት ይቋቋማል ተብሎ የሚጠበቀው ኃይል 4 ሺህ ወታደሮች የሚኖሩበት አንድ ብርጌድ ሲሆን እስከ 2010 እ.ኤ.አ ይቋቋማሉ ተብለው ከሚጠበቁት 5 ብርጌዶች አንዱ ይሆናል። እስከ 2005 እ.ኤ.አ ሰራዊቱን የመገንባት ሥራ እንደሚጠናቀቅ የኡጋንዳው የመከላከያ ሚኒስቴር ሩት ናንካቢርዋ ለሮይተርስ ጋዜጣዊ መግለጫ ሰጥተዋል።</p>

<p>ከዚህ ጋር በተያያዘ ረቡዕ ዕለት ይፋ የሆነው የአውሮፓ ህብረት መግለጫ በአፍሪካ ሰላም ለማስከበር ይቋቋማል ተብሎ ለሚጠበቀው ኃይል 250 ሚሊዮን ዩሮ (318 ሚሊዮን ዶላር) እንደሚመደብ አስታውቋል።</p>

<p>መቀመጫው አዲስ አበባ ኢትዮጵያ ያደረገው የአፍሪካ ህብረት የሰላምና ፀጥታ ኮምሽነር የሆኑት ሴይድ ጂኒት እንዳስረዱት "በቅንጅት ችግርና በገንዘብ እጥረት ምክንያት እስከዛሬ ድረስ ይህን የታሰበውን ኃይል አቋቁሞ ችግር በሚታይባቸው የአህጉሪቱ ክፍሎች ለማሰማራት አስቸጋሪ ሆኗል። አሁን ግን ሁኔታዎች እየተለወጡ በመምጣታቸው ያሰብነውን ለመተግበር የሚያስችሉ ምልክቶች እየታዩ ነው።" በማለት አስረድተዋል።</p>

<p>ምሥራቅ አፍሪካ የሰላም አስከባሪ ኃይል ምሥረታ እውን የሚሆነው በሚያዝያ ወር በአዲስ አበባ በሚካሄደው የመከላከያ ሚኒስትሮች ስብሰባ ላይ መሆኑ ለማወቅ ተችሏል።</p>


<p class="align-center"><a href="/Gazettas/ZeMonitor/info/ZeMoniotr.sera.html">ከዘሞኒተር የካቲት 12 ቀን 1996</a></p>

</body>
</html>	














