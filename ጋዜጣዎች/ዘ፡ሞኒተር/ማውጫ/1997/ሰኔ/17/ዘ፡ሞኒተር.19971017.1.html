<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የዩኒቨርስቲ ተማሪዎች ፍርድ ቤት ቀረቡ፤ ፍርድ ቤቱ የፖሊስን ጥያቄ ውድቅ አደረገ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የዩኒቨርስቲ ተማሪዎች ፍርድ ቤት ቀረቡ፤ ፍርድ ቤቱ የፖሊስን ጥያቄ ውድቅ አደረገ</h2>


<p>የሀገሪቱን ህገ መንግስት በሀይል ለመገርሰስ ሞክራችኋል ብሎ ፖሊስ የጠረጠራቸውን 18 የሚሆኑ የአዲስ አበባ ዩኒቨርስቲ እና የኮተቤ መምህራን ኮሌጅ ተማሪዎችን የጊዜ ቀጠሮ ለመጠየቅ የፌዴራል መጀመሪያ ደረጃ ፍ/ቤት ያቀረባቸው ቢሆንም፣ ፍ/ቤቱ ፖሊስ የተጠርጣሪዎችን ህገ መንግሥታዊ መብት ጥሷል በሚል ጥያቄውን ውድቅ እንዳደረገው ለማወቅ ተቻለ።</p>

<p>ግርማ ክፍሌ ከደሴ የመጣ ተማሪ፣ አንተነህ ከበደ /አዲስ አበባ/፣ ታደለ ነመራ /ነቀምት/፣ እና አያሌው ሁሴን /ከኮምቦልቻ/ የተባሉትን የአዲስ አበባ ዩኒቨርስቲ አራት ኪሎ ካምፓስ ለፍ/ቤት ባቀረበበት ወቅት እንዳለው ግንቦት 29 ቀን 1997 ዓ.ም በተነሳው አመጽ ይህ መንግሥታዊ ስርዓቱን በኃይል ለመገርሰስ እና የብሄራዊ ምርጫ ቦርድ ስራውን በአግባቡ እንዳይወጣ እንቅፋት ለመሆን በማሰብ ለተከሰተው ግጭት ዋነኛ ምክንያት አድርጓቸዋል።</p>

<p>እንደ ፖሊስ አባባል ተጠርጣሪዎቹ ሌሊት ተማሪዎችን ለአመፅና ሁከት በማነሳሳት፣ ጩኸት በማሰማት ሌሎች ሰላማዊያንን በመበጥበጥ፣ ረብሻና ግርግር የሚያነሳሳ መፈክር በመጥራት የዩኒቨርስቲው ሰራተኞች ወደስራቸው እንዳይገቡ በር በመዝጋት፣ ህግ አስከባሪ ፖሊሶች ላይ አደጋ ማድረስ፣ እና በህግ ያልተፈቀደ ሰላማዊ ሰልፍ በማካሄድ የሚሉ ክሶችን ዘርዝሯል።</p>

<p>ተማሪዎቹ በዓመፅ የተነሳሱት ከቅንጅት ለአንድነትና ለዲሞክራሲ ፖርቲ በተሰጣቸው መመሪያ ነው ያለው ፖሊስ የሰውና የሰነድ ማስረጃ ለማሰባሰብ፣ ግብረ አበሮችን ለመያዝ፣ ቅንጅት ለአመጽ የቀሰቀሰባቸውን ጽሁፎች ለመያዝ የ14 ቀናት የጊዜ ቀጠሮ ፍ/ቤቱን ጠይቋል።</p>

<p>እንደዚሁም አያሌው /የዳንግላ ተወላጅ/፣ አወቀ ጥበቡ፣ /ዳንግላ/፣ ሽመልስ ጫኔ /አሚባራ/፣ ወንድወሰን ለማ/ አዲስ አበባ/፣ ከተማ ወዳጆ /አቃቂ/፣ ዘላለም ገበየሁ /አሚባራ/፣ አቤል ሉሌ፣ ወንድም አገንኘሁ /አዲስ አበባ/፣ ሸዋ አለም ውብሸት /አዲስ አበባ/ የተባሉ የኮተቤ መምህራን ኮሌጅ ተማሪዎች በተመሳሳይ ሁኔታ በፖሊስ ተይዘው የጊዜ ቀጠሮ ተጠይቆባቸዋል።</p>

<p>ከዚህ በተጨማሪ ሸጋው ግዛቴ እና ታምራት ይልቃል የተባሉ የአዲስ አበባ ዩኒቨርስቲ የ6 ኪሎ ካምፓስ ተማሪዎች በፖሊስ ቀርበዋል። ተማሪዎቹ ፍ/ቤት በቀረቡበት ወቅት ለችሎቱ እንዳስረዱት በፖሊስ ተይዘው ምርመራ እየተደረገባቸው ያሉት ከሳምንታት በኋላ እንደሆነ አስታውቀዋል።</p>

<p>መብታቸው ሳይጠበቅ የቀረቡ በመሆኑ «የተጠርጣሪዎቹ ህገ መንግስታዊ መብታቸውን ሳይጠብቅ የቀረቡ በመሆኑ ጥያቄውን ባለመቀበል መዝገቡ ተዘግቷል» ብሏል። ይሁንና የፍ/ቤቱ ውሳኔ ተጠርጣሪዎችን በነፃ የሚያሰናብት ሳይሆን « አካልን ነፃ የማውጣት ክስ እንዲመሰርቱ የሚያበረታታ መሆኑን ለማወቅ ተችሏል።</p>


<p class="align-center"><a href="/Gazettas/ZeMonitor/info/ZeMonitor.sera.html">ከዘ ሞኒተር ሰኔ 17 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ዘ፡ሞኒተር/ማውጫ/1997/ሰኔ/17/ዘ፡ሞኒተር1.171097.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
