<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሁለት የአየር ኃይል ፓይለቶች የድረሱልኝ ጥሪ አቀረቡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> ሁለት የአየር ኃይል ፓይለቶች የድረሱልኝ ጥሪ አቀረቡ </h2>


<p>ባለፈው ሣምንት የኢትዮጵያ መንግስት ያልታጠቁ ተቃዋሚ ሰልፈኞች ላይ እና በዩኒቨርስቲ ተማሪዎች ላይ የወሰደው ርምጃን በመቃወም ከድሬዳዋ አየር ሃይል ጣቢያ በሄሊኮፕተር ጅቡቲ የገቡት ሁለት ኢትዮጵያዊያን ለአለም አቀፍ ተቋማት የድረሱልኝ ጥሪ ማቅረባቸው ተሠማ።</p>

<p>ሁለቱ የአየር ሃይል አብራሪዎች ካፒቴን በሃይሉ ገብሬ እና ረዳት ካፒቴን አብዮት ማንጉዳይ የኢትዮጵያ መንግስት ከጅቡቲ አፍኖ ሊወስዳቸው ስለሚችል አለም አቀፍ የሰብአዊ መብት ተቋማት ለችግራቸው እንዲደርሱላቸው ጠይቀዋል። ካገኘነው መረጃ መረዳት እንደሚቻለው ካፒቴን ብርሃኑ ሚግ ተዋጊ ጀቶችን በማብረር የበሰለ ልምድ አለው።</p>

<p>«አብዛኛዎቹ የኢትዮጵያዊያን ፓይለቶች በቀድሞው የዩኒቨርስቲ ተማሪነታቸው ጥሩ ውጤት ያላቸው የነበሩ ቢሆንም በታሪክ እንደሚታወቀው ብዙዎች በፖለቲካ አቋማቸው ከቀድሞዎቹ የኢትዮጵያ ገዢዎች የሚስማሙ አልነበሩም። ብዙውን ጊዜ የአየር ሃይል ፓይለቶች መጨረሻም በባዕድ አገር የፖለቲካ ጥገኝነት መጠየቅ ነው።» በማለት የዜና ምንጮቻችን ገልጸዋል።</p>

<p>«በአየር ሃይል ማህበረሰብ ውስጥ ከፍተኛ የሆነ ስለላና ቅኝት በየቀኑ የተለመደ መሆኑ የአደባባይ ሚስጥር ነው። ይህ ደግሞ በጠቅላላው በአገሪቱ ያለውን የሠብአዊ መብት ጥሰት እንደሚያባብሰው የታመነ መሆኑ ይነገራል። በመንግሥት አይን ሁሉም የአየር ሃይል በጥርጣሬ ነው የሚታየው። በአየር ሃይል ማህበረሰብ ውስጥ ስለ ፖለቲካ ግርግር ወይም በተንቀሣቃሽ ሞባይል ስለሚሠራጩ ቴክስት ሜሴጆች መነጋገር አጥብቆ የተከለከ መሆኑን ያገኘነው መረጃ ያስረዳል።</p>

<p>ጅቡቲ ውስጥ የሚገኙት ሁለት የኢትዮጵያ አየር ሃይል ባልደረቦች ለአለም አቀፍ ሰብአዊ መብት ተሟጋቾች በአሁኑ ወቅት በኢትዮጵያ አየር ሃይል ውስጥ የሚገኙ ፓይለቶች ከመቼውም ጊዜ በጥንቃቄና በቁጥጥር ስር እንደሚገኙ ገልፀዋል።</p>

<p>የኢትዮጵያ አየር ሃይል አዛዥ ጄነራል አለምእሸት ደግፌ ማክሰኞ ዕለት ለንባብ በበቃው የአዲስ ዜና ጋዜጣ የሁለት ፓይለቶች ከአገር መጥፋት ዜናን አስተባብለው እንደነበር የሚታወቅ ነው።</p>
<p class="align-center"><a href="/Gazettas/ZeMonitor/info/ZeMonitor.sera.html">ከዘ ሞኒተር ሰኔ 10 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ዘ፡ሞኒተር/ማውጫ/1997/ሰኔ/10/ዘ፡ሞኒተር4.101097.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
