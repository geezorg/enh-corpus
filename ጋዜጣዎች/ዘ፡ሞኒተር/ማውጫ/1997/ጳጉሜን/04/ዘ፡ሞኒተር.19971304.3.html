<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በኢትዮጵያ መንግስት የሰለጠነ ሚሊሺያ ወደ ሶማሊያ ዘልቆ ገባ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> በኢትዮጵያ መንግስት የሰለጠነ ሚሊሺያ ወደ ሶማሊያ ዘልቆ ገባ </h2>


<p>በኢትዮጵያ መንግስት የሠለጠና ለሶማሊያ አዲሱ መንግስት ድጋፍ የሚሰጥ የሚሊሺያ ሠራዊት ወደ ሶማሊያ ዘልቆ መግባቱን ኤ.ኤፍ.ፒ ከሞቃዲሾ ዘገበ። ሞቃዲሾን የሚቆጣጠሩ የጦር አበጋዞች ክስተቱ በሶማሊያ አዲስ ግጭት መፍጠሩ አይቀሬ ነው በማለት አስታውቀዋል።</p>

<p>በኢትዮጵያ ውስጥ እንደሠለጠነ የተነገረለትና ባለፈው ማክሰኞ ምሽት ከኢትዮጵያ የድንበር ከተማ ከሆነችው ሙስታህሊ ተነስተው የሶማሊያ መንግስት ጊዜያዊ መቀመጫ ወደሆነችውና ከሞቃዲሾ በስተሰሜን 90 ኪሎ ሜትር ላይ ወደምትገኘው ጃዋራ ከተማ መግባቱ ተነግሮአል። </p>

<p>የሚሊሺያ ሠራዊቱ በከፍተኛ ሁኔታ የተደራጀ መሆኑን ኤ.ኤፍ.ፒ በዘገባው የገለፀ ሲሆን ከጎረቤት ኢትዮጵያ ሠልጥኖ የመጣው ፕሬዝዳንት አብዱላሂ ዮሱፍ አህመድ መንግሥት ለማጠናከር ነው ተብሏል።</p>

<p>በሶማሊያ ፕሬዝዳንት የተወሰደውን እርምጃን የሞቃዲሾን ከተማ የሚቆጣጠሩ የጦር አበጋዝና በፓርላማው አፈ ጉባኤ ሸሪፍ ሃሰን ሼክ ክፉኛ መተቸታቸውን ኤ.ኤፍ.ፒ ዘገባ ታውቋል።</p>

<p>የፓርላማ ቃል አቀባይ የሆኑት ኦማር ሀሲን ኤደን ለኤ.ኤፍ.ፒ እንደገለፁት አብዱላሂ ዩሱፍ መሃመድ የወሰዱት አቋም ከስምምነታቸው ውጪ የተፈፀመ ክህደት ነው። የዮሱፍ አላማ በጎረቤት አገሮች ሚሊሺያዎችን እያሰለጠኑ የሚቆጣጠሩት ይዞታ ለማስፋት የታቀደ ይመስለኛል ብለዋል።</p>

<p>በአምባገነኑ የዚያድባሬ መንግስት ወቅት የኮሎኔል ማዕረግ የነበራቸው የአሁኑ የፓርላማ ቃል አቀባይ ኦማር ሀሲን ኤዳን አክለውም «ፕሬዝዳንት ዩሱፍ የያዘው ሃሳብ በሶማሊያ የማያባራ አዲስ ጦርነት ማቀጣጠሉ የማይቀር ነው» ሲል ገልፀዋል።</p>

<p>ጉዳዩን አስመልክተው የሱማሊያ ምክትል የማስታወቂያ ሚኒስትር የሆኑት ሳላድ አሊ ጄሌ እንደተናገሩት ፕሬዝዳንት ዩሱፍን ለመርዳት ወደ ሶማሊያ የዘለቀው የሚሊሺያ ሠራዊት ህጋዊነት ያለው መሆኑን ገልፀው ፕሬዝዳንት ዩሱፍ ከሽግግር መንግስት ወደ ብሄራዊ ጦር የሚቀየር ሠራዊት የማቋቋም መብት እንዳላቸው አስታውቀዋል።</p>

<p>በሞቃዲሾ የሚገኙ የጦር አበጋዞች ፕሬዝዳንት ዩሱፍ «በሱማሊያ ህግና ስርአትን የሚያስከብር ሠራዊት ለማቋቋም የመፈለጋቸው ነገር የወደዱት እንዳሆነን ታውቋል።</p>

<p>ባለፈው ሠኞ የሶማሊያ ጠቅላይ ሚኒስትር የሆኑት አሊ መሀመድ ጌዲ መንግስታቸው ለብሄራዊ ጦር የሚሆን ሠራዊት የመመልመል መብት እንዳለው አበክረው ገልፀዋል።</p>

<p>በኢትዮጵያ የሶማሊያ ጠቅላይ ሚኒስትር የሆኑት አሊ መሀመድ መንግስታቸው ለብሄራዊ ጦር የሚሆን ሠራዊት የመመልመል መብት እንዳለው አበክረው ገልፀዋል።</p>

<p>በኢትዮጵያ ሠልጥነው ወደ ሶማሊያ የዘለቁት የሚሊሽያ ሠራዊት ጉዳይ ላይ ለመማከር የሞቃዲሾ የጦር አበጋዞችና አንዳንድ የፓርላማ አባላቶች ውይይት ያደረጉ ሲሆን ክስተቱ በነሱ ላይ የተቃጣ የጦርነት ጥሪ መሆኑን አስታውቀዋል።</p>

<p>በሶማሊያ መንግስትና ሞቃዲሾን በሚቆጣጠሩ የጦር አበጋዞች መካከል ውጥረቱ የተባባሰ ሲሆን የሞቃዲሾ ከተማ የወደፊትዋ ሱማሊያ መንግስት መቀመጫ እንድትሆን ለጦር አበጋዞች ያቀረበላቸውን ጥያቄ ውድቅ አድርገውታል። በዚሁ ምክንያት የሶማሊያ መንግስት መቀመጫውን ጃዋራ ከተማ ላይ ለማድረግ መገደዱን ኤ.ኤፍ.ፒ በዘገባው አትቷል።</p>


<p class="align-center"><a href="/Gazettas/ZeMonitor/info/ZeMonitor.html">ከዘ ሞኒተር ጳጉሜን 4 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ዘ፡ሞኒተር/ማውጫ/1997/ጳጉሜን/04/ዘ፡ሞኒተር3.041397.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
