<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አሜሪካ በምርጫው የታዩ ግድፈቶችን ኮነነች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">አሜሪካ በምርጫው የታዩ ግድፈቶችን ኮነነች </h2>


<p>የአሜሪካ መንግሥት የውጭ ጉዳይ ሚኒስቴር በምርጫው የተስተዋሉ ግድፈቶችን በመኮነን መንግስትም ሆነ ተቃዋሚ ፓርቲዎች በመካከላቸው ያለውን ልዩነት በሠላም እንዲጨርሱ ጥሪ አቀረበ።</p>

<p>የሚ/ር መ/ቤቱ ቃል አቀባይ የሆኑት ሲን ኤምሲ ክሮማክ ይህንን የአሜሪካን መንግስት አቋም ያስታወቁት በቅርቡ በአውሮፓ ህብረት ታዛቢ ቡድን ምርጫው ዓለም አቀፍ መስፈርቶችን አያሟላም በማለት ይፋ ማድረጉን ተከትሎ ነው።</p>

<p>ቃል አቀባዩ ቅሬታ ያደረባቸውንና በምርጫው ላይ ተስተዋሉ ያሏቸውን ግድፈቶች አስተዳደራዊ እና ደንብን ያስታከኩ መዛባቶችን እንደነበሩ በመጠቆም ለአብነት ያህልም የምርጫ ኮሮጆዎች እጥረትን ጨምሮ የመራጮች መዝገብ አያያዝ ድክመቱን ጠቅሰዋል።</p>

<p>በማያያዝም የምርጫ ማጭበርበር አቤቱታዎችንና ብዙዎችን ለሞት የዳረገው ጠንካራ ሰልፍ መካሄዱን አትኩሮት በመስጠት እነኝህንም ሆነ ሌሎች ተያያዥ ችግሮችን ለመፍታት የሚያስችሉ ነባራዊ ሁኔታዎችን ተጠቅሞ ችግሮችን መፍታት እንደሚቻል አስረድተዋል። ምንም እንኳን ተቃዋሚዎች በገዥው ፓርቲ ተፈፅሟል ባሉት የምርጫ መጭበርበር ምክንያት ፓርላማ ከመግባት ሊታቀቡ መቻላቸው ገና ያለየለት ቢሆንም አብዛኛዎቹ አቤቱታዎች ገና በሂደት ላይ እንዳሉ ቃል አቀባዩ አትተዋል።</p>

<p>በሠልፈኞች ላይ ፖሊስ በወሰደው እርምጃ በርካቶች ለሞት እንደተዳረጉ ጠቁመው ይህንንም ተከትሎ መንግስት በተቃዋሚ ፓርቲ ባለሥልጣናት ደጋፊዎች ላይ ወከባውን ማስፋፋቱን አልሸሸጉም።</p>

<p>በመሆኑም ይላሉ የአሜሪካ መንግስት ውጭ ጉዳይ ሚ/ር ቃል አቀባይ ምርጫውን ተከትለው የተፈጠሩት አለመግባባቶች ገና በመጣራት ላይና መጨረሻቸውም ያለየላቸው በመሆኑ ሁሉም ወገኖች በሠላም ግልፅና ዴሞክራሲያዊ በሆነ መንገድ ችግራቸውን አስወግደው ዲሞክራሲያዊ የሆነ መንግሥት እንደሚያቋቁሙ አሜሪካ ትጠብቃለች ብለዋል።</p>

<p class="align-center"><a href="/Gazettas/ZeMonitor/info/ZeMonitor.html">ከዘ ሞኒተር ነሐሴ 27 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ዘ፡ሞኒተር/ማውጫ/1997/ነሐሴ/27/ዘ፡ሞኒተር3.271297.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
