<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያውያን በጣሊያ እየተሰቃዩ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> ኢትዮጵያውያን በጣሊያ እየተሰቃዩ ነው </h2>


<p>የጣሊያን ፖሊስ ከአርባ በላይ የሚሆኑ ኢትዮጵያውያንና ኤርትራውያንን ባለፈው አርብ ጠዋት ከተጠለሉበት መኖሪያ ቤት በሀይል እንዳስወጧቸው የኢትዮጵያ የሰብአዊ መብት ሊግ ባሰራጨው ሪፖርት አስታወቀ።</p>

<p>በጣሊያን ፖሊስ ከተጠለሉበት መኖሪያ ቤት እንዲወጡ የተደረጉት ሃያ ኢትዮጵያውያንና የኤርትራ ቤተሰቦች በድምሩ 42 የሚሆኑ ሴቶች፣ ህፃናትና ወጣቶች ሲሆኑ ሁለት እርጉዝ ሴቶችም እንደሚገኙበት ታውቋል።</p>

<p>እነዚህ ስደተኞች በሮም ከተማ እምብርት በሆነው ፓርታ ማጁዩሪ አካባቢ በሚገኘው ያረጀ ህንፃ ውስጥ ባለፈው አርብ ከጠዋቱ 1፡30 ከተኙበት ተቀስቅሰው ነው ህንፃውን ለቀው እንዲወጡ የተደረገው።</p>

<p>ስደተኞቹ በህንፃው ውስጥ ከአንድ ወር በላይ ተቀምጠውበት የነበረ ሲሆን ህንፃው ለበርካታ አመታት ማንም ሰው የማይኖርበት እንደሆነ ተጠቅሷል።</p>

<p>ስደተኞቹን ከነበሩበት ለማስወጣት በመቶ የሚቆጠሩ የጣሊያን ፖሊሶች መሳተፋቸው የተጠቀሰ ሲሆን በእለቱም ስደተኖቹ ላለመውጣት ባደረጉት ትንቅንቅ በተፈጠረው ረብሻ ከስደተኞቹና በፖሊሶቹ ላይ የመቁሰል አደጋ መድረሱ ተገልጿል።</p>

<p>የኢትዮጵያ ሰብአዊ መብቶች ሊግ በሪፖርቱ አምስት ሰዎች ታስረው አራቱ የጣት አሻራ ሰጥተው ሲለቀቁ አንድ ስድስተኛ አሁንም በእስር ቤት እንደሚገኝ አስታውቋል።</p>

<p>የጣሊያን ፖሊሶች በኢትዮጵያውያን እና በኤርትራውያን ስደተኞች ላይ የተፈፀመው እንግልት በሮም ከተማ ህዝብ ሰፊ ትኩረትና የሚዲያ ሽፋን አግኝቷል።</p>

<p>እነዚህ ስደተኞች ጣሊያን የገቡት አስቸጋሪ በሆነ ሁኔታ የሱዳንን፣ የሊቢያን በረሃ እየታሰሩ እየተንገላቱ በመጨረሻም ሜድትራኒያንን በጀልባ በማቋረጥ ነው ሲሲሉ ውስጥ ወደሚገኘው የስደተኞች ካምፕ የገቡት። ስደተኞቹ በካምፕ ውስጥ የሶስት ወር ጊዜ ካሳለፉ በኋላ እያንዳንዳቸው ከ700 እስከ 800 ዩሮ በመክፈል የሚታደስ ፍቃድ በመያዝ ሮም ከተማ እንደገቡ ተገልጿል።</p>

<p>የኢትዮጵያ ሰብአዊ መብቶች ሊግ ሪፖርትን ያሰራጩት ዶክተር አለም እሸቴ እነዚህ ስደተኞች በሮም ከተማ ውስጥ በጎዳና ላይ ወድቀው እንደሚገኙ ገልፀው በመላው አለም የሚገኙ ኢትዮጵያውያን ድጋፍ እንዲያደርጉላቸውና በተጨማሪ ለጣሊያን መንግስትና ለሮም ከተማ ከንቲባ የተቃውሞ መልእክት እንዲያስተላልፉ ጠይቀዋል።</p>


<p class="align-center"><a href="/Gazettas/ZeMonitor/info/ZeMonitor.html">ከዘ ሞኒተር ነሐሴ 20 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ዘ፡ሞኒተር/ማውጫ/1997/ነሐሴ/20/ዘ፡ሞኒተር2.201297.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
