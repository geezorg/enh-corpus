<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኤርትራ መንግሥት በባድመ አካባቢ ጥቃት ሰንዝሮ ጉዳት አደረሰ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኤርትራ መንግሥት በባድመ አካባቢ ጥቃት ሰንዝሮ ጉዳት አደረሰ</h2>


<p>የኤርትራ መንግስት በአጨቃጫቂ የባድመ አካባቢ በምትገኘው ሀዲሽ አዲ በተባለች ቦታ ጥቃት ከፍቶ በአካባቢው የሚኖሩ ለጊዜው ቁጥራቸው ያልታወቁ ኢትዮጵያዊያንን ሳይገድልና ሳያቆስል እንዳልቀረ አንዳንድ ምንጮች ጠቁመው ባለፈው ሳምንት ጠ/ሚ መለስ ዜናዊ የሀገሪቱ የመከላከያ ኃይል በተጠንቀቅ እንዲቆምና የሚመጣውን ጥቃት ለመመከት በሚያስችል አቋም ላይ እንዲገኝ ማዘዛቸውን የመከላከያ ኃይሉ ኢታማዦር ሹም መግለጫ በሰጡበት ወቅት ተገልጿል። ከአካባቢው የሚደርሱ መረጃዎች እንደሚጠቁሙት በሁለቱ ሀገራት አዋሳኝ አካባቢዎች የተለያዩ ትንኮሳዎች እየተደረጉ መሆኑን ቢሆንም እስካሁን ድረስ በሁለቱም ሀገራት በኩል ይፋዊ የሆነ መግለጫ አልተሰጠም።</p>

<p>ከዚሁ ጋር በተያያዘ የሕወሓት የፖሊት ቢሮ አባልና የትግራይ ክልል ርዕሰ መስተዳድር የነበሩት አቶ ገብሩ አስራት ሲዊድን ውስጥ ለሚገኝ «ቮይስ ኦፍ ኢትዮጵያ» ከተባለ የዜና አውታር ጋር ባደረጉት ቃለ ምልልስ በስልጣን ላይ የሚገኘው መንግስት በተጠናና በረቀቀ ዘዴ ኢትዮጵያ ታሪካዊና ሕጋዊ መብቶቿን እያሳጣት ነው ሲሉ ከገለፁ በኋላ ቀይ ባህር የኢትዮጵያ ተፈጥሯዊ ድንበር መሆኑንና አሰብም የሀገሪቱ ሕጋዊና ታሪካዊ ወደብ መሆኑን ገልፀዋል።</p>

<p>በተጨማሪም የኦሮሞ ነፃነት ግንባር (ኦነግ) አስመራ ውስጥ ልዩ ጉባኤ የተቀመጠ ሲሆን በዚሁ ልዩ ጉባኤ የግንባሩ ከፍተኛ የአመራር ኃላፊዎች ተገኝተዋል። የብሔራዊ ኮንግረሱ የግንባሩ ከፍተኛው የስልጣን አካል ሲሆን፣ የድርጅቱን ከፍተኛ ጉዳዮች ላይ ውሳኔ ይሰጣል። </p>

<p>ሌሎች ሪፖርቶች እንደሚጠቁሙት ፕሬዚዳንት ኢሳይያስ አፈወርቂ ኢትዮጵያ ያቀረበችውን የሰላም ሃሳብ ከመቀበላቸው በፊት ጠ/ሚ መለስ ሶስተኛ ወገን በተለይም የአሜሪካና የኖርዌይ መንግስት ወኪሎች በሚገኙበት ከኦነግ ጋር ይደራደሩ ሲሉ ቅድመ ሁኔታ ሳያስቀምጡ እንዳልቀሩ ይጠቁማሉ።</p>

<p>በሌላ በኩል የኤርትራው የኢንፎርሜሽን ሚኒስትር አሊ አብዱ አህመድ በበኩላቸው በውጭ እርዳታ ላይ የተመሰረተችው ኢትዮጵያ የድንበር ኮሚሽኑን ውሳኔ እንድትቀበል ለጋሽ ሀገራት ሚና አለማድረጋቸው እንዳሳዘናቸው ገልፀው፤ አለማቀፉ ማህበረሰብ ኢትዮጵያ ለሕግ የበላይነት እንድተገዛ ጫና ማሳደር ይኖርበታል ሲሉ ገልፀዋል።</p>


<p class="align-center"><a href="/Gazettas/ZeMonitor/info/ZeMonitor.sera.html">ከዘ ሞኒተር ታኅሣሥ 15 ቀን 1997</a></p>

</body>
</html>	
