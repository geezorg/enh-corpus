<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኤርትራ ከ3.5 ሚሊዮን ሕዝቧ 2.2 ሚሊየኑ ተርቧል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኤርትራ ከ3.5 ሚሊዮን ሕዝቧ 2. ሚሊየኑ ተርቧል</h2>


<p>ኤርትራ ላለፉት ሶስት ዓመታት በድርቅ በመመታቷ በአሁኑ ሰዓት ከሀገሪቱ 3.5 ሚሊዮን ሕዝብ መካከል 2. ሚሊዮን የሚሆነው ሕዝብ የአስቸኳይ የምግብ እርዳታ እንደሚያስፈልገው ተጠቆመ።</p>

<p>የዓለም የምግብ ፕሮግራም እንዳስታወቀው በሀገሪቱ የተከሰተውን ረሃብ ለማስወገድ 200 ሚ ዶላር እንደሚያስፈልግ ገልጿል።</p>

<p>በተያያዘ ዜና በተባበሩት መንግስታት የኢትዮጵያና ኤርትራ የሰላም ልዑክ (አንሚ) ሠራተኞች የሆኑ ኤርትራውያን በብሔራዊ ውትድርና አገልግሎት እንዲሰለጡ ከተወሰነ በኋላ እንቢተኝነት በማሳየታቸው አንዳንዶች ተይዘው በእስር የቆዩ ሲሆን ሌሎች እስካሁንም ድረስ በቁጥጥር ስር ውለው እንደሚገኙ አንሚ አስታውቋል።</p>

<p>በሌላ በኩል በኢትዮጵያና በኤርትራ መካከል ያለው ውጥረት እየበረታ በመምጣቱ ሁለቱም ሀገራት የራሳቸውን ድጋፍ ለማግኘት በተለያዩ ምዕራባውያን ሀገራት የቅስቀሳ ዘመቻ እያደረጉና የመንግስታቱን ድጋፍ ለማግኘት እየጣሩ ነው። በዚሁም መሰረት ጠ/ሚ መለስ ዜናዊ በጀርመንና በኦስትሪያ ጉብኝታቸውን ወቅት በሁለቱ ሀገራት መካከል ያለው ውጥረት ወደ ጦርነት እንዳያመራ ከሚመለከታቸው አለም አቀፍ ማህበረሰብ ጋር ድርድር እያደረጉ ሲሆን የሀገራቱ ድንበር በሚከለልበት ሂደት ላይ ወደ ስምምነት ለመድረስ የተጠናከረ ዲፕሎማሲያዊ ሥራ እየተሰራ እንደሆነ ለማወቅ ተችሏል። </p>

<p>እነዚሁ ዲፕሎማቶች እንደገለፁት አለማቀፉ ማህበረሰብ ሁለቱ ሀገራት ወደ ውይይት እንዲመጡ ያላሰለሰ ጥረት እያደረገ እንደሆነ ገልፀዋል። በማከልም ጦርነት በምንም አይነት መልኩ የችግሩ መፍትሄ እንደማይሆን በመግለፅ ሀገራቱ ወደ ውይይት ቢመጡ የተሻለ እንደሆነም አስታውቀዋል።</p>

<p>ዲፕሎማቶቹ ጨምረውም ጠ/ሚ መለስ በአውሮፓ በሚያደርጉት ጉብኝት ጉዳዩ ከሚመለከታቸው አካላት ጋር የሰላም ሂደቱን አስመልክቶ እንደሚነጋገሩና ጉብኝታቸውም ለሰላም ሂደቱ የራሱ የሆነ ጠቀሜታ እንደሚኖረው ገልፀዋል።</p>


<p class="align-center"><a href="/Gazettas/ZeMonitor/info/ZeMonitor.sera.html">ከዘ ሞኒተር ኅዳር 03 ቀን 1997</a></p>

</body>
</html>	
