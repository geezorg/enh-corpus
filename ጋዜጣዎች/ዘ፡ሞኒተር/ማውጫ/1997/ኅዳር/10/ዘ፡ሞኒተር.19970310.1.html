<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የቴሌ ኮሙኒኬሽን ኤጀንሲ የአገሪቱን ስልክ ቁጥሮች ከ8 ወደ 10 ዲጂት ሊለውጥ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የቴሌ ኮሙኒኬሽን ኤጀንሲ የአገሪቱን ስልክ ቁጥሮች ከ8 ወደ 10 ዲጂት ሊለውጥ ነው</h2>


<p>በአሁኑ ወቅት በስራ ላይ እየዋለ ያለው የስልክ ቁጥር አሰጣጥና አመዳደብ ለተጨማሪ መስመሮችና አዳዲስ አገልግሎቶች ቁጥር ለመስጠት ክፍተት የሌለው በመሆኑ በአዲስ የስልክ ቁጥር አመዳደብ እንደሚተካና በመላው ሀገሪቱ በአገልግሎት ላይ ያሉት ስልክ ቁጥሮችም በአዲስ ቁጥሮች እንደሚለወጡ የዝግጅት ክፍላችን ከኢትዮጵያ ቴሌኮሙኒኬሽን ኤጀንሲ ባገኘው መረጃ ለማወቅ ተችሏል።</p>

<p>በአሁኑ ወቅት በሀገሪቱ በስራ ላይ ያለው ስልክ ቁጥር የአካባቢ ኮድን ጨምሮ ባለ ስምንት ዲጂት መሆኑ የሚታወቅ ሲሆን፣ ወደፊት በመላ ሀገሪቱ በስራ ላይ ሊውል የታቀደው ስልክ ቁጥር ባለ አስር ዲጂት መሆኑን ኤጀንሲው በትናንትናው ዕለት ለቴሌኮሙኒኬሽን ኮርፖሬሽን ባለሥልጣኖች ይፋ ባደረገው ረቂቅ ፕላን ለማወቅ ተችሏል።</p>

<p>በብሔራዊ ደረጃ በስራ ላይ ሊውል የታቀደው ባለ 10 ዲጂት ቁጥር አሁን በስራ ላይ ያለውን ባለሁለት ዲጂት area code ወደ ሦስት ዲጂት ከፍ የሚያደርገው ሲሆን፤ በተመሳሳይ ባለሁለት ዲጂት የሆነው ወደ ሦስት ዲጂት የሚቀይረው ይሆናል።</p>

<p>በአሁኑ ሰዓት አንድ ተጠቃሚ ባለበት አካባቢ (area code) ወደሚገኝ ስልክ ለመደወል የአካባቢውን ኮድ ቁጥር አካቶ መደወል የማያስፈልገው ሲሆን (ማለትም አዲስ አበባ ሆኖ በዛው ከተማ ወደሚገኝ ስልክ ለመደወል የአዲስ አበባ area code (01) ማካተት የማያስፈልግ ሲሆን) ወደፊት ሊቀየር በታሰበው ባለ 10 ዲጂት ስልክ ቁጥር አጠቃቀም ተቃዋሚው የሚደውልበት ቦታ የትም ይሁን የትም አስሩንም ዲጂቶች መደወል ይኖርበታል።</p>

<p>አሁን ባለ አስር ዲጂት የስልክ ቁጥር በሁለት ዓመት ጊዜ ውስጥ በስራ ላይ እንደሚውል የሚገልፀው ረቂቁ ፕላን አሁን በስራ ላይ ያለ ባለስምንት ዲጂት ስልክ ቁጥር ከአገልግሎት ውጪ እንዲሆን ከመደረጉ በፊት ለስድስት ወር ያህል ከአዲሱ ስልክ ቁጥር አጠቃቀም ጋር ጎን ለጎን በስራ ላይ እንደሚቆይ ያመለክታል።</p>

<p>ይኸው አዲሱ የስልክ ቁጥር አመዳደብ ለተጨማሪ መስመሮች፣ አዲስ የቴሌኮሙኒኬሽን አገልግሎቶችና (በአሁን ሰዓት በሀገሪቱ ብቸኛው የቴሌኮሙኒኬሽን አገልግሎት ሰጪ ቴሌ ቢሆንም) ከቴሌ ውጭ የቴሌኮሙኒኬሽን አገልግሎት ለሚሰጡ አካላት ወዲያው አዲስ ስልክ ቁጥሮችን ለመስጠት የሚያስችልና ወደፊትም በስራ ላይ ሊውል ይችላሉ ተብለው ለሚገመቱ አዳዲስ አገልግሎቶች ተጠባባቂ ቁጥሮች ይይዛል እንደመረጃው።</p>

<p>አዲሱ አስር ዲጂት ስልክ ቁጥር በስራ ላይ ለማዋል የሚያስፈልገውን የተለያዩ ወጪዎች ከቴሌና ከተጠቃሚው ህብረተሰብ የሚወጣ ይሆናል።</p>


<p class="align-center"><a href="/Gazettas/ZeMonitor/info/ZeMonitor.sera.html">ከዘ ሞኒተር ኅዳር 10 ቀን 1997</a></p>

</body>
</html>	
