<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሻዕቢያ የመለስን አቋም ተራ ማጭበርበሪያና የጊዜ መግዣ ሲል አብጠለጠለው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ሻዕቢያ የመለስን አቋም ተራ ማጭበርበሪያና የጊዜ መግዣ ሲል አብጠለጠለው</h2>


<p>በትላንትናው እለት ለሕዝብ ተወካዮች ምክር ቤት ቀርቦ የፀደቀው አዲሱ የሠላም ሀሳብ የኢትዮጵያን ብሄራዊ ጥቅም አሳልፎ የሚሰጥና ጥልቅና ጊዜ የተወሰደበት ውይይት ሳይደረግ በጥድፊያ እንዲፀድቅ የተደረገ መሆኑን ተቃዋሚ ፓርቲዎች ሲገልፁ፤ በአንፃሩ የሀሳቡ አመንጪ የሆኑት ጠ/ሚ መለስ በበኩላቸው መንግስታቸው ሰነዱን በመቀበል የድንበር ኮሚሽኑን ውሳኔ በመርህ ደረጃ መቀበሉን ገልፀዋል።</p>

<p>የኤርትራ መንግስት በበኩሉ የጠ/ሚ መለስ የድንበር ኮሚሽኑን ውሳኔ ከነስህተቱ እቀበለዋለሁ ማለታቸው የጊዜ መግዣ ነው በማለት ከአብጠለጠለው በኋላ የኢትዮጵያን መንግስት አቋም እንዳልተቀበለው ደጋግሞ ይፋ አደረገ። </p>

<p>ጠ/ሚሩ ጨምረውም መንግስታቸው በመስጠትና በመቀበል የሚያምን በመሆኑ የድንበር ኮሚሽኑ ውሳኔ ወደ ተግባር በሚለወጥበት ጊዜ ሀገሪቱ የምታገኘው የምታጣውም ነገር እንደሚኖር ይህም የተለመደ አካሄድ መሆኑ መታወቅ አለበት ሲሉ ተናግረዋል።</p>

<p>ይህንኑ የኢትዮጵያን መንግስት አቋም አስመልክቶ የአፍሪካ ሕብረት ባወጣው መግለጫ አቋሙ ሊበረታታ የሚገባና ለሰላም ሲባል የተደረገ ሰናይ ተግባር መሆኑን በመግለፅ በአጠቃላይ ውጥረቱ በሰላማዊ መንገድ ለመፍታት የተወሰደው እርምጃ ተገቢ መሆኑን አስታውቋል።</p>

<p>የድንበር ኮሚሽኑ ውሳኔ ሕገወጥና ኢ-ፍትሐዊ መሆኑን የጠቀሱት ጠ/ሚ መለስ ኢትዮጵያ በሁለቱ ሕዝቦች መካከል ሰላም ይመጣ ዘንድ ውሳኔው ወደተግባር እንዲለወጥ ከስምምነት ላይ መድረሷንና በዚህ ሂደት ውስጥ የማግኘትና የማጣት ሂደቶች ሊኖሩ እንደሚችሉ አስገንዝበዋል።</p>

<p>ኢትዮጵያ የድንበር ኮሚሽኑን ውሳኔ አለመቀበሏ በአለማቀፉ ማህበረሰብ ዘንድ የነበራት ተአማኒነት እንዳደበዘዘው፣ ወዳጆቻችን በተደጋጋሚ በማሳሰባቸውና የተለያዩ ቡድኖች ጫና በማድረጋቸው ወደውሳኔ መምጣታቸውን ገልፀዋል።</p>

<p>የማስታወቂያ ሚኒስትሩ አቶ በረከት ስምኦን ለጋዜጠኞች በሰጡት መግለጫ በበኩላቸው ከዚህ ቀደም የኢትዮጵያ መንግስት የድንበር ኮሚሽኑ የሰራው ስህተት በመኖሩ ውሳኔው በአቋም ደረጃ ላለመቀበል መወሰኑን አስታውሰው በአሁኑ ሰዓት የኢትዮጵያ መንግስት ጉዳዩ የሰላም ጉዳይ በመሆኑና በአቋም ደረጃ መንግስት ለሰላም የተፈለገውን መስዋዕትነት ለመክፈል የተዘጋጀ በመሆኑ የድንበር ኮሚሽኑን ውሳኔ ከነስህተቱ በመቀበል ድንበሩ በሚሰመርበት ጊዜ እንዴት ይከናወናል በሚለው ላይ ውይይት እንደሚደረግበት እምነት በማሳደሩ ይህንን የአሁኑ ውሳኔ እንድንወስን መደረጉን ተናግረዋል።</p>

<p>በተጨማሪም አሁን በኢትዮጵያ በኩል የቀረበው አዲሱ የሰላም ሰነድ በሁለቱ ሀገሮች መካከልና በአጠቃላይ በአፍሪካ ቀንድ አስከትሎት የነበረውን ውጥርት እንደሚቀንስ አለማቀፉ ማህበረሰብ ያመነበትና የተቀበለው በመሆኑ ከኢትዮጵያ መንግስት ጎን መቆሙን ገልፀዋል። ሚኒስትሩ ውሳኔውን የማይቀበል ከሆነ ከፍተኛ ዲፕሎማሲያዊ ጫና እንደሚደረግበት ገልጸዋል።</p>

<p>በአዲሱ የሰላም ሀሳብ መሰረት የኢትዮጵያ መንግስት የድንበር ኮሚሽኑን ውሳኔ ሙሉ ለሙሉ ተቀብሎ ተግባራዊ የሚያደርገው ከሆነ በድንበር አካባቢ አዲስ የሕዝቦች አሰፋፈር ላይ መንግስት የወሰደውን አቋም አስመልክተው እስካሁን መንግስት በውይይት ላይ በመሆኑ ይህንን በተመለከተ በአሁኑ ሰዓት የሚሉት ነገር እንደሌላቸው ገልፀዋል።</p>


<p class="align-center"><a href="/Gazettas/ZeMonitor/info/ZeMonitor.sera.html">ከዘ ሞኒተር ኅዳር 17 ቀን 1997</a></p>

</body>
</html>	
