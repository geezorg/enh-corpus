<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በኢትዮ - ኬኒያ ድንበር ውጥረቱ አይሏል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> በኢትዮ - ኬኒያ ድንበር ውጥረቱ አይሏል </h2>


<p>በኢትዮ- ኬኒያ ድንበር በተለይም መርሳቤት በተባለው የኬኒያ ግዛት ከኢትዮጵያ የሄዱ ቦረናዎች በከፈቱት ተኩስ 76 ሰዎች ሲሞቱ ከ6 ሺ በላይ ቤተሰቦች መሰደዳቸውን የኬኒያ ፖሊስ አስታወቀ።</p>

<p>በግጭቱ ከተገደሉት መካከል 26 ህፃናት የሚገኙበት ሲሆኑ ህፃናቱ የተገደሉት በአካባቢው በሚገኝ አንደኛ ደረጃ ት/ቤት ላይ ዘራፊዎቹ በከፈቱት ተኩስ እንደሆነ ተገልጿል። በግጭቱ ወቅት በአካባቢው የቤተክርስቲያን አገልጋዮች የሆኑ 10 ሰዎችም ተገድለዋል።</p>

<p>የኬኒያው ፕሬዚዳንት ሙዋይ ኪባኪ መንግሥታቸው ለዜጎቹ ጥበቃ እንደሚያደርግ በመግለፅ የአካባቢው ነዋሪዎች እንዳይሰደዱ ጠይቀዋል።</p>

<p>በተጨማሪም የኬኒያ የፀጥታ ኃይል እንዳስታወቀው በአካባቢው በሂሊኮፕተሮችና በብረት ለበስ ተሽከርካሪዎች በመታገዝ ከፍተኛ አሰሳ መጀመሩን አስታውቋል። ይኸውም አሰላ በአካባቢው አስተማማኝ ሰላም እስኪሰፍን ድረስ እንደሚቀጥል ገልጾአል።</p>

<p>በአካባቢው ነዋሪዎች እንደሚገመተው አደጋውን ያደረሱት በኢትዮጵያ የሚኖሩ የቦረና ኦሮሞዎች እንደሆኑና በአካባቢው ከሚንቀሳቀሰው የኦሮሞ ነፃነት ግምባር (ኦነግ) ጋር ግንኙነት ሳይኖራቸው እንደማይቀር ገልፀዋል።</p>

<p>የኬንያ ምክትል የአካባቢ ጥበቃ ሚኒስትርና የ2004 የኖቤል የሰላም ሽልማት አሸናፊ ዋንጋሪ ማታይ ስለጉዳዩ ለሮይተርስ እንደገለፁት አካባቢው ክፉኛ ስለተጎዳና ለምነቱን ስላጣ የተገኘችውን ትንሽ ሀብት ለመቀራመት ሲባል ወደ ግጭት ይገባል ሲሉ ተናግረዋል።</p>

<p>የኬንያ ጋዜጦች አደጋውን አስመልክተው የተለያዩ ዘገባዎችን ሰርተዋል። ከሀገሪቱ ታዋቂ የሆነው ዴይሊ ኔሽን አካባቢውን «የኬኒያውያን መገደያ ሜዳ» ሲለው በበኩሉ የኬኒያ መንግስት ለአካባቢው ትኩረት ያልሰጠው መሆኑንና የ76 ሰዎች ህይወት ጠፍቶ እንኳን ከፍተኛ ባለሥልጣናቱን ወደ አካባቢው እንደላከ በመግለፅ ተችቷል። የተመድ የሰብአዊ ጉዳዮች ማስተባበሪያ ቢሮ በበኩሉ በንፁህ ሲቪሎች ላይ የተነጣጠረውን ግድያ አውግዞ ለታጣቂዎቹ እርዳታ እንዲለገስ ጥሪውን አቅርቧል።</p>

<p class="align-center"><a href="/Gazettas/ZeMonitor/info/ZeMonitor.sera.html">ከዘ ሞኒተር ሐምሌ 8 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ዘ፡ሞኒተር/ማውጫ/1997/ሐምሌ/08/ዘ፡ሞኒተር2.081197.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
