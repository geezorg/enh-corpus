<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«የማጣራቱ ሂደት ድምፅ ለመቀማት የሚደረግ ሴራ ነው» ቅንጅትና ህብረት</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«የማጣራቱ ሂደት ድምፅ ለመቀማት የሚደረግ ሴራ ነው» ቅንጅትና ህብረት </h2>


<p>የኢትዮጵያ ህዝብ አብዮታዊ ዲሞክራሲያዊ ግንባር (ኢህአዴግ) ባለፈው ማክሰኞ ቅንጅት ለአንድነትና ለዲሞክራሲ እና የኢትዮጵያ ዲሞክራሲያዊ ሃይሎች ህብረት በጋራ ያወጡትን መግለጫ እንደማይቀበለው ትናንት ማምሻውን ባወጣው መግለጫ አስታወቀ።</p>

<p>ቅንጅትና ህብረት ባለፈው ማክሰኞ ሀምሌ 12 ቀን 1997 ዓ.ም የግንቦት 7ቱን የምርጫ ግድፈቶችን የማጣራት ሂደት ከፍተኛ ችግር ገጥሞታል በማለት በጋራ በሰጡት መግለጫ በፖለቲካ ፓርቲዎች የጋራ መድረክ ላይ የሶስትዮሽ ስምምነት ተግባራዊ ሂደቱ ተጥሶና የአፈፃፀም መመሪያውም ተዛብቶ በተካሄደ የምርጫ ችግር ምርመራ የሚገኘው ውጤት የኢትዮጵያን ህዝብ ድምፅ ስለማያስከብር የማጣራቱን አጠቃላይ ውሣኔ ቅንጅቱና ህብረቱ ለመቀበል የሚቸገሩ መሆኑ ሊታወቅ ይገባል በማለት ማስታወቃቸው ይታወሳል።</p>

<p>የሁለቱን ተቃዋሚ ፓርቲዎች መግለጫ ተከትሎ ገዢው ፓርቲ ባወጣው መግለጫ ቅንጅትና ህብረት ያወጡት መግለጫ ፓርቲዎቹ ምን ያህል ህጋዊና ከሰላማዊ መንገድ በማፈንገጥ ላይ እንደሚገኙ በግልፅ ያመለክታል በማለት መግለጫው ሲቀጥል በህጋዊ መንገድ ያገኙትን የህዝብ ድምጽ ለመረጣቸው ህዝብ ለማገልገል አላማ ከማዋል ይልቅ ያለመረጣቸውን ህዝብ ድምፅ ለመቀማት ያቀረቡት ቅሬታ በህጋዊ መንገድ ተጣርቶ ውድቅ ከሆነ የማጣራቱን ውጤት ለመቀበል እንቸገራለን በሚል ራሣቸውን ከሂደቱ ለማግለል የሚደረግ ዝግጅት በምንም ቢሆን ተቀባይነት እንደማይኖረው ኢህአዴግ አመልክቷል።</p>

<p>ህብረቱና ቅንጅቱ በመግለጫው ላይ የዘረዘሩት ነጥብ እርምት ሣይደረግ የህዝብ ድምፅ ለመቀማበት፣ ለሰላሙ መናጋት ምክንያት ሊሆን በሚችል የማጣራት ሂደት ውስጥ መቀጠል አግባብ አለመሆኑን ገልፀዋል።</p>

<p>የምርጫው ችግር ማጣራት ሂደቱ የህዝብ ድምፅ እንዲከበር የሚያደርጉ ሣይሆን በስመ የማጣራት ተግባር ድምፅን የመንጠቅ እንቅስቃሴና ኢህአዴግና ምርጫ ቦርድ፣ በአጠቃላይም ይህ መንግስት ምርጫው ዲሞክራሲያዊ እንዳይሆንና የማጣራቱም ሂደት የህዝብን ድምፅ ለመቀማት የሚደረግ የፖለቲካ ሴራ እያካሄዱ ናቸው በማለት ቅንትጅና ህብረት ቅሬታቸውን አቅርበዋል።</p>

<p>ኢህአዴግ በመግለጫው ቅንጅትና ህብረት የሙጥኝ ካሉት የአመፅ ሂደት ባይላቀቁም አማራጭ አለመሆኑን ተረድተው የተጀመረው ህጋዊና ሠላማዊ ሂደት ይቀበላሉ በሚል ተስፋ የጋራ ስምምነት እንዲፈረም ፓርቲዎች የሚመካከሩበት የጋራ መድረክም እንዲፈጠር በግንባር ቀደምትነት መንቀሳቀሱን በማስቀመጥ ሁለቱ ተቃዋሚ ፓርቲዎች ሐምሌ 12 ቀን 1997 ዓ.ም በጋራ የሰጡት መግለጫ ፓርቲዎቹ ምን ያህል ከህጋዊና ከሰላማዊ መንገድ በማፈግፈግ ላይ እንደሚገኙ በግልፅ ያመለክታል በማለት ኢህአዴግ በመግለጫው ላይ ሲገልፅ ቅንጅትና ህብረቱ የህዝቡ ደህንነት ተጠብቆ፣ ዴሞክራሲያዊና ሕገ-መንግሥታዊ መብቱ ተከብሮ፣ ያለአግባብ የታሠሩ ተፈትተው፣ የመገናኛ ብዙኃን አጠቃቀም ፍትሓዊ ሆኖ፣ አጠራጣሪ ጉዳዮች ለፍርድ የሚቀርቡበት ሁኔታ እንዲመቻች በማሰብና ቀና አመለካከት በመያዝም ነበር። በአጭሩ ስምምነቱ የተቀበልነው ሰላማዊና ፍትሃዊ በሆነ መንገድ የተጭበረበረውን የሕዝብ ድምፅ ለማስከበር ነው። </p>


<p class="align-center"><a href="/Gazettas/ZeMonitor/info/ZeMonitor.html">ከዘ ሞኒተር ሐምሌ 15 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ዘ፡ሞኒተር/ማውጫ/1997/ሐምሌ/15/ዘ፡ሞኒተር4.151197.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
