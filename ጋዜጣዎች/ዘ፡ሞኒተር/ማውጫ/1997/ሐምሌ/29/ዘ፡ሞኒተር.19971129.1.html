<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ብሔራዊ የዕርቅ መንግስት ኢትዮጵያን ከአጣብቂኝ ያወጣታል» ቅንጅት</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> «ብሔራዊ የዕርቅ መንግስት ኢትዮጵያን ከአጣብቂኝ ያወጣታል» ቅንጅት </h2>


<p>ኢትዮጵያ ከገባችበት አጣብቂኝ ሊያወጣት የሚችለው የዲሞክራሲን ተቋሞችን አጠናክሮ ወደተሻለ፣ ነፃና ፍትሃዊ ምርጫ በአጭር ጊዜ ሊወስድ የሚችል ብሄራዊ የዕርቅ መንግስት (National Unity Government) ቢመሠረት የተሻለ እንደሚሆን ቅንጅት ለአንድነትና ለዲሞክራሲ ሰሞኑን ለውይይት ያቀረበው አንድ ሰነድ ጠቆመ።</p>

<p>ጠቅላይ ሚ/ር መለስ ዜናዊ የተቃዋሚ ፓርቲ መሪዎችን ባለፈው ሳምንት ካነጋገሩ በኋላ ተቃዋሚዎች የምርጫውን ውጤት አስመልክቶ የሚወስኑትን ውሳኔ እንዲያሳውቋቸው መግለፃቸው የሚታወስ ሲሆን፣ ተቃዋሚዎች ውሳኔያቸውን ከማሳወቃቸው በፊት በትላንትናው ምሽት ሳይታሰብ በሰጡት ጋዜጣዊ መግለጫ ተቃዋሚዎች ያለአንዳች ቅድመ ሁኔታ ምርጫ ቦርድ የሚሰጠውን ውሳኔ እንዲቀበሉ ጠይቋል።</p>

<p>ጠቅላይ ሚኒስትሩ አክለውም የጥምር መንግሥት የሚባለውን እንደማይቀበሉት ገልጸው ተቃዋሚዎች ውጤቱን የማይቀበሉ ከሆነ ህጋዊ እርምጃ ይወስድባቸዋል ሲሉም አስጠንቅቀዋል።</p>

<p>ቅንጅት ለአንድነትና ለዲሞክራሲ ከምርጫ ጋር በተያያዘ ያሉ ችግሮችን ለመፍታት የሚያስችልና ለውሳኔ የሚረዳ ሃሳብ ለማሰባሰብ ባለፈው ማክሰኞ ከተለያዩ የህብረተሰብ ክፍል የተውጣጡ ታዋቂ ግለሰቦችን ባነጋገረበት ወቅት «የግንቦቱ ምርጫ ሂደትና አገራችን የምትገኝበት አጣብቂኝ በሚል ርዕስ ባቀረበው ሰነድ ላይ እንደገለፀው፣ ምንም እንኳ የህዝቡን እውነተኛ ድምፅ ያላካተተ ቢሆንም ብሔራዊ የዕርቅ መንግስት ቢመሠረት ከገባንበት አጣብቂኝ አውጥቶ፣ የጥላቻ ፖለቲካን አስወግዶ፣ ሁላችንም ወደምንመኘው የዲሞክራሲ ስርዓት ያሸጋግረን ይሆናል የሚል ዕምነት አለኝ በማለት ገልጾአል።</p>

<p>ቅንጅት ባለፈው ማክሰኞ በአይቤክስ ሆቴል የጠራውና እስከ 40 ያህል የሚሆኑ ታዋቂ ግለሰቦች በተገኙበት የውይይት መድረክ ላይ እንደተገለፀው ከምርጫ ግድፈት ማጣራት ጋር በተያያዘ ውጤቱን እንቀበል ወይንስ አንቀበል በሚለው ጉዳይ ላይ ተወያይቷል፡፡ በውይይቱ ላይ ከተካፈሉ ተዋቂ ግለሰቦች መካከል ጄነራል ጀጋማ ኬሎ፣ አቶ አበበ ወርቄ እና አምባሳደር ጌታሁን በቀለ ይገኙበታል።</p>

<p>ባለፈው ሳምንት ከጠቅላይ ሚኒስትር መለስ ዜናዊ ጋር የተደረገው ውይይት አይሉት ማስፈራሪያ መሆኑን ቅንጅት በሰነዱ ላይ የገለፀ ሲሆን፣ በዚህ ድንገት 2 ሰዓት በፈጀ ስብሰባ ባብዛኛው ያተኮረው በኢህአዴግ በኩል ለተቃዋሚዎች የተሠጠ ማስጠንቀቂያ እዘል ሀሳብ መሆኑን አብራርቶአል።</p>

<p>በአጠቃላይ ጠ/ሚኒስትሩ ያቀረቡልን ሶስት አማራጮች ጠመንጃ ይዞ መታገል፣ መሰደድ፣ ወይም አንገታችሁን ደፍታችሁ መኖር ካሉ በኋላ በመጨረሻም ውሳኔያችሁ በአስቸኳይ የማትወስዱ ከሆነ ግን የኦነግ ዕጣ እንደሚደርስብን ተነግሮናል።</p>

<p>ተቃዋሚ ፓርቲዎች ከጠቅላይ ሚኒስትሩ የቀረበላቸው ጥያቄ መልስ ለመስጠት በዝግጅት ላይ መሆናቸውን ለቀረበላቸው ምርጫ ይህንን የተጭበረበረ የኢህአዴግ አሸናፊነት ያለምንም ውጣ ውረድ ተቃውሞ መቀበል ወይንም ይህን ውሳኔ ከህዝቡ ጋር ሆነን በሠላማዊና በህጋዊ መንገድ መታገል መሆኑን ጠቅሰው እኛ ጠመንጃ ይዘን ጫካ ለመግባትም ሆነ ለመሰደድ አልተዘጋጀንም ብለዋል።</p>

<p>እኛ ያለምንም ማንገራገር ለሰላም ብለን የምርጫውን ውጤት እንቀበል ብንል ህዝቡ ዝም ብሎ ይቀበለዋል ብለን አናምንም በማለት ገልጸዋል።</p>

<p>ቅንጅት እንደአማራጭ ያቀረበው የብሄራዊ የዕርቅ መንግስት ጥያቄ አሁን ያለው መንግስት ይቀበላል ወይ? ካልተቀበለስ ያለው አማራጭ ምንድነው? በሚለው ላይ ለመወያየት በጉዳዩ ላይ በቀጥታ የሚመለከታቸው የአገሪቱ ዜጎች እንደሚመክሩበት ጠይቋል።</p>

<p>በተያያዘ ዜና ቅንጅት ለአንድነትና ለዲሞክራሲ ከምርጫ ማጣራቱና ወቅታዊ የአገሪቱ ጉዳይ ለመወያየትና አቋም ለመውሰድ ከተለያዩ የአገሪቱ ክፍሎች የተውጣጡ ተወካዮች ጋር በመጪው ቅዳሜ ስብሰባ እንደሚቀመጥ አስታውቋል።</p>

<p>በቅዳሜው ስብሰባ ከ150 - 200 ተሣታፊዎች ይገኛሉ ተብሎ የሚጠበቅ መሆኑን የቅንጅት ቃል አቀባይ ዶ/ር ሃይሉ አርአያ ለኢትዮጵያ ሪቪው ገልፀዋል።</p>

<p class="align-center"><a href="/Gazettas/ZeMonitor/info/ZeMonitor.html">ከዘ ሞኒተር ሐምሌ 29 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ዘ፡ሞኒተር/ማውጫ/1997/ሐምሌ/29/ዘ፡ሞኒተር1.291197.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
