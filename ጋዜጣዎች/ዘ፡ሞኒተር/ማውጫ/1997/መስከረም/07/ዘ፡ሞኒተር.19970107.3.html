<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያ አየር መንገድ በአራት አመት ከአስር በላይ አዳዲስ አውሮፕላኖች ለማስገባት አቅዷል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኢትዮጵያ አየር መንገድ በአራት አመት ከአስር በላይ አዳዲስ አውሮፕላኖች ለማስገባት አቅዷል</h2>


<p>የኢትዮጵያ አየር መንገድ እ.ኤ.አ እስከ 2010 ባለው ጊዜ ውስጥ ከአስር በላይ አዳዲስ አይሮፕላኖችን የማስገባት እቅድ እንዳለው የአየር መንገዱ ዋና ሥራ አስፈፃሚ አቶ ግርማ ዋቄ በተለይ ለዘሞኒተር ጋዜጣ ገለፁ።</p>

<p>አየር መንገዱ እ.ኤ.አ እስከ 2015 ድረስ የሚያዘልቅ ፕላን በመንደፍ ላይ መሆኑን የጠቆሙት ስራ አስፈፃሚው በአሁን ሰአት ቁጥሩን በትክክል ለመናገር ባይቻልም የበለጠ እየጠነከረ በሚመጣው የበረራ ኢንዱስትሪው ተወዳዳሪ ሆኖ ለመቆየትና ለማደግ በመጪዎቹ አመታት ተጨማሪ አውሮፕላኖች ያስፈልጉናል ሲሉ ገልፀዋል።</p>

<p>በተያያዘ ዜና የቦይንግ ካምፓኒ ተወካዮች የኩባንያውን የስራ ክንውን እና እ.ኤ.አ ከ2008 ጀምሮ ኩባንያው ለገበያ የሚያቀርበውን 7E7 ወይም Dream Line የተሰኘውን አዲስ አውሮፕላን ከትናንት በስቲያ በሸራተን ሆቴል ለጋዜጠኞች ያስተዋወቁ ሲሆን በተመሳሳይ ከኢትዮጵያ አየር መንገድ አብራሪዎችና የበረራ መሐንዲሶች ጋር በአይሮፕላኑ ይዘት ላይ ተወያይተዋል።</p>

<p>ይኸው 7E7 የተባለው የቦይንግ አዲስ ምርት የውስጥ ይዘቱ የኢትዮጵያ አየር መንገድ በቅርቡ ካስገባው B767 ሞዴል አይሮፕላኖች ጋር ተመሳሳይንት እንዳለው የተጠቆመ ሲሆን ኩባንያው እስካሁን ካመረታቸው አይሮፕላኖች የተሻለ ነዳጅ ቆጣቢና ክብደቱም ቀለል ያለ መሆኑ ተገልጿል። </p>

<p>የነዳጅ ቆጣቢነቱን ግምት ውስት በማሥገባት እንዲሁም አዲስ አበባ ከባርህ ወለል በላይ ከፍ ብላ ስለምትገኝ የአሮፕላኑ ክብደት ቀለል ያለ መሆኑ አዲስ አበባ ኤርትፖት በመነሳት በረራ ለማድረግ አይሮፕላኑን ለኢትዮያ አየር መንገድ ምቹ ያደርገዋል ሲሉ ለዘሞኒተር የገለጹት አቶ ግርማ ለግዜው ግዥን በተመለከተ ምንም አይነት ውሳኔ ላይ እንዳተደረሰ ገልፀው የቦይንግ ተፎካካሪ የሆነው የኤርባስ ኩባንያም የA320 ሞዴል አዎርፕላኑን አሻሽዬ አቀርባለሁ ማለቱን ጠቁመዋል።</p>

<p>አዲሱ 7E7 የቦይንግ ምርት በገበያ ላይ የሚውለው ከአራት አመት በኋላ ቢሆንም በኋላ አይሮፕላኑን ለማሰራት ከመቶ በላይ ከሚሆኑ አየርም መንገዶቹ ኩባንያው ትዕዛዝ መውሰዱን ተወካዮቹ ገልጸዋል።</p>


<p class="align-center"><a href="/Gazettas/ZeMonitor/info/ZeMonitor.sera.html">ከዘ ሞኒተር መስከረም 07 ቀን 1997</a></p>

</body>
</html>	
