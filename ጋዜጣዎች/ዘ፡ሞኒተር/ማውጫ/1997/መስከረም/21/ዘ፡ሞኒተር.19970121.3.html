<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያ ኦርቶዶክስ ቤ/ክርስቲያን በኮንዶም መጠቀም የክርስትያን ተግባር አለመሆኑን ገለፀች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኢትዮጵያ ኦርቶዶክስ ቤ/ክርስቲያን በኮንዶም መጠቀም የክርስትያን ተግባር አለመሆኑን ገለፀች</h2>


<p>ኤች አይ ቪ /ኤድስን ለመከላከል በኮንዶም መጠቀም የክርስቲያኖች ተግባር አለመሆኑን የኢትዮጵያ ኦርቶዶክስ ተዋህዶ ቤ/ክርስቲያን ፅ/ቤት የወጣ በራሪ ፅሁፍ መግለፁን ጠቅሶ ሮይተርስ ዘገበ።</p>

<p>በየቀኑ 1 ሺ ሰዎች በኤድስ በሚያዙባት ሀገር ኮንዶም ኤች አይ ቪን ለመግታት መፍትሔ እንደማይሆን መጠቀሱን ዘገባው አስፍሯል።</p>

<p>በራሪ ፅሁፍ ላይ የወጣው መልዕክት እንደሚገልፀው ቤ/ክርስቲያን ኤች አይ ቪ ኤድስን ለመከላከል ኮንዶምን ተጠቀሙ ብላ እንደማትመክር የገለጹ ሲሆን ይህም የሆነው ምክንያት በቤተክርስቲያኗ አስተምርህሮት መሰረት ይህ አይነቱ ምክር የክርስቲያን ተግባር አይደለም ቤ/ክርስቲያን የምትመክረው ነገር ጥንዶች እራሳቸውን በአንድ የትዳር ጓደኛ ተወስኖ መኖር ብቻ ነው ቫይረሱን ሊገታው የሚችለው ሲል ፅሁፉ ዘግቧል።</p>

<p>በተጨማሪም እንደ ኮንዶም ያሉ ሰው ሰራሽ ነገሮችን በመጠቀም ከቫይረሱ ለመከላከል የሚደረገውን ዘመቻም የሚያደናቅፍ ነው ሲል ፅሁፍ ገልጿል።</p>

<p>ከኢትዮጵያ ህዝብ ውስጥ 60 በመቶ የሚሆነው የኢትዮጵያ ኦርቶዶክስ ቤትክርስቲያን እምነት ተከታይ ሲሆን ኮንዶምም የኤች አይ ቪ/ኤድስ ቫይረሱን ለመግታት አማራጭ እንደሆነ የሚነገርላት አገር ነች ሲል ሮይተርስ ዘግቧል። መንግስት የምርመራን ጠቀሜታና የግንዛቤ ማዳበሪያ ዘመቻ እያደረገ ቢሆንም ጉዳዩን በጥልቀት የመረመሩ ምሁራን በበኩላቸው የሚደረገው ዘመቻ በበሽታው የሚያዙ ሰዎችን ቁጥር ቀንሶታል ብለው እንደማያምኑ እየተናገሩ ይገኛሉ።</p>


<p class="align-center"><a href="/Gazettas/ZeMonitor/info/ZeMonitor.sera.html">ከዘ ሞኒተር መስከረም 21 ቀን 1997</a></p>

</body>
</html>	
