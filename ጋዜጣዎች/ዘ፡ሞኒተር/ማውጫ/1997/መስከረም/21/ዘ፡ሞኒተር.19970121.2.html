<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ረቂቅ የፕሬስ ህጉ ከመፅደቁ በፊት ማስተካከያዎች እንደሚያስፈልግ ስምምነት ላይ ተደረሰ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ረቂቅ የፕሬስ ህጉ ከመፅደቁ በፊት ማስተካከያዎች እንደሚያስፈልግ ስምምነት ላይ ተደረሰ</h2>


<p>የማስታወቂያ ሚኒስትር በረቂቅ የፕሬስ ህጉ ላይ ከሦስት አለም አቀፍ የፕሬስ ተቋማት ጋር ባካሄደው ውይይት የተወሰኑ ማስተካከያዎች ለማድረግ ከድርጅቶቹ ጋር መስማማቱን ተቀማጭነቱ ካናዳ ቶሮንቶ የሆነ አለም አቀፍ ኮሚሽን በነፃነት የመግለጽ መብት ላይ የሚሠራ ድርጅት አስታወቀ።</p>

<p>ባለፈው ማክሰኞ ከማስታወቂያ ሚንሲትሩ አቶ በረከት ስምኦን ጋር የተነጋገሩት አለም አቀፍ የፕሬስ ተቋማት ኢንተርናሽናል የፕሬስ ኢንስቲቲዩት (IPT)፣ ወርልድ ፕሬስ ፍሪደም ኮሚቴ እና ሳውዘርን አፍሪካ ሚድያ ኢንስቲቱት ናቸው።</p>

<p>በስብሰባው ወቅት ሦስቱ አለም አቀፍ የፕሬስ ተቋማት ረቂቅ የፕሬስ ህጉ ከመፅደቁ በፊት መካተት ይገባቸዋል ያሉትን ሃሳቦች ለማስታወቂያ ሚኒስትሩ ደጋግመው እንዳብራሩላቸው ተገልጿል።</p>

<p>የማስታወቂያ ሚኒስትሩ በረከት ስምኦን፣ የሀገሪቱ የሚዲያ ተቋማት በፕሬስና ሃሳብን በነፃነት የመግለፅ መብታቸውን እንዳይጣስ መሰረት ያደረገ ማስተካከያዎችን ለማድረግ እንደተስማሙ አስታውቋል።</p>

<p> በማስታወቂያ ሚኒስትሩ ማስተካከያ ይደረግባቸዋል ከተባሉ ነጥቦች መካከል የህትመት ሚዲያው ራሱን በራሱ የሚፈትሽበትን የፕሬስ ካውንስል በመንግስት ሳይሆን በራሳቸው በጋዜጠኞቹ ፍላጎት እንዲያቋቁሙ፣ ጋዜጠኞች ምንጮቻቸውን የማሳወቅ ግዴታቸው አለም አቀፍ ደረጃ የያዘ ደንብ መሆን እንደሚኖርበት የጋራ ስምምነት ላይ ደርሰዋል። በተጨማሪም በአቶ በረከት ማስተካከያ ይደረግባቸዋል የተባሉት ጋዜጠኞች ለስራቸው ፈቃድ እንዳይጠየቁ በማድረግ በረቂቅ የፕሬስ ህጉ የተካተቱ አዘጋጆች እንዲመዘገቡ የሚደነግገውን አንቀፅ ማስተካከልን ይገኝበታል።</p>

<p>በዘመናዊ ዲሞክራሲ ስርአት ውስጥ ለፕሬስ ተብሎ የተለየ ህግና ቁጥጥር እንደሚያስፈልግ ጠንካራ እምነት እንዳላቸው ሶስቱ ድርጅቶች ያስታወቁ ሲሆን የማስታወቂያ ሚኒስትሩ ግን ለሀገሪትዋ የፕሬስ ህግ ያስፈለገው ከኢትዮጵያ ነባራዊ ሁኔታ በመነሣት ነው ማለታቸውን በድርጅቱ መግለጫ ላይ ተገልጾአል።</p>


<p class="align-center"><a href="/Gazettas/ZeMonitor/info/ZeMonitor.sera.html">ከዘ ሞኒተር መስከረም 21 ቀን 1997</a></p>

</body>
</html>	
