<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በ4ኛ የአፍሪካ ልማት ፎረም ለመሳተፍ የአፍሪካ ንጉሶች ወደ ኢትዮጵያ ይመጣሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በ4ኛ የአፍሪካ ልማት ፎረም ለመሳተፍ የአፍሪካ ንጉሶች ወደ ኢትዮጵያ ይመጣሉ</h2>


<p>በአራተኛ የአፍሪካ ልማት ፎረም ለመሳተፍ ቁጥራቸው በይፋ ያልታወቀ የአፍሪካ ንጉሶች በያዝነው ወር ወደ ኢትዮጵያ እንደሚመጡ የዝግጅት ክፍላችን ፎረሙን ከሚያስተናግደው በአዲስ አበባ ከሚገኘው የአፍሪካ ኢኮኖሚ ኮሚሽን ጽ/ቤት ባገኘው መረጃ ለማወቅ ችሏል።</p>

<p>የዝግጅት ክፍላችን ከጽ/ቤቱ ባገኘው መረጃ መሰረት አሳንቴሄኔ የተባለው ተሰሚነት ያለውና ዋነኛው የጋና ጎሳ ንጉሥ ግርማዊነታቸው ኦቱምፋዎ ኦሴይ ቱቱ ሁለተኛ፣ የደቡብ አፍሪካው ሮያል ባፎኪንግ ኪንግደም ንጉስ ግርማዊነታቸው ኬጎሲ ሌርዎቲ ምሎትሌጊ እና ሌሎች ንጉሳዊ ባለሥልጣኖች ከ10 ቀናት በኋላ ሰኞ ጥቅምት 1 እስከ ጥቅምት 5 በአዲስ አበባ የአፍሪካ በልማት መድረክ በሚካሄደው የአፍሪካ በልማት መድረክ ላይ ለመሳተፍ ወደ መዲናይቱ ይመጣሉ።</p>

<p>በባህላዊ አመራር ስርዓትና በህዝብ ምርጫ በሚደረገው ዘመናዊ አመራር መካከል የሰመረ ቅንጅት በመፍጠር በሁለቱም አመራሮች ስር ያሉ የአፍሪካ አገሮች ውጤታማ የሆነ የተቀናጀ አመራር ለመፍጠር ይችሉ ዘንድ በአመራር ላይ በሚያጠነጥነው በዚሁ የአፍሪካ ልማት መድረክ የንጉሶቹ ተሳትፎ አስፈላጊ በመሆኑ በመድረኩ እንዲሳተፉ ለንጉሶቹ ጥሪ የተደረገላቸው መሆኑን ባገኘው መረጃ ለማወቅ ችለናል።</p>

<p>በዚሁ መድረክ ላይ በባህላዊ አመራርና በምርጫ በሚደረገው ዘመናዊ አመራርና ስርዓት መካከል ውጤታማ የሆነ ቅንጅት መፍጠር ሚቻልበት መንገድን በተመለከተ ጥሪ የተደረገላቸው ንጉሶችና የአገር መሪዎች ንግግር የሚያደርጉ መሆኑ ታውቋል።</p>

<p>ፕሬዳንቶችን፣ አቀንቃኞችን፣ ነጋዴዎችንና ሲቪል ማህበረሰብ ተወካዮችን ጨምሮ ከመላው የአፍሪካ ሃገራት የተወከሉ ቁጥራቸው አንድ ሺ የሚደርስ ተወካዮች በመድረኩ እንደሚሳተፉ ይጠበቃል።</p>

<p>መድረኩ በአፍሪካ መልካም አመራር በሚሰፍንበት መንገድ ላይ የሚወያይ ሲሆን በተግባር ላይ ሊውሉበት የሚያስችሉ ስልቶች በመንደፍ በቀጣይነት የመልካም አመራር ሂደቱን ለመቃኘት የሚያስችሉ ሃሳቦችን የሚሰነዝር ይሆናል ተብሎ ይጠበቃል።</p>


<p class="align-center"><a href="/Gazettas/ZeMonitor/info/ZeMonitor.sera.html">ከዘ ሞኒተር መስከረም 21 ቀን 1997</a></p>

</body>
</html>	
