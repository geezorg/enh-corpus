<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያ አየር መንገድ የጋናን አየር መንገድ በከፊል ሊገዛ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኢትዮጵያ አየር መንገድ የጋናን አየር መንገድ በከፊል ሊገዛ ነው</h2>


<p>የኢትዮጵያ አየር መንገድ በታሪኩ ለመጀመሪያ ጊዜ የሌላ አገር አየር መንገድ በከፊል ለመግዛት እየተደራደረ ሲሆን የግዥውም ስምምነት በመጪው ሳምንት ይጠናቀቃል ተብሎ እንደሚጠበቅ የዝግጅት ክፍላችን ለማወቅ ተችሏል።</p>

<p>አየር መንገዱ በከፊል ሼር ለመግዛት እየተደራደረ ያለው ሌላው የአየር መንገድ ኩባንያ እንደ አዲስ የሚመሰረተውን የጋና ብሔራዊ አየር መንገድ ሲሆን የኢትዮጵያ አየር መንገድ ስራ አስፈፃሚዎች በሚቀጥለው ሳምንት ወደ ጋና እንደሚያመሩ፣ የግዥውም ስምምነት በዛኑ ወቅት ይቋጫል ተብሎ እንደሚጠበቅ የአየር መንገዱ ህዝብ ግንኙነት ኃላፊ አቶ ቃኘው ፍስሀ ለዝግጅት ክፍላችን ገልጸዋል።</p>

<p>ይኸው እንደ አዲስ የሚመሰረተው የጋና አየር መንገድ የቀድሞው የጋና አየር መንገድ በይፋ ማክተሙን ተከትሎ ሲሆን በአዲሱ አየር መንገድ የጋና መንግስትና የኢትዮጵያ አየር መንገድ ለግዜው መጠኑ በውል የማይታወቅ ድርሻ የሚኖራችው ይሆናል።</p>

<p>ለዚሁ የድርድሩ የመጨረሻ ምዕራፍ የኢትዮጵያ አየር መንገድ ስራ አስፈፃሚዎች ባለፈው ሳምንት ወደ ጋና ተጉዘው የነበረ ሲሆን ከጋና መንግስትና ከአዲሱ አየር መንገድ ባለሥልጣናት ጋር የጋና መንግስት 25%፣ የትዮጵያ አየር መንገድ እና አዲሱ የጋርና አየር መንገድ 40% ድርሻ ለመያዝ መስማማት ላይ ሳይደርሱ እንዳልቀረ አንድ የጋና ጋዜጣ ዘግቧል።</p>

<p>የኢትዮጵያ አየር መንገድ ከጋና አየር መንገድ ጋር በምዕራብ አፍሪካ አካባቢና በምዕራብ አፍሪካና በአሜሪካ መካከል ባለው የበረራ መስመር በጋራ ለመስራት ፍላጎት እንዳለው የህዝብ ግንኙነት ኃላፊው የገለፁ ሲሆን ሁለቱ አየር መንገዶች መካከል የሚኖረው ትብብር ጥገናን፣ ስልጠናና የአዲሱን አየር መንገድ ኢንቨስትመንት ወጪ መጋራት እንደሚያካትት ይጠበቃል።ድርድሩ ባለፈው የፈረንጆቹ አመት ኦክቶበር የተጀመረ ሲሆን በመጪውም ሳምንት ይጠናቀቃል ተብሎ ይታመናል።</p>


<p class="align-center"><a href="/Gazettas/ZeMonitor/info/ZeMonitor.sera.html">ከዘ ሞኒተር ሚያዝያ 21 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ዘ፡ሞኒተር/ማውጫ/1997/ሚያዝያ/21/ዘ፡ሞኒተር3.210897.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
