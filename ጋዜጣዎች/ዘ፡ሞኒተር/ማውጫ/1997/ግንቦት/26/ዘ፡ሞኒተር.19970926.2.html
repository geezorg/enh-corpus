<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የቅንጅት ጠበቆች ትናንት ጉዳያቸውን ለፍ/ቤት አስረዱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የቅንጅት ጠበቆች ትናንት ጉዳያቸውን ለፍ/ቤት አስረዱ</h2>


<p>የፌዴራሉ የመጀመሪያ ፍርድ ቤት በትላንትናው እለት ቅንጅት በጠ/ሚ መለስ ዜናዊ ላይ ክስ ለመመሥረት ያቀረበውን አቤቱታ ካዳመጠ በኋላ ፍ/ቤቱ ክሱን ለማየት የሚያስችል መብት እንዳለው እንደሌለው አረጋግጦ ዛሬ ከሠአት በኋላ ውጤቱን ለቅንጅት እንደሚያሳውቅ ገለፁ።</p>

<p>ፍ/ቤቱ እንዲህ ዓይነት ጉዳዮችን የማየት መብት እንዳለውና እንደሌለው ለማረጋገጥ ቀነ ቀጠሮ ይስጥ እንጂ ዘ ሞኒተር ያነጋገራቸው የህግ ባለሙያዎች በበኩላቸው ፍርድ ቤቱ ጉዳዩን ለማየት የሚያስችል ህጋዊ መብት እንዳለው ተናግረዋል።</p>

<p>በትላንትናው እለት የቅንጅት ጠበቆች ጉዳያቸውን ለፍርድ ቤቱ ከማስረዳታቸውም በላይ ፍ/ቤቱ ጠቅላይ ሚንስትሩ ወደ ችሎት እንዲቀርቡ የክስ መጥሪያ እንዲሰጣቸውና ክሱን እንዲመሠረት ጠይቀዋል።</p>

<p>የፌዴራሉ የመጀመሪያ ደረጃ ፍ/ቤት ምክትል ፕሬዝዳንት የሆኑት አቶ ወልደሚካኤል መሸሻ እንደገልፁት እንዲህ ዓይነት ጉዳይ ለፍርድ ቤት ሲቀርብ የመጀመሪያው በመሆኑ በጉዳዩ ላይ መክረው ውጤቱን ዛሬ ከሰዓት እንደሚያሳውቁ ተናግረዋል።</p>

<p>የቅንጅቱ አመራሮች ባለፈው ማክሰኞ በሰጡት ጋዜጣዊ መግለጫ እንዳስ
ታወቁት ጠ/ሚ መለስ በአ/አ ህዝብ ላይ የጣሉት እገዳ ህገመንግሥቱን የጣሰ በመሆኑ እገዳውን እንዲያነሱ በፍርድ ቤት ክስ እንደሚመሰርቱ አስታውቀው ነበር።</p>

<p>በተጨማሪም ቅንጅቱ ብሄራዊ የምርጫ ቦርድ በምርጫው ጊዜ የመጭበርበር ተግባር የተፈፀመባቸውና ቅንጅቱም ሆነ ሌሎች ተቃዋሚዎች አቤቱታ ያቀረቡባቸው አወዛጋቢ ቦታዎችን ጨምሮ የሚያወጣውን የምርጫ ውጤት መግለጫ እንዲሰርዝና ይህንኑም ለህዝብ ይፋ እንዲሆን በቦርዱ ላይ በፌዴራሉ ከፍተኛ ፍርድ ቤት ክስ መመሠረቱን አስታውቋል።</p>

<p>የፌዴራሉ የመጀመሪያ ፍ/ቤት የፍትሀብሄር ችሎት በዛሬው እለት የጠ/ሚ መለስን የክስ መዝገብ ለመመልከት የሚያስችል መብት እንዳለው ካረጋገጠ ጠቅላይ ሚኒስትር መለስ በጉዳዩ ላይ የራሳቸውን መከላከያ እንዲያቀርቡና እገዳውን ለምን እንዳሉ ለፍርድ ቤት እንዲያስረዱ ያደርጋል ተብሎ ይጠበቃል።</p>


<p class="align-center"><a href="/Gazettas/ZeMonitor/info/ZeMonitor.sera.html">ከዘ ሞኒተር ግንቦት 26 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ዘ፡ሞኒተር/ማውጫ/1997/ግንቦት/26/ዘ፡ሞኒተር2.260997.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
