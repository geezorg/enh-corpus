<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«የውጭ ታዛቢዎች በማጣራቱ ሥራ አይሳተፉም» ኢዴኅሕ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«የውጭ ታዛቢዎች በማጣራቱ ሥራ አይሳተፉም» ኢዴኅሕ</h2>


<p>በምርጫው ወቅት ችግር ተፈጥሮባቸዋል በተባሉ አካባቢዎች የማጣራት ሂደት እንዲካሄድ በኢህአደግና በተቃዋሚዎች መካከል ስምምነት ላይ የተደረሰ ቢሆንም በማጣራቱ ሂደት ላይ በታዛቢነት እንዲሳተፉ ስምምነት የተደረሰባቸው አለማቀፍ ታዛቢዎች ላይገኙ እንደሚችሉ የኢትዮጵያዊያን ዴሞክራሲያዊ ኃይሎች ህብረት (ኢዴኃህ) አስታወቀ።</p>

<p>የህብረቱ ምክትል ሊቀመንበር ዶ/ር በየነ ጴጥሮስ እንደገለጹት በምርጫው ወቅት ችግር ተፈጥሮባቸዋል በተባሉ የርምጫ ወረዳዎችና ጣቢያዎች ላይ በሚደረገው የማጣራት ሂደት ላይ አለማቀፍ ታዛቢዎች ካልተገኙ ውስብስብ ችግሮች መፈጠራቸው አይቀርም ብለዋል።</p>

<p>ዶ/ር በየነ ጨምረው በአዲስ አበባ የሚገኙና ዋና የሚባሉ አለማቀፍ የታዛቢዎች ቡድን ለማነጋገር በሞከርንበት ጊዜ በማጣራት ሂደቱ ለመሳተፍ ፍላጎት እንደሌላቸው ገልፀው አንዳንዶቹ በእንዲህ አይነቱ የማጣራት ሂደት መሳተፍ ከተሰጣቸው ኃላፊነት ውጭ እንደሆነ መግለፃቸውን አስታውቀዋል።</p>

<p>በተጨማሪም ስማቸው እንዳይጠቀስ የፈለጉ አንዳንድ አለማቀፍ ታዛቢዎች በእንደዚህ ያለ የምርመራና የማጣራት ተግባር ለመሳተፍ ፍላጎቱም እንደሌላቸውና የተሰጣቸውም የኃላፊነት ገደብ እንደምይፈቅድላቸው ለህብረቱ ማሳወቃቸውን ዶ/ር በየነ ገልፀዋል።</p>

<p>ዶ/ር በየነ አክለውም ድርጅታቸው ምንም እንኳን አንዳንድ የሀገር ውስጥ ታዛቢዎች ለኢህአዴግ ታማኞች ቢሆኑም በማጣራቱና በምርመራው ሂደት የተወሰኑ የሀገር ውስጥ ታዛቢዎች እንዲሳተፉ ጥያቄ አቅርበናል ብለዋል።</p>

<p>ኢሕአዴግና ተቃዋሚ ፓርቲዎች በአጠቃልይ ከ200 በላይ በሚደርሱ የምርጫ ጣቢያዎች ላይ ቅሬታ ያቀረቡ ሲሆን ብሄራዊ የምርጫ ቦርድ በበኩሉ ፓርቲዎቹ ያቀረቧቸው ቅሬታዎች በሙሉ የማጣራትና የምርመራ ሥራ ይሠራባቸዋል ማለት እንዳልሆነና ይህ የቦርዱ ውሳኔ እንደሚሆን አስታውቋል።</p>

<p>ይህንኑ የቦርዱን ውሳኔ አስመልክቶ «ይህን የኛ ጉዳይ በመሆኑ ቦርዱ ቅሬታ ከቀረበባቸው ውስጥ ግማሹን ውይም ሩብ ያህሉን ብቻ ለማጣራትና ለመመርመር ከወሰነ ውሳኔው የራሱን ችግር ያመጣል። ለዚህም ነው በውሳኔው ውስጥ ሶስተኛ አካል እንዲካተት ስንጠይቅ የነበረው» ሲሉ የህብረቱ አመራሮች በአካሄዱ ላይ ያላቸውን ጥርጣሬ ገልፀዋል።</p>


<p class="align-center"><a href="/Gazettas/ZeMonitor/info/ZeMonitor.sera.html">ከዘ ሞኒተር ግንቦት 26 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/ዘ፡ሞኒተር/ማውጫ/1997/ግንቦት/26/ዘ፡ሞኒተር1.260997.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
