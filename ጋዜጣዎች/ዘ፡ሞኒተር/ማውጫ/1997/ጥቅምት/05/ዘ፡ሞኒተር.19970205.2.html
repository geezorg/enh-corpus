<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ለገበያ ከሚቀርበው ጠቅላላ የሲጋራ ምርት አቅርቦት 65 በመቶው ህገወጥ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ለገበያ ከሚቀርበው ጠቅላላ የሲጋራ ምርት አቅርቦት 65 በመቶው ህገወጥ ነው</h2>


<p>በኢትዮጵያ ለገበያ ከሚቀርበው ጠቅላላ የሲጋራ ምርት 65 በመቶ የሚሆነው በኮንትሮባንድ ወደ ሀገር ውስጥ የሚገባና ህጋዊ ያልሆነ የሲጋራ ምርት /counterfeit tobacco/ መሆኑን፣ በዚህም ሀገሪቱ ልታገኝ የሚገባትን በብዙ ሚሊዮን የሚቆጠር ገንዘብ ከታክስና ቀረጥ ገቢ በየአመቱ እንደምታጣ የብሔራዊ ትንባሆ ሞኖፖልና የጉምሩክ ባለስልጣን ተወካዮች አስታወቁ።</p>

<p>ችግሩ በኢትዮጵያ ብቻ እየተከሰተ የሚገኝ ሳይሆን በአለም ላይ እየተንሰራፋ የመጣ ህጋዊ ያልሆነ ንግድ መሆኑን የጠቆሙት የጉምሩክ ተወካዮች በኢትዮጵያ ከሚሰራጩት የሲጋራ ምርቶች አርባ ሁለት አይነቶቹ ህጋዊነት የሌላቸው መሆኑን ገልጸው ሀገሪቱን ከሚያምሱት የኮንትሮባንድ ምርቶች ውስጥ አንዳንዴ መዋዥቅ ቢያሳይም ከአሮጌ አልባሳት ቀጥሎ ሲጋራ ሁለተኛውን ደረጃ ይይዛል ብለዋል።</p>

<p>መንግስት ሊያገኝ የሚገባውን ገቢ የሚያጣው ወደ ሀገር ውስጥ በኮንትሮባንድ ከሚገቡት ብቻ ሳይሆን በተመሳሳይ ከሀገር ውጭ ህጋዊ ባልሆነ መንገድ ከሚወጡትም የሲጋራ ምርቶች መሆኑን ተወካዮቹ ገልጸዋል።</p>

<p>ይህ በእንዲህ እንዳለ የኢትዮጵያ ጉምሩክ ባለስልጣን በኮንትሮባንድ ወደ ሀገር ውስጥ የሚገቡትና ከሀገር የሚወጡ የሲጋራ ምርጦችን ፣ እንዲሁም ህጋዊነት የሌላቸው የሲጋራ ምርቶች ንግድን ለመቆጣጠር ያለውን አቅምና ክህሎት ለማጎልበት የሚያስችለውን የመግባቢያ ሰነድ ስምምነት ብሪቲሽ አሜሪካ ቶባኮ ከተባለ ኩባንያ ጋር በትናንትናው ዕለት በሸራተን አዲስ በተዘጋጀ ስነስርአት ተፈራርሟል።</p>

<p>የሮዝማን ሲጋር ምርቶቹን በኢትዮጵያና በሌሎች አገሮች የሚያከፋፍለው ብሪቲሽ አሜሪካ ቶባኮ የኢትዮጵያ ጉምሩክ ባለሥልጣን በኮንትሮባንድ የሲጋራ ንግድ ላይ በሚያደርገው ቁጥጥርና ክትትል የበለጠ ብቃቱን እንዲያጎለብት አስፈላጊውን ስልጠናና እገዛ እየሰጠ እንደሚገኝ የተገለፀ ሲሆን በመግባቢያ ሰነዱ ስምምነትም በኩባንያውና በባለስልጣኑ መካከል ያለውን ግንኙነት የበለጠ እንደሚያጠናክር በፊርማ ስነስርአቱ ላይ ተገልጿል።</p>

<p>ባለስልጣኑ በኩባንያው የሚደረግለት የአቅም ማጎልበት እገዛ የሲጋራን ኮንትሮባንድን ከመከላከል ውጪ በሌላም የኮንትሮባንድ ምርቶች ላይ የሚያደርገውን ቁጥጥር ብቃት እንደሚያሳድግ ተጠቁሟል።</p>


<p class="align-center"><a href="/Gazettas/ZeMonitor/info/ZeMonitor.sera.html">ከዘ ሞኒተር ጥቅምት 5 ቀን 1997</a></p>

</body>
</html>	
