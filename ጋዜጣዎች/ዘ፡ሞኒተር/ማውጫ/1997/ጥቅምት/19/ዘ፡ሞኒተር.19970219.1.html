<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በመጪው እሑድ መምህራን ታላቅ ሠላማዊ ሰልፍ ያደርጋሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በመጪው እሑድ መምህራን ታላቅ ሠላማዊ ሰልፍ ያደርጋሉ</h2>


<p>የኢትዮጵያ መምህራን ለመብቶቻቸው መከበር በሰላማዊ መንገድ የጀመሩት ትግል አካል የሆነ ሰላማዊ ሰልፍ የፊታችን እሁድ ጥቅምት 21 ቀን 1997 ዓ.ም በአዲስ አበባ ለማድረግ አስፈላጊ የሆኑ ሕጋዊ መስፈርቶችን አሟልተው ቀኑን በመጠበቅ ላይ እንደሚገኙ ከማህበሩ አካባቢ የተገኙ መረጃዎች ጠቆሙ።</p>

<p>የኢትዮጵያ መምህራን ማህበር በሐምሌ ወር መጀመሪያ ላይ ባደረገው 18ኛ ጠቅላላ ጉባኤ እስከ ጥቅምት 20 ቀን 1997 ዓ.ም ድረስ መምህራን የተከለከሉትን የደረጃ እድገትና የደመወዝ ጭማሪ ካላገኙ መብቶቻቸውን በሰላማዊ መንገድ ለማስከበር ሠልፍ እንደሚወጡ አስታውቀው የነበረ ሲሆን፣ በዚሁም መሠረት የመምህራኑን መብት ለማስከበር የተቋቋመው ኮሚቴ ከሚመለከታቸው የመንግስት ባለሥልጣናት ጋር ተነጋግሮ አመርቂ ውጤት ሊያመጣ ባለመቻሉ መምህራኑ ሰሞኑን በአማራ፣ በደቡብና በድሬዳዋ መብታቸውን ለማስከበር ሠላማዊ ሰልፍ ወጥተዋል።</p>

<p>መምህራኑ የደመወዝ እድገትና ጭማሪያቸው ተግባራዊ እስኪሆን ድረስ ሰላማዊ ትግላቸውን የሚቀጥሉ መሆናቸውንና በአንዳንድ ክልሎች እንደተደረገው ሁሉ በኦሮሚያ ክልል የሚገኙ መምህራንም መብታቸውን ለማስከበር ሠላማዊ ሰልፍ ለማድረግ መሰናዶው ማጠናቀቃቸው ታውቋል።</p>

<p>በመንግስት በኩል የመምህራኑን የመብት ጥያቄ አስመልክቶ የአቅም ግንባታ ሚኒስትሩ አቶ ተፈራ ዋልዋ የትምህርቱን ዘርፍ በሚመለከት መንግስት የወጠነው እቅድ ተሟልቶ ባለመገኘቱ በዚህ ዓመት ለመምህራን የደመወዝ ጭማሪ እንደማይደረግ ገልፀዋል።</p>

<p>የመምህራን ማህበሩ በበኩል መንግስት የመምህሩን የደመወዝ እድገትና ጭማሪ ከመክልከሉ በፊት የወጠነው ግብ ከዳር ይደርስ ዘንድ የተለያዩ ግብአቶችን ማሟላት ይጠበቅበታል በማለት መንግስት ይህንን ሳያሟላ መምህሩ የሠራው ሥራ ሁሉ የተሳካ አይደለም በማለት በጥቅል የደመወዝ ጭማሪና እድገት መከልከሉ አግባብነት ያለው ባለመሆኑ መምህሩ መብቱን ለማስጠበቅ በሰላማዊ መንገድ ትግሉን እንደሚቀጠል ተናግረዋል።</p>

<p>ነሐሴ 28 ቀን 1997 ዓ.ም የኢትዮጵያ መምህራን ማህበር ሊቀመንበር አቶ አንተነህ ከበደ ለጋዜጣቸው እንዳስታወቁት መንግስት የመምህሩን ጥያቄ ተቀብሎ አፋጣኝ ምላሽ ካልሰጠ ጥቅምት 14 ቀን 1997 ዓ.ም አገር አቀፍ ሠላማዊ ሰልፍ እንደሚያደርጉ መዘገባችን ይታወሳል።</p>

<p>የኢትዮጵያ መምህራን ማህበር በመላው ሀገሪቱ 150 ሺ አባላት ያሉትና በሀገሪቱ ካሉ የሙያ ማህበራት ጠንካራው እንደሆነ ይታወሳል።</p>


<p class="align-center"><a href="/Gazettas/ZeMonitor/info/ZeMonitor.sera.html">ከዘ ሞኒተር ጥቅምት 19 ቀን 1997</a></p>

</body>
</html>	
