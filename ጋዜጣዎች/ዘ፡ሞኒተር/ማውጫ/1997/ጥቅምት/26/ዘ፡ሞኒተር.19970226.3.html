<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በአዲስ አበባ ዩኒቨርስቲ ለአመታት አወዛጋቢ የሆነው የት/ርት ፖሊሲ አስተያየት ይሰጥበታል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በአዲስ አበባ ዩኒቨርስቲ ለአመታት አወዛጋቢ የሆነው የት/ርት ፖሊሲ አስተያየት ይሰጥበታል</h2>


<p>ላለፉት አስር አመታት ብዙዎችን ሲያጨቃጭቅና ሲያወዛግብ የኖረው የት/ርት ፖሊሲ በዛሬው ዕለት ከተለያዩ ተቋማት፣ ከመንግስት አካላትና ከምሁራንና ከሕብረተሰቡ የተውጣጡ ተወካዮች በሚገኙበት በአዲስ አበባ ዩኒቨርሲቲ አስተያየትና ትችት ይሰጥበታል።</p>

<p>ይህም ውይይት ዩኒቨርሲቲው በ1997 ዓ.ም በተለያዩ ጉዳዮች ላይ ውይይት ለማካሄድ ከያዛቸው የመጀመሪያው እንደሆነና በውይይቱ ላይ ጠቃሚ ሀሳቦች ሊሰነዘሩ እንደሚችሉና መንግስትም ሀሳቦቹ ጠቃሚ ሆነው ካገኛቸው ሊቀበል እንደሚችል የዩኒቨርሲቲው ፕሬዚዳንት ፕሮፌሰር እንድርያስ እሸቴ ገልፀዋል።</p>

<p>በተደጋጋሚ የት/ርት ፖሊሲው ገንቢ አለመሆኑና ትውልድን የማያራምድ መሆኑን በመግለፅ ትችት ይሰነዝሩ የነበሩ ቡድኖች የተካተቱበትና የፖሊሲውን ውጤታማነት ለማስረዳት በሚሹ የመንግስት ፖሊሲ ቀሪፆች በፖሊሲው ላይ የየራሳቸውን አቋም ያንፀባርቁበታል ተብሎ ይጠበቃል።</p>

<p>መንግሥት አህዝን ብቻ መሠረት በማድረግ ፖሊሲው የተሳካለትን መሆኑን እያስረዳና ወደ ዩኒቨርሲቲ የሚገቡ ተማሪዎች ቁጥር መበራከታቸውን የገለፀ ቢሆንም፣ ጉዳዩን የሚከታተሉ ወገኖች በበኩላቸው አሀዝ የጥራትና የውጤት መለኪያ እንደማይሆን በመጥቀስ ለምሳሌ ባለፈው ዓመት ወደ ባህር ዳር ዩኒቨርስቲ ከገቡ ተማሪዎች መካከል 96 የሚሆኑት በፊዚክስ ት/ርት ክፍል ተደልድለው አመት ከተማሩ በኋላ ውጤታቸው ወደሚቀጥለው ዓመት ሊያሳልፋቸው ስላልቻለ የት/ርት ክፍሉ መዘጋቱን ይጠቅሳሉ።</p>

<p>እንደሚታወቀው መንግስት በአቅም ግንባታ ሚኒስትሩ በኩል ባለፈው ጊዜ እንዳስታወቀው የትምህርቱ ዘርፍ መንግስት የወጠነው እቅድ ተሟልቶ ባለመገኘቱ ለመምህራን የደመወዝ ጭማሪም ሆነ እድገት እንደማያደርግ ገልጿል።</p>


<p class="align-center"><a href="/Gazettas/ZeMonitor/info/ZeMonitor.sera.html">ከዘ ሞኒተር ጥቅምት 26 ቀን 1997</a></p>

</body>
</html>	
