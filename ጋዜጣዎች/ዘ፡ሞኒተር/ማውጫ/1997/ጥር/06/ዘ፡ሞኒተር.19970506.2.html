<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሮናልዶ፣ ኖርልዲሆ፣ ዚዳን ከኢትዮጵያ ቡድን ጋር በአ/አ ስታዲዮም ይጋጠማሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ሮናልዶ፣ ኖርልዲሆ፣ ዚዳን ከኢትዮጵያ ቡድን ጋር በአ/አ ስታዲዮም ይጋጠማሉ</h2>


<p>በ37 አመቱ ከዚህ አለም በሞት የተለየውን የሬጌ ንጉስ የቦብ ማርሌይ 60ኛ አመት የልደት በአል በሚከበርበት ፌስቲቫል ላይ ለመገኘት የአለማችን ምርጥ የእግር ኳስ ተጫዋቾች አዲስ አበባ ይመጣሉ።</p>

<p>ጥር 29 ቀን 1997 ዓ.ም በመዲናችን በሚካሄደው አስር ሰዓታት በሚፈጀው በዚሁ ልዩ ፌስቲቫል ላይ የ2004 የአለም ምርጥ የእግር ኳስ ተጫዋች ብራዚላዊው ሮናልዲንሆን ጨምሮ 16 የአለም ምርጥ ተጫዋቾች እንደሚገኙ የፌስቲቫሉ አዘጋጅ አፍሪካን ዩናይትድ ሰሌብሬሽን አስታውቋል።</p>

<p>እንደ አዘጋጅ ኮሚቴውም ገለፃ በዚህ በቦብ ማርሌይ 60ኛ ዓመት ክብር ልዩ የሙዚቃ ፌስቲቫል ላይ 16 የአለም ምርጥ ተጫዋቾች የተጋበዙ ሲሆን 16ስቱም ተጫዋቾች በዚህ ልዩ የሙዚቃ ዝግጅት ላይ ለመገኘት ፈቃደኛ መሆናቸውን አዘጋጅ ኮሚተው አረጋግጧል። በዝግጅቱ ላይ የሚገኙት የ2004 የአለም ምርጥ ሮናልዲኒሆ፣ ብራዚላዊ ሮናልዶ፣ ፈረንሳዊው ዚነዲን ዚዳን፣ ሮቤርቶ ካርሎስ (ሪያል ማድሪድ)፣ ካሜሩናዊው እና ያባርሴሉና የፊት አጥቂ ሳሙኤል ዕቶ፣ ላይቤሪያዊው ጆርጅ ዊሃ፣ ናይጄሪያዊው ጄጄ ኦኮቻ፣ ፈረንሳዊው ሊሊያም ቱራሃም፣ የቼልሲው የፊት አጥቂ ዴዲየር ድርግባ፣ ኢብራሂም ባካዮካ (ቪላሪያል)፣ መሃመድ ካሉን (ሞናኮ)፣ ስቲቭ ማርሌት (ማርሴ)፣ ክርስቲያን ካራምቡ ቶኖ ሲልቫ (ሰዳን)፣ ኦሊቫር ካፓ (ሊዮን) እና ቫቢኒ ኖንዳ (ሞናኮ) እንደሆኑ ለማወቅ ተችሏል።</p>

<p>ተጫዋቾቹም ጥሪ የተደረገላቸው የዝግጅቱን መሪ ቃል የሆነውን "African Unite" እንዲያግዙ፤ ለበዓሉ ድምቀት እንዲሰጡ መሆኑን አዘጋጅ ኮሚቴው ገልጾ በእለቱም ከኢትዮጵያ ብሔራዊ ቡድን ጋር በአዲስ አበባ ስታዲየም የእግር ኳስ ጨዋታ እንደሚኖር ለማወቅ ተችሏል።</p>

<p>የቦብና የሪታ ማርሌይ ፋውንዴሽን ከኢትዮጵያ መንግስት፣ ከአዲስ አበባ ከተማ መስተዳድር፣ ከአለም ባንክ፣ ከተባበሩት መንግስታት፣ ከአፍሪካ ህብረት፣ ከአፍሪካ ኢኮኖሚክስ ኮሚሽንና ከተባበሩት መንግስታት የህፃናት መርጃ ድርጅት (ዩኒሴፍ) ጋር በትብብር የሚዘጋጀው ይኸው ልዩ ፌስቲቫል ከሩብ ሚሊየን ህዝብ በላይ እንደሚሳተፍ ይጠበቃል።</p>


<p class="align-center"><a href="/Gazettas/ZeMonitor/info/ZeMonitor.sera.html">ከዘ ሞኒተር ጥር 06 ቀን 1997</a></p>

</body>
</html>	
