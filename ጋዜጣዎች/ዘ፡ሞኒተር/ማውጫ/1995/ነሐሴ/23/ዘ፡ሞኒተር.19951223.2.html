<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአዲስ አበባ ትራፊክ ፖሊስ ከሹፌሮች 74.4 ሚ.ብር በላይ የመቀጫ ገቢ ይፈልጋል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የአዲስ አበባ ትራፊክ ፖሊስ ከሹፌሮች 74. ሚ.ብር በላይ የመቀጫ ገቢ ይፈልጋል</h2>


<p>የአዲስ አበባ ከተማ አስተዳደር ትራፊክ ፖሊስ በትራፊክ ደንብ መተላለፍ ሳቢያ የክስ ወረቀት ከተሰጣቸውና ቅጣታቸውን ካልከፈሉ 921 ሺ 943 አሽከርካሪዎች ላይ ከ74. ብር በላይ መቀጫ እንደሚፈልግ አስታወቀ።</p>

<p>በየጊዜው እየጨመረ የመጣው የትራፊክ አደጋና የጉዳቱንም አስከፊነት ለሕብረተሰቡ ለማሳወቅ ሲባል በ5ተኛው ትምህርት ቤቴ ኤግዚቢሽን ላይ የአስተዳደሩ የትራፊክ ፖሊስ ትምህርትን ሥልጠና ዋና ክፍል የችግሩን አሳሳቢነት የሚያመለክት መረጃ ለማቅረብ ተገዷል። በዚህም መሠረት ባለፉት አምስት አመታት ብቻ ከላይ የተጠቀሱት የአሽከርካሪ አሃዞች በደንብ መተላለፍና በሳቢያውም በሚከተለው ቅጣት ምክንያት የአስተዳደሩ ትራፊክ ፖሊስ ባለዕዳዎች ሲል ይከሳል።</p>

<p>የክፍሉ መረጃ እንደሚያመለክተው በአንድ ዓመት ጊዜ ውስጥ ብቻ 487 ሺህ 247 አሽከርካሪዎች የትራፊክ ደንብ መተላለፋቸውን ጠቅሷል። በዚሁ ዓመት ደንቡን ተላልፈው በመገኘታቸው የትራፊክ የክስ ወረቀት ከተሰጣቸው አሽከርካሪዎች 241 ሺ 751 የሚሆኑት የታክሲ ሹፌሮች መሆናቸውን ያሰምርበታል።</p>

<p>በአሁኑ ወቅት ከ200 በላይ የትራፊክ መቀጫ ያለባቸው አሽከርካሪዎች መኖራቸው የተረጋገጠ ሲሆን፤ እነዚህ አሽከርካሪዎች እያንዳንዳቸው ያለባቸው ቅጣት ከ30 ሺህ ብር በላይ እንደሆነና ይህም ማለት ወደ ስድስት ሚሊዮን ብር እንደሚሆን የቀረበው ሪፖርት ያስረዳል።</p>

<p>በስራ ላይ ያለው ደንብና የማስፈፀሚያ መመሪያ ለጥፋቱ መበራከትና ለደረሰውም የቅጣት መጠን ተጠያቂ አሽከርካሪዎች ላለመክፈላቸው አስተዋጽኦ እንዳደረገና ደንቡም ሆነ መመሪያው በድጋሚ በጥሞና ሊታይና መፍትሔ ሰጪ በሆነ መልኩ ሊዘጋጅ እንደሚገባ ተገልጿል።</p>

<p>በተጨማሪ የትራፊክ ደህንነትን ለመጠበቅ አሁን ያለው ሁኔታ ሊለወጥ እንደሚገባና አንድ አሽከርካሪ ቅጣት ከተቀጣ በኋላ ወዲያውኑ ቅጣቱን የሚከፍልበት መንገድ ሊመቻች የሚገባው አብይ ሁኔታ እንደሆነ የሚጠቁሙት የአስተዳደሩ የትራፊክ ፖሊስ ባልደረቦች አሽከርካሪዎች ቅጣቱን እስኪከፍሉ ድረስም መኪናው እንዳይንቀሳቀስ የሚደረግበት መንገድ መፍጠርም እንደሚያስፈልግ ይናገራሉ።</p>


<p class="align-center"><a href="/Gazettas/ZeMonitor/info/ZeMonitor.sera.html">ከዘ ሞኒተር ነሐሴ 23 ቀን 1995</a></p>

</body>
</html>	














