<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያ ሠራዊት አባላት የፀጥታ ቀጠናውን ጥሰው ገቡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኢትዮጵያ ሠራዊት አባላት የፀጥታ ቀጠናውን ጥሰው ገቡ</h2>


<p>የኢትዮጵያ ሠራዊት አባላት በሶስት የተለያዩ አጋጣሚዎች ጊዜያዊ የፀጥታ ቀጣናውን በያዝነው ሳምንት በህገ ወጥ መንገድ ጥሰው መግባታቸውን የተባበሩት መንግስታት ትላንትና አስታወቀ።</p>

<p>በተባበሩት መንግሥታ የኢትዮጵያና የኤርትራ የልኡካን ቡድን ቃል አቀባይ የሆኑት ነልሴንቲ ለጋዜጠኞች በሳተላይት ከአዲስ አበባና አስመራ በተደረገ መግለጫ የኢትዮጵያ ታጣቂ ወታደሮች የፀጥታ ቀጠናውን 300 ሜትር ያህል በህገ ወጥ መንገድ መግባታቸውን አክለው ተናግረዋል።</p>

<p>የፀጥታ ቀጠናው በኤርትራ ግዛት 25 ኪ.ሜ ውስጥ ከዓመታት በፊት የተቋቋመና በአሁን ሰዓት በተባበሩት መንግሥታት የሰላም አስከባሪ ቁጥጥር ስር የሚገኝ ቦታ ነው።</p>

<p>ቃል አቀባይዋ የታጠቁት የኢትዮጵያ ሠራዊት አባላት በተባበሩት መንግስታት የሰላም አስከባሪ ሀይል እንደታዩና አካባቢውን በሰላማዊ መንገድ ለቀው እንዲወጡ መጠየቃቸውን ተናግረዋል። "በተፈፀሙት ሶስቱም ሁኔታዎች በግሩፕ የነበሩት የኢትዮጵያ ሰራዊት አባላት ለሁለት ሰዓታት ያህል እግር ኳስ ሲጫወቱ ከቆዩ በኋላ አካባቢውን በሰላማዊ መንገድ ለቀው ወጥተዋል" በማለት ቃል አቀባይዋ ተናግረዋል።</p>

<p>የተፈፀመው "ህገ-ወጥ" ሁኔታ በተባበሩት መንግስታት አደራዳሪነት በአልጀርስ ሁለቱ ሀገራት የፈረሙትን ስምምነት የሚጥስ መሆኑንም ቃል አቀባይዋ አክለው ገልፀዋል።</p>

<p>በአሁን ሰዓት ሁኔታው በመንግሥትና በአካባቢው ባሉ ባለሥልጣናት መካከል ከአንሚ ጋር ምክክር እየተደረገበት እንደሆነ ለማወቅ ተችሏል።</p>

<p>"ባለሥልጣናቱ እንደዚህ ዓይነት ክስተት እንደማይደገም ቃል ገብተውልናል። ቢሆንም ሁኔታው እስከ አሁን ድረስ ምክክር እየተደረገበት ስለሚገኝ ተጨማሪ ነገሮችን ለማከል አስቸጋሪ ይሆንብኛል በማለት ቃል አቀባይዋ ተናግረዋል።</p>

<p>በግሩፕ የፀጥታ ቀጠናውን ውስጥ ስለገቡት የሰራዊት ቁጥርም ተጠይቀው መልስ ከመስጠት ተቆጥበዋል።</p>

<p>ጊዜያዊ የፀጥታ ቀጠናው በአሁን ወቅት ከ4000 በላይ በሚሆኑ የተባበሩት መንግሥታት የሰላም አስከባሪ ቁጥጥር የሚደረግበትና የሁለቱም ሀገራት ሠራዊቶች መግባት የማይፈቀድበት አካባቢ ነው።</p>


<p class="align-center"><a href="/Gazettas/ZeMonitor/info/ZeMonitor.sera.html">ከዘ ሞኒተር ነሐሴ 9 ቀን 1995</a></p>

</body>
</html>	














