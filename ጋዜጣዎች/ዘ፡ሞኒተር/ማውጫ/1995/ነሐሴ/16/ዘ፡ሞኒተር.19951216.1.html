<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በኢትዮጵያ ከሁለት ሚሊዮን በላይ ያልፈነዱ ፈንጂዎችና አረሮች ይገኛሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በኢትዮጵያ ከሁለት ሚሊዮን በላይ ያልፈነዱ ፈንጂዎችና አረሮች ይገኛሉ</h2>


<p>የኢትዮ-ኤርትራ ጦርነት ውስጥ በሀገሪቱ በተካሄዱት ጨምሮ ባለፉት ስልሳ ዓመታት ጦርነቶችና ግጭቶች ሳቢያ ከሁለት ሚሊዮን በላይ ፀረ-ሰው፣ ፀረ- ተሽከርካሪ ፈንጂዎችና ያልፈነዱ አረሮች በተለያዩ የሀገሪቱ ክፍሎች ተዘርተውና ተቀብረው እንደሚገኙ የኢትዮጵያ ፈንጂ አምካኝ ጽ/ቤት አስታወቀ።</p>

<p>እንዲሁም በሀገሪቱ በተለያዩ ጊዜያት በተካሄዱ ጦርነቶች የተጣሉና የተቀበሩ ፈንጂዎችና አረሮች በሰው ህይወት ላይ አደጋ ሳያደርሱ ለማምከን ለሚካሄደው የአቅም ግንባታ ፕሮጀክት ከ21. ሚሊዮን ብር በላይ መመደቡ ተገልጿል።</p>

<p>ይኸው ለፈንጂ ማምከን ሥራ በተመደበው በጀት በስድስት ፈንጂ አምካኝ ማሽኖች፣ ተሽከርካሪዎችና የሰለጠኑ አነፍናፊ ውሾች ግዥ እንደሚከናወን ታውቋል።</p>

<p>ፈንጂዎቹ በተለይ በህዝብ መኖሪያ አካባቢዎች፣ መንገዶች ድልድዮች፣ የእርሻና የግጦሽ መሬቶችና የመጠጥ ውሃ ቦታዎች ላይ የተቀበሩ በመሆናቸው በሰላማዊ ሰዎች ማሕበራዊና ኢኮኖሚያዊ እንቅስቃሴዎች ላይ ከፍተኛ አሉታዊ ተፅዕኖዎች እያሳደሩ መሆናቸውን የጽ/ቤቱ ዳይሬክተር አስታውቀዋል።</p>

<p>ሕብረተሰቡ የተቀበሩና የተጣሉ ፈንጂዎች የሚያስከትሉትን ጉዳት ተገንዝቦ ጥንቃቄ ማድረግ እንደሚገባ አክለው ገልፀዋል።</p>

<p>በተያያዘ ዜና በያዝነው ሳምንት በተከሰተ የፈንጂ አደጋ ስድስት ሰዎች መሞታቸውን በኢትዮጵያና ኤርትራ የሰላም አስከባሪው ኃይል ትላንትና አስታወቀ።</p>

<p>የተባበሩት መንግሥታ የልኡካን ባለሥልጣናት ትላንትና ከአዲስ አበባ አስመራ በተደረገ የሳተላይት ጋዜጣዊ መግለጫ እንደገለፁት ከሆነ አደጋው ሶስት ተጨማሪ ሰዎችን አቁስሏል።</p>

<p>እንደባለሥልጣናቱ ገለፃ ከሆነ የፈንጂ አደጋው የተከሰተው ትራክተር መኪና የተቀበረ ፈንጂ ላይ በመሄዱ ምክንያት ነው።</p>

<p>የፈንጂው አደጋ ለተባበሩት መንግስታት የሰላም አስከባሪ ሀይል "ድንበር የለሽ ሀኪሞች" በተባለ ግብረ ሰናይ ድርጅት በኩል ሪፖርት እንደተደረገላቸው ለመረዳት ተችሏል።</p>

<p>ባለሥልጣናቱ የአደጋው መንስኤ በማጣራት ላይ እንደሆነ ገልፀው ተጨማሪ አስተያየት ከመስጠት ተቆጥበዋል።</p>

<p>የሰላም አስከባሪው ኃይል በጊዜያዊ የፀጥታ ቀጠናው አካባቢ የፈንጂ አደጋ አሳሳቢ ሁኔታ እየፈጠረ መሆኑም አክሎ ገልጿል።</p>

<p>በያዝነው የፈረንጆች አመት ብቻ አስራ ዘጠኝ የፈንጅ አደጋዎች በኢትዮጵያና ኤርትራ የግዛት ክልል የተከሰተ መሆኑንና የተለያዩ የህይወትና የንብረት አደጋ ማድረሳቸውም ታውቋል።</p>

<p>ከተከሰቱት የፈንጂ አደጋዎች ወደ ሰባት የሚጠጉት በኢትዮጵያ ግዛት ውስጥ እንደሆነና አብዛኞዎቹ ፈንጂዎች አዲስ የተቀበሩ መሆናቸውን ለማወቅ ተችሏል።</p>

<p>አዲስ የተቀበሩት ፈንጂዎች በማን እየተቀበሩ ስለመሆናቸው የሰላም አስከባሪ ኃይል የሚያውቀው ነገር እንደሌለ በተደጋጋሚ ገልጿል።</p>


<p class="align-center"><a href="/Gazettas/ZeMonitor/info/ZeMonitor.sera.html">ከዘሞኒተር ነሐሴ 16 ቀን 1995</a></p>

</body>
</html>	














