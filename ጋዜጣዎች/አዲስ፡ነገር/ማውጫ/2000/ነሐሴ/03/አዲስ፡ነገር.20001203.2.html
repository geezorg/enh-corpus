<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢሕአዴግ የፓርላማ አባል በእንግሊዝ ጥገኝነት ጠየቁ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኢሕአዴግ የፓርላም አባል በእንግሊዝ ጥገኝነት ጠየቁ</h2>


<p>በሕዝብ ተወካዮች ምክር ቤት ኢህአዴግን ወክለው የመንግሥት ወጪ አስተዳደር ቋሚ ኮሚቴ ምክትል ሊቀመንበር የሆኑት አቶ በለጠ ኢታና እንግሊዝ አገር ጥገኝነት ጠየቁ።</p>

<p>የመንግሥት ወጪ አስተዳደር ኮሚቴ ብቸኛው በተቃዋሚ ፓርቲ የሚመራ ኮሚቴ ሲሆን በዚህ ኮሚቴ ውስጥ 20 አባላት አሉት። ከኮሚቴ አባላት ውስጥ ስድስቱ የተቃዋሚ ፓርቲ አባላት ሲሆኑ 14ቱ በኢህአዴግ የተወከሉ ናቸው።</p>

<p>የመንግሥት ወጪ አስተዳደር ቋሚ ኮሚቴን ሐምሌ 23 ቀን 2000 ዓ.ም ወክለው ለሥልጠና ለንደን ወደሚገኘው ናሽናል ኦዲት ኦፊስ ተቋም የተጓዙት አቶ በለጠ ለአስር ቀናት የመቆየት እቅድ እንደነበራቸው የቅርብ ምንጮች ይገልጻሉ። የመንግስት ወጪ አስተዳደር ስር ያሉ የኮሚቴ አባላት በየአመቱ ወደ እንግሊዝ በመሄድ በናሽናል ኦዲት ኦፊስ የአጭር ጊዜ ስልጠና ሲሰጣቸው ቆይቷል። ናሽናል ኦዲት ኦፊስ ከስድስት መቶ አመታት በላይ የእንግሊዝ መንግሥትን ሂሳብ ኦዲት በማድረግ የቆየ ሲሆን እ.ኤ.አ 1983 አሰራሩን መለወጡ ይታወቃል።</p>

<p>ገዢው ፓርቲ በመንግሥት ወጪ አስተዳደር ኮሚቴ ውስጥ ብዙ አባላት ቢኖረውም የሊቀመንበርነት ሚናው የተያዘው ግን በተቃዋሚው በኢዴፓ-መድኅን ነው። በኮሚቴው ውስጥ በሚነሱ ጉዳዮች በጠንካራ አቋማቸው ይታወቁ የነበሩት አቶ በለጠ ለመኮብለላቸው ምክንያት በቅርቡ በዋና ኦዲተር መስሪያ ቤት ሪፖርት ዙሪያ በተቋቋመው የአጣሪ ኮሚቴ ጉዳይ መሆኑን የቅርብ ምንጮች ይገልጻሉ።</p>

<p>ዋና ኦዲተር በመንግሥት ወጪ አስተዳደር ስር ያለ ሲሆን በዚህ አመት መጨረሻ ባቀረበው የ1998 ዓ.ም ኦዲት ሪፖርት መንግሥት ከተፈቀደለት በላይ 3 ቢሊዮን ብር በላይ መበደሩን አሳይቷል። ይህም በገዢው ፓርቲ እና በተቃዋሚ ፓርቲ አባላት መካከል አለመግባባትና ፈጥሯል። ጉዳዩ ይበልጥ ትኩርተን እንዲሰብ ያደረገው ግን ጠቅላይ ሚኒስት መለስ ዜናዊ የ2000 ዓ.ም በጀት በጸደቀበት ዕለት በፓርላማ ተገኝተው ስለመንግሥት ብድር ከተቃዋሚዎች ለቀረበላቸው ጥያቄ መልስ ከሰጡ በኋላ ነው።</p>

<p>ጠቅላይ ሚኒስትሩ በወቅቱ የኦዲት ሪፖርቱን «ከአንድ የሂሳብ ባለሙያ የማይጠበቅ ስህተት» ሲሉ የጠርቱ ሲሆን ጉዳዩንም አጣሪ ኮሚሽን ተቋቁሞ እንዲመለከተው አሳስበው ነበር። የጠቅላይ ሚኒስትሩን ሀሳብ ወደ ፓርላማ ያመጣው ኢህአዴግ አስምስት አባላት ያለበት አጣሪ ኮሚሽን እንዲቋቋም ምክንያት ሆኗል።</p>

<p>አጣሪ ኮሚሽኑ የተቋቋመው በአብላጫ ድምጽ እጩዎችን ባሳለፈው ገዥው ፓርቲ ስለሆነ የማጣራት ሂደቱ ፍትሃሚ አይሆንም በማለት የተቃዋሚ ፓርቲ አባላት ተቃውመውት ነበር። ኮሚሽኑን ማቋቋም ያለበት የመንግሥት ወጪ አስተድደር ኮሚቴ ነው ሲሉ በምክር ቤት ክርክር ማንሳታቸው ይታወሳል።</p>


<p class="align-center"><a href="/Gazettas/AddisNeger/info/AddisNeger.sera.html">ከአዲስ፡ነገር ነሐሴ 3 ቀን 2000</a></p>

</body>
</html>	
