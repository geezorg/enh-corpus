<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>በቦረና በተከሰተው ድርቅ ስድስት ሰዎች ሞተዋል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በቦረና በተከሰተው ድረቅ ስድስት ሰዎች ሞተዋል</h2>


<p>በኦሮሚያ ክልል በቦረና ዞን ለድርቅ ተጋላጭ በሆኑ ወረዳዎች በተከስተው ረሃብ ስድስት ሰዎች ሲሞቱ ወደ 100 ሺህ የሚጠጉ ሰዎች ደግሞ የረሃብ አደጋ አንዣቦባቸዋል።</p>

<p>ከድርቁ ጋር በተያያዘ የሞቱት ስድስት ሰዎች በሞያሌና ድሬ በተባሉት የቦረና ወረዳዎች ውስጥ ነዋሪ የነበሩ ናቸው። «የዚህ ዓይነት የምግብና የውሃ እጥረት ሲከሰት ከዚህ ጋር ተያይዞ በሽታዎች ይፈጠራሉ። የምግብ እጥረቱ በተከሰተባቸው በሞያሌና ድሬ ወረዳዎች ዕርዳታው ከመድረሱ በፊት በምግብ እጥረትና በበሽታ ስድስት ሰዎች ሞተዋል። ሲሉ የቦረና ዞን ዋና አስተዳዳሪ አቶ አብዱልቃድር አብዲ ለአዲስ ነገር ገልፀዋል።</p>

<p>ችግሩ የተከሰተባቸው ወረዳዎች ሞያሌ ፣ ድሬ ፣ ዳሳ ፣ ዲሎ ሆዴ ፣ ሎላ ፣ ብዪ ፣ እራሮ ተልተሌ ፣ መልካ ሱዳ ፣ ዱግዳ ደዋ የተባሉ አካባቢዎች ናቸው። እስካሁን 306476 ሰዎች ለችግር ተጋልጠው ጊዜያዊ እርዳታ እየተደረገላቸው ሲሆን በተጨማሪም ከ100 ሺህ በላይ ሰዎች ተጨማሪ ዕርዳታ እንደሚያስፈልጋቸው እየተገለጸ ነው።</p>

<p>«ብዙዎች ይመጣሉ ፣ ፎቶግራፍ ያነሱናል ፣ ግን ካንዣበበብን አደጋ በበቂ ሁኔታ እየታደገን ያለ የለም» ሲሉ ያማርራሉ አንድ የአካባቢው አርብቶ አደር። ድርቁ ሰማንያ በመቶ ደርሶ በነበረው የአካባቢው የትምህርት ሽፋን ላይም ተፅዕኖ አሳድሯል። በዚሁ ምክንያት በቦረና ዞን የተለያዩ ወረዳዎች ትምህርት ቤቶች እየተዘጉ ነው። በዘጠኝ ቆላማ ቦታዎች ከግማሽ በላይ ትምህርት ቤቶች መዘጋታቸውን አቶ አብዱልቃድር ይገልጻሉ። የተባበሩት መንግስታት የሰብአዊ ጉዳዮች ማስተባበሪያ ጽህፈት ቤት (UN/OCHA) ማክሰኞ ዕለት ባወጣው መግለጫ በበኩሉ በውሃ እጥረት ምክንያት በቦረና ዞን የሚገኙ 29 ትምርህርት ቤቶች ለመዘጋት መገደዳቸውን የገለጸ ሲሆን ይህም 3700 ህጻናትን ከመደበኛ ትምህርታቸው እንዳፈናቀላቸው ጠቅሷል።</p>

<p>በድርቁ መባባስ ምክንያት «አርብቶ አደሮች ሳር እና ውሃ ወደሚገኝባቸው ቦታዎች እየተንቀሳቀሱ በመሆናቸው ትምህርት ቤቶቹ ሊዘጉ ችለዋል» ይላሉ አብዱልቃድር። በቦረና ዞን ከፍተኛ የውሃና የዝናብ እጥረት ተከስቷል። ኩሬዎች ደርቀዋል ፣ ያልደረቁ አንዳንድ የውሃ ጉድጓዶች መጠን ሰው ሊደርስባቸው ከማችል ጥልቀት በታች እየወረዱ ነው። ድርቁ እ.ኤ.አ ከ2000 በኋላ ሲከሰት ለሁለተኛ ጊዜ ነው። ቀድሞ ድርቁ የሚከሰተው በየአምስት ዓመቱ የነበረ ቢሆንም አሁን ግን ያለፈው የተከሰተው ድርቅ ከተፈጠረ ከሁለት ዓመት በኋላ በመሆኑ ባለሞያዎችን ይበልጥ አሳስቧል።</p>

<p>በቦረና ዞን ሁለት የዝናብ ወቅቶች የተለመዱ ናቸው። ከመስከረም እስከ ኅዳር እና ከመጋቢት እስከ ግንቦት በብዙ ለድርቅ ተጋላጭ አካባቢዎች በመስከረም ባለመዝነቡ እንዲሁም በአንዳንድ ወረዳዎች ባለፈው ዓመት መጋቢት ላይ መዝነብ የነበረበት ዝናብ ባለመከሰቱ የሚጠበቀው አደጋ የከፋ እንዳይሆን አስግቷል።</p>

<p>በኦሮሚያ ክልል መንግሥትና ቁጥራቸው አነስተኛ በሆኑ መንግስታዊ ያልሆኑ ድርጅቶች ሳር እና ውሃ በበቂ ለማድረስ እየተሞከረ ቢሆንም ያለው እንቅስቃሴ ውስጥ ነው። በዞኑ ለ300 ሺህ ተጋላጮች 18 ቦቴዎች ብቻ ውሃ በማቅረብ ላይ ይገኛሉ።</p>

<p>ድርቁ በሰዎች ላይ ከደቀነው አደጋ በተጨማሪ በሚሊዮን የሚቆጠረው እና «የቦረና» እየተባለ በሚጠራው የከብት ቀንድ ዘር ላይም ከፍተኛ ዕልቂት ሊያደርስ ይችላል እየተባለ ነው። አቶ አብዱቃድር በቦረና ለጉዳት እየተዳረጉ ያሉት የከብቶች ቁጥር እስከ አንድ ሚሊዮን በላይ አደርሶታል። ድርቁ በዚሁ ከቀጠለ ከቦረና ከብት ውስጥ 16 በመቶ ብቻ ሊተርፍ ይችላል ተብሎ እንደሚገመት አቶ መሊቻ ሎጄ የዞኑ የግብርና እና ገጠር ልማት ሐላፊ ገልፀዋል።</p>

<p>በተለያዩ ወረዳዎችም ብዛት ያላቸው ከብቶች እየሞቱ ይገኛል። በተዘዋወርንባቸው ወረዳዎች በተለይም በድር ወርኒ የሞቱ እና በረሃብ በመጎዳታቸው ለመንቀሳቀስ የተቸገሩ ቀንድ ከብቶችን ተመልክተናል። በሚዬ ወረዳ ልዩ ስሙ ዱባን በተባለ አካባቢ የሚገኙ አርብቶ አደሮች ደግሞ በዙሪያቸው የሚገኙ ከብቶቻቸውን አፅም ለመቅበር ተገደዋል። በቦረና ከብት ላይ ያንዣበበው አደጋ ቀንድ ከብቱ ኅልውና ላይ እና በዘመናት የተከማቸ የጄነትክስ ሃብት ሀገሪቱን ሊያሳጣ እንደሚችል ባለሞያዎች ስጋት ገብቷቸዋል።</p>

<p>እደመንግስታቱ ድርጅት መግለጫ ከሆነ የድርቁ ስጋት ከቦረና ዞን ተሻግሮ በኦሮሚያ ክልል ውስጥ በሚገኙት በባሌ ፣ ምስራቅ ሐረርጌ ፣ ጉጂ እና ሊበን ዞኖችም ተስፋፍቷል። የደቡብ ክልል ዞኖች የሆኑት ጋሞ ጎፋ ፣ ሀዲያ ፣ ከንባታ ፣ ሲዳማ ፣ ደቡብ ኦሞ እና ወላይታ ዞኖችም ችግሩ እንደሚያሰጋቸ የተባበሩት መግስታት ጽሕፈት ቤቱ አስታውቋል።</p>


<p class="align-center"><a href="/Gazettas/AddisNeger/info/AddisNeger.sera.html">ከአዲስ፡ነገር መጋቢት 6 ቀን 2000</a></p>

</body>
</html>	
