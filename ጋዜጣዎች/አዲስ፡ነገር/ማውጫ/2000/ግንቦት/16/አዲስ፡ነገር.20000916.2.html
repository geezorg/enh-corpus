<?xml version="1.0" encoding="UTF-8"?>
 <!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>በተመረዘ ዘይት በተከሰተው በሽታ ተኝተው ከሚታከሙት መካከል ሰባቱ በአስጊ ሁኔታ ላይ ናቸው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በተመረዘ ዘይት በተከሰተው በሽታ ተኝተው ከሚታከሙት መካከል ሰባቱ በአስጊ ሁኔታ ላይ ናቸው</h2>


<p>የተከሰተው በሽታ መንስኤው በአሸዋማ መሬት ላይ የሚበቅል እሾኻማ ፍሬ (እጽ) የተቀላቀለበት የሠሊጥ ዘይት ነው። ኦልፌ ቀራኒዮ ፣ ልደታ ፣ ጉለሌ እንዲሁም አዲስ ከተማ ክፍለ ከተሞች ችግሩ በከፍተኛ ሁኔታ የታየባቸው ናቸው።</p>

<p>በአዲስ አበባ በተለያዩ ክፍለ ከተሞች የተክሠተው እና በአምስት ግለሰቦች ሞት ምክናያት በሆነው በሽታ ተጠቅተው በጥቁር አንበሳ ሆስፒታል ህክምናቸንውን እየተከታተሉ ከሚገኙ 16 ሕሙማን ሰባቱ በአስጊ ሁኔታ ላይ ሲገኙ አንዲት ሴት ህመምተኛ በአሳሳቢ ቡኔታ ላይ ይገኛሉ</p>

<p>በጤና ጥበቃ ሚኒስቴር በአዲስ አበባ የተከሰተውን በሽታ መንስዔ ለማጥናት በተቋቋመው ቡድን እንስኤው የተመረዘ ዘይት መጠቀም መሆኑን ይፋ የተደረገ ሲሆን እስከ ማክሰኞ ድረስ ብቻ 40 ሕሙማን በጥቁር አንበሳ ሆስፒታል እንዲሁም በተለያዩ የህክምና ተቋማት ሕክምና እንደተደረገላቸው ተነግሯል። በማክሰኞው የቡድኑ ጋዜጠዊ መግለጫ መሠረት በሽታው የሚተላለፍበት መንግድም ሆነ መከላከያ ገና በምርመራ አልተረጋገጠም።</p>

<p>በአሁኑ ወቅት በጥቁር አንበሳ ሆስፒታል በከፍተኛ ክትትል ሥር ለሚገኙት የበሽታው ተጠቂዎች ክሌሎች ሕክምናዎች በተጨማሪ የአርቴፊሻል መተነፈሻ አካል እርዳታ እየተሰጣቸው ይገኛሉ። ከምርምር ቡድኑ አባላት አንዱ የሆኑት እና የጥቁር አንበሳ የድንገተኛ ሕሙማን ማስተናገጃ አስተባባሪ ዶክተር አክሊሉ አዛዥ ለአዲስ ነገር እንደገለጹት በሽታው የህሙማኑን ሳንባ ከአገልግሎት ውጭ ስላደረገው ኦክስጂን በቀጥታ ወደ ሳንባቸው እንዲደርስ በማድረግ የአርቲፊሻል አተነፋፈስ ክትትል እየተደረገላቸው ነው። የተቀሩት የኦክስጂን እና የአለርጂ መድሃኒት (ሰውነታቸው እንዳይቆጣ) እየተሰጣቸው እንደሚገኝ ዶክተር አክሊሉ ተናግረዋል።</p>

<p>ህሙማኑ በሶስት ተከፍለው ህክምና እንዲሰጣቸው ቡድኑ በመጀመሪያዎቹ ምድብ ያሉት የእግር እብጠት ብቻ ያሳዩ ሲሆን ሁለተኛዎቹ ደግሞ መጠነኛ ሳል የተቀላቀለ የመተንፈሻ አካል ችግር የገጠማቸው ናቸው። በሶስተኛ ምድብ የሚገኙት ደግሞ ከፍተኛ የመተንፈሻ አካል ችግር የገጠማቸው እና ደም የተቀላቀለው አካታ ያላቸው መሆናቸውን አብራርተዋል።</p>

<p>እንደ ቡድኑ አባላት ገለጻ የእግር እብጠት ብቻ የተከሰተባቸው ህሙማን በአቅራቢያቸው ወደሚገኘው የጤና ማዕከል መሄድ የሚችሉ ሲሆን በሁለተኛው እና ሶስተኛው ምድብ ውስጥ ያሉ ህሙማን የሚያሳዩትን ምልክት የሚታይባቸው የበሽታው ተጠቂዎች ደግሞ ወደ ጥቁር አንበሳ ሆስፒታል መሄድ እንደሚገባቸው ጠቁመዋል። በአሁኑ ጊዜ ከዚህ በሽታ ጋር በተያያዘ በቀን ቢያንስ ሁለት ህሙማን የሚያስተናግደው የጥቁር አንበሳ ሆስፒታልን ጫና ለመጋራት የዘውዲቱ ሪፈራል ሆስፒታል በዝግጅት ላይ ይገኛል።</p>

<p>በአዲስ አበባ ከግንቦት አንድ ቀን ጀምሮ የተከሰተው በሽታ መንስኤው በአሸዋማ መሬት ላይ የሚበቅለው እሾሃማ ፍሬ (እፅ) የተቀላቀለበት የሠሊጥ ዘይት መሆኑን ሁኔታውን ሲያጠና የነበረው የምርምር ቡድን ገልጿል። ፍሬው ኤፒዴሚክ ዶፕሰን የተባለ መርዛማ ንጥረ ነገር በውስጡ የያዘ ሲሆን በአየር ጤና ክፍለ ከተማ የሚገኙ ዘይት አቅራቢዎች ይህን እፅ ከሠሊጥ ዘይት ጋር በመቀላቀል ለገበያ ሲያቀርቡ እንደነበር ቡድኑ ባደረገው አሰሳ እንደተደረሰበት ተገልጿል።</p>

<p>ለምግብነት የሚያገለግል መርዛማ እፅ የተቀላቀበለት ዘይት በሽያጭ ያቀረቡት ሁለት የዘይት መጭመቂያዎች መታሸጋቸውን ፣ ዘይቱን በማከፋፈል ሥራ ላይ የተሠማሩ ናቸው በተባሉ ሱቆች ላይም ክትትል እየተደረገባቸው መሆኑን ቡድኑ ጨምሮ አስረድቷል። ኮልፌ ቀራኒዮ ፣ ልደታ ፣ ጉለሌ እንዲሁም አዲስ ከተማ ክፍለ ከተሞች ችግሩ በከፍተኛ ሁኔታ የታየባቸው ናቸው።</p>


<p class="align-center"><a href="/Gazettas/AddisNeger/info/AddisNeger.sera.html">ከአዲስ፡ነገር ግንቦት 16 ቀን 2000</a></p>

</body>
</html>	
