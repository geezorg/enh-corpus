<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>አቶ መለስ ከፓርላማ ለምን ጠፉ?</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">አቶ መለስ ከፓርማ ለምን ጠፉ?</h2>


<p>የሸንጎው አባላት በዚህ ሳምንት በጉዳዮች ተምበሽብሸው ከርመዋል። ፓርላማው ክረምት መግባቱን ተገን አድርጎ በዚህ ወር መጨረሻ እረፍት ከመውጣቱ በፊት ሪፖርታቸውን ያላቀረቡ መሥሪያ ቤቶች እየተዋከቡ ለስሚ ቀርበዋል። የማዕድን እና ኢነርጂ ፣ የታክስ ፣ የምርጫና የምርጫ ቦርድ ጉዳዮች ... የእርስዎ የፓርላማ ዘጋቢን አጫጭር ማስታወሻ ደብተሮች አጣበዋል። ነገር ግን በፓርላማው ሕንፃ ኮሪደሮች የሸንጎው አባላት የሚንሾካሾኩት ስለ ታክስ ገቢ መጨመር ወይም ስለ መብራት ኃይል ፈረቃ ማቆሚያ ቀን አልነበረም። ከቡራን እና ክቡራት ፣ የፓርላማው የሳምንቱ እውነተኛ አጀንዳ የጠቅላይ ሚኒስትር መለስ ዜናዊ ጉዳይ ነበር። በርካታ አባላቱ «አቶ መለስ የት ገቡ?» ሲሉ ተደምጧል።</p>

<p>እነዚህን አባላት ያስጨነቃቸው እና የሚያነጋግራቸው የጠቅላይ ሚኒስትሩ ጤንነት አልነበረም። የአጀንዳው ርእስ ጉዳይ ጠቅላ ሚኒስትሩ ጤንነት አልነበረም። የአጀንዳው ርእስ ጉዳይ ጠቅላይ ሚኒስትሩ ማክሰኞ ከሰዓት በተቃዋሚዎች ቀን ፓርላማ ይገኛሉ ተብለው መቅረታቸው ነበር። አባላቱ የጠቅላይ ሚኒስትሩን መቅረት የሰሙት ማክሰኞውኑ ወደ ሸንጎው ግቢ ስብሰባውን ለመታደም ሲገቡ ነበር። ተይዞ የነበረው አጀንዳ ላልተወሰነ ጊዜ መዘዋወሩን የሚገልጽ መግለጫ በማስታወቂያ ቦርዱ ላይ ተለጥፏል። አጀንዳው በኢትዮጵያ ያለውን ረኅብ ይመለከታል። አጀንዳውን ያቀረበው ኢዴአፓ መድኅን ነው። በሸንጎው የፓርቲው ተጠሪ አቶ አብዱራህማን አህመዲን ጠቅላይ ሚኒስትሩ እንዲመልሱላቸው የጠየቁት አምስት መሠረታዊ ጥያቄዎችን መኾኑን ነግረውኛል። ዋነኛው ጥያቄው ዓለም ስለኢትዮጵያ ረኅብ ሲያወራ መንግሥት ችግሩን ሳይገልጽ ለምን ዘገየ የሚል ነው። ጠቅላይ ሚኒስትሩ ስለችግሩ ለፓርላማ አባላት ለመግለጽ የያዙትን ቀጠሮ በመሰረዝና በማራዘም የኢዴአፓን ጥያቄ የበለጠ አጠናክረውታል።</p>

<p>አቶ መለስ አለመገኘታቸውን አስመልክቶ የፓርላማው አንድ የኢህአዴግ አባል ሪፖርት ስላልተሰበሰበ መኾኑን ገልጸውልኛል። «በፓርላማ ኮሪደርም ምክትል ጠቅላይ ሚኒስትሩ አቶ አዲሱ ለገሰ ረኅብ ካጠቃቸው ቦታዎች አንዱ የኾነው የሶዶን አካባቢ ለመጎብኘት መሄዳቸው የውይይት ነጥብ ነበር።» አቶ መለስ ሪፖርቱን ሙሉ ለሙሉ ሳያገኙ መልስ ለመስጠት አለመፈለጋቸው እንዳለ ሆኖ የመንግሥት ባለሥልጣናት ድርቅ ወደ ደረሰባቸው ቦታዎች መሄድ የጀመሩት አሁን መኾኑ አንዳንድ የፓርላማ አባላትን አስጨንቋል። የእርስዎን የፓርላማ ዘጋቢ ደግሞ ከሦስት ዓመት በፊት በአሜሪካ የደረሰውን ውድመት አስታውሶታል። የአገሪቱ ፕሬዚዳንት ጆርጅ ቡሽ በማዕበሉ የተጎዱ ቦታዎችን የጎበኙት አደጋው ከደረሰ ከአራት ቀናት በኋላ ስለ ነበር የአሜሪካ ሚዲያ ፕሬዚዳንቱ «ዘግይተዋል» በማለት ካትሪናዊ ትችት አውርደውባቸዋል። አቶ መለስ በዚህ ሳምንት በሸንጎው «የውኃ ሽታ ከመኾናቸውም በላይ በፓርላማው አባላት ዘንድ መንግሥት ረኅቡን በተመለከተ አፋጣኝ ምላሽ አለመስጠቱ የመንሾካሾኪያ ርእስ ጉዳይ ቢኾን ይሻል ነበር» ብለውኛል በሐሙሱ የፓርላማ ድራማ ተሳታፊ ነበሩ አንድ የተቃዋሚ ፓርቲ አባል።</p>


<p class="align-center"><a href="/Gazettas/AddisNeger/info/AddisNeger.sera.html">ከአዲስ፡ነገር ሰኔ 14 ቀን 2000</a></p>

</body>
</html>	
