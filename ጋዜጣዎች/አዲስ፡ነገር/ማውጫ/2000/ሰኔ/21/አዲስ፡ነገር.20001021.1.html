<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የብሌር አፍሪካ ፓናል ኢትዮጵያ «ዴሞክራሲያዊ» እንዳልሆነች አስቀመጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የብሌር አፍሪካ ፓናል ኢትዮጵያ «ዴሞክራሲያዊ» እንዳልሆነች አስቀመጠ</h2>


<p>በቀሞው የእንግሊዝ ጠቅላይ ሚኒስትር ቶኒ ብሌር አነሳሽነት የተመሠረተው የአፍሪካ ፕሮግረስ ፓናል ሰሞኑን ባወጣው ሪፖርት ኢትዮጵያን ዴሞክራሲያዊ ያልሆነች አገር ሲል ፈርጇታል። ይህ የፕሮግረስ ፓናል እ.ኤ.አ በ2005 በአፍሪካ ልማት ዙሪያ አጠቃላይ ሪፖርት አቅርቦ የነበረው የብሌር ኮሚሽን ቀጣይ ተቋም ነው።</p>

<p>የሚኒስር ብሌር የአፍሪካ ኮሚሽን መስራች ከበሩት መካከል አንዱ ጠቅላይ ሚኒስትር መለስ ዜናዊ ናቸው። ጠቅላይ ሚኒስትሩ ይህ ለአፍሪካ እድገት ዴሞክራሲ መልካም አስተዳደር እና የሚዲያ ነጻነት ወሳኝ መሆናቸውን ያስቀመጠ ሪፖርት ዋነኛ ነዳፊዎች አንዱ አቶ መለስ ሲሆኑ አዲሱ ሪፖርት በግልጽ ጠቅላይ ሚኒስትሩን አይተች እንጂ ኢትዮጵያን ዴሞክራሲያዊ ካልሆኑ አገሮች መመደቡ ታዛቢዎችን አስገርሟል። አንዳንዶችም ሪፖርቱ አቶ መለስ በሶስት ዓመት በሚስተር ብሌር እንደ አፍሪካ ተስፋ ከመታየት ወደ ዲሞክራሲያዊ ያልሆነ መንግሥት መሻገራቸውን ያሳያል ብለዋል። ይህ ሪፖርት የሴንተር ፎር ግሎባል ጂቨሎፕመንት ፌሎው የሆኑት ስቴቪ ራዴልተን በአፍሪካ ዴሞክራሲ ላይ ያቀረቡትን ሪፖርት በመቀበል በአህጉሪቱ 23 የሚሆኑ አገሮች ዴሞክርሲያዊ ተደርጎ ሊቆጠሩ እንደሚችሉ የተገልጸ ሲሆን ፣ ኢትዮጵያ ከዚህ ዝርዝር ውስጥ የለችበትም። ከኢትዮጵያ ጋር ሩዋንዳ ፣ ኤርትራ ፣ ዑጋንዳ እና ዚምባብዌ በአንድ ፍርጅ ዴሞክራሲያዊ ያልሆኑ ተብለው ተቀምጠዋል። ሪፖርቱ በ1997 በስኮትላንድ ግሌን ኤግልስ በኮሚሽኑ አስተባባሪነት በአደጉ አገሮች እና በልማት ወደ ኋላ በቀሩ አገሮች መካከል የተደረገውን ስምምነት አተገባበር በሰፊው ይዳስ ሳል። በዚህ ስምምነት እ.ኤ.አ. በ2010 የአፍሪካ መንግሥታት ብጥብጥን እና ሙስናን በግማሽ እንዲቀንሱ እና ይህንን ለማገዝም የበለጸጉ አገሮች ለአህጉሪቱ የሚሰጡትን ርዳታን በእጥፍ ለማሳደግ ቃል ገብተው ነበር። የአፍሪካ ፕሮግረስ ፓናል ሁለቱም ወገኖች የገቡትን ቃል መጠበቅ እንዳልቻሉ ይፋ አድርጎታል።</p>

<p>በዚህ በቀድሞው የተባበሩት መግንሥታት ድርጅት ዋና ፀሐፊ ኮፊ አናን ይፋ የሆኑ ሪፖርት ቃላቸውን አልጠበቁም የተባሉት የበለጸጉ አገሮችንም ይፋ ሆነዋል። ሪፖርቱ ይህን ዝርዝር የወሰደው ኦርጋናይዜሽን ፎር ኮኦፕሬሽን ኤንድ ዴቨሎፕመንት ከትባለ ተቋም ነው። ሪፖርት መሠረት ስድስት አገሮች የእርዳታ ቃላቸውን አልጠበቁም ተብለዋል። ዝርዝሩ ውስጥ ኖርዌይ እና ጃፓን ይገኙበታል። በ2007 የፈረንሳይ ፕሬዚዳንታዊ ውድድር አሽነፈው የመጡት ኒኮላስ ሳርኮዚ ከአጠቃላይ የፈረንሳይ የምርት መጠን (ጂዲፒ) 0.5 በመቶ የሚሆነውን እንደሚረዱ ቃል የገቡ ሲሆን የሚሰጡትን ርዳታ ወደ 2010 አሸጋግረውታል።</p>


<p class="align-center"><a href="/Gazettas/AddisNeger/info/AddisNeger.sera.html">ከአዲስ፡ነገር ሰኔ 21 ቀን 2000</a></p>

</body>
</html>	
