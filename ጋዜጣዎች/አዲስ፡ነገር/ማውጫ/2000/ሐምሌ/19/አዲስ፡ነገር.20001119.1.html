<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የቴዲ አፍሮ ጠበቃ ጉዳዩን እየተመለክቱ ያሉትን ዳኛ ሊከሱ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የቴዲ አፍሮ ጠበቃ ጉዳዩን እየተመለከቱ ያሉትን ዳኛ ሊከሱ ነው</h2>


<p>የቴዲ አፍሮ ጠበቃ አቶ ሚሊዮን አሰፋ ጉዳዩ በመመልከት ላይ የሚገኙትን ዳኛ ልዑል ገብረ ማርያምን እና የአስከሬን ምርመር ውጤቱን በተረጐሙት ምስክር ላይ ክስ አቀርባለሁ ሲሉ ለአዲስ ነገር ገለጹ። ፍርድ ቤቱ ቴዲ በተከሰሰበት ወንጀል ይከላከል በማለት በሰጠው ውሳኔም ላይ ይግባኝ እንደሚጠይቁ ጨምረው ገልጸዋል።</p>

<p>ቴዲ አፍሮ በተክሰሰበት ወንጀል ጠበቃ ሆነው እየሰተከራከሩ የሉት አቶ ሚሊዮን እንደገለጹት ከዳግማዊ ምኒልክ ሆስፒታል የቀረበው የአስከሬን ምርመራ «የተሳሳተ ነው» ብለዋል። «ዳግማዊ ምኒልክ አስከሬን የመረመረበትን ቀን መግለጹ ስሕተተኛ ያደርገዋል። በምርመራው መቅረብ ያለብት የሞተውበት ቀን መሆን አለበት» በማለት ምርመራው የተደረገበትን ቀን መገለጹ ድርጊቱ የተፈጸመበት ጊዜ አያሳይም በማለት ይግባኛቸውን እንደሚያቀርቡ ገልጸዋል። የአስከሬን ምርመራ ውጤት ቴዲ አፍሮ ስለመግጨቱ እና ስለምግደሉ አስረጂ አይደለም ሲሉ ጠበቃው ጨምረው ይገልጻሉ። ኩባዊው ዶክተር ላደስፔርቶ ሞያ በሰጡት ቃል ላይ «አስከሬኑ ሆስፒታል የገባው በጥቅምት 23 ለመሆኑ ከፖሊስ ወረቀት ላይ ዐየን ነው የሚሉት። ይህ ደግሞ ሬሳው በዕለቱ መግባቱን አያሳይም ፤ እንደውም አስከሬኑ ሆስፒታል ከገባ አንድ ቀን ወይም ሳምንት ሆኖታል ለማለት የሐኪም ምርመራ ያስፈልገዋል። ሐኪሙ የገለጹት አስከሬኑ ምን ያህል ጊዜ እንደቆየ ሳይሆን በፖሊስ ወረቀት ላይ ያዩትን ማስፈራቸውን ነው» ሲሉ ይገልጻሉ።</p>

<p>የቴዲ ጠበቃ አቶ ሚሊዮን «እነዚህ ሁሉ ስሕተቶች ሲሠሩ ለፍርድ ቤቱ ተቃውሟቸንን እንዳንገልጽ በዳኛ ተከልክለናል» ያላሉ። «ፍርድ ቤቱ እንደ ከሳሽ ሆኖ የዐቃቤ ሕግን ሥራ ተክቶ ማስረጃ ቆጥሮብናል» በማለት ከገለጹ በኋላ በቀጠይ ዳኛ ልዑል ገብረማርያም ለዳኞች አስተዳደር በዲሲፕሊን እንከሳለን ፤ በተጨማሪም የሕክምና ወረቀቱን የተረጐሙትን ባለሞያ በሥነ ምግባር ጉድለት በወንጀል ክስ እንመሰርትባቸዋለን ሲሉ ገልጸዋል።</p>

<p>ቴዲ አፍሮ ሰኞ ሐምሌ 14 ቀን በነበረው ቀጠሮ ፍርድ ቤቱ በሰጠው ውሳኔ ተከሳሹ እንዲከላከል ሲል መወሰኑ ይታወሳል። በዕለቱ ፍርድ በቱ ውሳኔውን ሲሰጥ ከሳሽ ዐቃቤ ሕግ ያቀረበው የሰው እና የሰነድ ማስረጃ የማያወላዳ ስለሆነ ተከሳሹ የመከላከያ ምስከሮቹን ያሰማ ሲል መወሰኑ የታወስ ነው። በውሳኔው በሠረት የተከሳሽን ምስክሮች ለመስማት ለመስከረም 29 ቀን 2001 ዓ.ም መቀጠሩ የሚታወስ ነው። ሐምሌ 4 ቀን በነበረው የፍርድ ቤት ውሎ ሂደት በጽሑፍ ተገልብጦ ይሰጣቸው የሚል ትእዛዝ በፍርድ ቤቱ ቢሰጥም እስከ አሁን ድረስ እንዳልደረሳቸው አቶ ሚሊዮን ይገልጻሉ።</p>


<p class="align-center"><a href="/Gazettas/AddisNeger/info/AddisNeger.sera.html">ከአዲስ፡ነገር ሐምሌ 19 ቀን 2000</a></p>

</body>
</html>	
