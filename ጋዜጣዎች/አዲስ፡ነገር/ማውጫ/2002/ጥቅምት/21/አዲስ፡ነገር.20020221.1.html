<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title> የአውሮፓ ኅብረት ለምርጫ 2002 ታዛቢነት ተጋበዘ </title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የአውሮፓ ኅብረት ለምርጫ 2002 ታዛቢነት ተጋበዘ</h2>


<p>የአውሮፓ ኅብረት የምርጫ ታዛቢዎች በ2002 ዓ.ም የሚደረገውን አገራዊ ምርጫ እንዲታዘቡ ገዢው ፓርቲ ኢሕአዴግ ግብዣ አቀረበ።</p>

<p>የአፍሪካ ኅብረት እና የካርተር ማዕከል ቀደም ብሎ የተጋበዙ የምርጫ ታዛቢዎች ሲሆኑ የአውሮፓ ኅብረት ታዛቢ ቡድን ግብዣ መዘግየቱ ይታወሳል። «የአውሮፓ ኅብረት ፓርላማ ቡድን በ2002ቱ ምርጫ ላይ በታዛቢነት የሚገኝ ቢሆንም ምን ያህል ታዛቢ የሚለው ገና አልተወሰነም» ሲሉ በተወካዮች ምክር ቤት የመንግሥት ተጠሪ የሆኑት አቶ ኀይለማርያም ደሳለኝ ለአዲስ ነገር ገልጸዋል።</p>

<p>የ2002ቱ ምርጫ ታዛቢ ቡድን አባላት ቁጥር እና የቡድን ዝርዝር እንቅስቃሴ ምን እንደሚሆን አቶ ኀይለ ማርያም ይናጋራሉ። የምርጫ ታዛቢ ቡድን በምራጫ ወቅት ስለሚኖሩት ተግባራት ያብራሩት እኚሁ የመንግሥት ተወካይ «ሁላችንንም የምርጫ ሥነ ምግባር ሕጉ ይገዛናል» ይላሉ።</p>

<p>የአውሮፓ ኅብረት ታዛቢ ቡድን በምርጫ ወቅት በሚኖሩት እንቅስቃሴዎች ላይ የተወሰኑ ገደቦች ሊደረግበት እንደሚችል አንዳንድ ቅርበት ያላቸው ምንጮች ይናገራሉ። «ጋዜጣዊ መግለጫው መቼ መሰጠት እንዳለበት የምርጫው ሥነ ምግባር ኮድ ያስቀምጣል» የሚሉት አቶ ኀይላማርያም የምርጫ ሥነ ምግባር ኮዱ ከአውሮፓውያን የተወሰደ ስለሆነ ለእነርሱ ግልጽ ነው በማለት ያብራራሉ። በ2002 ዓ.ም በሚደረገው አገራዊ ምርጫ ላይ ከካርተር ማዕከል በተጨማሪ የአሜሪካ መንግሥት በኤምባሲው አማካኝነት ምርጫውን ሊታዘብ እንደሚችል እኚሁ የመንግሥት ተጠሪ ገልጸዋል።</p>

<p>ከምርጫ 97 የምርጫ ውጤት ጋር በተያያዘ በአውሮፓ ኅብረት የታዛቢዎች ቡድን እና በኢትዮጵያ መንግሥት መካከል አለመግባባት መፈጠሩ ይታወሳል። በዚሁ አለመግባባት የአውሮፓ ፓርላማ ታዛቢ ቡድንን በመሪነት ይዘው የመጡት የአውሮፓ ፓርላማ አባል አና ጎመዝ የተመራው የታዛቢ ቡድን 159 አባላትን የያዘ ሲሆን የምርጫ 97ን የምርጫ ቅስቀሳን፤ የድምፅ አሰጣጥ ሂደት እንዲሁም የድምፅ ቆጠራውን ታዝቧል። የምርጫ ታዛቢ ቡድኑ ከመጋቢት መጀመሪያ ጀምሮ እስከ ሚያዚያ መጨረሻ 1997 ዓ.ም ተጠቃሎ መግባቱ ይታወሳል። ለታዛቢ ቡድኑ የአውሮፓ ኮሚሽን ከ2.8 ሚሊዮን ዩሮ በላይ ወጪ በማድረግ ምርጫውን እንዲታዘቡ አድርጎ ነበር።</p>


<p class="align-center"><a href="/Gazettas/AddisNeger/info/AddisNeger.sera.html">ከአዲስ፡ነገር ጥቅምት 21 ቀን 2002</a></p>

</body>
</html>	
