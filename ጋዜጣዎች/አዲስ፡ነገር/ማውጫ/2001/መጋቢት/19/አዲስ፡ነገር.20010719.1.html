<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የአንድነት ፓርቲ የብሔራዊ የምክር ቤት አባል ሕገመንግሥታዊ ስርዓትን በመናድ ተከሰሱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የአንድነት ፓርቲ የብሔራዊ የምክር ቤት አባል ሕገመንግሥታዊ ስርዓትን በመናድ ተከሰሱ</h2>


<p>የፌደራል ከፍተና ዐቃቤ ሕግ የቅንጅት ለአንድነት እና ለዴሞክራሲ ፓርቲ አባል እና ደጋፊ ናቸው ያላቸውን ግለሰብ «ሕገመንግሥታዊ ስርዓቱን በኃይል በሕገወጥ መንገድ» በመናድ ከሰሰ።</p>

<p>ዐቃቤ ሕግ የከሰሳቸው አቶ አቢዩ በለው በአሁኑ ወቅት የአንድነት ለፍትህ እና ለዲሞክራሲ ፓርቲ የብሔራዊ ምክር ቤት አባል ሲሆኑ ለክስ ያበቃቸውን ድርጊት ፈጸሙ የተባሉት በጥቅምት 1999 ዓ.ም ነው። አቶ አቢዩ የተከሰሱት ቀድሞ የቅንጅት አባል ከነበሩት አቶ ስለሞን አሸናፊ ጋር በአንድ መዝገብ ነው።</p>

<p>በሁለቱ ግለሰቦች የተመሰረተው ክስ «ዝክረ ሰማዕት ዕለተ ማክሰኞ ጥቅምት 22 ቀን 1999 ዓ.ም» እና «ነፃነት ለአንድነት» የሚሉ ርዕሶች ያሏቸውን ጽሁፎች አሰራጭታችኋል በማለት ነው። አቃቤ ሕግ በክስ ማመልከቻው ከምርጫ 97 ጋር በተያያዘ በተከሳሾቹ ተፅፎ ተበትኗል ያላቸውን ሰነዶች «ሕዝብን በመንግሥት ላይ እና ሕዝብን በሕዝብ ላይ እንዲነሳሳ» የሚያደርጉ ናቸው ሲል በክስ ማመልከቻ ገልጿል።</p>

<p>በተከሳሾቹ ተበተነ የተባለው ባለ ሀምሳ ገጽ ጽሁፍ «ማንኛውም ኢትዮጵያዊ ወያኔን ለመጣል በመረጠው ትግል ውስጥ ሁሉ ያለምንም ቅድመ ሁኔታ ወደ ትግል እንዲቀላቀል» የሚል ጥሪ ያለው መሆኑን አቃቤ ሕግ በክስ ማመልከቻው አስቀምጧል። ሴቶችም ሆኑ ወንዶች ሁሉም ጥቁር ልብስ በመልበስ እና ወደ መዝናኛ ቦታ ባለመሄድ ከምርጫ 97 በተያያዘ የተገደሉ ሰዎችን እናስባቸው በማለት ቀስቅሰዋል ሲልም በክሱ አስረድቷል።</p>

<p>አቶ አቢዩ «እቃ እቃ ፍርስርስ እንጀራ ቁርስርስ» በሚል ርዕስ ሕዝብ በመንግሥት ላይ እንዲነሳ የሚቀሰቅስ በራሱ እጅ የተዘጋቸ አራት ገጽ ጽሑፍ ለጋዜጣ ለመላክ ሲል የተያዘ በመሆኑ በዋና ወንጀል አድራጊነት ተከሷል ሲል አቃቤ ሕግ ያብራራል። አቃቤ ሕግ አቶ አቢዩን «በዋና ወንጀል አድራጊነት ተካፋይ በመሆን» እና «መገፋፋት እና ግዙፍ ያልሆነ ማሰናዳት» በተሰኙ ሁለት በዋና ወንጀል አድራጊነት ተቆጥሮ የሚቀጣ ተከሳሽ ወንጀሉን በቀጥታ ወይም በእጅ አዙር ድርጊት ሲፈጽም እንደሆነ የወንጀል ሕጉ ይደነግጋል። መገፋፋት እና ግዙፍ ያልሆነ የማሰናዳት ተግባር «በንግግር፣ በስዕል ወይም በፅሁፍ አማካኝነት በግልፅ» ሲቀሰቅስ መሆኑን የሚያስረዳው የወንጀል ሕጉ ይህንን አንቀፅ የተላለፈ «በቀላል እስራት ወይም አድራጎቱ ሊያስከትል ይችል የነበረውን አደጋ በተለይ በጣም ከፍ ያለ እንደሆነ ከአስር ዓመት በማይበልጥ ፅኑ እስራት ይቀጣል» ይላል።</p>

<p>አቶ አቢዩ አቃቤ ሕግ ያቀረበባቸው ክስ አሁን በአንድነት ፓርቲ ካላቸው እንቅስቃሴ ጋር የተያያዘ ነው ሲሉ ይከሳሉ። «በአንድነት ፓርቲ ውስጥ የብሔራዊ ምክር ቤት አባል ሆኜ የማደረገውን እንቅስቃሴ ለመግታት የታሰበ ነው» ሲሉ አቶ አብዩ በአቃቤ ሕግ የቀረበባቸውን ክስ ይቃወማሉ። በአቃቤ ሕግ የቀረበውን ክስ የሚመለከተው የፌደራል ከፍተኛ ፍርድ ቤት ሁለተኛ ወንጀል ችሎት የቀረበውን ክስ ለመመልከት ለመጋቢት 21 ቀን 2001 ዓ.ም ቀጠሮ ይዟል።</p>


<p class="align-center"><a href="/Gazettas/AddisNeger/info/AddisNeger.sera.html">ከአዲስ፡ነገር መጋቢት 19 ቀን 2001</a></p>

</body>
</html>	
