<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>አዲስ አበባ ዩኒቨርስቲ ከመንግሥት የተላኩ የሕግ ድህረ ምረቃ ተማሪዎችን ለመቀበል የግል አመልካቾችን ስረዘ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">አዲስ አበባ ዩኒቨርስቲ ከመንግሥት የተላኩ የሕግ ድህረ ምረቃ ተማሪዎችን ለመቀበል የግል አመልካቾችን ስረዘ</h2>


<p>የአዲስ አበባ ዩኒቨርሲቲ የህግ ፋኩልቲ ከትምህርት ሚኒስቴር የተላኩትን ተማሪዎች ብቻ ለመቀበል በሚል በዘንድሮ ዓመት የመዘገባቸውን የድህረ ምራቃ የግል አመልካቾችን ሰረዘ።</p>

<p>ፋኩልቲው መጋቢት 4 ቀን 2001 ዓ.ም ባለጠፈው ማስታወቂያ በግል የተመዘገቡ የዘንድሮ ዓመት ተማሪዎችን እንደማይቀበል የገለጸ ሲሆን ትእዛዙ ከትምህርት ሚኒስቴር መተላለፉን አሳውቋል። ለዘንድሮ የትምህርት ዘመን ሀምሳ ዘጠኝ ተማሪዎችን እንደሚቀበል የገለፀው ፋኩልቲው እነርሱም በትምህርት ሚኒስቴር የተላኩለት ብቻ እንደሚሆኑ በማስታወቂያው ገልጾ ስማቸውን በዝርዝር አስፍሯል።</p>

<p>«የሕግ ትምህርት ክፍሉ መጀመሪያውኑም የግል አመልካቾችን መመዝገብ አለነበረበትም» ሲሉ በአዲስ አበባ ዩኒቨርሲቲ የሕዝብ ግንኙነት ሃላፊ የሆኑት ወይዘሪት ፅዮን ኢሳያስ ለአዲስ ነገር ገልጸዋል።</p>

<p>«ትምህርት ሚኒስቴር ምዝገባ ከመካሄዱ በፊት በመንግሥት ለሚላኩ ተማሪዎች ቦታ እንዲያዝለት ጠይቆ የነበረ ቢሆንም ዩኒቨርስቲው የግል አመልካቾችን በመመዝገቡ ችግሩ ተፈጥሯል» ብለዋል። «ዩኒቨርስቲው ትምህርት ሚኒስቴር ለላካቸው ቦታ ባለማዘጋጀቱ የግል አመልካቾች እንዲሰረዙ ተደርጓል» ይላሉ ወይዘሪት ፅዮን።</p>

<p>ኢሕአዴግ ለአባላቶቹ ባለፈው መስከረም ወር አሰራጭቶት በነበረው ሰነድ ላይ በከፍተኛ ትምህርት ተቋማት ገብተው የድህረ ምረቃና የፒ ኤች ዲ ትምህርቶችን ስለሚከታተሉ ተማሪዎች አቀባበል በተመለከተ በዳሰሰበት ክፍል ላይ መንግሥት ለሚልካቸው ተማሪዎች አቀባበል በተመለከተ በዳሰሰበት ክፍል ላይ መንግስት ለሚልካቸው ተማሪዎች ቅድሚያ እንደሚሰጥ ገልጾ ነበር። «አገራዊ ለውጦች፣ ቀጣይ ፈተናዎች እና አብዮታዊ ዴሞክራሲያዊ መፍትሔዎች» በሚል ርእስ ስር በወጣው የትምህርት ፖሊሲ ለመተግበር በአምስት ዓመታት ውስጥ 10 ሺሕ ተማሪዎችን በድህረ ምረቃ ፕሮግራም ለማሰልጠን መታቀዱ ተገልጿል።</p>

<p>እነዚህ ለድህረ ምረቃ የሚታጩ ተማሪዎች ተፈላጊውን አካዳሚ መስፈረት ማሟላት ብቻ ሳይሆን «ገንቢ የሆኑ የፖለቲካ አስተሳሰብ ያላቸው» ሊሆኑ እንደሚገባ ሰነዱ አስቀምጧል። ይህንን ለማረጋገጥ ይቻል ዘንድም የተማሪዎች ምልመላ በዩኒቨርሲቲዎች ሳይሆን በፓርቲው እንዲካሄድ እቅድ መያዙን ሰነዱ ገልጾ ነበር።</p>


<p class="align-center"><a href="/Gazettas/AddisNeger/info/AddisNeger.sera.html">ከአዲስ፡ነገር መጋቢት 19 ቀን 2001</a></p>

</body>
</html>	
