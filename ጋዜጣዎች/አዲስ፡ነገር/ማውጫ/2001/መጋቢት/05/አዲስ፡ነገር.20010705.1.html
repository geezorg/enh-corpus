<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>የወይዘሪት ብርቱካንን ክስ እንዲመለከት የተመደበው ችሎት እንዲቀየር ተደረገ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የወይዘሪት ብሩካንን ክስ እንዲመለከት የተመደበው ችሎት እንዲቀየር ተደረገ</h2>


<p>የአንድነት ለዴሞክራሲ እና ለፍትህ ፓርቲ ሊቀመንበር ወይዘሪት ብርቱካን ሚደቅሳ የፌደራል ማረሚያ ቤቶች ኮሞሺንን የከሰሱበት ችሎት ዳኛ ከከሳሽ አጋ አለኝ ባሉት ቅርበት ምክንያት ጉዳዩን ማየት እንደማይችሉ በመግለጻቸው ጉዳዩ ለሌላ ችሎት ተላለፈ።</p>

<p>ሊቀመንበሯ በጠበቃቸው በኩል የካቲት 27 ቀን የፌደራል ማረሚያ በቶች ኮሚሽንን ሲከሱ የሰብአዊ መብት ጥሰት ተፈፅሞብኛል በማለት የክስ ማመልከቻ ያቀረቡ ሲሆን ጉዳዩም ዳኛ ሀቢብ መሀመድ ወደ ሚያስችልበት የፌደራሉ የመጀመሪያ ደረጃ ፍርድ ቤት ልደታ ምድብ አምስተኛ ፍትሐብሔር ችሎት ተመርቷል።</p>

<p>ወይዘሪት ብትቱካን በክሳቸው ከእናታቸው እና ከልጃቸው በስተቀር ሌሎች ሰዎች እንዳይጠይቋቸው መደረጉን አመልክተዋል። ማረሚያ ቤቱ ከዘመዶቻቸው፣ ከጓደኞቻቸው፣ ከሃይማኖት አባታቸው፣ ከህግ አማካሪያቸው እና ሃኪማቸው ጋር የመገናኘት መብታቸው መከበሩን ማረጋገጥ እንዳለበት መደንገጉን የክስ ማመልከቻቸው ያስረዳል። ሊቀመንበሯ በተጨማሪም በቁጥጥር ስር ከዋሉበት ቀን ጀምሮ በአንድ ክፍል ውስጥ ለብቻቸው መታሰራቸውን በማመልከቻቸው ላይ ጠቅሰዋል።</p>

<p>ጉዳዩ መጋቢት ሁለት ቀን በሬጅስትራር ጽህፈት ቤት በኩል የቀረበላቸው ዳኛ ሀቢብ «ከሳሽን በግል የማውቃቸው ስለሆነ ጉዳዩን መመልከት አልችልም» በማለት ክሱን ወደ መጣበት መልሰዋል። አንድ ዳኛ ከሚመለከተው ክስ ጋር በተያያዘ ዝምድና፣ ጓደኝነት ወይም ቤተሰባዊ ግንኙነት ካለው ጉዳዩን በነጻነት ለማየት ስለማያስችለው ክሱን ለሬጅስትራር መመልስ ይችላል።</p>

<p>ሊቀመበሯ በጠበቃቸው በኩል ባለፈው ሳምንት ለሬጅስትራር የፌደራል ማረሚያ ቤቶች ኮሚሽንን ሲከሱ የሰብአዊ መብት ጥሰት ተፈፅሞብኛል በማለት የክስ ማመልከቻ አቅርበዋል። ክሱ የተመለሰለት የሬጅስትራር ፅህፈት ቤትም ሀሙስ መጋቢት ሶስት ቀን የክሱን ሒደት እንዲመለከት ለዘጠነኛ የፍትሐብሔር ችሎት ልኳል።</p>

<p>የከሳሽ አቤቱታ የቀረበለት የዘጠነኛ የፍትሐብሔር ችሎትም የቀረበውን ማመልከቻ ተመልክቶ ጉዳዩ ያስከሣል አያስከስስም በሚለው እና ጉዳዩን ችሎቱ የማየት ስልጣን አለው ወይም የለውም በሚለው ላይ ለመወሰን ለረቡዕ መጋቢት ዘጠኝ 2001 ዓ.ም ቀጠሮ ሰጥቷል።</p>


<p class="align-center"><a href="/Gazettas/AddisNeger/info/AddisNeger.sera.html">ከአዲስ፡ነገር መጋቢት 5 ቀን 2001</a></p>

</body>
</html>	
