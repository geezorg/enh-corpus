<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ኦነግ እና የኢትዮጵያ መንግሥትን ወደ ድርድር ለማምጣት አዲስ ሽምግልና እየተካሄደ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኦነግ እና የኢትዮጵያ መንግሥትን ወደ ድርድር ለማምጣት አዲስ ሽምግልና እየተካሄደ ነው</h2>


<p>የኦሮሞ ነፃነት ግንባር (ኦነግ) እና የኢትዮጵያ መንግሥትን ወደ ጠረጴዛ ውይይት ለማምጣት ሦስት አባላት የሚገኙበት የአቀራራቢ ቡድን እንቅስቃሴ እያካሄደ ነው።</p>

<p>አምባሳደር ብርሃኑ ዲንቅና ፣ ቄስ ኢተፋ ጎበናን እና አቶ አበራ ቶላን ያካተተው ቡድን ከሰኔ 1999 ጀምሮ እንቅስቃሴ እያካሄደ ቆይቷል። በተወሰኑ የኦሮሞ ሽማግሌዎች በየግል በቀረበላቸው ጥሪ መሠረት መሠባሰባቸውን የሚናገሩት የቡድኑ አባላት ኦነግ ከኢትዮጵያ መንግሥት ጋር ያለውን የፖለቲካ ችግር እንዲፈታ እና ሁለቱንም ወደ ውይይት ለማምጣት ጥረት መጀመራቸውን በትናንትናው እለት ለጋዜጠኞች በሰጡት መግለጫ ተናግረዋል።</p>

<p>ኦነግ በአሁኑ ወቅት በተለያየ አንጃዎች መከፈሉ ቢነገርም ቡድኑ መቀመጫውን አስመራ ካደረጉት የኦነግ ሊቀመንበር አቶ ዳውድ ኢብሣ ጋር ከጥቅምት 2000 ዓ.ም ጀምሮ ግንኙነት ሲያደርግ ቆይተዋል። በዚያው ዓመት ጥር ውስጥ ግንባሩ የኢትዮጵያን ሕገ መንግሥት በመሠረተ ሃሳብ ደርጃ መቀበሉን የሚያረጋግጥ ስምምነት ተፈራርሟል። በዚሁ ስምምነት ኦነግ ከኢትዮጵያ መንግሥት ጋር ለምደራደር ፍቃደኛ መሆኑን መግለጹን ቄስ ኢተፋ ተናግረዋል።</p>

<p>«በተለይ ሁለቱ መሪዎች አቶ ዳውድ ኢብሣ እና አቶ ተማም ዩሱፍ በተገኙበት ስምምነቱን ተፈራርመናል» የሚሉት ቄስ ኢተፋ «እነሱ በበኩላቸው ስምምነቱን ወደ ዋና ኮሚቴ ወስደው ዋናው ኮሚቴ እንዲመለከት እና እንዲፈቅድ ተነጋግረን ተለያይተናል» ሲሉ ባለፈው ዓመት ጥሩ አጋማሽ በአምስተዳም ስላደረጉት ስምምነት ያስረዳሉ።</p>

<p>ከኦነግ ጋር የደረስውን ስምምነት ይዞ ወደ ኢትዮጵያ የተመለሰው ቡድኑ ከጠቅላይ ሚኒስትር መለስ ዜናዊ ጋር ተገናኝቷል። የኦነግን አቋም የሰሙት ጠቅላይ ሚኒስትሩ ከአማካሪዎቻቸው ጋር ተመካክረው ውሳኔያቸውን እንዳሳወቁ አቶ ብርሃኑ ለጋዜጠኞች ተናግረዋል።</p>

<p>«ጉዳዩን ተመልሰን ለመንግሥት በጠቅላይ ሚኒስትሩ በኩል ስናቀርብ እርሳቸውም ከተመካከሩበት በኋላ ጠርተውን እኛም ድርድር ለመጀመር ዝግጁ ነን ብለውናል» ሲሉ ከሁለት ሣምንት በኋላ ስላገኙት የመንግሥት ምላሽ አብራርተዋል።</p>

<p>የአቀራራቢ ቡድኑ የሁለቱንም ወገኖች እሽታ ካገኘ በኋላ ከተለያየ አቅጣጫ ይሁንታ ለማግኘት በአሜሪካን አገር በመገኘት የኦነግ አካሎች ከነበሩ እና አሁንም አባል የሆኑትን ሲያነጋግር ቆይቷል። ቡድኑ በዚያው አገር ከሚገኙ የኦሮሞ ሽማግሌዎች ጋርም ተገናኝቷል። በኦሮሞ ወንጌላዊያን አብያተ ክርስቲያን ዓመታዊ ስብሰባ ላይ በመገኘቱም ቡድኑ እያካሄደ ያለውን ጥረት አስረድቷል።</p>

<p>ከባህር ማዶ ቆይታው በኋላ ወደ ሀገር ውስጥ የተመለሰው የአቀራራቢ ቡድኑ ባለፈው ወር ከኦሮሚያ ክልል ከየዞኑ የተውጣቱ 125 የኦሮሞ ሽማግሌዎች ጋር ለሁለት ቀናት ውይይት አካሂዷል።</p>

<p>«ኦነግ አሁን የሚያካሂደውን የትጥቅ ትግል ወደ ጠረጴዛ ውይይት እንዲያመጣ ጥያቄ እንድናቀርብ የራሳቸውን ዲክላሬሽን አዘጋጅተዋል» ሲሉ ስለ ውይይቱ ውጤት የሚያስረዱት ቄስ ኢተፋ ከሽማግሌዎቹ ውስጥ 35 የሚሆኑት ያዘጋጁትን ዲክላሬሽን ለጠላይ ሚኒስትር መለስ ማስረከማቸውን ተናግረዋል። የጋራ ስምምነቱ አስመራ ለሚገኙት ለአቶ ዳውድ መላኩንም ጨምረው ገልጸዋል።</p>

<p>በሦስት ገጾች የተዘጋጀው የጋራ ስምምነት አቀራራቢ ቡድኑ የቀረበለትን ሪፖርት ማጽደቁን ገልጾ ለውይይት ፍቃደኝነታቸውን ላሳዩት ጠቅላይ ሚኒስትር መለስ እና አቶ ዳውድ ምስግና አቅርቧል። የጋራ ስምምነቱ ጠቅላይ ሚኒስትሩ በሂደቱ ላይ ያላቸው ተሳትፎ እንዲቀጥል ለወሳኝ የመጨረሻ እርምጃ ያላቸውን ሥልጣን እንዲጠቀሙ ጠይቋል። በኦነግ በኩልም አቶ ዳውድ ከአቀራራቢ ቡድኑ ጋር መተባበራቸውን እንዲቀጥሉ እና ለሚደረገው የሰላም ጥረት የሚፍለገውን የመሪነት ሚና እንዲወጡ ጠይቋል።</p>

<p>ከሁሉ የኦሮሞ ሕዝብ ጋር የዕለት ተዕለት ግንኙነት እንድላቸው በጋር ስምምነቱ የጠቀሱት ተሰብሳቢ ሽማግሌዎቹ ሕዝቡ ለሰላም ፣ ዴሞክራሲ ፣ ልማት እና ሰብአዊ መብት ያለውን ፍላጉት በጥልቀት እንደሚገነዘቡ እና ግልፅ እይታ እንዳላቸው ጠቅሰዋል።</p>

<p>«የኦነግ አመራር የኦሮሞ ሕዝብን እውነተኛ ፍላጎት ተረድቶ ከኦሮሞ አሸማጋዮች ጋር ጥር 11 ቀን 2000 ዓ.ም በኒዘርላንድስ አምስተርዳም በተፈረመው ስምምነት መሠረት ያለምንም መዘግየት ከመግሥት ጋር ድርድር እንዲያደግ በፅኑ እንጠይቃለን» ሲሉ በጋር ስምምነቱ አሳስበዋል።</p>

<p>ሽማግሌዎቹ ከመካከላቸው የተውጣጡ 12 አባላትን የያዘ ኮሚቴ ለመመስረትም ስምምነት ላይ ደርሰዋል። ኮሚቴው ከአቀራራቢ ቡድኑ ጋር በመገናኘት ለሂደቱ ወደፊት መቀጠል ሀሳቦችን የሚለዋወጥ ይሆናል። በኦነግ እና በመንግሥት መካከል ያለው ግጭት እና ችግር በኦሮሞ ህዝብ ላይ ብዙ ችግር መፍጠሩን የሚናገሩት የአቀራራቢ ቡድኑ አባላት የሁለቱ አካላት ወደ ውይይት መምጣት ቡዙ ችግር እንደሚፈታ ይናገራሉ።</p>

<p>«የኦሮሞ ኢንቨስተሮች እንደልብ ገብተው መዋዕለ ንዋያቸውን ለማፈሰስ ፍርሀት አለ። የኦሮሞ ምሁራን የትለያየ ትርጉም ይሰጣል በሚል እንደፈለጉ የራሳቸውን ሀሳብ በአካባቢያቸው እና በህዝቡ መካከል የመግለጽ እና ዴሞክራሲያዊ መብቶቹን የመጠቀም ፍርሃት አለ» ሲሉ የችግሩን ስፋት የሚገልጹት ቄስ ኢተፋ «ወጣቶችን ሀገር ስለም የለውም ፤ ለመማር ለመኖር አልቻልክም በሚል ሀገር ለቀው የሚሄዱበት ነው።»</p>

<p>ግለሰቦች በፖለቲካ እንቅስቃሴ ውስጥ ሳይስተፉ በጥርጥር ወይም በግለሰብ ቁርሾ የኦነግ አባል ነው በሚል ሌላውን በመወንጀል የመታሰር ሁኔታዎች እንደሚታዩም ቄስ ኢተፋ ገልጸዋል። በአሁኑ ወቅት ከኦነግ ጋር ተያይዞ ሰዎች እየታሰሩ መሆኑን በይፋ መገለጹ ማቀራረቡን እያሰናክለውም በሚል ለቡድኑ አባላት ከጋዜጠኞች ለቀረበላቸው ጥያቄ «ሊደረግ የሚታሰበው ውይይት ይህን አይነቱን ነገር እንዲያስቀር ነው» በሚል መልሰዋል።</p>

<p>«አሁን የምንላቸው ነገሮች እከሌ ታሰረ ፣ እከሌ ከህገር ወጣ ፣ እከሌ ሸሸ ፣ አባት ታስሮ ልጆቿን ብቻ ይዛ ቀረች የሚል እሮሮ እንደውም በሽማግሌዎች በኩል በይበልጥም በከብት አርቢዎቻችን አካባቢ በኩል ደግሞ በጣም የባሰ ነው» የሚሉት አቶ አበራ «ብዙ ኦሮሞዎች ይሞታሉ። ጦርነት ነው። በዚያም በዚህም በኩል ሰው ይሞታል። ህይወት ነው። ያ ህይወት ያለ ምክንያት ነው የሚጠፋው።»</p>

<p>«እነዚህ አይነቶቹ በህይወትም በንብረትም እየከፈልን ያለነው ሁኔታ ሊቀር ይችላል ወይ? በሚል ነው የገባንበት። እንደ እኛ እመንት ሊቀር ይችላል» ሲሉ መጪውን በጥሩ የሚያስቡት አቶ አበራ «ከሁለቱም እንደምንሰማው ተስፋ አለ» ይላሉ።</p>


<p class="align-center"><a href="/Gazettas/AddisNeger/info/AddisNeger.sera.html">ከአዲስ፡ነገር ኅዳር 6 ቀን 2001</a></p>

</body>
</html>	
