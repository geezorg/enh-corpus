<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>መግሥት በወይዘሪት ብርቱካን እስር ጉዳይ ላይ የህዝብ አስተያየት እየሰበሰበ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">መንግሥት በወይዘሪት ብርቱካን እስር ጉዳይ ላይ የህዝብ አስተያየት እየሰበሰበ ነው</h2>


<p>የመግሥት ኮሚኒኬሽን ጉዳዮች ፅህፈት ቤት በክልል ለሚገኙ የማስታወቂያ ቢሮዎች በሰጠው ትእዛዝ መሰረት ቢሮዎቹ በወይዘሪት ብርቱካን ሚደቅሳ መታሰር እና በሌሎች ወቅታዊ ጉዳዮች ላይ የህዝብ አስተያየት ቅኝት እያደረጉ መሆናቸው ታወቀ።</p>

<p>በቅኝቱ ከተካተቱት ጭብጦች መካከል የሲቪል ማህበረሰብ እና የበጎ አድራጎት ድርጅቶች ሕግ እና የኑሮ ውድነት ጉዳይ ይገኙበታል። ቅኝቶቹ በወረዳ ማስታወቂያ ፅህፈት ቤቶች በኩል እየተተገብሩ ሲሆን የህዝብ አስተያየቶች የሚሰበስቡት በቃል መጠይቅ፣ በመድረክ ምክክርና በስልክ ነበር።</p>

<p>የህዝብ አስተያየቶቹ ውጤት በፅህፈት ቤቶቹ አዎንታዊ እና አሉታዊ ተብለው በሁለት ክፍል ተቀምጠዋል። አዲስ ነገር በተመለከተችው በባህር ዳር ከተማ አስተዳደር ማስታወቂያ ፅህፈት ቤት በተሰራ ቅኝት «የሕግ የበላይነት መረጋገጡ ተገቢ ነው እና መንግሥት እድል ሰጥቷት አልተጠቀመችበትም» የሚሉ ከህዝብ የተሰጡ መልሶች «አዎንታዊ» ተብለዋል።</p>

<p>በተቃራኒ «ብርቱካን የታሰረችው በሚቀጥለው ምርጫ ታሸንፋለች ተብሎ ስለተገመተ ነው» እና «አንዲት ግለሰብ ተናገርች ብሎ ማሰር የመንግሥትን ደረጃ ዝቅ አድርጎታል» እንዲሁም «የመታሰሯ የግለሰብ መብትን መፃረር ይሆናል» የሚሉ አስተያየቶች አሉታዊ ተብለው ተቀምጠዋል። በባህር ዳር ከተማ አስተዳደር ማስታወቂያ ፅህፈት ቤት የተሰራው ቅኝት አዎንታዊና አሉታዊ አስተያየት የሰጡትን ሰዎች ቁጥር ከፋፍሎ አላስቀመጠም።</p>

<p>እነዚህን አስተያየቶች መሰብሰብ ያስፈለገበት ምክንያት «በወቅታዊ ጉዳዮች ላይ ትኩረት ሰጥተን የህዝብ ግንኙነት ስራ ልንሰራባቸው የሚገቡ ጭብጦችን መርጠን ልከናል» የሚለው የመግሥት ኮሚኒኬሽን ጉዳዮች ፅህፈት ቤት «በቀጣይ ጊዜያት በምንሰራቸው የመድረክ፣ የበራሪ ወረቀት የአካባቢ ህትመት፣ በሚኒ ሚዲያና ሌሎች ስራዎች እነዚህን የትኩረት ነጥቦች በተገቢው መንገድ ማስተጋባትና የህዝቡን አስተያየት በየእለቱ እየሰበሰቡ መላክ ይጠበቅባቸዋል» የሚለው የኮሚኒኬሽን ፅህፈት ቤት ደብዳቤ የመንግሥትን አቋም የሚገልጽበት ገፅ አባሪ አድርጎ መላኩን ገልጿል።</p>


<p class="align-center"><a href="/Gazettas/AddisNeger/info/AddisNeger.sera.html">ከአዲስ፡ነገር ጥር 30 ቀን 2001</a></p>

</body>
</html>	
