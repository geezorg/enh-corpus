<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ቴዲ አፍሮ ከ201 ቀናት እስር በኋላ ውሳኔ ያገኛል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ቴዲ አፍሮ ከ201 ቀናት እስር በኋላ ውሳኔ ያገኛል</h2>


<p>.«እኔ ምርመራ ባለደርግም ብዙ ጊዜ እንደሚሰራበት ከፖሊስ የመጣውን ማስተካከያ አይቼ ፈረምኩ» .«መኪናው የቤት መኪና መሆኑን እንጂ ማን ይነዳው እንደነበር አላየሁም»</p>

<p>ሐሙስ ጥቅምት ስድስት ቀን የፍትሕ አዳራሽ እንደ ወትሮው ሁሉ የቴዎድሮስ ካሳሁን (ቴዲ አፍሮ) ችሎትን ለመከታተል በመጡ ታዳሚዎች ተሞልቷል። ከቀኑ 7፡55 ሲሆን ዳኛ መሐመድ ኡመር «ችሎቱ ሥራውን ጀምሯል» ሲሉ ተናገሩ።</p>

<p>ዳኛው መስከረም 29 ቀን 2001 ዓ.ም በተሰየመው ችሎት የተከሳሽ ጠበቃ ይመሰክሩልኛል ብለው ካስመዘገቧቸው 14 ምስክሮች ውስጥ ሰባቱን ፍርድ ቤቱ አስታውሰዋል። 14ኛ የተከሳሽ ምስክር ዶክተር ላስፔርቶ ሞያ አላዶም አስተርጓሚ እንዲመጣላቸው ፍርድ ቤቱ ማዘዙ ተናግረዋል። የተከሳሽ ምስክር ሆነው እንዲቀርቡ ታዝዘው መስከርም 29 ቀን መቅረብ ያልቻሉትን ኮንስታብል ከበደ ወየሳ ፣ ኮንስታብል ታምራት ዱላ እና ሳጅን ታምራት መርእድ ታስረው እንዲቀርቡ ባዘዘው መሠረት መቅረባቸውን ፍርድ ቤቱ አረጋግጧል።</p>

<p>አቃቤ ሕግ ጉዳዩን ያስረዱልኛል ብሎ ለፍርድ ቤት ካቀረባቸው ምስክሮች በተጨማሪ ለፍርድ ቤቱ ቀርበው የነበሩት አስተያየት እንዲሰጡ ተደርገው የነበሩት ኩባዊ ዶክተር ላስፔርቶ ሞያ አላዶም በፍርድ ቤት ትእዛዝ ከኩባ ኤምባሲ በመጡ አስተርጓሚ አቶ ዘለቀ በላይ ለፍርድ ቤት የምስክርነት ቃላቸውን ሰጥተዋል። በተከሳሽ ጠበቃ ለዶክተር ላስፔርቶ ያቀረበው መስቀለኛ ጥያቄ «የሰንድ ማስረጃው የአንድን ሰው የሞተበትን ቀን መናገር ይቻላል?» የሚል እና የምርመራ ውጤቱን ለመጻፍ መነሻ የሚሆኑት መረጃዎች ከየት እንደሚመጡ ጠይቀዋል። ዶክተር ላስፔርቶ የሃገራቸውን የአስከሬን ምርመር ልምድ ምሳሌ በማድረግ መልሰዋል። «በሃገራችን አሠራር መሠረት የአንድን ሰው አስከሬን ለመርመር ሟቹ በሞተበት ቦታ በመገኘት መመልከት ግድ ይለናል። ይህ ባልሆነበት እንደዚህ አይነት ማስረጃ መሥጠት አይቻልም» ሲሉ ገልጸዋል። ዶክተር ላስፔርቶ ሟች ደጉ አድጋው አደጋ ደርሶበት ምኒልክ ሆስፒታል ሲገባ ሀገራቸው ሄደው እንደነበር እና ዶክተር ሊዲያ የተባሉ ኩባዊ ምርመራውን እንዳደረጉ ገልጸዋል።</p>

<p>ስለ ቀድሞዋ ዶክተር በጠበቃ ሚሊዮን ለቀረበላቸው ጥያቄ በዶክተር ላስፔርቶ መልስ በመስጠት ላይ ሳሉ አቃቤ ሕግ «ዶክተሯን የቀጠረው ሆስፒታሉ ሆኖ ሳለ ዶክተር ላስፔርቶ ስለ ቀድሞዋ ዶክተር መናገር አይችሉም» የሚል መታወሚያ አቅርቧል። የሕክምና ባለሞያ ናቸው? አይደሉም? የሚለውን ለመመለስ ስለሆነ መቃወሚያው ውድቅ ነው» ሲሉ የአቃቤ ሕግን መቃወሚያ ሳይቀበሉት ቀርተዋል።</p>

<p>«ሟች የሞተበትን ቀን ለመቀየር ያስቻለውን ነገር ምንድነው?» ለሚለው የተከሳሽ ጠበቃ ጥያቄ ዶክተሩ «እኔ ምርመራ ባላደርግም ብዙጊዜ እንደምንሠራው ከፖሊስ የመጣውን የማስተካከያ መጠየቂያ አየሁ ፤ ፈረምኩ» በማለት ለፍርድ ቤቱ ገልጸዋል። አቃቤ ሕግ ለዶክተር ላስፔርቶ ባቀረበው ጥያቄ መሠረት አንድ አስከሬን ወደ ሆስፒታል ሲገባ አብሮ የሚመጡ መረጃዎች እንዳሉ ገልጸዋል። «አንድን ሟች የሞተበትን ቀን የሚያሳይ መንሻ ቀን በግምት ማሳየት እንችላለን። ይህ የሚሆነው ሟችን በትክክል የሞተበትን ቀን የሚያሳይ መሳሪያ ስለሌለን ነው። ስለዚህ ከራሳችን ግምት በመነሳት ማረጋገጫ እንሰጣለን።» ሲሉ የሟች አስከሬን ላይ ድጋሚ ምርመራ አለማድረጋቸው ለፍርድ ቤቱ ቃላቸውን ሰጥተዋል።</p>

<p>ኮንስታብል ከበደ ወየሳ ዘጠነኛ የተከሳሽ ምስክር ሆነው ቀርበዋል። ኮንስታብል ከበደ በተከሳሽ ጠበቃ ስለ ሥራቸው እና የሞያ ስልጣና ስለወሰዱበት ቦታ እና ጊዜ ጥያቄ ቀርቦላቸው ተመልሰዋል። በዚህም መሠረት ሚያዝያ 1998 በፖሊስ ሠራዊት እንደተቀጠሩ ተናግረዋል። ለአራት ወራት በሁርሶ ስልጣና እንደወሰዱ እና በአራዳ ክፍለ ከተማ ፖሊስ ተመድበው ሲሠሩ እንደነበር መስክረዋል። በወቅቱ ከምሽቱ አንድ ሰዓት ጀምሮ እስከ ንጋቱ 12 ሰዓት አደጋው በደነረሰበት ቦታ ተረኛ ሆነው መሥራታቸውን መስክረዋል። ዳኛ መሐመድ ለኮንስታብል ከበደ የማጣሪያ ጥያቄ አቅርበዋል። ዳኛ መሀመድ ለኮንስታብል ከበደ መኪናውን ሰለመመልከታቸው እና የተመለከቱበት ርቀት ምን ያህል እንደሆነ ጥያቄ አቅርበዋል። ኮንስታብል ከበደ «መኪናው የቤት መኪና መሆኑን እንጂ ማን ይነዳው እንደነበር አላየሁም፤ ርቀቱን 20 ሜትር ይሆናል» በማለት መልሰዋል።</p>

<p>የተከሳሽ ጠበቃ ይመሰክሩልኛል ያሏቸውን ስምንተኛ ፣ እስረኛ እና 11ኛ ምስክሮች አያስፈልጉኝም በማለቱ ኮንስታብል ታምራት እና ሳጅን ጌትነት ምስክርነታቸውን ሳይሰጡ እንዲመለሱ ተደርጓል። 11ኛ ምስክር ስላልተገኙ የተከሳሽ ጠበቃ በጠየቁት መሠረት ምስክርነቱ እንዲቀር ተደርጓል። የተከሳሽ ጠበቃ በፍርድ ቤት ትእዛዝ ይቅረብልን ያልነውን የጹሑፍ ማስረጃ አያስፈልገኝም ብሏል። «ነገ ግን ያቀረብናቸው አምስት ማስረጃዎች ይያያዙልን» ብለዋል። ፍርድ ቤቱ የግራ ቀኙን ምስክርነት ካደመጠ በኋላ የክርክር ማቆሚያ ንግግር ማድረግ እንደሚችሉ ለተከሳሽ እና ለከሳሽ ወገኖች እድሉን ሰጥተዋል። የአቃቤ ሕግ በተከሳሽ ላይ ሁለት ክሶችን እንደመሠረተ እና ክሶቹን ያስረዱልናል ያሏቸውን የሰው እና የሰንድ ማስረጃ ማቅረቡን ገልጿል። በተጨማሪም የተከሳሽ ጠበቃ ያቀረቡት የመከላከያ ምስክር አቃቤ ሕግን የሚደግፉ ሲሆኑ ከአንደኛ እስከ ሦስተኛ ያሉት ምስክሮች ወንጀሉ ስላለመፈፀሙ አያስረዱም። እንዲሁም የዐቃቤ ሕግ ምስክሮችን ተገን አድርገው የተዘጋጁ ምስክሮች ናቸው በማለት የምስክሮቹ ቃል ውድቅ እንዲሆኑ ፍርድ ቤቱን ጠይቋል። «ስለዚህም ተከሳሽ መንጃ ፍቃድ ስይኖራቸው እና ለሰው ሕይወት ግምት ሳይሰጡ አደጋ በማድረሳቸው እንዲሁም ለእግረኛ ቅድሚያ በመከልከል የሰው ሕይወት ስላጠፉ ፍርድ ቤቱ ጥፋተኝነታቸውን አይቶ ብይን ይስጥ» እንላለን ብለዋል።</p>

<p>የተከሳሽ ጠበቃ በበኩላቸው ባደረጉት ንግግር የዐቃቤ ሕግ ክስ ተቀባይነት እንዳይኖረው ተከራክረዋል። አደጋው ደረሰ በማለት ክስ የተመሠረተበው ጥቅምት 23 ቀን ሆኖ ሳለ የሐኪም ማስረጃው ጥቅምት 22 ቀን መደረጉ የክሱን እውነተኝነት ያሳጣዋል። ምስክሮችም ቢሆኑ ዘጠነኛ ምስክር ኮንስታብል ከበደ ለፖሊስ በሰጡት ቃላቸው እና ለመጀመሪያ ፍርድ ቤት የቀረበው ክርክር ላይ ልዩነት አሳይተዋል። «ለመጀመሪያው ፍርድ ቤት በሁለት ላዳዎች መካከል ሟችን ጥቁር መኪና ገጭቶ አመለጠ። ታክሲውን መኪናውን ተከታትሎ ታርጋውን እንዲያመጣ በነርነው መሰረት ታርጋውን አመጣ» ሲሉ ቃላቸውን ሰጥተዋል። ነገር ግን ለዐቃቤ ሕግ መስክር ሆነው ፍርድ ቤት ቀርበው ሲመሰክሩ «ከሃያ ሜትር ላይ አረንጓዴ መኪና ገጭቶ ሲሄድ አየሁ» ብለው መስክረዋል። ይህ የሚያሳየው «የመስካሪው ቃል እርስ በርሱ የማይጣጣም እና ክሱ ተቀባይነት እንዳይኖረው የሚያደርግ ነው» በማለት ፍርድ በቱ ክሱን ሰርዞ ደንበኛቸውን በነጻ እንዲያሰናብት ጠይቀዋል።</p>

<p>ፍርድ በቱ ባቀረበው ማጣሪያ ጥያቄ መኪናውን እንጂ የገጨውን ሰው አላየሁትም ማለታቸው አደጋውን ደንበኛቸው አድርሰዋል እንደማያስብል ተናግረዋል። «አቃቤ ሕግ ያቀረበው እና የተቀየረው ማስረጃ በፍርድ ቤት ትእዛዝ ባለመሆኑ ውድቅ ሊሆን ይገባል» ሲሉ ተከራክረዋል። ዳኛ መሐመድ የግራ ቀኙን ክርክር ካዳመጡ በኋላ ጉዳዩን መርምሮ ውሳኔ ለመስጠት ጊዜ ያስፈልገኛል ብለዋል። ስለዚህም በተከሳሽ እና በከሳሽ የቀረቡትን የመከራከሪያ ሃሳቦችን መርምረው የመጨረሻ ውሳኔ ለመስጠት ለጥቅምት 24 ቀን 2001 ዓ.ም ቀጠሮ ሰጥተዋል።</p>


<p class="align-center"><a href="/Gazettas/AddisNeger/info/AddisNeger.sera.html">ከአዲስ፡ነገር ጥቅምት 8 ቀን 2001</a></p>

</body>
</html>	
