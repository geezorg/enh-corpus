<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ኤች አር 2003 በአዲስ ስም ለሴኔት ቀረበ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኤች አር 2003 በአዲስ ስም ለሴኔት ቀረበ</h2>


<p>በኢትዮጵያ መንግሥት እና በተቃዋሚዎቹ መካከል ከፍተኛ ውዝግብ አስነስቶ የበረውና በአሜሪካ ኮንግረስ ጸድቆ የነበረው «ኤች አር 2003» በመባል የሚታወቀው ቢል (ሕግ) በአዲስ ስያሜ ለሴኔቱ ቀረበ።</p>

<p>በኢትዮጵያ እና በአሜሪካ ግንኙነት ላይ ክፍተኛ ተጽዕኖ ይኖረዋል ተብሎ የሚገመተውን ይህን ረቂቅ ሕግ የኢስኮንሲን ግዛት ሴናተር እና የአፍሪካ ጉዳዮች ንዑስ ኮሚቴ ሊቀመንበር የኾኑት ራስ ፋይንጎልድ አማካይነት በአዲስ ስም ለሴኔቱ ቀርቧል።</p>

<p>ኤች አር 2003 በመስከረም 2000 ዓ.ም «Ethiopian Democracy and Accountability Act of 2008» በሚል ስያሜ በኮንግረስ ከጸደቀ በኋላ መስከረም 22 ቀን 2000 ዓ.ም ለሴኔት ቀረቦ ነበር። ሴኔቱ ደግሞ አሁን የዴሞክራቲክ ፓርቲ እጩ ምክትል ፕሬዘዳትነት በሆኑት ሰኔተር ጆ ባይደን ለሚመራው የውጭ ጉዳይ ኮሚቴ መርቶት ነበር።</p>

<p>የዚሁ ኮሚቴ አባል የኾንት ሴኔተር ራስ ፋይነጎድል ይህን ሕግ አሁን «Support for Democracy and Human rights in Ethiopia act of 2008» በሚል አንዳንድ ማሻሻያዎችን ጨምረው በድጋሚ አቅርበውታል።</p>

<p>ከነዚህ ማሻሻያዎች መካከል ሕጉ ስለኢትዮጵያ ወቅታዊ ኹኔታ በሚያትትበት ክፍል በቅርቡ በኢትዮጵያ የተረቀቀው የሲቪል ማኅበረሰብ ሕግ የፖለቲካ ምኅዳሩን ማጥበቡን በመግለጽ «አፋኝ ነው» ሲል ይገልጸዋል። ከዚህም በተጨማሪ የቀድሞው የዚህ ሕግ ይዘቶች እንደሚጠይቁት ሕጉ ተግባራዊ ካልተደረገ የአሜሪካ መንግሥት በኢትዮጵያ ባለሥልጣናት ላይ የጉዞ ገደብ እንዲጥልና የአሜሪካ መግንሥት ከኢትዮጵያ መግንሥት ጋር የሚደረገው የጸጥታ ትብብር በእጅጉ የተቆጠበ እንዲኾን ይጠይቃል። ይህን አስመልክቶም «የኤች አር 2003 ጥምረት» በመባል የሚታወቀው እና ሕጉ እንዲጸድቅ የሚጥረው የኢትዮጵያውያን ቡድን ሰኔተር ራስ ፋይንጎልድ ሕጉን ለሴኔት ስላቀረቡ አመስግኖ ሕጉ ከበፊቶቹ የሕጉ ይዘቶች ጋር የበለጠ እንዲጣጣም ጥረት እንደሚያደረግ አስታውቋል።</p>

<p>ሴነተር ራስ ፋይንጎልድ የኢትዮጵያን ጉዳይ አጥበቀው የሚከታተሉ ሲኾኑ የካቲት 25 ቀን 2000 ዓ.ም ለሴኔቱ «በኢትዮጵያ የምትከተለው ፖሊሲ ለደኅንነታችን ቀጥተኛ አደጋ ነው» የሚል ንግግር አቅርበው ነበር። በዚሁም ንግግራቸው «...ኢትዮጵያ እየሄደችበት ያለው አቅጣጫ በእጅጉ ያሳስበኛል። እንደ በርክታ ታማኝ ምንጮች በኢትዮጵያ ያለው የፖለቲካ ቀውስ በጥቂት ዓመታት ጥልቅ እየኾነ ነው።» ብለው ነበር።</p>

<p>ረቂቅ ሕጉ በኮንግረስ በጸደቀበት ወቅት የቡሽ አስተዳደር እንደማይደግፈው ገልጾ ነበር። የኢትዮጵያ መንግሥት ሕጉ በኮንግረሱም ሆነ በሴኔቱ እንዳይጸድቅ ለማድረግም «ዲ ኤል ኤ ፓይፐር» የተባለ ወትዋች ተቋም ቀጥሮ እንደነበር ይታወሳል።</p>


<p class="align-center"><a href="/Gazettas/AddisNeger/info/AddisNeger.sera.html">ከአዲስ፡ነገር መስከረም 3 ቀን 2001</a></p>

</body>
</html>	
