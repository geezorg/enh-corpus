<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml">
<head>
 <meta http-equiv="content-type" content="application/xhtml+xml; charset=utf-8"/>
 <title>ስምንት አዳዲስ የቴሌቪዥን ቻናሎች በሶስት ዓመት ውስጥ ሊከፈቱ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ስምንት አዳዲስ የቴሌቪዥን ቻናሎች በሶስት ዓመት ውስጥ ሊከፈቱ ነው</h2>


<p>የኢትዮጵያ ሬዲዮ እና ቴሌቪዥን ድርጅት በሦስት ዓመታት ውስጥ አሁን በስርጭት ላይ ካለው ቻናል በተጨማሪ ስምንት ቻናሎች ሊከፍት ነው።</p>

<p>ድርጅቱ ቻናሎቹን ለመክፈት ያቀደው እስከ አሁን ድረስ ሽፋን አልተሰጣቸውም በሚባሉ የብሔር ብሔረሰቦች ቋንቋዎች ቦታ ለመስጠት በማሰብ እንደሆነ ከድርጅቱ የተገኙ መረጃዎች ይጠቁማሉ። የኮሚዩኒኬሽን ጉዳዮች ጽህፈት ቤት ሚኒስትር እና የኢትዮጵያ ቴሌቪዥን እና ሬዲዮ ድርጅቶ የቦርድ ሰብሳቢ አቶ በረከት ስምኦን አዲሶቹን ቻናሎቹን አስመልክቶ ዝርዝር ነገሮች ገና አለመውጣታቸውን ለአዲስ ነገር ገልጸዋል።</p>

<p>«ገና በሂደት ላይ ያለ ነገር ነው። ጨረታ አያወጣን ነው ያለነው» ሲሉ ሚኒስትሩ ተናግረዋል። በኢትዮጵያ ሬድዮ እና ቴሌቪዥን ድርጅት የህዝብ ግንኙነት ባለሞያ አቶ አሽቅ በድሩም ድርጅቱ ቻናሎቹን ለመክፈት ያስብ እንጂ «እስካሁን ይሄ ነው ተብሎ የተቀመጠ ነገር» እንደሌለ ገልጸዋል። «ነገር ግን ወደ ፊት እየተሰራ ሲሄድ ጎን ለጎን ፕሮግራሞቹ ዲሳይን ይደረጋሉ» ይላሉ።</p>

<p>የኮሚዩኒኬሽን ጉዳዮች ጽህፈት ቤት ሚኒስትር ዴኤታ አቶ ሽመልስ ከማል ግን ሊከፈቱ የታሰቡት ቻናሎች የዝግጅት ፎረማቸውም ሆነ የፕሮግራማቸው ይዘት አሁን በስርጭት ላይ ከሚገኘው የኢትዮጵያ ቴሌቪዥን ጋር መመሳሰል እንደሚኖረው ይናገራሉ። ቻናሎቹ በቦርድ የሚተዳደሩ ይሆናሉ።</p>

<p>በሦስት ዓመታት ውስጥ ስራቸውን እንደሚጀምሩ የሚጠበቁት ስምንቱ ቻናሎች የ24 ሰዓታት ግልጋሎት እንደሚሰጡ ይጠበቃል። «ቻናሎቹ ልክ እንደ ዲኤስትቪ ይሆናሉ፤ ከአንድ ወደ ስምንት ያድጋሉ። ስርጭት የማይደርስባቸው ሩቅ ቦታዎች በተገቢው ይዳረሳሉ» ሲሉ አቶ አሽቅ ይናገራሉ። ለዚህም ድርጅቱ የማሻሻያ እና የማስፋፊያ ስራ በማከናወን ላይ እንደሚገኝ የሚገልፁት የህዝብ ግንኙነት ባለሞያው ስራው ሲጠናቀቅ የቴሌቪዥን የስርጭት ሽፋኑን አሁን ካለበት 45 በመቶ ወደ 90 በመቶ እንደሚያድግ ገልጸዋል።</p>

<p>ከማስፋፊያ ስራው በተጨማሪ ድርጅቱ 54 የቴሌቪዥን መልሶ ማሰራጫ ጣቢያዎች ለመገንባት በተለያዩ ክልሎች ቦታዎችን ተረክቧል። ድርጅቱ አዳዲስ ጣቢያዎች በየክልሉ እንደሚገነባው ሁሉ አዲስ አበባ የሚገኘውን የኢትዮጵያ ቴሌቪዥን ማሰራጫ ጣቢያም አሁን ካለበት ቦታ ወደ ሌላ ስፍራ ለማዘዋወር ዕቅድ ይዟል። የዋና ማሰራጫ ጣቢያውን በአዲስ መልክ መስራት ያስፈለገው ድርጅቱ አሰራሩን ሙሉ በሙሉ ወደ ዲጂታል ለመቀየር ከማሰቡ ጋር ተያይዞ ነው። «አዲስ አበባ ላይ ሆኖ ከፍታ ያለበት ቦታ ላይ ነው የሚሰራጨው፤ ትራንስሚተሩም በተገቢ ሰፊ ቦታ እንዲሆን ተደርጎ ተመርጦ ነው የሚሰራው» ሲሉ አቶ አሸቅ አዲስ ስለሚገነባው ጣቢያ ይናገራሉ።</p>

<p>ድርጅቱ የቻናሎችን ቁጥር ከማሳደግ እና የማሰራጫ ጣቢያዎችን ከመገንባት ባሻገር የአወቃቀር ፎርማሊቲን ለመቀየር የሚያስችለውን ጥናት አጠናቆ ወደ ተግባር ለመግባት በዝግጅት ላይ ይገኛል። የተለያዩ አለም አቀፍ ሚዲያዎችን አወቃቀር በምሳሌነት በመውሰድ የተዘጋጀው ጥናቱ ድርጅቱ ከመንግሥት ድጎማ ተላቆ በራሱ እንዲተዳደር የሚያስችለውን መዋቅር እንዲረጋ የሚያበቃው ይሆናል ተብሎ ይጠበቃል።</p>

<p>«ድርጅቱ ቢ.ፒ.አር ለማካሄድ ጥናት አድርጎ ጨርሷል፤ ሰራተኞቹ በሙሉ ስልጠና ላይ ናቸው። ስልጠናው ሲጠናቀቅ ድርጅቱ የአወቃቀር ፎርማት ለውጥ ያካሂዳል» ሲሉ የህዝብ ግንኙነት ባለሞያው ተጠሪነቱ ለፓርላማ መሆኑ እንደማይቀር ግን አቶ አሽቅ ይገልጻሉ።</p>


<p class="align-center"><a href="/Gazettas/AddisNeger/info/AddisNeger.sera.html">ከአዲስ፡ነገር የካቲት 14 ቀን 2001</a></p>

</body>
</html>	
