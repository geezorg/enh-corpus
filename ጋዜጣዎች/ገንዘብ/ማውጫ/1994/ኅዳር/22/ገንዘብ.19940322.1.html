<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«የከሰስናቸው ነጋዴዎች በነፃ በመለቀቃቸው ይግባኝ ለማለት ተዘጋጅተናል»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«የከሰስናቸው ነጋዴዎች በነፃ በመለቀቃቸው ይግባኝ ለማለት ተዘጋጅተናል»</h1>


<p>በደረቅ ቼክ የ56 ሚሊዮን ብር ቡና በመግዛታቸው ምክንያት በቡና አምራች ገበሬዎች ክስ የተመሠረተባቸው ነጋዴዎች በፍርድ ቤት ነፃ በመለቀቃቸው ይግባኝ ለመጠየቅ መዘጋጀታቸውን አቶ ተፈራ ዋልዋ ተናገሩ።</p>

<p>ነጋዴዎቹ ተከሰው በባንክ ብር ሣይኖራቸው በቼክ ከ56 ሚሊዮን ብር በላይ ቡና በመግዛታቸው ምክንያት እንደሆነ ይታወቃል።</p>

<p>ነጋዴዎቹንና ቡና አምራቾቹን በከፍተኛ ሁኔታ ሲያወዛግብ የቆየውን የደረቅ ቼክ ጉዳይ እንዲከታተሉ ኃላፊነቱ የተሰጣቸው አቶ ተፈራ ዋልዋ ከትናንት በስቲያ በተውካዮች ምክር ቤት ተገኝተው እንዳሉት በጉዳይ ዙሪያ በተቋቋመውና እርሳቸው በሚመሩት ኮሚቴ አማካይነት በነጋዴዎቹ ላይ ክስ መስርተው ነበር።</p>

<p>የፍርዱ ሂደትም በተቻለ መጠን በፍጥነት መከናወኑን የጠቀሱት አቶ ተፈራ ዋልዋ በፍርድ ቤት ውሳኔ ግን ነጋዴዎቹ ወንጀለኞች ናቸው የሚያስብል ጥፋት አልፈፀሙም ተብለው በነፃ መሠናበታቸውን እንደገረማቸው ነው የገለፁት።</p>

<p>ሆኖም የነጋዴዎቹ ድርጊት ወንጀል እንዳልሆነ ፍርድ ቤቱ የሰጠውን ምክንያት ከመግለጽ የተቆጠቡት ሚኒስትሩ «ጉዳይ የፍትሕ የፍርድ ቤት ጉዳይ ነው። እኛ በንከሳቸውም ፍርድ ቤቱ ወንጀል አልሠሩም ብሎ ነፃ ለቅቋቸዋል። ሆኖም እስከመጨረሻው ክትትል ማድረጋችንን አናቶምም» ብለዋል።</p>

<p>በውሳኔው ላይ ይግባኝ ለመጠየቅ ወደ ፍርድ ቤት ሄደው በዚህ ጉዳይ ላይ ይግባኝ ማለት የሚቻለው ውሳኔው ከተሰጠ ከሶስት ወር በኋላ ነው የሚል ምላሽ እንደተሰጣቸው አቶ ተፈራ ጠቅሰው «ይግባኝ ለማለት ውሳኔው ሶስት ወር በሚሞላበትን ቀን እየጠበቅን ነው። የይግባኝ ክሳችንን ለመመሥረትም ተዘጋጅተናል» ብለዋል።</p>

<p>በሌላ በኩል በአቅም ግንባታ ሚኒስትር ሥር ለሶስት ዓመት ለሚካሄዱ ሥራዎች ብቻ በትንሹ የ14 ቢሊዮን ብር በጀት እንደሚያስፈልግ ሚኒስትሩ ገልፀዋል።</p>

<p>ሚኒስትሩ ለዘንድሮ ሥራ ብቻ በትንሹ 3 ቢሊየን ብር እንደሚያስፈልገውና የተመደበለት በጀት ግን ከ1.5 ቢሊየን ብር እንደማይበልጥ የተናገሩት አቶ ተፈራ ቀሪውን በጀት ከዕርዳታና ከብድር ለማግኘት የውጭ ግንኙነትን ማሻሻል እንዲሁም ከራስ ገቢ የተወሰነውን ያህል ለመሸፈን የታክስ አስተዳደርንና አሰራርን ማሻሻል እንደሚያስልግ አስምረውበታል።</p>

<p></p>


<p class="align-center"><a href="/Gazettas/Genzeb/info/Genzeb.sera.html">ከገንዘብ ህዳር 22 ቀን 1994</a></p>

</body>
</html>	














