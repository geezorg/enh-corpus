<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኦሮሞ ነፃነት ግንባር በአሸባሪነት ድርጊት ፈፅሞ እንደማይሣተፍ ገለጠ አሜሪካ ኦነግን አሸባሪ እንድትል ኢህአዴግ ይፈልጋል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

 
<h1 class="align-center">የኦሮሞ ነፃነት ግንባር በአሸባሪነት ድርጊት ፈፅሞ እንደማይሣተፍ ገለጠ አሜሪካ ኦነግን አሸባሪ እንድትል ኢህአዴግ ይፈልጋል</h1>

<h2 class="align-center">በአሸባሪነት ሽፋን በንፁሐን ኦሮሞዎች ላይ ያነጣጠረ ሴራ ነው</h2>


<p>በጥቅምት ወር አጋማሽ የተጀመረውና ባሁኑ ጊዜም ተጠናክሮ በመካሄድ ላይ ያለው ንፁሐን ኦሮሞዎችን ከየመኖሪያ ቤቶቻቸውና ከየሥራ ቦታዎቻቸው እያሳደዱ የማሰር የገዢው መንግሥት የወቅቱ ማዕበል ንፁሐን ኦሮሞዎችን በአሸባሪነት ሽፋን ሆን ብሎ ለማጥቃት የተጠነሰሰ ሴራ ነው። ጉዳዩን ውስብስብ አደገኛና ስፋት እንዲኖረው ያደረገው ዘንድ ከሚወገዘው የአሸባሪነት ድርጊት ጋር በማያያዝና የዓለም ህብረተሰብን አስተሣሰብ ለማዛባት እንዲሁም የአሸባሪዎቹ ሥራ ከነርሱም ጥንቃቄ ውጪ በአደገኛ ሁኔታ ላይ መሆኑን ለማሣመን የተደረገ ጥረት እንጂ ኦነግ በአሸባሪነት ድርጊት ፈፅሞ አይሣተፍም ሲል የኦሮሞ ነፃነት ግንባር/ ኦነግ ይህንን የገለጠው ህዳር 11 ቀን 1990 ዓ.ም በኦሮሞ ብሄር ተወላጆች ላይ እየተፈፀመ ስለሚገኘው ህገወጥ ግድያና እሥራትን አስመልክቶ ባሰራጨው ጥቅል መግለጫው ውስጥ ነው።</p>

<p>ከዚህ በፊት እንደተገለፀው ኦነግ ከመጋቢት ወር 1997 ወዲህ ሶስት ዙር ድርድሮችን ከገዢው ፓርቲ/ኢህአዴግ ጋር አድርጓል። በመጨረሻም በጀርመን ሀገር ባለፈው ጥቅምት ወር ውስጥ በተደረገው የድርድር ሂደት ቀደም ሲል በሶስተኛ ወገን አደራዳሪነት ያለምንም ቅድመ ሁኔታ ለመገኘትየገባውን ቃሉን ኢህአዴግ ቀልብሶ በመገኘቱ የድርድሩ ሂደት ሊቋረጥ ችሏል። ይህን ያደረገበት ምክንያትና ዋነኛ ዓላማው ባፉኑ ሰዓት በማካሄድ ላይ ከሚገኘው የአሸባሪዎች እንቅስቃሴ ጋር የኦሮሞ ህዝብ ትግልን ለማቆራኘት ጭቃ ለመቀባባትና የዓለም ህብረተሰብ ቀልብ ለመሣብ ነው«የሚለው ይህ የኦነግ መግለጫ በማያያዝም «የገዢው መንግሥት ሁለተኛ ዓለማ ደግሞ በአሸባሪነት ስም እንደተባባሪ ተደርገው የቀረቡትን ኦሮሞዎች ህይወት አደጋ ላይ ለመጣልና የውጪ ዜጎች ነፃ እንቅስቃሴም አደጋ ላይ መሆኑን ለማሣመን እና ሁኔታዎችን ከወዲሁ ለማመቻቸት የተቀነባበረ ድርጊት ሲሆን ኦነግም አሸባሪ ድርጅት መሆኑን ለኃያላን መንግሥታት በማወጅ በተለይም ለአሜሪካ መንግሥት በማሥተዋወቅ ንፁሐን ሲቭል ዜጎችን በነዚህ ሰበቦች በመግደል ግድያውን በኦነግ ላይ ለማላክክና ኦነግ እንደፈፀመው አድርጎ አቅርቦ ለማውገዝ ሆነ ብሎ ያዘጋጀው የተንኮል ሴራ እንዲሁም በዚህ ሰበብ ለተመኘው ዓላማ ከግብ መዳረሻ ይሆነኛል በማለት ያዘጋጀው ወጥመድ ነው እዚህ ላይ አበክረን ለማሣወቅ የምንፈልገው ኦነግ በማንኛውም የአሸባሪነት ድርጊት ውስጥ ፈጽሞ የማይሣተፍ መሆኑን ነው።» ሲል አበክሮ ይገልፃል።</p>

<p>ገዢው መንግሥት የኦነግ ድርጊት ነው በማለት በኦነግ ላይ ያላከከውን የቦምብ ፍንዳታ ሌላ ድርጅት «እኔ ነኝ ያደረስኩት» በማለት ኃላፊነቱን ከሞቃድሾ መውሰዱን የጠቀሰው ይህ የኦነግ መግለጫ እንደሚያስረዳው ገዢው መንግስት ይህንን የፈጠራ ወሬ በኦነግ ስም ከአሸባሪዎች ድርጊት ጋር ማያያዙ ለሌላኛው ሶስተኛ ዓላማው መጠቂሚያነት አስቦ መሆኑን ይገልፃል። በዚህም ሰበብ የኦሮሞ የሲቭልና የሰብአዊ መብት ተሟጋች ድርጅቶችን ለማጥፋትና ለማሽመድመድ የተጠቀመበት ነው። እነዚህ ባሁኑ ጊዜ በቁጥጥር ሥር የዋሉት ባብዛኛው አዛውንቶችና በባህላዊ መንገድ /ዘዴ የተጣሉትን በማስታረቅ በመልካም ሥነምግባር የሚታወቁ ናቸው። በመሆኑም በአሸባሪዎች ድርጊት መሳተፍና ማገዙ እንኳን ቀርቶባቸው ለዚህ የሚያበቃ አቅሙም ሆነ ፍላጎቱም የላቸውም። የዚህ ዓለማ ዋናው ግብ ግልጽ ነው። ይሄውም ለግልፅ ዓላማና ህዝባዊ ኃላፊነት የተቋቋሙትን የኦሮሞ የሲቭክ ተቋማትን ድምፅ ለመዝጋት ታስቦ የተደረገ ነው ሲል ኦነግ በመግለጫው የኢህአዴግን ድርጊት ይኮንናል።</p>

<p>«እንደ ኦነግ እምነት በዚህ ህገወጥነት በነገሰበት ድርጊት ህዝብን የማሸማቀቅ ተግባርን የትግራይ ህዝብ ጭምሮ የኢትዮጵያ ሕዝብ የሚቀበለው አይሆንም። በአሁኑ ዘመን ሀገሪቷን ከገጠማት ግጭት ለማውጣት አሣማኙ መንገድ ወይም የጥበብና ገንቢ መንገድ የሚሆነው በጠረጴዛ ዙሪያ በመሰባሰብና በመወያየት ለችግሮች ሰላማዊ መፍተሄ መፈለግና የጋራ እልባት ላይ መድረስ እንጂ ተቃዋሚ ድርጅቶችንና የህዝብን ስም በማጥፋት እንዳልሆነ በውል መታውቅ አለበት። በመሆኑም ኦነግ ዛሬም የዓለምን ህብረተሰብ የሚጠይቀው የኢህአዴግ መንግሥት ወደ ጠረጴዛ ዙሪያ ሰላማዊ ውይይት እንዲመጣና ለውይይት እንዲዘጋጅ አስፈላጊውን ጫና እንዲያደርጉ ነው። በተለይም ሁሉም የዓለም መንግሥታትና የሰብአዊ መብት ተሟጋች ድርጅቶቹ ታጋቾቹ የኦሮሞ ብሄር አባላት በህግ እንዲዳኙና ከህጋዊ ፍርድ ፊት እንዲቀርቡ አስፈላጊውን ጫና እንዲያደርጉና በዚሁ ዙሪያ ስለተገደሉት ኦሮሞዎች አሟሟት ጉዳይ በውጪ ገለልተኛ አካል እንዲጣራ እንዲደረግ ኦነግ አበክሮ ይገልፃል» ሲል በመግለጫው አሣስቧል።</p>

<p>የአሜሪካ ድምፅ ሬድዮ ባለፈው ዓርብ ምሽት ህዳር 5 ቀን 1990 ዓ.ም በአማርኛ በትግርኛና በኦሮሚኛ ቋንቋዎች ባሰራጨው ዜናው ውስጥ የኢትዮጵያ መንግሥት ከጥቅምት ወር አጋማሽ አንስቶ የኦሮሞ ብሄር አባላትን በጅምላ የመግደልና የማሰር ድርጊቱንይበልጥ ገፍቶበት ይገኛል በማለት የኦሮሞ ነፃነት ግንባር /ኦነግ ክስ መሰንዘሩንና ኢህአዴግ ኦነግን ከአሸባሪዎች ጎራ በመመደብ ኅያላን መንግሥታት በተለይም የአሜሪካ መንግሥት ኦነግን አሸባሪ ድርጅት ነው እንዲል እንደሚፈልግ ኦነግ መግለፁን ሲያስታውቁ ስለዚህ ጉዳይ በአሜሪካ የኢትዮጵያ ኤምባሲ ምላሽ እንዲሰጥበት ጋብዘው ግን ምላሽ ማግኘት አለማቻላቸውን ከየዜና ዘገባቸው ጋር አያይዘው ማስደመጣቸው አይዘነጋም።</p>


<p class="align-center"><a href="/Gazettas/Urji/info/Urji.sera.html">ከኡርጂ ኅዳር 9 ቀን 1990</a></p>


</body>
</html>	
