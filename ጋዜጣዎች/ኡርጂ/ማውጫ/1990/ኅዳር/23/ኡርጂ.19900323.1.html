<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በኢትዮጵያ መንግሥት የታሰሩ የሰብአዊ መብት ተሟጋች የኦሮሞ ብሄር ተወላጆች እንዲፈቱ አምነስቲ ጠየቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

 
<h1 class="align-center">በኢትዮጵያ መንግሥት የታሰሩ የሰብአዊ መብት ተሟጋች የኦሮሞ ብሄር ተወላጆች እንዲፈቱ አምነስቲ ጠየቀ</h1>


<p>ጥቅምት 26 እና 27 ቀን 1990ዓ.ም በመንግሥት ደህንነት ኃይሎችና ታጣቂዎች ካሉበት አካባቢዎች ተይዘው ባሁኑ ወቅት በማዕከላዊ እሥር ቤት ውስጥ ታስረው የሚገኙትና በቀነ-ቀጠሮ ወደ ፍርድ በት በመላለስ ላይ የሚገኙት የአዲሱ የሰብዓዊ መብት ተሟጋች ሊግ አባላት የኦሮሞ ብሄር ተወላጆችን የኢትዮጵያ መንግሥት በአስቸኳይ እንዲፈታቸው ተቀማጭነቱ ለንደን የሆነው አምኒስቲ ኢንተርናሽናል መጠየቁን የአሜሪካ ድምፅ ሬዲዮ /ቪኦኤ ባላፈው ሐሙስ ምሽት ህዳር 18 ቀን 1990 ዓ.ም በአማርኛ በትግርኛና በኦሮምፋ ባሰራጨው ዜና ገለጠ።</p>

<p>የዓለማቀፉ ሰብአዊ መብት ተሟጋች ድርጅት የአምነስቲ ኢንተርናሽናልን መግለጫ ጠቅሰው ካሰራጩት ከእነዚህ የዜና ምንጮች ዘገባ ለመረካት እንደተቻለው የሰብአዊ መብት ሊግ/ ስመሊ ዋና ፀሐፊ የሆኑት አቶ ጋሮማ በቀለ፣ የሊጉ አባልና ጡረተኛ አዛውንቱ አቶ በየነ አብዲ፣ የሊጉ አባልና የኦሮሞ እርዳታ ማህበር/ኦራ ሥራ አስኪያጅ የነበሩት አቶ በየነ በሊሣና ሌሎችም እስካሁን ድረስ ለእሥራት የዳረጋቸው ወንጀል ምንነት አልተገለፀላቸውም፤ አያውቁትምም። የኢትዮጵያ መንግሥት በቅርቡ ባወጣው መግለጫ እንዳስደመጠው አዲስ አበባን ከተማን ጨምሮ በተለያዩ ቦታዎች ለደረሰው የቦምብ ፍንዳታ አደጋና ጥቃት የኦሮሞ ነፃነት ግንባር ኦነግ ያደረሰው የሽብርተኝነት ድርጊት መግለጫው መሆኑን ጥቃቱን ላደረሱት የሽብር ቡድን አባላት ድጋፍ ለጋሽ አባላትን መያዙን እንዲሁም ኦነግን በድርጊቱ ጠንሳሽነት የከተማ ደጋፊዎችን ደግሞ በተባባሪነትና በአስፈፃሚነት ደረጃ ከስሷቸዋል የሚሉት እነዚህ የዜና ምንጮች አያይዘው ሲጠቀሱ ኦነግም በፈንታው በሽብርተኝነት ተግባር ፈፅሞ እንደማይሣተፍና መንግሥት በሽብርና አሸባሪነት ድርጊት ተባባሪና አስፈፃሚነት ምክንያት ያዝኳቸው የሚላቸውም ቢሆነ ሰላማዊያን የሰብአዊ መብት ተሟጋች ሊግ አባላትና የኦሮሞ ብሄር ተወላጅ አዛውንቶች እንጂ በእንዲህ ዓይነትና ኦነግም ፈፅሞ በማያምንበት እኩይ ተግባር ያልተሳተፉ ለመሣተፍም ሆነ በደጀንነት ለመቆም አቅሙም ፍላጎቱም የሌላቸው ናቸው ማለቱን ያወሣሉ።</p>

<p>በመሆኑም እነዚህን የሰብአዊ መብት ተሟጋች የኦሮሞ ብሄር ተወላጅ አዛውንቶችን የኢትዮጵያ መንግሥት በአስቸኳይ ካሉበት እሥር ቤት እንዲፈታቸው፣ በተለይም ጉዳዩ የሚመለከታቸው አካላት ሁሉ አስፈላጊውን ተፅዕኖ እንዲያደርጉ አምነስቲ በአፅንኦት መጠየቁን በሶስቱ ቋንቋዎች ለስርጭት ከበቁት የአሜሪካ ድምፅ ሬዲዮ/ ቪ.ኦ.ኤ ዘገባዎች ለመረዳት ተችሏል።</p>
<p class="align-center"><a href="/Gazettas/Urji/info/Urji.sera.html">ከኡርጂ ኅዳር 23 ቀን 1990</a></p>


</body>
</html>	
