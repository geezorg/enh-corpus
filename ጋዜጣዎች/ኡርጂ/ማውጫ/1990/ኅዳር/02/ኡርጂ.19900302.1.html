<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አሜሪካ የኦሮሞ ህዝብ ነፃነትና የራስን ዕድል በራስ የመወሰን መብት እንደማትደግፍ ተገለጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

 
<h1 class="align-center">አሜሪካ የኦሮሞ ህዝብ ነፃነትና የራስን ዕድል በራስ የመወሰን መብት እንደማትደግፍ ተገለጠ</h1>

<h2 class="align-center">እስላማዊነት ይስፋፋል በሚል ሰበብ</h2>


<p>ብዙሐኑ የኦሮሞ ህዝብ እንደሚናገረው ወታደራዊ ጁንታ በወታደራዊ ጁንታና ሰራዊት ከመፈራረቅ በስተቀር በአፍሪካ ቀንድ ትልቁና አሣሣቢው የኦሮሞ ህዝብ ፖለቲካዊ ጥያቄ ተገቢውን መልስ አላገኘም፤ ለዚህ ፖለቲካዊ ጥያቄ ስኬታማነት የአለማቀፉ ድጋፍ ወሣኝ ሆኖ ሣለ የኦሮሞ ህዝብ የራሱን ዕድል በራሱ ከወሰነ ኢትዮጵያን የመገነጣጠል እድል ሊገጥማት ከመቻሉም ሌላ በአካባቢው የእስልምና ሃይማኖት ተስፋፍቶ ለአፍሪካ ቀንድ ሰላም ችግር ይፈጥራል ከሚል መላምት በመነሣት አሜሪካ ለኦሮሚያ ነፃ መንግሥት ምሥረታም ሆነ የኦሮሞ ህዝብ አራስን እድል በራስ የመወሰን መብት እንደማትደግፍ ይፋሆነ። ይህ የአሜሪካ ድብቅ አጀንዳ ይፋ የወጣው የአፍሪካ ኮንፍዴንሻል የሚባለው መጽሔት በወርሐ-ጥቅምት 1997፣ ቅፅ 38 በቁጥር 21 ዕትሙ «የኢትዮጵያ ኦሮሞዎች ይናገራሉ» በሚል ርዕስ ባቀረብው ሰፊ ሐተታው ውስጥ ነው። </p>

<p>«የኢትዮጵያ ገዥ ፓርቲው ኢህአዴግና ዋነኛ ተቃዋሚው የኦሮሞ ነፃነት ግንባር/ኦነግ/ ያሉባቸውን የሐሣብ ልዩነቶችና ግጭቶች በውይይት ለማሻሻል በሮቻቸውን ክፍት አድርገው ነበር። በኦክቶበር/ጥቅምት/ 8 ቀ ግን የመንግሥት የደህነት ኃይሎች የኦነግ የደህንነት ኃይሎች ናቸው ካላቸው ውስጥ ሶስቱን መግደሉንና ሁለቱን ደግሞ በቁጥጥ ሥር ማዋሉን በሚዲያዎቹ አስታወቀ። ከሁለት ቀናት በኋላም ኢህአዴግ ወስጃለሁ ያለውን (የመካኒሣ አካባቢውን እርምጃ) አጠራጣሪነት በማስመልከት ስለተገደሉት ሰዎች በሰጡት አስተያየትና መረጃ ምክንያት የኡርጂ ጋዜጣ አዘጋጁ አቶ ሰለሞን ነመራና ረዳቱ አቶ ተስፋዬ ዴሬሣ ታሰሩ። ኡርጂ ጋዜጣ በምሥራቅ፣ በደቡብና በምዕራብ፣ እንዲሁም በሰፊው የኦሮሚያ ክልል ውስጥ በኦሮሞ ብሄር ተወላጅና ሌሎች ሲቪል ህብረተሰብ፣ በኦነግ ደጋፊዎችና አባላት ላይ የሚደርሰውን የሰብአዊ መብት መደፈርና የኦነግ እንቅስቃሴዎችን በመከታተል ዘግባ ለህዝብ ይፋ የምታደርግ ሣምንታዊ ጋዜጣ ናት» የሚለው የአፍሪካ ኮንፍዴንሻል መጽሔት ኦነግ የሽግግር መንግሥቱን ጥሎ ከወጣበት ከ1992 ወዲህ በጀርመን ውስጥ ከኢህአዴግ ጋር ለድርድር መቅረቡንና ከወጣው የጋራ ስምምነታቸው ማስታወሻ እንዳገኘናቸው በሚገልፀው መሰረትም ኢህአዴግ ለኦነግ እውቅና እንዲሰጥና በህጋዊ ፓርቲነት እንዲቀበል፣ በኦሮሚያና በሌሎች አጎራባች ክልሎችም ቢሮውን ከፍቶ እንዲንቀሣቀስ፣ በአራት ዓመታት ጊዟ ውስጥም በኦሮሚያ ሪፍረንደም(ህዝበ-ውሣኔ) እንዲካሄድ፣ የራሱን ጦርና ማስ ሚዲያዎች እንዲኖሩት ከስምምነት ላይ ተደርሶ እንደነበርና ባሁኑ ጊዜ ኦሮሚያ ክልል ውስጥ ስለሚገኘው ኦህዴድ ግንም ምንም ነገር አለመነሣቱና በአንድም ቃል አለመጠቀሱን ያስረዳል።</p>

<p>ኦነግ በቅርቡ ባወጣው መግለጫው ከኢህአዴግ ጋር የድርድር ሂደት እንደነበር አምኖ፣ ከስምምነት ላይ ተደርሰዋል ስለተባሉበት ጉዳዮችና የስምምነቱ ነጥቦች ግን ሐሰትና የኦሮሞን ህዝብ ለመከፋፈል የተወሰደ ሴራ ነው በማለት አውግዟል የሚለው ይህ መጽሔት በዘገባው ባሰፈረው አስተያየቱ መሰረት ለኦሮሚያ ነፃነት ወይስ በኢህአዴግ የፖለቲካ መሥመር የራስን ዕድል በራስ የመወሰን መብት ችሮታ ከሚለው መንታ መንገድ ውስጥ ኦነግ አንዱን መምረጥ ነበረበት ሲል አስፍሯል። «የኦሮሞ ህዝብ ነፃ መንግሥትነትን ለመቀበል አሜሪካ ዝግጁ ያለመሆኗ ጉዳይ ከኦነግ የተሰወረ አይደለም። እንደ አሜሪካ እምነትና መላምት ኦሮሚያ ነፃነትዋን ካወጀት ኢትዮጵያ ትገነጣጠላለች። ሰላምና መረጋጋት ይጠፋል። በአካባቢው የእስልምና ሃይማኖትም ለማስፋፋት የሚፈልጉ አክራሪ ሙስሊሞች በሱዳንና በሌሎች የጎረቤት የእስልምና መንግሥታት ተገንነት ይስፋፋሉ» በሚል ሁናቴ አሜሪካ ለኦሮሞ ህዝብ ነፃነትና የመብት ጥያቄ ጀርባዋን በማዞር በፈንታው ሱዳንን ጨምሮ በሙስሊም መራሽ መንግሥታት ላይ ተፅዕኖ ወደማሣደርና እቀባ ወደ መጣል ማምራቷን መጽሔቱ ያወሳል።</p>

<p>በኦነግ አመራር አካላት መካከል የመከፋፈል አደጋ እንደነበር በሰፊው ሲወራ መኖሩንና የኦነግ ምክትል ዋና ፀሐፊው አቶ ሌንጮ ለታ የመሩት ቡድን በ1994 ለድርድር በቀረበት ጊዜ አቶ ሌንጮ ከኤርትራው መሪ ኢሣያስ አፈወርቂ ጋር በነበራቸው ግላዊ ቀረቤታ ምክንያት ድርድሩ አዎንታዊ መልክ ሊኖረው ስለመቻሉ በብዙዎች ዘንድ እምነት ማሣደሩን ግን አለመሣካቱን፣ እንዲሁም ከድርጅቱ አፈነገጡ የተባሉት አቶ ሌንጮም ወደ ቀድሞው ሥልጣናቸው ተመልሰው እንደሚገኙ መግለፁን የሚያትተው የአፍሪካን ኮንፌዴንሻል መጽሔት ኦነግ የመጠበቁንና ሊጫወት የሚቻለውን ያህል ጉልህ እንዲሁም ወሣኝ ሚና ያለመጫወቱ ምክንያት ምንድነው? የሚለው ነጥብ በብዙሐን ዘንድ ክርክር እንዳስነሣና እንዳወዛገበ ያለ ቢሆንም፣ ከድርጅቱ ብቃት መግለጫ ውስጥ አንዱን ለክፍፍል የማይመች መሆኑን፣ በሌሎች ህዝቦች ዘንድም የኦነግ ትግል ለኦሮሞ ህዝብ እራስን በራስ የማስተዳደር ወይስ ነፃ የኦሮሚያ መንግሥት ማቋቋም ነው በሚለው ዙሪያም ክርክር እያስነሣ መገኘቱን፣ ይህም በኦሮሞ ህዝብ ፖለቲካ ውስጥ መንፀባረቁን የምዕራብ ኦሮሚያ የክርስትና እምነት ተከታዩ ህዝብ በለውጥ አራማጅነት የመታወቃቸውን ያህል በምሥራቅ፣ በደቡብና በመካከለኛ የኦሮሚያ ክልሎች ውስጥ ያለው ሙስሊሙ ህዝብም ባብዛኛው በከብት ርቢና በዘላንነት ህይወት ከመገኘቱ በተጓዳኝ ከምዕራቡ ክፍል በእኩሌታ ደረጃ ከማስተካከሉ ጋር ኦነግ ልዩነቶችን አጥብቦና አቅልሎ አንድ የማድረጉ እንቅስቃሴ የተሣካለት መሆኑን ይገልፃል። </p>

<p>«የኢህአዴግ ሐሳብ ወታደራዊ ኃይላትን ማሳደግ ነው። ይህ ደግሞ ከዓለም ህብረተሰብ ዘንድ ጠንከር ያለ ወቀሳን አስከትሎበታል። የአውሮፓ ፓርላሜንትም በመስከረም ውስጥ ይህን በተመለከተ አቋም ወስዷል።» የሚለው ይህ መጽሔት እንደሚገልፀው የአውሮፓው ፓርላሜንት እርምጃም ኦነግ ወደ ኢትዮጵያ የፖለቲካ ሂደት ተመልሶ እንቅስቃሴ እንዳያደርግና ኢህአዴግ አቋሙን እንዲያለሣልስ ጫና ለመፍጠር እንደሆነና የአቶ ሌንጮ ወደ ኦነግ ማዕከላዊ ኮሚቴው መመለስ ለዚህ ዕድል መስፋት ወይም በዕድሉ ተጠቃሚ ባለመሆንም ፈፅሞ መጥበብ የመከሰቱ ወሣኝነት አለው የሚል ግምት ማሣደሩን ከአስተያየቱ አስፍሯል።</p>


<p class="align-center"><a href="/Gazettas/Urji/info/Urji.sera.html">ከኡርጂ ህዳር 2 ቀን 1990</a></p>


</body>
</html>	
