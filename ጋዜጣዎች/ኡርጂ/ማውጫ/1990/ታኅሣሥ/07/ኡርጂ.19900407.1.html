<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አላዋቂዎች ያብጠለጠሉት የኦሮሞ ነባር ካላንደር ከክርስትና እምነት አቆጣጠር የበኩር መሆኑ ተገለጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

 
<h3 class="align-left">«የፈረንጆች አቆጣጠር ቅጂ ነው» በማለት</h3>
<h1 class="align-center">አላዋቂዎች ያብጠለጠሉት የኦሮሞ ነባር ካላንደር ከክርስትና እምነት አቆጣጠር የበኩር መሆኑ ተገለጠ </h1>


<p>የኦሮሞዎች የቀን አቆጣጠር በውስብስቡ የኮከብ ቆጠራ ጋር የተያያዘና ከክርስትና እምነት አቆጣጠር በፊት ከ1200 ዓመት ጀምሮ ሲሰራበት መቆየቱን ምሁራኖች አረጋገጡ።</p>

<p>ይህ የተረጋገጠው የ1997 የኢሬቻ በዓል ምክንያት በማድረግ በቢሾፍቱ ሆራ አርሳዲ በተከበረበት ዕለት የአፍሪካ ጆርናል የዘገበውን አስመልክቶ የኢትዮጵያ ቴሌቪዥን በአፍሪካ ጆርናል ፕሮግራሙ ባስደመጠው ዘገባው ውስጥ ነው።</p>

<p>እንደ ፕርፌሰር ቶማስ ዘቴልስ ማን አስተያየት የኦሮሞ የቀን አቆጣጠር ከውስብስቡ የኮከብ ቆጠራ ጋር የተቆራኘ ነው። በመሆኑም ኦሮሞዎች የራሳቸው የሆነ የቀን አቆጣጠር ዘዴ አላቸው። ይህም ከዛሬ 2000 ዓመት በፊት ጀምሮ የኖረ ነው። ይህም ከክርስትና የዘመን አቆጣጥር በ1200 ዓመት ቅድሚያ ያለው የበኩርና ነባር የዘመን አቆጣጠር ነው። ይህ የኦሮሞ የዘመን አቆጣጠር በኮከብ ቆጠራ ላይ ከተመሰረተው የሂንዱ ሃይማኖት ተከታይ የሆኑት የሕንዶች የዘመን አቆጣጠር ጋር ተመሣሣይነት አለው። የቱ ከየቱ እንደሚቀድምና ማን ከማን እንደወሰደ ግን ለጊዜው ማወቅ አልተቻለም።» ብለዋል። ስለዚሁ ጉዳይ አስተያየታቸው ከሰጡት የአዲስ አበባ ዩኒቨርስቲ የአትሮፓሎጂ መምህር ከረዳት ፕሮፌሰር ገመቹ መገርሣ ገለፃ ለመረዳት እንደተቻለው «የኦሮሞ ሃይማኖት በአንድ አምላክ የሚያምን ነው። ይህም መሠረት ያደረገው የሁሉም መሠረት ውሃ ነው በሚለው ላይ የሚመሰረት ሲሆን በኦሮሞዎች እምነት «ሐሮ» የሚባል በመንፈስ ኃይል ተሞልቶ ተገፍቶ ከውሃ ይወጣል። ወንድም ሴትም አልነበረም። አምላክ ብዙ ተባዙ ብሎ በባረካቸው ጊዜ ያ ሐሮ ወንድና ሴት በመሆን ተከፈለ። ኦሮሞም በዚሁ ሁኔታ ተባዝቶ እስከዛሬ ደረጃ ሊበቃ ችሏል። እንደኦሮሞዎች እምነትም አምላክ በሚሊዮኖች የሚቆጠር ውስብስብ ፍጡራንን የፈጠረው በ27 ቀናት ነው። ለነዚህ ድርጊቶችም ኦሮሞዎች ለእያንዳንዳቸው ስም ስም አሉዋቸው። በክርስትናም አምላክ ተፈጥሮን የፈጠረው በሰባት ቀን ነው ከሚለው የኦሮሞ እንደሚለይም ተናግረዋል። ረዳት ፕሮፌሰር ገመቹ መገርሣ አያይዘው እንደገለፁት ኦሮሞ በተፈጥሮ ልምላሜ እርካታ አለው። በለምለም ቦታና በኦዳ ዛፍ ሥር ተቀምጦ ለአምላኩ ምስጋና የሚያቀርብ፣ እንዲሁም የፀሎት ሥነ ሥርዓት የሚፈጽም በአንድ አምላክም የሚያምን ህዝብ ነው በማለት አስረድተዋል። የአፍሪካ ጆርናል በዕይታዊ ምሥለ-ገፅ አስደግፎ ባቀረበው ዝግጅቱ ውስጥ አንዳንድ የኦሮሞ ብሄር ተወላጆች አስተያየት ዋቢ አድርጎ እንዳስደመጠው የኦሮሞ ሕዝብ መልካ ወርዶ፣ ተራራ ወጥቶና ፈጣሪ በቸረው ልምላሜ ቦታ ተገኝቶ የሚያደርገው የወል ፀሎት፣ ለተፈጥሮው ሳይሆን ለአንድ አምላኩ ምስጋና ለማድረስ በመሆኑ በዚህ ዙሪያ የተሳሳተ አመለካከት ያላቸው ሰዎችም ሊታረሙ ይገባል። </p>

<p>በዝግጅቱ መቋጫ ላይ የአፍሪካ ጆርናል ዘጋቢው ጋዜጠኛ በሙያ ሥነ ምግባር በመንተራስ በሰጠው አስተያየት ይህ ድንቅ የኦሮሞዎች እምነትና ባህል ከኦሮሞ ሕዝብ ጋር አብሮ መኖሩን ይቀጥላል በማለት ልዩ አድናቆቱን ገልጿል።</p>

<p class="align-center"><a href="/Gazettas/Urji/info/Urji.sera.html">ከኡርጂ ታህሳስ 7 ቀን 1990</a></p>


</body>
</html>	
