<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢህአዴግ በአስቸኳይ ተሰበሰበ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢህአዴግ በአስቸኳይ ተሰበሰበ</h1>


<p>ከድንበር ውሳኔው ወዲህ ከኢትዮጵያውያን የሚሠማው ተቃውሞ ያሣሠበውገዢው ፓርቲ ኢህአዴግ ከሀሙስ ሚያዝያ 24 ቀን 1994 ጀምሮ አስቸኳይ ጉባኤ ላይ መቀመጡ ተዘገበ። ታማኝ ምንጮቹን ዋቢ ያደረገ ዘገባ እንዳስረዳው የኢህአዴግ ልዩ ኮሚቴ ጉባኤ ማካሔድ የጀመረው ካለሁለት ሦስተኛው አባላት ሲሆን፣ ይህም ሊሆን የቻለው ውዝግብ ካስነሡት ቦታዎች ውጭ የኢትዮጵያ ግዛት የሆኑ ቦታዎች ለኤርትራ ስለመሠጠታቸው በሠፊው እየተዳረሠ የፖለቲካ ተቃውሞው ከቁጥጥር በመውጣቱ ነው ተብሏል።</p>

<p>ዘገባው በመቀጠል አንድ የፖለቲካ ታዛቢን ጠቅሶ ሲያስረዳ "ተቃውሞውበኢህአዴግ ውስጥም እያየለ ነው። በተለይም በቅርቡ በሕወሐት ውስጥ ዲሞክራሲያዊ እንቅስቃሴ መከሠቱና የተወሠኑ ደረጃዎች መጓዙ ለእነ መለስ የራስምታት ሆኗል" ካለ በኋላ "የድንበር ውሳኔው የኢትዮጵያን ብሔራዊ ጥቅም ያላሟላና የሕወሐት ትውልድ አገር የሆነችውን ትግራይን የማይጠቅም መሆኑ እየተረጋገጠ ነው" ሲል የዜናው ምንጭ ዘርዝሯል። በመቀጠልም በአገሪቱ ውስጥ እነዚህን የመሣሠሉ የፖለቲካ እንቅስቃሴዎች በማደግላይ በመሆናቸው የመለስ ደጋፊዎች አዲስ የፖለቲካ ስብሰባ ፈጥረው በኢህአዴግ አስቸኳይ ስብሠባ ስም ለውይይቱ መቀመጣቸውን ዘገባው ምንጮቹን ጠቅሶ አስረድቷል።</p>

<p>በአስቸኳይ የኢህአዴግ ስብሠባ ወቅት ኢዴፓ በአዲስ አበባ ያገኘውን የሕዝብ ተቀባይነትና በኦሮሚያ የተማሪዎች ተቃውሞ በተለያዩ ዘዴዎች ለመመከት መሞከሩ ተገልፆ፣ አሁን ደግሞ ለሠሜን ኢትዮጵያ በህወሐት ስር የተመሠረተው ዲሞክራሲያዊ እንቅስቃሴ ጉዳይ ለውይይት እንደቀረበ ይኸው ዘገባ ያፋ አድርጓል። በመጨረሻም ዘገባውን የቋጨው "አስቸኳይ ስብሠባው በየቀኑ እየተቀጣጠለ ያለውን እሳት ለማምከን ነው" በማለት ነው።</p>


<p class="align-center"><a href="/Gazettas/Medina/info/Medina.sera.html">ከመዲና ሚያዝያ 29 ቀን 1994</a></p>

</body>
</html>	














