<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያ ከ100 ሺ በላይ ማስረጃ ለዓለም አቀፉ ፍ/ቤት አቅርባለች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢትዮጵያ ከ100 ሺ በላይ ማስረጃ ለዓለም አቀፉ ፍ/ቤት አቅርባለች</h1>


<p>የኢትዮጵያ መንግስት በኢትዮ-ኤርትራ ጦርነት ወቅት የገጠመውን ኪሣራ አስመልክቶ ከ100ሺ በላይ ማስረጃ ዘሄግ ለሚገኘው አለም አቀፍ ፍ/ቤት ማቅረቡ ተሠማ።አንድ የውጭ ጉዳይ ሚ/ር ከፍተኛ ባለስልጣን እንደገለፁት የኢትዮጵያ መንግስት በቢሊዮን የሚቆጠሩ ዶላሮችን ከኤርትራ መንግስት የሚጠበቅ ሲሆን እርግጠኛውን የገንዘብ መጠን ግን ይፋ አላደረጉትም።</p>

<p>በጦርነቱ ወቅት የደረሠውን ውድመትና ጥፋት የሚመረምርና የሚያጠና በውጭ ጉዳይ ሚ/ር ስር የተዋቀረ ኮሚቴ በ1992 ዓ.ም. ተቋቁሞ ማስረጃችን ያሠባሠበው ማስረጃ ኢትዮጵያን ወክሎ ፍ/ቤት ለቆመው ጠበቃ ቀርቦ ለችሎቱ ተሠምቷል።</p>

<p>የኢትዮጵያ መንግስት በጦርነት የደረሠበትን ጉዳት አስመልክቶ ያቀረበው ማስረጃ በሶስት ዋና ዋና ክፍሎች የተቀመጠ ነው።የመጀመሪያው በጦርነቱ የተፈናቀሉ፣ በሁለቱ አገራት እየተዘዋወሩ የሚነግዱና በኤርትራ ሀይሎች የተያዙ እንዲሁም ከኤርትራ በተባረሩ ላይ ያተኮረ መሆኑ ታውቋል። በዚህ ላይ በኤርትራ ወታደሮች የወደሙ ከተሞችን መልሶ ለመገንባት የሚያስፈልግ ወጪም ለፍ/ቤቱ ቀርቧል።</p>

<p>በሁለተኛነት ደግሞ በአሠብ ወደብ እቃዎች ያስገቡ የነበሩና በጦርነቱ የተነሣ የተወረሠባቸው የመንግስትና የግል ድርጅቶች ጉዳይ ተቀምጧል። በመጨረሻ የመንግስትና መንግስታዊ ያልሆኑ የልማት ድርጅቶች የደረሠባቸው ኪሣራ መቀመጡ ተገልጿል።</p>

<p>እነዚህን ኪሣራዎችና ውድመቶች በተመለከተ ከ100ሺ በላይ ማስረጃ ያቀረበው የኢትዮጵያ መንግስት የጠየቀውም በቢሊዮን የሚቆጠሩ ዶላሮችን ነው። ለገንዘብ ጉዳይ ይህን ያህል ማስረጃ ይዞ አለም አቀፍ ፍ/ቤት ያሠማው የህወሐት/ኢሕአዲግ መንግስት ለኢትዮጵያ ኢኮኖሚ መሠረታዊ ጠቃሚነት ባለው አሠብ ዙሪያ "ማስረጃ የለኝም" ብሎ ለኤርትራ እንዲሠጥ መፍቀዱ ከወዲሁ ይፋ እየሆነ መሆኑ ይታወቃል።</p>


<p class="align-center"><a href="/Gazettas/Medina/info/Medina.sera.html">ከመዲና መጋቢት 10 ቀን 1994</a></p>

</body>
</html>	














