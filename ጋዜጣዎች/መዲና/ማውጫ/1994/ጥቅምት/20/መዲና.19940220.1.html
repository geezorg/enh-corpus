<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢዴፓ 2ተኛ ዓመቱን ቅዳሜ ያከብራል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢዴፓ 2ተኛ ዓመቱን ቅዳሜ ያከብራል</h1>


<p>በተላያዩ ችግሮች ምክንያት ከእናት አገራቸው ወጥተው የተሰደዱ ኢትዮጵያዊያን ቁጥር ቀላል አይደለም። በተለያም ገዢው ፓርቲ ሕወሐትን በመቃወማቸው ብቻ ለእሰርና ለመጎሳቆል በምብቃታቸው የተነሳ ከጎረቤት አሀረሮች ጀምሮ በአሮፓና አሜሪካ የስደትን መራራ ኑሮ የሚጐንጩ ብዙዎች ናቸው።</p>

<p>በሚያዝያ ወር 1993 ዓ.ም የአዲስ አበባ ዩኒቨርስቲ ተማሪዎችን ተቃውሞ ተከትሎ አዲስ አበባ ከተማ ውስጥ የተፈጠረውን ውዝግብ በመንተራስ መንግሥት በዋንኛነት ተጠያቂ ያደረገው ተቃዋሚዎችን መአሕድና ኢዴፓን እንደ ሆነ ይታወሳል። ከተቃዋሚ የፖለቲካ ድርጅቶች ጐን ለጐን ነፃው ፕሬስን አመፁ እንዲባባስ አድርጓል በማለት ጠ/ሚ/ር መለስ ዜናዊ ወንጅለውታል።</p>

<p>በዚህ ሁኔታ የተንሳ በሺህ የሚቆጠሩ የከተማ ወጣቶችና ተቃዋሚ ድርጅት አባላትና ደጋፊች በሸዋሮቢት፣ ታጠቅና ዝዋይ የጦር ካምፖች ታሥረው በዋስ የተለቀቁ ቢሆንም በቅርቡ እንደ አዲስ ክስ እየተመሰረተባቸው ይገኛል። ይህን ሁሉ የመንግሥር ጫና የተቋቋመ የኢትዮጵያ ዲሞክራሲያዊ [ፓርቲ (ኢዴፓ) የፊታችን ቅዳሜ ጥቅምት 24 ቀን 1994 ዓ.ም ሁለተኛ አመቱን ያከብራል።</p>

<p>የፓርቲው ፅ/ቤት የውጣው ዜና እንደሚያመልክተው ጥቅምት 24 ከቀኑ 7 ሰዓት ጀምሮ ሜክስኮ በሚገኘው መብራት ኃይል አዳራሽ ሰፊ ሕዝባዊ ስብሰባ በማድረግ ሁለተኛ ዓመቱ ይከበራል። ለስብሰባው ሙሱ ፈቃድ እንደተሰጠም ፓርቲው መዲና ላቀረበለት ጥያቄ በሰጠው መላሽ ገልጿል።</p>

<p>ይህ በእንዲህ እንዳለ በአገር ውስጥ የሚደርስባቸውን እስረና እንግልት በመፍራት ለስደት የተዳረጉ የመአህድና የኢዴፓ አባላትና ድጋፊዎች እንዲሁም ጋዜጠኞች ጉዳይ አነጋጋሪ ሆኗል። ከእነዚህ ውስጥ በተለያዩ ጋዜጦች በሪፖርተርነት ሲሰራ የቆየውና ከቅርብ ጊዜያት ወዲህ የመዲና ጋዜጣ ርፖርተር ሆኖ ሲያገለግል የቆየው ሳምሶን ተክለ ገ/ዮሐንስ ይጠቅሳል። አቶ ሳምሶም በ1989 ዓ.ም የመአሕድ አባል በነበረበት ወቅት ባልታወቁ ታጣቂዎች ጥይት ሆዱ ላይ ተመቶ ጉዳት እንደደረሰበት ይታወቃል። ከዚያም በኋላ በኢዴፓ ደጋፊነቱና አባልነቱ በተለያዩ መድረኮች ገዢውን ፓርቲ በመቃወም ንግግር ያደርግ ነበር። ባለፈው አመት ሚያዝያ ወር በከተማው በተፈጠረው ግርግር የተነሳ ታስሮ የነበር ሲሆን ከስር ከተፈታ በኋላ እናት አገሩን ጥሎ በመሰደድ እስከ ቅርብ ጊዜ ድረስ ያለበት ሳይታወቅ ቆይቶ በቅርቡ ግን በጀርመት ኑረምበርግ ከተማ እንደሚገኝ ለማወቅ ችለናል።</p>


<p class="align-center"><a href="/Gazettas/Medina/info/Medina.sera.html">ከመዲና ጥቅምት 20 ቀን 1994</a></p>

</body>
</html>	














