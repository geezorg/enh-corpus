<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ከ41ዱ የባንክ ባለስልጣናት የታሰሩት 26 ብቻ ናቸው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ከ41ዱ የባንክ ባለስልጣናት የታሰሩት 26 ብቻ ናቸው</h1>


<p>ረጅም የስራ ልምድ የተካኑት ባንከኛው አቶ ጥላሁን አባይ በኢትዮጵያ አንጋፋና ሰፊ ስርጭት ያለውን የኢትዮጵያ ንግድ ባንክ በዚህ አመት በሕንድ ባንክ ቁጥጥር ስር እንዲወድቅ የማድረግ ራዕይ ነበራቸው። ይህም የባንኩን አስተዳደር በማማከር በኩል ነበር። ነገር ግን ባለፈው ሳምንት ፍ/ቤት ቀርበው ይህ ራዕያቸው ተዘግቷል። የፌዴራሉ የፀረ ሙስና ኮሚሽን የወንጀለኛ መቅጫ ሕግ ቁጥር 32/1/ሀ/33 እና የተሻሻለውን አዋጅ ቁጥር 214/974 አንቀፅ 32/1/ለ ጠቅሶ አቶ ጥላሁን አባይን ጨምሮ 35 የባንክ ባለስልጣናት ስድስት ምክትል እንዲታሰሩለት ፍ/ቤትን ጠይቋል። ይህም ላለፉት 6 ወራት በከተማው ውስጥ በሹክሹክታም ይሁን በይፋ ሲዜም የነበረውን ከባድ እሳት አቅጣጥሎታል። በመንግስትና በግሉ የንግድ ዘርፍ የጠበቀ የሙስና ግንኙነት የመኖሩን ምስጢርም አፈንድቶታል። እንደተለመደውና ከዚህ በፊት በእነስዬ ክስ ላይ እንደታየው ፀረ ሙስና ኮሚሽን ላለመሆኑ ግን ምንም ማረጋገጫ ሊገኝ አልቻለም።</p>

<p>የኢትዮጵያ ንግድ ባንክ 41 ባለስልጣናት በዚህ ግዙፍ የሙስና ወንጀል ውስጥ ተነካክተዋል በሚል የፀረ ሙስና ኮሚሽን ክስ ቢካተቱም የታሰሩት 24 ብቻ መሆናቸውን መዲና ጋዜጣ ለማረጋገጥ ችላለች። ይህም ሊሆን የቻለው ቀሪዎቹ የባንክ ባለስልጣናት በመሞታቸውና በአገር ውስጥ የሌሉ በመሆናቸው ነው። በክሱ ላይ ተካተው ካልታሰሩት ባለስልጣናት ውስጥ አንዱ ፍ/ቤት ሳይቀርቡ ቀርተዋል። ለምን እንደቀሩና በሚቀጥለው ቀጠሮ ይቅረቡ አይቅረቡ ለማወቅ ባንችልም በአዲስ አበባ ከተማ ውስጥ መሆናቸውን ተረድተዋል።</p>

<p>ከታሰሩት 24 የባንክ ባለስልጣናት ውስጥ ሁለቱ ሴቶች ናቸው።</p>

<p>በፀረ ሙስና ኮሚሽን ክስ ላይ ከተቀመጡት 41 የኢትዮጵያ ንግድ ባንክ ባለስልጣንት ዋናዎቹ 6 ብቻ ናቸው። እነሱም፦</p>

<p>1. አቶ ጥላሁን አባይ - ፕሬዝዳንት <br/>
2. አቶ አልአዛር ደሴ - ምክትል ኤክስኪዩቲቭ ፕሬዚዳንት<br/>
3. አቶ ናስር ሀሰን - የብድርና ሪስክ ም/ፕሬዚዳንት<br/>
4. አቶ ሀብተስላሴ ሀጐስ - ም/ ኤክስኪዩቲቭ ፕሬዝዳንት<br/>
5. አቶ ሀይሉ ለገሠ - የብድርና ሪስክ ም/ፕሬዝዳንት<br/>
6. አቶ ሙሉጌታ ገ/መድህን የብድር ግምገማና ትንተና ም/ፕሬዚዳንት<br/>
</p>

<p>እነዚህ የባንክ ባለስልጣናት ከሕግ ውጭ ለ13 ነጋዴዎችና ድርጅቶቻቸው ብድር መፍቀዳቸው ተገልጾ ተከሰዋል። ነገር ግን የተጠቀሰውን ያህል ገንዘብ ለማበደር በክሱ ላይ የተገለፁት ሰዎች ይሁንታ ብቻ ተቀባይነት እንደሌለው ከወዲሁ በመነገር ላይ ነው። ከፍተኛ መጠን ያለውን ገንዘብ ባንኩ የሚያበድረው በመንግስት ባለስልጣናት ስብስብ የተዋቀረው ቦርድ ሲፈቅድ እንደሆነ ዘገባዎች በመግለፅ የቦርዱ አባላት ከሙስናው ጋር አለመገናኘታቸው ገርሟቸዋል። በዚሁ የሙስና ክስ 13 ነጋዴዎች አለአግባብ ተጠቅመዋል በሚል ይጠቀሱ እንጂ 22 ድርጅቶች ከሙስና ጋር በተያያዘ ስማቸው ተስቷል። እነሱም፦ <br/>
1.ስታር ቢዝነስ ግሩፕ <br/>
2. ሚና ትሬዲንግ <br/>
3. ጣና ትራንስፖርት <br/>
4. አጀምአ ኃ/የተ/የግል ማሕበር <br/>
5. ጭስ አባይ ኃ/የተ/የግል ማሕበር <br/>
6. አበባ ግደይ ኃ/የተ/የግል ማሕበር <br/>
7. ባዜን ኃ/የተ/የግል ማሕበር <br/>
8. አበባ ትራንስፖርት <br/>
9. አዋሣ ዱቄት ፋብሪካ <br/>
10.የጌታ ትሬዲንግ <br/>
11.ሳሚ የሱፍ አስመጪናላኪ <br/>
12.መስቀል ፍላወር <br/>
13.አብማር ኢንተርናሽናል ትሬዲንግ<br/>
14.ናይል ትራንስፖርት<br/>
15.ናይል ቡና ላኪ<br/>
16.ጣና ኢንተርናሽናል ትሬዲንግ<br/>
17. ቴዲ ኃ/የተ/የግል/ ማሕበር<br/>
18. ብርሃን አሰፋ ቡና ላኪ ድርጅት<br/>
19. ኢትዮ-ኢንቨስትመንት ግሩፕ<br/>
20. ኢታሞ<br/>
21. ላትኮ<br/>
22. አዲስ አበባ ዱቄት ፋብሪካ በቀረበው ክስ ከ1 ነጥብ 2 ቢሊዮን ብር በላይ ከንግድ ባንክ ወጪ መሆኑ ሲገለፅ በንግድ ባንክ ዙሪያ አሁንም ተጨማሪ ምርመራ ከተካሄደ በርካታ የሙስና ወንጀል ይፋ ስለሚሆን የተጠቀሰው ገንዘብ ብዙ እንዳልሆነ ይነገራል። ባለፉት 10 አመታት ከባንክ በተበደሩት ብር አሜሪካ ውስጥ ቤት ሠርተው ያመለጡ ሁሉ እንዳሉ ይታወቃል። እንደዚሁም የገዢዎቻችን ዘመዶች በመሆናቸው የፋብሪካና የኢንዱስትሪ ባለቤት የሆኑ ሁሉ ከባንክ ያገኙት ሕገ ወጥ ብድር ምርመራ ሊደረግበት እንደሚገባ ታዛቢዎች ይናገራሉ። በተለይም አሁን የታሰሩት የባንክ ባለስልጣንት በዚህ ዙሪያ ብዙ ምስጢር ያወጣሉ፣ ተብሎ ይጠበቃል።</p>

<p>ባለፈው ሳምንት ድፍን አገሪቱን ያስደነገጠ ግዙፍ የሙስና ወንጀል መሠማቱ ኢትዮጵያዊያንን ያሳዘነው የገንዘቡ መብዛት ሳይሆን ወንጀሉ ባለፉት 10 ዓመታት ስር ሲሰድ የቆየ በመሆኑ ነው፡፤ እዚህ ጋር አንድ የሚታሰብ ነጥብም አለ። እኒዚሁ ነጋዴዎች ለ10 አመታት ሲሰሩበት የነበረውን የንግድ እንቅስቃሴ ዛሬ እንደአዲስ ሊነሳ የቻለበት ምክንያት ምንድን ነው? ከገዢው ፓርቲ ፖለቲካ ጋር ምን አቃቃራቸው? ሕወሐትንስ ምን አደረጉት?</p>

<p>ሌላው መንግስትና የፀረ ሙስና ኮሚሽን በተጠቀሱት ነጋዴዎችና ድርጅቶች ላይ የሚያቀርቡት ክስ ግልፅነት ያለውና ከታሪክ ተጠያቂነት ነፃ የሚያደርጋቸው ሊሆን እንደሚገባ እምነታችን ነው። ለምሳሌ እጃችን ላይ ያሉ አንዳንድ መረጃዎች የሚያመለክቱት ስታር ቢዝነስ ግሩፕ እህት ድርጅቶቹ ተበድረውታል። ተብሎ የክሱ ላይ የተገለፀባቸው ገንዘብ እጅግ በጣም የተጋነነ መሆኑን ነው። በተገኘው አጋጣሚ ቀዳዳ እየፈለጉ ግለሰቦችን በሕግ ሽፋን ጠልፎ መጣሉ ቢበቃስ የሚል መልዕክት ለማስተላለፍ እንፈልጋለን። በዚህ ዘመናዊና የቴክኖሎጂ ዘመን ጉልበተኞች ዳካማዎችን በጉልበት የሚያጠቁበት አይደለም። ነገር ግን ገዢዎች ስልጣናቸውን ተጠቅመው ያሻቸውን ክስ ባሻቸው መልክ እያቀረቡ ጉልበታቸውን እያሳዩን ይገኛሉ። ይህ የባንክ ባለሥልጣናትና የነጋዴዎች ክስ ጉዳይ በአገራችን እየታየ ካለው የሙስና ድራማ አሳዛኝ ክስተት አንዱ ትዕይንት በመሆኑ መዲና ጋዜጣ በማስረጃ እያስደገፈች ወደፊት በምታቀርባቸው እትሞቿ ለሕዝብ ይፋ የምታደርጋቸው በርካታ ጉዳዮች እንዳሉ ከወዲሁ ለክቡራን አንባቢዎቻችን ለመግለፅ እንደወዳለን።</p>


<p class="align-center"><a href="/Gazettas/Medina/info/Medina.sera.html">ከመዲና ጥር 7 ቀን 1994</a></p>

</body>
</html>	














