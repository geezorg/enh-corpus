<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ፀረ ሙስና ኮሚሽን ሐሙስ ክሱን ያጠናቅቃል በፖሊስ የሚታደኑ ባለስልጣን አሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ፀረ ሙስና ኮሚሽን ሐሙስ ክሱን ያጠናቅቃል በፖሊስ የሚታደኑ ባለስልጣን አሉ</h1>


<p>የስነ-ምግባርና ፀረ-ሙስና ኮሚሽን የመጨረሻውን የሙስና ክስ አዘጋጅቶ ፍ/ቤት ሊያቀርብ መሆኑን ምንጮች ጠቆሙ። ይኸው በኮሚሽኑ አቃቤ ሕግ ዮሐንስ ወ/ገብርኤል የሚቀርበው ክስ በአምስት የኢትዮጵያ ስኳር ኢንዱስሪዎች ላይ ያነጣጠረ እንደሆነ የገለፁት ምንጮቻችን፣ የክሱ ይዘትም ፣ስልጣናቸውን ሕገ-ወጥ ለሆነ ጥቅም በማዋል» የሚል መሆኑን አስረድተውናል። እንደጋዜጣው ምንጮች ጥቆማ እነዚህ ባለስልጣናት የፊታችን ሐሙስ ጥር 9 ቀን 1994 ዓ.ም በፌዴራሉ ከፍተኛ ፍ/ቤት አንደኛ ችሎት ይቀርባሉ።</p>

<p>በፀረ-ሙስና ኮሚሽን አቃቤ ሕግ አማካይነት በዚህ የመጨረሻው የሙስና ክስ መዝገብ ላይ የተካተቱት አቶ ሽዋፈራው ግርማ (የኢትዮጵያ ስኳር ኢንዱስትሪዎች ድጋፍ ሠጪ ማዕከል ሥራ አስኪያጅ የነበሩ)፣ አቶ ደምመላሽ አረጋ (የንግድ ኃላፊ የነበሩ)፣ አቶ ብርሃኑ ጂጆ (የወንጂ በለጠ አለማየሁ (የመተሀራ ስኳር ፋብሪካ ስራ አስኪያጅ)፣ ሲሆኑ በተጨማሪም በስኳር ማዕከሉ ውስጥ በሀላፊነት ቦታ ላይ የነበሩ አንድ ግለሠብም በክሱ ላይ ስለተቀመጡ በፖሊስ እየታደኑ ይገኛሉ።</p>

<p>በዚህ መሠረት ገዢው ፓርቲ ለሁለት አመት ተዘጋጅቼበታለሁ ሲለው የከረመው የፀረ-ሙስና ዘመቻ ሊጠናቀቅ በመሆኑ ታዛቢዎች ግብቷቸዋል። ከአዋጁና ከኮሚሽኑ መቋቋም በፊት የታሠሩት ሠዎች ላለፉት 8 ወራት አግባብ ባልሆነ መልኩ ካለ ፍ/ቤት ትዕዛዝ ታስረው መቆየታቸው ራሱ ያሰራቸውን አካል በሙስና የሚያስጠይቀው ነው? የሚሉ ወገኖች አሉ። ይህ በስኳር ማዕከሉ ባለስልጣናት ላይ የሚከፈተው ክስ ለፀረ-ሙስና ኮሚሽን ሶስተኛው መዝገብ መሆኑ ይታወቃል።</p>


<p class="align-center"><a href="/Gazettas/Medina/info/Medina.sera.html">ከመዲና ጥር 7 ቀን 1994</a></p>

</body>
</html>	














