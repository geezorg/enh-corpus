<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>መለስ ካቢኒያቸውን በድጋሚ ለማዋቀር ጥናት ይዘዋል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">መለስ ካቢኒያቸውን በድጋሚ ለማዋቀር ጥናት ይዘዋል</h1>


<p>የጠ/ሚ/ር መለስ ዜናዊ መንግስታቸው የገጠመውን የፖለቲካ ክስረት ለመታደግ በቅርቡ ያቋቋሙትን የምኒስትሮች ካቢኔ በድጋሚ ለመፐወዝ ማቀዳቸው ተሰማ። ከውስጥ አዋቂ ምንጮች ይፋ የሆኑ ጥቆማዎች እንዳተቱት ብወዛው የተወሰኑ ሰዎችን ካሉበት ደረጃ ዝቅ በማድረግ ምክትል ምኒስትር የሚያደርግ ሲሆን ሌሎችን ደግሞ ዲፕሎማት በማድረግ ከአገር የሚያሽቀነጥር ነው። ባሉበት ቦታ የሚቀጥሉ በርካታ ምኒስትሮች እንደሚኖሩም ተመልክቷል።</p>

<p>ምንጮቹ ሲናገሩ «የመለስ መንግስት ሁለተኛውን የፌዴራል መንግስት ለማዋቀር በአሁኑ ሰዓት ምኒስትር የሆኑ ሰዎችን በማጥናት ላይ ነው» ብለዋል። እንደምሳሌም የመሠረተ ልማት ምኒስትር በሆኑት ዶ/ር ካሱ ኢላላ የተደረገውን ጥናት ምንጮቹ ገልፀዋል። እንደምንጮቹ ከሆነ ዶ/ር ካሱን የኢትዮጵያ አየር መንገድ ስራ አስኪያጅ በሆኑት አቶ ብስራት ንጋቱ የመተካት እቅድ እንዳለ ይነገራል።</p>

<p>በአዲሱ የምኒስትሮች ካቢኔ መዋቅር መሠረት የመሠረተ ልማት ሚ/ር በስሩ አስር መንግስታዊ መ/ቤቶችን በበላይነት የሚያስተዳድር ሲሆን እነሱም፦</p>

<p>የኢትዮጵያ መንገዶች ባለስልጣን፣ የሲቪል አቪየሽን ባለስልጣን፣ የመንገድ ትራንስፖርት ባልሥልጣን፣የመንገድ ጥገና ፅ/ቤት፣ ብሔራዊ የነዳጅ ዴፖዎች አስተዳደር፣ የኢትዮጵያ ፖስታ አገልግሎት ድርጅት፣ የኢትዮጵያ ቴሌኮሙኒኬሽን ባለስልጣን፣ የኢትዮጵያ ኤሌትሪክ ኤጀንሲ፣ የኢትዮጵያ ቴሌኮሙኒኬሽን ኮርፖሬሽንና የኢትዮጵያ ኤሌክትሪክ ሀይል ኮርፖሬሽን መሆናቸው ይታወቃል። ዶ/ር ካሱ ከዚህ ስልጣን ተነስተው በአቶ ብስራት ከተተኩ በኋላ በቀድሞው የከተማ ልማት ም/ር አቶ ሀይሌ አሰግዴ ተይዞ የነበረው የም/ምኒስትርነት ቦታ እንደሚጨብጡ ምንጮቹ ጨምረው ገልፀዋል። ነገር ግን አቶ ብስራት በአየር መንገዱ ከተነሱ በኋላ በአሁኑ ሰዓት ከሌሎች ተወዳዳሪ አየር መንገዶች ጋር ለመወዳደር ከፍተኛ ጥረት ማድረግ የሚያስፈልገውን ብሔራዊ አየር መንገድ መለስ በማን እንዲመራ ለማድረግ እንደወሰኑ የተነገረ ነገር የለም።</p>

<p>የጠ/ሚ/ር መለስ መንግስት ያዋቀረውን አዲስ ካቢኔ ከ4ወር ባልበለጠ ጊዜ አፍርሶ እንደገና መገንባት ያስፈለገው ለምን እንደሆነ በግልፅ የታወቀ ነገር የለም። አንዳንድ የፖለቲካ ታዛቢዎች ግን የምኒስትሮቹ ብወዛ ፖለቲካዊ ትርፍ ለማግኘት ሳይሆን እንዳልቀረ ይናገራሉ ቀድሞውኑም ለቦታው የማይመጥኑ ሰዎችን መድቦ ብቃት ባላቸው ሰዎች ለመተካት መታሰቡን የሚናገሩት ታዛቢዎች ያም ሆነ ይህ ቁልፍ የሆኑ ቦታዎች ከህወሐት እጅ ስለማይወጡ ምንም መሠረታዊ ለውጥ እንደማይመጣ ገልፀዋል።</p>

<p>በሌላ በኩል የውጭ ጉዳይ ሚ/ር ስዩም መስፍን በተለያዩ አገሮች ተመድበው ሲሰሩ የቆዩ የኢትዮጵያ አምባሳደሮችን በሙሉ ወደ አዲስ አበባ እንዲመጡ በማዘዝ በኢትዮጵያ ካርታ ስራ ድርጅት እንዲገመገሙ በማድረግ ላይ ናቸው። ባለፈው ረቡዕ ጥር 15 ቀን 1994 በተጀመረውና የ15ቀን ቆይታ እንደሚኖረው በተነገረው በዚህ የአምባሳደሮች ግምገማ ላይ የተገኙት አምባሳደሮች ብዛት 30 ብቻ መሆኑ ግን አነጋጋሪ ሆኗል። አቶ ስዩም ባለፉት 10 አመታት እንቅስቃሴና በወደፊቱ የውጭ ዲፕሎማሲ ስትራቴጂ ለመወያየት ሁሉንም በተለያዩ አገራት የተሰራጩ አምባሳደሮች ጠርተው 30ዎቹ ብቻ መምጣታቸው የጤና አይመስልም። አንድ የጋዜጣው ምንጭ እንደገለፀው የአምባሳደሮች ሹም ሽርና መባረር እንደሚኖር የተረዱ የተወሰኑ አምባሳደሮች በዚያው በተመደቡበት አገር የፖለቲካ ጥገኝነት ጠይቀው ቀርተዋል። የእነዚህ በዚያው የቀሩ አምባሳደሮች ስም ዝርዝር ምንጩ ለጊዜው ከመግለፅ ተቆጥቧል። ቢሆንም አንዳንድ ማጣራት ካደረገ በኋላ ዝርዝሩን በመዲና ጋዜጣ ይፋ ለማድረግ ቃል ገብቷል።</p>

<p>በኢትዮጵያ ካርታ ስራ ድርጅት አዳራሽ እየተካሄደ ያለውን የ30 አምባሳደሮች ግምገማ አቶ ስዩም መስፍን በሊቀመንበርነት ሲመሩት፣ አቶ ግርማ ብሩ፣ አቶ ሶፍያን አሕመድና ኮሚሽነር የሱፍ አብዱላሒ የግምገማው ተሣታፊ መሆናቸው ተዘግቧል። አንድ ከፍተኛየኢትዮጵያ ዲፕሎማት በቅርቡ ጣሊያን ላይ መኮብለላቸው ይታወቃል።</p>


<p class="align-center"><a href="/Gazettas/Medina/info/Medina.sera.html">ከመዲና ጥር 21 ቀን 1994</a></p>

</body>
</html>	














