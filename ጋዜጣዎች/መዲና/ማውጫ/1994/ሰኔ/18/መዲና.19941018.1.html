<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በኤርትራ ተቃዋሚነት ወደ ኢትዮጵያ የሚገቡ የሻዕቢያ አባላት ይፋ ሆኑ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በኤርትራ ተቃዋሚነት ወደ ኢትዮጵያ የሚገቡ የሻዕቢያ አባላት ይፋ ሆኑ</h2>


<p>የኤርትራ ተቃዋሚ ቡድን አመራሮች በአዲስ አበባ እየፈጠሩ ያለውን ችግርና በውስጣቸው መከፋፈል መከሰቱን የተገለሉት 6ቱ የቡድኑ የደህነት አባላት (ፈይዳን) በተለይ ለመዲና ጋዜጣ ዘጋቢ ማስረዳታቸው ይታወሣል። የኤርትራ ተቃዋሚዎችን ምስጢር በዝርዝር ለማውጣት ቃል በገቡልን መሠረት በዘጋቢያችን በኩል ልከውልናል።</p>

<p>በአዲስ አበባ የሚገኘው የተጋድሎ ሐርነት ኤርትራ (ሰውራዊ ባይቶ) ተወካይ ነኝ የሚለው አካል በኢትዮጵያ ውስጥ የሚኖሩ ኤርትራዊያንን "የቆምነው ለአንተ ነው" ቁምነገረኛ ከሆንክ ከኛ ጋር መሰለፍ አለብህ። በተጨማሪም ኢትዮጵያ ውስጥ እስካለህ ድረስ ከኛ ጋር ከሆንክ የኢትዮጵያ መንግስት ሊነካህ አይችልም" እያለ በማግባባት ከሐምሌ 1 ቀን 1990 ዓ.ም ጀምሮ እስከ ሰኔ 1994 ድረስ የፈለገውን ሰው በአባልነት እያቀፈና ወርሃዊ የአባልነት ክፍያም በግዴታ እየተቀበለ ሲሆን ደረሰኝ ግን አይሰጥም።</p>

<p>"ሰውራ ባይቶ የፈለገውን ሰው በአባልነት ሲያቅፍ ያልፈለገውን ደግሞ ከጠላትነት ለይቶ አያየውም" ያሉት ከተገለሉት 6ቱ የደህንነት አባላት በተለይ በአሁኑ ሰዓት ሰራዊቱ በቆላና በደጋ ለሁለት ተከፍሎ እንደሚገኝ አስረድተዋል።</p>

<p>እኚሁ ምንም ገለጻቸውን በመቀጠል ሰውራዊ ባይቶ በትግሪኛ ተናጋሪዎች ላይ ጥሩ አመለካከት እንደሌለው በመጠቆም ለምሳሌ ያህል የሰራዊቱ ታማኝ አመራር የነበረውን አቶ ይካአሎ ዝግታ አሟሟት ገልፀውልናል።</p>

<p>አቶ ይካለሎ ለ7 አመት ያህል በአካለጉዛይ አውራጃ ለሻዕቢያ ይታገል የነበረ ሲሆን በኋላ ከሻዕቢያ በመጋጨቱ ከደርግ ሕዝባዊ ሰራዊት ጋር የተደባለቀ ወዶ ገብ ነበር። በመቀጠልም ደርግ ከተደመሰሰ በኋላ እጁን ለሻዕቢያ ሣይሰጥ ከጀብሃ (ተጋድሎ ሐርነት) ጋር ቆይቶ ፓርቲው በአዲስ አበባ ቡሮ ከመክፈቱ በፊት ሞተር ከሚባሉ አባሎች አንዱ መሆኑን መላው የፓርቲው አባል ያውቃል። ይሁን እንጂ አቶ ይካአሎን "ሸሽተህ ወደ ሻዕቢያ ትሔዳለህ" በሚል ያለምንም ማስረጃ ለሁለት ቀን ያህል አንደር ግራውንድ ውስጥ ካሰሩት በኋላ "ለመሸሽ አስቤ እንደነበር በፊርማዬ አረጋግጣለሁ" ብሎ እንዲፈርም ካደረጉት በኋላ እስር ቤት ውስጥ በገመድ እንደገደሉት ምንጩ አብራርተዋል። </p>

<p>በተጨማሪም ሌላ ከፖርቲው ታማኝ አባሎች አንዱ የነበረውንና ቤተሰቡ በሻዕቢያ ጉዳት የተፈፀመበትን ግለሰብ ከካምፕ ጠርተው "አንተ የሻዕቢያ አባል ሳትሆን አትቀርምና ከፖርቲው ብትወጣ ምን ይመስልሀል?" ቢሉት ግለሰቡም "ከእናንተ ከአባልነት ካርድ በቀር ያገኘሁት የለም" የሚል መልስ ሰጥቷቸው በወሰደው እርምጃ ከመስከረም 2 ቀን 1992 ዓ.ም ጀምሮ የግሉን ስራ እየሰራ ሌላ የሻዕቢያ ተቃዋሚ ሲቋቋም ለመታገል እየጠበቀ ይገኛል ብለዋል ምንጩ።</p>

<p>ከሰውራዊ ባይቶ ራሳቸውን ያገለሉት እነዚህ 6 የፓርቲው የደህነት አባላት በፓርቲው ውስጥ እየተደረገ ያለውን ነገር የኢትዮጵያ መንግስት ክትትል አድርጐ ባለመረዳቱ ማዘናቸውን የኤርትራና የኢትዮጵያ ሕዝብ እንዲያውቅላቸው ጠይቀዋል።</p>

<p>በጥቆማው መሰረት የሶሪያ፣ የሱዳን፣ የጅቡቲና የሌላም አረብ አገር ዜግነትና ፓስፖርት በመያዝ የኤርትራን የሚወክል ሳይሆን የሻዕቢያን አሰራር የሚያግዝ ተግባር ለመፈፀም በአዲስ አበባ በሰበሰቡ ኤርትራውያን ላይ ክትትል እንዲደረግ ጠይቀዋል። በተጨማሪም በዚሁ ሽፋን በውጭ አገር ፓስፖርት የኢትዮጵያን መሬት ለመርገጥ በመንገድ ላይ ያሉትን ሰዎች (ገብተውም ሊሆን ይችላል) ዝርዝር አጋልጠዋል።
1. ዶ/ር በየኔ
2. አቶ ጆቢር
3. አቶ ስዩም አማኑል
4. አቶ ገብረ ቀሺ
5. አቶ ደበሣይ በየነ
6. አቶ ረዘነ
7. አቶ ጣዕመ ተ/ኤል
8. አቶ ረዳዕ ቀሺ ከሚያጭበረብሩት አባሎች በጥቂቱ የሚጠቀሱ መሆናቸውን 6ቱ የደህንነት አባላት በአንድ ድምፅ ተስማምተውበታል።</p>

<p>ሻዕቢያ በኤርትራ ተቃዋሚ ቡድኖች ስም በአ/አ እንደልቡ መፈንጨቱን የኢትዮጵያ መንግስት በቸልታ ሊመለከተው አይገባም በተለይ በዚህ ላይ የደህንነት ክፍሉ ለአገራችን ሉአላዊነት የቆመ ከሆነ ከባድ ሥራ ይጠብቀዋል። </p>


<p class="align-center"><a href="/Gazettas/Medina/info/Medina.sera.html">ከመዲና ሰኔ 18 ቀን 1994</a></p>

</body>
</html>	














