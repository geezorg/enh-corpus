<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአፍሪካ አንድነት ድርጅት ከአዲስ አበባ ወደ ሊቢያ ሊዛወር ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የአፍሪካ አንድነት ድርጅት ከአዲስ አበባ ወደ ሊቢያ ሊዛወር ነው</h2>


<p>ሺንሁአ የተሰኘው የቻይና ዜና አገልግሎት ጠ/ሚ/ር መለስ ዜናዊ በሀረሬ ከኤርትራ ጋር ዳግመኛ ጦርነት እንደማይገጥሙ ቃል መግባታቸውን ዘገበ። ከትላንት በስትያ እሁድ የተሰራጨውን ይህንኑ ዘገባ እንደሚከተለው ተርጉመነዋል።</p>

<p>የኢትዮጵያ ጠ/ሚ/ር መለስ ዜናዊ የአፍሪካ አንድነት ድርጅት (አአድ) ወደ አፍሪካ ሕብረት (አሕ) በሚቀጥለው ሳምንት በደቡብ አፍሪካ ደርባን ስለሚለወጥ መደሰታቸውን ቅዳሜ ዕለት በሀራሬ ተናገሩ። ጨምረውም አዲሱ የአፍሪካውያን የልማት አጋርነት (ኔፓድ) ለልማት ቀና በመሆኑ አፍሪካውያን ራሳቸው ሊቆጣጠሩት እንደሚገባ አስታውቀዋል።</p>

<p>"አሕጉሪቱ በራሷ ጉዳዮች ውጤታማነትን የምታስመዘግብበት በመሆኑ ለአፍሪካ ጥሩ ዕድገት ነው" ብለዋል።</p>

<p>መለስ የዙምባቤውን ሮበርት ሙጋቤ፣ በቤተ መንግስት ካነጋገሩ በኋላ ለጋዜጠኞች መግለጫ በሰጡበት ወቅት ሀሳቦችን አቅርበዋል። ከሙጋቤ ጋር በተለያዩ ጉዳዮች ላይ መወያየታቸውን የገለጹት ጠ/ሚ/ር መለስ የኢትዮ ኤርትራ የድንበር ግጭት መፍትሄ እንዲያገኝ ሮበርት ሙጋቤ ለተጫወቱት ሚና ያላቸውን አድናቆት በወቅቱ አስረድተዋል።</p>

<p>ጠ/ሚ/ር መለስ ጋዜጣዊ መግለጫ በሰጡበት ወቅት አብረዋቸው የነበሩት ፕ/ር ሙጋቤ በበኩላቸው ከኤርትራ ጋር ዳግመኛ የድንበር ግጭት ውስጥ እንደማይገቡ በመንግስታቸው ስም መለስ እንዳረጋገጡላቸው አጋልጠዋል።</p>

<p>"ከመለስ ጋር በዙምባብዌ ስላለው ሁኔታ፣ ስለመሬት መመለስ ፕሮግራምና ከእንግሊዝ ጋር ስለተፈጠረብን ችግር ተወያይተናል" ብለዋል ሙጋቤ።</p>

<p>"የንግድ ግንኙነት ለመፍጠርም ተስማምተናል" ብለዋል ሙጋቤ። ሁለቱ መሪዎች በሚቀጥለው ሳምንት በደቡብ አፍሪካ በሚመሰረተው የአፍሪካ ሕብረት ዙሪያ እንደተነጋገሩ የገለጹት ሙጋቤ፣ ባለፈው ሳምንት የአፍሪካ ሚኒስተሮች በደርባን ስላደረጉት ስምምነትም ተወያይተናል፣ ብለዋል።</p>

<p>በተያያዘ ዜና የአፍሪካ ሕብረት ዋና መ/ቤት ወደ ሊቢያ እንዲለወጥ ፕ/ት ኡመር ሙሐመድ ቃዛፊ ከፍተኛ ዘመቻ በማድረግ ላይ መሆናቸውን የፈረንሳይን ዜና አገልግሎት ኤኤፍፒ በመጥቀስ ዘ-ሞኒተር የተሰኘው ዕለታዊው የእንግሊዝኛ ጋዜጣ ትላንት ዘግቧል። በዚሁ ዘገባ መሰረት የወቅቱ የአፍሪካ አንድነት ድርጅት ዋና ጸሀፊ የሆኑት የዛምቢያው ፕሬዝዳንትም ዋና ጽ/ቤት ከኢትዮጵያ ተነስቶ ወደ ሊቢያ እንዲለወጥ ሐሳብ አቅርበዋል።</p>

<p>የአፍሪካ አንድነት ድርጅትን ዋና መ/ቤት በአዲስ አበባ እንዲሆን ያደረጉት ቀዳማዊ ሀይለስላሴ እንደነበሩ ይታወሳል። በመቀጠልም ኮ/ል መንግስቱ ሀ/ማርያም ባደረጉት ብርቱ ጥረት የድርጅቱ መቀመጫ ከአዲስ አበባ አልተነቃነቀም። አሁን ግን በጠ/ሚ/ር መለስ ዘመን እንዲለወጥ ሀሳብ መቅረቡ ብቻ ለኢትዮጵያውያን ውርደት መሆኑን ታዛቢዎች ያሰምሩበታል።</p>


<p class="align-center"><a href="/Gazettas/Medina/info/Medina.sera.html">ከመዲና ሐምሌ 2 ቀን 1994</a></p>

</body>
</html>	














