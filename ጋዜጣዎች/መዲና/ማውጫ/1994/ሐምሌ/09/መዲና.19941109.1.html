<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ጄ/ል ካማራት አልተነሱም!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ጄ/ል ካማራት አልተነሱም!</h1>


<p>የተባበሩት መንግሥታት ድርጅት የኢትዮ ኤርትራ ሰላም አስከባሪ ጓድ (አንሚ) በትናንትናው እለት በቃል አቀባዩ አማካኝነት የሳተላይት መግለጫ ሰጠ። ኢትዮጵያ ከሰላም አስከባሪው ሀይል እንዲነሱ ጥያቄ ያቀረበችባቸው አዛዥ ሜ/ጄኔራል ፓትሪክ ካማራት አሁንም ድረስ በስራቸው ላይ እንደሚገኙ ተገለፀ። በቅርቡ የድንበር ማካለሉ ስራ ተግባራዊ ይሆናል ተብሎ በሚጠበቀው የኢትዮ-ኤርትራ ጉዳይ የተለየ ሁኔታ መፈጠሩ ከአስመራ መግለጫ ለሰጡት የአንሚ ቃል አቀባይ ከሰላም አስከባሪ እንዲነሱ የተጠየቁት የሀይሉ አዛዥ ሜ/ጄኔራል ፓትሪክ ካማራት በስራቸው ላይ ይገኛሉ ወይስ ተነስተዋል የሚል ጥያቄ ቀርቦላቸው ነበር። ቃል አቀባዩ ሲመልሱ ሜ/ጄኔራል ፓትሪክ ካማራት በአሁኑ ወቅት በእረፍት ምክንያት በአካባቢው ባይኖሩም ከአስር ቀናት በኋላ በምድብ ስራቸው ላይ እንደሚገኙ የሚታወቅ ነው ብለዋል። ኢትዮጵያ ቀደም ሲል ለተመድ ዋና ፀሀፊና የፀጥታው ምክር ቤት በላከችው አቤቱታ የአንሚ አዛዥ የሆኑት ሜ/ጄኔራል ፓትሪክ ካማራት በተደጋጋሚ ከተሰጣቸው ስልጣን ውጪ በህገ ወጥ ተግባራት መሳተፋቸው በመግለፅ ጄኔራሉ ከድርጊታቸው ከመቆጠበት ይልቅ ሆን ብለው ሰላም በማደፍረስ ስራ ላይ በመጠመዳቸው ከቦታው ተነስተው ሌላ ሰው እንዲተካ ይህ ካለተደረገ ግን በአካባቢው እንዲመጣ የሚፈለገው ሰላም በባዶ ተስፋ እንደሚቀር አሳስባ ነበር። ጄኔራሉ በተለይ ያልተፈቀደላቸውን ጋዜጠኞች ከአስመራ ወደ ባድመ በማስገባት መንደሪቱ ለኤርትራ እንደተወሰነ አስመስለው ገለፃ በመስጠታቸው አታካሪ ውስጥ እንደገቡ ነው የውጭ ጉዳይ የዜና ምንጮች የዘገቡት። የተመድ ዋና ፀሐፊ ሌግ ዌላ ጆሴፍ ሌግ ዌላ በዚህ ጉዳይ ላይ ከውጭ ጉዳይ ሚኒስትር ስዩም መስፍን ጋር ያደረጉትን ሚስጢራዊ ውይይት ይህቺው መዲና ጋዜጣ ማስነበቧ የሚዘነጋ አይደለም።</p>


<p class="align-center"><a href="/Gazettas/Medina/info/Medina.sera.html">ከመዲና ሐምሌ 9 ቀን 1994</a></p>

</body>
</html>	














