<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያን መሬት ሱዳንም ተሸለመች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኢትዮጵያን መሬት ሱዳንም ተሸለመች</h2>


<p>የኢትዮጵያ ገበሬዎች ቴዎድሮስ ከተወለዱበት ቋራ ትንሽ ራቅ ብላ በምትገኝ አገራቸው 2.8 ቶን ማሽላ 1.4 ሚሊዮን ቶን ኑግ በአመት እያገኙ በሰላም ይኖሩ ነበር። ሱዳን ይህ መሬት የኔ ነው ካለች ሰባት አመት ሞልቷታል። የኢትዮጵያ ገበሬዎች ኑሮ ግን ባለፈው ማክሰኞ አከተመለት። ምክንያቱም ጠቅላይ ሚኒስትር መለስ ለሙ መሬት ለሱዳን እንዲሰጥ ወስነዋል።</p>

<p>አረቢክ ኒውስ የገደሪፋን ጠቅላይ ገዥ አብዱ ራህማን አልኩዳርንን ጠቅሶ እንደዘገበው ውሳኔው የተሰጠው በኢትዮ ሱዳን የጋራ የሚኒስትሮች ስብሰባ ላይ ነው ያሉት ጠቅላይ ገዢው ከዚህ ከአዲስ አበባ ስብሰባ በኋላ በሱዳንዋ አል ካሊባት ከተማ የሁለቱ ሃገራት የሃገር ውስጥ ጉዳይ ሚኒስትሮች እና የአማራ ክልል ፕሬዝዳንት በተገኙበት መሬቱ ለሱዳን እንደሚሰጥ ማረጋገጫ ተገኝቷል።</p>

<p>የሱዳን ገበሬዎችን የጠቀሰው አል-ሻፋ የተባለ የሱዳን ጋዜጣ የሱዳን ገበሬዎች 3 መቶ ሺህ ሄክታር መሬት የኢትዮጵያ ገበሬዎች ወስደውብናል በሚል እንደከሰሱና የድንበር ማካለል እንደጠየቁ መዘገቡ ይታወሳል</p>

<p>ብዙውን ግዜ ኢትዮጵያን በማጥላላት የሚታወቀው አረቢክ ኒውስ እንኳን ሁኔታውን እንዲህ ብሎ ነበር የገለፀው። "ሰሜን ምስራቅ ኢትዮጵያን ማጣት ሀገሪቱ ከደረሰባት ተደጋጋሚ ሽንፈቶች አዲሱ ነው በቀይ ባህር ላይ ያላትን መብት ለኤርትራ የሰጠችው ኢትዮጵያ በሰኔ 2000 ዓመት ምህረት መለስ ኤርትራን ከጦር ሽንፈት ካዳኗት በኋላ በአለም አቀፍ ደህንነት ስብሰባ ከፍተኛ የመሬት ሽልማት ኤርትራ ስታገኝ ኢትዮጵያ ግዛቶቿን አታለች"።</p>

<p>የሱዳን ባለስልጣናት ደግሞ ስለኣገኙት ለም መሬት "አልዋን" በተባለው እለታዊ የሱዳን ጋዜጣ እንደገለፁት ከሰባት ዓመት በኋላ ባለፈው ዕሁድ በሃገሪቱ የጋራ የሚኒስትሮች ስብሰባ ወቅት በ"ጠቅላይ ሚኒስትር መለስ ቀጥታ ትዕዛዝ" መሬቶቹን ማግኘታቸውን ገልፀዋል። ከመሬቱ በተጨማሪ በእነሱ አጠራር "ኢትራዋቢ" ያሉትን ወንዝም እንዳገኙ ገልፀዋል።</p>

<p>በኢትዮጵያ መንግስት በኩል በሱዳን በኩል ስላለው ይፋዊ ያልሆነ ድንበር መካለል የተገለፀ ነገር የለም። በጋራ የሚኒስትሮች ስብሰባው ላይ ጠቅላይ ሚኒስትሩ ለሱዳን መሬቶቹ እንዲሰጡ መወሰናቸውም ሆነ ይህ ስብሰባ ስለመገለፁም በመንግስት በኩል ማስተባበያም ሆነ ማረጋገጫ ለማግኘት አልተቻለም።</p>

<p>በጋራ የሚኒስትሮች ስብሰባ ላይ ተከናውነዋል በሚል በመንግስትና በግል መገናኛ ብዙሃን የተገለፁት ሃሳቦች በሁለቱ ሃገሮች የቪዛ ጥያቄን ቀላል ለማድረግ የጋራ የባቡር ሃዲድ መገንባት የድንበር ፀጥታን በትብብር ማከናወን የመሳሰሉ ጉዳዮች ነበሩ። የድንበር ማካለል ጥያቄ መኖሩ ለባለቤቱ ለኢትዮጵያ ህዝብ ለምን እንደተሸሸገ ግን ማጣራት አልቻልንም።</p>


<p class="align-center"><a href="/Gazettas/Medina/info/Medina.sera.html">ከመዲና ሐምሌ 1 ቀን 1995</a></p>

</body>
</html>	
