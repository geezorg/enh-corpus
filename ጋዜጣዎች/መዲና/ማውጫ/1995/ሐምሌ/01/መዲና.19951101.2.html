<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮ-ኤርትራ ወታደሮች በሁመራ በኩል 3 ግዜ ተታኮሱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኢትዮ-ኤርትራ ወታደሮች በሁመራ በኩል 3 ግዜ ተታኮሱ</h2>


<p>የተባበሩት መንግስታት የዜና አውታር ኤሪን ምንጮቹን ጠቅሶ እንደዘገበው በኢትዮ-ኤርትራ ምዕራባዊ ድንበር ሁመራ አካባቢ የኢትዮጵያ ወታደሮች በዚህ የፈረንጆች ዓመት ብቻ ሦስት ጊዜ ተኩስ ከፍተዋል።</p>

<p>የአንሚ ጦር ሀይል አዛዥ ሜጀር ጄኔራል ሮበርት ጎርደን ባለፈው ሳምንት መጨረሻ በናይሮቢ ለኤሪን እንደገለፁት አንድ ኤርትራዊ ወጣት የኢትዮ-ኤርትራን ድንበር ለማቋረጥ ሲሞክር በኢትዮጵያ ኃይሎች በተተኮሰበት ጥይት ሞቷል። የተባበሩት መንግስታት ዋና ፀሃፊ ኮፊ አናን በበኩላቸው በሁመራ አካባቢ ተደጋጋሚ ግጭቶች መከሰታቸውን የተባበሩት መንግስታት ወታደሮች በቦታው በብዛት መገኘት እንደሚገባቸው ያመለክታል ብለዋል።</p>

<p>ጄኔራል ጎርደን በበኩላቸው ከኢትዮጵያ መከላከያ ሚኒስትር ጋር ስለጉዳዩ እንደመከሩበትና ስለተኩስ ማቆም እንደተማፀኑ የገለፁ ሲሆን አንሚም በቦታው ተጨማሪ ወታደሮች የማስፈር ሃሳብ እንዳለው ጠቁመዋል።</p>

<p>ጄኔራሉ ለምን ኢትዮጵያውና ተኩስ እንደሚከፍቱ ሲያብራሩ በሁመራ ሰሜን ምስራቅ ክልል በተለያዩ አቅጣጫዎች ከሱዳን ድንበርም የተለያዩ አካባቢዎች የተኩስ ልውውጥ እንደሚደረጉበት፤ ይህ ውጥረትም እንደሆነ ወደተኩስ የሚወስዳቸው ተናግረዋል።</p>

<p>የሱዳን ፀጥታ ሃይሎች በተኩስ ልውውጥ ይሳተፋሉ የተባለውን ግን ጄኔራሉ አጣጥለውታል።</p>

<p>ጄኔራል ጎርደን በደቡብ የፀጥታ ክፍል ሲዘዋወሩ አምስት የጣልያን ሚሽነሪዎች በኤርትራዊያን ተኩስ እንደተከፈተባቸው ገልጸዋል።ተኩሱን የከፈቱት የኤርትራ ሚኒሻዎች የሆኑ ፖሊሶች አለማረጋገጣቸውን የተናገሩት ጀኔራል ጎርደን አምስቱ ሚሽነሪዎች ድኳናቸው የተከሉት ወደ ኢትዮጵያ ድንበር 200 ያርድ ገብተው እንደነበርም ገልፀዋል። በተኩሱ አራቱ መቁሰላቸውንም አረጋግጠዋል።</p>

<p>የድንበር ማካለሉን በተመለከተ ጄኔራል ጎርደን እንደታቀደው በዚህ ወር እንደማይጀመር ገልፀው ውሳኔው የድንበር ኮሚሽኑ ነው ብለዋል።</p>

<p>የሁለቱ ሃገራት ዋና ዋና የጦር ባለሥልጣናት የትብብር ስብሰባም በተባበሩት መንግስታት ሰብሳቢነት በያዝነው ወር መጨረሻ እንደሚደረግ ጄኔራሉ ገልፀዋል።</p>


<p class="align-center"><a href="/Gazettas/Medina/info/Medina.sera.html">ከመዲና ሐምሌ 1 ቀን 1995</a></p>

</body>
</html>	














