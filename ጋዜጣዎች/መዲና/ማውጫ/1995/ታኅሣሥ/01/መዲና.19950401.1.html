<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ጥላሁን አባይና ጄ/ል ፃድቃን ገብረትንሳኤ ተነሱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ጥላሁን አባይና ጄ/ል ፃድቃን ገብረትንሳኤ ተነሱ</h2>


<p>የአቶ ጌታቸው በላይ አዲስ ሹመት አግኝተዋል። አቶ ጌታቸው ሰሞኑን ያገኙት ሹመት የኢትዮጵያ ንግድ መርከብ የቦርድ ሊቀመንበርነትን ነው። የኢትዮጵያ ንግድ መርከብ ቦርድ ለአንድ አመት ከአራት ወራት ክፍት ነበር። በዚህ ዙሪያ የተጠናከረውን ትንታኔ ሪፖርተራችን አጠናክሮታል እነሆ፦</p>

<p>የኢትዮጵያ ንግድ መርከብ የቀድሞ የቦርድ አባላት ውስጥ የኢትዮጵያ የጦር ኃይሎች ኤታማዦር ሹም የነበሩት ፃድቃን ገብረትንሳኤ ይገኙበት እንደነበር ይታወሳል። ጄነራሉ ከህወሃት ክፍፍል ወዲህ ከማንኛውም ኃላፊነት እንዲነሱ ሲደረግ ከንግድ መረከብ የቦርድ አባልነት በይፋ አሁን ነው የተባረሩት።</p>

<p>ከዚህም በተጨማሪ የቀድሞ የኢትዮጵያ ንግድ ባንድ ስራ አስኪያጅ አቶ ጥላሁን አባይ ከዳግማዊ ሕንፈሽፈሽ ክስተት በኋላ ከሙስና ጋር በተያያዘ በእስር ላይ እንደሚገኙ ይታወቃል። የቀድሞ ላለፉት አንድ ዓመታት ድርጅቱ ያለቦርድ አመራርና ተመልካች አሁን እስከተመረጠው አዲሱ የቦርድአመራር ድረስ መቆየቱ ብዙዎችን ያነጋገር ጉዳይ ሆኗል። በዚህ በአንድ አመት ክፍተት ውስጥ ምዝበራና ሙስና በተንሰራፋባት ሀገር ውስጥ ከፍተኛ የቦርድ አመራር አካላትን ከስራ አግልሎ ቦታውን ክፍት አድርጐ መቆየት አግባብ አለመሆኑን ብዙዎች ቢስማሙበትም ወጣቱ የገቢዎች ሚ/ር አቶ ጌታቸው በላይ አሁን በሚመሩት አዲስ የቦር ላይ ስላለፉትም የድርጅቱ ሁለንተናዊ እንቅስቃሴ እንደሚገልጹ ይጠበቃል።</p>

<p>ምሳሌ መልኩ እስካሁን በቀድሞዎቹ የቦርድ አመራር አባላት ላኡ እርምጃ ከተወሰደ ላለፉት አንድ አመት ከአራት ወር ለተፈፀመ ጥፋት ተጠያቂውማን ይሆናል? የሚሉ ባለሙያዎች አስተያየታቸውን እየሰጡ ነው።</p>

<p>የኢትዮያ ንግድ መርከብ ድርጅት ማኔጂንግ ዳይሬክተር አቶ አምባቸው አበራ ስለአዲሱ ቦርድ አባላት ያላቸውን አስተያተት ተጠይቀው አዲሱ የቦርድ አባላት ምርጫና ሥብስብ እንዳስደሰታቸው ተናግረዋል። አቶ አምባቸው እንዳሉት ከሆነ በተለይም ሚ/ር ጌታቸው በላይ ከፍተኛ ጠቀሜታ አጉልተው ተናግረዋል።</p>

<p>ኅዳር 15 1995 ዓ.ም አዲሱ የቦርድ አባላትና ሚኒስትሩን ጨምሮ በጁቡቲ ያለውን የድርጅቱን እንቅስቃሴ እንዲጐበኙ ለአራት ቀናት ያህል ሄደው መመለሳቸውን ዘጋቢው ለዜና ዴስክ ጠቁሟል።</p>

<p>የኢትዮጵያ ንግድ መርከብ ድርጅት የሚተዳደረው በንግድና ኢንዱስትሪ ሚ/ር ሥር ነው። የአቶ ጌታቸው በላይ ተጠሪነትም ለንግድና ኢንዱስትሪ ሚኒስትሩ ለአቶ ግርማ ብሩ ነው።</p>


<p class="align-center"><a href="/Gazettas/Medina/info/Medina.sera.html">ከመዲና ታህሳስ 1 ቀን 1995</a></p>

</body>
</html>	














