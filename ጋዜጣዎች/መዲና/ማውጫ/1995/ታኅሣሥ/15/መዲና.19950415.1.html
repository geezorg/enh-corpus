<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በሕገወጡ ሳተላይት የመንግስት ምስጢሮች ሲሰረቁ ነበር</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በሕገወጡ ሳተላይት የመንግስት ምስጢሮች ሲሰረቁ ነበር</h2>


<p>ሕገወጥ ናቸው የተባሉትን የውጭ ስልክ ጥሪዎች ሲሰሩ የነበሩ ተብለው የቴሌን 85 በመቶ ገቢ በማሳጣት የተከሰሱት ግለሰቦች ቁጥር 24 ደረሱ። ባለፈው ሳምንት መጨረሻ ላይም ሁለት ተጠርጣሪዎች ተይዘው ሲታሠሩ የተጋዳይ ኢያሉ በርሄ አብሮ መታሠር አነጋጋሪ እየሆነ መጣ።</p>

<p>ከቴክኖለጂ ጋር ቅርብ እንደነበር የሚነገርለት ተጋዳላይ እያሉ በርሄ በሀገራችን ካሉት ስቱዲዮዎች መካከል በዘመናዊነታቸው ከሚታወቁት ውስጥ የሱ በዋነኝነት የሚጠቀስ ሲሆን አሁን መታሠሩን ብዙዎች ታዛቢዎች ከፖለቲካ ጋር እያያዙት ይገኛል። </p>

<p> ኢያሱ በርሄ እስከ ቅርብ ግዜ የገዠው ፓርቲ በተለይም የአውራው ሕውሐት አቀንቃኝ የነበረ ሲሆን ከተከፋፈለ በኋላ ባለፈው አመት በተከበረው የሕወሐት የምስረታ በዓል ላይ ኢዴፓን "የሚያሽሟጥጥ" ግጥም በማንበብ ገዢዎችን ያስጨበጨበ ግጥሙንም ብሕዋሐት ምጽሔት "ወይን" ያሳተመ" አፍቃሪ" እንደነበር ይታወቃል።</p>

<p>አሁን የቴሌን ጥቅም በሚጋራ መልኩ ህገወጥ ሳተላይት በመትከል የውጭ ጥሪዎችን ሲያስተናግድ እንደነበር ተጠርጥሮ መታሠሩ ምናልባት ገዢዎቹን እንዳዞሩበት ያሳያል የሚሉ ባሉበት ሰዓት በነዚህ ሳተላይቶች የመንግስት ምስጢራዊ የስልክ ውይይቶች ይጠለፉና ለሌላ ሶስተኛ ሰው ይደርሳሉ የሚለው ዜና መስማቱ ብዙዎችን ከማስገረምም በላይ ሆኗል። እንደአንዳንድ ምንጮች ገለፃ የመንግስት ምስጢራዊና የሀገርን ደህንነት የሚመለከቱ የስልክ ጥሪዎች እየተጠለፉ ለሌላ ኃይሎች ይሰጡ ነበር ተብሏል።</p>

<p>እስካሁን በዚህ ስራ ላይ ተሠማርተዋል የሚባሉት ግለሰቦች ቁጥር 24 የደረሰ ሲሆን ከነዚህም ውስጥ ሁለቱ ተጠርጣር እስረኞች ሴቶች መሆናቸው ታውቋል። ባለፈው ሳምንት መጨረሻ ላይ የታሰሩትን ግለሰቦች ማንነት ለማወቅ ባንችልም ከታሠሩት ውስጥ አብዛኞቹ ከገዢው ፓርቲ ባለስልጣናትጋር ንክኪ ያላቸው እነደሚበዙበት ምንጮም ይናገራሉ።</p>

<p>ሁሉም ተጠርጣሪውዎች ፍርድ ቤት በመቅረብ የመጀመሪያ 14 ቀን ቀጠሮ ተጠይቆባቸዋል። "ቴሌዎች" ስትሉ ያወጣችሁላቸው ስም እውነት ይገልፃቸው ይሆን።</p>


<p class="align-center"><a href="/Gazettas/Medina/info/Medina.sera.html">ከመዲና ታህሳስ 15 ቀን 1995</a></p>

</body>
</html>	














