<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሸዊት ገ/ክርስቶስ የሕወኃት ማዕከላዊ ኮሚቴ አባል ከዱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ሸዊት ገ/ክርስቶስ የሕወኃት ማዕከላዊ ኮሚቴ አባል ከዱ</h2>


<p>የህወሃት ማዕከላዊ ኮሚቴ አባል እና የምስራቅ ትግራይ ቀጠና አስተዳደር የነበሩት አቶ ሸዊት ገ/ክርስቶሽ አሜሪካ ላይ ከዱ።</p>

<p>ለአስራ ሰባት አመት በደርግ ትግል ወቅት ከፍተኛ ድርሻ የነበራቸው አቶ ሸዊት ገ/ክርስቶስ "ህሊናዬ ከመለስ ጋር ለመስራት አልፈቀደልኝም" በማለት ተናግረዋል። የህወሃት ማዕከላዊ ኮሚቴ አባልና የምስራቅ ትግራይ አስተዳዳሪ አቶ ሸዊት ገ/ክርስቶስ ከደርግ መውደቅ በኋላ በተለያዩ ከፍተኛ የሀላፊነት ቦታ ላይ በመሆን ህወሃትን ሲያገለግሉ የቆዩ ከመሆኑም ባሻገር በኢትዮ-ኤርትራ ጦርነት ወቅት ትልቁን ሚና የተጫወቱ እንደነበሩም ተገልጧል።</p>

<p>"በባድመና በኢሮብ ህዝቦች ላይ የተላለፈው የድንበር ውሣኔ በመለስ አስተዳደር ላይ ተስፋ እንድቆርጥ አድርጎኛል፤ ህሊናዬም ከዚህ በኋላ ከመለስ መንግሥት ጋር ለመስራት አልፈቀደልኝም" በማለት በዋሽንግተን ዲሲ ኢትዮ-ሚዲያ ለተባለ የዜና አውታር ገልፀዋል። ነባርና የቀድሞ ታጋዮች በህወሃት ውስጥ እየተመናመኑ መምጣት የመለስ ዜናዊ አስተዳደር በተለይ ገዢው ፓርቲ ህወሓትን ሊያዳክመው እንደሚችል ተንታኞች ይገልፃሉ። አንዳንዶች እንደውም ከቅርብ ጊዜ ወዲህ የህወሓት የጦር ባለስልጣናት እና ኃላፊዎች እየከዱ መሆኑን ከሕወሓት ቀስ በቀስ መፈረካከስ ጋር ያያይዙታል።</p>

<p>"ሻዕቢያ ኢትዮጵያን ለመውረርም ሆነ ከወራሪ በኋላ ጦርነቱን በድል የተወጣችው ኢትዮጵያ ተገቢውን ጥቅም ለህዝቦቿ እንዳያገኝ እየረዱ ያሉት መለስ ዘናዊ እንጂ ሌላ ማንም አይደለም" በማለት አቶ ሸዊት ለኢትዮ ሚድያ ተናግረዋል። "በተለይ በአስር ሺዎች የሚቆጠሩ አገር ወዳድ ኢትዮጵያውያን የሞቱባት ባድመና ኢሮብ ለኤርትራ እንዲሠጡ በተወሠነበት ሁኔታ የመለስን መንግሥት ተቀብሎ መቆየት ያስቸግረኛል" በማለት ገልፀዋል።</p>

<p>"አቶ መለስ አሁንም ታሪካዊ ስህተት እየሰሩ ነው፤ የፍርድ ቤቱንና የድንበር ኮሚሽኑን ውሳኔ ከኢሮብና ከባድመ አንፃር አሁንም ማስለወጥ የሚቻልበት አጋጣሚ ቢኖርም ህዝቡ የዘሔግን ውሣኔ እንዲቀበል በማግባባትን በማስፈራራት ላይ ናቸው" ሲሉ አቶ ሸዊት ተናግረዋል "የትግራይን ህዝብ ዳግም ከዱት" ብለዋል ብሎ ኢትዮ ሚዲያ ዌብ ሳይት ተናግሯል።</p>

<p>አቶ ሸዊት በተጨማሪ እንዳሉትም "እኔ ብቻዬን መንግሥትን የመቃወምና የመታገል አቅም ስለሌለኝ ያለኝን አማራጭ በመጠቀም የተሰጠኝን ኃላፊነት በፈቃደኝነት ለቅቄ መሰደድን መርጫለው" ብለዋል።</p>

<p>መለስ በቅርቡ ለአብዮታዊ ዴሞክራሲ መጽሔት እንደተናገሩት "የባድመ ህዝብና የኢሮብ ህዝብ የድንበር ኮሚሽኑ ውሳኔ ቢያሳዝነውም ሊያስለቅሰው አይገባም" ሲሉ መግለፃቸውን አይዘነጋም።</p>


<p class="align-center"><a href="/Gazettas/Medina/info/Medina.sera.html">ከመዲና ግንቦት 26 ቀን 1995</a></p>

</body>
</html>	














