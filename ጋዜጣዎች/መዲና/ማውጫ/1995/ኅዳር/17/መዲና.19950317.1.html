<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኦጋዴን በታንክ ተከበበች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኦጋዴን በታንክ ተከበበች</h1>


<p>በሶማሊያ ክልል መስተዳድር ስር የምትገኘው አርትሼክ በኢሕአዴግ መከላኪያ ሰራዊት መከበቧን "ኦጋዴን ኦን ላይን" የተባለው የኢንተርኔት መረብ ትናንት ዘገበ።</p>

<p>በአሁኑ ሰዓት በሀገራችን ከፍተኛ የኮንትሮባንድ እንቅስቃሴ ማዕከል ሆና የምታገለግለው አርትሼክን ናት። </p>

<p>የኢትዮጵያ መከላከያ ሰራዊት አርትሼክን ሊከበብ የቻለው በክልሉ ላይ የሚንቀሣቀሱ የኦነግና የኦጋዴን ነፃ አውጪ ግንባር ኃይሎች በመንግስት ላይ ጥቃት ለመሰንዘር ከፍተኛ የጦር መሣሪያ ወደ ከተማይቱ ገብቷል በማለት እንደሆነ ተነግሯል። በአሁኑ ሰዓት በተለያዩ ክልሎች ከፍተኛ የጦር መሣሪያ ንግድ እንደሚካሄድ ይታወቃል። በተለይም በአፋር ገዋኔ ከፍተኛ ሽያጭ ይካሄዳል።</p>

<p>በተያያዘ ዜና ኦጋዴን ኦን ላይን የተባለ የኦጋዴን ነፃ አውጪ ዌብ ሣይት የኦጋዴን ህዝብና የኦሮሞ ህዝብ የኢሕአዴግን መንግስት በጋራ እንዲፋለሙ ጥሪ አስተላለፈ።</p>

<p>ገዳ ሃየ ዋቢ አድርጐ የተሠራጨው ይኸው ዜና የኢሕአዴግ መንግስት በሁለቱ ህዝቦች አጠቃላይ እያደረሠ ያለው ኢሠባአዊነት የመታገያው ጊዜ አሁን ነው በማለት ጽሁፉ አትቶ በቅንጅትና በጋራ እንነሳ ሲል ጥሪውን አስተላልፏል።</p>

<p>ጽሁፉ በማከል እንደገለጸው በአገሪቱ ላይ ካለው አጠቃላይ የሀብት ሚዛን ቢለካ የሁለቱ ህዝቦች ክልል ቀዳሚውን የተፈጥሮ ሀብት የያዘ ቢሆንም አሁን ባለው ገዢ ፓርቲ ለብዝበዛና ለዘረፋ ተዳርጓል። ሰፊ የተፈጥሮ ሀብት ድሮም ህዝቡ በረሃብ እንዲያልቅ እየተደረገ ነው ስለዚህ ልንታገል የሚገባው ዛሬ ነው ሲል ገዳ ሃይ በኦጋዴን ኦን ላይን ዌብ ሣይት ላይ መልእክቱን አስተላልፏል።</p>

<p>አርቲሼክ በኢሕአዴግ መከላከያ ሰራዊት ስር ከወደቀች ወዲህ በአዲስ አበባ፣ በባህር ዳር፣ በናዝሬት፣ በመቀሌ፣ በአዋሳ፣እና በተለያዩ የክልል ከተሞች የኮንትሮባንድ እቃዎች ከ3 እጥፍ በላይ ዋጋቸው የጨመረ መሆኑን ትናንት በተለያዩ የኢንተርኔት መረቦች የተዘገበ ጉዳይ ሆኖ አልፏል። የኮንትሮባንድ ዕቃዎቹ ወደሀገር ቤት እንዳይገቡ መንግስት ከፍተኛ ቁጥጥር እያደረገ መሆኑ የሚታወቅ ሲሆን መከላከያ ላይ በታንክ የታገዘ ተኩስ እየከፈተ መሆኑን ለማወቅ ተችሏል። </p>


<p class="align-center"><a href="/Gazettas/Medina/info/Medina.sera.html">ከመዲና ኅዳር 17 ቀን 1995</a></p>

</body>
</html>	














