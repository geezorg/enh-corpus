<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሦስት ከፍተኛ የፓርላማው ባለሥልጣናት ከዱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ሦስት ከፍተኛ የፓርላማው ባለሥልጣናት ከዱ</h2>


<p>ሦስት የሕዝብ ተወካዮች እና የፌዴሬሽን ምክር ቤት አባላት በምዕራቡ ዓለም እንደወጡ በመቅረት ጥገኝነት ጠየቁ።</p>

<p>ፍኖተ ዲሞክራሲ ኢትዮጵያ አንድነት ድምጽ እንደገለጸው በምክር ቤቱ የኢኮኖሚ ጉዳዮች ቋሚ ኮሚቴ ዋና ሰብሳቢ አቶ እሸቱ ባለፈው ሳምንት ወደ አሜሪካን ከሄዱ በኋላ በዚያው የፖለቲካ ጥገኝነት እንዲሰጣቸው ተማጽነዋል። ሌላው እንግሊዝ ሀገር ለሕክምና ሔደው የነበሩት አቶ ሙሉጌታ የተባሉ የብአዴን ታጋይና የምክር ቤቱ አባል ከእንግሊዝ ወደአሜሪካ በመሄድ ጥገኝነት እንዲሰጣቸው ጠይቀዋል። </p>

<p>በተመሳሳይ ሁኔታ ከኢህአዴግ ቤት የሚከዱት ቁጥር ጨምሮ የፌዴሬሽን ምክር ቤት የውጭ ጉዳይ ቋሚ ኮሚቴ ዋና ሰብሳቢ የነበሩት አቶ ዘካሪያስ ሌንጊሶ ለስራ ጉዳይ ከሄዱበት ሰሜን አየርላንድ ስርዓቱን በመክዳት ጥገኝነት እንዲሰጣቸው ጠይቀዋል።</p>

<p>ፍኖተ ዲሞክራሲ ምንጮቹን ጠቅሶ እንደዘገበው ቀላል ቁጥር አላቸው የማይባል በኢህአዴግ ተወክለው ምክር ቤት የገቡ የፓርላማው አባላት ለመክዳት አጋጣሚውን እየጠበቁ መሆኑን ይታወቃል ብሏል። በዚህ ዓመት በተለያዩ የመንግስት ሥልጣን ላይ ነበሩ የገዢው ፓርቲ አባላት ከሀገር ወጥተው ላለመመለስ የወሰኑ ሲሆን ከነዚህ በተጨማሪ የጦር ሠራዊቱ ሹማምንት በተለይ አየርኃይሉ አባላት ብዛት መክዳታቸው ይታወሳል።</p>

<p>የፓርላማው አባላት ቁጥር የሚቀንሰው እና የዲሲፕሊን ሕግ በሚል ሽፋን የፓርላማው አባላትን ስልጣን እና መብት የሚገድበው ህግ መውጣት ደግሞ ስርዓቱን የሚከዱትን ሕግ አውጪዎች ቁጥር ያበራክታል። በዚህ እየተበራከት በመጣው የመክዳት አዝማሚያ ላይ አስተያየታቸውን የሰጡ ፖለቲከኞች ይህ ሂደት ኢህአዴግ እየተፍረከረከ መምጣቱን ያሳይል ብለዋል።</p>


<p class="align-center"><a href="/Gazettas/Medina/info/Medina.sera.html">ከመዲና ሰኔ 24 ቀን 1995</a></p>

</body>
</html>	














