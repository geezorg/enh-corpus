<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የጅማ ዩኒቨርስቲ ተማሪዎች አድማ መቱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የጅማ ዩኒቨርስቲ ተማሪዎች አድማ መቱ</h1>


<p>በጅማ ዩኒቨርስቲ በጅማ እርሻ ኮሌጅ እና በሌሎች ስማቸው ባልተገለጹ ኮሌጆች ያሉ ተማሪዎች የምግብ እና የትምህርት አድማ ማድረጋቸውን ኤሲቢኦ ዘገበ። በዘገባው መሠረት ተማሪዎቹ ለአድማ የተገፋፉት በዩኒቨርሲቲውና በሌሎች ካምፓሶች የሚገኙ "ሰላዮች ሰላም አልሰጡንም" በሚል እንደሆነ ይኸው ዘገባ አስረድቷል።</p>

<p>በዘገባው መሰረት ተማሪ ሆነው ወደየካምፓሶቹ የሚገቡት ሰላዮች ትምህርታችንን በብቃት እዳንከታተልና ከጓደኞቻችን ጋር እንዳንወያይ እንቅፋት ሆነውብናል ብለዋል።</p>

<p>ዘገባው አክሎ እንዳስታወቀው ተማሪዎቹ ሰላይ ናቸው ያሏቸው ግለሠቦች ከካምፓሶቹ ካልተወገዱ ትምህርትና ምግብ አይጀምሩም።</p>

<p>እንዲህ ዓይነቱ የትምህርትና የምግብ ማቆም አድማ በቅርብ ግዜ ውስጥ የተከሠተው በአ.አ.ዩ ሲሆን በአ.አ.ዩ በ1993 ዓ.ም የተማሪዎች የመተዳደሪያ ደንብ በሚዘጋጅበት በግዜው ዩኒቨርሲቲው አስተዳደር የቀረበውና ለሰው ልጆች መሠረታዊ ሠብዓዊና ዴሞክራሲያዊ መብቶች ዕውቅ የነፈገውን ሕግ በመቃወም ወደ አድማ ተገፋፍተዋል። </p>

<p>ከአድማው በኋላም ከትምህርት ሚ/ሯ ገነት ዘውዴ ጋር ተማሪዎች በአጠቃላይ ሚያዚያ 3 1993 እና ሚያዚያ 7 1993 በልደት አዳራሽ ባደረጓችው ስብሰባዎች ላይ ሰላይ የተባሉት ተማሪዎች እንዲወጡ ተደርገዋል። በግዜው ሚ/ሯ ይዉጡ የተባሉትን ተማሪዎች በተማሪነት እንጂ በሰላይነት እንደማያውቋቸው በማስረዳት እንዲቆዩ ቢጠይቁም ተማሪው ከእነርሱ ጋር በ"እፎይታ" መወያየት ትችላላችሁ በማለት ሰላይ የተባሉትን ከአዳራሹ አስወጥተዋል።</p>

<p>በግዜው በሰላይነት ከተጠረጠሩት ተማሪዎች ውስጥ በግቢው ከ5-8 ዓመታት የቆዩና ምን እንደሚሠሩ የማይታወቁ እንዳሉበት ለማወቅ የተቻለ ሲሆን ከነዚህ ተማሪዎች መካከል አንዳንዶቹ በግዜው የነበሩ የሕብረት አመራሮችና ንቁ ተሳታፊ ተማሪዎችን በመጠቆም ያሲዙ እንደነበር በወቅቱ ተማሪ የነበሩት ያስታውሳሉ።</p>

<p>በተለይ በ6 ኪሎ ካምፓስ ውስጥ እነዚህ በስለላ የሚጠረጠሩ ተማሪዎች "ምጣዱ" የተባለ ቅጽል ስም ተሰጥቷቸው የነበረ ከመሆኑም ባሻገር አንድ ተማሪ "ምጣዱ ሰማ" ከተባለ የሚያወራውን ወሬ ለማቋረጥ ይገደዳል። በአጠቃላይ እነዚህ ሰላዮች "የሰምቶ አደር" ሰራዊት የሚል የወል ስም ተሰጥቷቸው እንደነበር የግዜው ተማሪዎች ያስታውሳሉ።</p>


<p class="align-center"><a href="/Gazettas/Medina/info/Medina.sera.html">ከመዲና ሰኔ 10 ቀን 1995</a></p>

</body>
</html>	














