<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኮ/ል መንግስቱ ኃይለማርያም ታመሙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኮ/ል መንግስቱ ኃይለማርያም ታመሙ</h2>


<p>ኮለኔል መንግሥቱ ኃይለ ማርያም መታመማቸው እና የህክምና እርዳታ እየተደረገላቸው መሆኑን "ሐራሬ ትሪቢውን" የተሠኘው ጋዜጣ ዘገበ። በዘር ማጥፍት ወንጀል በከፍተናው ፍርድ ቤት ክስ ከተመሠረተባቸው የቀድሞው የደርግ ባለሥልጣናት መካከል በኮነሌል ተስፋዬ ወ/ስላሰ መዝገብ ከተሰሱት ውስጥ አራት ኮሎኔሎች በሞት እንዲቀጡ የከፍተኛው ፍርድ ቤት ብይን ሰጠ።</p>

<p>ግንቦት 13/1983 ዓ.ም ከሀገር የወጡት የቀድሞው የኢትዮፕያ ፕሬዚዳንት ኮለኔል መንግሥቱ ኃይለማርያም ባለፈው ሳምንት ማክሰኞ በከፍተኛ ሁኔታ ታመው በግል ሀኮሞቻቸው የሕክምና እርዳታ እየተደረገላቸው መሆኑን የገለጠው ሐራሬ ትሪቢውን የተሰኘው ጋዜጣ፤ ኮለኔሉ ወደ ሌላ ህክምና ከቤት ውጭ ወጥተው እንዳይታከሙ የተደረገው ለግል ደህንነታቸው ሲባል ነው ሲል ምንጮቹን ጠቅሶ ዘግቧል።</p>

<p>ደማቸው ድንገት ከፍ በማለቱ ባለፈው ማክሰኞ ለሕመም የተዳረጉት ኮ/ል መንግስቱ ኃይለ ማርያም ይህ በሽታ በተደጋጋሚ ያጠቃቸው በሀኪም ስፖርት ሠርተው ውፍረታቸውን እንዲያስተካክሉ ከብስጭትና ጭንቀት ራሳቸውን እንዲያገሉ የታዘዙትን ባለመፈፀማቸው ነውሲል ያስታወሰው ጋዜጣው የኮለኔሉ በሽታ ዜናው ተጠናክሮ ለህዝብ እስከደረሰበት ግዘ የጤንነታቸው ሁኔታ አልተስተካከለም ብሏል።</p>

<p>በግል ሀኪሞቻቸው በሚደረግላቸው ሕክምና ኮ/ል መንግሥቱ በተለያዩ ጊዜያት በሚደረግላቸው ህክምና መዳናቸው የሚታወስ ነው። የአሁኑ በሽታ ግን ለክፉ ይስጣቸው አይስጣቸው የታወቀ የለም ብሏል - ጋዜጣው።</p>

<p>በሌላ ዜና በኮለኔል መንግሥቱ አገዛዝ ዘመን የደህንነት ሚ/ር የነበሩት በተስፋዬ ወልደ ስላሴ ላይ በተከፈተው የዘር ማጥፋት ወንጀል ክስ፤ በዚሁ በኮ/ል ተስፋዬ መዝገብ 4 የደርግ ኮለኔሎች በሞት እንዲቀጡ የፌዴራሉ ከፍተና ፍርድ ቤት ባለፈው ሳምትን ወሰነ።</p>

<p>ፍርድ ቤቱ በኮ/ል ዘሪሁን አጋፋሪ፣ አበበ እሸቱ፣ ልሳኑ ሞላ እና በሪሁን ማሞ ላይ በተስፋየ ወ/ስላሰ የክስ መዝገብ የወሰነው ሰኞ ዕለት ሲሆን በኮ/ል ተስፋዬ ወ/ስላሴ ላይ ብይን እንዳልሰጠ ከዜና ዘገባዎች ለመረዳት ተችሏል።</p>

<p>የፌዴራሉ ከፍተኛ ፍርድ ቤት ባለፈው ሳምንት በበርካታ የዘር ማጥፋት ክሶች ላይ የሞት እና የእስር ቅጣቶችን ሲበይን ፍርድ ቤቱ ከሐምሌ 30 ኢስከ መስከረም አጋማሽ ድረስ ዝግ በመሆኑ በሌሎች ፋይሎች ላይ ብይን ለመስጠት እና የጥፋተኝነት ውሳኔለማሳለፍ ለሚቀጥለው ዓመት 96 ቀጠሮ ይዟል።</p>


<p class="align-center"><a href="/Gazettas/Medina/info/Medina.sera.html">ከመዲና ነሐሴ 6 ቀን 1995</a></p>

</body>
</html>	














