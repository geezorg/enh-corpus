<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ቃላቸውን እንዲሰጡ ይጠበቁ ነበር ም/የፖሊስ ኮሚሽነሩ አረፉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ቃላቸውን እንዲሰጡ ይጠበቁ ነበር ም/የፖሊስ ኮሚሽነሩ አረፉ</h1>


<p>በአዲስ አባባ ክልላዊ መስተዳደር የፖሊስ ኰሚሽን ውስጥ በረዳት ኰሚሽነርነት ማዕረግ የምርመራ እና ማስተባበሪያ ኃላፊ ሆነው ያገለገሉት አቶ ጀማል መሃመድ አረፉ።</p>

<p>አቶ ጀማል ከመሞታቸው ቀደም ሲል በፌዴራል ም/ል ኰሚሽነር አቶ ሃሰን ሽፋ አማካኝነት ጉዳያቸው እንዲጣራ ከቀረበላቸው የፖሊስ ባለሥልጣናት መካከል አንዱ ነበሩ።</p>

<p>አንድ በፖሊስ ባለሥልጣናት ስም እየተጠቀመ በርካታ ባለሃብቶችን ካጭበረበረ ግለሰብ ጋር በተባባሪነት ከተጠረጠሩት የፖሊስ አባላት መካከል አንዱ ሲሆኑ በጊዜው ኰሚሽነር ሃሰን በመጥሪያ ደብዳቤ ለተጠርጣሪ የፖሊስ አባላቱ ሲያቀርቡ አቶ ጀማል አንዱ ነበሩ።</p>

<p>አቶ ጀማል በጊዜው በጽኑ የታማሙ በመሆናቸው ኰሚሽነር ሃሰን ሌሎቹ የፖሊስ ባለሥልጣናቸው ኰሚሽነር ሃሰን ሌሎቹ የፖሊስ ባለሥልጣናት ለጊዜው በቁጥጥር ሥር እንዲውሉ ሲያደርጉ አቶ ጀማል ከእርምጃው ነፃ እንዲሆኑ እና በተፈለጉ ጊዜ እንዲቀርቡ ተደርጓል።</p>

<p>አቶ ጀማል በብዙዎቹ የሥራ ባልደረቦቻቸው ዘንድ የምርመራ ወንጀልን በበላይነት በመከታተል የሚታወቁ ሲሆን በተለይ በአዲስ አበባ ዩኒቨርስቲ ተማሪዎች በተለያዩ ጊዜያት ሠላማዊ ሠልፍ በወጡበት ወቅት ተቃውሞውን ለማጨናገፍ ከተሰማሩት እና የኃይል እርምጃ እንዲወሰድ ካደረጉት የፖሊስ ሹማምንት መካከል ይመደባሉ። </p>

<p>ብዛት ያላቸው የአዲስ አባባ ዩኒቨርስቲ የኦሮሞ ተወላጆች ቅሬታቸውን ለማሰማት ወደ አደባባይ በወጡበት ወቅት ተማሪዎቹን በማሰር እና በመመርመር ኦፕሬሽን ላይ ለመ/ቤታቸው ከፍተኛ አስተዋጽኦ አድርገዋል።</p>

<p>አቶ ጀማል ከሣምንት በፊት አዲስ አበባ ሸጐሌ አካባቢ በሚገኘው የሙስሊሞች መካነ መቃብር የቀብር ሥነ ሥርዓታቸው ተፈጽሟል። ከዓመት በፊት ባለቤታቸው በሞት ከተለዩአቸው በኋላ ብዙም ደስተኛ እንዳልነበሩ የቅርብ ምንጮች ይናገራሉ።</p>


<p class="align-center"><a href="/Gazettas/Mebrek/info/Mebrek.sera.html">ከመብረቅ መስከረም 16 ቀን 1995</a></p>

</body>
</html>	














