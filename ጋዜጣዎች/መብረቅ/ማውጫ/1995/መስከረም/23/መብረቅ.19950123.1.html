<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያ እና ኤርትራ ስለ ኰንፌዴሬሽን ውህደት ሊወያዩ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢትዮጵያ እና ኤርትራ ስለ ኰንፌዴሬሽን ውህደት ሊወያዩ ነው</h1>


<p>የአፍሪካ ቀንድ አካባቢ የሆኑት ኤርትራ፣ ኢትዮጵያ፣ጅቡቲ እና ሶማሊያ በኰንፌዴሬሽን መልክ ሊዋሃዱ የሚችሉበትን መንገድ የሚያመቻች ኰንፈረንስ አሜሪካ ውስጥ እንደሚካሄድ ዘገባዎች እየገለጹ ናቸው። የኤርትራ ተቃዋሚዎች አዲስ አበባ ውስጥ ይሰበሰባሉ።</p>

<p>ሰሞኑን በፍሎሪካ ግዛት ውስጥ ይካሄዳል ተብሎ በሚጠበቀው ስብሰባ ላይ ከተጠቀሱት አገሮች የተወጣጡ ምሁራን እና የአሜሪካው የውጪ ጉዳይ ሚኒስትር የሆኑት ኰሊን ፖል በመክፈቻው ዕለት ይገኛሉ ተብሎ ይጠበቃል።</p>

<p>እነዚህ ተሳታፊ ምሁራን በአጀንዳቸው ውስጥ እንዴት ተቀራርቦ መሥራት እንደሚቻል፣ በጦርነት የሚታወቁት አገሮቻቸው መልካቸው እንዲቀየር የበኩላቸውን ጥረት እንደሚያደርጉ የሚጠበቅ ሲሆን አራቱም አገሮች በኰንፌዴሬሽን እንዴት መዋሃድ እንደሚችሉ የማበረታቻ ሀሳቦችን እንደሚያፈልቁ ይጠበቃል።</p>

<p>ኢትዮጵያን በመወከል የትኞቹ ምሁራኖች እንደሚገኙ ለጊዜው የተገለጸ ባይሆንም ኤርትራ በበኩሏ አንድ ተወካይ ወደ ስብሰባው ሥፍራ እንደምትልክ ታውቋል። በስብሰባው ላይ ቁልፍ የሆኑ የፖለቲካ ሰዎች ሊገኙ ይችሉ ይሆናል የሚል ሰፊ ግምት አለ።</p>

<p>በሌላ ተመሳሳይ ዜና የኢትዮጵያ ድጋፍ እንዳላቸው የሚነገርላቸው የኤርትራ ተቃዋሚዎች ላይ መሆናቸው ታውቋል። እነዚህ የኤርትራ አሊያንስ ቡድኖች ቀደም ሲል በመስከረም አጋማሽ አካባቢ ካርቱም (ሱዳን) ውስጥ ስብሰባ ያደርጋሉ ተብሎ የተጠበቀ ሲሆን የሱዳን መንግሥት ለጉዳዩ ብዙም ባለመጨነቁ ወይም ተቃዋሚዎቹን ለማስተናገድ ፍቃደኛ ባለመሆኑ የስብሰባው ጊዜ ሊራዘም እንደቻለ ታውቋል።</p>

<p>አንዳንድ አንጋፋ የኤርትራ ተቃዋሚዎች ወደ አንድነት በሚመጡበት መንገድ ላይ እየተወያዩ እንደሆነ ታውቋል።</p>



<p class="align-center"><a href="/Gazettas/Mebrek/info/Mebrek.sera.html">ከመብረቅ መስከረም 23 ቀን 1995</a></p>

</body>
</html>	














