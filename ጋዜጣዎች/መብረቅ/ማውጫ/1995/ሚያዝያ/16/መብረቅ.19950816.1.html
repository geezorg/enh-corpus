<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"የጠፋች ሳንቲም ብትገኝ ሥልጣኔን እለቃለሁ" አቶ አሰፋ ብሩ የምርጫ ቦርድ ጸሐፊ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">"የጠፋች ሳንቲም ብትገኝ ሥልጣኔን እለቃለሁ" አቶ አሰፋ ብሩ የምርጫ ቦርድ ጸሐፊ</h2>


<p>የብሔራዊ የምርጫ ቦርድ ዋና ጸሐፊ የሆኑት አቶ አሰፋ ብሩ በመሥሪያ ቤታቸው ውስጥ ያለአግባብ ገንዘብ ባክኗል የሚል በሰነድ የቀረበ ማስረጃ ከመጣ በገዛ ራሳቸው ሥልጣናቸውን ለመልቀቅ እንደሚችሉ ተናገሩ።</p>

<p>ማክሰኞ ዕለት በተወካዮች ም/ቤት በተካሄደው የፌዴራሉ ዋና ኦዲተር ሪፖርት የብሔራዊ ምርጫ ቦርድ ጽ/ቤት የ1990 ዓ.ም የበጀት ዓመት ሂሳብ ኦዲት ውጤት በቀረበበት ወቅት ጽ/ቤቱ ወደ ሰባት ሚሊዮን የሚጠጋ የገንዘብ ውዝፍ እንዳለበት የገለጸ ሲሆን ለጉዳዩ በአስረጂነት የቀረቡት አቶ አሰፋ ብሩ ግን ጽ/ቤታቸው ከሕግ ውጪ አንድም ሣንቲም እንዳላጠፉና ላለፉት አሥር ዓመታት ባከናወናቸው ሥራዎቹ ሊመሰገን ሲገባው በምትኩ ወቀሳ መሠንዘሩ እንዳሳዘናቸው ተናግረዋል።</p>

<p>ከምክር ቤቱ አባላት በኩል በተሰጠው ምላሽ ደግሞ ምንም እንኳ የምርጫ ቦርዱ ጽ/ቤት የሠራቸው በጐ ተግባራት ቢኖሩትም እለቱ የመሞካሻ እንዳልሆነ ይልቁንም በጽ/ቤቱ ጠፋ ለተባሉ ጉድለቶች ማብራሪያ የሚሰጥበት እንደሆነ በአጽንዖት ተናግረዋል።</p>

<p>በምርጫ ቦርድ ውስጥ ያለጨረታ እቃ ግዢ ይካሄዳል፣ ለምርጫ የሚወጣ ገንዘብ በአግባቡ አይወራረድም፣ ባለሙያ የሚቀጠረው ያለ ማስታወቂያ ነው.....ወዘተ ለሚሉት ጥያቄዎች ምላሽ የሰጡት አቶ አሰፋ በአገሪቱ ውስጥ ብቸኝ የወረቀት ኢንዱስትሪ በሆነው ከኢትዮጵያ ፕልፕ ኢንዱስትሪ እንደሚገዙና ከዚህ በዋጋ የቀነሰ ካለ ስህተታቸውን እንደሚቀበሉ ተናግረዋል።</p>

<p>የድምጽ መስጫ ኰሮጆዎችንም በተመለከተ ከናዝሬት ሸራ ፋብሪካ እንደሚያሰፉና ከዚህ ውጭ ሥራዎች ሲከናወኑ ራሳቸውም በቅርብ ርቀት በመከታተል እንደሚያሳልፉና ሙስና እና ብክነት የሚባሉ ነገሮችን ለማስቀረት ጥረት የሚያደርጉ መሆናቸውን ተናግረዋል።</p>


<p class="align-center"><a href="/Gazettas/Mebrek/info/Mebrek.sera.html">ከመብረቅ ሚያዚያ 16 ቀን 1995</a></p>

</body>
</html>	














