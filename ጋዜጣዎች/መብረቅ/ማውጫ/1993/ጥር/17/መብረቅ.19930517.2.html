<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በተማሪዎች ላይ የሚደርሰው የመብት ረገጣ እንዲቆም ተጠየቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በተማሪዎች ላይ የሚደርሰው የመብት ረገጣ እንዲቆም ተጠየቀ</h1>


<p>«በባሕር ዳር፣ በአዋሳና በአዲስ አበባ ዩኒቨርስቲ ተማሪዎች ላይ የደረሱት ችግሮችና የመብት ረገጣዎች ለሀገሪቱ ሰላምና መረጋጋት አደገኛ ነገሮች ናቸው» ሲል የኢትዮጵያ ሰብዓዊ መብቶች ጉባዔ (ኢሰመጉ) አስታወቀ።</p>

<p>ኢሰመጉ ይኼን ያስታወቀው «በተማሪዎች ላይ የሚፈጸመው ተደጋጋሚ የመብት ረገጣ ይቁም!» ሲል ከትናንት ወዲያ ባወጣው 37ኛ ልዩ መግለጫ ነው። «ዜጐች ሀሳባቸውና ነፃና ሰላማዊ በሆነ መንገድ የመግለጽ የመሰብሰብና የመደራጀት መብት እንዳሏቸው እነዚህና ሌሎችም ሰብዓዊና ዴሞክራሲያዊ መብቶቻቸው እንደሚከበሩላቸው የኢፌዴሪ ሕገ መንግሥት ቢደነግግም በየደረጃው ባሉ የመንግሥት አካላትና ባለሥልጣናት በዚህ ረገድ በሀገሪቷ መሠረታዊ ሕግ የተደነገገውን በተደጋጋሚ ሲጥሱ ይታያሉ ያለው የኢሰመጉ መግለጫ ተማሪዎችም ለሚያነሷቸው ጥያቄዎች ሰላማዊ በሆነ ሁኔታ ምላሽ ሊሰጣቸው ሲገባ በኃይል መጠቀም የሚያሳዝን ተግባር ነው» ብሏል።</p>

<p>በመሆኑም ከያዝነው ዓ/ም መጀመሪያ ጀምሮ በጅማና በባሕር ዳር ዩኒቨርስቲ ተማሪዎች፣ በአዋሳ መምህራን ኮሌጅ ተማሪዎችና ሌሎች ዘጐች በአዋሳ ከተማ ውስጥ በሚገኙ የከፍተኛ ሁለተኛ ደረጃ ተማሪዎች በአዲስ አበባ ዩኒቨርስቲ ተማሪዎችና በአምቦ እርሻ ኮሌጅ ተማሪዎች ላይ የተፈጸሙትን የተለያዩ መብት ረገጣዎች ተከትሎ በተለያዩ ጊዜያት ኢሰመጉ መግለጫ ያወጣበት መሆኑን አስታውቋል።</p>

<p>ቀደም ሲልም ሆነ በቅርቡ በተማሪውና በተቋማቱ የአስተዳደር አካላት መካከል አለመግባባቶች እንደሚፈጠሩ ያወሳው ይኸው መግለጫ አክሎ እንደገለጼው «ከጥቂት ዓመታት ወዲህ ግን ለእንደዚህ ዓይነቱ ችግሮች ከተቋማቱ አስተዳዳሪዎችና ከመንግሥት አካላት በኩል የሚወሰደው የመፍትሔ እርምጃ ተማሪችን በታጠቀ ኃይል ማስገደድና ማሸበር እየሆነ መጥቷል። ይህ የኃይል እርምጃ በሰላማዊ መንገድ ብሶታቸውን ለመግለጽ የሚንቀሳቀሱትን ተማሪዎች ወዳላሰቡት አቅጣጫ እንዲያመሩና ጥፋት እንዲከተል ከማድረግ በቀር የሚያመጣው ዘላቂ መፍትሔ እንደሌለ የታየ እውነታ ነው» ሲል ኢሰመጉ በመግለጫው አመልክቷል።</p>

<p>በቅርቡ በጂማ፣ በባሕር ዳር በአዋሳና በአዲስ አበባ ከፍተኛ ተቋማት ለተከሰቱት ችግሮች የመንግሥት አካላትና ባለሥልጣናት ተጠያቂ ናቸው ያለው ይኸው መግለጫ ይህ ዓይነቱ የመንግሥት እርምጃ በኢፌዴሪ ሕገ መንግሥት በአንቀጽ 30(1) ላይ የተደነገገውን የሰብዓዊ መብቶች የሚጥስ ተግባር መሆኑንና ኢሰመጉም ይህ ሁኔታ ለዴሞክራሲያዊ ሥርዓት ግንባታው እንቅፋት ብቻ ሳይሆን ለአገር ሰላምና መረጋጋት አደገኛ መሆኑም ገልጿል።</p>

<p>በመግለጫው ማጠቃለያም «በየአካባቢው በተቋቋሙ ገለልተኛ አካላት ተጣርትው ተጠያቂ የሚሆኑ ሰዎች አካላትና ባለስልጣናት ካሉ ተገቢና ሕጋዊ እርምጃዎች እንዲወስዱ ለሞቱና የአካል ጉዳት ለደረሰባእው ተማሪዎችና ቤተሰቦቻቸው አቅም የሚፈቅደውን እርዳታ ሁሉ እንዲያደርጉ ያልተመለሱ የተማሪዎች ጥያቄዎች ካሉ በጥሞና ታይተው ዴሞክራሲያዊ መፍትሔ እንዲያገኙ እንዲያደርጉና ለወደፊቱም ተመሳሳይ ሁኔታዎች ሲያጋጥሙ ከኃይል ይልቅ ሰላማዊ ውይይትን፣ ማን አለብኝነትን ሳይሆን ለሕግ ተጠያቂነትን የሚያጎለብቱ እርምጃዎችን እንዲመርጡ» የኢሰመጉ መግለጫ አሳስቦ የዓለም አቀፍ ሕብረተሰብ የመንግሥታት ለሕዝብ ተወካዮች ምክር ቤትና ሌሎችም የመንግሥት አካላት ባለሥልጣናት በየአድራሻቸው እንዲጽፉ ጠይቋል።</p>


<p class="align-center"><a href="/Gazettas/Mebrek/info/Mebrek.sera.html">ከመብረቅ ጥር 17 ቀን 1993</a></p>

</body>
</html>	
