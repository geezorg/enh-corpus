<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአዲስ አበባ ፖሊስ ኮሚሽን ባለሥልጣናት ወህኒ ወረዱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የአዲስ አበባ ፖሊስ ኮሚሽን ባለሥልጣናት ወህኒ ወረዱ</h1>


<p>የአዲስ አበባ መስተዳደር ፖሊስ ኮሚሽን ኮሚሽነር የሆኑት ኮሚሽነር በለጠ ወለምታን ጨምሮ 4 ከፍተኛ ባለሥልጣናት በትናትናው ዕለት ወህኒ ወርደዋል።</p>

<p>የፍርድ ቤት ትዕዛዝ ባለማክበርና የህገ መንግሥቱን ደንቦች በመጣሳቸው ወህኒ የወረዱት መቶ አለቃ በላይሁን ደበሽ የአዲስ አበባ ፖሊስ ኮሚሽን የነፍስ ግድያ ወንጀል ምርመራ ክፍል ኃላፊ፣ መቶ አለቃ ጀማል አህመድ የአዲስ አበባ ወንጀል ምርመራ ክፍል የምርመራ ክፍል ኃላፊ፣ መቶ አለቃ ዋሲሁን የኢኮኖሚ ወንጀል ምርመራ ክፍል ኃላፊ መሆናቸው ታውቋል።</p>

<p>እነወይንሸት አብድረዛቅ (በርካታ ሰዎች) በተከሰሱበት ወንጀል የፌዴራል የመጀመሪያ ደረጃ ፍርድ ቤት ጊዜ ቀጠሮ ሲጠይቅባቸው ቆይቶ ሰዎቹ የዋስ መብታቸው ከተጠበቀላቸው በኋላ ለአንድ ሣምንት ያህል የፍርድ ቤቱን ትዕዛዝ ተግባራዊ ባለማድረጋቸውና ተከሳሾቹ የፍርድ ቤት ትዕዛዝ ተግባራዊ የማይሆንበትን ምክንያት ቀርበው እንዲያስረዱ ባለሥልጣናቱ ቢታዘዙም ሁለት ጊዜ መቅረብ ባለመቻላቸውና ለሦስተኛ ጊዜ ኮሚሽነሩን ጨምሮ ጉዳዩ የሚመለከታቸው የፖሊስ ኃላፊዎች ተይዘውና ታስረው እንዲቀርቡ በታዘዘው መሰረት በአጃቢ ፖሊስ ትላንት በሰባት ሰዓት ታስረው ቀርበዋል።</p>

<p>ኮሚሽነሩ የፍርድ ቤቱን ትዕዛዝ ለምን ተግባራዊ እንዳላደረጉ ሲጠየቁ «እኔ የፍርድ ቤቱን ትዕዛዝ የሰማሁትን ትናንት ነው ተግባራዊ ለማድረግ ጊዜ አልነበረም» ብለው መልስ ሲሰጡ፣ የህገ መንግሥቱን መመሪያዎች ተግባራዊ ባለማድረግና ተጠርተው ቀርበው የፍርድ ቤቱን ትዕዛዝ ተግባራዊ ባለማድረጋቸው ከትላንት ጀምሮ እስከ 28/0593 ዓ.ም ድረስ አዲስ አበባ ወህኒ ቤት ለሰባት ቀን በእስር ቆይተው ሰኞ እንዲቀርቡ መታዘዙ ታውቋል።</p>

<p>ባለሥልጣናቱ በመታሰራቸው ምክንያት በእስረኞች ላይ ሊደርስ የሚችለውን መጉላላት ለማስቀረት ሲባል ፍርድ ቤቱ «ከዛሬ ጀምሮ የአዲስ አበባ ፖሊስ በጊዜ ቀጠሮ አራዳ ፍርድ ቤት የሚያቀርብባቸው እስረኞች በሙሉ ምርመራ ማስተባበሪያ መምሪያ (ማዕከላዊ ምርመራ) እንዲዛወሩና በዚያ በኩል እንዲቀርቡ» ሲል ትዕዛዝ መስጠቱም ታውቋል።</p>


<p class="align-center"><a href="/Gazettas/Mebrek/info/Mebrek.sera.html">ከመብረቅ ጥር 24 ቀን 1993</a></p>

</body>
</html>	
