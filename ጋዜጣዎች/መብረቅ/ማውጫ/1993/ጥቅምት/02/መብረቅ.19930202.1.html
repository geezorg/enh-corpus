<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በኢትዮ ኤርትራ ድንበር ፈንጂዎች እየተለቀሙ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በኢትዮ ኤርትራ ድንበር ፈንጂዎች እየተለቀሙ ነው</h1>


<p>በኢትዮጵያና በኤርትራ የጋራ ድንበሮች አካባቢ የተከሰተውን የድንበር ላይ ግጭት የተኮለኮሉት ፈንጂዎች በአሁኑ ሰዓት በመለቀም ላይ ናቸው።</p>

<p>እነኚህን የተቀበሩ እና ያልፈነዱ ፈንጂዎችን ሰላም አስከባሪው ጦር በሚሰፍርባቸው አካባቢዎች በማፅዳት ላይ ይገኛል። በኢትዮ ኤርትራ የሚገኘት የተባበሩት መንግሥታት የሰላም አስከባሪ ጦር ጽ/ቤት ማክሰኞ ዕለት እንዳስታወቀው የአሜሪካ እና የእንግሊዝ ግብረ ሰናይ ድርጅት የሆነው ሃሎ ትረስት አማካኝነት የፈንጂ ቀጠናዎቹ ጥናት በመካሄድ ላይ ነው ተብሏል።</p>

<p>የአጥኚው ቡድን በኤርትራ ሥራውን ማከናወን የጀመረው ካለፈው መስከረም ወር አንስቶ ሲሆን ቡድኑ የክላስተር ጥይቶች በአየር ላይ የሚለቀቁ ቦንቦች እና ያልፈነዱ ቦንቦችን በቅርቡ ከተካሄዱት ጦርነቶች እና ቀደም ሲል በባሬንቱ አካባቢ ከተካሄደው አውደ ግንባር የተራረፉ ፄረ ሰው የጦር መሳሪያዎች መኖራቸውን አረጋግጧል። ይኸው የሃሎ ትረስት ቡድን በመጪዎቹ ሳምንታት በኤርትራ በኩል ተስነይ፣ ባሬንቱ፣ ኦምሃጀር፣ አዲኳላ እና አዲቀይህ አካባቢዎች የፈንጂዎች ጥናት የሚያደርግ ሲሆን ድርጅቱ ከኢትዮጵያ የፈንጂ አምካኝ ፕሮጀክት ጋር ቀደም ሲል አብሮ መሥራት መጀመሩ ታውቋል።</p>

<p>በተባበሩት መንግሥታት በኢትዮጵያና እና ኤርትራ ታዛቢዎች ቡድን የአ/አበባ እና አሥመራ መንግሥት ለፈንጂ ማምከኑ ተግባር ፈጣን እርምጃ እንዲወስዱ የምክር አገልግሎት እንደሚሰጥ ተገልጿል።</p>

<p>የተባበሩት መንግሥታት ባለፍው መስከረም 18/2000 እ.ኤ.አ ባወጣው መግለጫ በኢትዮ ኤርትራ ድንበሮች ላይ የሚገኙትን ፈንጂዎች በተገቢው ሥርዓት ጠራርጐ ለማጽዳት ያለመቻል የሰላም አስከባርዊ ጦር ወደሥፍራው የመስፈር ሁኔታን ያዘገየዋል ሲል ማስታወቁ አይዘነጋም።</p>


<p class="align-center"><a href="/Gazettas/Mebrek/info/Mebrek.sera.html">ከመበረቅ ጥቅምት 2 ቀን 1993</a></p>

</body>
</html>	
