<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኬንያ ኢትዮጵያውያንን አሰረች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኬንያ ኢትዮጵያውያንን አሰረች</h1>


<p>ጐረቤት ኬንያ በተለያዩ ምክንያት ወደግዛቷ የገቡትን የውጭ አገር ስደተኞችን በማሰርና ማንነታቸውን በማጣራት ላይ እንደምትገኝ ታውቋል። እነዚህ ስደተኞችን አድኖ የመያዙን ሥራ የኬንያ ፖሊሶች ከእስራት ጋር እንደቀጠሉበት ዘገባዎች እየጠቆሙ ናቸው።</p>

<p>ከናይሮቢ የሚወጡ የወሬ ምንጮች እንደሚገልጹት ከሆነ ኢትዮጵያውያን ኤርትራውያን ሶማሊያውያን እንዲሁም የምዕራብ አፍሪካ ዝርያ ያላቸው በተለይ ናይጄሪያዊያን ከኬንያ ዋነኛ ከተሞች እየታፈሱ ወደእስር ቤቶች እየተወረወሩ ይገኛሉ። እነዚህ ከሁለት መቶ በላይ በሚገመቱት እስረኞች ውስጥ የኢትዮጵያውያኑ ቁጥር ምን ያህል እንደሆነ ለጊዜው ባይታውቅም ከቅርብ ጊዜያት ወዲህ ወደኬንያ ከሚሰደዱት ኢትዮጵያውያን ወጣቶች አኳያ ሲታይ የኢትዮጵያውያኑ ታሳሪዎች ቁጥር ከፍ ሊል እንደሚችል ተገምቷል።</p>

<p>በናይሮቢ እና ሞምባሳ አካባቢዎች እየታደኑ ለእስር የተዳረጉት ስደተኞችን በተመለከተ የኬንያ ፖሊሶች የሰጡት ምላሽ ቢኖር በአገሪቱ ውስጥ ከጊዜ ወደጊዜ እየተንሰራፋ የመጣውን የዝርፊያ እና የነፍስ ግድያ ወንጀሎችን ለመከላከል እንደሆነ ይናገራሉ። ኬንያ በቅርቡ በርካታ የአዲስ አበባ ዩኒቨርስቲ ተማሪዎች በስደተኛ ካምፖች ውስጥ ይደርስብናል ያሉትን የግድያ እና ድብደባ ፍርሃትን በተመለከተ ወደካሱም «የስደተኞች ካምፕ አንገባም» በማለታቸው ከፍተኛ ውዝግብ ውስጥ ከገባች በኋላ ተማሪዎቹ በካምፑ ውስጥ ሆነው ተገቢውን የስደተኛ መጠይቆችን አሟልተው እንዲቀመጡ አሳስባበለች።</p>

<p>በሌላ ተመሳሳይ ዜና በርካታ ኢትዮጵያውያን ስደተኞች የሚገኙበት በቅርቡ በቱርክና በግሪክ ድንበር ላይ መያዛቸው ታውቋል። እነዚህ ኢትዮጵያውያን ኬንያዊውና ናይጄሪያዎች በቱርክ ድንበር ላይ በባለሥልጣናት ተገደው ሰነዶችን እንዲፈርሙ ከተደረገ በኋላ ሚትሪክ የተባለውን ወንዝ በእግራቸው እንዲሻገሩ ተገደዋል።</p>

<p>አንዳንድ ወደቱርክ መዲና ኢስታንቡል የተመለሱ ስደተኞች እንደተናገሩት የግሪክ ፖሊሶች አንቀበልም በሚል ምላሽ ወደግዛታቸውን እንዳይገቡ አግደዋቸዋል። ከዚያ ድንገተኛ አደጋ የተረፉት ሌሎች ስደተኞች በበኩላቸው ስለሁኔታው ሲናገሩ ተስፋ ከመቁረጥ የተነሳ በውኃ ውስጥ የሰጠሙ ዜግነታቸው ያልታወቁ ስደተኞች በግሪክ ገበሬዎች አስክሬኖቻቸው እንደወጣ ታውቋል። የቱርክ የሰብዓዊ መብት ተከራካሪዎች በጉዳዩ ዙሪያ ከፍተኛ ክትትል እንዲደረግ በመንግሥታቸው ላይ ጫና እያሳደሩ እንደሚገኙ የደረሰን ዘገባ ያመለክታል።</p>


<p class="align-center"><a href="/Gazettas/Mebrek/info/Mebrek.sera.html">ከመብረቅ ነሐሴ 3 ቀን 1993</a></p>

</body>
</html>	
