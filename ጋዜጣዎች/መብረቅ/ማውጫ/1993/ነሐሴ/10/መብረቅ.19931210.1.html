<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አትሌቶቻችን በድል ተመለሱ፤ ደማቅ አቀባበል ተደረገላቸው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">አትሌቶቻችን በድል ተመለሱ፤ ደማቅ አቀባበል ተደረገላቸው</h1>


<p>በ8ኛው የዓለም አትሌቲክስ ሻምፒዮና ላይ የተካፈልወ የኢትዮጵያ አትሌቲክስ ቡድን ዛሬ አዲስ አበባ ሲገባ ከፍተኛ አቀባበል ተደረገለት።</p>

<p>በካናዳ ኤድምንተን የኢትዮጵያ አትሌቲክስ ቡድን በሁለቱም ፆታዎች በአራት ርቀቶች ተካፋይ ነበር። በ1,500 ሜትር፣ በ5000 ሜትር፣ በ10,000 ሜትርና በማራቶን። ቡድኑ ባደረጋቸው ውድድሮች ሁለት የብር ሜዳሊያዎች የተገኙት በወንዶች 10.00 ሜትር አሰፋ መዝገቡ ሲሆን በዚሁ በሴቶች በብርሃኔ አደሬ ነው። በሴቶች አስር ሺህ ሜትር ጌጤ ዋሚ የነሐስ ሜዳሊያ ስታገኝ በ5000 ሺህ ሴቶች አየለች ወርቁ ሦስተኛ በመውጣቷ የነሐስ ሜዳሊያ አግኝታለች። በ10,000 ሜትር ወንዶች ጀግናው አትሌት ኃይሌ ገ/ሥላሴ ለመጄምሪያ ጊዜ በዚህ ርቀት ሦስተኛ በመውጣቱ የነሐስ ሜዳሊያ አግኝቷል። እንደ ኃይሌ ሁሉ የሲዲኒው የ5000 ሜትር የወርቅ ሜዳሊያ ባለቤት ሚሊዮን ወልዴ በዚሁ ርቀት 3ኛ ሆኖ የነሐስ ሜዳሊያ አግኝቷል። በዚህም መሰረት ኢትዮጵያ በአጠቃላይ ውጤት ስድስተኛ ስትሆን በሜዳሊያ ብዛት ግን ሦስተኛ ሆናለች።</p>

<p>እንደዚህ ዓይነት ውጤት ያስመዘገበው የአትሌቲክስ ቡድናችን አዲስ አበባ ሲገባ ደማቅ አቀባበል የተደረገለት ሲሆን ህዝቡ ከቦሌ እስከ መስቀል አደባባይ አትሌቶቹ በግልፅ መኪና ሲጓዙ የኢትዮጵያን ባንዲራ በመያዝ አጅቧቸዋል። በመቀጠልም አትሌቶቹ በመስቀል አደባባይ ለተሰበሰበው በብዙ ሺህ ለሚቆጠር ህዝብ ሰላምታ አቅርበዋል።</p>

<p>ህዝቡ አሁንም የኃይሌንና የሌሎችን ምስል ይዞ በአቀባበል ሥነ ሥርዓቱ ላይ የተገኘ ሲሆን በተለይም ለኃይሌ «ኃይሌ አሁንም ጀግናችን ነህ» «ኃይሌ የአትሌቲክስ ንጉሥ ነው» «አሁንም የእኛ ኃይል ነህ» የሚሉ መፈክሮችን ይዞ ተቀብሎታል።</p>


<p class="align-center"><a href="/Gazettas/Mebrek/info/Mebrek.sera.html">ከመብረቅ (በከፊል) ነሐሴ 10 ቀን 1993</a></p>

</body>
</html>	
