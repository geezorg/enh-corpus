<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኦሮምያ ከፍተኛ ባለሥልጣናት ከሥራ ተባረሩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የኦሮምያ ከፍተኛ ባለሥልጣናት ከሥራ ተባረሩ</h1>


<p>በኦሮምያ ክልላዊ መንግሥት ሥር ያሉ የልዩ ልዩ ቢሮና ኮሚሽን መሥሪያ ቤት ኃላፊዎች ከችሎታ መነስ ከንዝህላልነትና ግዴለሽነት በመነጨ መልኩ ሥራቸውን በአግባቡ ሊያከናውኑ ባለመቻላቸው እንደተባበሩና ቀሪዎቹም እንደተዛወሩ ውስጥ አዋቂ ምንጮች ገለፁ።</p>

<p>ለጉዳዩ ቅርበትነት ያላቸው ምንጮች ለዝግጅት ክፍላችን እንደገለፁት በከፍተኛ ኃላፊነት ላይ ተቀምጠው የኦሮምያን ልዩ ልዩ መሥሪያ ቤት ሲመሩ ከነበሩት 22 የሥራ ኃላፊዎች ውስጥ አብዛኞቹ ሲባረሩና ሲዛወሩ የቀሩት 4 ብቻ መሆናቸው ተገልጿል።</p>

<p>ግለሰቦቹ ለመባረር ያበቃቸው ቀጥተኛ ምክንያት ለጊዜው ባይታወቅም እንደምንጮቻችን ገለፃ ግን «ኃላፊዎቹ የተሰባሰቡት በችሎታና በሥራ ብቃት ሳይሆን የታማኝነትና የአደርባይነት ስሜት በማሣየታቸው በመሆኑ ራሳቸው ያወጡትን የሥራ ዕቅድ እንኳን ተግባራዊ ለማድረግና በሥራ ለመተርጐም የሚሳናቸው በመሆናቸው ነው» ሲሉ ታዛቢዎቹ ይገልፁታል።</p>

<p>የኦሮሚያ አንዳንድ ባለሥልጣናት ሥራቸውን ከማከናወንና ለአገር የሚጠቅም ሥራ ከመሥራት ይልቅ ኮብራ መኪናቸውን እየያዙ በየጠንቋዩ ቤት እየሔዱ ለባዕድ አምልኮ ደጅ መጥናት የሚያዘወትሩ በመሆናቸው ራሳቸው ያወጡትን መርሃ ግብር በተግባር ለማዋል ጊዜውም፣ ፍላጐቱም፣ ችሎታውም የሌላቸው ናቸው ሲሉ እኚሁ ምንጮች አስረድተዋል።</p>

<p>ከ22ቱ የኦሮምያ ልዩ ልዩ ቢሮዎች ውስጥ ለጊዜው መባረርና ዝውውሩ ያልተመለከታቸው የኦሮምያ የፋይናንስ ቢሮ፣ የኦሮምያ ኢንቨስትመንት ቢሮ፣ የኦሮምያ ስፖርት ኮሚሽንና የኦሮምያ ኢኮኖሚ ፕላን ቢሮ ብቻ መሆናቸው ታውቋል። ከተባረሩት ባለሥልጣናት ውስጥ አንዱ የሆኑት የኦሮምያ ንግድና ቱሪዝም ቢሮ ኃላፊ አቶ ማቴዎስ ፉፋ ሰሞኑን በኦሮምኛ ሬዲዮ ሥርጭት ስለ ኦሮምያ ቱሪዝም ዕድገት ተጠይቀው ሲመልሱ «በኦሮምያ አብዛኛው የቱሪዝም ሥፍራው የእመንት ቦታ በመሆኑ ይህን የእምነት ቦታ በመሆኑ ይህን የእምነት አካባቢ ወደቱሪዝም መስህብነት ለማሳደግ ችግር እንደፈጠረ» በመግለጻቸው ለትችት ተጋልጠው እንደነበር የዜናው ምንጮች አስረድተዋል።</p>


<p class="align-center"><a href="/Gazettas/Mebrek/info/Mebrek.sera.html">ከመብረቅ ህዳር 14 ቀን 1993</a></p>

</body>
</html>	
