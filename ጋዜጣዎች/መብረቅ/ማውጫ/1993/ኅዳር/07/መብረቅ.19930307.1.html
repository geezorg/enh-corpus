<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያ የከባቢ አየር ሙቀት ተጠቂ ትሆናለች ተባለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢትዮጵያ የከባቢ አየር ሙቀት ተጠቂ ትሆናለች ተባለ</h1>


<p>በዓለማችን ላይ ከሚገኙት አገሮች ውስጥ ለኑሮ ደረጃቸው እጅግ ኋላ ቀር ከሚባሉት አገሮች መካከል እና የበረሃማነት ተጠቂዎች ይሆናሉ ተብሎ ከሚገመትባቸው አገሮች ኢትዮጵያ አንዷ ትሆናለች ተባለ።</p>

<p>ሲዲኒይ ሞርኒግ ሄራልድ የተሰኘው ዕለታዊ ጋዜጣ በማክሰኞ ዕለት እትሙ እንደዘገቤው በመጪው ክፍለ ዘመን ውስጥ የዓለማችን የሙቀት መጠን በከፍተኛ ደረጃ ይጨምራል ባይ ነው። ሆኖም ግን የአንዳንድ አገሮች የአየር ንብረት ሙቀቱ በሌሎች ላይ ከሚደርሰው በእጥፉ እንደሚበልጥ ነው የጥናቱ ባለሙያዎች የተነበዩት።</p>

<p>እነዚህ የአየር ንብረት ተመራማሪዎች እንደሚሉት ከሆነ በእስያ መልክዓ ምድር የሚገኙት ከካዛስተን እስከ ሳውዱ ዓረቢያ ያሉት አገሮች በአሁኑ ሰዓት ካላቸው ሞቃታማ የዓለማችን ክፍል ወደፊት በአምስት ዲግሪ ሴንትግሬድ የሙቀት ጭማሪ እንደሚታይባቸው ተናግረዋል። በዚህ ከጊዜ ወደ ጊዜ እየጨመረ በመጣው የዓለማችን የከባቢ አየር ንብረት ሙቀት ተጠቂዎች ይሆናሉ ተብለው የሥጋት ደመና ያንጃበባቸው አገሮች ዓመታዊ የሕዝባቸው የነፍስ ወከፍ ገቢ ከአንድ መቶ የአሜሪካ ዶላር ያልበለጠው አፍጋኒስታን፣ ኢትዮጵያ፣ ሴራሊዮን እና ታንዛኒያ ሲሆኑ እነዚህ አገሮች የሚከሰተውን የአካባቢ የአየር ንብረት ሙቀት መጨመርን ካላቸው ውሱን የገቢ መጠን አኳያ የመቋቋማቸው ሁኔታ ከጥያቄ ምልክት ውስጥ ወድቋል።</p>

<p>ይህ በእንዲህ እንዳለ በሌላ ማህበራዊ ጉዳይ ዙሪያ በኢኮኖሚ ዘርፍ ከዛሬ ሁለት ዓመት በፊት የኖቬል ሽልማት ተሸላሚ የሆኑት ሎሬት አማርቴ ያሴን ሰኞ ዕለት በሰጡት አስተያየት «ዴሞክራሲያዊ ምርጫ በየጊዜው በሚካሄድበት፣ የተቃዋሚ ፓርቲዎች እንደልብ የሚንቀሳቀሱበት እና የነፃ ፕሬሶች ሰላማዊ ትግል በሚሰሩበት አገር ውስጥ የከፋ ረሃብ ተከስቶ አያውቅም» ሲሉ ተናግረዋል። በምሳሌነት ካቀረቧቸው አገሮች መካከል ሕንድ አንዷ ስትሆን ይህቺ አገር ለሕዝቦቿ የምታደርገው የተቃና የትምህርት ፕሮግራም አሰጣጥ ዛሬ አገሪቱ ለደረሰችበት የኢኮኖሚ ዕድገት ጉልህ አስተዋፅዖ አበርክቷል ባይ ናቸው።</p>

<p>በኢትዮጵያ፣ ባንግላድሽ፣ ሕንድ እና የሰሃራ አካባቢ አገሮች የሚከሰተው የምግብ እጥረት ከዚህ ችግር ጋር ተዘማጅነት የለውም ሲሉ አስተያየት ሰጥተዋል። እኚህ የኖቬል ሽልማት ያገኙት ባለሙያ ከዛሬ ሶስት ዓመታት ጀምሮ በየዕለቱ በሚዘጋጀው የበርሊን ፌስቲቫል ዳይሬክተር ናቸው።</p>


<p class="align-center"><a href="/Gazettas/Mebrek/info/Mebrek.sera.html">ከመብረቅ ህዳር 7 ቀን 1993</a></p>

</body>
</html>	
