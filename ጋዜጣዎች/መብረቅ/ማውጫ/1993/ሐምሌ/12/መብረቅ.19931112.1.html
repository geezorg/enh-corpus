<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የዓለም ምግብ ድርጅት ብዙዎች እንደሚራቡ አስጠንቀቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የዓለም ምግብ ድርጅት ብዙዎች እንደሚራቡ አስጠንቀቀ</h1>


<p>የተባበሩት መንግሥታት ድርጅት የዓለም ምግብ ፕሮግራም በገንዘብ እጥረት የተነሳ በሺዎች የሚቆጠሩ ኢትዮጵያውያን ያድል የነበረውን የምግብ ራሽን ከመጪው ነሐሴ ወር ጀምሮ ሊያቋርጥ መገደዱን አስታውቋል። ድርጅቱ ላቀረበው የእርዳታ ተማፅኖ ምላሽ ባለማግኘቱን ብዙዎች እንደሚራቡ አስጠንቅቋል።</p>

<p>አምና በተፋጠነ መልኩ ጠቀም ያለ የረድኤት ምላሽ በኢትይኦጵያ ላይ አንዣብቦ የነበረው የረሀብ አደጋ ሊቀለበስ ቢችልም አሁንም ቢሆን ኢትዮጵያ በድርቅ አደጋ እየተጠቃች መሆኗንና ቀውሱም ገና አለማብቃቱን የዓለም የምግብ ድርጅት ገልጧል።</p>

<p>የድርጅቱ ቃል አቀባይ ሚስ ክርስቲያን በርቲዮም እንደገለጡት በሚሊዮኖች በሚቆጠሩ ኢትዮጵያውያን ላይ ረሀብ እንደገና እያንዣበበ ነው ድርጅቱም በቂ ምግብ ለመግዣ ገንዘብ የለውም። ቀደም ሲል በዚህ ዓመት አቅርቦነት ከነበረው ዘጠና ሚሊዮን ዶላር የእርዳታ ተማፅኖ እስካሁን ያገኘው አርባ ከመቶውን ብቻ እንደሆነ ቃል አቀባይዋ ገልጼዋል። እንደ እኚህ ቃል አቀባይ አገላለፅ «የምናድሰውን ምግብ ራሽን መቀነስ ጀምረናል፤ እስከ ሐምሌና ነሐሴ ወራት እርዳታ ካላገኘን በስተቀር የምናደርሰው እርዳታ አይኖርም። ሁኔታውን ሆነ ቀሱ እንዲህ በቀላሉ የሚያከትም አይደለም ይህም ሆኖ የምግብ ድርጅቱ በኢትዮጵያ 2.5 ሚሊዮን ለሚሆኑ ሰዎች እርዳታ ይሰጣል።</p>

<p>ሚስ በርቲዮም እንዳሉት የዓለም የምግብ ድርጅት ለእያንዳንዱ ሰው በየወሩ ያድል የነበረውን 15 ኪሎ እህል ወደ 12 ተኩል ኪሎ ዝቅ አድርጓል። የምግብ እጥረቱ ያስከተላቸው ችግሮች ብቅ እያሉ ለመሆናቸው ሌሎች ፍንጮች መኖራቸውን ቃል አቀባይዋ ጠቅሰዋል። በዚህም ዘላኖችና ከብት አርቢዎች የግጦሽ መሬትና ውኃ ፍለጋ ከአሁኑ እንቅስቃሴ መጀመራቸውና እንዲሁም በዘንድሮው ዓመት ከአንዱ ሥፍራ ወደሌላው የመዘዋወሩ ሁኔታ ከወትሮው ቀደም ብሎ መጀመሩ ጥሩ ምልክት አለመሆናቸው ናቸው ሲሉ ይዘረዝራሉ።</p>

<p>ሚስ በርቲዮም አክለው እንደተናገሩትም «ለከብቶቻቸው ምግብ ፍለጋ ርቀው በሄዱ ቁጥር ከብቶቻቸው ይሞቱባቸዋል፣ ስለምን ግጦሽም ሆነ ውሃ ማግኘት ስለማይችሉ ለነኚህ ሰዎች ከብቶቻቸው ሀብትና ሕይወቶቻቸው ናቸው ከብቶቻቸውን ካጡ ለእኛ ይኼ በጣም አሳሳቢ ምልክት ነው» ብለዋል።</p>

<p>ኢትዮጵያ ሌላ ሰብዓዊ ቀውስ ሊከተልባት እንደሚችል ያስጠነቀቁት ሚስ በርቲዮም የድርጅታቸው የምግብ ክምችት በቀጣዮቹ ጥቂት ሳምንታት ከተሟጠጠ የዓለም የምግብ ድርጅት በብዙ ሺህ የሚቆጠሩ ሰዎችን ለመመገብ የሚቻለው አይሆንም ሲሉ ገልጸዋል። ስለዚህ መገመታቸው ነፍስ አድን እገዛ በተባለው ብቻ ማተኮር ይጀምራል። ይኸውም የምግብ እደላው እጅግ ለተጐዱትና ለአደጋ ለተጋለጡት ብቻ ይሆናል ማለት ነው ሲሉ ቃል አቀባይዋ ለዜና ሰዎች አስታውቀዋል።</p>


<p class="align-center"><a href="/Gazettas/Mebrek/info/Mebrek.sera.html">ከመብረቅ ሐምሌ 12 ቀን 1993</a></p>

</body>
</html>	
