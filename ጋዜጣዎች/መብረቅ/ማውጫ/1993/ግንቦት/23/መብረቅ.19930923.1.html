<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያዊያኑ የደቡብ አፍሪካ ፕ/ር ጣልቃ እንዲገባ እንዲገቡ ተማፀኑ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢትዮጵያዊያኑ የደቡብ አፍሪካ ፕ/ር ጣልቃ እንዲገባ እንዲገቡ ተማፀኑ</h1>


<p>በኢትዮጵያ ላይ እየተፈፀመ ስላለው የሰብዓዊ መብት ረገጣ አፍሪካውያን ዝምታን በመረጡበት በአሁኑ ወቅት የደቡብ አፍሪካ ፕሬዝዳንት ሚስተር ታቦ ኢምቤኪ ጣልቃ እንዲገቡ ተጠየቀ።</p>

<p>ባለፈው ሳምንት ዕሮብ ዕለት ብዛታቸው ከስምንት መቶ በላይ የሚገመቱ ኢትዮጵያውያን በደቡብ አፍሪካ ፕሪቶሪያ ውስጥ በሚገኘው የደቡብ አፍሪካ የፖለቲካ ባለሥልጣናት ዋና ጽ/ቤት ፊት ለፊት የተቃውሞ ሰልፍ ማድረጋቸው ታውቋል። ለደቡብ አፍሪካ ባለሥልጣናት ደብዳቤ ያቀረቡት አቶ ቦጋለ በየነ በደቡብ አፍሪካ የኢትዮጵያ ማህበረሰብ ዋና ጸሐፊ ሲሆኑ ባሰሙት ንግግራቸው ፕሬዝዳንት ታቦ ኢምቤኪ በደቡብ አፍሪካ በሚገኙት ኢትዮጵያውያኖች ቦታ በመሆን በአገሪቱ ውስጥ በሚካሄደው ታዋቂ ሰዎችን፣ ዩኒቨርስቲ ተማሪዎችን የፖለቲካ ምሁራኖችን እና ጋዜጠኞች ላይ ያነጣጠረው የሰብዓዊ መብት ረገጣ ላይ በግላቸው ጣልቃ በመግባት የዝምታውን አድማስ እንዲሰባብሩ ኢትዮጵያውያኑን ወክለው አቶ ቦጋለ ተማጽነዋል።</p>

<p>የኢትዮጵያ ሰንደቅ ዓላማ ያነገቡት ሰልፈኞች የህሊና እስረኞች የሆኑት እነ ፕ/ር መስፍን ወ/ማርያም፣ ዶ/ር ብርሃኑ ነጋ እና ዶ/ር ታዬ ወ/ሰማያት ሌሎችም እስረኞች ያለአንዳች ቅድመ ሁኔታ እንዲፈቱ ጠይቀዋል። የወያኔ አገዛዝን እናወግዛለን የሚሉ መፈክሮችን በማሰማት የጐሣ ፖለቲካውን ክፉኛ ተቃውመውታል። ሰልፈኞቹ በማያያዝም የአዲስ አበባ ዩኒቨርስቲ ተማሪዎችን የገደሉት የመንግሥት ታጣቂዎች ለፍርድ እንዲቀርቡ ጠይቀዋል።</p>

<p>የፕሬዝዳንቱ ተወካይ በበኩላቸው የሰልፈኞቹን ጥያቄዎች ለሚስተር ታቦ ኢምቤኪ እንደሚያቀርቡት ቃል ገብተዋል። ሰላማዊ ሰልፉ የተዘጋጀው በደቡብ አፍሪካ በሚገኙ የኢትዮጵያውያን ኮሚኒቲ አባላት እና በሰሜን አሜሪካ የሚገኘው የኢትዮጵያ ብሔራዊ ኮንግረስ ቅንጅት ነው ተብሏል። ሰልፈኞቹ የኢህአዴግ ሥልጣን የያዘበትን የግንቦት 20 እስረኛ እና የአዲስ አበባ ተማሪዎችን መገደል በማስመልከት ተቃውሞአቸውን ገልጸዋል።</p>


<p class="align-center"><a href="/Gazettas/Mebrek/info/Mebrek.sera.html">ከመብረቅ ግንቦት 23 ቀን 1993</a></p>

</body>
</html>	
