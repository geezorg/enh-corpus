<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢዴፓ አቶ ሞሼ ሰሙ ዛሬ ችሎቱ ይቀርባሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የኢዴፓ አቶ ሞሼ ሰሙ ዛሬ ችሎቱ ይቀርባሉ</h1>


<p>ሚያዝያ 15/93 ከመደበኛ ሥራቸው ላይ በፀጥታ ሠራተኞች ተወስደው የታሰሩት አቶ ሞሼ ሰሙ ፖሊስ ፍ/ቤት እንዲያቀርባቸው መታዘዙን ለማወቅ ተችሏል።</p>

<p>የኢዴፓ መስራችና የቅስቀሳ ፕሮፓጋድንዳ ኃላፊ የሆኑት አቶ ሞሼ ሰሙ ከሚሰሩበት ዳሸን ባንክ በፀጥታ ኃይሎች ከተወሰዱ በኋላ ፓርቲውም ሆነ ቤተሰባቸው የት እንዳሉ አለማወቃቸውን ለፍ/ቤት ማመልከታቸው ታውቋል። የፌዴራል መጀመሪያ ደረጃ 2ኛ የፍትሐ ብሔር ችሎት የፌዴራል ፖሊስ ኮሚሽንን ተወካይ የሆኑት አቶ አህመድ ኢብራሂምን አቶ ሙሼ ሰሙ የት እንዳሉ ለጠይቃቸው በሰጡት መልስ «የኛ እስር ቤት ማዕከላዊ ወንጀል ምርመራ ነው። በተለየ ሁኔታ እዚህ የታሰሩ ሰዎች አሉ፣ አቶ ሙሼ ሰሙ ግን በዚህ ቦታ ስለመኖራቸው መረጃ የለንም» ሲሉ ለፍ/ቤቱ መልሰዋል።</p>

<p>የፖሊስ ተወካዮን መልስ የተቃወሙት የአቶ ሙሼ ሰሙ ወንድም በዚህ ወቅት ለፍርድ ቤቱ እንደተናገሩት አቶ ሞሼ ከሚሰሩበት ዳሸን ባንክ የተወሰዱት በፀጥታ ኃይሎች ሲሆን በአደራ የታሰሩት ደግሞ ወረዳ 20 ፖሊስ ነው። የወረዳ 20 ፖሊስም ተወካይ በአደራ ላስቀመጠው ክፍል መልሷል ሲሉ ለፍ/ቤቱ ተናግረዋል።</p>

<p>ፍ/ቤቱ የከሳሽንና የተከሳሽን ጉዳይ ካደመጠ በኋላ አቶ ሞሼ ሰሙ ሲያዙ የተመለከቱ 3 ሰዎችን አስመስክሮ ለዛሬ ጧት 2:00 ሰዓት በዚሁ ችሎት እስረኛውን እንዲያቀርቡ የፌዴራል ፖሊስ ኮሚሽን የታዘዘ መሆኑን ለተወካዩ ተገልጿል።</p>

<p>በሌላም በኩል በተመሳሳይ ሁኔታ ታስረው አድራሻቸው ያልታወቁ የኢዴፓ አባላት በተለያዩ ፍ/ቤቶች ጉዳያቸው እየታየ ሲሆን የአቶ ታዴዎስ ታንቱና የሌሎችም የኢዴፓ አባላት ደረጃ በደረጃ ፍ/ቤት እንዲቀርቡ እየተደረገ መሆኑን ከኢዴፓ የደረሰን መረጃ ያመለክታል።</p>

<p>ፖሊስ በእስካሁኑ ሁኔታው ፓርቲው ክስ ይመሰርትብኛል ብሎ ባይጠብቅም አሁን ግን ለክስ መልስ በማዘጋጀት እየተከላከለ መሆኑንና ፍ/ቤቶችም የሕግ የበላይነትን በማስከበር መልኩ በብርቱ እየተንቀሳቀሱ መሆናቸውን ለመረዳት ተችሏል።</p>


<p class="align-center"><a href="/Gazettas/Mebrek/info/Mebrek.sera.html">ከመብረቅ ግንቦት 16 ቀን 1993</a></p>

</body>
</html>	
