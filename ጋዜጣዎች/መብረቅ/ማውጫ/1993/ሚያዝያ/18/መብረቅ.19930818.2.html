<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የመብረቅ ጋዜጣ ሥራ አስኪያጅና ሪፖርተር እስካሁን አልተገኘም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የመብረቅ ጋዜጣ ሥራ አስኪያጅና ሪፖርተር እስካሁን አልተገኘም</h1>


<p>በ«ዘሪቱ ህትመትና የማስታወቂያ ሥራ ድርጅት» የመብረቅ ጋዜጣ ሥራ አስኪያጅና ሪፖርተር ሆኖ ሲሰራ የቆየው ጋዜጠኛ ሰይፉ መኮንን ካለፈው ቅዳሜ ሚያዝያ 13 ቀን 1993 ዓ.ም ከሰዓት በኋላ ጀምሮ የደረሰበት ሊታወቅ አልቻለም።</p>

<p>ጋዜጠኛ ሰይፉ መኮንን በመብረቅ ጋዜጣ ሥራ አስኪያጅነትና ሪፖርተርነት ላለፉት ሁለት ዓመታት የሰራ ሲሆን ቀደም ሲል በዚሁ ጋዜጣ ላይ በከፍተኛ ሪፖርተርነት ሲሰራ ቆይቷል። ጋዜጠኛው ዱካ ለመጥፋት ምክንያት የሆነው እስካሁን በግልጽ የታወቀ ነገር ባይሆንም የአዲስ አበባ ዩኒቨርስቲ ተማሪዎች ባነሱ ጥያቄና በተከተለው አመጽ ሳቢያ ኢሰመጉ በጠራው ጋዜጣዊ መግለጫ ተገኝቶ ሙያዊ ሥራውን ካከናወነ በኋላ ከሌሎች ባልደረቦቹ ተለይቶ የት እንዴትና በማን ሊወሰድ እንደቻለ የታወቀ ነገር የለም።</p>

<p>የጋዜጠኛ ሰይፉ መኮንን ቤተሰቦችና ባለቤቱ ስለዚሁ ጉዳይ እንደተናገሩት ጋዜጠኛ ሰይፉ ከ3 ወራት በፊት በሰራው አንድ የዜና ዘገባ ከሸኖ የመጡ ፖሊሶች መኖሪያ ቤቱ ድረስ በመምጣት የፈለጉት መሆኑንና እንዲሁም የስልክ ዛቻ ያደረጉበት በመሆኑ በወቅቱ ለቤተሰቡና ለሚመለከተው አካል አመልክቶ እንደነበር ተናግረዋል።</p>

<p>የጋዜጠኛ ሰይፉ መኮንን መሰወር አስመልክቶ መቀመጫው አሜሪካ ውስጥ የሆነው የጋዜጠኞች እምባ ጠባቂ ድርጅት፣ የኢትዮጵያ ነፃ ጋዜጠኞች ማኅበር እንዲሁም ተግባር የተሰኘው የሰብዓዊ መብት ተሟጋች ድርጅት መግለጫ ያወጡ ሲሆን ሲፔጂ ከትናንት በስቲያ በቪኦኤ ሬዲዮ እንደጠቀሰው ጋዜጠኛው በአሁኑ ወቅት የት እንደደረሰ የኢትዮጵያ መንግሥት ባለሥልጣናትን የጠየቀ መሆኑን ሬዲዮ ጠቅሷል።</p>

<p>የጋዜጠኛ ሰይፉ መኮንን መሰወር አስመልክቶም በአሁኑ ወቅት ከተለያዩ አካላት ጥያቄ እያስነሳ ይገኛል።</p>


<p class="align-center"><a href="/Gazettas/Mebrek/info/Mebrek.sera.html">ከመብረቅ ሚያዝያ 18 ቀን 1993</a></p>

</body>
</html>	
