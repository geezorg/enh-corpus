<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ኮ/ል መንግሥቱ ኃ/ማርያም የያዙት ፓስፖርት ሕገወጥ ነው»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«ኮ/ል መንግሥቱ ኃ/ማርያም የያዙት ፓስፖርት ሕገወጥ ነው»</h1>


<p>የቀድሞው የኢትዮጵያ ርዕሰ ብሔር ኮሎኔል መንግሥቱ እና ቤተሰቦቻቸው በቅርቡ በዚምባቡዌ መንግሥት በኩል ተሰጣቸው የተባለው የዚምባቡዌ ፖስፖርት «ህገወጥ» ነው ሲሉ አንድ የአገሪቱ መንግሥት ከፍተኛ ባለሥልጣን እርምጃውን በመቃወም ድምጻቸውን አሰሙ።</p>

<p>የዚምባቡዌ የአገር ውስጥ ጉዳይ ሚኒስትር የሆኑት ሚስተር ጃን ናኮም ሰሞኑን ለንባብ ለበቃው የኢንዲዕፕንደንት ጋዜጣ እንደተናገሩት ከሆነ የአገሪቱ መንግሥት ለኮ/ል መንግሥቱ እና ቤተሰቦቻቸው የሰጠው ፓስፖርት «ህጉን የሚጣረስ» ነው ሲሉ ተደምጠዋል። ኮ/ል መንግሥቱ ፓስፖርቱን ከእጃቸው እንዴት እንዳስገቡት ሚኒስትሩ ጉዳዩ እንቆቅልሽ እንደሆነባቸው ተናግረዋል። ባለሥልጣኑ ሁኔታውን ሲያብራሩት «ማንኛውም ሰው የዚምባቡዌን ፓስፖርት ከማግኘቱ በፊት የዚምባቡዌ ዘግነት ማግኘት አለበት» ብለዋል። በማያያዝም ኮ/ል መንግሥቱ በቅርቡ የቋሚ መኖሪያ ፈቃድ አግኝተዋል። ዜግነትና ፖስፖርቱን ለማግኘት ደግሞ ተጨማሪ አምስት ዓመታት መጠበቅ ይኖርባቸዋል ሲሉ ተናግረዋል።</p>

<p>ከዚህ አንጻር ኮ/ል መንግሥቱ እና ቤተሰባቸው በዚምባቡዌ ውስጥ የቋሚ መኖሪያ ፍቃድ እንጂ የዜግነት ፈቃድ እንዳላገኙ ነው ባለሥልጣኑ የተናገሩት።</p>

<p>ይህ በዚህ እንዳለ የኮ/ል መንግሥቱ ወንድም የሆኑት የ45 ዓመቱ ጥላሁን ኃ/ማርያም ከዛሬ ሁለት ዓመት በፊት ኮ/ል መንግሥቱን ለመጐብኘት ወደሃራሬ ከተጓዙ በኋላ በዚያው ለመቆየት በመወሰናቸው በአድራ አካዳሚ ለመማር ሲመዘገኡ በእጃቸው የያዙት የኢትዮጵያ ፓስፖርት ነበር። ኮሌጁ በነጻ መማር እንደሚችሉ የፈቃድ ደብዳቤ ጽፎላቸው በስተኋላ ግን የዚምባቡዌ ፓስፖርት ይዘው በመገኘታቸው ተከልክለዋል። ይህ ደግሞ የዚምባቡዌ መንግሥት «ሕጉን እየተጻረሩ ነው» የሚል ተቃውሞ እየገጠመው ይገኛል።</p>

<p>ኮ/ል መንግሥቱና ቤተሰቦቻቸው የሆኑት ውብአንቺ ቢሻው፣ ትዕግስት አየለ፣ እፀገነት ታሪኩ፣ አንድነት መንግሥቱ፣ ትዕግስት መንግሥቱ፣ ትምህርት መንግሥቱ ፣ ጥላሁን ኃ/ማርያም፣ በየአምስት ዓመቱ የሚታደስ የዚምባቡዌ ፓስፖርት መያዛቸው በቅርቡ መዘገቡ ይታወሳል።</p>


<p class="align-center"><a href="/Gazettas/Mebrek/info/Mebrek.sera.html">ከመብረቅ ሚያዝያ 4 ቀን 1993</a></p>

</body>
</html>	
