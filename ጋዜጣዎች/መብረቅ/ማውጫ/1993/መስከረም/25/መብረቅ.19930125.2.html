<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሰላም አስከባሪው ጦር የሬዲዮ ፕሮግራም ሊከፍት ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የሰላም አስከባሪው ጦር የሬዲዮ ፕሮግራም ሊከፍት ነው</h1>


<p>ላለፉት ሁለት ዓመታት በኢትዮ ኤርትራ የጋራ ድንበር ላይ የዘለቀውን ጦርነት ለመፍታት በሚደረገው ዓለም አቀፋዊ እርብርቦሽ አንዱ አካል የሆነው የሰላም አስከባርዊ ሠራዊት በቅርቡ በድንበሮች አካባቢ የተከሰተበትን የሎጅስቲክ ችግርን የሚፈታ ቡድን ወደሥፍራው በዚህ ሳምንት ውስጥ ለመላክ መሰናዳቱን ገለፀ።</p>

<p>በኤርትራ እና በኢትዮጵያ የተመድ የሰላም አስከባሪው ሠራዊት ቃል አቀባይ የሆኑት ሚስተር ብሬይን ኬሊይ ሰሞኑን ለንባብ ከበቃው «ተሰነይ» ከተሰኘው የኤርትራ ጋዜጣ ጋር ባደረጉት ቃለ ምልልስ አንድ መቶ የሚደርስ የሰላም አስከባሪ ሠራዊት በመጪው የጥቅምት ወር አጋማሽ ውስጥ ወደጋራ ድበሮች አካባቢ እንደሚሰፍ አስታውቀዋል። ባለሥልጣኑ አስተያየታቸውን በመቀጠልም እንዳሉት ከሆነ በኢትዮጵያ እና ኤርትራ የሚገኘው ዓለም አቀፉ የሰላም አስከባሪ ቡድን አካባቢያዊ እና አገራዊ በሆኑ በተለያዩ ቋንቋዎች የሚተላለፍ የዜና ማሰራጫዎች አማካኝነት የኢትዮጵያ እና የኤርትራ ሕዝብ የሰላም ሂደቱን እንቅስቃሴ እንዲያውቅ ለማድረግ በእንቅስቃሴ ላይ መሆኑን አስታውቀዋል።</p>

<p>«እኛ የራሳቸውን የሬዲዮ ፕሮግራም እንዲኖረን ከሚመለከታቸው አካላት ጋር ውይይቶችን በማካሄድ አይ እንገኛለን» ብለዋል። የሰላም አስከባሪው ሠራዊት የራዲዮ ፕሮግራም መክፈት ከቻለ ዓለም አቀፉ ማህበረሰብ እና የሁለቱ አገር ሕዝቦች ትክክለኛውን መረጃ በተገቢው መንገድ ሊያገኙ እንደሚችሉ የፖለቲካ ታዛቢዎች ሃሳባቸውን በመግለጽ ላይ ናቸው።</p>

<p>ይህ በእንዲህ እንዳለ በአውሮፓ ኮሚሽን ልዑክ የሆኑት የጣሊያኑ ምክትል የውጭ ጉዳይ ሚኒስትር ሬኖ ሴሪ ለኢትዮ ኤርትራ ጦርነት ማብቃት ከፍተኛ ሚና ከተጫወቱት የአልጄሪያው ፕሬዝዳንት ሚስተር ቡተፍሊቃ እና ከልዩ ልዑካቸው አህመድ ኦሀያ ጋር ሰሞኑን ተገናኝተው በተወያዩበት ወቅት «ከእንግዲህ በኋላ አጠቃላይ የሰላም መስፈኛው ጊዜ ሊራዘም ይችል ይሆናል እንጂ በኢትዮጵያ እና ኤርትራ ድንበር ላይ ዳግም ጦርነት ሊቀሰቀስ እንደማይችል እርግጠኞች ነን» ሲሉ ተናግረዋል።</p>

<p>ሚስተር ሪኖ ሴሪ በተለያዩ ጊዜያት ሁለቱን ተፋላሚ አገሮችን መጐብኘታቸው ይታወሳል። በሰላም አስከባሪው ውስጥ ሠራዊታቸውን ካሰለፉት መካከል ጣሊያን አንዷ ነች።</p>


<p class="align-center"><a href="/Gazettas/Mebrek/info/Mebrek.sera.html">ከመብረቅ መስከረም 25 ቀን 1993</a></p>

</body>
</html>	
