<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሳዑዲ ዓረቢያ ኢትዮጵያን ጨምሮ የ7 ሀገራትን የቀንድ ከብት ግብይት አገደች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ሳዑዲ ዓረቢያ ኢትዮጵያን ጨምሮ የ7 ሀገራትን የቀንድ ከብት ግብይት አገደች</h1>


<p>የሳዑዲ ዓረቢያ መንግሥት በአገሩ ውስጥ ሰሞኑን እንደተከሰተ የተነገረለትን የስምጥ ሸለቆ ትኩሳት በሽታ ለመከላከል ሲባል ከኢትዮጵያና እና ከአጐራባች አገሮች ወደግዛቲቱ የሚገቡትን የቀንድ ከብቶች ዝውውር ላልተወሰነ ጊዜያት አገደ።</p>

<p>የአገሪቱ የዜና አውታሮች ከሪያድ ያስተላለፉት ዘገባ እንደሚገልፀው ከሆነ የስምጥ ሸለቆ ትኩሳት ተብሎ የሚጠራው የቀንድ ከብቶችን ገዳይ በሽታ የተጠቁ ግመሎች፣ ፍየሎች፣ በጔች ምክንያት በትንሹ አሥራ ስድስት የሚጠጉ ሰዎች በመሞታቸው እና ሌሎች ሰላሳ ስምንት የሚጠጉ ዜጐቿ በበሽታው ተጠቅተው በሆስፒታል ውስጥ እርዳታ እየተሰጣቸው ሲሆን የሳዑዲ ዓረቢያ መንግሥት ሰኞ ዕለት ባወጣው መግለጫ ችግሩ በተከሰተባቸው አካባቢዎች የጤና ባለሙያዎች መላኩን አስታውቋል።</p>

<p>በአገሪቱ ደቡብ ምዕራብ አካባቢ የወባ በሽታ መከላከያ መድኃኒት ቀደም ሲል የተረጨ ሲሆን በሽታው ወደሌሎች የቀንድ ከብቶች እንዳይዛመት ተገቢውን እርምጃ በመውሰድ ላይ እንደሚገኙ ከመዲናይቱ ሳዑዲ ዓረቢያ ከዚህ ቀደም የቀንድ ከብቶች ግብይት ታደርግባቸው ከነበሩት ኢትዮጵያ፣ ኤርትራ፣ ጅቡቲ፣ ሶማሊያ፣ ኬንያ፣ ሱዳን እና የመን አገሮች ጋር ለአጭር ጊዜያት የሚቆይ የግብይት ማዕቀብ ማድረጓን አስታውቃለች።</p>

<p>ሰሞኑን የተከሰተው የቀንድ ከብቶች በሽታ ጂዛን በተባለው የየመን ድንበር አካባቢ ሲሆን በዚህ ሥፍራ በሕገወጥ መንገድ ወደአገሪቱ የሚገቡ የቀንድ ከብቶች የሚሸጡበት እንደሆነ ይነገራል። ይህ ከከብት ወደ ሰውልጅ ወይም ከከብት ወደከብት በቀላሉ ዘዴ በወባ ትንኝ አማካኝነት የሚተላለፈው በሽታ ከሳዑዲ ዓረቢያ ባሻገር በተቀሩት ጐረቤት አገሮች ያልከተሰተ በመሆኑ እንደ ኳታር የመሳሰሉት አገሮች የቀንድ ከብቶችን ለአገር ውስጥ ፍጆታ ከማስገባት እንዳልታቀቡ አስታውቀዋል።</p>

<p>ሳዑዲ ዓረቢያ ከቅርብ ጊዜያት ወዲህ ከኢትዮጵያ ጋር ጤናማ የሆነ የንግድ እና የፖለቲካ ግንኙነት ካላቸው የአረብ አገሮች አንዷ ናት።</p>


<p class="align-center"><a href="/Gazettas/Mebrek/info/Mebrek.sera.html">ከመብረቅ መስከረም 11 ቀን 1993</a></p>

</body>
</html>	
