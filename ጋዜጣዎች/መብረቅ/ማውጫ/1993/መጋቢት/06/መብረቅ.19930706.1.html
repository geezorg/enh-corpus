<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሶማሊያ ባለሥልጣናት ከኢትዮጵያ ጋር ለመደራደር ይፈልጋሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የሶማሊያ ባለሥልጣናት ከኢትዮጵያ ጋር ለመደራደር ይፈልጋሉ</h1>


<p>በኢትዮጵያና በሶማሊያ ጥቅሞች ዙሪያ ከኢትዮጵያ መንግሥት ጋር ለመነጋገር መዘጋጀታቸውን የአዲሱ የሶማሊያ የሽግግር መንግሥት ጠ/ሚ/ር አሊይ ካሊፋ ጋለዲይህ ተናገሩ።</p>

<p>የባለሥልጣኑን ንግግር የጠቀሰው ኩዌት ታይም ጋዜጣ እንደዘገበው የሶማሊያው ጠ/ሚኒስትር ኢትዮጵያ መንግሥታቸውን ለማፈራረስ በመንቀሳቀስ ላይ ነች ሲሉ ተናግረዋል። የሰባት ወራት ዕድሜ ያለው መንግሥታቸው ኢትዮጵያን እንዴት እንደምታየው ሲገልጹ «እኛ ኢትዮጵያን የማፈራረስ እቅድ የለንም ምክንያቱም የራሳችን የሆነ በርካታ ችግሮች ስላሉብን ነው። ቢቻል ኢትዮጵያ እኛ በማካሄድ ላይ ያለነውን የእርቅ ጉባዔ ከግንባዜ ውስጥ እንድትከትልን እንጠይቃለን» ብለዋል።</p>

<p>የሶማሊያው ጠቅላይ ሚኒስትር ሰሞኑን አዲስ አበባ ላይ የሰነበቱትን የሶማሊያ አንጃ መሪዎችን በማስመልከት እንደገለጹት «ሶማሊያ ችግሮቿን እንዴት መቅረፍ እንዳለባት ኢትዮጵያ የመወሰን መብት የላትም» ብለዋል። ይሁንና የአዲሱ የሶማሊያ መንግሥት የተፈጠረውን ችግር የሚመለከት ከፍተኛ ልዑካኑን ወደአዲስ አበባ ለመላክና ከጦር አበጋዞቹ ጋር ለመነጋገር ፍቃደኝነቱን ገልጸዋል።</p>

<p>ሰሞኑን በሞቃዲሾ ከተማ አካባቢ በተቀሰቀሰው ግጭት ሶስት ሰዎች ተገድለው ሰባት የሚደርሱ የሶማሊያ ዜጐች ቁስለኞች ሆነዋል። ለችግሩም ምክንያት የሆነው በአገሪቱ ውስጥ የተንሰራፋው የሥርዓት አልበኝነትና የጦር መሳሪያ የታጠቁ ኃይሎች መበራከት እንደሆነ ታውቋል። እንደአንዳንድ የፖለቲካ ታዛቢዎች እምነት አዲሱ የአብዱልቃሲም መንግሥት ከአጠቃላይ ሕዝቡ ተቀባይነት በማጣቱ ሳይወዱ በግድ አዲስ አበባ ለከተሙት የሶማሊያ የጦር አበጋዞች እጁን በመሥጠት ለአገሪቱ የሚበጀውን መንገድ ማፈላለግ ይበጀዋል ይላሉ።</p>

<p>አዲስ አበባ ውስጥ ስለሰነበቱት የሶማሊያ ተቃዋሚ መሪዎች አንድ ከፍተኛ የኢትዮጵያ ባለሥልጣን እንደተናገሩት ኢትዮጵያ የሰዎቹን ጥያቄ አከበረች እንጂ መሪዎቹን እንዲመጡ አልጋበዘችም ብለዋል። በባለሥልጣኑ አባባል ኢትዮጵያ በታሪኳ ከሶማሊያ የሚሰነዘሩባትን የአክራሪ ሙስሊሞችን ጥቃት ከግንዛቤ ውስጥ ታስገባለች ብለዋል።</p>


<p class="align-center"><a href="/Gazettas/Mebrek/info/Mebrek.sera.html">ከመብረቅ መጋቢት 6 ቀን 1993</a></p>

</body>
</html>	
