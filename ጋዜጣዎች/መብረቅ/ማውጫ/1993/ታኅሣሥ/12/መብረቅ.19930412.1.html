<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በኢትዮ ኤርትራ ድንበር የአየር ኮሪደር ተከፈተ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በኢትዮ ኤርትራ ድንበር የአየር ኮሪደር ተከፈተ</h1>


<p>የኢትዮጵያንና ኤርትራን መንግሥታት ለከፋ ጦርነት የዳረገው የጋራ ድንበሮች አካባቢ የሚሰፍረውን የተመድ የሰላም አስከባሪ ጦርን ተልዕኮ የሚያፋጥን የመጀመሪያ አየር በረራ መስመር ተከፍቶ ስራውን ጀመረ።</p>

<p>በኢትዮ ኤርትራ የተባበሩት መግንሥታት ኮሚሽን ማክሰኞ ዕለት ያሰራጨው የፕሬስ መግለጫ እንደገለፀው የተመድ አስከባሪ ሰራዊት አይሮፕላኖች ለመጀመሪያ ጊዜ በአወዛጋቢው የሁለቱ አገሮች ድንበር ላይ በረዋል። ሰኞ ዕለት የተከፈተውን የአየር በረራ መስመር የኢትዮጵያና እና የኤርትራ ባለፈው ታህሣሥ 3 ቀን 1993 ዓ.ም በአልጀርስ ላይ በተፈራረሙበት የሰላም ሰነድ መሠረት ሄሊኮፕተሮቹ በሦስት ቀጠናዎች እንዲበሩ እንደተፈቀደ ታውቋል።</p>

<p>የአዲሱ የአየር በረራ መስመር ደም ባፋሰሰው የኢትዮ ኤርትራ ድንበር ላይ ሁኔታዎችን ለሚቆጣጠረው 4200 ለሚገመተው የሰላም አስከባሪ ሰራዊት የሎጅስቲክ እና የመድኃኒት አቅርቦት ተግባር ላይ እንደሚሰማሩ ታውቋል። እነዚህ ሁለቱ ባላንጣዎች ወታደራዊ ኃይሎች መካከል የሚሰፍሩት የመንግሥታቱ ድርጅት የሰላም ዘበኞች የአየር በረራ መስመሩን በብቸኝነት እንደሚጠቀሙበት እና ከእነርሱ ውጭ የማናቸውም ዓይነት አውሮፕላኖችም ሆኑ ሄሊኮፕተሮች እንደማይንቀሳቀሱበት ታውቋል። የአዲሱ የአየር በረራ መስመር መከፈት የሰላም አስከባሪውን የሚገኝበትን 25 ኪ.ሜ ቀጠና የሆነውን አካባቢ ነፃ በሆነ እንቅስቃሴ እንዲያደርግበት ምቹ ሁኔታ እንደሚፈጥርለት ተገምቷል።</p>

<p>የዚህኑ የአየር በረራ መስመር መከፈትን በተመለከተ በኢትዮ ኤርትራ የተባበሩት መንግሥታት ሰላም አስከባሪ ሚሽን የድርጅቱ ዋና ፀሐፊ ልዩ መልዕክተኛ የሆኑት ሌጉዌላ ጆሴፍ ሌግዋላ እንደተናገሩት «ሁለቱም ወገኖች ስለአየር በረራው መስመር መክፈት ደስተኞች ናቸው። ይህ ሊሆን ይቻለው ደግሞ የቅርብ ጊዜ ታሪካቸው እና በመካከላቸው የነበረው ችግር ድል መሆን ናቸው» ሲሉ አስተያየታቸውን ሰጥተዋል። የአየር በረራ መስመር መከፈቱ ለሰላም አስከባሪው ሠራዊት ከምንም በላይ የበለጠ ጠቀሜታ እንዳለው የተናገሩት ልዩ ተወካዩ አምባሳደር ሌግዋላ የመስመሮቹ መከፈት በሁለቱ አገሮች መካከል የመተማመን ባህሉ እንዲዳብር ከማድረጉ ባሻገር ሁለቱ አገሮች ወደሰከነው የቀድሞ ጉርብትናቸው እንዲያመሩ እንደሚያደርግ እናምናለን ብለዋል።</p>

<p>የተከፈተው የአየር በረራ መስመር በምስራቅ በኩል ከአሰብ /ኤርትራ/ ወደ ማንዳ /ኢትዮጵያ፣ በምዕራብ በኩል ከኤርትራው የሸምበቆ አካባቢ ወደኢትዮጵያ ሽራሮ ግዛት የሚበር ሲሆን በመሀል ቀጠና ደግሞ ከኤርትራ ወገን አዲቀይን ከኢትዮጵያ የአዲግራት የአየር በረራ ክልል ጋር እንደሚያገናኝ ታውቋል።</p>

<p>ኢትዮጵያ እና ኤርትራ የሰላም ስምምነቱን ከመፈረማቸው በፊት የየብስ አገልግሎት ለሰላም አስከባሪው ጦር መፈቀዱ ይታወሳል።</p>


<p class="align-center"><a href="/Gazettas/Mebrek/info/Mebrek.sera.html">ከመብረቅ ታህሣሥ 12 ቀን 1993</a></p>

</body>
</html>	
