<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የመምህራን ትግል ተግባራዊ እንቅስቃሴ እያሳየ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የመምህራን ትግል ተግባራዊ እንቅስቃሴ እያሳየ ነው</h1>


<p>የኢትዮጵያ የትምህርት ፖሊሲ ከሙያ ይልቅ ፖለቲካዊ መስመር በያዘበት በአሁኑ ወቅት የመምህሩን የተማሪውንና የሙያውን ክብርና መብት ለማስጠበቅ የሚሹ ወገኖች ለትምህርቱ ጥራትና እድገት በግንባር ቀደምትነት ለመታገል እንቅስቃሴ መጀመራቸው ከየሥፍራው የሚደርሱን መረጃዎች ያመለክታሉ።</p>

<p>የዶ/ር ታዬ ወ/ሰማያት ጉዳይ በዓለም አቀፍ ደረጃ ከፍተኛ የሰብዓዊ መብት መለኪያ ማዕዘን እየሆነበት በመጣበት በአሁኑ ወቅት መንግሥት አጣብቂኝ ውስጥ ከከተቱትና ዓለም አቀፍ ብድር እንዲጓተትበት ካደረጉት አንዱና ዋነኛው ምክንያት በኢትዮጵያ ትምህርት ፖሊሲና በመምህሩ ማህበር ላይ የተጫነው ፖለቲካዊ ጫና መሆኑ በየወቅቱ መወሳቱ ይታወሳል።</p>

<p>በተለይ ዶ/ር ታዬ ወ/ሰማያትን መስክረው ካሳሰሯቸውና በመንግሥት በኩል እውቅና ካላቸው ሰዎች መካከል ቀኛዝማች ዶ/ር ሰለሞን አበበ ሰሞኑን በፍ/ቤት በሰጡት «ምስክርነት» ምክንያት የተፀፀቱና ይቅርታ የጠየቁ መሆናቸውን ከገለፁ ማግስት ጀምሮ የኢትዮጵያ መምህራን ማህበር ጉዳይ የኢትዮጵያ ሕዝብ የመማርና የማስተማር እድል በአዲሱ የትምህርት ፖሊሲ መረገጥ ከፍተኛ አዲስ አጀንዳ እየሆነ መጥቷል።</p>

<p>በዚህ እንቅስቃሴም ግንባር ቀደም ተጠቃሽ የሆኑ መምህራን ተሳትፎዎች ብቅ ብቅ ከማለት አልፈው ለሙያው ክብርና ጥራት ማደግ በባለቤትነት እንደሚታገሉ እየገለፁ ሲሆን በዚህ መሰረት «የሀዲያ ምድር በትምህርትና በመምህርነት ላይ የሚያድሙባት አይደለችም» በሚል ከወደ ደቡብ ለትግሉ አርአያ የሆነ መግለጫ መውጣቱም ታውቋል።</p>

<p>ይህ በዚህ እንዳለ በሐምሌ ወር 1992 ዓ.ም የኢትዮያ የትምህርት ፖሊሲ ያስከተለውን ችግርና በመምህሩ ማህበርና በመሪው ላይ የተፈፀመውን በደል ለመመርመር ሲመጡ መንግሥት ከቦሌ የመለሳቸው ከዓለም መምህራን ማኅበር እና ከዓለም ሠራተኛ ማህበር የተወጣጡ አባላት በዚህ ወር ውስጥ ፕሮግራማቸውን ለማሳካት ወደኢትዮጵያ ይገባሉ ተብሎ እንደሚጠበቅ ለጉዳዩ ቅርበትነት ያላቸው ምንጮች ገልፀዋል።</p>


<p class="align-center"><a href="/Gazettas/Mebrek/info/Mebrek.sera.html">ከመብረቅ ታህሣሥ 5 ቀን 1993</a></p>

</body>
</html>	
