<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የምርኮኞቹ ልውውጥ እንደቀጠለ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የምርኮኞቹ ልውውጥ እንደቀጠለ ነው</h1>


<p>በኢትዮጵያና በኤርትራ መንግሥታት መካከል ሰሞኑን የተካሄደው የምርኮኞች ልውውጥ ሰላም ሥር እየሰደደች የመጣችበትና ሁለቱ ተፋላሚ አገሮች ለሰብዓዊ ጉዳዮች እርምጃ የመስጠታችው ሁኔታን ያመለክታል ተባለ።</p>

<p>በኢትዮጵያ ኤርትራ የሰላም አስከባሪ ተልዕኮ የሕዝብ ግንኙነት ክፍል ባወጣው መግለጫ ሰሞኑን በዓለም አቀፍ የቀይ መስቀል አማካኝነት የተካሄደው የምርኮኞች መለዋወጥ ለተባበሩት መንግሥታት ለዓለም አቀፉ ማህበረሰብና ለአካባቢው ሕዝቦች በአልጀርስ ላይ የተዘራው የሰላም ዘር በተግባር የተተረጐመበት ወቅት ነው ብሎታል።</p>

<p>በኢትዮ ኤርትራ የተባበሩት መንግሥታት ሚሽን ወደፊትም የሁሉም የጦር ምርኮኞች ልውውጥ መቀጠል እንዳለበት ምኞቱን ገልጾ በአልጀርሱ ስምምነት መሰረት ከጦርነቱ ጋር በተያያዘ መልኩ የታሰሩ ሁሉም እስረኞች እንዲፈቱ ተማፅኗል። እስካሁን ድረስ በተካሄደው የመጀመሪያው ዙር ምርኮኞች ልውውጥ ወደ 700 የሚደርሱ የኢትዮጵያና የኤርትራ የጦር ምርኮኞች ወደሁለቱ አገሮች የተሸኙ ሲሆን በኢትዮጵያ ውስጥ ወደ 2600 የሚደርሱ ኤርትራውያን የጦር ምርኮኞችና 1000 ኤርትራውያን እስረኞች በዓለም አቀፉ ቀይ መስቀል በኩል የተመዘገቡ ሲሆን በአጠቃላይ 2881 የሚደርሱ ኢትዮጵያውያንን ኤርትራውያን እስረኞች ወደአገራቸው ለመሄድ ዝግጅት ላይ ናቸው።</p>

<p>ከኢትዮጵያ ወደኤርትራ የተላኩት የጦር ምርኮኞች አስመራ ዓለም አቀፍ አውሮፕላን ጣቢያ ሲደርሱ ሕዝቡ በደስታ የተቀበላቸው ሲሆን ወደኢትዮጵያም የተላኩት ኢትዮጵያውያን የጦር ምርኮኞች በቦሌ አውሮፕላን ጣቢያ በወታደራዊ ባንድ የታጀበና የመከላከያ ሠራዊቱ ከፍተኛ ባለሥልጣናት ተቀብለዋቸዋል።</p>

<p>በኤርትራ ሰራዊት እጅ ወድቆ የቆየው የ23 ዓመቱ መሀመድ ሁሰን ለቢቢሲ ጋዜጠኛ በሰጠው አስተያየት ኤርትራውያን እኛን የሚመለከቱን እንደ አህያ ነበር፣ እኔ እንደማስበው ኢትዮጵያን ዳግም እንደማላያት አድርጌ ነበር፤ አሁን እዚህ በመሆኔ አላመንኩኝም ብሏል።</p>

<p>ከኤርትራ ወደኢትዮጵያ የተላኩት ምርኮኞች ወደጦር ኃይሎች ሆስፒታል ተወስደው ተገቢውን እንክብካቤ እንደሚደረግላቸው እየተነገረ ነው። የመከላከያ ሚ/ር ከፍተኛ ባለሥልጣን የሆኑት ብ/ጄ አሳምነው በዳኔ ምርኮኞችን ቦሌ አውሮፕላን ጣቢያ በተቀበሉበት ወቅት «እናንተን ስንቀበል በጣም ደስ እያለንና የመጀመሪያው ወደቤቱ የመጣ የጀግኖች ስብስብ እንደሆናችሁ በመቁጠር ነው። በዚህ ጦርነት ላይ ብዙ ችግር እንደገጠማችሁ እናውቃለን። ነገር ግን አሁን በአገራችሁ መሬትና በሚወዳችሁ ህዝብ ፊት ናችሁ» ሲሉ ከምርኮ የተመልሰውን ቡድን ተቀብለውታል።</p>


<p class="align-center"><a href="/Gazettas/Mebrek/info/Mebrek.sera.html">ከመብረቅ ታህሣሥ 19 ቀን 1993</a></p>

</body>
</html>	
