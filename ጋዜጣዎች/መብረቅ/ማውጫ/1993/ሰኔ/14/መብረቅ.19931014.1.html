<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«በግጭቱ ሳቢያ ለበርካታ ቀናት ኅዘን ተሰምቶኝ ነበር» መለስ ዜናዊ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«በግጭቱ ሳቢያ ለበርካታ ቀናት ኅዘን ተሰምቶኝ ነበር» መለስ ዜናዊ</h1>


<p>በቅርቡ በህወሓት መካከል በተፈጠረው ልዩነት ዙሪያ እና ሁኔታውን ተከትሎ በወጥኣው የአዲስ አበባ ዩኒቨርስቲ ተማሪዎች አድማ ዙሪያ ቃለ መጠይቅ የተደረገላቸው ጠ/ሚ/ር መለስ በትላትናው ጠዋት ከቢቢሲ ሬዲዮ ጋር ባደረጉት ምልልስ የተማሪዎቹ ጥያቄዎች ተገቢ ሲሆኑ በወቅቱ የህወሓት ባለሥልጣናትን መከፋፈል የተመለከቱ ጥቂት የተቃዋሚ ኃይሎች በተማሪዎቹ አማካኝነት ያላገኙትን ድል በከተማው ቦዘኔዎች እርዳታ ለማግኘት ሞክረው ነበር ሲሉ ተናግረዋል።</p>

<p>ጋዜጠኛ ኢስፔል ማትለን በማያያዝ የአቶ መለስን መንግሥት በአደባባይ ለመኮንን የፈሩ የአዲስ አበባ ዩኒቨርስቲ ተማሪዎች ወደጐረቤት አገር እንደሚሄድ ስታስረዳቸው «እንደዚህ ዓይነቱ አመለካከት የራሱ ይሆናል ይህ ዓይነቱ ሰው በከተማ ውስጥ ያሉትን ጋዜጦች ይዞ መቅረብ ይችላል» ብለዋል። የተማሪዎቹ ወደኬንያ መፍለስን በተመለከተ ሲናገሩ «በአሁኑ ወቅት አንድ የታሰረ ተማሪ ቢኖር ችግር አለ ማለት ነው ምናልባት ተማሪዎች እንደሚታሰሩ ተደርጐ ኩብለላ ከተካሄደ ይኼ ምናልባት በሁኔታው ውዥንብር ውስጥ ገብተው ሊሆን ይችላል። እኔ እስከማውቀው ድረስ ግን ማንም ሰው በአመለካከቱ አላሰርንም» ሲሉ ጠ/ሚ መለስ ስለመንግሥታችው አቋም ተናግረዋል።</p>

<p>በቅርቡ ከአዲስ አበባ ዩኒቨርስቲ ተማሪዎች ጥያቄዎች ጋር ተከታትሎ በተፈጸመው ግብግብ ከሰላሳ አንድ በላይ ዜጐች በፀጥታ ኃይሎች በመገደላቸው ምን ይሰማዎታል? ተብለው መለስ ሲጠየቁ «ለበርካታ ቀናት ሀዘን ተሰምቶኝ ነበር የአንድ ሰው መሞት ለእና የብዙዎች መሞት ነው፣ ሆኖም ግን ሕግና እና ሥርዓትን ለማስከበር ስንል እርምጃውን ለመውሰድ ተገድደናል» በማለት ተናግረዋል።</p>

<p>ተመሳሳይ ችግር ዳግም ስለመከሰቱ ተጠይቀው «በጭራሽ ካለፈው ክስተት ትምህርት ወስደናል» ብለዋል።</p>


<p class="align-center"><a href="/Gazettas/Mebrek/info/Mebrek.sera.html">ከመብረቅ ሰኔ 14 ቀን 1993</a></p>

</body>
</html>	
