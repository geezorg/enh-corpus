<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በነዶ/ር በየነ ላይ ሊካሄድ የነበረው ሰላማዊ ሰልፍ ከሸፈ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በነዶ/ር በየነ ላይ ሊካሄድ የነበረው ሰላማዊ ሰልፍ ከሸፈ</h1>


<p>«ሀብዴድ/ ደኢህአዴኅ ፀረ ህዝብ ድርጅት ነው እንደራሴዎቹም አይወክሉንም» በሚል ተቃውሞ የተወጣበት ሰላማዊ ሰልፍ ግቡን ያልመታና አሳዛኝ መንግሥታዊ ድራማ መሆኑን የደቡብ ኢትዮጵያ ህዝቦች ዴሞክራሲያዊ ህብረት አስታወቀ።</p>

<p>ከግንባር የተመለሱ የመከላከያ ሠራዊት አባላትን የአንደኛ ደረጃ ት/ቤት ህፃናትን የተለያዩ መንግሥታዊ መ/ቤት ሠራተኞችን በማስገደድ በሀብዴድ/ ደኢህአዴኅ ላይ የተቃውሞ ሰልፍ እንዲወጡ የተደረገበት የሰኔ 14 ቀን 1993 ዓ.ም እንቅስቃሴ በተቃውሞ አድራጊዎቹና አስተባባሪዎቹ ላይ ዝቅተኛ ግምት ያሳደረ ድርጊት መሆኑን ጽ/ቤቱ ገልጿል።</p>

<p>ከሀዲያ ክልል ውጭ ያሉትና ከወላይታ ዞን ከቦሎሶ፣ ሶሬና ከዳሞት ጋር ወረዳዎችና ከከአጠ ዞን አጐራባች ቀበሌዎች የተሰበሰቡ የኢህአዴግ ካድሬዎችና ደጋፊዎች በሰላማዊ ሰልፉ እንዲገኙ የተደረገ ሲሆን የሀብዴድ/ ደኢህአዴኅ እንደራሴዎች እንዲወርዱ ፊርማ በማስፈረም ሲንቀሳቀሱ እንደነበር ሀብዴድ/ ደኢህአዴኅ አመልክቷል።</p>

<p>የባዳዋቾ ወረዳ አስተዳደር ምክር ቤት በተቃውሞ ሰልፍ አደረጃጀቱ ላይ ቀጥተኛ ጣልቃ ገብነት ፈጽሟል የሚለው ደኢህአዴኅ ምክር ቤቱ በዞኑ ለሚገኙ መንግሥታውያን መ/ቤቶችና ት/ቤት ሰርኩላር ደብዳቤ በመበተን ሰልፉን እንዲቀላቀሉ ማስገደዱን ገልጿል።</p>

<p>ሰኔ 14 ቀን 1993 ዓ.ም በሀዲያ የሚደረገውን የተቃውሞ ሰልፍ አስመልክቶ የአካባቢው ነዋሪ በነቂስ ወጥቶ እንዲያወግዝ በተደረገው ጥረት ላይ ለካድሬዎችና ለተቀሩት አባላት ብር 50 እንደሚሰጥና ከሰልፉ በሚቀሩትም ላይ የ50 ብር ቅጣት እንደሚደረግ ውስጥ ለውስጥ ሰፊ ቅስቀሳ ሲደረግ እንደነበረ ጽ/ቤቱ አመልክቷል።</p>

<p>በሌላም በኩል ከሰልፉ ማግስት ጀምሮ እስካሁን ድረስ ከ40-50 የሚደርሱ የሀብዴድ/ ደኢህአዴኅ አባላት መታሰራቸውን ጽ/ቤቱ ጨምሮ ገልጿል። ከዚህ በፊትም የመከላከያ ሠራዊት በአካባቢው መስፈር ከጀመረበት ጊዜ ጀምሮ በሀብዴድ/ ደኢህአዴኅ አባላትና ደጋፊ የሆኑ 400 ሰዎችን በመደብደብ በማሳደድና በማሰር እንግልት ያደረሰባቸው ከመሆኑ ጋር አሁንም ተደብድበው ሆሳዕና ወህኒ ከተጣሉ በርካታ አባላቱ መሀከል ብዙዎቹ በሕክምና እጦት እየተሰቃዩ መሆኑን አመልክቷል።</p>

<p>ይህ በዚህ እንዳለ በሀዲያና አካባቢዋ የሰፈረውን ጦር በመሸሽ ቀን ቀን ወደጫካ ወይም ደን ውስጥ የተደቡ ነዋሪዎች ከቤተሰቦቻቸው በመለያየታቸውና ቤት ንብረታችውን ጥለው በመሄዳቸው ለረሀብና ጥም እየተዳረጉ የደኢህዴኅ ጽ/ቤት አስረድቷል።</p>

<p>የመከላከያ ሠራዊቱ በአካባቢው ከመስፈሩ በተጨማሪ የሀብዴድ/ ደኢህአዴኅ አባላትና ደጋፊዎች ላይ የሚያደርሰውን ስቃይ በመሸሽ የተደበቁት እነዚህ በርካታ ሰዎች ከወቅቱ የእርሻ ሥራ ላይ በመቋረጣቸው በሚቀጥለው ዓመት በክልሉ ከፍተኛ የረሀብ አደጋ እንደሚደርስም ደኢህዴኅ ሥጋቱን ገልጿል።</p>


<p class="align-center"><a href="/Gazettas/Mebrek/info/Mebrek.sera.html">ከመብረቅ ሰኔ 21 ቀን 1993</a></p>

</body>
</html>	
