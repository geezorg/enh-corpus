<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአሜሪካው ስብሰባ ከፍተኛ ሽንፈት ገጠመው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">የአሜሪካው ስብሰባ ከፍተኛ ሽንፈት ገጠመው</h1>

<h3 class="align-center">አቶ መለስ እና አቦይ ስብሐት ንብረት እንዲመልሱ ተጠየቁ
የሕወሓት ካድሬዎች ኢትዮጵያውያኑን ከፖሊስ ጋር አጋጩ</h3>


<p>በአሜሪካ ዳላስ ከተማ የሚገኙ ኢትዮጵያዊያን በጠቅላይ ሚኒስትር መለስ ዜናዊ እና በአስተዳደራቸው ላይ ያላቸውን ጥላቻ ገለጹ። እነዚህ የዳላስቴክሳስ ነዋሪዎች ባወጡት ባለ አስራ አንድ ነጥቦች መግለጫቸው መለስ »አገሪቱን ወደ ጥፋት ጎዳና የሚመሩ ሰው በመሆናቸው ሥልጣናቸውን ይልቀቁልን» ሲሉ ጠይቀዋል።</p>

<p>ባለፈው እሁድ ዕለት የጠ/ሚ/ር መለስ ካድሬዎች ተከራይተው ከድንጋጤ አኳያ ባልተገኘበት አዳራሽ ውስጥ በተካሄደው ስብሰባ ላይ የተካፈሉ ኢትዮጵያዊያ የካድሬዎቹን አመጣጥ በተመለከተ እንደ ተናገሩት የትግሪኛ ቋንቋ ተናጋሪዎችን ለማሳመን እና ጥቂት ካድሬዎችን በመመልመል ለአቶ መለስ ድጋፍ ለማሰባሰብ ይህም ሙከራ ካልሆነ ኢትዮጵያዊያኖችን ለማበጣበጥ አስበው ነበር ተብሏል። ተሰብሣቢዎች ከጠየቋቸው ጥያቄዎች ውስጥ በትግራይ ክልል በአቶ መለስ እና በአቶ ስብሃት ነጋ ስም የሚገኙት የልማት ተቋማት ወደ ትክክለኛ ባለቤቱ የትግራይ ሕዝብ መመለስ አለበት ሕዝቡ እራሱን እንዴት እንደሚያስተዳድር ማወቅ አለበት መለስ ዜናዊ የተለያዩ ተቋማትን በራሳቸው ስሜት ለማቅረብ የሚያደርጉትን ጥረት እንዲያቆሙ የኢትዮ- ኤርትራ ጦርነት ዛሬም ለሕዝቡ ድብቅ በመሆኑ እና ለጦርነቱ ጉልህ ሚና የተጫወቱ ዜጎች ቀደም ሲል በመባረራቸው የሰላም ድርድሩ በአፋጣኝ እንዲቋረጥ ጠይቀዋል። ስምምነት እንኳን ቢደረስ ተቀባይነት የሌለው ጉዳይ ነው ብለዋል። የመለስ ዜናዊ አስተሳደር ለትግራይ ሕዝብ ጥላቻን አትርፏል በአጠቃላይ ለኢትዮጵያ ሕዝብ ውድመት ከፍቷል።</p>

<p>መለስ እራሳቸው ለሕግ ተገዢ እስካልሆኑ ድረስ የሚያወጡት ሕግ ተቀባይነት የለውም ሕዝቡ በእርሳቸው ላይ አመኔታውን አጥቷል። በሥልጣን ላይ ያለው መንግሥት ፍላጎታችንን ያሟላል ብለን አናምንም። የመለስን ከሕግ በላይ የመሆን አባዜ እናወግዛለን። በአዲስ አበባ ዩኒቨርስቲ ተማሪዎች ላይ የተወሰደውን እርምጃ እናወግዛለን የሚሉ ይገኝበታል። የኢሕኣዴግ ወቅታዊ ሁኔታን ለመስበክ ሰሞኑን በተለያዩ የሰሜን አሜሪካ ከተሞች የተንቀሳቀሱ የፓርቲው ካድሬዎች ከተቃዋሚ ኋይሎች በተሠነዘረባቸው ወከባ አላማቸው ሳይሳካ መቅረቱን የሚደርሱን ዘገባዎች ያመለክታሉ። ለምሳሌያህል ባለፈው ቅዳሜ ዋሽንግተን አካባቢ በሚገኘው የፕላዛ ሆቴል የተሰባሰቡት ካድሬዎች ሕዝቡን ከተለያየ አቅጣጫ ለመጥራት ያደረጉት ሙከራ በተሰባሰቡ ፀረ ኢሕኣዴግ አቋም ባላቸው ከትግሪኛ ቋንቋ ተናጋሪዎች በቀር ሌላው ተወላጅ ወደ አዳራሽ እንዳይገባ አግደውታል።</p>

<p>ካድሬዎቹ የፖሊስን እርዳታ ቢጠይቁም የትግሪኛ ተናጋሪዎቹ ሣይቀሩ ከኢትዮጵያዊን ወንድሞቻቸው ጋር በመሆን የኢሕኣዴግ ከፋፍለሕ ግዛፖሊሲ ተቃውመውታል።</p>

<p>አቶ ተወልደ አጋመ አሰፋ ማሞ ሙልጌታ በርሄ »የዲሲ አካባቢ ካድሬ እና ሰለሞን አንቆይን ያካተተው የሕወሓት ካድሬዎች ጥርቅም ከሜልቦርን አውስትራሊያ አንስቶ እስከ ቶሮንቶ ካናዳ ድረስ ባደረጋቸው የኢሕኣዴግ ቅስቀሳዎች ላይ ከኢትዮጵያዊያኑ ከፍተኛ ተቃውሞ እና ሽንፈት ገጥሞታል።</p>


<p class="align-center"><a href="/Gazettas/Mebrek/info/Mebrek.sera.html">ከመብረቅ ሰኔ 28 ቀን 1993</a></p>

</body>
</html>
