<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የቤይሩት ጋዜጣና ቴሌቪዥን ኢትዮጵያውያኑን ሰርቀዋል ቢል አሠሪ አልተሰረኩም ይላሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የቤይሩት ጋዜጣና ቴሌቪዥን ኢትዮጵያውያኑን ሰርቀዋል ቢል አሠሪ አልተሰረኩም ይላሉ</h1>


<p>ባለፈው ሳምንት ሐሙስ ዕለት ቤይሩት ሦስት ኢትዮጵያውያንን በስርቆት ክስ አስራለች ብለን በዘገብነው መሠረት የውጭ ጉዳይ ሚ/ር ጋዜጣውን ይዘን እንድንቀርብ በተጠየቅነው መሠረት ስንቀር ሚኒስቴር መስሪያ ቤቱ ወደቤይሩን ቆንስላ ጽ/ቤት ደውሎ ሦስቱም ኢትዮጵያውያን ሴቶች በተባለው የስርቆት ክስ ለእስር መዳረጋቸውንና እስር ቤት ሄዶም በጥሩ ሁኔታ ላይ እንደሚገኙ አይቶ ማረጋገጡን በመግለጽ ጉዳያቸው በፍርድ ቤት ደረጃ እንደተያዘም ቆንስላው ገልጿል።</p>

<p>ይሁንና ከታሳሪዎቿ አንዷ ለቤተሰቦቿ የጻፈችውን ደብዳቤ አማካኝነት እንዳየነው አሰሪዋ ወ/ሮ እንደ ሥራዋ ልትከፍላት ባለመቻሏና ደመወዝ እንድትጨምርላት ተደጋጋሚ ጥያቄ አቅርባ ምላሽ ባለማግኘቷ እንደእርሷ ተመሳሳይ ችግር ካለባቸው ሁለት ጓደኞቿ ጋር ተማክራ ለመጥፋት በተስማሙት መሠረት ፓስፖርታቸውን ሳይዙ ከሁለት ግብፃውያን ጋር ወደሌላ አገር ድንበር አቋርጠው ሊሻገሩ ሲሞክሩ መያዛቸውንና በአሁኑ ወቅትም በእስር ላይ እንዳሉ ገልጻለች።</p>

<p>ዝግጅት ክፍላችን የአንዷን አሰሪ የሆኑትንና በቤይሩት /ሊባኖስ የጥርስ ሐኪሙን ዶ/ር እስማኤልን በስልክ ቁጥር 9617740753 ደውሎ ባነጋገረው መሠረት ዶ/ሩ ምንም ገንዘብ እንዳልጠፋባቸው (እንዳልተወሰደባቸው) እና አንደውም የሰራችበት ደመወዝ እርሳቸው ዘንድ እንዳለ ገልፀው አሁን ለእስር የበቃችው ሠራተኛቸው ከባለቤታቸው ጋር የተወሰነ አለመግባባት ቢኖራትም በውይይት ሊፈታ የሚችል የቤተሰብ ጉዳይ መሆኑን አስረድተዋል።</p>

<p>ተሰረቀ የተባለውን ገንዘብ ወሰዱ የተባሉት ዓለም ነሽ ተፈራ፣ መሰረት መስቀሌ እና ኩሪ ገለቱ ለእስር ያበቃቸውን ብር ያለመስረቃቸውን ቢናገሩም በቤይሩት ቴሌቪዥን የታዩትና በጋዜጣም የወጡት «ለሸክም የሚከብድ» ገንዘብ ከፊታቸው ተዘርግፎ ነው።</p>

<p>ያም ሆነ ይህ ጉዳዩን እከታተለዋለሁ የሚለው የቤይሩት የኢትዮጵያ ቆንስላ ጽ/ቤት በዚህ ጉዳይ ጠለቅ ያለ ትኩረት ማድረግ እንዳለበት የታመነ ይሆናል።</p>


<p class="align-center"><a href="/Gazettas/Mebrek/info/Mebrek.sera.html">ከመብረቅ የካቲት 8 ቀን 1993</a></p>

</body>
</html>	
