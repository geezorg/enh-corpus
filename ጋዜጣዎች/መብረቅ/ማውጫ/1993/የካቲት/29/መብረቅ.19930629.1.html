<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በኢትዮ ኬንያ ድንበር አንዲት ወጣት በታጣቂዎች ተገደለች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በኢትዮ ኬንያ ድንበር አንዲት ወጣት በታጣቂዎች ተገደለች</h1>


<p>ኢትዮጵያን ከኬንያ በሚያዋስነት አካባቢ አንዲት የኬንያ ዜግነት ያላት ልጃገረድ ለጊዜው ማንነታቸው ባልታወቁ ኃይሎች በተተኮሰባት ጥይት ተመትታ ሕይወቷ አልፏል።</p>

<p>ሞያሌ ከተማ ውስጥ ባለፈው ዓርብ የካቲት 23 ቀን 1993 ዓ.ም በተተኮሰባት ጥይት ሕይወቷ የቴፋው የአሥራ አራት አመቷ ጨቅላ አሜና ዋጋልጄሉ ቢሺራ በተባለው ጐዳና ላይ ሕይወቷ እንዳለፈ የምሥራቅ ኬንያ ምክትል የወረዳ ፖሊስ ኃላፊ የሆኑት ጂልበርት ኢማኑየራ ለዜና ሰዎች መናገራቸውን ዴይሊ ኔሽን ዘግቧል።</p>

<p>እንደፖሊስ ዘገባ ለታዳጊ ህፃኗ መሞት ምክንያት የሆነው በኢትዮጵያ ድንበር አቅራቢያ በግምት ከቀኑ 8:00 ሰዓት አካባቢ በተፈጠረው የጐሳዎች ግጭት የተነሳ ነው ተብሏል። በዚያን ምሽት በተቀሰቀሰው ግጭት የተነሣ በርካታ ነጋዴዎች ከቤታቸው በመቆየታቸው የአካባቢው ንግድ እንቅስቃሴ ተዳክሞ እንደነበር ዘገባው ያመለክታል።</p>

<p>የኬንያ ፖሊሶችና የመከላከያ አባላት በአሁኑ ሰዓት በሞያሌ ድንበር አካባቢ የተቀናጀ ጥበቃ በማድረግ ላይ ናቸው ተብሏል። የዚህ የኬንያ ወታደሮች ልዩ ጥበቃ ወንጀለኞች ወደኬንያ ዘልቀው እንዳይገቡ በቅድሚያ ለመከላከል ታስቦ ነው ተብሏል። በፖሊስ ባለሥልጣናቱ አገላለጽ «የኬንያ ፖሊሶችና እግረኛ ወታደሮች በሞያሌ ድንበር አካባቢ በተጠንቀቅ ላይ ይገኛሉ» የሚል ዘገባ ሰጥተዋል። እኚሁ የኬንያ የፖሊስ ባለሥልጣን በሪፖርታቸው ላይ በግጭቱ ወቅት በወቅቱ ወደኢትዮጵያ ድንበር አቅራቢያ የተጠጉ የተቀሩ የኬንያ ዜጐች የጉዳቱ ሰለባ ስለመሆናቸው እና አለመሆናቸው ተጨማሪ አስተያየት ከመስጠት ተቆጥበዋል።</p>

<p>በኬንያና በኢትዮጵያ ድንበር ተካሂዷል ስለተባለው የወጣቷ ኬንያዊት ግድያ እስካሁን ድረስ ይፋዊ መግለጫ አልተሰጠበትም። ኢትዮጵያና ኬንያ በጋራ ድንበሮቻቸው አካባቢ ሰላማዊ እንቅስቃሴ ለመፍጠር በቅርቡ በከፍተኛ ባለሥልጣናቱ አማካኝነት መስማማታቸው አይዘነጋም።</p>


<p class="align-center"><a href="/Gazettas/Mebrek/info/Mebrek.sera.html">ከመብረቅ የካቲት 29 ቀን 1993</a></p>

</body>
</html>	
