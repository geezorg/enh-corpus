<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሼክ አላሙዲን አይሮፕላን በደኅንነት አባላት እንዲታጀት ተወሰነ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የሼክ አላሙዲን አይሮፕላን በደኅንነት አባላት እንዲታጀት ተወሰነ</h1>


<p>ንብረትነትቱ የሼክ መሐመድ አላሙዲን የሆነው አነስተኛ አይሮፕላን በቅርቡ ተካሄደ ከተባለ ያልተጠበቀ ድርጊት አኳያ አይሮፕላናቸው በአገር ውስጥ በተለይ ከአዶላ ወርቅ ፋብሪካ ወደ ቦሌ አለማቀፍ አይሮፕላን ማረፊያ በሚያደርገው በረራ በደህንነት አባላት እንዲታጀብ መወሰኑ ታወቀ።</p>

<p>በጉዳዩ ቅርበትነት ያላቸው ምንጮች በተለይ በመብረቅ ጋዜጣ እንደገለጹት ከሆነ በሼክ አላሙዲን አይሮፕላን በደህንነት አባላት እንድትታጀብ የተደረገው በቅርቡ አይሮፕላኑ አላሙዲላ ወርቅ ፋብሪካ ተመርቶ ወደ ውጪ አገር ለመጓጓዝ በብረት ሣጥን (ኰንቴይነር) የነበረ ንጹሕ ወርቅ ቦሌ አይሮፕላን ጣቢያ ላይ ተራግፎ ለሽያጭ ወደሚላክበት አውሮፓ በዝግጅት ላይ ሣለ በሣጥኑ ላይ የነበረው የሽቦ ማሰሪያ ለጊዜው ምክንያቱ ባልታወቀ ሁኔታ ተበጥሎ በመገኘቱ የደህንነት ክፍሉ ኃላፊነቱን ከጉምሩክ ሠራተኞች ለመውሰድ ተገድዷል። </p>

<p>ከማምረቻው ጣቢያ ሲወጣ የ«ታሽጓል» ምልክት የሚያሳየው ሽቦ ክር በምን በምን መልኩ ሊበጠስ እንደቻለ ባይገለጽም ክስተቱ በታወቀ እለት የደህንነት አባላት፣የጉምሩክ ሠራተኞች እና የሼክ አላሙዲን ተወካይ በተገኙበት ወርቁ የአውሮፓው ጉዞው እንዳይደናቀፍ መደረጉ ታውቋል።</p>

<p>የደህንነት ክፍሉ የሼክ አላሙዲን የወርቅ መጫኛ አይሮፕላንን ለማጀብ የወሰነው ተመሳሳይ ችግር እንዳይፈጠር ከመሥጋት አኳያ ሳይሆን አልቀረም ተብሏል። በእርምጃው ዙሪያ ከጉምሩክ ባለሥልጣናት አካባቢ የተሰጠ የድጋፍ ይሁን የተቃውሞ ምላሽ ስለመኖሩ የታወቀ ነገር የለም።</p>

<p>ሼክ አላሙዲን የወርቅ ምርታቸውን ወደ ጀርመን አገር ለሽያጭ እንደሚልኩት በስፋት ይነገራል። ሼክ አላሙዲን ከሚቆጣጠሩት የወርቅ ማዕድን ማውጫ በአጐራባችነት ካለው የመንግሥት የወርቅ ማምረቻ ጋር ሲነጻጻር ከወርቅ ክምችቱ የማውጫ መሣሪያዎቹ እና የሠራተኛ እንክብካቤ የተሻለ አገልግሎት በመስጠት ላይ መሆኑ ታውቋል።</p>


<p class="align-center"><a href="/Gazettas/Mebrek/info/Mebrek.sera.html">ከመብረቅ ታህሣሥ 18 ቀን 1994</a></p>

</body>
</html>	














