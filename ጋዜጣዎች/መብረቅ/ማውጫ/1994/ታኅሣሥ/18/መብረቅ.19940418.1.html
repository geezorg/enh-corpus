<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ኢትዮጵያ የሺላሎ እና ሸሸቢት መሬቶችን መጠየቅ አለባት»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«ኢትዮጵያ የሺላሎ እና ሸሸቢት መሬቶችን መጠየቅ አለባት»</h1>


<p>በመጪው የካቲት ወር ላይ የኢትዮ-ኤርትራ ወቅታዊ ችግሮችን ይቋጫል ተብሎ የሚጠበቀው የአለማቀፉ ፍ/ቤት ለኢትዮጵያ ሊፈርድ የሚያስችል ሁኔታዎችን እንዲያገናዝብ የኢትዮጵያ ዲሞክራሲያዊ ህብረት ፓርቲ አስታወቀ።</p>

<p>በራስ መንገሻ ስዩም የሚመራው ይኼው ድርጅት ባወጣው መግለጫ ኢትዮጵያ የይገባኛል ጥያቄዋ ከባድሜ፣ ሽራሮ፣ ዛላምበሳ፣ አሊቴና እስከ ቡሬ መወሰን የለበትም ምክንያቱም እኒዚህ ቦታዎች የተገኙት በኢትዮጵያ ልጆች የሕይወት መስዋዕትነት በመሆኑ ነው ያለው ይሄ መግለጫ የኢሕአዴግ መንግሥት የሼላሎ እና የሸሸቢት ሥፍራዎችን ጭምር በኢትዮጵያ ግዛት ውስጥ ሊያስገባቸው ይገባል ብሏል።</p>

<p>ለአባባሉ ምክንያት ሲያቀርብ የኢትዮጵያ ግዛቶች ለመሆናቸው ቀደም ሲል ማስረጃ በመኖሩ ነው ብሏል። ሌላኛው የኢድህ መጠይቅ የሆነው የአሰብ ጉዳይ ሲሆን በዚሁ መሠረት የኢትዮጵያ በአሰብ በኩል የባህር በር የማግኘት መብቷን ዛሬም ቢሆን በተግባር መጠየቅ እንዳለባት አስገንዝቧል።</p>

<p>የኢትዮጵያን ጥያቄ እልባት ለመስጠት በቅኝ ገዥዎች ዘመን የነበረውን የድንበር ካርታ መከተል ብቻውን ዘለቄታ እንደማያመጣ ይልቁንም ኤርትራ እና ኢትዮጵያ ቀደም ሲል በፌዴሬሽን ለመዋሀድ የመልክዐ-ምድር፣ የታሪክ የጐሣ ወይም የኢኮኖሚ ጥምረት እንዳላቸው አውስቶ ይህ ሁሉ ጉዳይ ከግንዛቤ ውስጥ በማስገባት ኢትዮጵያ የባህር በር ባለቤትነቷ እውን የመሆኑ መንገድ አሁን ሊሆን ይገባል ብሏል።</p>

<p>ኤርትራ ነጻነቷን ስትቅዳጅ ከግንዛቤ ውስጥ ያልገቡ ብዙ ነገሮች የመኖራቸውን ያህል ለዛሬው የደም መፋሰስ መዘዝ እስከ መሆን መድረሳቸውን የገልጸው ፓርቲው አሁንም ቢሆን የተመድ የፍ/ቤቱን የመጨረሻ ውሣኔ መልስ ቢመለከተው መልካም ሁኔታ ሊከሰት ይችል ይሆናል ብሏል።</p>

<p>የኢትዮጵያ ሕዝብ ካለፈው ስሕተቱ አጥብቆ ሊማር እንደሚገባው እና የኤርትራ ችግሮች ሊወገዱ የሚችሉት ከላይ የተዘረዘሩት ሃሳቦች እልባት ሲያገኙ ብቻ እንደሚሆን አስታውቋል።</p>

<p>አሰብን ጨምሮ የአፋር አካባቢ የባለቤትነት ጥያቄ አሁንም ተመልሶ እንዲነሣ እና ይህንንም ጉዳይ አለማቀፉ የፍትህ ችሎት ጠንቅቆ እንደሚያውቀው ነው ኢድህ አቋሙን የገለጸው። በርካታ የተቀዋሚ ኃይሎች ኢትዮጵያ የባህር በር ባለቤት የመሆኗን ጉዳይ ዳግም እየጠየቁ ይገኛሉ።</p>

<p>በየካቲት የሚወሰነው ብይን የኢትዮጵያን ፍላጐት ያረካል ተብሎ ቢገመትም ኤርትራ በበኩሏ የይገባኛል ጥያቄዋን እስከአሁን ድረስ እንዳላወረደች ነው የሚነገረው።</p>


<p class="align-center"><a href="/Gazettas/Mebrek/info/Mebrek.sera.html">ከመብረቅ ታህሣሥ 18 ቀን 1994</a></p>

</body>
</html>	














