<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በዋሽንግተን ዲሲ አዲስ ራዲዮ ጣቢያ ተከፈተ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በዋሽንግተን ዲሲ አዲስ ራዲዮ ጣቢያ ተከፈተ</h1>


<p>በኢትዮጵያ ውስጥ በሚካሄዱ ወቅታዊ ሁኔታዎች ዙሪያ የሚዳስስ አዲስ የራዲዮ ጣቢያ በአሜሪካ ዋሽንግተን ዲሲ ከተማ ውስጥ ሥራውን ሊጀመር ነው። በርካታ ኢትዮጵያውያን የራዲዮ ጣቢያ ተጠቃሚ እንደሚሆኑ ተገምቷል። </p>

<p>በተባበሩት ኢትዮጵያውያን የሲቪክ ድርጅቶች አማካኝነት ከፊታችን ታኅሳስ 16 ቀን 2000 (ታኅሳስ 7 1994 ዓ.ም) ጀምሮ በየሳምንቱ እሁድ በአማርኛ ቋንቋ ከቀኑ 6:00 ሰዓት እስከ 7:00 ሰዓት በ1,90 ኤ ኤም የሚተላለፈው የኢትዮጵያውያን አንድነት ድምጽ (ቮኢቸ ኦፍ ኤትሂኦፒአን ኡኒትይ ራዲኦ) የተሰኘው አዲስ የራዲዮ ጣቢያ ሥርጭት የዋሽንግተን ዲሲ፣ ሜሪላንድ እና ቨርጂኒያ ግዛቶችን እንደሚሸፍን ታውቋል።</p>

<p>እንደ ሬዲዮው ጣቢያ አስተባባሪዎች ገለጻ ከሆነ የራዲዮ ጣቢያው በሥርጭቱ ከፍተኛ ኃይል ያለው በመሆኑ በዋሽንግተን ዲሲ እና በአካባቢው ለሚገኙት ኢትዮጵያውያን በኢትዮጵያ ውስጥ በመካሄድ ላይ ስላለው የዲሞክራሲ፣የሰብዓዊ መብቶች፣ ሰላም እና የሶቪዮ ኢኰኖሚክ እድገት እውን ለማድረግ ለሚካሄደው የትጥቅ ትግል እንደሚሸፍን ታውቋል።</p>

<p>በተጨማሪ የተለያዩ ኢትዮጵያዊያን ድርጅቶች እርስ በእርሳቸው በመተባበር በመካከላቸው አንድነት ስለሚጥሩበት መንገድ የበኩሉን አስተዋጽኦ ያደርጋል ተብሎ ይጠበቃል።</p>

<p>አዲሱ የሬዲዮ ጣቢያ ለአድማጮቹ ስለተባበሩት ኢትዮጵያውያን የሲቪክ ድርጅቶች ዓላማ እና እንቅስቃሴዎች በስፋት ከመዳሰሱ ባሻገር የኢትዮጵያ ማኅበረሰብን ስሜት ሊገነባ የሚያስችል በመፍትሔ ሃሳቦች እና በተግባር ላይ የተመረኰዘ ፕሮግራሞችን እንደሚያካትት ተናግሯል።</p>

<p>አዲሱ የኢትዮጵያውያን አንድነት ድምጽ የራዲዮ ጣቢያ የኰሚኒቲውን የሚመለከቱ ወቅታዊ ዜናዎችን የሚያቀርብ ሲሆን የአየር ሰዓቱን በዲሞክራሲ፣ አንድነት እና የሰብአዊ መብቶች ዙሪያ ለሁሉም ለሚያነጣጥሩ ኢትዮጵያውያን ሲቪክ ተቋማት የፖለቲካ እና የሃይማኖት ድርጅቶች ክፍት እንደሚሆን ከደረሰን ዘገባ ለማወቅ ተችሏል።</p>

<p>ሬዲዮ ጣቢያውን ለማቋቋም ምን ያህል ገንዘብ እንደፈጀ ለጊዜው ባይታወቅም አስተዳደሩን በተመለከተ ተጠሪነቱ ለተባበሩት ኢትዮጵያውያን የሲቪክ ድርጅቶች ማዕከላዊ ኰሚቴ የሆነ ቦርድ አማካኝነት እንደሆነ ታውቋል።</p>

<p>እንደ አንዳንድ አስተያየት ሰጪዎች የራዲዮ ጣቢያው ብዛት ያለው የኢትዮጵያ ማኅበረሰብ በሚኖርበት ዋሽንግተን ዲሲ አካባቢ መቆርቆሩ ስለወቅቱ የኢትዮጵያ ፖለቲካዊ፣ ኢኮኖሚያዊ እና ማኅበራዊ ሁኔታዎች የተዛባ አመለካከት ያላቸውን በርካታ ኢትዮጵያውያን ትክክለኛውን ግንዛቤ እንዲጨብጡ በማድረግ በኩል ወሳኝ ሚና እንደሚጫወት ተገምቷል።</p>


<p class="align-center"><a href="/Gazettas/Mebrek/info/Mebrek.sera.html">ከመብረቅ ታኅሳስ 4 ቀን 1994</a></p>

</body>
</html>	














