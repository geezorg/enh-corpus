<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የወደፊት ተስፋቸው አልለየለትም ኢትዮጵያውያን በሰዑዲ እስር ቤት እየማቁ ናቸው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የወደፊት ተስፋቸው አልለየለትም ኢትዮጵያውያን በሰዑዲ እስር ቤት እየማቁ ናቸው</h1>


<p>ኢትዮጵያዊያን ክርስቲያኖችን ጨምሮ ዘጠኝ የተለያዩ አገር ዜጐች የታሰሩበት ሳዑዲ አረቢያ እሥረኞቹን ከጂዳ እስር ቤት ለመልቀቅ የገባችውን ቃል በማዘግየቷ ሥጋት መፈጠሩ ተሰማ።</p>

<p>እስረኞቹ በአሁኑ ወቅት ጂዳ ውስጥ ወደሚገኘው ቴራሄል ወደ ተባለ እሥር ቤት የተጋዙ ሲሆን የአገሪቱ ባለሥልጣናት ቀደም ሲል በአስቸኳይ እንደሚለቋቸው ቃል የገቡለት አለማቀፉ የክርስቲያን ጉዳይ ተሟጋች ድርጅት እስረኞቹ በአሁን ሰዓም ተስፋ የቆረጡ ሲሆን ምናልባትም ለተጨማሪ ወራት በአስዛኙ የሳዑዲ አረቢያ ወህኒ ቤት ሊያሳልፉ እንደሚችሉ ሥጋት አይሏል። እነዚህ ካለፈው ክረምት አንስቶ በእስር ላይ የሚገኙት ትንሣኤ ግዛቸው፣ ገበየሁ ተፈራ፣ ባህሩ መንግሥቱ እና በፍርዱ ፍቅሬ የተባሉት ኢትዮጵያዊያንን ጨምሮ እስክንድር ማንፍሽ ክብሮም ኃይሌ (ኤርትራዊያን) እና ፓርፓ ይሣቅ (ህንዳዊ) በክረምቱ ወራት በጠባቡ ክፍል ውስጥ በዝናብ እየተደበደቡ« ንጽህናቸው ባልተጠበቀ የምግብ ማቅረቢያ ምግብ እየበሉ፣ በቆሻሻ መጸዳጃ ቤት እንዲጠቀመ ከመደርጋቸው በተጨማሪ ከዘመዶቻቸው እና ጓደኞቻቸው እንዲይገናኙ ከፍተኛ ጫና የተጣለባቸው እንደነበር ተሟጋች ድርጅቱ ገልጿል።</p>

<p>እነዚህ ዜጐች የታሠሩት ባለፈው ሰኔ ወር ውስጥ የሳዑዲ አረቢያ ዜጐች ተሳትፈውበት ነበር በተባለው የክርስቲያኖች ስብሰባ ላይ በመጥፋታቸው ነው ተብሏል። በሳዑዲ አረቢያ ሕግ ባዕዳኖች በተመሳሳይ የሃይማኖት ስብከት ላይ ሲሰማሩ ከተገኙ እስከሞት ሊያደርስ በሚችል ቅጣት እንደሚፈረዱባቸው ይታወቃል። ከታሠሩት መካከል ሕፃናት ልጆቻቸውን ጥለው ለእስር የተዳረጉ እንደሚገኙበት ዘገባዎቹ ጠቅሰው የሳዑዲ አረቢያ መንግስት እርምጃውን ለምን ሊገፋበት እንደፈለገ ለጊዜው አልታወቀም። የኢትዮጵያ መንግሥት ሁኔታውን ይከታተለው አይከታተለው ለጊዜው የተገለጸ ነገር የለም።</p>


<p class="align-center"><a href="/Gazettas/Mebrek/info/Mebrek.sera.html">ከመብረቅ ታህሳስ 25 ቀን 1994</a></p>

</body>
</html>	














