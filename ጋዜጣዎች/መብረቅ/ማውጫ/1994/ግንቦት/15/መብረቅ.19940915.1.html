<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያ በአንሚ ላይ አዲስ ትዕዛዝ አወጣች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢትዮጵያ በአንሚ ላይ አዲስ ትዕዛዝ አወጣች</h1>


<p>የኢትዮጵያ መንግሥት በግዛቱ በሚገኘው የተባበሩት መንግሥት የሠላም አስከባሪ ኃይል እንቅስቃሴ ላይ ጠበቅ ያለ እርምጃ መውሰድ መጀመሩ ታውቋል።</p>

<p>በቅርቡ የተባበሩት መንግሥታት የሰላም አስከባሪ ጋዜጠኞችን በኤርትራ በኩል ወደ ኢትዮጵያ ግዛት (ባድመ) በማስገባት የኢትዮጵያን ሉዓላዊነት ተደፍሯል የሚል አቤቱት የቀረበበት ሲሆን ከዚህ ክስ በኋላ ኢትዮጵያ ሰሞኑን ወደ ግዛቷ በሚገቡ ማንኛውም የአንሚ ስታፍ በሁለቱ አገሮች ሲዘዋወሩ ፓስፖርታቸውን እንዲያሳዩ የተወሰኑት ደግሞ በኢትዮጵያ ደኅንነት አባላት እንዲፈተሹ የሚያስችል ሕግ መውጣቱንና ባለፈው ግንቦት 9/2002 (ግንቦት 1/1994 ዓ.ም) ጀምሮ ተግባራዊ እንዲሆን የተደረገ ሲሆን እርምጃው እስከመቼ እንደሚቆይ አልታወቀም።</p>

<p>በሠላም አስከባሪው ተልዕኮ ረዳት ባለሙያ የሆኑት አቶ ሰለሞን ጐበዜበበኩላቸው ኢትዮጵያ ያሳለፈችው ውሳኔ የመንቀሳቀስ መብትን የሚጻረርእንዳልሆነ ተናገረዋል። ምናልባት ችግር የሚያስከትል ከሆነ የፀጥታው ምክር ቤት ሊገልጹለት እንደሚችሉ አስታውቀዋል።</p>

<p>በባድመ ምክንያት አተካሮ ውስጥ በገቡት የኢትዮጵያ እና የአንሚ ሠራዊት መካከል ውጥረት መፈጠሩ ያሰጋቸው የተባበሩት መንግሥታት ዋና ጸሐፊ የሆኑት ኰፊ አናን በግላቸው ጉዳዩን እየተከታተሉት እንደሚገኙ ታውቋል።</p>

<p>የአንሚ ምክትል ቃል አቀባይ የሆኑት ጂል ቢንዳሌይ ቴይለር ሲያንቲ በበኩላቸው በቅርቡ በሰጡት ጋዜጣዊ መግለጫ ላይ እንደተናገሩት የድንበሩ መዘጋት "ከፍተኛ ችግር" ፈጥሮብን ነበር። የማንኛውም የሠላም አስከባሪ ኃይል እንቅስቃሴ "አይገደብም" የሚል አስተያየት ሰጥተዋል።</p>

<p>"እኛ አሁን በጣም ወሳኝ በሆነ ሁኔታ ውስጥ ነው ያለነው ጉዳዩ በዋና ጸሐፊው እና በፀጥታ ምክር ቤቱ በኩል ሊታይ ይገባል" ሲሉ ተደምጠዋል። በመግለጫቸው ላይ በማከል "አንሚ በባድመ ጉዳይ ምንም የሚሰጠው አስተያየት አይኖርም ጥያቄ እንኳን ቢቀርብ ምላሽ ለመስጠት አንችልም" በማለትተናግረዋል።</p>


<p class="align-center"><a href="/Gazettas/Mebrek/info/Mebrek.sera.html">ከመብረቅ ግንቦት 15 ቀን 1994</a></p>

</body>
</html>	














