<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"መሬት ለባዕዳን ቆርሰው የሸጡ ባለሥልጣናት ተሾሙ ተሸለሙ!"</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">"መሬት ለባዕዳን ቆርሰው የሸጡ ባለሥልጣናት ተሾሙ ተሸለሙ!"</h1>


<p>ሼልና አጂፕ የተባሉ የውጭ ኩባንያዎች እርስ በርስ የሀገር መሬት እንዲሻሻጡ ሁለት ከፍተኛ የመንግሥት ባለሥልጣናት አዋውለዋል ሲሉ የተከበሩ አቶ በድሩ አደም ገልጹ።</p>

<p>የተወካዮች ምክር ቤት አባል የሆኑት አቶ በድሩ ከካፒታል ጋዜጣ ጋር ባደረጉት ቃለ ምልልስ እንዳስታወቁት የአጂፕ ነዳጅ ማደያ የሥራ ጊዜውን በመጨረሱ ምክንያት ለሼል ተላልፎ እንዲሸጥና ሼል ግዢውን እንዲያከናውን የተደረገበት አሠራር ሕገ ወጥና በውስጡም ሙስና እንደተፈፀመ የሚገልጽ ማስረጃ ያላቸው መሆኑን የተከበሩ አቶ በድሩ ገልፀዋል።</p>

<p>ከሁለት ዓመታት በፊት በሼልና አጂፕ መካከል የግዥና ሽያጭ ውል ስለመካሄዱና ጉዳዩ አግባብ ስላለመሆኑ በተወካዮች ምክር ቤት ቀርቦ ውይይት የተደረገበት ቢሆንም በተለይ ሁኔታውን በቅርበት ይከታተል የነበረውበምክር ቤቱ የኢኮኖሚ ጉዳዮች ቋሚ ኮሚቴ ጉዳዩን አንጠልጦ እንደተወው አቶ በድሩ ገልፀዋል።</p>

<p>በሼልና አጂፕ ግዢ ላይ የሙስና ተግባር ፈጽመዋል የተባሉት ባለሥልጣናት እነማናቸው ተብለው ከጋዜጣው ለቀረበ ጥያቄ መልስ የሰጡት አቶ በድሩ አደም በወቅቱ የንግድና ኢንዲስትሪ ሚኒስቴር ሚኒስትር የነበሩትና በአሁኑ ወቅት በአሜሪካ የኢትዮጵያ አምባሳደር ሆነው የተሾሙት ካሣሁንአየለ እና የኢንቨስትመንት ባለሥልጣን ሥራ አስኪያጅ የነበሩት አሁን የንግድና ኢንዲስትሪ ሚኒስቴር ሚኒስትር ዴኤታ የሆኑት ታደሰ ኃይሌ ናቸው ብለዋል።</p>

<p>ሁለቱ ባለሥልጣናት ሕግና ደንብ ከሚያዘው ውጭ አጂፕ ለሼል እንዲሸጥሲሯሯጡ እንደነበርና ድርጊታቸው አግባብ እንዳልሆነ ሲነገራቸው ደግሞ በዘለፋ በስድብና ማስፈራራት ጉዳዩን እንዲጠለጠል አድርገዋል ሲሉ አቶበድሩ ገልፀዋል።</p>

<p>ስለ ጉዳዩ ሕገ ወጥነትና ሙስናም እንዳለበት በቂ ማስረጃ አለኝ የሚሉ ከሆነ ለምን የፀረ-ሙስና ኰሚሽን አያየውም ተብለው ከጋዜጣው ለቀረበላቸው ጥያቄ መልስ የሰጡት አቶ በድሩ ነገሩ በጣም ግራ ያጋባቸው እዚህ ላይ መሆኑንና ሙስና የሚባለው ነገር ትርጉሙ የጠፋኝም እዚህ ላይ ነው ሲሉ ነው የተናገሩት።</p>


<p class="align-center"><a href="/Gazettas/Mebrek/info/Mebrek.sera.html">ከመብረቅ ግንቦት 15 ቀን 1994</a></p>

</body>
</html>	














