<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያ ውስጥ ሦስት ፖስታዎች በአባሠንጋ በሽታ ተጠርጥረዋል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢትዮጵያ ውስጥ ሦስት ፖስታዎች በአባሠንጋ በሽታ ተጠርጥረዋል</h1>


<p>ሰሞኑን በምድረ አሜሪካ በተፈጠረው የአንትራክስ ባክቴሪያ (አባ ሰንጋ) በሽታ የተነሣ መላው ዓለም ጥንቃቄ በማድረግ ላይ ይገኛል። በተለይ ከአሜሪካ ጋር የቀረበ ግንኙነት ያላቸው አገሮች ስጉዳዩ ከፍተኛ ትኩረት በመስጠት እንቅስቃሴ ከጀመሩት አገሮች ውስጥ ኢትዮጵያ አንዷ ነች።</p>

<p>ሺኑሁ የተሰኘው የቻይና የዜና አገልግሎት እንደገለጸው ከሆነ የአንትራክስ ባክቴሪያ ሊኖርባቸው ይችላል ተብሎ የተጠረጠሩ ሦስት ፖስታዎች ኢትዮጵያ ውስጥ በጉዳዩ ባለሙያዎች አማካኝነት ተገቢው ምርመራ እየተካሄደባቸው እንደሚገኝ የዜና አገልግሎቱ ገልጿል።</p>

<p>አንድ የኢትዮጵያ የጤና ጥበቃ ከፍተኛ ባለሥልጣን እንደገለጸው ለከሰት ይችላል ተብሎ የሚሰጋውን የአባ ሰንጋ በሽታን ለመከላከል ኢትዮጵያ እራሷን በተጠንቀቅ ላይ ማድረጓን አቶ ዓለማየሁ ሰይፉ በጤና ጥበቃ የበሽታ መቆጣጠሪያ እና መከላከያ ክፍል ሹም መናገራቸውን ሺኑሃ በዘገባው ላይ አስፍሮታል።</p>

<p>በምርመራ ላይ ናቸው የተባሉት ሦስት የፖስታ ወረቀቶች ከየት ሀገር እንደመጡ እና በምን መልክ ወደ ፖስታ ቤቱ እንደገቡ የዜና አገልግሎቱ የገለጸው ነገር የለም። በቅርቡ ጐረቤት አገር ኬንያ ውስጥ ከአሜሪካ ተላከ የተባለ ፖስታ በውስጡ የአንትራክስ ባክቴሪያ እንዳለው በስፋት ተወርቶ ነበር ኬንያ በበኩሏ ዘገባውን አስተባብላለች።</p>

<p>ሰሞኑን አንዳንድ ከፍተኛ የኢትዮጵያ መንግሥት ባለሙያዎች በአንተራክስ ዙሪያ የሚያድርጉዋቸውን አስተያየቶች ሕዝቡን ስተጨማሪ ስጋት ሲዳርገው እንደሚችል ተገምቷል። የአባ ሰንጋ በሽታ በኢትዮጵያ ውስጥ በተለይ በገጠሩ ሕብረተሰብ ዘንድ ጥሬ የከብት ስጋ በሚበሉ ሰዎች ዘንድ ከፍተኛ የጤንነት መታወክ እና የሕይወት መጥፋት አደጋ እንደሚያስከትል ይታወቃል።</p>


<p class="align-center"><a href="/Gazettas/Mebrek/info/Mebrek.sera.html">ከመብረቅ ጥቅምት 22 ቀን 1994</a></p>

</body>
</html>	














