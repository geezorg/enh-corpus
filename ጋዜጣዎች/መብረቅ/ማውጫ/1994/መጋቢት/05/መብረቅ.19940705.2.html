<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኬንያ ሠራዊቷን ወደ ኢትዮጵያ ድንበር አሠማራች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኬንያ ሠራዊቷን ወደ ኢትዮጵያ ድንበር አሠማራች</h1>


<p>በሥልጣን እርከን ላይ በመቆየት ረጅም እድሜ እንዳላቸው የሚነገርላቸው የኬንያው ፕሬዚዳንት ዳንኤል አራፕሞይ ብዛት ያለውን ሠራዊታቸውን ወደ ኢትዮ-ኤርትራ ድንበር በሰላም አስከባሪነት እንዲሰለፍ ለማድረግ መፍቀዳቸው ታወቀ። በሺዎች የሚቆጠሩ የጦር መሣሪያዎች እንዲወድሙ አድርገዋል።</p>

<p>የኬንያ ዘጠነኛው ብርጌድ ወደ ኢትዮ-ኤርትራ ድንበር እንዲመጣ የወሰኑት ፕ/ት ሞይ ከዚህ ቀደም ወደ ድንበሩ የተሰማራውን ሠራዊት የሚተካ እንደሆነ ገልጸዋል። የመከላከያ ሠራዊቱ ጠቅላይ አዛዥነትን ማዕረግ ጨምሮ የያዙት ሞይ ሠራዊታቸው በሰላም የማስከበሩ ተግባር ላይ ሲሠማራ የመጀመሪያው ያለመሆኑን ተናግረዋል። ሠራዊታቸውን ወደ ኢትዮ-ኤርትራ ድንበር ማሠማራታቸው በራሱ ለሠራዊቱ ብቻ ክብር እና ሞገስ የሚያመጣ ሳይሆን ለአገሪቱም ጭምር ጠቃሚ ጐን እንዳለው በሽኝት ፕሮግራሙ ላይ አስታውቀዋል።</p>

<p>በሌላ ዜና ኬንያ በአገሯ ውስጥ የሚገኙ በ10ሺህ የሚቆጠሩ አነስተኛ የጦር መሣሪያዎችን በዚህ ወር ውስጥ እንዲቃጠሉ ወስናለች። የአገሪቱ የውጪ ጉዳይ ሚኒስትር ሁኔታውን በማስመልከት እንደገለጸው ኬንያ ለዓለማቀፉ ማኅበረሰብ ያላትን አክብሮት እና ፀረ የጦር መሣሪያ ክምችትን የምትቃወም ስለመሆኗ ለማሳየት ነው ብለዋል። ይህን የአነስተኛ የጦር መሣሪያዎችን የማጥፋት ዘመቻ ኢትዮጵያን ጨምሮ ኬንያ፣ ኤርትራ፣ ሩዋንዳ፣ ጅቡቲ፣ ሱዳን፣ ኡጋንዳ፣ ታንዛኒያ፣ ኰንጐ ዲሞክራሲ እና ብሩንዲ በተሰባሰቡት የመጋቢት 2000 የውጪ ጉዳዮች ሚኒስትሮች ስብሰባ ላይ በተገኙበት የተፈራረሙት ነበር።</p>

<p>እንደ ብዙዎቹ እምነት ድህነትን ማስወገድ የእነዚህ አገሮች ቀዳሚ ተግባራቸው መሆኑ እየታወቀ በተቃራኒው ለጦር መሣሪያ ገዢዎች የሚሯሯጡ አገሮች መሆናቸው የጉዳዩን አሳሳቢነት ያመለክታል ይላሉ።</p>


<p class="align-center"><a href="/Gazettas/Mebrek/info/Mebrek.sera.html">ከመብረቅ መጋቢት 5 ቀን 1994</a></p>

</body>
</html>	














