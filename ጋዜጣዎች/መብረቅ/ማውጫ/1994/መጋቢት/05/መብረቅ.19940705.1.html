<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ፍርድ ቤቱ የመዳኘት ስልጣን የለውም ሲሉ ተቃወሙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ፍርድ ቤቱ የመዳኘት ስልጣን የለውም ሲሉ ተቃወሙ</h1>


<p>"በኢትዮጵያ ንግድ ባንክ፣ በጤና ጥበቃ ሚኒስቴር፣ በገንዘብ ሚኒስቴር ይሁን በአምቼ ኩባንያ ውስጥ ተመራጭ ሆኜ መንግሥት ይሁን ቦርድ ሾሞኝ መድቦኝ ወይ ቀጥሮኝ አልሠራሁም ስለሆነም በእነዚህ ድርጅቶች ለማዘዝ የሚያስችል የሥልጣን ኃይል (ባለሥልጣንነት) አልነበረኝም። የሰጠኝ ባለሥልጣን የለም ሥልጣን በሌለበት የሥልጣን አላግባብ መጠቀም በሙስና ወንጀል ልከሰስ አልችልም ሕጉ እንደዚህ አይልምና" ሲሉ አቶ ስዬ አብርሃ ገለጹ።

<p>የፌዴራሉ ሥነ ምግባርና ፀረ-ሙስና ኮሚሽን በመሠረተባቸው ክስ ወህኒየሚገኙት አቶ ስዬ አብርሃ ይኼን የገለጹት መጋቢት 3 ቀን 1994 ዓ.ም ለፌዴራሉ ጠቅላይ ፍርድ ቤት ወንጀል ችሎት ባቀረቡት የጽሑፍ መቃወሚያ ነው።</p>

<p>በዐቃቤ ሕግ የጽሑፍ መግለጫ የቀረቡት ክሶችና ማስረጃዎችን በተመለከተ በአንቀጽ 34 መሠረት አቀርባለሁ ያሉት አቶ ስዬ የዐቃቤ ሕግ የጽሑፍ መግለጫ የቅድመ ክስ ሂደት አላማ የማያራምድ ከመሆኑም ባሻገር በአዋጅ ቁጥር 236/43 አንቀጽ 32 የተቀመጠለትን ግዴታ ዐቃቤ ሕግ ባለመወጣቱ በዚሁ አዋጅ አንቀጽ 33 ላይ የተዘረዘሩትን መስፈርቶች የሚያሟላ አይደለም ሲሉ በመቃወሚያቸው ገልጸዋል።</p>

<p>"ተከስሼ በዚህ ፍርድ ቤት የምቀርብበት ወንጀል መኖሩን ዐቃቤ ሕግ አላቀረበም እንዲባልልኝ እና ክሱም ውድቅ እንዲደረግልኝ ፍርድ ቤቱ ክሱን የሚመለከተው ቢሆን በዐቃቤ ሕግ ክስ ላይ የተመለከተው የመንግሥት ባለሥልጣንነት ማዕረጌ የፓርላማ አባል የሚል በመሆኑ ከዚህ ኃላፊነቴ ጋር የተያያዘ ክስ ዐቃቤ ሕግ ያላቀረበ በመሆኑ ክሱ ውድቅ እንዲደረግልኝ" ያሉት አቶ ስዬ "የሙስና ወንጀል ሊያሰኝ የሚችል አድራጎት በአግባቡ እንድሠራበት በኃላፊነት ተሰጥቶኝ ከተመደብኩባቸው የኃላፊነት ቦታዎች ጋር ተያይዞ በአዋጅ ቁጥር 236/93 አንቀጽ 33 (1) መሠረት የቀረበ አንድም ፍሬ ነገር የሌላ በመሆኑ ክስ ሊቀርብብኝ አይገባም ስለሆነም ፍርድ ቤቱ ክሱን ውድቅ አድርጎ እንዲያሰናብተኝ አመለክታለሁ" ብለዋል።</p>

<p>በተሻሻለው ልዩ ወንጀለኛ መቅጫ ሕግ ላይ ተመሥርተው የሚቀርቡ ክሶች ፍርድ ቤቱ የመዳኘት ሥልጣን የለውም ሲሉ የተቃወሙት አቶ ስዬ የተከበረው ፍርድ ቤት በተሻሻለው ልዩ የወ/መ/ሕ አዋጅ ቁጥር 214/74 ላይ በመመሥረት በእኔ በ3ኛ ተከሳሽ ላይ ኮምሽኑ ያቀረበውን ክስ የማየትና የመዳኘት ሥልጣን የለኝም በማለት በወ/መ/ሕ/ሥ/ሥ/ቁ 110 እና 130 (1) መሠረት መዝገቡን ዘግቶ እንዲያሰናብተኝ አመለክታለሁ" ሲሉ መቃወሚያቸውን አቅርበዋል።</p>


<p class="align-center"><a href="/Gazettas/Mebrek/info/Mebrek.sera.html">ከመብረቅ መጋቢት 5 ቀን 1994</a></p>

</body>
</html>	














