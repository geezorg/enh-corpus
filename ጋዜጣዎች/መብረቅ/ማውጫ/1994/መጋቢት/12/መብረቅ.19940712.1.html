<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"ኢትዮጵያውያንን ያጐርናቸው ለደህንነታቸው ብለን ነው"</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">"ኢትዮጵያውያንን ያጐርናቸው ለደህንነታቸው ብለን ነው"</h1>


<p>በተለያዩ የኤርትራ የማጐሪያ ካምፖች ውስጥ በሠቆቃ የሚገኙ ብዛት ያላቸው ኢትዮጵያውያን መሰባሰባቸው "ለእነርሱ ደህንነት ታስቦ ነው" ሲሉ የኤርትራው የውጪ ጉዳይ ሚ/ር አዲስ አበባ ላይ ዋሽተው ሄዱ።</p>

<p>የውጪ ጉዳይ ሚኒስትሩ አቶ ዓሊ ሰይድ አብደላህ ሰሞኑን በተካሄደው የአፍሪካ አንድነት የሚኒስትሮች ስብሰባ ላይ ለመካፈል አዲስ አበባ ከመጡ በኋላ ለቢቢሲ ሬዲዮ በሰጡት አስተያየት "በኢትዮጵያ በመወረረችን ሳቢያ የኤርትራ ሕዝብ ስሜቱን መቆጣጠር ስለተሳነው እና በኤርትራ ውስጥ በነበሩት ኢትዮጵያውያን ላይ መጥፎ ስሜት ስለነበረው ሕዝቡ አላስፈላጊ እርምጃ እንዳይወስድ በማሰብ በማጐሪያ ካምፖች ውስጥ ለማስቀመጥ ተገድደናል" ሲሉ ተናግረዋል።</p>

<p>ወደ አገሩ ለመመለስ የሚፈለግ ኢትዮጵያዊ በሙሉ በሰላም መመለስ ይችላል (ዓለማቀፉ ቀይ መስቀል) አማካኝነት ያሉት የኤርትራው የውጪ ጉዳይ ሚ/ር ከኤርትራ በኩል ምንም ዓይነት የኃይል እርምጃ የተወሰደባቸው የኢትዮጵያ ዜጎች እንደሌሉና በምትኩ በ75 ሺህ የሚቆጠሩ ኤርትራውያን በኢትዮጵያ በቢጃማ ተባርረው እጅግ አሳዛኝ በሆነ ሁኔታ ውስጥ እንደሚገኙ ተናግረዋል።</p>

<p>ኢትዮጵያውያኖች ወደ ኤርትራ ቢመጡ የሰብዓዊ መብት ረገጣ ታደርጉባቸዋላችሁ? ተብለው ለቀረበላቸው ጥያቄ የኤርትራው የውጪ ጉዳይ ሚ/ሩ ሲናገሩ "ስለወደፊቱ የጋራ ኑሮ እያወራን ባለንበት ወቅት በመብት ረገጣላይ እንዴት እናተኩራለን?" በማለት አገራቸው በኢትዮጵያውያኑ ላይ ምንም ዓይነት በደል የመፈጸም ፍላጐት እንደሌላት ተናግረዋል።</p>

<p>የኤርትራ ሸንጐ በተሰበሰበትም ወቅት በኢትዮጵያውያን ላይ ምንም ዓይነት መብት ረገጣ እንዳይካሄድ መወሰኑን ሳይገልጹ አላለፉም። በርካታ ኢትዮጵያውያን ከኤርትራ በተባረሩበት ወቅት የአገሪቱ የጸጥታ ኃይሎች ኢሰብዓዊ የሆነ እድል እንደሚፈጸሙባቸው እና ንብረታቸውን ሣይቀር እንደሚነጥቋቸው በተለያዩ ጊዜያት ሲናገሩ ይደመጣል።</p>

<p>የኤርትራው የውጪ ጉዳይ ሚኒስትር የዲፕሎማቲክ ኢሚዮኒታቸውን በመጠቀም ወደ አዲስ አበባ የመግባታቸው ጉዳይ ብዙዎቹን አነጋግሮ ነበር። ከጦርነቱ በኋላ በከፍተኛ የፖለቲካ ሥልጣን ደረጃ ወደ ኢትዮጵያ ከገቡት የኤርትራ ባለሥልጣናት መካከል የመጀመሪያው አቶ ዓሊ ሰይፍ አብደላ ናቸው።</p>


<p class="align-center"><a href="/Gazettas/Mebrek/info/Mebrek.sera.html">ከመብረቅ መጋቢት 12 ቀን 1994</a></p>

</body>
</html>	














