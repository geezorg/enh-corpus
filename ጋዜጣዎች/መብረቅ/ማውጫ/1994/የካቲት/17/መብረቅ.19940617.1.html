<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በኢትዮጵያ ውስጥ የሽግግር መንግሥት እንዲቋቋም ጥሪ ቀረበ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በኢትዮጵያ ውስጥ የሽግግር መንግሥት እንዲቋቋም ጥሪ ቀረበ</h1>


<p>በአገር ውስጥ እና በውጭ አገር የሚገኙ አገር ወዳድ ኢትዮጵያዊያኖችበሙሉ በወቅቱ የአቶ መለስ አስተዳደር ላይ የዲፕሎማቲክ፣ የኢኮኖሚ እና የተለያዩ እገዛዎች ጫና እንዲጣል ጠየቁ። ለሀገሪቱም የሚበጅ አዲስ የሽግግር መንግሥት በአስቸኳይ እንዲዋቀር ጥሪ ቀረበ።</p>

<p>ብዛታቸው ከአሥር የሚበልጡ ተቃዋሚ ኃይሎች እና የሲቪክ ድርጅቶች ሰሞኑን ከዋሽግተን ዲሲ ባወጡት መግለጫቸው እንደገለጹት ከሆነ "ኢትዮጵያ የባህር በር አልባ ያደረጋት የአቶ መለስ መንግሥት ፍፁም አምባገነን እና የከሃዲዎች ስብስብ ሲሆን ይህ ዓይነቱ አስተዳደር ከዚህ በኋላ መቆየት አይችልም (ኞ ሞረ ቶ መለስ ዘናውስ ረጊም፣ ጦ ትሀ አንድ)" የሚል መንፈስ ያዘለ መግለጫ አሰራጭተዋል።</p>

<p>እነዚህ ተቃዋሚ ኃይሎች በበኩላቸው በዘሄግ የሚገኘው ዓለማቀፍ ፍርድ ቤት የኢትዮጵያን ጥቅም ሙሉ በሙሉ ያላከበረ በመሆኑ በኢሕአዴግ አባላት አብላጫ ወንበር የተሞላው የሕዝብ ተወካዮች ምክር ቤት ሣይቀር ውሳኔውን እንዲቃወም ካልሆነ ደግሞ ወደፊት በኢትዮጵያ ሕዝብ እና በታሪክ ፊት ተጠያቂዎች ሊሆኑ እንደሚችሉ በመግለጫቸው ላይ አስጠንቅቀዋል።</p>

<p>መዐሕድ፣ ኢዴፓ ሕብረ ሕዝብ፣ መድኅን፣ የኢትዮጵያውያን ብሔራዊ ኰንግረስ፣ ኢሕአፓ፣ የጋምቤላ ብሔራዊ ዴሞክራሲ ሕብረት፣ ሞዐ አምበሳ፣ የኦሮሞ ብሔራዊ ኰንግረስ፣ የትግራይ ብሔራዊ ዲሞክራሲያዊ ኅብረት (ጥኣኝዽ).... ወዘተ የፈረሙበት መግለጫ እንደሚያስረዳው ከሆነ "የወቅቱ የአቶ መለስ ዜናዊ አስተዳደር ቦታውን መልቀቅ አለበት በምትኩም ሁሉን አቀፍ የሽግግር መንግሥት ይቋቋም" ሲል በመግለጫቸው ላይ ጥያቄ ቀርቧል።</p>

<p>ጥሪ ዘር፣ ቀለም ጐሳ ሃይማኖት ያለየ ሲሆን ሁሉም ምሁራኖች የኢትዮጵያ ሕዝብ እና ዓለማቀፉ ማኅበረሰብ በተቃውሞው ላይ ተሳታፊ እንዲሆን እና በማዕቀቡ በመደገፍ የበኩላቸውን አስተዋጽኦ እንዲያደርጉ መግለጫው ጠይቋል።</p>

<p>ተቃዋሚ ኃይሎቹ በበኩላቸው "የመከላከያ ሠራዊት ለአምባገኑ መንግሥት የሰብዓዊ መብት መርገጫ መሣሪያ ከመሆን እራሱን እንዲያገል በመላ አገሪቱ ድቀት ላስከተለው መንግሥት ተባባሪ እንዳይሆን እንጠይቃለን" ብለዋል።</p>

<p>ኢትዮጵያውያን መጪው ግንቦት ላይ በአሜሪካ እና በለንደን ውስጥ ታላቅ ሕዝባዊ ሰላማዊ ሰልፍ በማድረግ በገዢው መንግሥት ላይ የማዕቀብ ጥያቄ እንደሚያነሱ ከመግለጫው ለመረዳት ተችሏል።</p>

<p>ተቃዋሚዎቹ ላነሱት ወቅታዊ ጥያቄ ከመንግሥት በኩል እስከ አሁን ደረስ የተባለ ነገር የለም።</p>


<p class="align-center"><a href="/Gazettas/Mebrek/info/Mebrek.sera.html">ከመብረቅ ሚያዝያ 17 ቀን 1994</a></p>

</body>
</html>	














