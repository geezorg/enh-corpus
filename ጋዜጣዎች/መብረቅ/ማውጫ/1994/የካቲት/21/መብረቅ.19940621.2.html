<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የጅቡቲ ባለሥልጣን ዶ/ር አብዱል መጂጅን ወረፉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የጅቡቲ ባለሥልጣን ዶ/ር አብዱል መጂጅን ወረፉ</h1>


<p>በተመድ የኢትዮጵያ መንግሥት አምባሳደር የሆኑት አምባሳደር አብዱል መጅድ ሁሴን በወቅታዊ የኢትዮጵያ አጐራባች ሶማሊያ ውስጥ ስላለው ሁኔታ የሰጡት አስተያየት ከጅቡቲ መንግሥት በኩል ተግሳጽ እንደተሰነዘረባቸው ታውቋል። ጠ/ሚ/ር መለስ በበኩላቸው ለጅቡቲው አቻቸው ደብዳቤ ልከዋል።</p>

<p>ዶ/ር አብዱል መጂድ በቅርቡ ከሮይተር የዜና አገልግሎት ጋር ባደረጉት ቃለ ምልልስ «እነዚህ ሰዎች ወደሶማሊያ ዘልቀው እንዲገቡ እድሉን ካገኙ የእኛን ዘርፈ ብዙ ባህላችን፣ ሃይማኖታችን፣ ጐሳችን ሊናጋ ይችላል» በማለት ተናግረው ነበር። ዶ/ር አብዱል መጂድ በበኩላቸው «ሶማሌዎች ችግራቸውን መፍታት ካልቻሉ እኛ በእነርሱ በኩል ልንገባበት እንችላለን ማንንም መጠበቅ አይገባንም» የሚለው አስተያየታቸው በጅቡቲው የውጪ ጉዳይ በኩል ቅሬታ አስከትሏል።</p>

<p>የውጪ ጉዳይ ሚኒስትሩ ሃሰን ለዶ/ር አብዱል መጂድ ሁሴን አስተያየት በሰነዘሩት የመልስ ምት «አስተያየቱ የሰላም ሂደቱን የሚያጨናግፍ ነው» ሲሉ በምሬት ተናግረዋል። የአካባቢው የኢጋድ አባል አገሮች በመጪው ሚያዚያ ኬንያ ውስጥ በሶማሊያ ጉዳይ ስብሰባ የሚቀመጡ ሲሆን «ይህ ዓይነቱ አስተያየት የሶማሌዎች የዓለም አቀፉ ማኅበረሰብን ተስፋ ባዶ የሚያደርገው» ሲሉ የዶ/ር አብዱል መጂድ አነጋገር ያልተዋጠላቸው መሆኑን አስታውቀዋል። «የዶ/ር አብዱል መጂድ አነጋገር ጣልቃ ገብነትን የሚያበረታታ አደገኛ አካሄድ ሲሆን በአካባቢው ያለመረጋጋት እንዲኖር የሚያደርግ ነው ከዚህ አኳያ የጅቡቲ መንግሥት በጉዳዩ ላይ ከፍተኛ ትኩረት ሰጥቶበት በጥንቃቄ እየተመለከተው ይገኛል» ብለዋል።</p>

<p>«የዶ/ር አብዱል መጂድ አነጋገር የተመሠረተው ገና ለገና የአክራሪነት ማስፈራሪያ እና ምናባዊ የአሸባሪዎች መረብ ይኖራል ከሚል ሥጋት የመነጨ ነው። የሶማሊያ ሕዝብ ልዩነታቸውን ለመቅረፍ እራሳቸው ወሳኞች እና የመፍትሔው ባለቤቶች እንዲሆኑ መታወቅ አለበት ብለዋል። የጅቡቲውየውጪ/ጉ/ሚ/ር።</p>

<p>በተያያዘ ዜና ጠ/ሚ/ር መለስ ዜናዊ ለጅቡቲው ፕ/ት እስማኤል ኦማር ጊሌህ ልዩ ደብዳቤ ልከውላቸዋል። የደብዳቤው ይዘት በሁለቱ አገሮች የጋር ግንኙነት እና በሶማሊያ ወቅታዊ ጉዳዮች ዙሪያ ያተኰረ እንደነበር ለማወቅ ተችሏል።</p>


<p class="align-center"><a href="/Gazettas/Mebrek/info/Mebrek.sera.html">ከመብረቅ የካቲት 21 ቀን 1994</a></p>

</body>
</html>	














