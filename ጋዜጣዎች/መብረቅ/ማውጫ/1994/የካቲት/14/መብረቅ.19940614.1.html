<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"ከኢሳያስ የከፋ መሪ የሚመጣ አይመስለኝም!"</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">"ከኢሳያስ የከፋ መሪ የሚመጣ አይመስለኝም!"</h1>


<p>በአስመራ ውስጥ ከአቶ ኢሳይያስ አፈወርቂ የበለጠ አስቸጋሪ መሪ ይኖራል ብሎ መገመት በጣም ከባድ እንደሚሆን ጠ/ሚ/ር መለስ ዜናዊ ማክሰኞ ዕለት ተናገሩ።</p>

<p>አቶ መለስ ዜናዊ ከሮይተር የዜና አገልግሎት ጋር ባደረጉት ቃለ ምልልስ አቶ ኢሳያስ በጦርነቱ ሳቢያ የፖለቲካ አጀንዳቸው እንደተደቋቆሰ ነገር ግን ከኢትዮጵያ ጋር ለሚኖረው ግንኙነት ወደፊት የተሻለ መሪ ስለመምጣቱ ግልጽ እንዳልሆነ አቶ መለስ ተናገረዋል። «ሁኔታዎች ይወስኑታል» ያሉት የኢትዮጵያው መራሄ መንግሥት መለስ ዜናዊ አሁን ላይ ቆሞ ከአቶ ኢሳይያስ የከፋ ይመጣል ለማለት ይከብዳል ነገር ግን በቴዎሪ ደረጃ ሊመጣም ይችላል ስለዚህ መጪው ጊዜ ይወስነዋል ብለዋል።</p>

<p>« በአሁኑ ሰዓት አብዛኛው የኤርትራ ዜጋ የሚረዳው ንጉሡ (ኢሳይያስ)እርቃኑን መቅረቱን ነው ብዬ እገምታለሁ» ያሉት የሕጋዊነቱ ጉዳይ እንደተገፈፈም ጭምር አስምረውበታል። ባለፈው ወቅት በአስመራ ቤተመንግሥት ውስጥ የተፈጠረው የባለሥልጣናት መሰነጣጠቅ በበኩሉ ካለፉት አስር ዓመታት ውስጥ ያልታየ የመጀመሪያ ክስተት መሆኑን የተናገሩት አቶ መለስ የድርጊቱ በአስመራ ውስጥ የአንድ ሰው የበላይነት ማሳየትን ተከትሎ የመጣ እንደሆነ ጭምር አስምረውበታል።</p>

<p>አቶ መለስ በማከልም በኢትዮ-ኤርትራ የድንበር ጦርነት ላይ ከሁለቱም ወገኖች ከ70-80 ሺህ የሚቆጠር ሠራዊት ማለቁን «በትክክል» በማለት ለዜናው ወኪል ነግረውታል። የፍርድ ቤቱን ውሳኔ በተመለከተ በተለይ የስትራቴጂካዊቷ ዛላምበሳን አካባቢ በተመለከተ አቶ መለስ ሲናገሩ «ሕጋዊ የሆነ የፍርድ ሂደት ካለ ያፈረሷትን ዛላምበሳን መልሶ ለእነሱ የሚሸልም ያለ አይመስለኝም» ሲሉ የዛላምበሳን የኢትዮጵያ አባልነት በድጋሚ ለማስረዳት ሞክረዋል።</p>


<p class="align-center"><a href="/Gazettas/Mebrek/info/Mebrek.sera.html">ከመብረቅ የካቲት 14 ቀን 1994</a></p>

</body>
</html>	














