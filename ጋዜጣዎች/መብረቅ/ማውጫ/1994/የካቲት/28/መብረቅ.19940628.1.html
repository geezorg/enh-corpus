<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአሜሪካ መንግሥት ዓመታዊ ሪፖርት</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የአሜሪካ መንግሥት ዓመታዊ ሪፖርት</h1>


<p>በኢትዮጵያ ውስጥ የፌዴራል መንግሥታዊ አስተዳደር የሕገ መንግሥታዊ መብቶች በዝቅተኛ ደረጃ ላይ ያለውን አቅም በጣም ደካማ እና አንድ ወጥ ያልሆነ አካሄድ እየተሠራ መሆኑን በቅርቡ የአሜሪካ መንግሥት ያወጣው አመታዊ ሪፕርት ገልጿል።</p>

<p>ይኽው ባለ 49 ገጽ ዓመታዊ ሪፖርት የኢትዮጵያ የሰብዓሲው መብት አይያዝ እንደሚያመለክተው በአጠቃላይ በአገሪቱ ውስጥ ያሉት ዝቅተኛ መስተዳድሮች፣ የፖሊስ እና የፍትሕ አሰራሮች እጅግ የተዳከሙ ሆነው ታይተ ዋል።</p>

<p>በተካሄደው የወረዳዎች ምርጫ ላይ ታዛቢዎች ምርጫዎቹ ፍትሐዊ እና ትክክለኛ እንደሆኑ የመሰከሩ ቢሆንም የተቃዋሚ ፓሪቲዎች በበኩላቸው ገዢው ፓርቲ ጣልቃ እንደገባ ይናገራሉ። የፍትሕ አሰራርና በተመለከተ የተቻለውን ያህል ገለልተኛ በመሆን እና የፋይሎችና ብዛት በመቀነሱ በኩል የበኩሉን ጥረት በማድረግ ላይ ሲሆን በሚጠበቀው መንገድ ሊጓዝ አለመቻሉም ግን በሪፖርቱ ላይ ተገልጿል።</p>

<p>ሰላምን በተመለከተ በኦሮሚያ አካባቢ (ኦነግን ለመፋለም) በሶማሊያ አካባቢ አሊትሃድን አል እስላሚያ እና የኦጋዴን ብሔራዊ ነጻ አውጪ ግንባር (ኦብነግ) ለማጥፋት መጠነና ወታደራዊ እንቅስቃሴዎች ሲካሄዱ መቆየታቸውን የገለጸው ዓመታዊው የአሜሪካን መንግሥት ሪፖርት አንዳንድ የአካባቢ ባለሥልጣና እና የደኅነንት አባላት የዜጐችን የሰብዓዊ መብት እንደሚረግጡ ሳይጠቅስ አላለፈም። ማዕከላዊ መንግሥት የኢኮኖሚ አቅጣጫውን በመቀየስ የውጭ ባለሀብቶች እንዲመጡ እና መዋዕለ ነዋያቸውን እንዲያፈሱ ሁኔታዎችን ቢያመቻችም እስከ አሁን ድረስ ብዛት ያላቸው ባለሃብቶች ወደ ኢንቨስትመንቱ ሊመጡ አለምቻላቸው ተገልጿል።</p>

<p>የሰብዓዊ መብትን በተመለከተ በተወሰኑ ቦታዎች መጠነኛ መሻሻል ቢኖርም በብዙ ሥፍራዎች ችግሩ እንዳለ ቆይቷል ብሏል። የደህንነት ሠራተኞች ያለ ፍርድ ቤት ትዕዛዝ ዜጐችን የመደብደብ የማስቃየት እና የመግደል እርምጃዎችን መውሰዳቸውን ይኸው ሪፖርት ጠቅሶ የእስር ቤት ኑሮው በጣም አሳዛኝ ነው ብሎታል።</p>

<p>በሌላ በኩል ዜጐች ያለፍርድ ለረጅም ዓመታት በእስር እንዲቆዩ የሚደረጉ ሲሆን በተለይ ከኦነግ ጋር ንክኪነት ይኖራቸዋል የሚባሉ ዜጐች የዚህ ዓይነት ችግር ገፈት ቀማሾች እንሆኑ ገልጿል።</p>


<p class="align-center"><a href="/Gazettas/Mebrek/info/Mebrek.sera.html">ከመብረቅ የካቲት 28 ቀን 1994</a></p>

</body>
</html>	














