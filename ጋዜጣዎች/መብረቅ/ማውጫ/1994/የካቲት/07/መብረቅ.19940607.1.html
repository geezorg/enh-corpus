<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሶማሊያዎች ጠቅላይ ሚኒስትር መለስን አስጠንቀቁ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ሶማሊያዎች ጠቅላይ ሚኒስትር መለስን አስጠንቀቁ</h1>


<p>ከጊዜ ወደ ጊዜ እየተባባሰ የመጣውን የጐረቤት ሶማሊያ ችግር እንዲረግብ በማድረግ በኩል በእንቅስቃሴ ላይ የሚገኙ የሶማሊያ ተወላጆች የኢትዮጵያን ጠ/ሚ/ር መለስ ዜናዊ አገራቸው «ከጣልቃ ገብነት» እንድትታቀብ እና «የደህንነት ሠራተኞቻቸውን» ከዚያች አገር እንድታስወጣ ሲሉ ተማጸኑ።</p>

<p>ይኼው የሶማሌ ተቆርቋሪዎች ቡድን ኢትዮጵያ ከአሜሪካ ጋር ወግና በሶማሊያ ላይ «የጸረ አሸባሪነት» ዘመቻ እንዳታካሂድ ሲል ተማጽኗል የሶማሊያ የሰላም እና የዲሞክራሲ ድርጅት (ጳን - ሶማሊ ጮኡንቺል ፎር ፐአቸ ዸሞችራችይ እስራአቻ) የተሰኘው ድርጅት በጋራ ለጠ/ሚ/ር መለስ ዜናዊ በላኩት ደብዳቤ የኢትዮጵያ መንግሥት ላለፉት 10 ዓመታት የሶማሊያ ሕዝብን በመንከባከብ እንደሚታውቁ ሁሉ በአሁኑ ሰዓት «የኢትዮጵያ መንግሥት» በሶማሊያ ግዛት ውስጥ የመንቀሳቀሱ ጉዳይ ከመቼውም ጊዜ በበለጠ አሳስቦናል ሲሉ ገልጸዋል።</p>

<p>ይህ የኢትዮጵያ «ጣልቃ ገብነት» የተባለው ጐልቶ የታየው ከመስከረም 1/1994 የአሜሪካ በአሸባሪዎች መመታት በኋላ እንደሆነ በውጪ አገሮች የሚገኙት የሶማሊያ ተወላጆች ለጠ/ሚ/ር መለስ ዜናዊ የጻፉት ደብዳቤ ያመለክታል። እንደ አቤት ባዮቹ የሶማሊያ ተወላጆች አገላለጽ ከሆነ የአቶ መለስ ዜናዊ መንግሥት ድህነትን እና በሽታን ከመዋጋት ይልቅ የሶማሊያ የጦር አበጋዞችን በእጃዙር መንገድ እየደገፉ ይገኛሉ ብለዋል።</p>

<p>ይኼው ደብዳቤ በማያያዝ የአቶ መለስ መንግሥት እንደቀደምት መሪዎች ሁሉ ሁኔታዎችን በመመልከትየቀዝቃዛው ጦርነት አካሄድን እየተከተለ እንደሆነ ነው የተገለጸው። ከዚሁም አንጻር በኢትዮጵያ የሚመራ የሶማሊያን በቦምብ የመደብደቡ መንገድ እጅግ አደገኛ እና አስጊ እርምጃ ይሆናል ሲሉ አስጠንቅቀዋል።</p>

<p>ይኼው የሶማሊያዎች እሮሮ በበኩሉ የኢትዮጵያ መንግሥት የአሜሪካን ሕመም ለመቅረፍ የሚያደርገው ሙከራ የተወገዘ ነው ሲሉ ተናግረዋል። እነዚሁ የሶማሊያ ወገኖች በበኩላቸው የኢትዮጵያ ሠራዊት እና የመረጃ ክፍሎች ከሶማሊያ ግዛት እንዲወጡ፣ መንግስት በሶማሊያ የውስጥ ጉዳይ ጣልቃ ከመግባት እንዲቆጠቡ፣ በሶማሊያ ውስጥ ማንኛውንም የጦርነት ቅስቀሳ ከማድረግ እንዲቆጠቡ እና ሶማሊያዎችን ከማዋከብ እንዲታቀብ የሚሉ መልዕክቶች ይገኙበታል። ለቀረበው ደብዳቤ ከኢትዮጵያ መንግሥት በኩል ምን ዓይነት ምላሽ እንደተሰጠ እስከ አሁን ድረስ አልታወቀም።</p>


<p class="align-center"><a href="/Gazettas/Mebrek/info/Mebrek.sera.html">ከመብረቅ የካቲት 7 ቀን 1994</a></p>

</body>
</html>	














