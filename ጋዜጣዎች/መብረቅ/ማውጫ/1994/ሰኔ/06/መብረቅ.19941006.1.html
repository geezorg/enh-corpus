<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያ እራሷን ለመከላከል ማንኛውንም እርምጃ ትወስዳለች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢትዮጵያ እራሷን ለመከላከል ማንኛውንም እርምጃ ትወስዳለች</h1>


<p>በኢትዮጵያ ላይ ሊቃጡ የሚችሉ የሽብር ጥቃቶች እና ሉዓላዊነትን የሚጋፉ ማናቸውንም ነገሮች ማንኛውም አገር እንደሚወሰደው እራስን የመከላከል እርምጃ ኢትዮጵያም የመጠቀም መብት እንዳላት ጠ/ሚ/ር መለስ ዜናዊ አስጠነቀቁ።</p>

<p>ሰሞኑን በአውሮፓ ጉብኝት ለማድረግ ላይ የሚገኙ ጠ/ሚ/ር መለስ ዜናዊ ቤልጅየም ውስጥ ከቢቢሲ ሬዲዮ ጋር ባደረጉት ቃለ ምልልስ ኢትዮጵያ ሶማሊያን ለማፈራረስ ተነስታለች የሚባለውን አባባል ያጣጣሉት ሲሆን "እኛ የሶማሊያን ድንበር ከተሻገርን ከእኛ ቀድሞ የሚሰማ ሰው አይኖርም ምክንያቱም ሁኔታውን ወዲያውኑ ለሕዝብ ይፋ ስለምናደርገው ነው" ሲሉ ጠ/ሚ/ር መለስ ተናግረዋል።</p>

<p>አቶ መለስ በማያያዝ ሲናገሩ "እኛ ከማንኛውም ይቅርታ አንሸሽግም ከዚህ ቀደም የሶማሊያን ድንበር አቋርጠናል ስናቋርጥ በግልጽ በመናገር ነው" በማለት የመከላከያ ሠራዊቱ ከሶማሊያ መሬት የተነሱ በኢትዮጵያ ግዛት ውስጥ ጥቃት በሚፈጽሙ ወገኞች ላይ የወሰደውን እርምጃ ለመግለጽ ሞክረዋል።</p>

<p>ኢትዮጵያ በሶማሊያ የውስት ጉዳይ ጣልቃ ትገባለች የሚለውን አባባል ውድቅ ያደረጉት አቶ መለስ በሶማሊያ ውስጥ የአሸባሪዎች እንቅስቃሴ መኖሩን በማውሳት በእንደዚህ ዓይነቱ ጉዳይ ላይ ኢትዮጵያ አሸባሪዎችን ለመፋለም እንደምትሻ አቋማቸውን ገልጸዋል።</p>

<p>በሶማሊያ ውስጥ አሸባሪዎች አሉ ያሉት አቶ መለስ የሶማሊያ የሽግግር መንግሥት አጠቃላዩን የአገሪቱን ክልል መቆጣጠር ቀርቶ የዋና ከተማዋ ሞቃዲሾን 1/4ኛ እንኳን መቆጣጠር እንደተሳነው ነው የተናገሩት።</p>

<p>በሶማሊያ ውስጥ የተረጋጋ መንግሥት መኖሩ ለኢትዮጵያ የተረጋጋ እና የሰከነ እንቅስቃሴ እንደሚፈጥር የተናገሩት አቶ መለስ በአሁኑ ወቅት አንድም የኢትዮጵያ ሠራዊት የሶማሊያን ግዛት ዘልቆ እንዳልገባ ነው አስረግጠው የተናገሩት። ኢትዮጵያ ከሶማሊያ ጋር ባላት ጤናማ ያልሆነ ግንኙነት የተነሳ አንዳንድ የአረብ አገሮች በኢትዮጵያ ላይ ቅሬታቸውን እንደገለጹ በሰፊው የተገለጸ ሲሆን ሰሞኑን አ/አበባ ላይ በተካሄደው የኢትዮ-አረብ የባህል ኰንፈረንስ ላይ የተካፈሉት የአረብ አገር ዲፕሎማቶች ሁኔታውን ያስተባበሉ ሲሆን ምንም ዓይነት የአረብ ሊግ ዲፕሎማት ወደ ሶማሊያ ያለመላኩን ተናግረዋል።</p>


<p class="align-center"><a href="/Gazettas/Mebrek/info/Mebrek.sera.html">ከመብረቅ ሰኔ 5 ቀን 1994</a></p>

</body>
</html>	














