<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"ጠ/ሚ/ር መለስ ፕ/ት ኢሳይያስን ለማስወገድ ቸልተኛ ሆነዋል"</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">"ጠ/ሚ/ር መለስ ፕ/ት ኢሳይያስን ለማስወገድ ቸልተኛ ሆነዋል"</h1>


<p>በሚቀጥለው ቅዳሜ የኢትዮ-ኤርትራ የድንበርን ግልግል የመጨረሻ ውሳኔ በተመለከተ ሁለቱም ወገኖች ዘሄግ በሚገኘው ዓለማቀፉ ፍርድ ቤት በሚሰማው የዝግ ችሎት ቁርጣቸውን የሚያውቁ ሲሆን የኢትዮጵያው ጠ/ሚ/ር መለስ ዜናዊ አሰብን ዳግም ለመያዝ ሆነ ፕ/ት ኢሳይያስን ለማስወገድ ቸልተኝነት አሳይተዋል የሚል ትችት እየደረሰባቸው ነው ተብሏል።</p>

<p>ሮይተርስ የተባለው የዜና አገልግሎት ከ70ሺህ በላይ ዜጎች የተሰውለትን የኢትዮ-ኤርትራን የድንበር ውጥረት በተመለከተ ማክሰኞ ዕለት እንደዘገበው ከዚሁ የድንበር ማካለሉ ሁኔታ ጋር በተያያዘ መልኩ የኢትዮጵያው ጠ/ሚ/ር መለስ ዜናዊ ከፍተኛ የሆነ የሕዝብ ዓይን ተጥሎባቸዋል።</p>

<p>የአብዛኛው የኢትዮጵያውያን ጥያቄ የቀይ ባህሯን ወደብ አሰብን መያዝ በተመለከተ ነው ብሏል። ከዚህ ጉዳይ ጋር በተያያዘ በኢትዮጵያ ውስጥየተለያዩ የተቃውሞ ሰልፎች ሲካሄዱ እንደነበር የገለጸው ሮይተርስ የሄጉ ውሳኔ የቀረቡለትን ጥያቄዎች የማያሟላ ከሆነ በመለስ ላይ ጠንካራ ትችቶች እና ጥላቻዎች ሊነግሡ እንደሚችሉ አንዳንድ ዲፕሎማቶች ከወዲህእያስጠነቀቁ ናችው ብሏል። በአገር ውስጥ የሚገኙ ተቃዋሚዎች በበኩላቸው አቶ መለስ ጦርነቱን ለመግፋት ያሳዩት ቸልተኝነት፣ የኤርትራን ሠራዊት ለማሽመድመድ ውሳኔ ያለመወሰኑ ወይም የኤርትራውን ፕ/ት ከሥልጣን ለማውረድ ያለመሞከራቸው እና የአሰብን ወደብ ዳግም ለመያዝ ያለመቻላቸው ሊያስወቅሳቸው እንደሚችል ገምቷል።</p>

<p>በሌላ በኩል አቶ መለስ በሰጡት አስተያየት "እኛ ለሰላም ሲባል ብዙ ማይሎችን እንጓዛለን" የሚል አስተያየት ለሮይተርስ መስጠታቸውን አውስቷል። ከዚሁ ጋር በተያያዘ መልኩ አብዛኛው የኢትዮጵያ ሕዝብ በድንበር ማካለሉ ጉዳይ ላይ ምን ዓይነት ውሳኔ ሊሰጥ እንደሚችል ከወዲሁ በጉጉትእየጠበቀ ሲሆን መንግሥት በበኩሉ የአሰብ ጉዳይ ከድንበር ማካለሉ ጉዳይ ጋር ተዛማጅነት እንደሌለው በማስታወቅ "ጉዳዩ የተቃዋሚ ኃይሎችና የአንዳንድ የነፃ ፕሬሶች ቅስቀሳ ነው" ሲል እራሱን ከደሙ ንጹህ ማድረጉን አስታውቋል።</p>


<p class="align-center"><a href="/Gazettas/Mebrek/info/Mebrek.sera.html">ከመብረቅ ሚያዚያ 3 ቀን 1994</a></p>

</body>
</html>	














