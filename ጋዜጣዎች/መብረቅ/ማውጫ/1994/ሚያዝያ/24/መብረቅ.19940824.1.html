<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"የኢትዮጵያ መሪዎች ራሳቸውን ከጦር አበጋዝነት ቢያላቅቁ ይመረጣል"</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">"የኢትዮጵያ መሪዎች ራሳቸውን ከጦር አበጋዝነት ቢያላቅቁ ይመረጣል"</h1>


<p>በአሁኑ ወቅት ኢትዮጵያን የሚመሩት መሪዎች እራሳቸውን ከጦር አበጋዝነት መንፈስ በማላቀቅ እና ሶማሊያ ላይ ከሚያሳድሩት የሰላምና መረጋጋት ጠላትነት ሊላቀቁ ይገባል ሲሉ የቀድሞው የሶማሊያ ጠ/ሚ/ር አስጠነቀቁ።</p>

<p>የቀድሞው የሶማሊያ ጠ/ሚ/ር አብዱረዛክ ሃጂ ሁሴን ሰሞኑን ጂዳ ውስጥ በሰጡት አስተያየት ኢትዮጵያ ከቅርብ ጊዜ ወዲህ በሶማሊያ ላይ ያላትን አቋም ክፉኛ ነቅፈውታል። ለጠ/ሚ/ር መለስ ዜናዊ በግላቸው በላኩት ደብዳቤ እንደገለጹት ከሆነ "የክቡርነትዎ መንግሥት የተመድ የጸጥታው ም/ቤት ከዛሬ አስር ዓመት በፊት ባስተላለፈው ውሳኔ ቁጥር 733 መሠረት በሶማሊያ ላይ የተጣለውን የጦር መሣሪያ ማዕቀብ በመጣስ ላይ ይገኛል" ሲሉ ወቅሰዋል።</p>

<p>እንደእርሳቸው እምነት ኢትዮጵያ በሶማሊያ ውስጥ ለሚንቀሳቀሱ አያሌ የጦር አበጋዞች የጦር መሣሪያና ጥይቶችን ለማቅረብዋ በቂ ማረጋገጫ አለ ብለዋል። ከ1964 እ.ኤ.አ 1967 ሶማሊያን በጠ/ሚ/ር/ነት ያገለገሉት ሚስተር ሁሴን በበኩላቸው እንደተናገሩት ከሆነ ኢትዮጵያ ራሷን ከጦር አበጋዞች ነፃ በማድረግ ልትንቀሳቀስ ይገባታል። እነዚህ የጦር አበጋዞቿ በሶማሊያ ውስጥ ሰላምና መረጋጋት እንዳይኖር ጥረት እያደረጉ ይገኛሉ ሲሉ በመግለጽ የወቅቱ የኢትዮጵያ መንግሥት ከድርጊቱ ይታረም ዘንድ አሳስበዋል።</p>

<p>በሶማሊያ የተከሰተው የርስ በርስ ጦርነትን እልባት ለመስጠት የተለያዩ የአጐራባች መንግሥታት የየበኩላቸውን የዲፕሎማሲያዊና ሎጀሲቲካዊ እገዛዎችን ቢያደርጉ በጐሳ መሪዎች መካከል የሚፈጠሩት የጥቅም ግጭቶችና የአንዳንድ የአካባቢ አገሮች ፖለቲካዊና ወታደራዊ የጥቅም ግጭቶችሶማሊያን ላለፉት አስር ዓመታት መንግሥት አልባ ሆና እንድትቆይ አድርጓታል።</p>

<p>አንዳንድ የሶማሊያ የጦር አበጋዞች አ/አበባ ውስጥ ተገቢውን መስተንግዶ እየተደረገላቸው እንደሚገኙ በተለያዩ ጊዜያት የተሰነዘሩ ወቀሳዎች ያመለክታሉ። አበጋዞቹ የሶማሊያ የቀድሞ ባለሥልጣናት የራሳቸውን የጐሳ ፓርቲ በማቋቋም በገጠር ውስጥና በውጭ አገር በስደት ላይ ይገኛሉ።</p>


<p class="align-center"><a href="/Gazettas/Mebrek/info/Mebrek.sera.html">ከመብረቅ ሚያዝያ 24 ቀን 1994</a></p>

</body>
</html>	














