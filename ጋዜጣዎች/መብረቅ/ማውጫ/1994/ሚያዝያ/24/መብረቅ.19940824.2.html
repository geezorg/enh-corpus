<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"አብዛኛው ኢትዮጵያዊ አሰብ የእኛ ያለመሆኗን ያምናል"</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">"አብዛኛው ኢትዮጵያዊ አሰብ የእኛ ያለመሆኗን ያምናል"</h1>


<p>ከጥቂቶች በስተቀር አብዛኛው የኢትዮጵያ ሕዝቦች የአሰብ ወደብ የኢትዮጵያ ግዛት እንዳልሆነ በምትኩ የኤርትራ አካል እንደሆነ ይምናሉ ሲሉ የማስታወቂያ ሚኒስትሩ አቶ በረከት ስምኦን ለዓለም አቀፉ የብሪታኒያ የዜና ኮርፖሬሽን ቢቢሲ ገለጹ።</p>

<p>ሰሞኑን በእንግሊዝ ባደረጉት ጉብኝታቸው ላይ ከቢቢሲ ሬዲዮ ጣቢያ ጋር ባደረጉት ቃል ምልልስ "ባድመ በአሁኑ ወቅት የማነች? እናንተም የኛ ነች ትላላችሁ፣ ኤርትራዊያንም የእኛ ነች ይላሉ" ለሚለው የታዋቂው የቢቢሲ ጋዜጠኛ ሮቢን ዋይት የሰጡት ምላሽ "ኤርትራውያን የፕሮፓጋንዳ ጦርነት እያካሄዱብን ናቸው ነገሮች እነርሱ በሚፈልጉት መልኩ እንዲቀመጡላቸው ይሞክራሉ ባድመንም ቢሆን የእነርሱ እንድትሆን ይመኛሉ" በማለት ተናግረዋል።</p>

<p>በመቀጠልም "በትክክል ኮሚሽኑ ባድመን ለእናንተ መወሰኑን እርግጠኛ ናችሁ?" ለሚለው ቀጣይ ጥያቄ የማስታወቂያ ሚኒስትሩ ሲመልሱ "በኮሚሽኑበኩል ባድመ ለእኛ ነው የተወሰነችው በቀጣይነት ከቦታው በመሄድ የመለካት /አካለል/ ሥራው ሲጀመር ማየት ይችላል። በመልካምድር አቀማመጥ ረገድ ባድመ የኤርትራ የምትሆንበት መንገድ የለም" በማለት አወዛጋቢው ባድመ የኢትዮጵያ ግዛት እንደሆነች ለማስረዳት ሞክረዋል።</p>

<p>ጋዜጠኛውም በመቀጠል "ከእንግዲህ በኋላ ከኤርትራ ጋር ወደ ጦርነት የምትገቡበት መንገድ አይኖርም?" የሚል ጥያቄ ለአቶ በረከት አቅርቦላቸው ነበር እርሳቸውም ሲመልሱ "ከእንግዲህ በኋላ በጭራሽ ከኤርትራ ጋር ጦርነት አንገባም" ሲሉ በእርግጠኝነት ተናግረዋል።</p>

<p>ጋዜጠኛ ሮቢን ዋይት ለጥያቄው መነሻ ያደረገው አንዳንድ ኤርትራዊያን ኢትዮጵያ የአሰብ ወደብን ትይዛለች የሚል ስጋት ስለአላቸው ነው በማለት ለአቶ በረከት ማጠናከሪያ ጥያቄ ቢያቀርብላቸውም እኛ የአሰብ ወደብን አንፈልገውም፣ መንግሥታችን አቋሙን በግልጽ ነው የገለጸው፣ በአልጀርሱ ስምምነት ላይ የትኛዎቹ አካባቢዎች የኛ እንደሚሆኑ በትክክል አስቀምጠናል በዚያ ወቅት አሰብ ወደብ ከጥያቄያችን ውስጥ አልተካተተችም ሲሉ የመንግሥታቸውን አቋም አስረድተዋል።</p>

<p>ብዙ ኢትዮጵያዊያን አሰብን ወደ ኢትዮጵያ እጅ የማስገባቱ አጋጣሚው ዛሬ እንደሆነ ይናገራሉ ለሚለው ቀጣዩ የጋዜጠኛው ጥያቄ አቶ በረከት ሲመልሱ "ጥቂት ኢትዮጵያዊያን የአሰብን ወደብ የኢትዮጵያ ግዛት አድርገው ያስባሉ ነገር ግን አብዛኛው ኢትዮጵያዊ አሰብን አይጠይቅም ምክንያቱም የአሰብ ወደብ የኤርትራ ሉአላዊነት ግዛት መሆኑን ስለሚያውቅ ነው አሰብ የኢትዮጵያ የተፈጥሮ የባህር በር ነች ይላሉ ጅቡቲም ቢሆን እንደዚሁ ተመሳሳይ ጠቀሜታ ነው የምትሰጠን። የቅኝ ግዛት ውሎች አሰብን የኢትዮጵያ አካል አድርገው ባለማካለላቸው የይገባኛል ጥያቄ ለማንሳት የምንሄድበት ምክንያት አይኖርም" በማለት አቶ በረከት ተናግረዋል።</p>

<p>አቶ በረከት ለቢቢሲ የመካከለኛው እና አፍሪካ ኃላፊ ሚስተር በሬይ አንግሪድጅ ጋር ባደረጉት ውይይት በቅርቡ የቢቢሲ ሬዲዮ ሥነ ሥርዓትና ሚዛናዊነት የጐደለው ዜና በኢትዮ-ኤርትራ የድንበር ማካለል ዙሪያ አሰራጭቷል /ባድመ የኤርትራ እንደሆነች/ አድርጐ የሚል ቅሬታ ማሰማታቸውና ኃላፊውም ሚዛናዊ የሆኑ ዘገባዎች በጣቢያቸው እንደሚተላለፍ ገልጸውላቸዋል።</p>

<p>ማርቲን ፓውል የተባለው የቢቢሲ ጋዜጠኛ ባድመ በኤርትራ እጅ ወድቃለች የሚል ዘገባ በማስተላለፉ የኢትዮጵያ ባለሥልጣናት ክፉኛ መደናገጣቸውና መናደዳቸው አይዘነጋም።</p>


<p class="align-center"><a href="/Gazettas/Mebrek/info/Mebrek.sera.html">ከመብረቅ ሚያዝያ 24 ቀን 1994</a></p>

</body>
</html>	














