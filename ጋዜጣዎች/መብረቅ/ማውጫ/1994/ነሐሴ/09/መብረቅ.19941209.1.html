<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአዲስ አበባ ዩኒቨርስቲ "ፀረ- ዲሞክራሲ" ተቋም ነው ጠ/ሚ/ር መለስ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የአዲስ አበባ ዩኒቨርስቲ "ፀረ- ዲሞክራሲ" ተቋም ነው ጠ/ሚ/ር መለስ</h1>


<p>የአዲስ አበባ ዩኒቨርስቲ ከምሥረታው ጊዜ ጀምሮ በባህርዩ ፀረ-ዴሞክራሲያዊ፣ የኅብረተሰቡን ችግር በመቅረፍም የጐላ ሥራ ያላከናወነ መሆኑን ጠቅላይ ሚ/ር መለስ ዜናዊ ተናገሩ።</p>

<p>የተቋሙ መምህራን በበኩላቸ የሚጠበቅብንን ኃላፊነት እንዳንወጣ ልዩ ልዩ ችግሮች አሉብን ያም ሆኖ የማይናቅ ሥራ ሠርተናል ብለዋል።</p>

<p>የፌዴራሉ ከፍተኛ ተቋማት መምህራን በጠቅላይ ሚኒስትር ጽ/ቤት እያካሄዱ ባሉት ውይይት እየመከሩ ያሉት የአዲስ አበባ ዩኒቨርስቲን በዋነኛነት ማሳያ በመምረጥ ነው።</p>

<p>"ዩኒቨርስቲው ዛሬ ያለበት ደረጃ የት ነው?" በሚል ርዕስ መምህራኑ በሰጡት አስተያየት ተቋሙ ያለበትን ችግር ገልጸዋል። የመምህራን ፍልሰት፣ የሥራ መደራረብ፣ አስተዳደራዊ ችግሮች፣ ከመንግሥት ትኩረት ማጣትና ከዩኒቨርስቲው ከአቅም በላይ ውጤት መጠበቅ ይገኙባቸዋል።</p>

<p>ከአቅም በላይ ውጤት መጠበቅ በሚለው ላይ ምሁራኑ በሰጡት አብነትም ትርጉም ባለው ደረጃ ዲሞክራሲን በተማሪዎች ላይ ለማስረጽ የተቋሙም ሆነ የተማሪዎቹ ሁኔታ እንደማይፈቅድ ነው የገለጹት። የትምህርት ጥራት ላይም ቢሆን ችግሮች ቢኖሩም በአንዳንድ የትምህርት ዓይነቶችና እርከኖች ላይ አመርቂ ሥራ መካሄዱን፣ የተካሄዱ ምርምሮችም የሚናቁ እንዳልሆኑ ምሁራኑ ተከራክረዋል። ዲሞክራሲን በተመለከተም ዩኒቨርስቲው ያለፉትን ሁለት ፀረ-ዴሞክራሲ ሥርዓቶችን በመታገል የጎላ ቦታ እንደነበረውም አንዳንድ መምህራን አስተያየት ሰጥተዋል።</p>

<p>ይኼን የተቃረኑ ሌላ አስተያየት የሰጡ ምሁርም ዩኒቨርስቲው ያለፉትን ሁለት ፀረ-ዴሞክራሲ መንግሥታት የታገለው ለራሱ ኅልውና እንጂ ለኅብረተሰቡ ተቆርቁሮ አይደለም ነው ያሉት።</p>

<p>ጠ/ሚ/ር መለስ በበኩላቸው ይኼንኑ ሃሳብ እንደሚጋሩት በመግለጽ አስተያየታቸውን ጨምረዋል። ዩኒቨርስቲው ባሳለፈው የ51 ዓመታት ዕድሜው ሁሉ ዲሞክራሲያዊ ተቋም የነበረበትን ጊዜ ፈጽሞ እንደማያስታውሱ ተናግረዋል። ቀድሞ በነበረው የተማሪዎች ትግልም ለዲሞክራሲ ይታገሉ የነበሩ ወጣቶች እዛው ጊቢ ውስጥ ጫና ይደረግባቸው እንደነበር አቶ መለስ ገልጸዋል። ይኸው ፀረ ዲሞክራሲያውነት እየዳበረ መጠቶ አሁን ከየትኛውም የኢትዮጵያ ጥግ ሁሉ ዲሞክራሲ የሚጣስበት ቦታ ዩኒቨርስቲው ነው እንደ አቶ መለስ ማብራሪያ።</p>

<p>በትምህርት ጥራትና ምርምር በኩል በተወሰነ የትምህርት መስክ የተሻለ ውጤት የተገኘ ቢሆንም በአብላጫው ግን የዩኒቨርስቲው ትምህርት ምርምር አነስተኛ የኅብረተሰቡ ችግሮችን ለመቅረፍ እንኳን የማያስችል እየሆነ መምጣቱን ጠ/ሚ/ር መለስ ገልጸዋል። በተለያዩ ጥቅማ ጥቅሞች የተማሪዎች የመጠየቅ ነፃነትና ውጤት አሰጣጥ ላይ ግልፅነት አይታይም ያሉት ጠቅላይ ሚኒስትሩ ተቋሙ ለግልፅነትና ተጠያቂነት ራሱን ያዘጋጀ አይደለም ብለዋል።</p>

<p>መንግሥትና ሕዝብ ያላቸውን ውሱን ገንዘብ ለዩኒቨርስቲው ካዋሉ ከዩኒቨርስቲው ችግሮችን የሚፍቁ የምርምር ውጤቶችን ይጠይቃሉ፣ ተቋሙም ለዚህ ተጠያቂነት ራሱን ማዘጋጀት እንዳለበት አሳስበዋል ጠ/ሚ/ር መለስ።</p>

<p>ምሁራኑ በዛሬው ዩኒቨርስቲ ደረጃና ችግሮቹ እያደረጉ ያሉት ውይይት የቀጠለ ሲሆን በተነፃፃሪ የተጋጋለ ክርክርና ውይይት የተካሄደ ነበር።</p>


<p class="align-center"><a href="/Gazettas/Mebrek/info/Mebrek.sera.html">ከመብረቅ ነሐሴ 9 ቀን 1994</a></p>

</body>
</html>	














