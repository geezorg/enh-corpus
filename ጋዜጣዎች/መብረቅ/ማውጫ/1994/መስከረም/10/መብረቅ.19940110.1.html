<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኤርትራ ስድስት ሚኒስትሮችንና ጄ/መኮንኖችን አሰረች፣ የግል ጋዜጣ ህትመትን አገደች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኤርትራ ስድስት ሚኒስትሮችንና ጄ/መኮንኖችን አሰረች፣ የግል ጋዜጣ ህትመትን አገደች</h1>


<p>የወቅቱ የኤርትራ መንግሥት የወቅቱን የኤርትራ ሁኔታ እየተቃወሙ ያሉትን ስድስት ከፍተኛ የሻዕቢያ አመራር አባላትን በማሰር በአገሪቱ ውስጥ የሚገኙ የግል ጋዜጦችን በአጠቃላይ ከህትመት ውጪ እንዲሆኑ አድርጓቸዋል።</p>

<p>ከመዲናይቱ አስመራ የወጡ ዘገባዎች እንደጠቀሱት ከማክሰኞ ንጋት ጀምሮ ስድስት የቀድሞ ሚኒስትሮች እና ጄኔራሎች ከየቤታቸው ታፍነው ለጊዜው በውል ወደአልታወቀ ስፍራ እንደተወሰዱ ታውቋል። የአሥመራ መንግሥት በበኩሉ እርምጃውን በማምከን የተወሰኑ ሁከት ፈጥኣሪዎች በቁጥጥር ሥር ውለዋል ሲል ተናጓል። ይሁንና መንግሥት በበኩሉ የታሰሩትን ሰዎች ዝርዝር እና ለምን እንደታሰሩ በዝርዝር ከመግለጽ ተቆጥቧል።</p>

<p>በቁጥጥር ሥር ከዋሉት ከፍተኛ የቀድሞ ባለሥልጣናት መካከል ጴጥሮስ ሰለሞን፣ ኃይሌ ወ/ተንሳይ፣ መሐመድ ሸሪፊ የተጠቀሱ ሲሆን ሌሎች ጄኔራል ደግሞ ሜ/ጄ አጋቤ አብርሃ ተጠቃሾች ናቸው።</p>

<p>በቁጥጥር ሥር ውለዋል የተባሉት ስድስቱም ባለሥልጣናት ሻዕቢያ ካቋቋሙ መካከል ሲሆኑ በቅርቡ በአቶ ኢሳያስ መስተዳደር ላይ ጥርሳቸውን ከነከሱት አስራት አምስት የዴሞክራሲ አራማጆች መካከል የሚጠቀሱ ናቸው። እነዚህ ሰዎች ኤርትራ በኢትዮጵያ ላይ ጦርነት ከከፈተች ጊዜ አንስቶ በተለይም የአቶ ኢሳያስን አካሄድ በጽኑ ሲቃወሙ ቆይተዋል።</p>

<p>ከዚህ ጋር በተያያዘ ሁኔታ ከትላንትና ጀምሮ በኤርትራ ውስጥ የሚታተሙ በርካታ የግል ጋዜጦች ስርጭታቸውን እንዲያቋርጡ ተደርገዋል። ለጉዳዩ የተሰጠው ምክንያት «ጋዜጦች በተደጋጋሚ ጊዜያት በስህተት ውስጥ ሲካትኑ ነበር» ይባል እንጂ እንደታዛቢዎቹ እምነት በሻዕቢያ የአመራር አባላት መካከል በተፈጠረው መሰነጣጠቅ ምክንያት የጋዜጦቹ ኮፒ በመጨመሩና ለተቃዋሚዎች ሃሳብን የመግለጽ መብት በመክፈታቸው ነው ተብሏል።</p>

<p>በቅርቡ የአቶ ኢሳያስ መንግሥትን የሚቃረኑ በርካታ ጹሑፎች እና ቃለምልልሶች በግል ጋዜጦች ላይ አሥመራ ውስጥ በስፋት ሲስተናገዱ ታይተዋል። ከዚህም በተጨማሪ የቃለመጠይቆቹ ስፋት እና ይዘት ታይቶ ጋዜጦቹ በድጋሚ እንዲታተሙ ከአንባቢዎች የተለያዩ ጥያቄዎች ሲቀርቡላቸው ነበር።</p>


<p class="align-center"><a href="/Gazettas/Mebrek/info/Mebrek.sera.html">ከመብረቅ መስከረም 10 ቀን 1994</a></p>

</body>
</html>	
