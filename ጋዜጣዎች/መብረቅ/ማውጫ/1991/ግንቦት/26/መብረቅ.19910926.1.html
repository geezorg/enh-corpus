<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በኢትዮጵያና በኤርትራ የድንበር ግጭት መሐል ምዕራባውያን ጣልቃ እንዲገቡ ተጠየቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በኢትዮጵያና በኤርትራ የድንበር ግጭት መሐል ምዕራባውያን ጣልቃ እንዲገቡ ተጠየቀ</h2>


<p>በኢትዮጵያና በኤርትራ መንግሥታት መካከል በመካሄድ ላይ ያለው የድንበር ላይ ግጭት ከሁለቱም ወገኖች በርካታ የሰው ሕይወት መቅጠፉን በቅርቡ ወደ ጣሊያን ለጉብኝት የተጓዙት አዲሱ የጅቡቲ ፕሬዚዳንት እስማኤል ዑመር ጉሌህ ገልፀው ምዕራባውያን ጣልቃ እንዲገቡበት ተማጽነዋል።</p>

<p>ፕ/ት እስማኤል ከጣሊያን ባለሥልጣናት ጋር ሮማ ውስጥ ባደረጉት ውይይት ጦርነቱ አገራቸው ጅቡቲንም ሥጋት ውስጥ እንደከተታት ገልጸዋል። ይህ በሁለቱ አገሮች መካከል እየተደረገ ያለው ግጭት ቢያንስ ወደ አርባ ሺህ ሠራዊት ሳይቀጥል እንዳልቀረ አዲሱ የጅቡቲ ፕሬዝዳንት ያላቸውን ግምት የሰነዘሩ ሲሆን የኢትዮጵያና ኤርትራ ጦርነቱ በአሁኑ ሰዓት የአሜሪካ እና የሰሜን አትላንቲክ የቃል ኪዳን ወዳጆቿ በመተባበር ከአየር ላይ ከሚደበድባት ዩጎዝላቪያ ባልተናነሰ ሁኔታ የሰላማዊ ዜጐችን ሕይወት እየቀጠፈ እና የአገሮቹን ኢኮኖሚ እያናጋ መሆኑን የጠቀሱት ፕ/ት እስማኤል አለምአቀፉ ማኅበረሰብ በተለይ ደግሞ ምዕራባውያን ጣልቃ እንዲገቡበት ተማፅነዋል።</p>

<p>ኢትዮጵያና ኤርትራ በሚያካሂዱት ጦርነት ላይ ጅቡቲ ለኢትዮጵያ በመወገን ኤርትራን በመዋጋት ላይ ነች የሚለውንም አቤቱታ አስተባብለዋል። ይህ በእንዲህ እንዳለ በኢትዮጵያና ኤርትራ የድንበር ላይ ግጭትን ያስወግዳሉ የሚሉ አስታራቂ መፍትሔ ሃሳቦች የኤርትራ የቀድሞ ገዥ ጣሊያን እንዳሏት አስታውቃለች።</p>


<p class="align-center"><a href="/Gazettas/Mebrek/info/Mebrek.sera.html">ከመብረቅ ግንቦት 26 ቀን 1991</a></p>

</body>
</html>	
