<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮ-ኤርትራ ግጭት የአፍሪካ ቀንድን እያወከ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኢትዮ-ኤርትራ ግጭት የአፍሪካ ቀንድን እያወከ ነው</h2>


<p>ኢትዮጵያና እና ኤርትራ ያነሱት የድንበር ውዝግብ በአፍሪካ ቀንድ አካባቢ ሰላም እና መረጋጋትን ሊያውክ ይችላል የሚል ስጋት በታዛቢዎች እና ተንታኞች ዘንድ ከፍተኛ ጭንቀት አሳድሯል።</p>

<p>አይ አር ኤን የተሰኘው የእንግሊዘኛ ፕሮግራም በሜይ 14/1999 ከናይሮቢ ባሰራጨው ዘገባው የኢትዮጵያና እና ኤርትራ ጦርነት ስፋት ያለውን የአፍሪካ ቀንድ አካባቢን የማናጋት ባህርይ እንዳለው ገልፆ። በተለይ ደግሞ በቅርቡ ዘመናዊ የጦር መሣሪያዎችን ለጐረቤት አገሮች የማቀበሉ ሁኔታ የድንበር ዘለል ሰላሙን ሁኔታ እንደሚያውከው ይናገራሉ።</p>

<p>ፀረ ሰው ፈንጂዎችን መቅበር፣ ስደተኞችን ከወዲያ ወዲህ ማጓጓዝ የሕዝብ መፈናቀልና ዕድሜያቸው ከ18 ዓመት በታች የሆኑ ወጣቶችን ለውትድርና መመልመል በአካባቢው የሰዎች ምጣኔ ላይ ጉዳት እንዳለው ተገምቷል። ኤርትራ ሆነች ኢትዮጵያ በጐረቤት አገር ለሚገኙት የሶማሊያ ተቃዋሚዎች የጦር መሣሪያ የማቀበላቸው ጉዳይ በሰፊው ቢነገርም ያስተባብላሉ። ይሁንና ዲፕሎማቶች እና ታዛቢዎች ማስተባበያውን አይቀበሉትም። የአማፂያኖች እንቅስቃሴዎች እና የታጣቂ ኃይሎች እንደገና ብቅ ብቅ ማለት ይታያል። በኢትዮጵያ ያሉ ተቃዋሚዎች በመንግሥት ላይ የነበራቸው አመለካከት ለዘብ ብሏል።</p>

<p>ኢትዮጵያ እና ኤርትራ የጫሩት የድንበር ግጭት በጐረቤቶቻቸው ሱዳን እና ሶማሊያ ላይ አሉታዊ ተፅዕኖ ማስከተሉ አይቀርም። በተለይ ችግሩ በሶማሊያ ውስጥ እጅግ የከፋ ችግር እንደሚያስከትል እነዚሁ ተንታኞች ይገምታሉ። የካርቱም (ሱዳን) መንግሥት በበኩሉ በኢትዮጵያና በኤርትራ ግጭት የተነሳ መንግሥቱን ለመጣል በሁለቱ አገሮች እንደሚደገፉ የሚነገርላቸው የሱዳን ተቃዋሚ ኃይሎች እንቅስቃሴያቸው እንደሚቀንስ ይጠብቃል።</p>

<p>የኢትዮጵያና ኤርትራ ግጭት ከተፈጠረ በኋላ የተካሄዱ ጥናቶች እንደገለፁት እንዲሁም የዓለም አቀፍ አሸባሪዎች እጆች መኖራቸው አውቋል። ሆኖም ግን ጥናቱ በስፋት ለመግለጽ የሞከረው ከጦርነቱ ጀርባ በጅቡቲ፣ ኢትዮጵያ፣ ኤርትራ እና ሶማሊያ የሚገኙ ተቃዋሚ ኃይሎች እንቅስቃሴ ላይ ነው። ጦርነቱ በተወሰነ ደረጃ በሱዳን እና በኬንያ የሚገኙ ቡድኖችን እንዳነካካቸው ሳይገልፅ አላለፈም።</p>


<p class="align-center"><a href="/Gazettas/Mebrek/info/Mebrek.sera.html">ከመብረቅ ግንቦት 12 ቀን 1991</a></p>

</body>
</html>	
