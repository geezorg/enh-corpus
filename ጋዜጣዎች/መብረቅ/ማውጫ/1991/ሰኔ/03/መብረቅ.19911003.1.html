<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«በጅቡቲ 25 ኢትዮጵያውያን በድብደባና በስቃይ ሞቱ»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">«በጅቡቲ 25 ኢትዮጵያውያን በድብደባና በስቃይ ሞቱ»</h1>

<h2 class="align-center">የኢ.ፖ.እ.አ.ኮ</h2>


<p>የወቅቱ የኢትዮጵያ እና የጅቡቲ መንግሥታት ካላቸው የተቀረራረበ ዲፕሎማሲያዊ እና ፖለቲካዊ ግንኙነት የተነሳ በርካታ ኢትዮጵያዊውያን በጅቡቲ እሥር ቤቶች ውስጥ ኢ-ሠብዓዊ በደል እየተፈጸመባቸው መሆኑ ተዘገበ።</p>

<p>የኢትዮጵያ የፖለቲካ እሥረኞች አንድነት ኮሚቴ የተሰኘው ድርጅት በግንቦት 28 1999 እ.ኤ.አ ባወጣው መግለጫው ካለፈው አራት ዓመት ጀምሮ በጅቡቲ የሚገኙ ኢትዮጵያውያን የፖለቲካ ስደተኞች በጅቡቲ ፖሊሶች እየታደኑ በእሥር ቤት በመወርወር ግርፋትና ሞት እንደገጠማቸው ያሰራጨው መልዕክቱ ያመለክታል።</p>

<p>ጋቦዴ በተሰኘው እሥር ቤት ውስጥ ኢ-ሠብዓዊ ድርጊት ተፈጸመባቸው ለተባሉት ኢትዮጵያውያን ስደተኞች በጅቡቲ የሚገኘው የኢሕአዴግ መንግሥት ኤምባሲ እና የጅቡቲ ፖሊሶች የተቀናጀ በደል ፈጽመዋል የሚለው የድርጅቱ መግለጫ ኢትዮጵያውያኑ እሥረኞች በአንድ ጠበባ ክፍል ውስጥ ከ15-20 በመሆን እየተፋፈጉ ከመታሰራቸው አልፈው ያለ ተገቢ የሕክምና አገልግሎት ከመጉላላታቸው በተጨማሪ ተደጋጋሚ ቶርቸር ይደረግባቸዋል። በኢትዮጵያውያኑ ላይ የሚፈጸመውን በደል የሚቃወም በመታጣቱ እንደ ዝንብ እየጠፉ ናቸው። ይንንም ኢ-ሠብዓዊ ድርጊት እና የሞቱት የተገረፉት ኢትዮጵያውያን ቁጥርን በጅቡቲ የሚገኘው የኢሕአዴግ መንግሥት ኤምባሲ ያውቀዋል ሲል ድርጅቱ ወንጅሏል።</p>

<p>«ጋቦዴ በተባለው እሥር ቤት ውስጥ በእሥር ላይ ሳሉ ሕይወታቸው ያለፉት ኢትዮጵያውያን የሚከተሉት ናቸው፡- ሙሉጌታ መንገሻ 26 ዓመቱ ሁለት ዓመታት ከታሰረ በኋላ በደረሰበት ግርፋትና የሕክምና አገልግሎት መነፈግ በታህሳስ 1997 ሕይወቱ አልፏል፤ አበራ አለማየሁ ለዓመት ከሰባት ወር ያለ ክስ ታስሮ የጀርባ አጥንቱ በድብደባ ተሰብሮ በደረሰበት ጉዳት ያለሕክምና እርዳታ የሞተ፤ መዝገበ በመጋቢት 1998 የታሰረና በግርፋት የሞተ፤ አበባ ጸና በ1995 ከድሬዳዋ የሄደች ከግርፋት በኋላ ሕይወቷ ያለፈ፤, ሙሉጌታ ቢሻው ከራያ የተወሰደ በደረሰበት ግርፋት ምክንያት የሞተ፤ አብዲ እና ሁለቱ ጓደኞቹ ከኦጋዴን አካባቢ የሄዱ 1995 በደረሰባቸው ግርፋት ምክንያት ሕይወታቸውን ያጡ፤ ያሲን በ1995 ከወሎ የሄደ በግርፋት ለሞት የተዳረገ፤ መሐመድ ከአሳይታ (ወሎ) በ1995 የሄደ በግፍርፋት የሞተ፤ ፀጋዬ ባሻህ ከድሬዳዋ የሀÉደ በ1996 የሞተ፤ አህመድ ጣይብ ከሀረር የሄÉደ በ1996 በጅቡቲ ፖሊስ የተገደለ፤ አብዱራህማን መሐመድ ከኦጋዴን የሔደ በጅቡቲ ፖሊሶች ከተደበደበ በኋላብ በ1996 የሞተ፤ አሚር እድሪስ አብዲ ከባቲ (ወሎ) የሄደ በመጋቢት 1996 ከታሰረ በኋላ በተደጋጋሚ ጊዜያት የተገረፈ ከቁስሉ የተነሳ በ1998 የሞተ፤ ዓሊ በሕክምና እጦት ምክንያት በጋቦዴ እሥር ቤት በ1996 የሞተ፤ አበራ ደምሴ ከራያ የሄደ በፖሊሶች ድብደባ የተነሳ በ1997 የሞተ፤ መዝገበ አለማየሁ ከአዲስ አበባ የሄደ በግርፋት በሰኔ 1997 የሞተ፤ መሐመድ ሽጌ ከሐረር ባቢሌ አካባቢ የሄደ ያለክስ በጋቦዴ እሥር ቤት በ1996 የሞተ፤ አበራ ደምሴ ከራያ የሄደ በፖሊሶች ድብደባ የተነሳ በ1997 የሞተ፤ ዲንገጐ ከድሬዳዋ የሄደ በ1997 ታስሮ ፍትህ ለማግኘት ባደረገው የረሃብ ማቆም አድማ ምክንያት በ1998 የሞተ፤ ባዬ ተስፋዬ ከድሬዳዋ በ1997 እሥር ቤት ገብቶ በደረሰበት ግርፋት በ1998 ሕይወቱን ያጣ፤ አስላሌት አብዮ በግርፋት የተነሳ በ1998 ሕይወቱ ያለፈ፤ አህመድ አደም በረሃብ ምክንያት በ1998 የሞተ (የጅቡቲ ሪፐብሊክ አቃቤ ሕግ አሟሟቱን አምኗል ይሁንና ግለሰቡ «ኢትዮጵያዊ» ነው) ብሏል። እና ሃያት አበራ ለስድስት ዓመታት በእሥር ቤት ያለ ክስ ከቆየች በኋላ በዚህ ዓመት (1999) ውስጥ በሕክምና እጦት አርፋለች» የሚለው የድርጅቱ መግለጫ እነዚህ በእሥር ላይ ሳሉ ሕይወታቸው አልፏል የተባሉት ኢትዮጵያውያን ስም ዝርዝር በከፊል ነው ብሏል።</p>

<p>መግለጫው ሰለሞን ዳዊት እና ሁሴን ቃሲም የተባሉ ኢትዮጵያውያን ዜጐች በአሁኑ ሰዓት በሞት አፋፍ ላይ መሆናቸውን ጠቅሶ የኢሕአዴግ መንግሥት ኤምባሲ እና የጅቡቲ መንግሥት (በኦነግ አብነግ ኢሕአፓ....ወዘተ) አባልነት የተጠረጠሩ ኢትዮጵያውያን ሲያስሩ ኢሕአዴግም በበኩሉ የጅቡቲ ተቃዋሚዎችን በማሰር እየጠረዘ እንደሚያባርራቸው መግለጫው ያስረዳል። ይህንን ውንጀላ ከነፃ ምንጮች ለማረጋገጥ አልተቻለም።</p>


<p class="align-center"><a href="/Gazettas/Mebrek/info/Mebrek.sera.html">ከመብረቅ ሰኔ 3 ቀን 1991</p>


</body>
</html>
