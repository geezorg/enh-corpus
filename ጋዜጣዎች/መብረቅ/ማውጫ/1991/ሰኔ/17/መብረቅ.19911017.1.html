<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በአዲሱ የጉዞ ዘመቻ ኢትዮጵያዊ ይሁዶች እሥራኤል ውስጥ ሰፈሩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በአዲሱ የጉዞ ዘመቻ ኢትዮጵያዊ ይሁዶች እሥራኤል ውስጥ ሰፈሩ</h1>


<p>የእሥራኤል መንግሥት ቤተ እስራኤላውያንን ከኢትዮጵያ የማጓጓዙን ዘመቻ በመቀጠል ሰሞኑን ብዛት ያላቸው አይሁዶች ወደ እሥራእል ምድር መድረሳቸው ታውቋል።</p>

<p>ከሰሜን ኢትዮጵያ ጐንደር አካባቢ ልዩ ስሙ ቋራ ተብሎ ከሚጠራው ስፍራ ወደ እሥራኤል ከተወሰዱ መካከል አብዛኞቹ በተመጣጠነ ምግብ እጥረት እና በበሽታ የተጐዱ መሆናቸው ተገልጿል። እነዚህ የእሥራእል ደም እንዳላቸው የተረጋገጠው ኢትዮጵያውያን ይሁዲዎች ቀደም ሲል ወደ እሥራኤል የመሄዳቸው ፕሮግራም የዘገየው የእሥራኤል መግንሥት ይዞት በነበረው አቋም ሳቢያ እንደሆነ ታውቋል።</p>

<p>ቤተ እሥራኤሎቹ ይኖሩበት የነበረው የቋራ አካባቢ ቀደም ሲል የአማጺያኖች እንቅስቃሴ የሚታይበት ሥፍራ መሆኑ ተገልጿል። ወደ እሥራኤል ከሚጓዙት 4 ሺህ ቤተ እሥራኤሎች ውስጥ የተወሰኑት እሥራኤል ውስጥ ማረፋቸው ታውቋል። እነዚህ ኢትዮጵያዊ ይሁዲዎች እሥራኤል በሚገኘው የአይሁዳን ማኅበር አማካኝነት አቀባበል ሲደረግላቸው የድንጋጤ ስሜት ከፊታቸው ይነበብ ነበር።</p>

<p>ከቋራ የተወሰዱት ቤተ እሥራኤላዊያኖች ለሚቀጥሉት ስድስት ወራት አዲስ የስደተኞች ካምፕ ውስጥ በመቀመጥ ወጣቶቹ በሙሉ የእሥራኤል ወታደራዊ ሥልጠና ካምፕን እንደሚቀላቀሉ ታውቋል። እነዚህ የእሥራኤሎች መግባቢያ ቋንቋ የሆነውን ሒብሩ እና እንግሊዘኛ ቋንቋ የማያውቁት ኢትዮጵያውያን አይሁዶች በጊዜው ከጋዜጠኞች የሚቀርቡላችውን ጥያቄ በመገረም ይመለከቱ እንደነበር ተሰምቷል።</p>

<p>እሥራኤል ባለፉት 15 ዓመታት ውስጥ 70ሺህ የሚደርሱ ኢትዮጵያዊ አይሁዶችን በተለያዩ ኦፕሬሽኖች ማጓጓዟ አይዘነጋም። ሰሞኑን ወደ እሥራኤል የተወሰዱት ቤተ እሥራኤላዊያን 8 መቶ እንደሚደርሱ ተገምቷል።</p>


<p class="align-center"><a href="/Gazettas/Mebrek/info/Mebrek.sera.html">ከመብረቅ ሰኔ 17 ቀን 1991</a></p>

</body>
</html>	
