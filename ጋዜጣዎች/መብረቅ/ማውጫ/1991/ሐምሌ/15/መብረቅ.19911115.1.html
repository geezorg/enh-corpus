<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በተመላሽ ታሪካዊ ቅርሶች ላይ ክልሎች እንዳይወዛገቡ ስጋት አለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በተመላሽ ታሪካዊ ቅርሶች ላይ ክልሎች እንዳይወዛገቡ ስጋት አለ</h2>


<p>ንብረትነታቸው የኢትዮጵያ ሕዝብ የሆኑት ታሪካዊ ቅርሶች ከተወሰዱበት የጣሊያን እና የእንግሊዝ ከተሞች ወደ አ/በባ ከተማ ተመልሰው ቢመጡ በአንዳንድ ከተሞች ዘንድ ቅሬታዎች ሊነሱ ይችላሉ ተባለ።</p>

<p>ዘ- ኢኮኖሚስት የተሰኘው መጽሔት በወርሃ ሐምሌ 10/1999 እ.ኤ.አ እትሙ ላይ እንደገለጸው እነዚህ ከኢትዮጵያ ከተዘረፉ ከአንድ መቶ ዓመታት በላይ ያስቆጠሩት ታሪካዊ ቅርሳችን ከወሰዱት የእንግሊዝ እና ጣሊያን መንግሥታት እና በኢትዮጵያ መንግሥት መካከል ቅርሶቹን ሙሉ በሙሉ ሆነ በከፊል የማስመለሱ መንገድ ቢሳካ እንኳ የቅርሶቹ ባለቤት ማን ሊሆን ይችላል? ሲል መጽሔቱ ይጠይቃል። ለዚህ አባባሉ መነሻ ያደረገው አፄ ቴዎድሮስ በዘመናቸው የተለያዩ ቅርሶችን «ዘራፊ» ነበሩ።</p>

<p>አፄ ቴዎድሮስ ከወሰዷቸው ቅርሶች መካከል በርካታዎቹ ከጐንደር ገዳማት የተወሰዱ ሲሆን የእነዚህ ታሪካዊ ሃብቶች ወደ አዲስ አበባ መምጣት ሌሎች ከተሞችን ቢያስኰርፍ ይችላል የሚል ሥጋት እንዳለበት መጽሔቱ አትቷል።</p>

<p>በኢትዮጵያ ውስጥ የሚገኙ ዘመናዊ ሰዎች አ/አበባ ውስጥ በቅርቡ በመሰባሰብ በመቅደላው ጦርነት ላይ የተዘረፉት የኢትዮጵያ ቅርሶች በኦፌሲያላዊ መንገድ ጠይቀዋል። እነዚህ የታሪካዊ ቅርስ ተቆርቋሪዎች ከመቅደላው ዝርፊያ 70 ዓመት በኋላ በጣሊያኖች ለተፈፀመው የቅርስ ስርቆት ጥያቄ ሳያነሱ አላለፉም። ሞሶሎኒ ኢትዮጵያን ከወረረ በኋላ ጣሊያኖች በ4ኛው ክ/ዘመን የገባውን የአክሱም ሐውልትን ነቅለው በመውሰድ ሮማ ላይ ተክለውታል። ከዚህ ሐውልት ጋር በርካታ መንፈሳዊ መጻሕፍት እና መስቀሎች አብረው ተሰርቀዋል። እነዚህን ቅርሶች ለማስመለስ በጣሊያን እና በኢትዮጵያ መንግሥታት መካከል ከሁለተኛው የዓለም ጦርነት በኋላ ስምምነት ላይ ቢደረስም ጣሊያን እነዚህንቅርሶችን ለመመለስ ከብዙ ጉትጐታ በኋላ ፍቃደኝነቷን ገልጻለች። አንዳንድ ቅርሶች በጦርነቱ ማብቂያ ላይ እንዲጠፉ ይገመታል። በ1997 እ.ኤ.አ ላይ ጣሊያን ልትመልሰው ቃል የገባችው ሮም ላይ የሚገኘው የአክሱም ሐውልትን በተገቢው ጊዜ እንዳይመለስ ሌላኛው የኢትዮ- ኤርትራ ጦርነት እንቅፋት ሆኖበታል ሲል ዘ- ኢኮኖሚስት መጽሔት ዘግቧል።</p>


<p class="align-center"><a href="/Gazettas/Mebrek/info/Mebrek.sera.html">ከመብረቅ ሐምሌ 15 ቀን 1991</a></p>

</body>
</html>	
