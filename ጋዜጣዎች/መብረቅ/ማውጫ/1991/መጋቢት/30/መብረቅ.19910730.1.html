<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢጣሊያዊው ምሁር ሻዕቢያንና ጣሊያንን አወገዙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢጣሊያዊው ምሁር ሻዕቢያንና ጣሊያንን አወገዙ</h1>


<p>ስለአፍሪካና በተለይም ስለሀገራችን ኢትዮጵያ በርካታ የታሪክ መጻሕፍንት በማቅረብ ዝና ያተረፉት ፕሮፌሰር አንጀሎ ዴል ቦካ አሁን የተከሰተውን የድንበር ጭቅጭቅና ጦርነት በተመለከተ በሚላኖ ለሚታተመው ኮርዬሬ ዴላሴራ ጋዜጣ በሰጡት ቃለ ምልልስ ለችግሩ ተጠያቂ ሻዕቢያና የጣሊያን መንግሥት ናቸው ሲሉ መግለጻቸውን ካናዳ ግዛት የሚታተመው ሐዋርያ የተኘው ጋዜጣ በመጋቢት 6 1991 እትሙ ገለጸ።</p>

<p>ጋዜጣው አያይዞም «የ74 ዓመቱ የታሪክ ምሁር ግትርና አስቸጋሪ ሲሉ አቶ ኢሳያስን ከመተቻተቸውም ሌላ የሻዕቢያው መሪ ሽምቅ ውጊያ ማካሄድና ዘመናዊ ጦርነት ማካሄድ የተለያዩ መሆናቸውን መረዳት አቅቷቸዋል ይላሉ። መሽጎና በተወሰኑ ግንባሮች ውጊያ እስከተካሄደ ድረስ በ4 ሚሊዮን ሕዝብ ባለ 60 ሚሊዮኗን ኢትዮጵያን ማሸነፍ አለመቻሉ ግልጽ ነበርም ብለዋል። ማንም አያሸንፍም ብሎ ኢሳያስ መጀነኑ ትልቅ ስህተት ነበር ባዩ ፕሮፌሰር ዴል ቦካ የኤርትራ መንግሥት እምቢ ያለውንየሠላም ፕላን ተቀብያለሁ ለማለት መገደዱ በከባድ ውጥረት መግባቱን አመላካች ነው ይላሉ። አስመራ ከባድሜ ብዙ ባለመራቋም ኢሳያስ መስጋቱ አያስገርምም ብለዋል ዴል ቦካ ሲል ዘግቧል።</p>

<p>እኚሁ ምሁር አያይዘውም «የጣሊያን መንግስት የኤርትራን ተስፋፊዎች ሲደግፍና ሲያስታጥቅ ስለነበር በኃላፊነት ተጠያቂ ነው ይላሉ የጣሊያን ምሁር። ኢጣሊያ የኤርትራ ፓይለቶችን አሰልጥናለች። ኤምቢ 339 ቢ የተባሉ ተዋጊ አይሮፕላኖችን ለአስመራ ሸጣለች ሲሉ ፕሮፌሰር ዴል ቦካ መንግሥታቸውን በቃለ መጠይቃቸው ይከሳሉ።</p>

<p>ይኸው ሐዋርያ የተሰኘው ጋዜጣ አያይዞም «በጣሊያን ሀገር ያለው የኢትዮጵያ ኤምባሲ በሌሎች የአውሮጳ ሀገሮች እንዳሉት ሁሉ በፖለቲካ ሹሞች የተሞላ በመሆኑ በፕሮፓጋንዳው መስክ ሻዕቢያ የበላይነት ይዟል። በብዙ የአውሮጳ ከተሞች በኢትዮጵያ ኤምባሲ ፕሬስ አታሼነት የተሾሙት ያሉበትን ሀገር ቋንቋ እንደማይችሉም ለማወቅ ተችሏል ሲልም በዘገባው ገልጿል።</p>


<p class="align-center"><a href="/Gazettas/Mebrek/info/Mebrek.sera.html">ከመብረቅ መጋቢት 30 ቀን 1991</a></p>

</body>
</html>	
