<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሞሐ ለስላሳ መጠጥ ፋብሪካ ንብረት ተዘረፈ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የሞሐ ለስላሳ መጠጥ ፋብሪካ ንብረት ተዘረፈ</h1>


<p>የሞሐ ለስላሳ መጠጥ ፋብሪካ ንብረት የሆነ አንድ መኪና ድርጅቱ የሚያመርተውን ለስላሳ መጠጦች ወለጋ ውስጥ ፊንጫ ከተማ ሽጦ ሲመለስ ማንነታቸው ባልታወቁ ታጣቂዎች መዘረፉን ከስፍራው በተላከልን የጋዜጣው ተባባሪ ሪፖርተር ዘገባ ለማወቅ ተችሏል።</p>

<p>የካቲት 15 ቀን 1991 ዓ.ም ከንጋቱ ሁለት ሰዓት ከ15 ደቂቃ ሲሆን የለስላሳ መጠጥ ፊንጫ ከተማ ውስጥ ሸጠውና አድረው ወደ አዲስ አበባ ጉዞ ሲጀምሩ በግምት ከፊንጫ የ30 ደቂቃ የጉዞ ርቀት ላይ 5 ማንነታቸው ያልታወቀ ሰዎች ሶስቱ ክላሽንኰቭ መሣሪያ ይዘውና ሁለቱ ዱላ በመያዝ ያስቆሟቸዋል።</p>

<p>በማከታተልም መሣሪያ ከያዙት አንዱ በሹፌሩ ላይ ሲደግን ዱላ የያዙት ሁለቱ ደግሞ መኪናው ላይ የነበሩትን የሽያች ረዳቶችን በዱላ መደብደብ ይጀምራሉ። በዚህን ወቅት አንደኛው ረዳት በእግሩ ላይ የአጥንት ስብራት ሲደርስበት ሌላኛው ደግሞ አንገቱና ፊቱ ላይ በዱላ ስለተደበደበ ከፍተኛ ጉዳት አግኝቶት በአሁኑ ወቅት በሆስፒታል በህክምና ላይ እንደሚገኝ ለማወቅ ተችሏል።</p>

<p>ሹፌሩ ላይ የደገኑት ታጣቂዎች በሽያጭ የተገኘውን የድርጅቱን ገንዘብ ወስደው ወዲያውኑ መሠወራቸው ሲታወቅ ሹፌሩ የግል ንብረቴ ነው የሚለውንም ብር መውሰዳቸውን ይኸው ተባባሪ ሪፖርተራችን ዘገባ ያስረዳል።</p>

<p>እንደሪፖርተራችን ዘገባ ከሆነ ዘራፊ የተባሉት ግለሰቦች በትክክለኛው ለዘረፋና ሌብነት የተሰማሩ ሽፍቶች ሳይሆኑ በዕቅድና በታክቲክ የሚንቀሳቀሱ የኦነግ አባላቶች እንደሆኑ የአካባቢውን ሰዎች እማኝ በማድረግ ለማስረዳት ይሞክራሉ።</p>

<p>በእለቱ ዘረፋው ሲከናወን ከ5ቱ ታጣቂዎች ሌላ ራቅ ብለው ያደፈጡ ታጣቂዎች ሌላ ራቅ ብለው ያደፈጡ ታጣቂዎች እንደነበር የአካባቢውን ነዋሪዎች የዓይን እማኝነት ጠቅሶ ተባባሪ ሪፖርተራችን ዘግቧል።</p>


<p class="align-center"><a href="/Gazettas/Mebrek/info/Mebrek.sera.html">ከመብረቅ የካቲት 25 ቀን 1991</a></p>

</body>
</html>	





