<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ጦርነቱ ትናንትም ቀጥሎ ዋለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ጦርነቱ ትናንትም ቀጥሎ ዋለ</h1>


<p>ከትላንት በስቲያ ከሌሊቱ 10:30 ጀምሮ ወደለየለትና ሕይወትና ንብረት ያወድማል የተባለው የእግረኛ ጦር እስከ ትናንት ምሽት ድረስ ቀጥሎ ውሏል።</p>

<p>እስካሁን ሁለቱ አገሮች አካካሄዱት ውጊያ አንጻር ይህን የሚያህል ታይቶም ተሰምቶም አይታወቅም እየተባለው ነው። ለዚህም 1ኛ ምክንያት ጦርነቱ በሶስት አቅጣጫ በአንድ ጊዜ መጋጋሉ ሲሆን ያለ የሌለ የጦር መሣሪያና የሠራዊት ሃይል የታየበት መሆኑ 2ኛው ምክንያት ነው።</p>

<p>ስለ ጦርነቱ የኢትዮጵያ መንግሥት ባወጣው መግለጫ የመከላከያ ኃይሉ በእግረኛ ሜካናይዝድ እና በአየር ኃይል በመጠቀም ከፍተኛ ጉዳት በጠላት ላይ እያደረሰ መሆኑንና ጦርነቱ በከፍተኛ ሁኔታ መጋጋሉን የገለጠ ሲሆን። የኤርትራ የውጪ ጉዳይ ሚ/ር በበኩሉ ትላንት ባወጣው መግለጫ የኢትዮጵያ ዘጠኝ ታንኮች መደምሰሱንና ሁለት ቲ.5 ታንኮችን ማርኬያለሁ ብሏል።</p>

<p>ሁለቱም በራሳቸው ላይ የደረሰውን የሰውና የንብረት ውድመት አልገለፁም። የኢትዮጵያ የመከላከያ ሠራዊት በመረብ ስቲት በባድሜ አካባቢ በጾረና እና በአሰብ ቡሬ ማለትም በሶስት የጦርነት አቅጣጫዎቹ ለመጀመሪያ ጊዜ መጠነ ሰፊ ጥቃት መጀመሯን ኤርትራውያኑ ባለሥልጣናትም ጭምር አምነዋል። ይሁንና እንደ ኤርትራውያኑ ባለሥልጣናት «ሙከራው ሁሉ ከሽፏል በድል እየመከትነው ነው» የሚሉት።</p>

<p>መረብ ስቲት ግምባር የተጀመረው መጠነ ሰፊ ወታደራዊ እርምጃ ኢትዮጵያ ባድሜን ለማስለቀቅ የሞት ሽረት ትግል የምታካሂድበት ወቅት በመሆኑ ነው ይላሉ በአካባቢው የሚገኙ ወታደራዊ ባለሥልጣናት። በዛላንበሳ በኩል ጥቃት ለመሰንዘር አንዳንድ ወታደራዊ እንቅስቃሴዎች እንዳሉና ይህም የመጨረሻው አውደ ግምባር ሲሆን ኢትዮጵያ ያለ የሌለ ኃይሏን ለመጠቀም እንደምትገደድና ጦርነቱን በአጭር ጊዜ ለማጠናቀቅ ያስችላታል የሚል ግምት እንዳለ ወታደራዊ ፍንጮቹ ያመለክታሉ።</p>


<p class="align-center"><a href="/Gazettas/Mebrek/info/Mebrek.sera.html">ከመብረቅ የካቲት 18 ቀን 1991</a></p>

</body>
</html>	
