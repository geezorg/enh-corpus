<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአሥመራ ባለሥልጣናት አዲሱን የኢትዮጵያ አቋም ነቀፉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">የአሥመራ ባለሥልጣናት አዲሱን የኢትዮጵያ አቋም ነቀፉ</h1>


<p>የአፍሪካ የገላጋዮች እና
የቴክኒካዊ ኤክስፐርቶች ቡድን ሰሞኑን
አሥመራ እና አዲስ አበባ ላይ ከሁለቱ መንግሥታት ባለሥልጣናት
ጋር በመገናኝነት ለቴክኒካዊው ኤክስፐርቶች
ቡድን ምላሻቸውን እንዲሰጡ በተደረገው ሂደት ላይ
ኢትዮጵያ የወሰደችው እርምጃ እንዳሳዘናት ኤርትራ
ገለፀች።</p>

<p>ከናይሮቢ የተስራጩ የዜና ዘገባዎች
እንደገለጹት ከሆነ ኢትዮጵያ በወቅቱ የአአድ ሊቀመንበር
እና የአልጄሪያ ፕ/ት አብዱል አዚዝ ቡተፍሊቃ የተወከሉት
የቀድሞው የአገሪቱ ጠ/ሚ/ር የነበሩት አህመድ አህያህ
አማካኝነት ሰሞኑን ለኢትዮጵያ መንግሥት የቀረበው
የመስማሚያ ሃሳብ በኢትዮጵያ መንግሥት በኩል የተወሰኑ ማብራሪያዎች
እንደሚያስፈልግ ለአልጄሪያው ፕ/ት የተላከው መልዕክት
የሚያመለክተው «ኢትዮጵያ የሠላም ጥረቱን ለማጓተት ያላት መጥፎ
እምነት ነው» ሲል የኤርትራ የውጭ ጉዳይ
ሚኒስትር ናይሮቢ ለሚገኘው ለዚሁ የዜና አገልግሎት
ከላከው መግለጫ ለማወቅ ችለናል።</p>

<p>አዲስ አበባ የሰላሙን መንገድ ለማለዘብ
እየጣረች ነው ያለው የኤርትራ የውጭ ጉዳይ
ሚኒስትር የኢትዮጵያ አቋም ባለፈው ወርቅ አልጀርስ ከተማ ላይ
በአአድ አማካኝነት የተደረሰውን ስምምነት የሚጻረር
ነው ሲል የኢትዮጵያን አቋም አውግዟል።
ዘገባው በማያያዝ በመጀመሪያው የሰላም ሂደት አካባቢ ኤርትራ ተጨማሪ
ማብራሪያዎችን ከአአድ እጠይቃለሁ በማለት ዋናውን
የአአድ የሰላም ሃሳብን ለወራት ያህል እንዳዘገየችው
ዘገባው ሳይጠቅስ አላለፈም።</p>

<p class="align-center">ከመብረቅ ነሐሴ 6 ቀን 1991</p>

</body>
</html>
