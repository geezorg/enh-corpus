<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አዲስ አበባ የሰነበቱት የአአድ ልዑክ አሥመራ ይገኛሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">አዲስ አበባ የሰነበቱት የአአድ ልዑክ አሥመራ ይገኛሉ</h1>


<p>የኢትዮ ኤርትራ የድንበር ውዝግብ ለማስቆም በአፍሪካ አንድነት ድርጅት እና በአሜሪካ ሩእዋንዳ መንግሥታት አማካኝነት የረቀቀው የሰላም ማስማሚያ ሃሳብ ተግባራዊ ለማድረግ የመጣው ልዑክ ወደ አሥመራ ተጓዘ።</p>

<p>በኢትዮጵያ መንግሥት በኩል «ገንቢ ሃሳብ ነው የተባለው የአአድ የሰላም ሃሳብ የተገለጸ ሲሆን የኢትዮጵያ መንግሥት ማክሰኞ ዕለት ያወጣው መግለጫ ቀደም ብሎ የአአድ መልዕክተኛ የሆኑት የቀድሞው የአልጄሪያ መንግሥት የውጭ ጉዳይ ሚኒስትር አህመድ ኦህአያ አግባብነት ካላቸው የኢትዮጵያ መንግሥት ባለሥልጣናት ጋር ሰኞ ዕለት ውይይት ማድረጋቸው ለጉዳዩ ቅርበትነት ያላቸው ምንጮች ገልፀውልናል።</p>

<p>እንደ እነዚህ ምንጮች አገላለጽ ከሆነ የአልጄሪያው ዲፕሎማት በወቅቱ ጉዳይ ዙሪያም መወያየታቸው ታውቋል። ሚስተር ኦህአያ በአ/አበባ ቆይታቸው ከጠ/ሚ/መለስ ዜናዊ ከው/ጉ/ሚ/ር ስዩም መስፍን ጋር ሰፊ ውይይት እንዳደረጉ ተያይዞ የደረሰን ዘገባ ያመልክታል። ኢትዮጵያ ባለፈው ሳምንት ባወጣችው መግለጫ መሠረት የቴክኒካል ዝርዝር ሃሳብ «የመጨረሻው እና ወሳኝ ደረጃ ላይ ደርሷል» ስትል ገልፃለች። ይህ የሰላም ሃሳቡ በሃሳብ ደረጃ ለሁለቱም ወገኖች ዘንድ ተቀባይነት ያገኘ ቢሆንም በአቋም በኩል የተለያዩ አመለካከት አላቸው።</p>

<p>የአልጄሪያ የቀድሞ የው/ጉ/ሚ/ር ባለሥልጣን የሆኑት ኦህአያ በኢትዮጵያ ቆይታቸው ከመንግሥት ባለሥልጣናት ጋር የደረሱበትን የሰላም ድርድር ለማስረዳት በትላንትናው ዕለት ወደ አሥመራ መጓዛቸው ታውቋል። እንደ ዲፕሎማቲካዊ ምንጮች ዘገባ የኤርትራ መንግሥት ላለፉት 15 ወራት ያህል ሲሸሸው የነበረውን የሰላም ሃሳቡ ረቂቅ የመቀበል ጉዳይን በቅርቡ ይፋ ካደረገ በኋላ ለዓለምአቀፉ ማኅበረሰብ የሚያቀርበው «ኢትዮጵያ ከሰላም ድርድሩ እርቃለች» ዜና በአልጄሪያው ዲፕሎማት አማካኝነት ተገቢውን ምላሽ ያገኝበታል ተብሎ ይገመታል።</p>


<p class="align-center"><a href="/Gazettas/Mebrek/info/Mebrek.sera.html">ከመብረቅ ነሐሴ 20 ቀን 1991</a></p>

</body>
</html>	
