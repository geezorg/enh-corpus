<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በአራዳው ፓስታ ቤት የዝርፊያ ወንጀል ተፈጸመ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በአራዳው ፓስታ ቤት የዝርፊያ ወንጀል ተፈጸመ</h1>


<p>በመሐል ፒያሳ የሚገኘው አሮጌው ፓስታ ቤት ባለፈው ማክሰኞ ዕለት የዘረፋ ወንጀል እንደተፈጸመበት ለጉዳዩ ቅርበት ያላቸው ምንጮች ገለጹ።</p>

<p>እሁድ ከሠዓት፣ የኢድ አልፈጥር በዓልና የጥምቀት ክብረ በዓልን በማስመልከት ለተከታታይ ሦስት ቀናት በአብዛኛው አገልግሎት ሣይሰጥ የቆየው ይኼው ፓስታ ቤት «የዝርፊያ» ወንጀሉ የተፈጸመበት በየትኛው ሰዓት እንደሆነ ለጊዜው ባይታወቅም አንዳንድ የአካባቢው ያልተረጋገጡ ምንጮች ዘገባ ከሆነ የማክሰኞ እለት ምሽቱን ተገን አድርጐ ሳይካሄድ እንዳልቀረ ጥርጣሬ አለ። ትላንት ጠዋት የፖስታ ቤቱ ዋና በሮች እና ደንበኞች የሚቀበሉባቸው ክፍሎች ተዘግተው መቆየታቸውን በሥፍራው ተገኝቶ ሁኔታውን የተከታተለው የጋዜጣው ሪፖርተር ካጠናቀረው ዘገባ ለማወቅ ችለናል። ከጠዋቱ ጀምሮ የፖስታ ቤቱ ጥበቃ ሠራተኞች በተዘጉት በራፎች ላይ ቁጭ ብለው ደንበኞችን «አሁን ከሠዓት በኋላ ኑ» በማለት ሲሸኟቸው እንደነበር ሪፖርተራችን ገልጾልናል። ምንም እንኳን አካባቢው ጭር ያለ ቢመስልም ሲቪል ልብስ የለበሱ ሁለት የምርመራ ሹሞች ሳይሆኑ እንዳልቀረ የተገመቱ ግለሰቦች የተዘጋውን የውጪ በር አስከፍተው ወደ ውስጠኛው በር ለመግባት ለደቂቃዎች ያህል ሲያንኳኩ እንደነበር ተመልክቷል። በመሃል አዲስ አበባ ከሚገኙት የፖስታ ቤት አገልግሎት ሰጪ ድርጅቶች /ፓስታ ቤቶች/ ከዋናው ፓስታ ቤት በመቀጠል ታዋቂነት ያለው ይኼው የአራዳ ፓስታ ቤት ለደንበኞቹ የሚመጡትን የተለያዩ ቁሳቁሶች በማስረከብ የሚታወቅ ሲሆን የዝርፊያ ተግባሩ ምናልባት በእነዚሁ የአራዳ ፓስታዎች ላይ ሳያተኩር እንዳልቀረ አንዳንድ ወገኖች ይናገራሉ።</p>

<p>ከዋናው ፓስታ ቤት በቀር አብዛኞቹ ፓስታ ቤቶች የሚጠበቁት ኋላ ቀር የሆኑ የጦር መሳሪያዎች ባነገቱ ግለሰቦች ሲሆን ይህ ዓይነቱ የጥበቃ ሥራም ሰሞኑን ለተካሄደው «የዝርፊያ ሙከራ» የራሱ አስተዋጽኦ እንዳለው ተገምቷል። ከአራዳው ፓስታ ቤት ስለጠፉት ንብረቶች እስከ አሁን ድረስ ዝርዝር ማብራሪያ አልተሰጠም። ዘግይቶ በደረሰን ዜና ዘገባ መሰረት ማክሰኞ ዕለት በተፈጸመው የዝርፊያ ወንጀል ሳቢያ በርካታ የአደራ ፓስታዎች እንደተበረበሩ የቅርብ ምንጮች ገልጸውልናል ከሁኔታው ጋር በተያያዘ ጉዳይ የተጠረጠሩ የፖስታ ቤት ሠራተኞች ወደ ወረዳው ፖሊስ ጣቢያ እንደተወሰዱ ለማወቅ ተችሏል።</p>


<p class="align-center"><a href="/Gazettas/Mebrek/info/Mebrek.sera.html">ከመብረቅ ጥር 13 ቀን 1991</a></p>

</body>
</html>	
