<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያ ከፍተኛ መኮንኖች በጅቡቲ መታየት አርዱፍን አስቆጣ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኢትዮጵያ ከፍተኛ መኮንኖች በጅቡቲ መታየት አርዱፍን አስቆጣ</h2>


<p>የኢትዮጵያ የመከላከያ ሠራዊት በጐረቤት አገር ጅቡቲ ውስጥ ይታያል የሚለው ዜና በአገሪቱ ውስጥ የሚገኙ ተቃዋሚ ኃይሎችን እያስቆጣ መምጣቱ ተገለጸ።</p>

<p>ከጅቡቲ የወጡ ዘገባዎች እንደሚገልጹት ከሆነ የዲሞክራሲ እና የአንድነት ግንባር የሚባለው የፍሩድ ሊቀመንበር የሆኑት አህመድ ዲኒ የአገሪቷ የመካለከያ ሚኒስትር ከፍተኛ ሹም የሆኑት ጄኔራል ዘካሪያ ቺካኢያ ኢብራህም ሰሞኑን በታጁራ አካባቢ ባደረጉት ጉብኝት ላይ የኢትዮጵያ የመከላከያ ሠራዊት አባላት ተገኝተዋል መባሉን አህመድ ዲኒ ተቃውመውታል። እንደ ዜና ምንጮቹ አባባል በሰሜናዊ የአገሪቱ ክልል የምትገኘውን ታጁራን ለመጐብኘት ሲንቀሳቀሱ ከእርሳቸው ጋራ የኢትዮጵያ መኮንኖች አብረው ነበሩ ተብሏል። የኢትዮጵያ የወቅቱ የመከላከያ ሠራዊት የሚለብሰውን ወታደራዊ ዩኒፎርም የለበሱት ወታደሮች መካከል ከፍተኛ መኮንን (ኮሎኔል) ይገኙበታል ሲሉ ምንጮቹ ተናግረዋል። በተጨማሪም ከጠ/ሚ/ር መለስ ዜናዊ ካቢኔ አባላት ውስጥ ጥቂቶቹ እንደተገኙ ታውቋል።</p>

<p>እነዚህ ባለሥልጣናት በመሃል ከተማዋ በሚገኘው ጐልፍ ዲ ታጁራል ሆቴል ውስጥ መቆየታቸው ተዘግቧል። የኢትዮጵያ ከፍተኛ መኮንኖች ጅቡቲ እና ኤርትራን በሚያዋስነው ድንበር አካባቢ ለመታየታቸው መንስኤው ምን እንደሆነ አልታወቀም።</p>

<p>እንደ አንዳንድ ዘገባዎች እምነት የኢትዮጵያ የመከላከያ መኮንኖች በተባለው አካባቢ መታየታቸው ምናልባት በኢትዮ-ኤርትራ የድንበር ግጭት ሳቢያ የሻዕቢያ ሠራዊት በጅቡቲ በኩል ጥቃት እንዳይፈፅም ቅድመ ዝግጅት ለማድረግ ሳይሆን እንዳልቀረ ተገምቷል። የኢትዮጵያ ወታደሮች አንዳንድ የጅቡቲ ቁልፍ ቦታዎች ላይ ፈንጠር ፈንጠር ብለው እንደሚታዩ ይነገራል። አልፎ አልፎም ከጅቡቲ ወታደሮች ጋር በመቀላቀል ይንቀሳቀሳሉ የሚሉ ወገኖች አሉ። ጅቡቲ በበኩላ በግዛቷ ውስጥ የሚንቀሳቀሰውን የአፋር ሸማቂዎች አንጃን ለመደምሰስ ከፍተኛ የቅስቀሳ ዘመቻ ላይ መሆኗ ከአካባቢው የሚወጡ ዘገባዎች ይናገራሉ።</p>


<p class="align-center"><a href="/Gazettas/Mebrek/info/Mebrek.sera.html">ከመብረቅ ጥር 6 ቀን 1991</a></p>

</body>
</html>	
