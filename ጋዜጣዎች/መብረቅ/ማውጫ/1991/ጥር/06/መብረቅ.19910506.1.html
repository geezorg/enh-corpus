<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>መብሩክ ጋዜጣ ታገደ ጋዜጠኞቹ ወደ መብረቅ ተዛውረዋል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">መብሩክ ጋዜጣ ታገደ ጋዜጠኞቹ ወደ መብረቅ ተዛውረዋል</h1>


<p>«ገና ከጅምሩ ብቃትና ጥናት የሌለው ምርምር ያልተካሄደበት የፕሬስ ህግ በነፃ የተደራጁትን ነፃ ጋዜጠኞችን ለ7 ዓመታት ያህል ሲያሰቃይ ለእስር ሲዳርግ መክረሙ ግልፅ ነው። ይሁንና እነዚህ መሰል ፈታኝ የመከራ ጊዜዎችን አልፎ ማሕበሩን ለማጠናከር በቅቷል» በማለት የመብሩክ ጋዜጣ ቃል አቀባይ በተለይ ለዚህ ጋዜጣ ዝግጅት ክፍል ስለመብሩክ ጋዜጣ መታገድ ይፋ አድርጓል።</p>

<p>ቃል አቀባዩ አያይዞ በመንግስት በኩል የነፃ ፕሬስን እገዛ ከማድረግ ይልቅ የተለያዩ የውስጥ መመሪያዎችን በማውጣት ፕሬሱ የሚወድቅበትን መንገድ በማመቻቸት ረገድ ለየት ያለ በአንድ በኩል በማስታወቂያ ሚ/ር በሌላ በኩል ደግሞ የፕሬሱን ፈቃድ ለንግድና ኢንዱስትሪ ሚ/ር በመስጠት የተዋከበ አሰራር እየተፈጠረ ነው ካለ በኋላ የመብሩክ አሳታሚ ድርጅት የአገር ውስጥ ገቢ የማዘጋጃ ቤትና ከትርፍ የሚገኝ ገቢ በሺዎች የሚቆጠር ገንዘብ እስከ 1991 ዓ.ም. በመክፈሉ የፋይናንስ ቢሮ «አስፈላጊውን ክፍያ ስላጠናቀቁ የሥራ ፈቃዳቸው ይታደስላቸ» ቢል ለ4 ዓመት ያህል ሁለት መቶ ብር ከፍለህ አላሳደስክም በማለት ጋዜጣውን ለ1 ዓመት አግዶታል።</p>

<p>እንደ ቃል አቀባዩ ገለፃ ከሆነ በራሱ በኢንዱስትሪ ሚ/ር ሁለት ዓይነት መመሪያ መኖሩና እንደኛው «ግዴታውን ተወጥቷልና ይታደስለት ሲል የለም የእኔ ህግ ደግሞ አግድ ነው የሚለኝ» እየተባባሉ ጋዜጣው በአንባቢ ዘንድ አግኝቶት የነበረውን ስምና ዝና ከንቱ እንዲሆንበት አድርጐታል። የመብሩክ ቃል አቀባይ አያይዞ ጋዜጣዋ በቀጣዩ የበጀት ዓመት እገዳዋን ጨርሳ የምትወጣ መሆኑን ገልጾ አብዛኞቹ የጋዜጣው መስራች ጋዜጠኞች በመብረቅ ጋዜጣ ዝግጅት ክፍል ተቀጥረው ግዴታቸውን በመወጣት ላይ መሆናቸውን ገልጿል።</p>


<p class="align-center"><a href="/Gazettas/Mebrek/info/Mebrek.sera.html">ከመብረቅ ጥር 6 ቀን 1991</a></p>

</body>
</html>	
