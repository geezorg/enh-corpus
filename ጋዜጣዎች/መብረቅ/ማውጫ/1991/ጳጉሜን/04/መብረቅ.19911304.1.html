<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያ መከላከያ ሠራዊት በሶማሊያ አዲስ ቦታ ተቆጣጠረ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የኢትዮጵያ መከላከያ ሠራዊት በሶማሊያ አዲስ ቦታ ተቆጣጠረ</h1>


<p>ከኢትዮጵያ የመከላከያ ሠራዊት ወታደራዊ ድጋፍ እንደሚያገኙ የሚነገርላቸው የሶማሊያ አንጃዎች ሰሞኑን ተጨማሪ የሶማሊያ ግዛት በቁጥጥር ሥር ማዋላቸውን የሞቃዲሾ የዜና ምንጮቹ ገለጹ።</p>

<p>ካራን የተባለው ዕለታዊው የሶማሊያ ጋዜጣን ዋቢ ያደረጉት እነዚህ ምንጮች እንደገለጹት ከሆነ የኢትዮጵያ የመከላከያ ሠራዊት እገዛ የሚደረግላቸው የአርአርኤ የዲጄል ሳልቬሽን አንጃዎች ሰሞኑን በደቡባዊ የታችኛው ሸበሌ አካባቢ የምትገኘውን ያክ ባራው የተባለች መንደርን በቁጥጥራቸው ስር እንዳደረጓት ተገልጿል። እነዚህ አፍቃሪ ኢትዮጵያ ዝንባሌ ይታይባቸዋል የሚባሉት የሶማሌ ሸማቂ ቡድኖች አካባቢውን ሲቆጣጠሩ ፀረ ታንክ ሮኬቶች እና ከባድ መሣሪያዎችን ታጥቀው እንደነበር ካራን ጋዜጣ በዘገባው ላይ አስፍሮታል። የደቡባዊ ሞቃዲሾ የጦር አበጋዝ ከሆኑት ሁሴን አይዲድ ጋር ጥላቻ ያላቸው እነዚሁ ታጣቂዎች ዋንኛ የጉዞ አቅጣጫቸው ኪሲማዩ ወደተባለው የሶማሊያ ከተማ እንደነበር በዘገባው ላይ ተጠቅሷል።</p>

<p>ኢትዮጵያ ተቃዋሚዎቿን በማደራጀት በኩል ሁሴን አይዲድ ከፍተኛ ሚና እንደተጫወቱ በማድረግ ትከስሳቸዋለች። አይዲድም ኢትዮጵያ ግዛታቸውን «ተዳፍራለች» ሲሉ ይከስሳሉ። በሌላ ዜና ሰሞኑን በአዲስ አበባ ከተማጊዮን ሆቴል ውስጥ የተሰባሰቡት የሶማሊያ አንጃዎች ስብሰባቸውን እስከ ትላንት ወዲያ እንደቀጠሉ ለጉዳዩ ቅርበትነት ካላቸው ወገኖች ለማወቅ ተችሏል። የስብሰባው ዋንኛ ዓላማ በሶማሊያ ውስጥ እርቀ ሰላም እንዲሰፍን ለማድረግ ነው ቢባልም። በተቃራኒው በኩል «እነዚህን የሶማሊያ ሹማምንቶች ኢትዮጵያን እንዲደግፉ እና አይዲድን እንዲወጉ ለማድረግ ነው» የሚል ስጋት ያለባቸው ወገኖች አሉ።</p>


<p class="align-center"><a href="/Gazettas/Mebrek/info/Mebrek.sera.html">ከመብረቅ ጳጉሜን 4 ቀን 1991</a></p>

</body>
</html>	
