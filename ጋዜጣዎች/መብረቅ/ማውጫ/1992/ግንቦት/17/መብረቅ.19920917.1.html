<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የፀጥታው ም/ቤት ሁለቱ አገሮች ያለምንም ቅድመ ሁኔታ እንዲወያዩ አስጠነቀቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የፀጥታው ም/ቤት ሁለቱ አገሮች ያለምንም ቅድመ ሁኔታ እንዲወያዩ አስጠነቀቀ</h1>


<p>በአሜሪካ የበላይነት እንደሚሽከረከር የሚነገርለት የፀጥታው ም/ቤት በኢትይኦጵያ እና በኤርትራ መንግሥታት ላይ ከሣምንት በፊት የጦር መሳሪያ መለዋወጫ እና ተሽከርካሪዎች ግዢ ያደረገው ማዕቀብ በሁለቱ አገሮች ተቃውሞ በገጠመው በዚህ ወቅት ሁለቱ አገሮች ያለምንም ቅድመ ሁኔታ ወደክብ ጠረጴዛ እንዲመጡ አስጠነቀቀ።</p>

<p>ኢንተር ታስ የተሰኘው የሩሲያ የዜና አገልግሎት ማክሰኞ ዕለት ባሰራጨው ዘገባው የፀጥታው ም/ቤት አባላት ማክሰኞ ዕለት ዝግ የሆነ ውይይት ካድረገ በኋላ በኢትዮጵያ እና ኤርትራ ሰሞኑን የጀመሩትን አዲስ ውጊያ እንዲያቆሙ አሳስቧል። እንደዜና ዘገባው ገለጻ ከሆነ የፀጥታው ም/ቤት አባላት በሁለቱ አገሮች ላይ የደረሰው ሰብዓዊ ኪሳራ አሳስቧቸዋል። የኢትይኦጵያ እና የኤርትራ መሪ ችግሩን በሰላማዊ መንገድ መፍታት እንዳለባቸው እና በአአድ በኩል ቀጥተኛ ያልሆነ ውይይት መጀመር እንዳለባቸው አሳስቧል ሲል ዘገባው ገልጿል። ይሁንና ኢትዮጵያ እና ኤርትራ ጥያቄውን ውድቅ ካደረጉት ምን ዓይነት እርምጃ እንደሚወሰድ ለጊዜው አልጠቀሰም።</p>

<p>በሌላ ተመሳሳይ ዜና የአውሮፓ ማኅበረሰብ እና የአአድ ልዩ መልዕክተኞች ሰሞኑን የጦርነቱን ማገርሸት አስታክከው የአ/አበባ እና ኤርትራ ከተሞችን ሲረግጡ ሰንብተዋል። የሁለቱም አገር ሠራዊት ከያዟቸው አካባቢዎች እንዲለቀቁ አስጠንቅቋል። የአውሮፓው ልዩ ልዑክ የሆኑት የጣሊያኑ ም/ጠ/ሚ/ር ሪኖ ሴሪ ለጋዜጠኞች በሰጡት አስተያየት «እኛ በመሥራት ላይ እንዲገቡ ለማስጀመር ነው ይህ እንደሚሆን እርግጠኛ ነኝ።» ብለዋል። ይሁንና ሁኔታው አስቸጋሪ እንደሆኑ ሳይጠቅሱ አላለፉም።</p>

<p>በማያይዝም «የተኩስ አቁም ስምምነት ሳይደረግ የአአድ የሰላም ሀሳብ ተግባራዊ ይሆናል ማለት ዘበት ነው ብለዋል። ለአአድ፣ አሜሪካ፣ የተመድ እና የዓለምአቀፉ ማኅበረሰብም አስቸጋሪ ደወል አሰምተዋል።</p>

<p>ይህ በዚህ እንዳለ የወቅቱ የአፍሪካ አንድነት ድርጅት ፕሬዝዳንትና የአልጄሪያው ፕሬዝዳንት ቡተፍሊካ በትናትናው ዕለት ለአጭር ጊዜ ጉብኝት ወደ አዲስ አበባ መምጣታቸው ታውቋል።</p>


<p class="align-center"><a href="/Gazettas/Mebrek/info/Mebrek.sera.html">ከመብረቅ ግንቦት 17 ቀን 1992</a></p>

</body>
</html>	
