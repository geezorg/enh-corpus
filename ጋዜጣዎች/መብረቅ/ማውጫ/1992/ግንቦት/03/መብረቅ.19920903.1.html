<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢመማ የሰማዕታቱንና የግፍ ሰለባዎቹን ለሶስተኛ ጊዜ ሊዘክር ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢመማ የሰማዕታቱንና የግፍ ሰለባዎቹን ለሶስተኛ ጊዜ ሊዘክር ነው</h1>


<p>አንጋፋው የኢትዮጵያ መምህራን ማህበር /ኢመማ/ በሰላማዊ ትግል መርህ የማህበሩን ህልውና ለማረጋገጥ፣ የአባላትን መብት ለማስከበርና ለትምህርት መስፋፋት የተገደሉና፣ የታሰሩ የተሰደዱና ከስራና ከመኖሪያ አካባቢያቸው የተፈናቀሉ መምህራንን በአንድነት ለማሰብ አቶ አሰፋ ማሩ በመንግሥት የፖሊስ ኃይል የተገደሉበት ሚያዝያ 30 ቀን 1987 የኢመማ በሰማዕታት ቀን ዘንድሮ ለ3ኛ ጊዜ ግንቦት 5 ቀን ከጠዋቱ 4 ሰዓት ጀምሮ በኢመማ ቅጥር ግቢ እንደሚዘከር አስታወቀ።</p>

<p>የኢመማ ተጠባባቂ ዋና ፀሐፊ አቶ አባተ አንጐሬ ለሪፖርተራችን በዓሉን አስመልክቶ እንደተናገሩት ሚያዝያ 30 ቀን የኢትዮጵያ መምህራን ማህበር የሰማዕታት ቀን ተብሎ እንዲወሰን በዓለም አቀፉ የትምህርት ድርጅት መወሰኑን አስታውሰው ኢመማም ጉዳዩን ለመንግሥት ቢያቀርም በአሁኑ ወቅት በሥልጣን ላይ ያለው የኢትዮጵያ መንግሥት በኢመማና በኢትዮጵያ ህዝብ የመማር ዕድል ላይ የሚከተለው አቋም ለኢትዮጵያ ሕዝብና ለኢመማ ግልፅ ቢሆንም በሰማዕታቱ ጥያቄ ላይ ምንም መልስ አልሰጠም ሲሉ ገልፀው አያይዘውም ኢመማ ለኢትዮጵያ መብት ክብርና ጥቅም ለኢትዮጵያ ህዝብ ትምህርት ከክልል ከፆታ፣ ከብሔረሰብ ብሔረሰብ በስፋትና በጥራት እንዲዳረስና በኢትዮጵያ ሰላማዊና ዴሞክራሲያዊ ሥርዓት እውን እንዲሆን 51 ዓመታት በትግል መስኩ ማስቆጠሩን አብራርተዋል።</p>

<p>አቶ አባተ የኢመማ አባላት በሶስቱም መንግሥታት ከጥቃት እንዳላመለጡ ጠቅሰው በዚህም የቀዳማዊ ኃ/ሥላሴ መንግሥት የ1953ቱን መፈንቀለ መንግሥት ሙከራን ይደግፋሉ በማለት በርካታ መምህራንን ገድለዋል። አስረዋል፣ ወደግዞት ሰደዋል፣ በመምህራን መሀከል ከ20 በላይ የደህንነት አባላትን መምህር አደርጐ በመቅጠር መምህራንን ለከፍተኛ መጉላላትና ስቃይ መዳረጉን አጣቅሰው የደርግ መንግሥትም በመነሻው የኢትይኦፕያ ሕዝብና የኢመማን ድምፅ በማስተጋባት ለሥልጣን ከበቃ በኋላ መስከረም 5 1967 የኢትዮጵያ መምህራን ማህበር በነቀምት ጠቅላላ ጉባዔ አድርጐ ለኢትዮጵያ ህዝብ የሚበጀው ሥርዓት እንዲመጣ በመጠየቁና በዚያው ዓመት ጅማ ላይ በተደረገ ቀጣይ ጉባዕ የደርግን አካሄድ በማጋለጡ ምክንያት «የአናርኪስት ቡችላ» የሚል ተቀፅላ ስም በመስጠት በርካታ መምህራን መግደሉን፣ ማሰሩን፣ ማሳደዱን ጠቁመው የወቅቱ የኢህአዴግ መንግሥትም ግንቦት 20 ቀን 1983 ዓ.ም ሥልጣን እንደያዘና በሰኔው ኮንፍረንስ የሽግግር መንግሥት ካቋቋመ ነሐሴ 1 ቀን 1983 ዓ.ም በሰጠው መረጃ መሰረት ሕጋዊነቱን ይዞ ለመንቀሳቀስ ቢድልም ማህበሩ ነሀሴ 16 ቀን 1984 ዓ.ም የኢመማን የዘመናው ችግሮች በ20 ጥያቄ በማጠቃለል ለሽግግር መንግሥቱ ጥይቄ በማቅረቡ ጥያቄውን በመመለስ ፋንታ ማህበሩን በተቃዋሚነት ጐራ በመፈረጅ ከ1985 ዓ/ም ጀምሮ ከፍተኛ ቁጥር ያላቸው መምህራን ተገድለዋል፣ ታስረዋል፣ ከሥራና ከመኖሪያቸው ተፈናቅለዋል። በግርፊያና በድብደባ አካለ ጎዶሎ መሆናቸውን መለስ ብለው አስታውሰዋል።</p>

<p>የኢመማ ተጠባባቂ ዋና ፀሐፊ አቶ አባተ አያይዘውም በአደባባይ የተገደሉት አሰፋ ማሩ የኢመማን ጉዳይ ለዓለም የሰራተኞች አስተዳደር ቦርድ ጄኔቫ ለማስረዳትና መረጃ ለማስጨበጥ ተንቀሳቅሰው ሲመለሱ የኢመማ ፕሬዝዳንት ዶ/ር ታዬ ወ/ሰማያት ያለምንም ወንጀል በመያዝ ወንጀለኛ አስመስሎ 18 ዓመት መፍረዱንም ጠቅሰዋል።</p>

<p>ተጠባባቂ ዋና ፀሀፊ ግንቦት 5 ቀን 1992 የሚከበረው የሰማዕት ቀን ሲከበር በሚቀጥለው መንግሥት ስለኢትዮጵያ ትምህርት ስለህዝቡዋ አንድነት ነፃነት ስለአገራዊ ሰላም እንዴት መስራት እንደሚቻል ለማስገንዘብ ችርም ዕቅድ አውጥቶ ጥሪ ማድረጉን ገልፀዋል።</p>


<p class="align-center"><a href="/Gazettas/Mebrek/info/Mebrek.sera.html">ከመብረቅ ግንቦት 3 ቀን 1992</a></p>

</body>
</html>	
