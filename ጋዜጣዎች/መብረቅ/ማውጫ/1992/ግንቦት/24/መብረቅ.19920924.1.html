<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአልጀርሱ የተናጠል ውይይት ቀጥሏል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የአልጀርሱ የተናጠል ውይይት ቀጥሏል</h1>


<p>የአአድ ባለሥልጣናትን ጨምሮ አሜሪካዊውና ጣሊያናዊ ልዩ ልዑክ እየመሩት ያለው የተናጠል ውይይት ከዚህ ቀደም ከተደረጉት ውይይቶች ጠንከር ብሎ እንደቀጠለ መሆኑ ተገልጿል።</p>

<p>ትናንት በተሰራጨው ዘገባ የሁለቱም ሀገራት ልዑካን በሰላም ሰነዱ ላይ የየራሳቸውን ተጨማሪ ሀሳብ እንዲካተት መጠየቃቸውና አንደኛው ለአንደኛው የሰላም ተገዢ አልሆነም እየተባባሉ እንደሆነ የተገለፀ ሲሆን ከዚሁም ጋር የኤርትራው ቃል አቀባይ አቶ የማነ ውይይቱን አስመልክተው በሰጡት መግለጫ ኢትዮጵያ በተኩስ አቁም ሰነዱ ላይ ካልፈረመች በድጋሚ የመውረር ፍላጐት እንዳላት ማየት ይቻላል ማለታቸው ተገልጿል።</p>

<p>በተጨማሪም የኤርትራ ው/ጉ/ሚ/ር ኃይሌ ወ/ተንሣይ አልጀርስ ላይ «ኢትዮጵያ በኤርትራ ላይ ባደረገችው ወረራ በርካታ ፋብሪካዎች ተዘግተዋል፣ የኤርትራ 50 ከመቶ መሬት በኢትዮጵያ ስር በመውደቁም መፈናቀል ይታያል። ኢትዮጵያ ይህን ተግባር የፈፀመችው ደግሞ ሆን ብላ የኤርትራን ኢኮኖሚያዊና ማህበራዊ ሂደት ለማደናቀፍ ነው» በማለት ገልፀዋል።</p>

<p>ይሁንና ኢትዮጵያ ማንኛውም አዲስ የፖለቲካ ውሳኔ የሚደረገው በሰሞኑ የዓውደ ግንባሩ ውጤት ተመርኩዞ መሆን እንዳለበት አስታውቃለች።በተጨማሪም ኤርትራ ከዚህ በኋላ ማድረግ ይገባታል ያሏቸውን ጉዳዮች በሰላም ሰነዱ ውስጥ እንዲካተቱ የምትፈልጋቸውን አንዳንድ ነጥቦች ው/ጉ/ሚኒስትር ስዩም መስፍን በዝርዝር አቅርበዋል።</p>

<p>በአልጀርስ የሚገኘው የቢቢሲ ዘጋቢ ትናንት ማለዳ እንዳስታወቀው ሁለቱ ተፋላሚዎች ከሚወዛገቡባቸው ቦታዎች በውጊያ ተፈታትሸው መውጣታቸው በመረጋገጡ ከእንግዲህ ወደሌላ ጦርነት እንዳይገቡ ግፊቱ ቀጥሏል። በተለይ ዩናይትድ ስቴትስና የአውሮፓ ኅብረት አደራዳሪዎች በአካባቢው የሚገኙት ሁለቱ በኢኮኖሚ የተጐዱና በርካታ ማህበራዊ ችግሮች ያሉባቸው አገሮች በጦርነት ለተንኮታኮተው ኢኮኖሚያቸው መንሰራራት የልማት ርዳታ ማግኘት የሚሹ ከሆነ ድርድሩ አስቸጋሪ ቢሆንም ከስምምነት ላይ መድረስ እንዳለባቸው ጫና ለማሳደር መሆኑ ተገልጧል። ዩናይትድ ስቴትስ የአልጄሪያን የአደራዳሪነት ሚና ብትደግፍም የኢትዮጵያን በኤርትራ ላይ የኃይል የበላይነት ማሳየት ግን እንደማትቀበለው ገልጣለች።</p>

<p>ቀጥተኛ ባልሆነ መንገድ አልጀርስ ውስጥ ለሁለቱ ሀገራት የው/ጉ/ሚ/ር ባለሥልጣናት እየተደረገ ያለው ውይይት ውጤት ኖረውም አልኖረውም ኤርትራ እንደማትቅበለው ገልፃለች በማለት ሮይተር ዘግቧል።</p>

<p>የአልጀርሱ ቀጥተኛ ያልሆነ ድርድር ግንቦት 23 ቀን 1992 ዓ.ም እንዳበቃ ምናልባት ሁለቱ ተደራዳሪዎች በዛሬው ቀን የፊት ለፊት ውይይት ያካሂዳሉ ተብሎ ይጠበቃል።</p>


<p class="align-center"><a href="/Gazettas/Mebrek/info/Mebrek.sera.html">ከመብረቅ ግንቦት 24 ቀን 1992</a></p>

</body>
</html>	
