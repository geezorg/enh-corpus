<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ወያኔ ከሱዳን ገበሬዎች የነጠቀውን የእርሻ መሬትና መሣሪያ ሊመልስ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ወያኔ ከሱዳን ገበሬዎች የነጠቀውን የእርሻ መሬትና መሣሪያ ሊመልስ ነው</h2>


<p>ኢትዮጵያ እና ጐረቤት ሱዳን ከዛሬ አምስት ዓመታት በፊት በጋራ ድንበሮቻቸው አካባቢ በነበረው የእርሻ መሬት ውዝግብ የተነሳ የገቡትን ያለመግባባት በሰላማዊ መንገድ የመፍታት አዝማሚያ እያሳዩ መሆናቸው ታወቀ።</p>

<p>ዲፒኤ የተሰኘው የዜና አገልግሎት ሰሞኑን የኢትዮ ሱዳንን ግንኙነት በማስመልከት ከካርቱም ባሰራጨው ዘገባው የኢትዮጵያ መንግሥት በሁለቱ አገሮች መካከል የነበረው ግንኙነት ወደሻከረ ደረጃ በተቃረበበት በ1995 እ.ኤ.አ አካባቢ ከሱዳን ገበሬዎች ላይ «የወሰዳቸውን» የእርሻ መሬትና ማረሻ መሣሪያዎች (ማሽኖችን) ለመመለስ መወሰኑን የዜና አገልግሎቱ አስታውቋል። ካርቱም ውስጥ እንደሚሰራጨው ዕለታዊ አልሺራ ጋዜጣ ዘገባ ከሆነ በሁለቱ አገር ገበሬዎች መካከል በእርሻ መሬት ላይ ለተፈጠረው ያለመግባባት እና በጊዜው በመንቀሳቀስ ላይ በነበረው የኢትዮ-ሱዳን መንግሥታት የዲፕሎማሲያዊ ግንኙነት ሳቢያ የሱዳን ገበሬዎች ወደኢትዮጵያ ድንበር ተጠግተው እንዳያርሱ ተከልክለው መቆየታቸውን አውስቶ ኢትዮጵያ በአሁኑ ሰዓት የማረስ መብታቸውን የተነፈጉት የሱዳን ገበሬዎች በድንበሮቹ አቅራቢያ በመጠጋት ዕለታዊ ተግባራቸውን መፈጸም እንደሚችሉ የኢትዮጵያ መንግሥት ከስምምነት ላይ መድረሱን ጋዜጣው ገልጿል።</p>

<p>በ1995 እ.ኤ.አ ኢትዮጵያና ሱዳን በአብዱል ራፊ አልሁመራ እና አል መተማ በተባሉት ወረዳዎች ውስጥ መጠነኛ የሆነ የወታደራዊ ግብግብ ፈጥረው እንደነበር የሚዘነጋ አይደለም። በጊዜው ኢትዮጵያ በግዛቷ የሱዳን ሕዝቦች ነፃ አውጪ ሰራዊትን ታግዛለች በማለት ሱዳን ከፍተኛ ውንጀላ ስታሰማ መቆየቷ አይዘነጋም። በተለይ ኩርሙክ ተብሎ በሚጠራው አካባቢ የሱዳን አማፂያኖች በስፋት መንቀሳቀሳቸው ሁኔታውን አባብሶት እንደነበር ይኸው የአል ሸፊ ጋዜጣ ዘገባ ያመለክታል። የሱዳን የገበሬዎች ማኅበር ምክትል ሊቀመንበር የሆኑት አባስ አል አዋድ አል አሚንለዚሁ ዕለታዊ ጋዜጣ እንደገለጹት ከሆነ የኢትዮጵያ መንግሥት በስምምነቱ የሚታወቀውን የሁለቱ አገሮች ድንበር አቅራቢያ የሚገኘውን መሬት እና «በኃይል» የተወሰዱትን የእርሻ መሳሪያዎችን ለመመለስ ከውሳኔ የደረሰው የሁለቱ አገር ተወካዮች ሰሞኑን የጋራ ድንበር ከተማ በሆነችው ዶካ ውስጥ ባካሄዱት ውይይት ላይ መሆኑን ጋዜጣው ገልጿል። ይህ «የመሬት ላራሹ» የመመለስ ስምምነት በሁለቱ አገሮች መካከል ከጊዜ ወደጊዜ እየተሻሻለ ለመጣው ዲፕሎማሲያዊ ግንኙነት አንዱ መግለጫ መሆኑን ዘገባው ጠቅሷል። የሱዳኑ ፕ/ት በሁለቱ አገሮች መካከል ያለውን ቅራኔ ለመቅረፍ ከወራት በፊት አ/አበባ ውስጥ በመገኘት ከአገሪቱ ከፍተኛ ባለሥልጣናት ጋር ገንቢ ውይይት ማድረጋቸው የቅርብ ጊዜ ትዝታችን ነው።</p>


<p class="align-center"><a href="/Gazettas/Mebrek/info/Mebrek.sera.html">ከመብረቅ የካቲት 9 ቀን 1992</a></p>

</body>
</html>	
