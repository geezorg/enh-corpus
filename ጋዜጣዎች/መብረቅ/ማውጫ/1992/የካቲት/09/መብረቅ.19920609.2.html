<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያ ሚግ-21 ጄቶች ዳግም በእስራኤል እጅ ሊዳሰሱ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የኢትዮጵያ ሚግ-21 ጄቶች ዳግም በእስራኤል እጅ ሊዳሰሱ ነው</h1>


<p>የኢትዮጵያ አየር ኃይል እስከ አሁን ድረስ ሲጠቀምባቸው የቆየውን የተዋጊ ሚግ 21 አይሮፕላኖችን ይዞታ ለማሻሻል አዲስ የዋጋ ማሻሻያ መውጣቱን ዘገባዎች ጠቆሙ።</p>

<p>በምድረ እስራኤል የሚታተመው እና በተለያዩ የንግድ አውታሮች ላይ ዜና በማቅረብ የሚታወቀው «ግሎብ ኤረና» የተሰኘው ጋዜጣ ሰሞኑን እንደዘገበው ከሆነ ኢልቢት ሲስተም የተሰኘው የእስራኤል የአውሮፕላን ጥገና ኩባንያ ንብረትነታቸው የኢትዮጵያ መንግሥት የሆኑ ሚግ 21 አውሮፕላኖችን የብቃት ጥራትና ወደተሻለ ደረጃ ለመለወጥ ከዚህ ቀደም የገባውን ቃሉን እንደገና በማሻሻል ላይ ይገኛል ተብሏል ይህ የተጠቀሰው አይሮፕላኖችን የማሻሻል ዕቅድ በተገቢው ወቅት ተቀላጥፎ ለመሥራት የባጀት እጥረት ገጥሞት እንደነበር ታውቋል።</p>

<p>ይኼው የአልቢት ሲስተም ድርጅት ለኢትዮጵያ መንግሥት በቅርቡ አስታውቋል በተባለው መልዕክቱ ድርጅቱ የኢትዮጵያ ሚግ ጄቶችን በአነስተኛ ዋጋ አሻሽሎ በተግባር ላይ እንዲውሉ ለማድረግ ፍላጐት እንዳለው ማስታወቁ ተዘግቧል። ይኸው የአውሮፕላኖቹን የማደስ ፕሮጀክት ቀደም ሲል በወጣው ስምምነት መሠረት ወደ130 ሚሊዮን የአሜሪካ ዶላር ወጪ ይጠይቃል ተብሎ ነበር የተገለጸው። አልቢይት ጨረታውን ካሸነፈ በኋላ አጠቃላይ ወጪው 30 ሚሊዮን የአሜሪካ ዶላር እንደማይዘል አስታውቋል።</p>

<p>ከኢትዮጵያ መንግሥት ጋር ቁርኝት አለው የተባለው ይኸው የእስራኤሉ በአይሮፕላን እድሳት የተካነው ድርጅት የሚግ 21 አይሮፕላኖቹን እድሳት በቀላል ደረጃ እና በዝቅተኛ ዋጋ እንደሚያከናውነው ተገልጿል። የአሊቢት ሲስተም ፕሬዝዳንት የሆኑት ጆሴፍ አኪርማን ይኼንኑ የ«ግሎብ» ዜና በማረጋገጥ ድርጅታቸው እስከአሁን ድረስ ፕሮጀክቱን ተግባራዊ ከማድረግ የተቆጠበው በገንዘብ እጥረት እንደሆነ አስታውቀዋል።</p>

<p>ኢትዮጵያ ከኤርትራ መንግሥት የወረራ ጦርነት ከተከፈተባት ጊዜ ጀምሮ የእስራኤል መንግሥት አንጋፋዎቹን የኢትዮጵያ ተዋጊ አውሮፕላኖችን ላንሰር በሆነ ቴክኖሎጂ ለመለወጡ የተለያዩ ውሎችን ማድረጉ አይዘነጋም። ኢትዮጵያ እና ኤርትራ ለወታደራዊ ብቃታቸው ሲሉ የዘመናዊ የጦር መሣሪያዎች ባለቤት ከመሆናቸው ባሻገር በየቀኑ ለወታደራዊ እንቅስቃሴያቸው በግምት 1 ሚሊዮን የአሜሪካ ዶላር ወጪ እያደረጉ እንደነበረ ይነገራል።</p>


<p class="align-center"><a href="/Gazettas/Mebrek/info/Mebrek.sera.html">ከመብረቅ የካቲት 9 ቀን 1992</a></p>

</body>
</html>	
