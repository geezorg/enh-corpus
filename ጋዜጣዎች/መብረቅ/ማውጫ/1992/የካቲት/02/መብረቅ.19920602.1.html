<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ለኢትዮጵያ የሰጠነው ትዕግስት አልቋል»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«ለኢትዮጵያ የሰጠነው ትዕግስት አልቋል»</h1>

<p class="align-right">የኤርትራው ሸንጐ</p>


<p>ሰሞኑን ለስብሰባ የተቀመጠው የኤርትራ መንግሥት ፓርላማ በወቅታዊ አገራዊ ጉዳዮች ላይ ውይይት በማድረግ አለምአቀፉ ማኅበረሰብ በኢትዮጵያ መንግሥት ላይ ጫና እንዲያደርግ ጥሪ አቀረበ።</p>

<p>ለሁለት ቀናት የዘለቀው የሸንጐው ስብሰባ በስተመጨረሻ ላይ ባወጣው መግለጫ በአአድ የቀረበው የሰላም ሃሳብን ኢትዮጵያ እንድትቀበለው ጫና ይደረግ ዘንድ ለፀጥታው ም/ቤት ለአአድ እና ለአውሮፓ ማኅበር በላከው ደብዳቤ ላይ ገልጿል። ም/ቤቱ በማያያዝም «ኢትዮጵያን እራሷን የምታውቀበት ጊዜ ያለቀለት ይመስላል። ከእንግዲህ በኋላ ኢትዮጵያ ወደ ሌላኛው ጦርነት እንዳትገባ እርምጃ ሊወሰድ ይገባል» ሲል ማሳሰቢያ ቢጤ መግለጫ አሰራጭቷል።</p>

<p>ይኸው በፍርሃት እንደተዋጠ የሚነገርለት የኤርትራ ሸንጐ በመቀጠልም «ኢትዮጵያ ጦርነቱ የሚጀመርበትን ቀን እየተጠባበቀች እና ለእልቂትም እየተዘጋጀት መሆኗን የዓለም ማኅበረሰብ ሊዘነጋው አይገባም» በማለት ስጋቱን አስታውቋል። በአሁኑ ሰዓት በድንበሩ አካባቢ «ምንም ዓይነት ሰላም ምንም ዓይነት ጦርነት የለም» የሚለው የኤርትራው ሸንጐ አንዳንድ አገሮች ለኢትዮጵያ ይሰጡ የነበረውን የልማት እርዳታ በጦርነቱ ሳቢያ በማቋረጣቸው «ምስጋና ይድረሳችሁ» ሲል አወድሷቸዋል። ሸንጐው በሌላው የመወያያ ርዕሱ ላይ በዜግነታቸው «ኢትዮጵያዊ ሆነው» በግፍ ወደኤርትራ ተባርረዋል ስላላቸው ስደተኞች እና «ከፖለቲካ ጋር ምንም ዓይነት ንክኪነት የላቸውም» ስለሚላቸው በእሥር ላይ ስለሚገኙ 1500 ወጣት ኤርትራውያን ጉዳይ የዓለም ሕዝብ ጆሮውን ለኤርትራ እንዲያውስ ተማጽኗል።</p>

<p>የኤርትራው ሸንጐ በቀጣይነት የተወያየበት ጉዳይ በአገሪቱ ውስጥ መካሄድ ስለሚገባው የብሔራዊ ምርጫ ሲሆን ይኸው በኢትዮ ኤርትራ ድንበር ጦርነት ምክንያት ካለፈው ዓመት የተሸጋገረ ሲሆን በዚሁ መልኩ «በቅርቡ ሁኔታዎች ሲመቻቹ» ምርጫው ሊካሄድ እንደሚችል ውሳኔ አስተላልፏል። የኤርትራ ብሔራዊ የምርጫ ቦርድ ባለፈው ዓመት ምርጫ ከማካሄድ የዘለለው «ኤርትራውያን በአገር ውስጥ ሆነ ከአገር ውጪ የሕዝባቸውን ሰላም እና ነፃነት ለመጠበቅ በጥድፊያ ላይ ናቸው» የሚል ምክንያት በማቅረብ ነበር። ይኼው የሸንጐ ስብሰባ የኢትዮ ኤርትራ ጦርነት የአስመራ መንግሥትን ኢኮኖሚያዊ ዕድገትን እንዳቀጨጨው ሳይገልጽ አላለፈም።</p>


<p class="align-center"><a href="/Gazettas/Mebrek/info/Mebrek.sera.html">ከመብረቅ የካቲት 2 ቀን 1992</a></p>

</body>
</html>	
