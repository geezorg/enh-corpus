<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የምርኮኛው ልውውጡ የቀድሞ ጦርንም እንዲያካትት ጥሪ ቀረበ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የምርኮኛው ልውውጡ የቀድሞ ጦርንም እንዲያካትት ጥሪ ቀረበ</h1>


<p>በጦርነቱ የተገኘው ድልና የሰላም ስምምነቱ ዘላቂ ሰላምን የሚያረጋግጥ እንጂ ቀጣይ ቁርቋሶን የሚጋብዝ እንዳይሆንና ከኢትዮጵያ ብሔራዊ ጥቅም ጋር በጥብቅ የተቆራኘ እንዲሆን የኢትዮጵያውያን ዴሞክራሲያዊ ፓርቲ (ኢዴፓ) አሳሰበ።</p>

<p>ኢዴፓ ትላንት ሰኔ 14/1992 «የሰላም ስምምነቱ ዘላቂ ሰላም ሊያመጣ የሚችለው የኢትዮጵያውያን ብሔራዊ ጥቅም በተሟላ መልኩ ሲያስጠብቅ ብቻ ነው» በሚል ርዕስ ባወጣው መግለጫ ከኤርትራ ጋር በሚደረገው የሰላም ስምምነት መንግሥት ለዘላቂ ሰላምና ለኢትዮጵያ ብሔራዊ ጥቅም ሲባል መወሰድ የሚገባውን የመፍትሔ እርምጃዎች ያላቸውን ስድስት ነጥቦች አስፍሯል።</p>

<p>ኢዴፓ በመግለጫው የኢትዮጵያን ታሪካዊ ሂደት ተንትኖ «የባህር መብት ጥያቄ የኢትዮጵያ ህዝብ አንገብጋቢ ጥያቄ መሆኑ በመረጋገጡ ይህን የሕዝብ ጥያቄ በሰላማዊ በፖለቲካዊና ዴሞክራሲያዊ መንገድ መፍትሔ ለማግኘት በአሁኑ ወቅት በኢትዮጵያና በኤርትራ መካከል በመካሄድ ላይ የሚገኘው የሰላም ድርድር ሊታለፍ የማይገባው ታሪካዊ አጋጣሚ ነው» ሲል ገልጿል።</p>

<p>ይህ ካልሆነ የሚለው የድርጅቱ መግለጫ «ይህ ካልተካተተ ጦርነቱና የተገኝውል ድል ያለምንም ምክንያት የተደረገ ጦርነት ውጤቱንም ውል አልባ ጦርነቱም የመቆም ሳይሆን ገና የጦርነት መጀመር የሚያሳይ ነው» ሲል አስፍሯል። በተጨማሪም የጦር ምርኮኞች እና እስረኞች ልውውጥ ጉዳይ ቀደም ሲል ሻዕቢያ በጫካ ትግል በነበረበት ወቅትም ሆነ የመንግሥትነት ሥልጣን በያዘበት ወቅት በቁጥጥር ሥር ያዋላቸውን የጦር ምርኮኞች እና እስረኞችን ጭምር ያካተተ እንዲሆን ጠይቋል።</p>


<p class="align-center"><a href="/Gazettas/Mebrek/info/Mebrek.sera.html">ከመብረቅ ሰኔ 15 ቀን 1992</a></p>

</body>
</html>	
