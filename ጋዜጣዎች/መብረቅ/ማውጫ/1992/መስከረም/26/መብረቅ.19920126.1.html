<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያ ያሰረችው የውጭ ጋዜጠኛ እንዲፈታ ተጠየቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢትዮጵያ ያሰረችው የውጭ ጋዜጠኛ እንዲፈታ ተጠየቀ</h1>


<p>በኢትዮጵያ ግዛት ውስጥ ሲንቀሳቀስ የነበረ አንድ የጐረቤት አገር ጅቡቲ ጋዜጠኛ ደብዛው መጥፋቱ ያሳሰባቸው ወገኖች ጋዜጠኛው በአስቸኳይ ይለቀቅ ዘንድ ለሁለቱ አገሮች ባለሥልጣናት ጥሪያቸውን አቀረቡ።</p>

<p>ተቀማጭነቱ ፈረንሳይ ፓሪስ የሆነው ድንበር የለሽ ጋዜጠኞች ማህበር ሰሞኑን ባወጣው መግለጫው ጋዜጠኛ አሚር አድዋሂ ካለፉት ሶስት ወራት ጀምሮ ኢትዮጵያ ውስጥ በእሥር ላይ መቆየቱን ጠቁሞ የዚህ ጋዜጠኛ ጉዳይ እንዳሳሰበው ለጅቡቲው የውጭ ጉዳይ ሚኒስትር ዓሊ አብዲ ፋሪህ እና ለኢትዮጵያው የፍትህ ሚኒስትር አቶ ወረደ እወልዱ ወልዴ ጋዜጠኛው አቅርቧል። እንደ ድንበር የለሹ የጋዜጠኞች ማኅበር (ሪፖርተር ሳን ፍሮንቲየር) አገላለፅ በጅቡቲ ውስጥ በተቃዋሚነት ከሚፈረጅቱ ፓርቲዎች መካከል አንዱ ለሆነው ብሔራዊ ዲሞክራሲያዊ ፓርቲ ልሳን የሆነው ሪፐብሊክ ለተሰኘው ጋዜጣ ዋና አዘጋጅ የሆነው አሚር አዲዋህ እና ሌሎች ጓደኞቹ የተያዙት ሃረር ከተማ ውስጥ በመዝናናት ላይ ሳሉ የጅቡቲ መንግሥት ለኢትዮጵያ መንግሥት ባቀረበው ጥያቄ መሰረት የአካባቢው የመንግሥት ፖሊሶች እንዳሰሯቸው ተገልጿል።</p>

<p>የጋዜጣው ዋና ፀሐፊ የሆኑት ሮበርት ሚናርድ በበኩላቸው በሰጡት አስተያየት አሚር የሰራው ጥፋት ሙያዊ ግዴታውን የጋዜጣው ዋና አዘጋጅ ሆኖ በመወጣት ላይ ሳለ ስልሆነ በተፈፀመው ስህተት የተነሳ ስለ ሪፐብሊክ ጋዜጣ ስም ያለ አንዳች ድርድር አባሉ (አሚር) እንዲለቀቅለት ለኢትዮጵያ መንግሥት ጥሪ አቅርቧል። ጋዜጠኛ አሚር ከድርጅቱ ጋዜጣ በተጨማሪ የፓርቲው ተለዋጭ አባልነት ቦታን የተሰጠው ሲሆን የጅቡቲ መንግሥት እርሱን ጨምሮ በሰላሳ አንድ የብሔራዊ ዲሞክራሲያዊ ፓርቲ አባላት ላይ የመሰረተው ክስ በመጭው ጥቅምት 2/1992 መታየት እንደሚጀምር ተያይዞ ከደረሰን ዜና ለመረዳት ተችሏል።</p>

<p>ይህ ከሶስት ወራት በላይ በኢትዮጵያ እሥር ቤት ውስጥ «በመጥፎ» ሁኔታ ታግቶ የሚገኘው የጅቡቲ ተወላጅ የሆነው ጋዜጠኛ ስለመታሰሩ እና ስለደረሰበት በደል ከኢትዮጵያ መንግሥት በኩል የተሰጠ ምንም ዓይነት ማስተባበያ የለም።</p>


<p class="align-center"><a href="/Gazettas/Mebrek/info/Mebrek.sera.html">ከመብረቅ መስከረም 26 ቀን 1992</a></p>

</body>
</html>	
