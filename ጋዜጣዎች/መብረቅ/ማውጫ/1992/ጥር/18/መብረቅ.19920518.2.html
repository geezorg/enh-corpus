<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የመብረቅ ጋዜጣ መስራችና ም/አዘጋጅ ተፈረደበት</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የመብረቅ ጋዜጣ መስራችና ም/አዘጋጅ ተፈረደበት</h1>


<p>የመብረቅ ጋዜጣ ምክትል አዘጋጅ ጋዜጠኛ ተሳህለነ መንገሻ ዓርብ በከፍተኛው ፍ/ቤት 2ኛ ወንጀል ችሎት ቀርቦበት በነበረው የፕሬስ ክስ የአንድ ዓመት እሥራት ተፈረደበት።</p>

<p>ጋዜጠኛ ተሳህለነ መብሩክ/መብረቅ ጋዜጣ በምክትል አዘጋጅነት እና በተጠባባቂ አዘጋጅነት ከጋዜጣው ምስረታ ጀምሮ ያገለገለ ሲሆን በተለያዩ ጊዜያት ተደጋጋሚ እስርና እንግልት ደርሶበታል።</p>

<p>«በረኸኞቹ ያለወታደራዊ ሳይንስ በማዕረግ ተንበሸበሹ» ተብሎ የተፃፈውን ዜና በመቃወም በተመሰረተበት ክስ ለረጅም ዓመታት በእስርና በቀጠሮ ሲጉላላ ቆይቶ ያለፈው ዓርብ ጥር 12 1992 ዓ.ም አንድ አዓመት እስራት ተፈርዶበታል።</p>

<p>ዛሬ በከፍተኛ የመኮንነት ማዕረግ ላይ የሚገኙ የመራኢው መንግሥት ወታደራዊ ባለሥልጣናት በጊዜው «ታጋይ» እንደነበሩ የሚታወቅ ሲሆን ጋዜጣው ለእነዚህ ሰዎች የተሰጠውን ወታደራዊ ማዕረግ ምስጢር ቀድሞ ለሕዝብ ጆሮ በማድረሱ እንደበደለኛ ተቆጥሮ አዘጋጆቹ በወቅቱ በእስር ተጉላልተዋል።</p>

<p>የዜናው መሰረታዊ ዓላማ ያለወታደራዊ ሳይንስ ከፍተኛ የመኮንነት ማዕረግ የተሰጣቸውን ሰዎች ለሕዝብ ማሳወቅ በመሆኑ በወቅቱ ተጽፎ ለንባብ ከወጣ ማግስት ጀምሮ አዘጋጁ ምክትል አዘጋጁና ሜክአፕ ኤዲተሩን ጨምሮ ከአንድ ወር ለበለጠ ጊዜ መታሰራቸውን የጋዜጣው ዝግጅት ክፍል አስታውሶ በወቅቱ በፍርድ ሂደቱ ተጠቃሾቹ መኮንኖች ለፍርድ ቤት ቀርበው ከየትኛው ወታደራዊ ሳይንስ እንደተመረቁ ምስክርነታቸውን እንዲሰጡ በአዘጋጆቹ ቢጠየቅም ዳኛው የመኮንኖቹን ክብር መንካት ነው በሚል ሣይጠሯቸው ቀርተዋል። በዚህ ወቅት የአዘጋጆቹን ጥያቄ የቀኝ ዳኛዋ ተቀብለው «ይምጡ ማንም ከሕግ በላይ አይደለም» ብለው መናገራቸው አስታውሶ የመሀል ዳኛው ለባለሥልጣናቱ በመቆም በፍርድ ቤቱ አይቀርቡም ብለዋል።</p>

<p>በጋዜጣው በወቅቱ የተጻፈውና አዘጋጆቹ የተከሰሱበት ዜና ከአራት ወራት በኋላ ሜ/ጄ/ል ኃየሎም አርአያ ሲሞቱ ይፋ መደረጉ የሚታወስ ሲሆን የጋዜጣው ስህተት ምኑ ላይ እንደነበር በፍርድ ሂደቱ ጋዜጠኞቹ ማወቅ ተስኗቸው እንደነበር ተጠቅሷል።</p>


<p class="align-center"><a href="/Gazettas/Mebrek/info/Mebrek.sera.html">ከመብረቅ ጥር 18 ቀን 1992</a></p>

</body>
</html>	
