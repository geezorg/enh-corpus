<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ጦርነቱን ለመቋጨት ኢትዮጵያ ለአፍሪካውያን ውሳኔ ትገዛለች»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«ጦርነቱን ለመቋጨት ኢትዮጵያ ለአፍሪካውያን ውሳኔ ትገዛለች»</h1>

<p class="align-right">አቶ ስዩም መስፍን</p>


<p>የኢትዮጵያን ሉዓላዊነት በመጣስ የኤርትራ መንግሥት የፈጸመው የወረራ ዘመቻን ለመቋጨት የኢትዮጵያ መንግሥት የበኩሉን ጥረት እንደሚያደርግ እና ኢትዮጵያ በአፍሪካውያን ውሳኔዎች እንደምትገዛ አቶ ስዩም መስፍን ገለፁ።</p>

<p>የሁለቱ ሀገሮች የገቡበትን የጦርነት ጡዘት ለማላላት አአድ በሰላም መፍትሔነት ያቀረበውን የማብራሪያ ሰነድን ለኢትዮጵያ መንግሥት ካቀረበ በኋላ ከኢትዮጵያ ጠ/ሚ/ር መለስ ዜናዊ ለአልጄሪያው ፕ/ት አቡድልአዚዝ ቡተፍሊቃ የተላከውን ደብዳቤ ያደረሱት የው/ጉ/ሚ/ር ስዩም መስፍን አልጀርስ ላይ ለጋዜጠኞች በሰጡት አስተያየት ኢትዮጵያ ከኤርትራ መንግሥት ጋር የተጋረጠባትን ጦርነት ለመቋጨት አአድ ባቀረበው የሰላም ሃሳብ ላይ እንደምትስማማ መግለፃቸው ታውቋል።</p>

<p>ምንም እንኳን የው/ጉ/ሚ/ሩ ወደአልጀርስ ይዘውት የተጓዙት የአቶ መለስ መልዕክት ለጊዜው በውል ባይታወቅም አአድ ሁለቱን ተፋላሚ ሀገሮች ለማስታረቅ ያቀረበው የቴክኒክ አፈፃፀም ቀደም ሲል ለኢትዮጵያና ለኤርትራ መግንሥታት ያቀረበ ሲሆን የአቶ መለስም ደብዳቤ ከዚሁ ውጪ እንደማይዘል እና ኢትዮጵያ ለጠየቀችው የቴክኒክ ማብራሪያ አአድ ባለፈው ታኅሳስ ወር ውስጥ ምላሽ የሰጠ ሲሆን የው/ጊ/ሚ/ር ስዩም መስፍን ቅዳሜ ዕለት ለአልጄሪያው ፕ/ት ቡተፍሊቃ ያደረሱት መልዕክት ኢትዮጵያ በቀረበላት ማብራሪያ ላይ የሰጠችው ምላሽ ሣይሆን እንዳልቀረ ተገምቷል።</p>

<p>የኤርትራ መንግሥት በባድመ አውደግንባር በደረሰበት ሽንፈት የተነሳ ለአአድ የሰላም እና የቴክኒካዊ ማብራሪያዎች ተገዢ እንደሆነ ቀደም ሲል መግለጹ የሚዘነጋ አይደለም። የው/ጉ/ሚ/ር ስዩም መስፍን በአልጀርስ ቆይታቸው ከፕ/ት ቡተፍሊቃ ጋር ያደረጉት ረጅም ሰዓታት የፈጀው ውይይት በጣም እንዳስደሰታቸው «ፕ/ት ቡተፍሊቃ የድንበር ግጭቱ እንዲወገድ ሙሉ ፍላጐት እንዳላቸው አረጋግጠውልኛል» ማለታቸውም ይኸው ከአልጀርስ የደረሰን ዘገባ ያመለክታል።</p>

<p>ጦርነቱ በቅርቡ ሊወገድ እንደሚችል ለቀረበላቸው ጥያቄ አቶ ስዩም የሰጡት ምላሽ ዋና ጉዳዩ በዚሁ ዙሪያ እንደሚሆን ጠቅሰው ኤርትራ በወረራ የያዘችውን የኢትዮጵያ መሬት ለቃ እንድትወጣ መደረጉ ቅድሚያ ጉዳይ እንደሆነ አስታውቀዋል።</p>


<p class="align-center"><a href="/Gazettas/Mebrek/info/Mebrek.sera.html">ከመብረቅ ጥር 18 ቀን 1992</a></p>

</body>
</html>	
