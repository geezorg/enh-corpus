<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሁለት የአየር መንገድ ፓይለቶች ለሻዕቢያ ገንዘብ ሲያሻግሩ ተያዙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ሁለት የአየር መንገድ ፓይለቶች ለሻዕቢያ ገንዘብ ሲያሻግሩ ተያዙ</h1>


<p>የኢትዮጵያ አየር መንገድ ባልደረቦች የሆኑ ሁለት ፓይለቶች የኤርትራን ናቅፋ (ገንዘብ) እና ዶላር በሚያበሩበት አውሮፕላን ከሃገር ሊያስወጡ ሲሞክሩ ተይዘው በቁጥጥር ስር እንደሚገኙ ከአየር መንገድ በተገኘው የውስጥ አዋቂ ምንጮቻችን ዘገባ ለማወቅ ተችሏል።</p>

<p>ባለፈው ሳምንት አጋማሽ ካፒቴን አብርሃም ግርማ እና ካፒቴን ግርማ እሸቴ የተባሉ (የኢትዮጵያ አየ መንገድ ንብረት የሆነውን አውሮፕላን ወደካይሮና ጅቡቲ የሚያበሩ) በሚያበሩት አውሮፕላን ይዘው ኬንያ ለሚጠብቃቸው «ሥጡት ለተባሉት ኤርትራዊ ወኪል» ለመስጠት ገንዘቡን በሳምሶናይት ይዘው ወደ አውሮፕላን ሲገቡ መያዛቸውን እኒሁ ምንጮቻችን ገልጸዋል።</p>

<p>ግምቱ ከ100 ሺህ በላይ ነው የተባለለት ይህ በሳምሶናይት የተያዘው ዶላርና የኤርትራ ናቅፋ ስማቸው አቶ ሙፍታህ ሳላ እና አቶ ሙፍታህ በተባሉ ሁለት ግለሰቦች አማካኝነት እንደተሰጣቸውና ከአዲስ አበባ በፓይለቶቹ አማካኝነት እንደተሰጣቸውና ከአዲስ አበባ በፓይለቶች አማካኝነት ወጥቶ ከኬንያ የሚያቀበላቸውም ሰው ናቅፋውን ወደ አስመራ እንደሚልከው ይኸው ዘገባ ያመለከተ ሲሆን የሁለቱም ሙፍታሆች ቤት ሲፈተሽም የ14 ሀገሮች የተለያየ መጠን ያለው በርካታ ገንዘብ መገኘቱን ለማወቅ ተችሏል።</p>

<p>በማንኛውም የአየር መንገድ ህግ መሠረት አንድ ፓይለት የሀገሩን ታላቅ ንብረት ይዞ ከሃገር ወደ ሃገር የሚጓዝና ከዚህም በላይ ክቡር የሆነውን የሰውን ልጅ ሕይወት በአደራነት ተረክቦ የሚገኝ በመሆኑ ወደአውሮፕላኑ ሲገባ ከማይፈተሹት ውስጥ በግንባር ቀደምትነት የሚመደብ መሆኑ ይታወሳል።</p>

<p>ኤርትራና ኢትዮጵያ ሰላማዊ በሆነው ወዳጅነታቸው ወቅት ከፍተኛ የሆነ የኤርትራ ናቅፋ ወደሃገር ውስጥ የገባ ቢሆንም አሁን ይህ ወዳጅነት እሳት የገባው ገለባ ከሆነ በኋላ በስምምነታቸው መሠረት የአንድ ለአንድ ገንዘብ አጠቃቀም ውል ተግባራዊ ሊሆን ካለመቻሉም በላይ ኢትዮጵያ ውስጥ የገባው ናቅፋ ምንም ጥቅም የማይሰጥና ከወረቀት ያልተሻለ በመሆኑ በኤርትራ ኢኮኖሚ ላይ ከፍተኛ ችግርን ሊያስከትል የሚችል መሆኑንም አንዳንድ ወገኖች ይገልፃሉ።</p>

<p>መንግሥት ይህን የፓይለቶቹን ድርጊት ተከታትሎ የደረሰበት የሚያስመስለውን ከያዙት ዶላርና ናቅፋ ጋር እጅ ከፍንጅ መያዙ መሆኑም ጉዳዩ የረዥም ጊዜ ተደጋጋሚ ተግባር ሳይሆን አይቀርም ተብሎለታል።</p>


<p class="align-center"><a href="/Gazettas/Mebrek/info/Mebrek.sera.html">ከመብረቅ ከጥር 6 ቀን 1992</a></p>

</body>
</html>	
