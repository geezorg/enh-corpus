<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የጊዜ ገደቡ ተጠናቀቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የጊዜ ገደቡ ተጠናቀቀ</h1>

 
<p>በአሜሪካ እና የሩዋንዳ መንግሥታት ረቅቆ በአአድ በኩል ተቀባይነት ያገኘው የኢትዮ- ኤርትራ የድነር ላይ ውጥረት የሚሸመገልበትን ሰነድ የያዘው አአድ የተሰጤው የጊዜ ገደብ ማለቁ ታወቀ።</p>

<p>በአሥመራ የአጃንስ ፍራንስ ፕሬስ የዜና አገልግሎት ዘጋቢ የሆነችው ካራፒኖ ሰሞኑን ከፈረንሳይ የሬድዮ የእንግሊዘኛው ክፍለ ጊዜ ጋር ባደረገችው ቃለ ምልልስ የአአድ የሰላም ኮሚቴ በቅርቡ የኢትዮ ኤርትራን የድንበር ላይ ውዝግብ ለማስቆም እና ኢትዮጵያም የሰላም ሃሳቡን እንድትፈርም የጠየቀችውን የማብራሪያ ሃሳብ በሁለት ሣምንታት ውስጥ እንደሚያቀርብ የገለጸው የአአድ ልዩ ልዑክ ቀነ ቀጠሮ በዚህ ሳምንት መጀመሪያ ላይ ማለቁን ካራፒኖ ገልጻለች።</p>

<p>የኤርትራ መንግሥት ሠራዊቱን ከጦርነት ቀጠናው አካባቢ ያወጣል የሚለው የመስማሚያ ሃሳብ የኢትዮጵያ መንግሥት በጽኑ የጠየቀው ጥያቄ ሆኖ ቆይቷል። አአድ በጊዜ ገደቡ መቋጨት ዙሪያ ኦፌሲያላዊ መግለጫ አልሰጠም ያለችው ዘጋቢ አአድ ጦርነቱን ለማስቆም የተቻለውን ጥረት በማድረግ ሲዋትት መቆየቱን ሳትገልጽ አላለፈችም። በጦርነቱ ቀጠና የውጪ ሃይል ይስፈር ለሚለው ጥያቄ ዓለምአቀፉ ማኅበረሰብ የተኩስ አቁም ስምምነቱ ቅድሚያ መሰጠት አለበት ባይ ነው። አአድም ቢሆን በዚህ ሃሳብ ይስማማል።</p>

<p>የአአድ የተሰጠውን ኃላፊነት ለመወጣት ካልቻለ ኢትዮጵያም የተሰጠውን የቀን ቀጠሮ ካለፈችው ቀጣዩ ሥራ ምን ይሆናል? ተብላ ለቀረበላት ጥያቄ ጋዜጠኛዋ ስትመልስ «ዲፕሎማቶች እንደሚናገሩት ከሆነ ኢትዮጵያ ሰላምን ለማምጣት ካልፈረመች አአድ በአካባቢው ሰላም ማምጣት አይችልም። ከዚያ በኋላ ወደ ተመድ በመጓዝ የፀጥታው ም/ቤት ማዕቀብ እንዲጥል ይጠይቃል። ይህ ደግሞ አብዛኛው ኢኮኖሚያቸው ከውጪ እርዳታ ለሚገኙት አገሮች ጉዳት ነው። በተለይ ለኢትዮጵያ» በማለት አስተያየቷን ሰጥታለች።</p>

<p>በሌላ ተመሳሳ ዜና ሰሞኑን በአ/አበባ እና አስመራ ከተሞች የተዘዋወሩት የአፍሪካ፣ የካረቢያን የፓስፊክ እና የአውሮፓ ሕብረት ጉባዔ ልዑካን ቡድን ሰሞኑን አውደ ግንባሩን በምስጢር መጐብኘታቸውን የቻናል አፍሪካ ሬድዮ አስታውቋል። የልዑካኑ ዋነኛ ዓላማም ሁለቱ አገሮች ምን ዓይነት እርዳታ እንደሚሰጥባቸው ለመማከር እንድሆነ የገለጸው የዜናው ዘገባ ኢትዮጵያ እና ኤርትራ ከገቡበት የጦርነት አረንቋ ካልወጡ በቀር ሰብዓዊ እርዳታ ውጪ ምንም ዓይነት እገዛ እንዳደርሳቸው የማድረግ አቅም አለው ተብሏል።</p>


<p class="align-center"><a href="/Gazettas/Mebrek/info/Mebrek.sera.html">ከመብረቅ ኅዳር 8 ቀን 1992</a></p>

</body>
</html>	
