<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አዲስ የፖለቲካ ፓርቲ ተቋቋመ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">አዲስ የፖለቲካ ፓርቲ ተቋቋመ</h1>


<p>ራሱን «የኢትዮጵያውያን ዴሞክራሲያዊ ፓርቲ» ኢዴፓ ብሎ የሰየመ አዲስ የፖለቲካ ድርጅት ከኢትዮጵያ የፖለቲካ ፓርቲዎች ማደራጃ ይሁንታና ፈቃድ አግኝቶ እንቅስቃሴ መጀመሩ ታወቀ።</p>

<p>ይህን ከወዲሁ አድናቆትና ሙገሳ የተቸረው በወጣትና በትግል በተፈተኑ የሕዝብ ልጆች ስብስብ የተመሰረተ ነው የተባለለት ይህ አዲስ ፓርቲ የትግል አቅጣጫዬ የሚለውን የፖለቲካ ፕሮግራም ለሕዝብ አሰራጭቷል። የፖለቲካ ድርጅቱ በፖለቲካ ፕሮግራሙ መግቢያ ላይ የፓርቲው ዋነኛ ትኩረት በኢትዮጵያ በኃይል የሚደረግ የሥልጣን ሽግግርን ሕዝባዊ ምርጫን መሠረት ባደረገ ሰላማዊ የሽግግር ባህል ለመተካት መታገል መሆኑን አስፍሯል።</p>

<p>አሁን ያለው ገዢ ፓርቲና በዙሪያው የሚገኙ ደጋፊ የፖለቲካ ፓርቲዎች ኢትዮጵያን ከጦርነትና ከድህነት አዙሪት አውጥተው ወደ ተሻለ ሰላማዊ የእድገት አቅጣጫ ሊመሩ ይቅርና እራሳቸው አርቅቀው ለአፀደቁት ሕገ መንግሥት እንኳን ተገዥ መሆን ተስኗቸው የሕዝቡን ሰብዓዊ ዴሞክራሲያዊ መብቶች በመርገጥ ላይ ይገኛሉ። ገዢው ፓርቲ የራሱን የፖለቲካና የኢኮኖሚ የበላይነት አስጠብቆ ሥልጣኑን ዘላለማዊ ለማድረግ የሚጥር በመሆኑ ችግሮቻችንን ለመቅረፍ ካለመቻሉም በላይ ከመቼውም ጊዜ በበለጠ ፀረ-ኢትዮጵያ ኃይሎች የመጠናከር እድል እንዲያገኙ እየከፈተ ነው የሚለው ይህ የፖለቲካ ድርጅት አያይዞም «በኢትዮጵያ ሕዝብ መካከል ለረዥም ጊዜ ጸንቶ የቆየውን የአንድነትና የወንድማማችነት መንፈስ ቀስ በቀስ እንዲሸረሸርና በምትኩም አለመተማመንና ጥርጣሬ፣ ጭንቀትና ፍርሃት ጥላቻና ቂም በቀል፣ ውጥረትና አለመረጋጋት እንዲነግስ የሚያደፋፍር በመጨረሻም ውጤቱ አደገኛ ወደሆነ የእርስ በርስ እልቂት የሚያመራ የተዛባ አመራት እየተከተለ ነው። በቅርቡ በአገራችን በበደኖ፣ በወተር፣ በአረካ፣ በአርባጉጉ አካባቢዎችና በጌዲዎና በጉጅ ጐሳዎች መካከል የተከሰተው የሕዝብ እልቂት፣ በአህጉራችንም በሱማሊያ፣ በሩዋንዳ፣ በብሩንዲና በኮንጐ፣ በአውሮፓም በቅርቡ በዩጐዝላቪያ የታየው መጥፎ ሁኔታ የጐሣ ፖለቲካ ምንም ያህል አደገኛና አውዳሚ እንደሆነ በተጨባጭ የሚያሳይ ሃቅ ነው» በማለት ስጋቱን ከወዲሁ ገልጿል። «በጥቃቅን ልዩነቶቻችንና በውስጥ ችግሮቻችን ዙሪያ ትኩረት በመስጠት እርስ በርስ በመሻኮትና በመጠላላት ጠቃሚ ጊዜያችንና ጉልበታችንን በማባከን ለገዢው ፓርቲ እድሜ መራዘም እድል መስጠትና በሕዝባችንም የትግል ስሜት ላይ ቀዝቃዛ ውሃ መቸለስ የለብንም» በማለት በዚሁ የፖለቲካ ፕሮግራሙ ላይ ይትታል።</p>

<p>ይኸው የፖለቲካ ፓርቲ «ኢትዮጵያ የሕዝባዊ ሥርዓት ባለቤት ሆና፣ ሰላም ዴሞክራሲ እኩልነትና አንድነት የሰፈነባት ረሃብና ድህነት የተወገዱባት የበለፀገች ሃገር እንድትሆን» በጽናት እንደሚታገልም ገልጿል።</p>


<p class="align-center"><a href="/Gazettas/Mebrek/info/Mebrek.sera.html">ከመብረቅ ኅዳር 15 ቀን 1992</a></p>

</body>
</html>	
