<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሁሴን አይዲድ በኦነግ ትጥቅ ማስፈታት ስም አጭበርብረዋል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ሁሴን አይዲድ በኦነግ ትጥቅ ማስፈታት ስም አጭበርብረዋል</h1>


<p>አንድ ከሞቃዲሾ የሚገኝ የባሕር ማዶ የዜና አገልግሎት ከትላንት ወዲያ እንደዘገበው ከሆነ በሶማሊያ ውስጥ የሚገኙትን የኦነግ አባላት ከሞቃዲሾ አካባቢ እንዲያስወጡ የተነገራቸው ሁሴን አይዲድ በአካባቢው የሚገኙ ስደተኛ ኢትዮጵያውያንን ጠመንጃ በማስያዝ የትጥቅ ማስፈታቱ ሂደት ሥነ ሥርዓት እንደተከናወነ ለማስመሰል ሞክረዋል ተብሎ ክስ ቀርቦባቸዋል።</p>

<p>የሁሴን አይዲድ ተቀናቃኝ የሆኑት የዳጊሌ ነፃ አውጪ እና የደቡብ ሶማሊያ ብሔራዊ እንቅስቃሴዎች እንደገለጹት ከሆነ ሁሴን አይዲድ በሚያስተዳድሩት የአማጺያን አካባቢ የሚገኙ ስደተኞች ታጣቂዎች እንዲመስሉ በሁሴን አይዲድ አንጋቾች አማካኝነት እንደተነገራቸው (የኦነግ አባላትን እንዲመሳሰሉ) እና በትጥቅ ማስፈታቱ ሥነ ሥርዓት ላይ እንዲገኙ መጠየቃቸውን በአይዲድ ላይ ውንጀላ ያቀረቡት አንጃዎች ገልጸዋል። ባለፈው እሁድ ሁሴን አይዲድ ሰዎች እንደገለጹት ከሆነ 108 የኦነግ አባላት ትጥቃቸውን እንደፈቱ እና ኦነግ በሶማሊያ መዲና ውስጥ የነበረውን ቢሮ እንዲለቅ ማድረጋቸውን መግለጻቸው አይዘነጋም።</p>

<p>ቀደም ሲል ሁሴን አይዲድ ኦነግን በመርዳት ኢትዮጵያ ፀረ አይዲድ የሶማሊያን አንጃዎችን ትደግፋለች በማለት ሲወነጅሉ ቆይተዋል። የደቡባዊ ሶማሊያ ብሔራዊ እንቅስቃሴ ቃል አቀባይ የሆኑት ሙሃዲን ሃጂ መሐመድ ለዜና ሰዎች እንደገለጹት «ከአይዲድ አንጃ እና ከኤርትራ መንግሥት በርካታ እርዳታ ሲደረግላቸው የቆዩት በሺህ የሚቆጠሩ የኢትዮጵያ አማጺያን ቡድኖች አሁንም ድረስ ሶማሊያ ውስጥ በሚገኝ የጦር ካምፕ ውስጥ መሽገው ይገኛሉ። ሰሞኑን ትጥቅ እንዲፈቱ የተደረጉት ስደተኞች ናቸው» ብለዋል። የዲጊሊ ነፃ አውጪ አፈቀላጤ የሆኑት አሳድ አብዳይ መሐመድ በበኩላቸው እንደገለጹት «የአይዲድ አንጃ እውነተኛው የኦነግ ሸማቂዎችን ተገን በመስጠት ከመንገድ ዳር ያገኛቸውን የኔ ቢጤዎችን በኦነግ ስም ከአካባቢው እንዲባረሩ አድርገዋል» ሲሉ ወቀሳቸውን ሰንዝረዋል።</p>

<p>በናይሮቢ የሁሴን አይዲድ ግንባር ቃል አቀባይ የሆኑት አብዱላቲፍ አፍዱካ በበኩላቸው ውንጀላውን «የእብደት እና በሶማሊያ የሚደረገውን የሰላም ጥረት ለማደናቀፍ የቀየሱት ተንኮል ነው» ካሉ በኋላ «የኦነግ ሠራዊት ከአካባቢው መውጣት እውነተኛ እና በአረብ ሊግ እና በኢትዮጵያ ተቀባይነት ያገኘ ክንዋኔ ነው» ብለዋል።</p>

<p>ሁሴን አይዲድ እየወሰዱት ነው የተባለለት የኦነግ ሰራዊትን ትጥቅ የማስፈታት ዘመቻ በመተመለከተ የኢትዮጵያ መንግሥት አፈቀላጤ የሆኑት አቶ ኃይሌ ኪሮስ ለዜና ሰዎች ሰዎች እንደተናገሩት እርምጃውን መንግሥታቸው በመልካም ጐኑ እንደሚመለከተው እና በጥንቃቄ ክትትል እንደሚያደርግበት መናገራቸው ይታወሳል።</p>


<p class="align-center"><a href="/Gazettas/Mebrek/info/Mebrek.sera.html">ከመብረቅ ኅዳር 22 ቀን 1992</a></p>

</body>
</html>	
