<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሰላሙ አዝማሚያ ያከተመለት መስሏል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የሰላሙ አዝማሚያ ያከተመለት መስሏል</h1>


<p>ለኢትዮጵያና ኤርትራ የድንበር ላይ ግጭት እልባት ይሰጣል ተብሎ ለወራት ያህል የተጠበቀው የአአድ የሰላም ሃሳብ በኢትዮጵያ በኩል ውድቅ መሆኑ ተዘገበ።</p>

<p>ፓና የተሰኘው የዜና አገልግሎት ጠ/ሚ/ር መለስን ጠቅሶ እንደገለጸው ኢትዮጵያ የአአድን የቴክኒካል ሃሳብን በመጨረሻው ሰዓት ውድቅ አድርጋዋለች ብሏል። ጠ/ሚ/ር መለስ ለመንግሥት ቴሌቪዥን የሰጡትን ቃለ ምልልስ ዋቢ ያደረገው ፓና የአአድ የቴክኒካል አሬንጅመንት የኢትዮጵያ ሉዓላዊነትን ለማስክበር የተነሳነው ነው ሲሉ የአአድን ማብራሪያ ውድቅ ማድረጋቸውን አረጋግጧል። ጠ/ሚ/ር መለስ በዚህ ንግግራቸው ላይ «ሉዓላዊነታችንን እስካላስከበረ ድረስ ኢትዮጵያ የቴክኒካል አሬንጅመንቱን እንድትቀበል ለሚደረጉባት ማንኛውም ተፅዕኖ አትንበረከክም» ማለታቸው ታውቋል። እንደ ጠ/ሚ/ር መለስ ገለፃ ከሆነ የቴክኒካል አሬንጅመንቱን «ያረቀቁት ከአአድ የሰላም ሃሳብ ውጪ የነበሩ ጥቂት ወገኖች ናቼው» ሲሉ ስማቸውን ባለመግለፅ በሰላም ሃሳቡ ላይ ጫና ሊያደርጉበት የሚሞክሩት ኃይሎች መኖራቸውን ለማስረዳት ሞክረዋል።</p>

<p>እንደ ሮይተር ዘገባ ከሆነ ጠ/ሚ/ር መለስ ሉዓላዊነቷን በማያስከብር ማንኛውም የሰላም እቅድ ውስጥ ኢትዮጵያ ለመፈረም እጇን እንደማትዘረጋ ማስታወቃቸውን ዘግቧል። እንደ የዜና አውታሩ ዘገባ ከሆነ የተረቀቀው የሰላም ሃሳብ ለ18 ወራት የዘለቀው እና በአሥር ሺህ ለሚቆጠር ሠራዊት ሕይወት መቀጠፍ ምክንያት የሆነው ጦርነት እልባት እንደሚሰጠው ተገምቶ ነበር። በኢትዮ- ኤርትራ የድንበር ግጭት ላይ ዓለም አቀፉ ማህበረሰብ ያሳየው እንቅስቃሴ በጣም ደካማ እንደሆነ እና የኤርትራን መንግሥት ከማውገዝ መቆጠቡ አሳዛኝ እንደሆነ ጠ/ሚ/ር መለስ ዜናዊ ገልጸዋል።</p>

<p>ኤርትራ በሃሳብ ደረጃ የተስማማችበት እና ኢትዮጵያ ተጨማሪ ማብራሪያ የጠየቀችበት የአአድ የሰላም ሃሳብ ውድቅ ቢሆንም ድርጅቱ በመጪዎቹ ጥቂት ሳምንታት ውስጥ አዲስ ሃሳብ ይዞ እንደሚቀርብ ይጠበቃል።</p>

<p>ኢትዮጵያ የአአድ ጥረት በተመለከተ ውድቅ እንዳደረገችው የተናፈሰውን ዜና በማስመልከት የመንግሥት ቃል አቀባይ ቢሮ ትላንት ባወጣው መግለጫ ኢትዮጵያ ሉዓላዊነቷን ለማስከበር እራሷን ማዘጋጀት እንዳለባት የመንግሥት አቋም መሆኑን ገልጾ ከአአድ ተጨማሪ መልሶችን እየጠበቀች መሆኑን አስታውቋል።</p>


<p class="align-center"><a href="/Gazettas/Mebrek/info/Mebrek.sera.html">ከመብረቅ ኅዳር 29 ቀን 1992</a></p>

</body>
</html>	
