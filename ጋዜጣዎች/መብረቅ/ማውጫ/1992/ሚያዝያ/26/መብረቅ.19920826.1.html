<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በኢትዮ ኬንያና ሶማሊያ ድንበሮች ላይ በተፈጠረ ግጭት ጉዳት ደረሰ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በኢትዮ ኬንያና ሶማሊያ ድንበሮች ላይ በተፈጠረ ግጭት ጉዳት ደረሰ</h1>


<p>በቅርቡ በቦረና ተወላጆች እና በሶማሊያ ጐሳዎች መካከል በተፈጠረው ግጭት የተነሳ በሰው ሕይወት እና በንብረት ላይ ከፍተኛ ኪሳራ መድረሱ ከአካባቢው የወጡ ዘገባዎች ገልፀዋል።</p>

<p>ከኬንያ ፕሬዝዳንት ቢሮ የወጣው መግለጫ ለአገሪቱ ፓርላማ እንዳስረድዋ ኢሲሎ በተባለ አካባቢ በተፈጠረው ግጭት የስምንት ሰዎች ሕይወት መጥፋቱ ታውቋል። የአካባቢው ባለሥልጣናት እንደገለጹት ከሆነ በሰሜናዊ የአገሪቱ ክልል «የደም ቴአትር» መከሰቱን ይናገራሉ። አንዳንድ የኬንያ ዘገባዎች በግጦሽ ሳር የተነሳ በተፈጠረው ግጭት ለረጅም ቀናት የዘለቀው የጐሣዎቹ ግጭት ወደ 65 የሚደርሱ ሰዎች መሞታቸውን ቢናገሩም የአገሪቱ ባለሥልጣናት ግን ቁጥሩን ወደአስር ሰዎች ዝቅ አድርገውት ይገኛሉ።</p>

<p>የአካባቢው ነዋሪዎቹ እንደሚሉት ከሆነ ግጭቱ በሁለቱ ጐሣዎች መካከል በሚካሄዱበት ወቅት የአገሪቱ ሠራዊት ሁኔታው እንዳይባባስ ከመከላከል በስተቀር የወሰደው እርምጃ እንደሌለ በምሬት ተናግረዋል። በአሁኑ ሰዓት የአገሪቱ የፖሊስ ሠራዊት እና የመከላከያ ኃይሉ ድንበር ተሻግረው ሰርገው የሚገቡ የጦር መሳሪያዎች እንዳይስፋፉ ለማድረግ ጥብቅ ቁጥጥር በማካሄድ ላይ መሆናቸው ታውቋል። ከዚሁ ጋር በተያያዘ መልኩ በኢትዮ ኬንያ ድንበር አቅራቢያ ተከስቷል ስለተባለው የዘላኖች ያልተረጋጋ ሁኔታን የሚቃኝ ቡድን ሰሞኑን ወደ አካባቢው መላኩ ለጉዳዩ ቅርበትነት ያላቸው ምንጮች ሲናገሩ ተደምጧል።</p>

<p>እነዚህ በአመዛኙ የሙስሊም እምነት በሚከተሉ ወገኖች መካከል በተፈጠረው ግጭት የተነሳ ሕይወታቸውን ላጡት ወገኖች የቀብር ሥነሥርዓታቸው ማክሰኞ ዕለት መካሄዱን ዘገባዎች አስታውቀዋል። ይህ ለሶስት ቀናት በዘለቀው ከፍተኛ ውጊያ በአጠቃላይ የሞቱት ሰዎች ቁጥር በትክክል ለመናገር አዳጋች ሆኗል። ከማክሰኞ ዕለት ቀደም ባሉት ቀናት የአሥራ ዘጠኝ ሰዎች ግባተ ቀብር እንደተካሄደ ዘገባዎች ገልጸዋል። በዚሁ የሁለቱ ጐሳዎች መካከል ተፈጠረ በተባለው ችግር የተነሳ የተዘረፉ 500 የቀንድ ከብቶች 300 ግመሎች እና 100 ፍየሎች በፖሊስ ኃይል መመለሳቸው ታውቋል።</p>

<p>ይህ በእንዲህ እንዳለ በሞያሌ ኬንያ አካባቢ አንዳንድ የኦሮሚኛ ቋንቋ የሚናገሩ ሸማቂዎች የደፈጣ ጥቃት ለማድረግ እንቅስቃሴ በማድረግ ላይ መሆናቸውን የአካባቢው ዘገባዎች ጠቁመዋል።</p>


<p class="align-center"><a href="/Gazettas/Mebrek/info/Mebrek.sera.html">ከመብረቅ ሚያዝያ 26 ቀን 1992</a></p>

</body>
</html>	
