<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያውያን አርቲስቶች አካላዊ በደል ተፈፀመባቸው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢትዮጵያውያን አርቲስቶች አካላዊ በደል ተፈፀመባቸው</h1>


<p>የአገራቸውን ባህል ለማስተዋወቅ ወደ ሩቅ ምስራቅ የተጓዙ ኢትዮጵያውያን የኪነ ጥበብ ሰዎች በቆይታቸው ላይ የሰብዓዊ መብት ረገጣ እንደተደረገባቸው ተገለፀ። ቻናል አፍሪካ የተሰኘው ሬድዮ እንደገለፀው ማንንነታቸው ለጊዜው ይፋ ያልተደረገው ሶስት ኢትዮጵያውያን ተወዛዋዥ አርቲስቶች ወደቻይና ከሞንጎሊያ በተሻገሩበት ወቅት በቻይና ቆይታቸው «የአካላዊ ሰቆቃ» እንደደረሰባቸው ሬዲዮው በማከል ገልጿል።</p>

<p>ከስዊዘርላንድ መዲና ጄኔቭ የወጣው ዘገባ እንደገለፄው ከሆን ዕነዚህ ሁለት ሴት እና አንድ ወንድ ኢትዮጵያውያን ወደቻይና የተጓዙት የአገር ባህል ውዝዋዜ ለማሳየት ነበር ይሁንና ቻይና በገቡበት ወቅት እርቃናቸውን እንዲወዘወዙ ትዕዛዝ ቢሰጣቸውም ከቻይና ቀደም ሲል ለአምስት ወራት ያህል የአካላዊ ጉስቁልና ወደ አጋጣማቸው ሞንጎሊያ መመለሳቸው ታውቋል።</p>

<p>ኢትዮጵያውያን እህቶች ከአገር ውጪ እንደዚህ ዓይነት የሰብዓዊ መብት ረገጣ ሲደረግባቸው የመጀመሪያ ጊዜያቸው ባይሆንም በተለይ ወደ መካከለኛው ምስራቅ አገር በኮንትራት መልክ የምሄዱ ተወዛዋዥ እና ድምፃውያን በውሉ መሰረት የሚወስዳቸው ባለሃብት ከተከራየላቸው ሆቴል ቀኑን ሙሉ እንዳይወጡ በማድረግ ምሽት ላይ በታላላቅ ሆቴል ውስጥ እንደአስፈላጊነቱ እንዲደንሱ እንደሚያስገድዷቸው እና ይህ ዓይነቱ ገጠመኝ የአብዛኞቹ ኢትዮጵያውያን አርቲስቶች ችግር እንደሆነ ዘገባዎች ይገልፃሉ።</p>

<p>በባህር ማዶ የሚገኙት የኢትዮጵያ ኤምባሲዎች እና ቆንስላዎች ከኢትዮጵያውያን ዜጐች ጋር የተቀራረበ ግንኙነት ያለማድረጋቸው በአመዛኙ ችግሩ የበረታ እንደሆነ እና የሰብዓዊ መብት ረገጣውን የሚያደርጉት የውጭ አገር ዜጐች በፈለጉት መጠን የኢትዮጵያውያን መንፈሳዊ እና አካላዊ እሴቶችን በፈለጉት መጠን እንዲበዘብዙ ምቹ ሁኔታ እንደተፈጠረላቸው አንዳንድ ዘገባዎች ያስረዳሉ። ላለፉት አምስት ወራት በሩቅ ምስራቅ ግፍ የደረሰባቸው ኢትዮጵያውያን አርቲስቶች ከትላንት ወዲያ አገራቸው መግባታቸው ይነገራል።</p>


<p class="align-center"><a href="/Gazettas/Mebrek/info/Mebrek.sera.html">ከመብረቅ ሚያዝያ 19 ቀን 1992</a></p>

</body>
</html>	
