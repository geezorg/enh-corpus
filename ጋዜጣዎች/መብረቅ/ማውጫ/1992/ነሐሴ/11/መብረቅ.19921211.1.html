<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያውያን ከቀይ መስቀል እውቅና ውጭ ከኤርትራ እየተባረሩ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢትዮጵያውያን ከቀይ መስቀል እውቅና ውጭ ከኤርትራ እየተባረሩ ነው</h1>


<p>ከተለያዩ የኤርትራ ግዛቶ ለረጅም ዓመታት ይኖሩ የነበሩ ኢትዮጵያውያን ሰላማዊ ዜጐች ያለዓለም አቀፍ ቀይ መስቀል ፍቃድ (እውቅና) በኤርትራ መንግሥት መባረራቸው ቀይ መስቀል እንዳሳሰበው ገለፀ።</p>

<p>በኢትዮጵያ የድርጅቱ ምክትል ኃላፊ የሆኑት ሚስተር ቶን ቫንዳሆቭ ሰሞኑን ከቢቢሲ ሬድዮ ጋር ባደረጉት ቃለምልልስ እንደገለጹት በቅርቡ ከኤርትራ ከተባረሩት ብዛታቸው ስድሳ ሺህ አምስት መቶ የሚደርሱ ኢትዮጵያውያን መካከል ሶስት ሰዎች በመንገድ ላይ ሕይወታቸውን ማጣታቸውን ገልፀዋል።</p>

<p>ኃላፊው አክለውም የጦርነቱ መቀስቀስ ለብዙ ዓመታት አብረው የነበሩት የኤርትራ እና የኢትዮጵያ ህዝቦችን ሆድ እና ጀርባ እንዲሆኑ አድርጓል ብሏል። እኝሁ ባለሥልጣን የኤርትራ መንግሥት ከኤርትራ ምድር ኢትዮጵያውያኑን ሲያባርር ስለጉዳዩ ለዓለም አቀፉ ቀይ መስቀል ሆነ ለኢትዮጵያ መንግሥት ተገቢውን ቅድመ ዝግጅት እንዲያደርጉ ለማሳወቅ አልሞከረም ብለዋል።</p>

<p>ያለኃጢያቸው ከኤርትራ ከተባረሩት ኢትዮጵያውያን መካከል አዛውንቶች፣ ህፃናት፣ ነፍሰ ጡሮች እና በሽተኞች ሲገኙበት መንገዳቸው ለማግኘት በትንሹ አስራ ስምንት ሰዓታት የሚፈጅ የእግር ጉዞ ለማድረግ ተገድደዋል። አንዳንዶቹ የመረብን ወንዝ መሻገር ነበረባቸው። ከኤትርትራ ከተባረሩት ኢትዮጵያውያን መካከል አንዳንዶቹ በፈቃደኝነት ወደ አገራቸው የተመለሱ ሲኖሩ «በዚያች አገር ውስጥ የመኖር ዋስትና የሥራ ዕድሉ ከታጣ ሁሉም ነገር የማይመች ክሆነ ዜጐች አካባቢያቸውን ለቀው ለመሰደድ ይገደዳሉ» የሚል አስተያየት ሰንዝረዋል።</p>


<p class="align-center"><a href="/Gazettas/Mebrek/info/Mebrek.sera.html">ከመብረቅ ነሐሴ 11 ቀን 1992</a></p>

</body>
</html>	
