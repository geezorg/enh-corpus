<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በኦጋዴን የምርጫው ጊዜ ተራዘመ ወከባው እንደቀጠለ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በኦጋዴን የምርጫው ጊዜ ተራዘመ ወከባው እንደቀጠለ ነው</h1>


<p>በምስራቅ ኢትዮጵያ ክልላዊ መንግሥት ከሚገኙት አካባቢዎች አንዱ በሆነው ኦጋዴን ውስጥ የሚገኙ የሶማሌ ጐሣ ተወላጆች ከምርጫ ጋር በተያያዘ መንገድ «ግፍ እና በደል እየደረሰባቸው ነው ተባለ» የምርጫው ጊዜም መራዘሙ ተገለፀ።</p>

<p>ኢሪን የተሰኘው የመረጃ ማሰባሰቢያ ማዕከል ከናይሮቢ ባወጣው ዘገባ እንደገለጸው ከሆነ የኢትዮጵያ ሶማሌ ተወላጆች የሆኑት የአካባቢው ነዋሪዎች ባለፈው እሁድ ይካሄዳል ተብሎ በተጠበቀው የክልል እና የተወካይ ምክር ቤቶች ተወካዮች ምርጫን «ያደናቅፋሉ» በሚል ሰበብ በደገሃቡር፣ ቀብሪደሃር እና ሽንሌ አካባቢ የሚገኙ ዜጐች በመንግሥት ታጣቂ ኃይሎች እየታሰሩ መሆናቸውን «የነፃነት ድምፅ» የተሰኘውን የኢትዮጵያ ተቃዋሚ ኃይሎችን ራዲዮን ዋቢ ያደረገው የቢቢሲ ሬዲዮን በመጥቀስ ኢሪን ዘግቧል።</p>

<p>ሬዲዮው ባሰራጨው ዜና በእስር ላይ የሚገኙ ሰዎችን ስም ዝርዝር ጠቅሷል፤ የማዕከላዊ መንግሥት የመከላከያ ኃይል በሶማሊያ አካባቢ ያለውን «ያልተረጋጋ» የፖለቲካ ውጥረት ለማርገብ ሲባል ኦጋዴን ውስጥ 1993 እ.ኤ.አ ጀምሮ ብዛት ያለው ሠራዊት ማስፈሩን ዘገባው አስታውሷል። በወቅቱ የኦጋዴን ብሔራዊ ነፃ አውጭ ግንባር /ኦብነግ/ የኦሮሞ ነፃ አውጭ ግንባር /ኦነግ/ እና አክራሪ ሙስሊም ኃይሎች እንስቃሴ ሲያደርጉ እንደነበር አይዘነጋም።</p>

<p>በሌላ ተመሳሳይ ዜና በሶማሌ ክልላዊ መንግሥት ባለፈው እሁድ ይካሄዳል ተብሎ ቀነ ቀጠሮ የተሰጠው የፌዴራል እና የተወካዮች ም/ቤት ዕጩዎችን የመምረጥ ዘመቻ ለመጪው ነሐሴ 25/1992 ዓ.ም መዛወሩ ተገልጿል። ይህ ፕሮግራም ሊራዘም የቻለው በአካባቢው ያለው መራጭ ሕዝብ በተራራቀ አካባቢ የሚሆኑ በመሆኑ እንደሆነ ተገምቷል። በኦጋዴን አካባቢ በተከሰተው የረሃብ አደጋ በርካታ ዜጐች መሞታቸው የሚታወስ ነው። በአካባቢው ነግሶ የቆየው ተፈጥሯዊ ችግር በምርጫው ሂደት ላይ መጠነኛ የሆነ ችግር ማስከተሉ እንደማይቀር ለጉዳዩ ቅርበትነት ያላቸው ምንጮች ይናገራሉ።</p>


<p class="align-center"><a href="/Gazettas/Mebrek/info/Mebrek.sera.html">ከመብረቅ ነሐሴ 4 ቀን 1992</a></p>

</body>
</html>	
