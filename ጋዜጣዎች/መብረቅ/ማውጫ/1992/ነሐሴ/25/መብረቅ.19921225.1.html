<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሩሲያው ፕ/ት በኢትዮጵያ ላይ የተጣለው ማዕቀብ እንዲፀና ፈረሙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የሩሲያው ፕ/ት በኢትዮጵያ ላይ የተጣለው ማዕቀብ እንዲፀና ፈረሙ</h1>


<p>የቀድሞዋ የኢትዮጵያ መንግሥት የቅርብ ወዳጅ የነበረችው የሩሲያ ፌዴሬሽን ባለፉት ሁለት ዓመታት ውስጥ በኢትዮጵያ እና በኤርትራ መንግሥት መካከል የተካሄደው ጦርነት ውስጥ ቀጥተኛ እጆቿን በማስገባት የቆየች ሲሆን የእስከዛሬው ድርጊት በነበረ ታልፎ የአገሪቱ መንግሥት ርዕሰ ብሔር ቭላድሚር ፑቲን በሁለቱም ተፋላጊ አገሮች ላይ የተጣለው ማዕቀብ እንዲፀና ሰሞኑን መፈረማቸው ታወቀ።</p>

<p>ኢታር ታስ የተባለው የአገሪቱ የዜና አገልግሎት ከሞስኮ ባሰራጨው ዘገባው እንጠቆመው ሩሲያ ለኢትዮጵያ እና ኤርትራ መንግሥታት የጦር መሳሪያ ሽያጭ እና ማጓጓዝ ተግባር እንደማታካሂድ ፕሬዝዳንት ፑቲን በፊርማቸው አስታውቀዋል ሩሲያ ይህ በሁለቱ አገሮች የጣለችው ማዕቀብ ተግባራዊ የሚሆነው እስከ መጪው ግንቦት 17/2001 እ.ኤ.አ ድረስ እንደሆነ ሰነዱ ያመለክታል።</p>

<p>በመመሪያው መሠረት ማንኛውም የሩሲያ የጦር መሣሪያ አምራች ኩባንያ በእንደዚህ ዓይነት ሕገወጥ የመሣሪያ ሽያጭ ተግባር ውስጥ መሳተፍ እንደማይችል ባንኮች እና ታላላቅ ግለሰቦች ከዚሁ ጋር በተሳሰሩ ጉዳዮች ዙሪያ ሊተባበሩ እንደማይገባቸው ያስጠነቅቃል። ይሁንና ይህ የሩሲያ ማዕቀብ የሰብዓዊ እርዳታ እና ቁሳቁሶችን ማጓጓዝ እንደማያመለክት ከዜና አገልግሎቱ መረዳት ተችሏል። የተመድ በአንቀፅ በ12/98 ባስተላለፈው ውሳኔ መሰረት ኢትዮጵያና ኤርትራ የጦር መሳሪያ ግዢ የማግኘት መብታቸውን መገደቡ የሚዘነጋ አይደለም።</p>

<p>ሩሲያ ከዚህ ቀደም በብዙ ሚሊዮን ዶላር የሚገመት የጦር መሳሪያ ለኤርትራና እና ለኢትዮጵያ መንግሥታት መሸጧ የሚታወስ ሲሆን ሌላይቱ የኢትዮ ኤርትራ የድንበር ላይ ጦርነት ተጠቃሚ አገር የሆነችው ቡልጋሪያ ስትሆን ማዕቀቡ ተግባራዊ እስከሆነበት ድረስ ብዛት ያላቸው ታንኮች እና የጦር መሣሪያ መለዋወጫዎችን ወደኢትዮጵያ እና ኤርትራ መላኳ ይታወሳል።</p>


<p class="align-center"><a href="/Gazettas/Mebrek/info/Mebrek.sera.html">ከመብረቅ ነሐሴ 25 ቀን 1992</a></p>

</body>
</html>	
