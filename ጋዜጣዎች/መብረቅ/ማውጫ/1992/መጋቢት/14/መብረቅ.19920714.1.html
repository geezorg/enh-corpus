<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በኢትዮ ኤርትራ ጉዳይ በመጪው ቅዳሜ በአልጀርስ ላይ ጉባዔ ይካሄዳል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በኢትዮ ኤርትራ ጉዳይ በመጪው ቅዳሜ በአልጀርስ ላይ ጉባዔ ይካሄዳል</h1>


<p>በኢትዮጵያ እና በኤርትራ መሀከል የተቀሰቀሰውን የድንበር ውዝግብ ለማብረድ የሚደረገው ጥረት በቀጣይነት እንዲዘልቅ እና ፍጥጫውም እልባት እንዲያገኝ ለማድረግ በመጪው ቅዳሜ አልጄሪያ ላይ ስብሰባ እንደሚደረግ ተገለፀ።</p>

<p>ከናይሮቢ የወጡ ዲፕሎማቲክ ምንጮች እንደገለፁት የሁለቱ አገሮች መሪዎችን አልጀርስ ላይ ለማገናኘት ለኢትዮጵያ የቀረበው ጥያቄ ተቀባይነት ማግኘቱ የተሰማ ሲሆን በኤርትራ በኩል እስከ አሁን ድረስ አቋሟን ያለመግለጿ ተዘግቧል።</p>

<p>በአልጀርሱ ስብሰባ ላይ የሁለቱም አገሮች የውጪ ጉዳይ ሚኒስትሮች ይገኛሉ ተብሎ ይጠበቃል። ኢትዮጵያና ኤርትራን ለመዳኘት የአሜሪካ መንግሥት ልዩ መልዕክተኛ አንቶኒ ሌክ እና የወቅቱ የአአድ ሊቀመንበር የሆኑት የአልጄሪያው ፕ/ት ቡተፍሊካ ልዩ መልዕክተኛ የሆኑት አህመድ ኦሀያ በቅርቡ በሁለቱ አገሮች ያደረጉትን የሽምግልና ጥረት በማስመልከት የኢትዮጵያ መንግሥት ባወጣው መግለጫው በሰላም ድርድሩ ላይ አዎንታዊ እርምጃ ታይቷል ማለቱ የኤርትራ መንግሥት ክፉኛ ድንጋጤ ውስጥ በመክተቱ ሻዕቢያ ሰሞኑን ይህንኑ የኢትዮጵያ መንግሥትን አቋም የሚፃረር መግለጫ አውጥቷል።</p>

<p>ሺንዋ የተባለው የቻይና አገልግልቶ ከናይሮቢ ባሰራጨው ዘገባ ኤርትራ የአአድን የሰላም ሃሳብ አሜን ብላ ተቀብላለች የሚለውን የአስመራ መንግሥት የው/ጉ/ሚ/ር መግለጫን ጠቅሷል። ይኸው የኤርትራ ው/ጉ/ሚ/ር መግለጫ ኢትዮጵያ የቴክኒካል መሰናዶውን አልተቀበለችም ሲል ገልጾ ይኸው በአአድ የረቀቀው የሰላም ሃሳብ ሊሻሻል የማይችል ሰነድ ነው የሚለው መግለጫ ሰነዱ የማሻሻያ እርምጃዎች ይደረጉበት መባሉ ላለፉት ሰባት ወራት የተከፈለውን የሽምግልና ጥረትን አፈር ከድሜ ያገባው ውጤት አልባ ያደረገው ነው ሲል ከኮነነ በኋላ በቀጣዩ ዙር የግልግል ሙከራ ላይ አመርቂ ውጤት እንዲገኝ ከተፈለገ የአአድ በኦፊሴላዊ ለሁለቱ ወገኖች ሰነዱ የማይለወጥ መሆኑን በመግለጽ ግልጽ የሆነ ውይይት እንዲደረግበት ማድረግ አለበት ሲል አስታውቋል። ሚኒስትር መሥሪያ ቤቱ በማያያዝ የሁለቱ ተፋላሚ ወገኖች ተገናኝተው በሚያደርጓቸው ድርድሮች የኤርትራ መንግሥት ዝግጁ መሆኑን ገልጿል። የኢትዮ ኤርትራ የድንበር ላይ ግጭት ከተጀመረ አንስቶ በአሥር ሺዎች የሚቆጠሩ ዜጐች ሰለባ መሆናቸው ይታወቃል።</p>


<p class="align-center"><a href="/Gazettas/Mebrek/info/Mebrek.sera.html">ከመብረቅ መጋቢት 14 ቀን 1992</a></p>

</body>
</html>	
