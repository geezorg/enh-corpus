<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኤርትራ አማጺያን የሱዳኑን ቢሮ ዘግተው በአ/አ ሊጠቃለሉ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የኤርትራ አማጺያን የሱዳኑን ቢሮ ዘግተው በአ/አ ሊጠቃለሉ ነው</h1>


<p>በሱዳን ውስጥ ተቀምጠው ማዕከላዊው የአስመራ መንግሥትን በመፋለም ላይ የሚገኙት የኤርትራ ተቃዋሚ አንጃዎች ካርቱም ከተማ ውስጥ የሚገኘውን ቢሯቸውን በመዝጋት ወደ አዲስ አበባ የመዛወር ሃሳብ እንዳላቸው ተገለጸ።</p>

<p>ካርቱም ውስጥ የሚታተም አሽ ሸሒፊ አደ ደዊይ የተባለውን ጋዜጣ ዋቢ ያደረገው ኤኤፍፒ የተሰኘው የዜና አገልግሎት ከካርቱም እንዳሰራጨው ዘገባ ከሆነ የኤርትራ ብሔራዊ የጋራ ኃይሎች የተባሉት የተቃዋሚ ቡድኖች ከዚህ ዓይነቱ ውሳኔ ላይ የደረሱት ባለፈው ሰኞ ዕለት ካርቱም ውስጥ ባደረጉት ስብሰባ በአሁኑ ወቅት የሱዳኑ እና የኤርትራ መንግሥታት የተሻከረውን የዲፕሎማሲ ግንኙነት በማደስ ላይ በመሆናቸው ይኸውም ሁኔታ ለተቃዋሚ ወገኖቹ የማይበጃቸው ሆኖ በማግኘታቸው እንደሆነ ገልፀዋል።</p>

<p>ጋዜጣው አንድ የግንባሩን ምንጭ በመጥቀስ እንደዘገበው የሱዳን መንግሥት እንደ ኢትዮጵያ ባይሆንም ለኤርትራ ተቃዋሚዎች መጠነኛ እርዳታ ለማድረግ ወስኗል ተብሏል። 11 የሚደርሱ የተቃዋሚ ኃይሎች በተገኙበት ለሶስት ቀናት በዘለቀው ስብሰባ ላይ የተገለጸ ነገር ቢኖር ግንባሩ የፖለቲካዊ ዲፕሎማቲካዊ እና ወታደራዊ ትግሉን በማስፋፋት የአስመራን አምባገነን መንግሥትን መጣል ይኖርባቸዋል ተብሏል።</p>

<p>የኤርትራ ተቃዋሚ ኃይሎች በማያያዝም ከወቅቱ የአስመራ መንግሥት ጋር ያላቸውን ቅራኔ በተወሰነ ደረጃ የሚቀረፍበት መንገድ እንዲመቻች ሙከራ ማድረጉ ተገልጿል። ይኸው ድርጅት የኤርትራ መንግሥት በቅርቡ በሱዳን በስደት ላይ የሚገኙ ዜጐች ወደ አገራቸው እንዲመለሱ የቀረበውን ጥያቄ ውድቅ አድርጐታል። የኤርትራ ብሔራዊ የጋራ ግንባር ያቀረበው ምክንያት ስደተኛ የኤርትራ ዜጐች ከሱድና ወደ አገራቸው ቢመለሱ በኢትዮ ኤርትራ የድንበር ላይ ጦርነት ላይ እንዲሰማሩ ይገደዳሉ የሚል ሥጋት አለባቸው። ይኸው ግንባር በማያያዝ በአንድ ወቅት ዜጐችን ከስደት ኑሮ ለመመለስ (ለመቀበል) አሻፈረኝ ያለው የአሥመራ መንግሥት ዛሬ በአገሪቱ ውስጥ ረሃብ እና የድንበር ላይ ግጭት በነገሰበት በዚህ ወቅት ለመቀበል መራሯጡ ተገቢ ያለመሆኑን አስታውቋል።</p>

<p>በግንባሩ ገለጻ «ከስደት የሚመለሱት የኤርትራ ስደተኞች በበረሃ ውስጥ እና በአውደ ግንባሩ አቅራቢያ እንዲሰፍሩ ለማድረግ ታቅዷል ሲሉ ሥጋታቸውን በመግለጽ ይህንን ድርጊት የአስመራ ገዢዎች ከማድረግ እንዲቆጠቡ ለዓለም አቀፍ የስደተኞች ኮሚሽን የቅርብ ሪፖርት ከሆነ ብዛታቸው 147.000 የሚደርሱ ኤርትራውያን ስደተኞች በምስራቃዊ መካከለኛው እና ይቀይ ባህር ግዛቶች አካባቢ እንደሚገኙ የተመዘገበ ሲሆን በሌላ በኩል ደግሞ በካርቱም አቅራቢያ የሚገኙት ኤርትራውያን ስደተኞች በስደተኞች እንዳልተመዘገቡ ተገልጿል። የኤርትራውያኑ የተቃዋሚ ኃይሎች በአ/አበባ ውስጥ ቢሮ መክፈት በአሁኑ ሰዓት እና ኤርትራ እያጠናከሩት በመጡት የድንበር ግጭት ላይ ከፍተኛ ለውጥ እንደሚያመጣ ታውቋል። የኤርትራ መንግሥት ተቃዋሚዎች በአዲስ አበባ ቢሮ ስለመክፈታቸው ጉዳይ አስመልክቶ ከኢትዮጵያ በኩል ምንም ዓይነት አስተያየት አልተሰጠበትም።</p>


<p class="align-center"><a href="/Gazettas/Mebrek/info/Mebrek.sera.html">ከመብረቅ መጋቢት 28 ቀን 1992</a></p>

</body>
</html>	
