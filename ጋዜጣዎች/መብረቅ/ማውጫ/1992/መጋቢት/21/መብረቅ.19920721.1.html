<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኬንያ ሠራዊቷን ወደድንበር አንቀሳቀሰች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኬንያ ሠራዊቷን ወደድንበር አንቀሳቀሰች</h1>


<p>ከኢትዮጵያ እና መንግሥት አልባዋ ሶማኢያ በሕገ ወጥ መንገድ ሰርገው የሚገቡት የጦር መሣሪያዎች በጐረቤት አገር ኬንያ ውስጥ በሚገኙ ጐሣ መካከል የተኩስ ልውውጥ እንዲበረታ እና ትልልቅ እንዲነግሥ አድርገዋል ተብሏል።</p>

<p>እነዚህ ብዛት ያላቸው የዘመናዊ የጦር መሳሪያዎች ዋጅራ እና ማንዴራ በተባሉት ወረዳዎች ውስጥ ሰሞኑን ለጠፋው ስድስት የሰው ሕይወት እና ለሶስት ሰዎች መቁሰል መንስኤዎች ናቸው ተብሏል። የፓኰት የተባሉ ዘላኖች በአካባቢው የእርሻ እና የግጦሽ መሬት ለማግነት ባደረጉ ውጊያ ላይ ዘመናዊ እና አውቶማቲክ መሳሪያዎችን ተግባራዊ እንዳደረጓቸው ታውቋል። በተለይ የማንዴራ ወረዳ ከሶማሊያ ድንበር ጋር በመዋሰኑ የተፈለገውን የጦር መሣሪያ ዓይነት በቀላሉ ለማግኘት እንደሚቻል የጠቆመው ዘገባ ገሚሱ የዋርጀራ አካባቢ ከኢትዮጵያ ጋር በቅርብ ርቀት ኩታ ገጠም በመሆኑ በኪሱ ጠርቀምቀም ያለ ገንዘብ ያለው ማንኛውም ዘላን የዘመናዊ የጦር መሳሪያዎችን እንደልቡ እንደሚያገኝ በዘገባው ላይ ተመልክቷል። ኬንያ ከጊዜ ወደ ጊዜ በኢትዮጵያ እና በሶማሊያ አዋሳኝ ድንበሮች አካባቢ እየተከሰተ የመጣው የፀጥታ ሁኔታ ለማረጋጋት ሲባል ብዛት ባለው ተሽከርካሪ አማካኝነት የፀጥታ ኃይሎች እና የመከላከያ ሠራዊት አባላትን ወደሥፍራው ለማጓጓዝ ተገድዳለች። ሶማሊያ ማዕከላዊ መንግሥት ካጣች በኋላ በኬንያ አጐራባች ድንበሮች ላይ ሰላማዊ ዜጐችን እየገደሉ የቀንድ ከብቶቻቸውን የመዝረፍ ዘመቻ የተለመደ ሥራ እየሆነ መጥቷል።</p>

<p>የናይሮቢ መንግሥት በዜጐቹ ላይ ስለሚደርሰው ተመሳሳይ የሰብዓዊ መብት መገፈፍ ትኩረት ያለመስጠቱ ከአንዳንድ ተቃዋሚ የፖለቲካ መሪዎች አካባቢ ጠጠር ያለ ተቃውሞ ሲሰነዝርባት ቆይቷል።</p>

<p>በተመሳሳይ ዜና ኬንያ ከኢትዮጵያ ጋር ያላትን የድንበር እና የፀጥታ አጠባበቅን ለማጠናከር የድንበር ላይ ኮሚሽንን በማዋቀር በተግባር ላይ በመተርጐም ላይ መሆናቸው አይዘነጋም።</p>


<p class="align-center"><a href="/Gazettas/Mebrek/info/Mebrek.sera.html">ከመብረቅ መጋቢት 21 ቀን 1992</a></p>

</body>
</html>	
