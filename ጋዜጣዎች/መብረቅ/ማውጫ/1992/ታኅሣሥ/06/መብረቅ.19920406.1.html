<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያ የ~አንግ የ2ኽ~አምህ ን ችግር ሙሉ በሙሉ አቃለለች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢትዮጵያ የY2Kን ችግር ሙሉ በሙሉ አቃለለች</h1>


<p>ኢትዮጵያ በመጪው የፈረንጆች ሁለት ሺ መግቢያ ላይ የሚፈጠረውን የY2Kን ችግር በማቃለል ለ2000 የፈረንጆች ዓመት ዝግጁ መሆኗን አረጋገጠች።</p>

<p>ብሔራዊ የY2K ቴክኒካል ኮሚቴ በትናንትናው ዕለት እንደገለፀው የአገሪቱ ፖለቲካዊ ኢኮኖሚያዊ የሶሻል ተቋማት የሚቀጥለውን ሚሊኒየም ለመቀበል ዝግጁ መሆናቸውን ሲገልፅ የኮሚቴው ሊቀመንበር አቶ አለማየሁ ተስፋዬ ለጋዜጠኞች በሰጡት መግለጫ ኢትዮጵያ ዝግጁ መሆኗን የደቡብ አፍሪካ ካምፓኒ ያረጋገጠ መሆኑን አስታውቀዋል።</p>

<p>ከY2K ችግር ከተላቀቁት ዋና ዋና ተቋማት መካከል ባንኮች፣ ቴሌኮሚኒኬሽን ኮርፖሬሽን፣ መብራት ኃይል ባለሥልጣን፣ ኢትዮጵያ አየር መንገድ፣ ገንዘብ ሚኒስቴር፣ የጉምሩክ ባለሥልጣን፣ ሲቪል አቪየሽንና ሌሎች ተቋማት ናቸው።</p>

<p>አቶ መስፍን ለማ የኮሚቴው አባል እንደገለፁት ከሌሎች አፍሪካ አገሮች ጋር ሲነፃፀር ኢትዮጵያ በተሻለ ሁኔታ በአስተማማኝነት ደረጃ ላይ ትገኛለች ብለዋል።</p>

<p>በጠቅላይ ሚኒስትር ቢሮ አማካይነት የተቋቋመው ይኸው ኮሚቴ ላለፉት ሁለት ዓመት በዚሁ ዙሪያ ሲንቀሳቀስ መቆየቱን የኮሚቴው ሊቀመንበር አቶ አለማየሁ ገልፀው። ኮሚቴው በወርልድ ባንክና በኢትዮጵያ ሳይንስና ቴክኖሎጂ እገዛ እየተደረገለት ነው ሲንቀሳቀስ መቆየቱን ገልፀዋል።</p>

<p>ይህ በዚህ እንዳለ ባለፈው ሰኞ ታህሣስ 3 ቀን 1992 በፈረንጆች ዲሴምበር 13 ቀን 1999 የኮምፒዮተር ቫይረስ በብዙ ተቋማት ላይ ጉዳት አደረሰ።</p>

<p>በኢሜይልና በዲስኬት በኩል ቫይረሱ በመተላለፍ በዲሴምበር 13 ላይ ኮምፒውተራቸውን በከፈቱ ሰዎች ላይ ጉዳት ያደረሰው ይህ ቫይረስ የሲስተም ፋይሎች፣ ፎልደሮች፣ የማይክሮ ሶፍት ፋይሎች እና የኦፕሬቲንግ ሲስተም ፋይሎች ላይ ጉዳት አድርሷል።</p>

<p>በሀገር ውስጥ ያሉ የፀረ- ቫይረስ ፕሮግራሞች ይህንን ቫይረስ የማያውቁት ሲሆን በዚህ ዙሪያ ያሉትን ችግሮች ለመፍታት ዝግጁ መሆናቸውን የኮምፒውተር አገልግሎት በመስጠት ላይ ያሉ ድርጅቶች ገልፀዋል።</p>

<p>በየዓመቱ በዚህ ቀን ላይ ይህ ችግር መከሰት የተለመደ ቢሆንም በዚህ ዓመት ግን በቫይረሱ የተጐዱ ኮምፒውተሮች ቁጥር በብዙ ጨምሯል። ይሁንና ለዚህ ቫይረስ መከላከያ 13 ኦፍ ዲሴምበር የተባለ ፀረ ቫይረስ ፕሮግራም መኖሩ ታውቋል።</p>


<p class="align-center"><a href="/Gazettas/Mebrek/info/Mebrek.sera.html">ከመብረቅ ታሕሣስ 6 ቀን 1992</a></p>

</body>
</html>	
