<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያ የመከላከያ ሠራዊት ሱማሊያ ገባ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የኢትዮጵያ የመከላከያ ሠራዊት ሱማሊያ ገባ</h1>


<p>ከጐረቤት አገሮች እየተንደረደሩ በኢትዮጵያ ሉዓላዊ ግዛት ላይ ጥቃት ለመፈጸም በወታደራዊ እንቅስቃሴ ላይ የነበሩት አክራሪ ሙስሊሞችን ለማጥቃት የተንቀሳቀሰው የኢትዮጵያ መከላከያ ሠራዊት ሰሞኑን ሶማሊያ ግዛት ውስጥ መግባቱ ተዘገበ።</p>

<p>ዕለታዊው የሶማሊያ ጋዜጣ የሆነው ቋራን ባለፈው ሰኞ ዕለት እንደዘገበው በዘመናዊ የጦር መሳሪያዎች እየታገዘ ወደደቡብ ሶማሊያ ግዛት የተንቀሳቀሰው የኢትዮጵያ ወታደራዊ ካሚዮኖች አማካኝነት ከደቡባዊ ሶማሊያ ዋና ከተማ ከሆነቸው ጐልደጐብ ውስጥ ይገኛሉ ተብለው የተጠረጠሩ የአክራሪው አልኢትሐድ እስላሚያ ቅጥረኞችን ያለመኖራቸውን ካረጋገጠ በኋላ ወደኋላ መመለሱን ጋዜጣው ዘግቧል።</p>

<p>ይህ የቋራን ጋዜጣ ዘገባ በሌሎች ተመሳሳይ የወሬ ምንጮች አማካኝነት የተረጋገጠ ሲሆን የኢትዮጵያ መከላከያ ሠራዊት በጐልዳጐብ ከተማ ውስጥ ከመታየቱ ባሻገር በሥፍራው ምንም ዓይነት ረብሻ ያለመደረጉን ምንጮቹ አረጋግጠዋል። የኢትዮጵያ መከላከያ ሠራዊት በተጠቀሰው አካባቢ ሲታይ ስለመቻሉ የተለያዩ ምንጮች የየራሳቸውን አስተያየት የሰጡበት ሲሆን በዋነኛ ምክንያትነት የቀረበው በአካባቢው የወታደራዊ ኃይሉን የሚቆጣጠሩት የፑንትላንድ መሪ የሆኑት አቡዱላሂ የሱፍ አህመድ በእርሳቸው ግዛት ውስጥ የአልኢትሓድ ሸማቂዎች ወታደራዊ ልምምድ ለማድረግ በጐልዳጐብ ከተማ እና አካባቢው ውስጥ እንደሚንቀሳቀሱ መናገራቸውን ዋቢ ያደርጋሉ።</p>

<p>ይህቺ ፑንትላንድ የተባለችው ራስገዝ አካባቢ የተቆረቆረችው ሶማሊያ የርስ በርስ ጦርነት ውስጥ ከገባች በኋላ የዳሮድ ጐሣዎች ባደረጉት ኮንፌዴሬሽን አማካኝነት ባለፈው ነሐሴ 1998 እ.ኤ.አ ውስጥ እንደሆነ ዘገባዎች ይጤቁማሉ። የቀድሞው የሶማሊያ ፕ/ት ዚያድባሬ ከሥልጣን ከተወገዱበት 1991 እ.ኤ.አ ጀምሮ የተለያዩ የሶማሊያ አንጃዎች የራሳቸውን ግዛት በመቆርቆር ላይ ናቸው። ኢትዮጵያም ብትሆን ከ1996 እ.ኤ.አ ጀምሮ በደቡባዊ ሶማሊያ ውስጥ ወታደራዊ ጣልቃ ገብነት በመፈፀም በተደጋጋሚ ጊዜያት ስትከሰስ ቆይታለች።</p>


<p class="align-center"><a href="/Gazettas/Mebrek/info/Mebrek.sera.html">ከመብረቅ ታሕሳስ 27 ቀን 1992</a></p>

</body>
</html>	
