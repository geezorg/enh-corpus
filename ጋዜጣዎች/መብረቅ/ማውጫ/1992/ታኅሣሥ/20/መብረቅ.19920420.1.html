<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያ የተሰጣትን የቴክኒክ ማብራሪያ እያጤነችው ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢትዮጵያ የተሰጣትን የቴክኒክ ማብራሪያ እያጤነችው ነው</h1>


<p>ላለፉት አስራ ዘጠኝ ወራት በመራዘም በሰው ሕይወት እና በንብረት ላይ ከፍተኛ ጉዳት እንዳስከተለ የሚነገርለት የኢትዮጵያና የኤርትራ የድንበር ላይ ውጊያ እልባት ሊያሰጠው ይችላል ተብሎ የተነገረለትን የአአድ የቴክኒካል ማብራሪያ ለኢትዮጵያ መንግሥት ከቀረበ በኋላ የኢትዮጵያ ከፍተኛ ባለሥልጣናት የቴክኒክ ማብራሪያውን እያጤኑት መሆኑ ተገለፀ።</p>

<p>ሳፓ የተሰኘው የዜና አገልግሎት ሁኔታውን በማስመልከት እንደዘገበው የ1ሺህ ኪ.ሜ ርቀት ባለው የአወዛጋቢው የድንበር ላይ ግጭትን ለማስወገድ ይረዳል የተባለው የአአድ የሰላም ሃሳብ ማብራሪያ እንደገና ግልፅ እንዲሆን የኢትዮጵያ መንግሥት ላቀረበው ጥያቄ የአአድ ኤክስፐርቶች የራሳቸውን ጥናት ካደረጉበት በኋላ ለሚመለከተው የኢትዮጵያ መንግሥት አካል ማቅረቡን ዘገባው ይገልጻል።</p>

<p>ይህንኑ በተመለከተ የኢትዮጵያ መንግሥት ቃል አቀባይ ቢሮ ኃላፊ የሆኑት ወ/ት ሰሎሜ ሰሞኑን በሰጡት አስተያየት «ሰነዱ ኢትዮጵያ እንዲብራራላት ያቀረበችውን ጥያቄ ያካተተ እንደሆነ እና በአሁኑ ሰዓት ማብራሪያው በከፍተኛ የኢትዮጵያ ባለሥልጣናት እየተጠና ነው» ብለዋል። ወ/ት ሰሎሜ ዝርዝር ማብራሪያ ከመስጠት መቆጠባቸውን የዜና አገልግሎቱ አስመልክቶ አአድ ከዚህ በፊት ለሁለቱ ሀገሮች ይጠቅማል ብሎ ያቀረበው የቴክኒካል ማስተካከያ ሃሳብን እንደማይቀይር አስታውቋል። ይሁንና ሰሞኑን ከኢትዮጵያ መንግሥት እጅ ገባ ለተባለው የማስማሚያ ሃሳብን በተመለከተ አ/አበባ የሚገኘው የአአድ ጽ/ቤት አስተያየት ከመስጠት መቆጠቡን ዜናው አክሎ ገልጿል።</p>

<p>የኢትዮ ኤርትራ ድንበር የተካለለው በቀድሞ የኢትዮጵያ ቅኝ ገዢ ጣሊያን በ20ኛው ክ/ዘመን ሲሆን ኤርትራ ከኢትዮጵያ ስትገነጠል ይህ የድንበር አከላለል ተግባር እንደቀላል ነገር ተቆጥሮ በመቆየቱ የድንበሩ ውዝግብ ጊዜውን ጠብቆ ሊከሰት ችሏል። በአወዛጋቢው አካባቢ የሰላም አስጠባቂ ኃይል ይስፈር የሚለውን ሃሳብ ኢትዮጵያ አትቀበለውም ብሔራዊ ሉዓላዊነትን ይዳፈራል ትላለች። ሌላኛውም የኢትዮጵያ መሠረታዊ ጥያቄ በግጭቱ ሥፍራ የኢትዮጵያ ሲቪላዊ አስተዳደር እና የፖሊስ ተቋማት እንዲቋቋሙ ያቀረበችውን አቋሟን እስከ አሁን ድረስ አልለወጠችውም።</p>

<p>በሌላ ተመሳሳይ ዜና የኢትዮ- ኤርትራን የድንበር ላይ ግጭት ለማወገድ የጣሊያን የውጭ ጉዳይ ሚ/ር የሆኑት ሪኖ ሶሪ አአድን በማገዝ የድንበር ውዝግቡ እንዲያቆም በአውሮፓ ማኅበረሰብ ስም ተሹመው እንቅስቃሴያቸውን ሊጀምሩ እንደሆነ ሮይተር የተሰኘው የዜና አገልግሎት ገልጿል። ስለእኚህ ኢጣሊያዊ ዲፕሎማት ጀርባ ሆነ ስለ ስለሽምግልናው በኢትዮጵያ መንግሥት በኩል እስከ አሁን ድረስ አስተያየት አልተሰጠበትም።</p>


<p class="align-center"><a href="/Gazettas/Mebrek/info/Mebrek.sera.html">ከመብረቅ ታሕሳስ 20 ቀን 1992</a></p>

</body>
</html>	
