<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሁለቱ አሸባሪ ጄኔራሎችን ኤርትራ አሳልፋ እንደማትሰጥ ገለፀች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ሁለቱ አሸባሪ ጄኔራሎችን ኤርትራ አሳልፋ እንደማትሰጥ ገለፀች</h1>


<p>ከሳምንታት በፊት ሱዳን ውስጥ «የአሸባሪነት» ተልዕኮ ፈጽመው በኤርትራና እና በግብፅ ምድር እንደተሸሸጉ ሱዳን የምትጠረጥራቸውን ግለሰቦች ኤርትራ አሳልፋ እንድትሰጣት ላቀረበችው ጥያቄ የዝሆን ጆሮ ይስጠኝ ማለቷ ተዘገበ።</p>

<p>ከአሥመራ የወጡ የዜና ዘገባዎች እንደሚጠቁሙት ከሆነ ባለፈው መስከረም 19/1999 (መስከረም 8/1992) በሱዳን የነዳጅ ዘይት ማስተላለፊያ ቧንቧ ላይ ለደረሰው የቦንብ አደጋ ተጠርጣሪ ናቸው የተባሉት ጄ/ል አብዱራህማን ሳዕድ እና ብ/ጄ አብዱል አዚዝ ካሊድን ኤርትራ እጃቸውን አሳላፋ እንድትሰጥ ካርቱም ላቀረበችው ጥያቄ የኤርትራ መንግሥት አፈቀላጤ የሆኑት አቶ የማነ ገ/መስቀል አገራቸው በማንኛውም ሕግ አሳልፋ ለመስጠት እንደማትገደድ ገልጸዋል። በአቶ የማነ አገላለፅ «ሁለቱን ግለሰቦች ለሱዳን አሳልፎ ለመስጠት ከካርቱም በኩል ኦፊሴያላዊ የሆነ ጥያቄ አልቀረበልንም» ሲሉ የሱዳንን መንግሥት ጥሪ ውድቅ አድርገውታል።</p>

<p>ሱዳን እነዚህ ሁለት ተፈላጊ ግለሰቦችን አሳልፋ እንድትሰጣት እና ፍርዳቸው ካርቱም ውስጥ እንዲታይ ግብፅን ብትጠይቅም ግለሰቦቹ ከግብፅ ምድር ባለፈው ሐሙስ ለቅቀው ወደ አሥመራ መግባታቸው ታውቋል።</p>

<p>የብሔራዊ ዲሞክራሲያዊ ግንባር (ኤንዲኤ) የሆነው የሱዳን ሰሜናዊ ፖለቲከኞች እና የደቡብ ሱዳን አማፂያኖችን በማካተት በአገሪቱ ደቡባዊ ክፍል የሚንቀሳቀሱ ቡድኖች ሲሆኑ ሰሞኑን ደረሰ ስለተባለው ጥቃት ኃላፊነቱን የወሰዱ ኃይሎች ናቸው። አቶ የማነ በማከልም ሲናገሩ አገራቸው በሁለቱ መንግሥታት መካከል ያለውን ግንኙነት ከማለዘብ በቀር ተፈላጊዎቹን አሳልፋ የምትሰጥበት ምንም ምክንያት እንደሌለ «እኛ ለምን እናደርጋለን? በምንስ ዓይነት ህጋዊ መሰረትነት ተመርኩዘን ነው? እኛ ከሱዳን ጋር ወንጀለኞችን አሳልፎ የመስጠት ስምምነት የለንም ምንም ዓነት ዲፕሎማሲያዊ ግንኙነት የለንም» ሲሉ የመንግሥታቸውን አቋም አስምረውበታል።</p>

<p>በማያያዝም «ካርቱም በአሁኑ ሰዓት በተጠርጣሪዎቹ ስም ግጭት እየፈጠረች ነው» ብለዋል። ምንም እንኳን የሱዳን ተቃዋሚዎች ኤርትራ መሬት ውስጥ ወታደራዊ ሥልጠና እንደሚያደርጉ አሥመራ ብትሸሽግም ሰሞኑን በሁለቱም አገሮች የጋራ ድንበር በሆነው የከሰላ ግዛት አቅራቢያ ብዛት ያለው የኤስፒኤልኤ የሱዳን ነፃ አውጪ ሠራዊት መከማቸቱን የግዛቲቱ አስተዳዳሪ ኢብራሂም መሐመድ ሃሚድ ተናግረዋል። ይህ ብርጌድ ኡጋንዳ የነበረውን ወታደራዊ ቤዙን ነቅሎ ኤርትራ መግባቱ ታውቋል። የከሰላ አስተዳዳሪ ድርጊቱን «ኤርትራውያን በሱዳን ላይ ያላቸውን ግልፅ የጥላቻ ድርጊት ያንፀባርቃል፣ ኳታር ላይ የተደረሰውን የሰላም ስምምነት ያፈርሳልል» ሲሉም የአስመራ መንግሥትን አቋም ነቅፈዋል።</p>


<p class="align-center"><a href="/Gazettas/Mebrek/info/Mebrek.sera.html">ከመብረቅ ጥቅምት 3 ቀን 1992</a></p>

</body>
</html>	
