<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኦሮሞ ብዕረኛው ሞቲ ቢያ እስር ቤት «መርዝ» ሳይጠጣ እንዳልቀረ ተገመተ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኦሮሞ ብዕረኛው ሞቲ ቢያ እስር ቤት «መርዝ» ሳይጠጣ እንዳልቀረ ተገመተ</h2>


<p>በኦሮሚያ ወቅታዊ ጉዳዮች ዙሪያ በሚጥላቸው የብዕር ጠብቃዎቹ የሚታወቀው ጋዜጠኛ ፀሐፊ እና የፖለቲካ ተንታኝ የሆነው ሞቲ ቢያ በእስር ከሚገኝበት የአርሲው አሰላ እስር ቤት ውስጥ ሳለ በደረሰበት ሕመም የተነሳ ወደከተማ ሆስፒታል ተወስዶ እንደነበር ተዘገበ።</p>

<p>የኦሮሚያ መረዳጃ ማኅበር ተብሎ የሚጠራው መጽሔት ከነሐሴ - ጥቅምት 1999 ባወጣው እትሙ እንደገለጸው የአርባ ሁለት ዓመቱ እና የሦስት ልጆች አባት የሆነው በአብዛኞች አንባቢያን ዘንድ በብዕር ስሙ የሚታወቀው ሞቲ ቢያ (ገመቹ መልካ ፈፋ) ከሁለት አመት በፊት አ/አ ውስጥ ተይዞ በእስር ላይ መቆየቱ ይታወሳል። እንደ መጽሔቱ ዘገባ ከሆነ ሞቲ ቢያ የታሰረው በመስከረም 1997 እ.ኤ.አ ሲሆን ሌሎች 65 ወገኖች አብረውት ታስረዋል። እነዚህ እስረኞች በሰብዓዊ መብት ተሟጋች አምነስቲ ኢንተርናሽናል እይታ የህሊና እስረኞች ተብለው ተመዝግበዋል። ሞቲ ቢያ እ.ኤ.አ 1998 መገባደጃ ላይ ታስሮበት ከነበረው የአ/አበባው ማዕከላዊ ወንጀል ምርመራ ወደ አሰላ ተወስዶ በዚያ ከደርግ ሥርዓት ጋር በተያያዙ ክሶች ፍርዳቸውን ከሚከታተሉ ሰዎች ጋር ክስ እንደተመሰረተበት በዘገባው ላይ ተገልጿል።</p>

<p>ከአ/አ የወጡ ነፃ እና ገለልተኛ የሆኑ ዘገባዎች እንደሚሉት ከሆነ ሞቲ ቢያ ካለፈው መጋቢት ወር ጀምሮ በከፍተኛ ሕመም እየተሰቃየ እንደሆነ ተዘግቧል። ሞቲ ቢያ ካሳተማቸው መጻፍት ውስጥ በኦሮሞ እና ሌሎች ሕዝቦች ላይ ባለፉት ዓመታት ሆነ በአሁኑ የምሁራን ገዢዎች ክፍል ስለሚደርስባቸው በደል ያስረዳል። ከዚህ አኳያ የኦሮሞ ብሔረተኛው ሞቲ ቢያ የሕመሙ መንስዔ «በዘመኑ እና ባለፉት አገዛዞች ውስጥ የሚገኙ ወኪሎች መርዝ አጠጥተውት ነው» የሚል ጥርጣሬ አለ። ዓለም አቀፉ ማኅበር በበኩሉ በሞቲ ቢያ ጤንነት ዙሪያ የተሰማውን ሀዘን እና የመድኃኒት እጦት ሥጋት እንዳለበት እንደዚሁም ቢቻል ወደ አ/አ እንዲመጣ እና በዚህ ሥፍራ ቤተሰቦቹ በቀላሉ ሊመለከቱት እንዲችሉ ጥቆማውን አቅርቧል።</p>

<p>ይህ በእንዲህ እንዳለ የኢትዮ ኤርትራ ጦርነት ከተጀመረ ወዲህ በጋዜጠኞች ላይ የሚደረገው ጫና የቀዘቀዘ ሲሆን እስከ አሁን ድረስ ስምንት ጋዜጠኞች በእስር ላይ ይገኛሉ እነዚህ ጋዜጠኖች ከኡርጂ ጋዜጣ ተስፋዬ ደሬሣ፣ ሰለሞን ነመራ፣ ጋሩማ በቀለ ከማዕበል ጋዜጣ አበራ ወጊ፣ ጥላሁን በቀለ፣ ከሰይፈነበልባል ጋዜጣ ታምራት ገመዳ፣ ከዘጋቢ ጋዜጣ ብዙነሽ ደበበ እና ከአትኩሮት ዘመድኩን ሞገስ ይገኙበታል።</p>


<p class="align-center"><a href="/Gazettas/Mebrek/info/Mebrek.sera.html">ከመብረቅ ጥቅምት 24 ቀን 1992</a></p>

</body>
</html>	
