<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አንድ የኢትዮጵያ የጦር አውሮፕላን ጉዳት ደረሰበት</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">አንድ የኢትዮጵያ የጦር አውሮፕላን ጉዳት ደረሰበት</h1>


<p>የኢትዮጵያ አየር ኃይል ንብረት የሆነች አንዲት የጦር አውሮፕላን በልምምድ ላይ እንዳለች ተቃጥላ ከጥቅም ውጭ መሆኗ ታወቀ። ሐሙስ ነሐሴ 25 ቀን 1992 ዓ.ም ከቀኑ 7:15 ላይ ወንጂ ስኳር ፋብሪካ 4ና ካምፕ በሚባለው አካባቢ (የማሳ ቁጥር 4 ሸንኮራ አገዳ ምርት ውስጥ) የወደቀችው ስሪቷ የሶቭየት ኅብረት የሆነች ሚግ 23 ተዋጊ የጦር አውሮፕላን በአየር ላይ እና ከወደቀችም በኋላ ስትቃጠል የታየ ሲሆን ፓይለቱ በሕይወት መትረፉ ታውቋል።</p>

<p>በመጀመሪያ አውሮፕላኗ በአየር ላይ እንዳለች የፍንዳታ ድምፅ አሰምታ የነበረ ሲሆን በተከታታይም አንድ ባዶ የአውሮፕላኑ ወንበር በፓራሹት ሲወርድ እንደታየና ቀጥሎም ፓይለቱ ከአውሮፕላኑ በፓራሹት ሲወርድ አውሮፕላኗ ቁልቁል ወደፊት ተመዘግዝጋ ወድቃ ወዲያውኑ እንደተቃጠለች ለማወቅ ተችሏል።</p>

<p>እኚሁ የዓይን ምስክሮች እንደሚሉት ፓይለቱ በአንገቱና በወገቡ ላይ ጉዳት የደረሰበት በመሆኑ ወዲያውኑ በአደጋው ሥፍራ የደረሰች አምቡላንስ ይዛው ወደወንጂ ሆስፒታል እንደተወሰደ ታውቋል። ከሰሜን ኢትዮጵያ የመጣ መሆኑ የሚነገርለት ይኸው ፓይለት ከደብረዘይት አውሮፕላኗን ይዞ እንደተነሳ አደጋው ሳይደርስበት እንዳልቀረ የሚጠራጠሩ ሌሎች ወገኖች እንደሚሉት አውሮፕላኗ እንደወደቀች በደቂቃዎች ልዩነት የጦር ሄሊኮፕተሮች ወድያውኑ በመምጣት በአየር ላይ የሚግ 23 አውሮፕላኑን ቃጠሎ ለማጥፋት ሲረባረቡ በመታየቱ ፓይለቱ ከቃጠሎው በፊት አደጋው እንደደረሰበት ለጠቅላይ ሰፈሩ ሳያሳውቅ እንዳልቀረ ተገምቷል።</p>

<p>ሆኖም ይኸው ሚግ 23 የጦር አውሮፕላን ተቃጥሎ ከጥቅም ውጭ በመሆኑ ቀደም ሲል በፓራሹት ከወረደው ወንበር በስተቀር ምንም ይዘው እንዳልሄዱና ከ3 ቀን በኋላ ግን በቃጠሎ የተሰበሰበውን አካል በክሬን በማንሳት ተጭኖ እንደተወሰደ ለማወቅ ተችሏል።</p>

<p>በዚህ በኢትዮጵያ የጦር አውሮፕላን ላይ ስለደረሰው ሰብዓዊና ቁሳዊ ጉዳት ዙሪያ ይህ ዜና ለሕትመት እስከበቃበት ድረስ ከሚመለከታቸው መንግሥታዊ አካላት በኩል የተሰጠ መግለጫ የለም።</p>


<p class="align-center"><a href="/Gazettas/Mebrek/info/Mebrek.sera.html">ከመብረቅ ጳጉሜን 2 ቀን 1992</a></p>

</body>
</html>	
