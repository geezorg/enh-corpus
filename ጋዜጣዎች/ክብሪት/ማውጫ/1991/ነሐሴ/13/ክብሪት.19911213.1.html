<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኦነግ ሙሉ በሙሉ ተመታ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ኦነግ ሙሉ በሙሉ ተመታ</h1>


<p>ከሻዕቢያ ጋር በመወገን ኢትዮጵያዊነቱን
በመናቅና ባንዳነቱን በማንፀባረቅ ከሻዕቢያ ጋር ወግኖ
ከሻዕቢያ የተለያዩ የአመራርና የጦር መሣሪያ ድጋፍ እየተደረገለት
በደቡብና ምስራቅ ኢትዮጵያ ላይ አደገኛ ዒላማቸውን
ደግነት ከነበሩት አሸባሪዎች ጠመንጃ አንጋቾች
ግንባር ቀደም የሆነው ኦነግ ሙሉ በሙሉ
መደምሰሱን የመከላከያ ሚኒስቴር አስታወቀ።</p>

<p>የመከላከያ ሠራዊታችን በወሰደው የማጥቃት
እርምጃ ቦረዳ ብሩ የተባለ ከፍተኛ የኦነግ አመራር በመከላከያ
ሠራዊታችን የተገደለ ሲሆን ሽንተሞ የተባለው የዘመቻ
መኮንንም ከሌሎች ሁለት የውጊያ አዛዦች ጋር
ተማርኳል።</p>

<p>ነሐሴ 4 ቀን 1991 ዓ.ም በተደረገው የማጥቃት
እርምጃ በሻዕቢያ አመራሮች የታገዘውን የኦነግ ወሳኝ ኃይል
የደመሰሰው የመከላከያ ሠራዊታችን በዚያን ወቅት
የተበታተነውንና ጥለው የሸሹት የኦነግን
ታጣቂዎች ዱካ በመከተል የገቡበት ድረስ በመግባት ባደረገው የማጥራት
ዘመቻ ነሐሴ 10 ቀን 1991 ዓ.ም ኦነግ የሚባል ድርጅት ዳግመኛ
እንዳያንሰራራ አድርጐ ሙሉ በሙሉ ደምስሶታል።</p>

<p>በሌላ በኩል ደግሞ 50 የሚሆኑ
የኦነግ ታጣቂዎች በናይሮቢ የሚገኘውና በርካታ
የኦነግ ታጣቂዎች የታሰሩበትን «የቦርጋ» የተባለው ወህኒ
ሰርገው ጓደኞቻቸውን ለማስፈታት ያደረጉት ጥረት ከሽፎ
ታጣቂዎቹም እዛው ወህኒ ወርደዋል። ከታጣቂዎች
አንደኛው በኬንያ ቴሌቪዥን ቀርቦ ተልከው
የመጡት ከሞቃዲሾ መሆኑን ገልጿል። ይኸው
ውጥን /ግዳጅ/ ሲሰጣቸው ደግሞ እራሣቸው ገላሣ ዲልቦ
መኖራቸውን ያጋለጠው የ27 ዓመቱ የአርሲ ተወላጅ
የሆነው ወጣት ለአምስት ዓመት ለኦነግ የታገለ መሆኑን
ኪቢሲ ገልጿል። </p>

<p>ይህ በእንዲህ እንዳለ የኦነግ
ታጣቂዎች በባሌ አካባቢ ለመኖራቸው የኢትዮጵያ መንግሥት
አምኗል። የቢቢሲ ጋዜጠኛ የመንግሥት ቃል አቀባይ ወ/ሪት ሰሎሜ
ታደሰን አነጋገሮ ያገኘው መልስ ኦነግ በባሌ መኖሩን
የሚያረጋግጥ ነው።</p>

<p>ወ/ሪት ሰሎሜ ታደሰ በቃለ ምልልሳቸው ወቅት እነዚህ
አነስተኛ ቁጥር ያላቸው የኦነግ ታጣቂዎች ከሰላማዊ
ነዋሪ በመመሳሰል ወደ ከተማዎቹ በመግባት ኋላም በባሌ ካሉ ሰላማዊ
ነዋሪዎችን መስለው የኦነግን ዓላማ እያሳኩ
መሆኑን ተናግረዋል። ወ/ት ሰሎሜ አክለውም መሣሪያ
አንግበው በባሌ ድንበር አለመግባታቸውንም
አረጋግጠው የገቡት ባዶ እጃቸውን መሆኑን
ግን አልካዱም።</p>

<p class="align-center"><a href="/Gazettas/Kibrit/info/Kibrit.sera.html">ከክብሪት ነሐሴ 13 ቀን 1991</a></p>


</body>
</html>
