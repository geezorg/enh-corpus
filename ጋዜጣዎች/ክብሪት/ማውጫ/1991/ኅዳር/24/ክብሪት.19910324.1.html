<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«የኤድስ በሽታና የሻዕቢያ ወረራ ፀረ ልማት ናቸው»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«የኤድስ በሽታና የሻዕቢያ ወረራ ፀረ ልማት ናቸው»</h2>

<p class="align-center">የሃይማኖት ተወካዮች</p>


<p>በዚህ ወቅት ለሥራችን ዕንቅፋት የሆኑት የኤድስ በሽታና ዕብሪተኛው የሻዕቢያ መንግሥት ወረራ ፀረ ልማታችን ናቸው ሲሉ ከአራት የሃይማኖት ተቋሞች የተወጣጡ የሃይማኖት ተወካዮች መግለፃቸውን «መቃልህ ትግራይ» የተሰኘው ጋዜጣ ዘገበ።</p>

<p>በዚህ ዘገባ መሰረት እነዚህ ካህናት ይህን መግለጫ የሰጡት በመቀሌ የኤድስ ማኅበራዊ አገልግሎት ድርጅት ቅርንጫፍ ጽ/ቤት ነው። ካህናት በኤድስ መከላከል ላይ እንቅስቃሴ እንዲያደርጉ የሚያስችላቸው አቅም ለመፈር ታልሞ በመቀሌ ነርስ ት/ቤት በተዘጋጀው ሥልጠና ላይ የ4 ሃይማኖት ድርጅቶች ማለትም የኦርቶዶክስ፣ የካቶሊክ፣ የአድቬንቲስትና የመካነ ኢየሱስ ተከታዮች ባለ 6 ነጥብ የአቋም መግለጫ አውጥተዋል።</p>

<p>ባለ ስድስት ነጥቡ የአቋም መግለጫ ላይ ካህናቱ የኤድስን መተላለፊያ መንገድ በግልፅ በማስተማር ህዝቡ ራሱን በራሱ የሚጠብቅበትን መንገድ እንደሚያስረዱ የኤድስ በሽተኞች ከህብረተሰቡ እንዳይገለሉና ልዩ እንክብካቤና ደጋፍ እንዲደረግላቸው ባህሪያዊ ለውጥ የሚሰጥ ትምህርት እንደሚሰጡና በየቦታው ላሉት የቤተክርስቲያን አገልጋዮች የተቀበሉትን ስልጠና ለህዝብ አሳልፈው ሊያስተምሩበት የሚያስችል አቅም ለመፍጠር እንደሚጥሩ ቃል ገብተዋል።</p>

<p>በመጨረሻም «እንደሃይማኖት መሪነታችን የሰው ልጅ በነፍስና በስጋው እንዲጠበቅ ባለን ኃላፊነት የኤድስን ቀሳፊነት የማስተማር ግዴታችን እንዳለ የሰላምን መንገድ ተከትለን በፍቅርና በአንድነት ሀገራችንን ለማነፅ ወደ ልማት በምንሻገርበት ጊዜ የልማት ዕንቅፋት ሆነው የተገኙትን የኤድስ በሽታንና የእብሪተኛውን የሻዕቢያን ወረራ እንታገላቸዋለን» በማለት ወስነዋል።</p>


<p class="align-center"><a href="/Gazettas/Kibrit/info/Kibrit.sera.html">ከክብሪት ኅዳር 24 ቀን 1991</a></p>

</body>
</html>
