<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሻዕቢያ ተቃዋሚዎች ውጊያ ከፍተዋል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የሻዕቢያ ተቃዋሚዎች ውጊያ ከፍተዋል</h1>


<p>ሕዝባዊ ዲሞክራሲያዊ ሐርነት ኤርትራ፣ ዲሞክራሲያዊ ምንቅስቃስ ሐርነት ኩናማ ኤርትራ እና ሣውራዊ ዲሞክራሲያዊ ግንባር ኤርትራ የተባሉት የሻዕቢያ ተቃዋሚዎች ባለፈው ሳምንት ባወጡት መግለጫ የትግላቸው መጨረሻ በአስመራ ያለው አምባገነናዊ የሻዕቢያ አስተዳደር እንዲወገድ ማድረግ መሆኑን አስታውቀው ከዚያ በፊት ግን ሁሉንም የኤርትራ የፖለቲካ ድርጅቶች ያካተተ አዲስ የሽግግር መንግስት እንዲቋቋም ያደርግ ዘንድ ለሻዕቢያ ጥሪ አቅርበዋል።</p>

<p>ይህ በእንዲህ እንዳለ የቀይ ባህር አፋር ዲሞክራሲያዊ ድርጅት (ቀአዴድ) በሚባል የሚታወቀው የፖለቲካ ግንባር በቀይ ባህር አካባቢ ያሉ አፋሮችን ነፃ ለማውጣት ትግል እንደጀመረ ማስታወቁ ተገለጠ።</p>

<p>ከጥር 15 እስከ 22 1991 ዓ.ም ድረስ ተደረገ በተባለው በድርጅቱ ኮንፈረንስ ላይ የድርጅቱ ዓላማር አርማና ሠንደቅ ዓላማ ለሚንቀሣቀስበት አካባቢ ያስታወቀ መሆኑንና ድርጅቱም የማዕከላዊ ኮሚቴ አባላትን እንደመረጠ ጋዜጣው አስረድቷል።</p>

<p>የቀአዴድ ከፍተኛ አመራር አባል የሆኑት አቶ እንድሪስ መሀመድን ዋቢ ያደረገው ዘገባ ድርጅት በቀይ ባህር አካባቢ የሚገኙ አፋሮችን ከሻዕቢያ አገዛዝ ነጻ ለማውጣት እስከ መገንጠል ድረስ እንደሚታገል አስታውቋል።</p>

<p>አቶ እንድሪስ ሲናገሩ «የአህጉራችን የዲሞክራሲ እንቅስቃሴ ፀር የሆነው የሻዕቢያ መንግሥት የብሔር ብሔረሰቦችን መብት በመርገጥ ሕዝባችንን በጦርነት ውስጥ በመማገዱ የቀይ ባህር አባሎች ቤት ንብረታቸውን ጥለው ወደ ጐረቤት አገሮች በመሰደድ ላይ በመሆናቸው ቀአዴድ አፈሙዙን በአምባገነኑ ሥርዓት ላይ አዙሯል» ማለታቸውን ተገልጿል። እኝሁ የድርጅቱ ከፍተኛ አባል በመጨረሻም «አምባገነኑን ሻዕቢያ በማስወገድ በትጥቅ ትግል ላይ ስለምንገኝ ሰላም ወዳድ ኃይሎች ከጐናችን እንዲሰለፉ እንጠይቃለን» የሚል ጥሪ ማቅረባቸው ተዘግቧል።</p>


<p class="align-center"><a href="/Gazettas/Kibrit/info/Kibrit.sera.html">ከክብሪት የካቲት 4 ቀን 1991</a></p>

</body>
</html>	
