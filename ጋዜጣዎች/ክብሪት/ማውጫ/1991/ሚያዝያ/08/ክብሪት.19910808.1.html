<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ጦርነቱ ኢንቨስትመንትን እየጎዳ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ጦርነቱ ኢንቨስትመንትን እየጎዳ ነው</h1>


<p>ኢትዮጵያ በወረራ ምክንያት በተደቀነባት የ11 ወራት የድንበር ግጭት ሳቢያ አንዳንድ ለጋሾች ሊሠሩ የተስማሙትን እርዳታ ያቋረጡ መሆኑን የኢትዮጵያ መንግሥት ባለሥልጣን ገለጡ።</p>

<p>አቶ ንዋይ ገብረ አብ በጠቅላይ ሚኒስትር ቢሮ የኢኮኖሚ ዋና አማካሪ ለጋዜጠኞች በሰጡት መግለጫ በአሁኑ ጊዜ ምንም አዲስ የውጪ ኢንቬስትመንት ወደ ኢትዮጵያ የመግባት ሁኔታ እንደማይታይ ገልጠዋል።</p>

<p>አቶ ንዋይ በሌላ በኩል በጦርነቱ ምክንያት የኢትዮጵያ ኢኮኖሚ የደረሰበት ጉዳት እጅግ መጠነኛ መሆኑን በመግለጽ በእህል ምርት የሠመረ መሆንና በአለም ደረጃም የነዳጅ ዋጋ መቀነስ የበኩላቸውን የድጋፍ አስተዋጽኦ ማድረጋቸውን አመልክተዋል።</p>

<p>አቶ ንዋይ ትልቁ የመንግሥት ሸክም የሆነው ወደ 300.00 የሚጠጉ የድንበር ተፈናቃዮች ከመንግሥት እጅ በሚሠጣቸው ድጋፍ በመተዳደር ላይ የሚገኙ መሆናቸው እንደሆነም ሳይጠቅሱ አላለፉም።</p>

<p>ግጭቱ በአጠቃላይ በኢትዮጵያ የኢኮኖሚ እንቅስቃሴ ላይ ያሳደረው ጫና ፍጹም ውስን መሆኑን አመልክተው ኢትዮጵያ ለጦርነቱ የምታወጣው ገንዘብ ከራሷ የውስጥ የሃብት ምንጮች መሆኑንም አስታውቀዋል።</p>

<p>አንዳንድ ኢትዮጵያ ውስጥ ገንዘባቸውን ኢንቬስት ለማድረግ ፍላጐት የነበራቸው የውጪ ኢንቬስተሮች በጦርነቱ ምክንያት ቆይተው የሁኔታዎችን መረጋጋት በመጠባበቅ ላይ መሆናቸውን ጠቅሰዋል። በሌላ በኩል የኢትዮጵያ ዓመታዊ የነፍስ ወከፍ ገቢ በ6% ዕድገት እያሳየ መሆኑን አመልክተዋል። በዚሁ ዘገባ አቶ ንዋይ ኢትዮጵያ ባለፈው ዓመት ከውጪ ንግድ 600 ሚሊዮን ዶላር ገቢ ማግኘቷን አመልክተው በዚህ ዓመት ግን በዓለም ገበያ የቡና ዋጋ ማሽቆልቆል ገቢውን ሊቀንስ የሚችል እንደሚሆን ቀደም ብሎ የሚታወቅ መሆኑን ገልጠዋል።</p>


<p class="align-center"><a href="/Gazettas/Kibrit/info/Kibrit.sera.html">ከክብሪት ሚያዝያ 8 ቀን 1991</a></p>

</body>
</html>	
