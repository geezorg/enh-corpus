<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ለሩዋንዳና ኮንጎ ብጥብጥ መነሾው ሀበሾች መሆናቸው ተገለጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ለሩዋንዳና ኮንጎ ብጥብጥ መነሾው ሀበሾች መሆናቸው ተገለጠ</h2>
<h3 class="align-center">«ቱትሲዎች ከሀበሻ አገር የመጡ ተብለው ከፖለቲካ ይገለላሉ»</h3>
<p class="align-center">በአዲስ አበባ የሩዋንዳ አምባሳደር</p>


<p>ለዘመናት ሩውንዳና ብሩንዲ ውስጥ ያሉት ዋኝኛ ጎሳዎች ቱትሲዎችና ሁቱዎች በፍቅርና በስምምነት ሲኖሩ ቆይተው ቅኝ ገዢዎች መውጣት በኋላ በተፈጠረ ሰው ሰራሽ ቅራኔ ሁቱና ቱትሲ መተላለቅ ከጀመሩ ቆይተዋል።</p>

<p>ትላንት ለንባብ ከበቃው ከሪፖርተር ጋዜጣ ጋር ቃለ ምልልስ ያደረጉት የሩዋንዳው አምባሳደር ሚስተር ጆሴፍ ሙታቦባ ስለዚሁ ጉዳይ ተጠይቀው በሰጡት መልስ ባለፈው የሟቹ የጅቬናል ሐብያሪማና የሩዋንዳው መንግስት በፈጠረው ተንኮል አዘል ቅስቀሳ ቱትሲዎች ከአቢሲኒያ የመጡ ናቸው በማለት በሕዝቡ አእምሮ ውስጥ ተቀርጾ የሩዋንዳ ዜጎች እንዳልሆኑ ተደርገው እንዲታዩ በማድረጉ መሆኑን ገልፀው አላማው ቱትሲዎችን ከሩዋንዳ ፖለቲካ ለማግለል የታቀደ እንደነበር ገልፀዋል።</p>

<p>በዚህም እምነት መክረር ሳቢያ በተፈጠረው ጥላቻ እ.ኤ.አ አፕሪል 6 ቀን 1994 ዓ.ም 1.00 ኃይል ጠንካራው የፕሬዝዳንቱ ዘብ ቪያሪማና ልክ እንደተገደሉ በቱትሲዎች ላይ የዘር ማጥፋት ዘመቻ አካሂደዋል ብለዋል።</p>

<p>ይህ የሟቹ የሩዋንዳ ፕሬዝዳንት እኩይ ዓላማ በኮንጎው የቀድሞ ፕሬዝዳንት በሞቡትም ተቀባይነትን አግኝቶ ቱትሲዎች ኮንጎ አገራችሁ ስላይደለ ውጡልን ብለው በማወጃቸው ከስልጣን ያስወገዳቸውን የቱትሲዎች አመጽ ሊያቀጣጥልባቸው ችሏል።</p>

<p>አሁንም በቱትሲ ባንያሙሉንጌዎች ድጋፍ ለስልጣን የበቁት ሎሬ ካቢላ ስልጣን በደንብ ከጨበጡ በኋላ ለድል ያበቃቸውን ቱትሲዎች አስወግደው በምትካቸው ባላንጣዎቻቸው ከሆኑት የቀድሞ የሩዋንዳ ስደተኛ የሁቱ ጎሣ ወታደሮች 10.00 ወታደሮች ወደ ኮንጎ መደበኛ ሠራዊትነት በማስገባታቸው ልማደኞች ቱትሲዎች ካቢላን ከስልጣን ለማውረድ አመጽ ሊያቀጣጥሉ መቻላቸውንም አምባሳደር ጆሴፍ ገልጠዋል። ይህም ብቻ ሳይሆን ካቢላ የሠራዊታቸው ጠቅላይ አዛዥ የነበረውን ጀምስ ካባሬ ቱትሲ ነው በማለት ከስልጣን ከማስወገዳቸውም በላይ የገዛ ልጃቸውን በቦታው መተካታቸው ለአመፁ ተጨማሪ ምክንያት እንደሆነ አመልክተዋል።</p>

<p>በሌሎች መረጃዎች ቀደም ሲል ቱትሲዎች ከኢትዮጵያ ምድር ከ300-400 ዓመት በፊት ወደዚያ አካባቢ በመፍለስ ኑሮ መጀመራቸውን ይገልፃሉ</p>


<p class="align-center"><a href="/Gazettas/Kibrit/info/Kibrit.sera.html">ከክብሪት መስከረም 7 ቀን 1991</a></p>

</body>
</html>	





