<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በአማኑኤል ቤተክርስቲያን ግጭት ተፈጠረ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">በአማኑኤል ቤተክርስቲያን ግጭት ተፈጠረ</h1>


<p>በአዲስ ከተማና አካባቢ በተለይ ለመርካቶ ህዝብ የቀብር ሥፍራ በሆነው የአማኑኤል ቤተክርስቲያን ውስጥ ለቀብር በመጡ ሐዘንተኞችና በቤተክርስቲያን ቄሶች መካከል ከፍተኛ ግጭት መከሰቱ ተገለፀ።</p>

<p>በዚሁ በአዲስ አበባ ከተማ በወረዳ 6 ቀበሌ 08 ክልል በካቴድራል ቅዱስ አማኑኤል ቤተክርስቲያን የመቃብር ሥፍራ ላይ ግንቦት 26 ቀን 1991 በዚሁ ቤተክርስቲያን የመቃብር ሥነሥርዓት እንዲፈፀም ተብሎ ከስድስት የተለያዩ ተጐጂዎች ከአምስቱ ብር 350 በቤተክርስቲያኗ ሂሣብ ክፍል አማካኝነት ክፍያው ተፈፅሞ የጉድጓድ የሊሾ ሥራ እንዲካሄድ ትዕዛዝ ይሰጣል። በጊዜው ዘግየውት ያሉ የስድስተኛ ሰው የቀብር ቦታ ከአምስቱ ከተዘጋጀው ጉድጓድ ላይ ለስድስተኛው በብር 500 በትርፍ ይሸጣል። በብር 500 የተሸጠው የስድስተኛው ሬሣ የመጀመሪያ ቦታ በማግኘት የቀብር ሥነሥርዓት ይካሄዳል ሌሎችም በቅደም ተከተል በመምጣት የቀብር ሥነሥርዓታቸውን ፈፅመው ይመለሣሉ። የስድስተኛው የቀብር ጉዳይ ግን እንደጠበቁት አልነበረም። በወዳጅ በዘመድ በቤተሰብ ታጅቦ ሬሣው በቅጥር ግቢ ውስጥ ያርፋል በደንቡ መሠረት የሚያስፈልገው ከተደረገ በኋላ ወደ መቃብር ግቢ ውስጥ ሲገቡ ሁሉም አፈር ለብሰዋል ጉድጓድ የለም።</p>

<p>በዚህ ጊዜ ነው ቤተሰብና አጅበውት የሄዱት የሰፈር ሽማግሌዎችና ቀባሪው ተደናግጠው ጉዳዩን ለሚመለከታቸው ቀሣውስት መካከል ግጭት የተነሳው። በሥፍራው የነበረው ሰው የገንዘብ ቤት ሊያመለክቱ ሲሄዱ ሁሉም የየራሳቸውን ሽሽት በማድረግ ተደናግጠው የቤተክርስቲያኑን ግቢ ለቀው ይጠፋሉ አንዱ ቄስ በግንብ ዘለው ነው ያመለጡት። ጉዳዩ ግራ ያጋባቸው ቤተሰቦች ሬሣውን ግቢ ውስጥ አስቀምጠው በመሔድ ለወረዳ 6 ፖሊስ ጣቢያ አመልክተው የወረዳ 6 ፖሊስ የቀብር ቦታ አስተባባሪ ኮሚቴ የሆኑትን መምሬ ትዕዛዙና መምሬ መጽሔት በቁጥጥር ሥር ሲያውል በደብሩ በፀሐፊነት የሚያገለግለው አቶ የማነ የኢትዮጵያ ቴሌቪዥን የትግርኛ ፕሮግራም ዜና አንባቢ ግን ለጊዜው ሊገኙ አልቻሉም። እንዲሁም የኢትዮጵያ ቴሌቪዥን ድርጊትን በማስመልከት በቦታው ተገኝቶ ዘግቦ እንደሄደ ድርጊቱ ግን ለሕዝብ እንዳልተላለፈ ነው ይህ ዜና ተጠናክሮ ለሕዝብ እስከቀረበበት ጊዜ ድረስ።</p>

<p>የ6ኛው ሰው የቀብር ሥነ ሥርዓት ግን ግንቦት 27 ቀን 1991 ዓ.ም በቤተክርስቲያን አድሮ በማግስቱ ቀብሩ ተፈፅሟል።</p>

<p class="align-center"><a href="/Gazettas/Kibrit/info/Kibrit.sera.html">ከክብሪት ሰኔ 3 ቀን 1991</p>


</body>
</html>
