<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያውያን በለንደን ተሰባሰቡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢትዮጵያውያን በለንደን ተሰባሰቡ</h1>


<p>ባለፈው እሁድ እንግሊዝ አገር የሚገኙ ኢትዮጵያውያን ስብሰባ በማካሄድ በኢትዮጵያና በኤርትራ መካከል የሚካሄደው ጦርነት እምን ደረጃ ላይ እንደደረሰና ጠቅላላ አነሳሱን በመወያየት በአሁኑ ወቅት ድል በድል ላይ የሚገኘው የኢትዮጵያ የጦር ኃይል አድናቆታቸውን ገልጠው የበኩላቸውን ድጋፍ አጠናክረው እንደሚቀጥሉ ወስነዋል።</p>

<p>በዚሁ የማንም የፖለቲካ ድርጅት አባል ያልሆኑና ያልወገኑ በኢትዮጵያ ወቅታዊ ጉዳይ ያንገበገባቸው ኢትዮጵያውያን በተሳተፉበት ስብሰባ ላይ ኢንጂነር ወንድሙ የመክፈቻ ንግግር ያደረጉ ሲሆን በንግግራቸው ላይ ኢትዮጵያ የኢኮኖሚ የፖለቲካና የማኅበራዊ ችግሮች ያሉባት መሆኑ ሳይበቃ እንደገና ሌላ ጦርነት ውስጥ እንድትገባ መገደዷን በመግለጥ እያንዳንዱ ኢትዮጵያዊ ከዳር ቆሞ መመልከት እንደሌለበትና የድርሻችንን መወጣት ስላለብን ይኼ ጉባዔ ተጠርቷል ብለዋል።</p>

<p>በእለቱ ተጋባዥ ተናጋሪዎች ዶ/ር ማሞ ሙጬና ዶ/ር ግርማይ ስለኤርትራና ኢትዮጵያ የፖለቲካና የኢኮኖሞ ውስብስብ ችግሮች በስፋት አብራርተዋል። ጦርነቱ ያስከተለውን ሁለንተናዊ ባህርይም አብራርተው በአሁኑ ወቅት ኢሕአዴግንም ወደድንም ጠላንም ኢትዮጵያ አሁን ለደረሰባት ጦርነት ሁሉም ኢትዮጵያዊ መረባረብ እንዳለበትና ብሔራዊ ግዴታውም እንደሆነ ገልፀዋል።</p>

<p>ዶ/ር ግርማይ ቼይ እንደተናገሩት ታሪክን ታሪክ ይደግመዋል ዛሬ የአገሩን ሉዓላዊነት ለማስከበር ሠራዊቱ ከፍተኛ የሆነ መስዋዕትነት እየከፈለ መሆኑንና ለአንድ ሕዝብ መታወቂያውና ክብሩ ሠንደቅ ዓላማውና የአገሩ ድንበር መሆኑን አብራርተው የአገሩን ድንበር ለማስከበር ለሚዋደቀው ሠራዊት ከመንግሥት ጋር አለመግባባት ቢኖርም ችግሩን በሁለቱም ደረጃ በማየት ለድንበራችን መከበር ተፈላጊው መስዋዕትነት መክፈል ግድ ይለናል ብለዋል።</p>

<p>ከውይይቱ በኋላ በወጣው የአቋም መግለጫ የኢትዮጵያ መንግሥት በውጪ አገር በአገር ቤትም ህዝብ በፈቃደኝነት በሚረባረብበት ወቅት እንኳ የመንግሥት ፖለቲከኞችን ጋዜጠኞችን የአየር ኃይል አብራሪዎችን ለመፍታት ፈቃደኛ አለመሆኑ የተቃዋሚ ኃይሎች በኤርትራ ወረራ ለመንግሥት ከፍተኛ ድጋፍ እያደረጉ መንግሥት እነዚህን ተቃዋሚዎች አለመያዙንና የፖለቲካ ሽወዳ እንዲያበቃ ለችግሩ መፍትሔ ለመፈለግ ለወደፊት የፖለቲካ አንድነት ለመፍጠር እንዲቻል አንድ ከፍተኛ ጉባዔ እንዲጠራ ህዝቡ ተስማምቶ ስብሰባው አብቅቷል።</p>


<p class="align-center"><a href="/Gazettas/Kibrit/info/Kibrit.sera.html">ከክብሪት መጋቢት 23 ቀን 1991</a></p>

</body>
</html>	
