<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በሰሜናዊ ቆላማ ኤርትራ ጦርነት ተካሄደ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በሰሜናዊ ቆላማ ኤርትራ ጦርነት ተካሄደ</h1>


<p>በሰሜናዊው ቆላማ የኤርትራ ግዛት እንደሚንቀሳቀሱ የሚነገርላቸው ተቃዋሚዎች ለጥቃት የተንቀሳቀሰው የሻዕቢያ ሠራዊት በአስገራሚ ሁኔታ ሽንፈት መከናነቡ ተገለፀ። ከሸንኮሌ እስከ ሰሜን ቃሮራ ተንቀሣቅሶ የነበረው የአምባገነኑ መንግሥት ሠራዊት ሁኔታውን በጥንቃቄ ሲጠባበቅ በነበረው ተቃዋሚ ኃይል በተሰነዘረበት ድንገተኛ ጥቃት ለሁለት ተከታታይ ቀናት በተካሄደ ውጊያ የኢሳያስ ሰራዊት ሽንፈት ተከናንቦ እንደተመለሰ በዚሁ ዘገባ ሁኔታውን በቅርበት የሚከታተሉ ታማኝ የዜና ምንጮች አስታውቀዋል።</p>

<p>እንደዘገባው ከሆነ የኢሳያስ ሠራዊት በተቃዋሚዎቹ ጥቃት ክፉኛ ከተመታ በኋላ ከአድበሀ እስከ ቃሮራ ድረስ ያለውን አካባቢ ለቆ ለመውጣት ተገዷል። በዚሁ ውጊያ ከሻዕቢያ ወገን 218 ወታደሮች ሲገደሉ 100 ቆስለው በስድስት ተሽከርካሪዎች ተጭነው ወደ ከረን ከተማ መወሰዳቸው ተገልፆ ከተቃዋሚዎቹ በኩል 11 ሞተው 15 መቁሰላቸውን አብራርቷል።</p>

<p>ይህ በእንዲህ እንዳለ በኢትዮጵያና በሻዕቢያ መካከል በመካሄድ ላይ ባለው ጦርነት ለሚደርሰው የሰው ሕይወትና የንብረት ጥፋት ተጠያቂው አምባገነኑ የኢሣያስ መንግሥት ነው ሲል የኤርትራ ኩናማ ነፃ አውጪ ዲሞክራሲያዊ ንቅናቄ ማስታወቁ ተዘግቧል። አንድ የንቅናቄው ሥራ አስፈፃሚ ኮሚቴ እንደገለፁት የቀረበላቸውን ጥሪ ወደ ጐን በመተው የጦርነት አማራጭ በመከተላቸው የሚደርሰው ጉዳት ሁሉ ተጠያቂው ኢሳያስ እንደሆኑ ንቅናቄው እንደሚያምንበት ገልጿል።</p>


<p class="align-center"><a href="/Gazettas/Kibrit/info/kibrit.sera.html">ከክብሪት መጋቢት 10 ቀን 1991</a></p>

</body>
</html>	
