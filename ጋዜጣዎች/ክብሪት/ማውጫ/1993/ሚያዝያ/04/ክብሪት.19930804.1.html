<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በ6 ኪሎ ዩኒቨርስቲ ተማሪዎች ላይ የኃይል እርምጃ ተወሰደ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በ6 ኪሎ ዩኒቨርስቲ ተማሪዎች ላይ የኃይል እርምጃ ተወሰደ</h1>


<p>የአዲስ አበባ ዩኒቨርስቲ ተማሪዎች ከሚያዝያ 1 ቀን 1993 ዓ.ም አመሻሽ ላይ የጀመረው ዓመፅ ትናንትም ቀጥሎ የዋለ ሲሆን ፖሊስ ከዩኒቨርስቲው እውቅና ውጪ ልዩ የፖሊስ ኃይል በዩኒቨርስቲው ውስጥ አስገብቶ ከባድ የኃይል እርምጃ ወስዷል።</p>

<p>በዚሁ የኃይል እርምጃ እስካሁን ቁጥሩ ያልታወቀ ብዙ ተማሪዎች የተጐዱ ሲሆን የኃይል እርምጃው ደም መፍሰስን ያስከተለ ነበር። ፖሊስ ከፍተኛ የሆነ ጥቃት በተማሪዎቹ ላይ ማድረሱ ሲታወቅ ከፖሊስ በተለያየ መንገድ በመሸሽ ላይ የነበሩ ተማሪዎች ላይም ጉዳት ደርሷል።</p>

<p>በተጨማሪም በዩኒቨርስቲው ቅጥር ግቢ ዙሪያ ያልቱንም ሆነ የአካባቢው ወጣቶችንና ሕዝቡን ከፍተኛ የሆነ የአካል ድብደባና የማባረር ተግባር በፖሊስ የተፈፀመ ሲሆን በዚህ ወቅትም አንዳንድ የንግድ ቤቶች እስከመዘጋት የደረሱ ሲሆን የዋናው የመኪና መንገድ ዝግ ሆኖ ቆይቷል።</p>

<p>በተማሪዎቹ ላይ ከደረሰው ጉዳት የተነሳ ሆስፒታሎች ላይ ጫና የተፈጠረ ሲሆን የጥቁር አንበሳ ሆስፒታል ሜዲካል ዳይሬክተር አቶ መካሻ ለጊዜው ቁጥሩ ያልታወቀ ተማሪ በሆስፒታሉ ህክምና እየተደረገላቸው መሆኑን ገልፀዋል በተጨማሪም በተማሪዎቹ ላይ ከፍተኛ ጉዳት መድረሱን መስክረዋል ስለጉዳቱ ዓይነት ግን ለጊዜው ለመግለፅ ፈቃደኛ አልሆኑም።</p>

<p>ተማሪዎቹ የትምህርት ሚኒስትሯን ወ/ሮ ገነት ዘውዴን ቀጥረው ለማነጋገር ተሰብስበው እያሉ ከቅጥር ግቢው ውጭ የነበሩት የልዩ ጥበቃ ፖሊሶች አጥር ዘለው በመግባት ስድስት ኪሎና አካባቢዋን በጥይት እሩምታ ማናወጣቸው ታውቋል። በተጨማሪም ፖሊሶቹ በያዙት ዱላ በመደብደብ ደም በደም ሲያደርሱ የተቀረው ተማሪ አዳራሹን ለቆ መውጣት ሲጀምር በእነሩስም ላይ ተመሳሳይ ድርጊት መፈፀማቸውን ለጉዳዩ ቅርበት የነበራቸው ምንጮች አረጋግጠውልናል። በተመሳሳይ ሁኔታ ደግሞ ግቢውን እየለቀቁ የሚወጡ ተማሪዎች ስደተኛው መድኃኒዓለም ቤተክርስቲያንና ተፈሪ መኮንን ት/ቤት አካባቢ በድብደባው ቆስለውና ደም በደም ሆነው እየሮጡ መግባታቸው የዓይን ምስክሮች የሆኑ ግለሰቦች አረጋግጠዋል።</p>

<p>ፖሊስ ጉዳት ያደረሰባቸው ይሁንና ግጭቱና ደም መፋሰሱ ከተከሰተ በኋላ ትናንት ማምሻውን የትምህርት ሚኒስትሯ ተማሪዎቹን አነጋግረው የተማሪዎቹ ጥያቄ ሁሉ ተቀባይነት እንዳለው በመግለፅ የጠየቃችሁትን በሙሉ እናሟላለን ዓይነት መልስ ሰጥተዋል።</p>

<p>የዩኒቨርስቲው ም/ፕሬዝዳንት ዶ/ር ኢንጂነር ኃይሉ አየለ ስለሁኔታው ተጠይቀው «ፖሊስ ከእውቅናችን ውጭ ወደግቢያችን በመግባት በተማሪዎቹ ላይ እስካየሁት ድረስ ከፍተኛ ጉዳት አድርሷል» ብለዋል። ፖሊስ ምንም ዓይነት መግለጫ ያልሰጠ ሲሆን በጉዳዩ ላይ ለመነጋገር ለፈለጉት ጋዜጠኞች ምላሽ ከመስጠት ታቅቧል።</p>

<p>ዘግይቶ በደረሰን ዜና መሰረት የስድስት ኪሎ ግቢ ተማሪዎች በር ተዘግቶባቸው በገዛ ግቢያቸው እስረኛ መሆናቸውን ከስፍራው ድረስ በመሀድ የጋዜጣችን ሪፖርተር አረጋግጧል።</p>


<p class="align-center"><a href="/Gazettas/Kibrit/info/Kibrit.sera.html">ከክብሪት ሚያዝያ 4 ቀን 1993</a></p>

</body>
</html>	
