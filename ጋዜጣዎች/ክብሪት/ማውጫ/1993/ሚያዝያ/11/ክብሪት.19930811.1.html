<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በትናንቱ የአዲስ አበባ ትርምስ ሕይወት ጠፋ፤ በሚሊዮን የሚቆጠር ንብረት ወደመ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በትናንቱ የአዲስ አበባ ትርምስ ሕይወት ጠፋ፤ በሚሊዮን የሚቆጠር ንብረት ወደመ</h2>


<p>የአዲስ አበባ ዩኒቨርስቲ ተማሪዎች ባነሱት ጥያቄ ሳቢያ የተነሳው የተቃውሞ ሰልፍ ትናንትም በየአካባቢው ቀጥሎ የዋለ ሲሆን ከተቃውሞ ሰልፉ ጋር በተያያዘም ምክንያት የንብረት ዘረፋና ውድመት ተከስቷል። በፖሊስና በተማሪዎች መካከል በተነሳው ግጭትም ምክንያት ቁጥሩ ያልታወቀ የሰው ሕይወት ጠፍቷል በብዙ ሚሊዮን የሚቆጠር ንብረት ወድሟል ተዘርፏል።</p>

<p>ከትናንት በስቲያ የትምህርት ሚኒስትሯ ፖሊስ እርምጃ እንዲወስድ ጥሪ በማቅረባቸው ምክንያት በአዲስ አበባ የሚገኙ የሁለተኛና የአንደኛ ደረጃ ት/ቤት ተማሪዎች ከየትምህርት ቤታቸው ተነስተው ወደ4 ኪሎ ዩኒቨርስቲ በመሄድ ለዩኒቨርስቲ ተማሪዎች አጋርነታቸው ለመግለፅ በመጓዝ ላይ እያሉ ፖሊስ ለማስቆምና ሰልፉን ለመበተን በመሞከሩ ተማሪዎቹ በየአቅጣጫው ከፖሊስ ጋር ግጭት የፈጠሩ ሲሆን ፖሊስም እንደገና የኃይል እርምጃ በተማሪዎቹ ላይ ወስዷል፤ በተማሪዎች ላይ ተኩስ ከፍቷል። ከየአካባቢው ተማሪዎች መሞታቸው እየተነገረ ሲሆን የሞቱትን ሰዎች ቁጥር ለማወቅ እስካሁን ተጨባጭ መረጃ አልተገኘም፤ ከሞቱት መካከል በተለይ በመርካቶ አካባቢ ፖሊሶችም እንደሚገኙበት ታውቋል። በትናትናው ዕለት የእሳት አደጋና የቀይ መስቀል አምቡላንስ በተደጋጋሚ ሲመላለሱ ታይተዋል።</p>

<p>በተለይ በ4 ኪሎ እና 6 ኪሎ፣ ኮተቤ፣ ንፋስ ስልክ፣ መርካቶ፣ ፒያሳ፣ መገናኛ አካባቢ ፖሊስ ከተማሪዎች ጋር ከፍተኛ ግጭት የፈጠረ ሲሆን ትናንት እስከ ረፋዱ ድረስ የተኩስ ድምፅ ከየአቅጣጫው በከተማው ሲሰማ ነው የዋለው። በአራት ኪሎ ከትናንት በስቲያ ከወደመው ንብረት በተጨማሪ ትናትም ከፍተኛ ንብረት የወደመ ሲሆን የመንግሥት መኪናዎች ተቃጥለዋል፣ ህንፃዎች መስታወቶቻቸው ተሰባብረዋል በመርካቶ አንድ የከተማ አውቶብስ ተቃጥሏል። በተለይ የኢትዮጵያ ፈተናዎች ድርጅት 10 መኪናዎች የተቃጠሉበት ሲሆን መስሪያ ቤቱ ከፍተኛ ጉዳት ደርሶበታል ንብረቱም ወድሟል እንደ ድርጅቱ አስተዳዳሪ በትናትናው ዕለት ብቻ ከ3 ሚሊዮን ብር በላይ ንብረት ወድሞበታል። በተጨማሪም ከፍተኛ ጉዳት ከደረሰባቸው ድርጅቶች መካከል ትምህርት ሚኒስቴርና ያሬድ የሙዚቃ ት/ቤት ይገኙበታል። በትናትናው ዕለት የእሳት አደጋና የቀይ መስቀል አምቡላንስ በተደጋጋሚ ሲመላለሱ ታይተዋል። አንድ የፖሊስ መኪና የአንድ ወጣት ሬሳ ይዞ ዘውዲቱ ሆስፒታል ትቶ ሄዷል።</p>

<p>በግርግሩም ምክንያት አብዛኛው የንግድና አገልግሎት ሰጭ ድርጅቶች ሱቆቻቸውን ዘግተው ውለዋል። ይሁንናበመርካቶና ፒያሳ የተዘጉ ሱቆች ተሰብረው ተዘርፈዋል።</p> 

<p>መንግሥት ትናንት ማምሻውን መግለጫ ያወጣ ሲሆን ከዚህ አመፅ በስተጀርባ ተቃዋሚ የፖለቲካ ድርጅቶች እንዳሉበት ገልጿል። መንግሥት ባወጣው መግለጫ «ኢህአዴግ ተዳክሞልናል በሚሉ አጉልና መሰረተ ቢስ ተስፋ ሁከትና ብጥብጥን በመቀስቀስ ከገበያ ግርግር ተጠሚ ለመሆን የሚደረግ ሙከራ» መሆኑን ገልጿል። አክሎም ከበስተጀርባ አሉ ላላቸው ለፖለቲካ ድርጅቶችና የሰብዓዊ መብት አስጠባቂ ድርጅቶች ከአድራጐታቸው እንዲቆጠቡ በማለት ማስጠንቀቂያ ሰጥቷል።</p>

<p>በተጨማሪም ለኢትዮጵያ ፌዴራል ፖሊስ ማናቸውንም እርምጃ በመውሰድ ሁኔታውን እንዲቆጣጠር ስልጣን ሰጥቶታል። ከዚሁ ጋር በማያያዝም ከትናንት ጀምሮ ላልተወሰነ ጊዜ የአዲስ አበባ ዩኒቨርስቲ፣ የአንደኛና የሁለተኛ ደረጃ ት/ቤት ዝግ ሆነው እንዲቆዩ ተወስኗል።</p>


<p class="align-center"><a href="/Gazettas/Kibrit/info/Kibrit.sera.html">ከክብሪት ሚያዝያ 11 ቀን 1993</a></p>

</body>
</html>	
