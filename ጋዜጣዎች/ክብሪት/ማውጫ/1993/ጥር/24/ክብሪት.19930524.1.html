<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ዶ/ር ታዬ ቀንም ሌሊትም ከታሰሩበት ክፍል እንዳይወጡ ታግደዋል»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«ዶ/ር ታዬ ቀንም ሌሊትም ከታሰሩበት ክፍል እንዳይወጡ ታግደዋል»</h1>


<p>የብሪታኒያ መምህራን ማኅበር ም/ዋና ፀሐፊ ስቲቭ ሲኖርት በ«ትምህርት ለሁሉም/ ኤዱቻቲኦን እንተርናቲኦናል/ ዓለም አቀፍ ድርጅት አባልነታቸው በቅርቡ በልዑክነት ወደ ኢትዮጵያ ብቅ ብለው ነበር። በዚሁ ወቅት ሲኖር በእስራት ላይ የሚገኙትን የኢትዮጵያ መምህራን ማህበር ፕሬዝዳንት ዶ/ር ታዬ ወ/ሰማያትን ወህኒ ቤት ሄደው መጠየቃቸው ይታወሳል። የብሪታኒያ የመምህራን ማኅበር ፕሬዝዳንት ኢትዮጵያ ውስጥ ስላደረጉት የስራ ቆይታ፣ ስለተገነዘቡት የሰብዓዊና የሰራተኞች መብት ሁኔታ በለንደን ገለፃ አድርገዋል።</p>

<p>ቢቢሲ የተባለው የዜና አውታር ከቦታው ባቀረበው ዘገባ እንደገለፀው የኢትዮጵያ መንግስት በሰራተኞች መብትና ነፃነት ላይ የሚያደርገውን ከፍተኛ ተፅዕኖ ግፍና መከራ ችለው ከፍተኛ መስዋዕትነት እየከፈሉ ይገኛሉ። በተጨማሪም ዶ/ር ታዬ ያለምንም ፍርድ ያለአግባብ እስከዛሬ ድረስ በእስር ላይ ይንገላታሉ። ይሁንና ዶ/ር ታዬ ቀጭን አጭር ቢሆኑም አዕምሯቸው የተገነባ መንፈሰ ጠንካራ ሆነው አግኝቻቸዋለሁ ብለዋል ሚስተር ሲኖር።</p>

<p>ሚስተር ሲኖር በለንደን ከተማ በተደረገ ስብሰባ ላይ እንደተናገሩት ዶ/ር ታዬ የታሰሩት እጅግ በጣም ጠባብ በሆነች ክፍል ውስጥ መሆኑን ገልፀው በኢትዮጵያ በቆዩበት ወቅት ከዶ/ር ታዬ ጋር ለአንድ ሰዓት ከአርባ ደቂቃ ያህል ተወያይተዋል። ሚስተር ስቲቭ ዶ/ር ታዬ የታሰሩባት ክፍል መጥበቧና ከሌላ እስረኛ ጋር መታሰራቸው ብቻ ሳይሆን ከክፍላቸው መውጣት እንደማይፈቀድላቸውና ቀንና ሌሊት በዚያች ክፍል ውስጥ ታስረው ጊዜያቸውን እንደሚያሳልፉ ተናግረው ዶ/ር ታዬን ለማየት በእስር ቤት ሲጓዙ በግራና በቀኝ በእስር ቤቱ ግቢ በረጅሙ የተሰለፉትን የሴቶቹን ብዛት ይህ ነው ብሎ መገመት ያስቸግራል። እነዚህም ሴቶች ለታሰሩ ቤተሰቦቻቸው ምግብ ሊያቀብሉ እንደሆነ ተነግሮኛል ካሉ በኋላ ንግግራቸውን በመቀጠል «በሕይወቴ ብዙ ድኃ አገሮች አይቻለሁ እንደኢትዮጵያ ግን የሚያሳዝን ድኃ ሕዝብ ድኃ አገር አይቼ አላውቅም» ብለዋል። በሰብዓዊ መብት ገፈፋም ሆነ በአገሪቱ ውስጥ ስላለው ድህነት የመንግሥትን ግዴለሽነት በሰፊው ጠቅሰውታል።</p>

<p>ይህ የእንግሊዝ መምህራን ማኅበር ም/ፕ/ዋና ፀሐፊ የአቶ አሰፋ ማሩ በጠራራ ፀሐይ ላይ መገደል መልስ እስኪያገኝ፣ ዶ/ር ታዬ ከእስር ቤት እስኪፈቱ፣ አት ገሞራው ካሣ ከስደት እስኪመለስ፣ በኢትዮጵያ የሰብዓዊ መብት ገፈፋ ቆሞ የሰራተኛ መብት እስከሚከበር ድረስ ማንኛውም ኢትዮጵያዊ በእንግሊዝ መምህራን ማኅበር ከሠራተኞች ማኅበር እንዲሁም ከአንጋፋው የኢትዮጵያ መምህራን ማኅበር ጐን መሰለፍ አለብን በማለት ጥሪ አቅርበዋል።</p>

<p>በተጨማሪም የእንግሊዝ መንግሥት ለኢትዮጵያ መንግሥት ይሰጠው የነበረውን እርዳታ መቆሙን አመስግነዋል። በቅርቡ ሚስተር ስቲቭ ከእንግሊዝ የውጭ ጉዳይ ሚኒስትር ጋር በዶ/ር ታዬ ሁኔታና በጠቅላላው የኢትዮጵያ መንግስት በሰራተኛው ማኅበራት ላይ በሚያደርገው የመብት ገፈፋ እንደሚወያይም ገልፀዋል።</p>

<p>እንደ ም/ፕ/ዋና ፀሐፊው አባባል በኢትዮጵያ ውስጥ በአሁኑ ወቅት 15 ሚሊዮን ሕፃናት የትምህርት እድል ያላገኙ ናቸው።</p>


<p class="align-center"><a href="/Gazettas/Kibrit/info/Kibrit.sera.html">ከክብሪት ጥር 24 ቀን 1993</a></p>

</body>
</html>	
