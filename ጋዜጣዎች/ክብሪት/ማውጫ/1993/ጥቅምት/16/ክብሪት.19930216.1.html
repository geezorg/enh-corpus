<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ብሔራዊ ባንክ ጠንካራ መመሪያ አወጣ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ብሔራዊ ባንክ ጠንካራ መመሪያ አወጣ</h1>


<p>የኢትዮጵያ ብሔራዊ ባንክ የተንቀሳቃሽ ሂሳብና ቼክ አጠቃቀም ሥርዓት ባለው መልኩ እንዲመራ ለማድረግ የሚያስችል አዲስ መመሪያ አወጣ። ብሔራዊ ባንኩ እንዳስታወቀው በመመሪያው መሠረት የንግድ ባንክ ስንቅ የሌላቸው ቼኮችን በሚመለሱበት ጊዜ ለዚሁ መመዝገቢያ የሚያስቀምጧቸው መዝገቦች ላይ ቡኩን የፈረመውን ሰው ስምና አድራሻ መዝግበው እንዲያስቀምጡ ያዛል ባንኮች ቼኩ እንዲከፈል ያዘዘበትን ባንክና ቅርንጫፍ በቼኩ ላይ የተፃፈውን ገንዘብ መጠንና በባንኩ የተወሰደው እርምጃ በዝርዝር እንዲመዘግቡ አዲሱ መመሪያ ያሳስባል በዚህ መልኩ ቼክ ተመልሶበት ስንቅ ሳይኖረው ቼክ የሚያዝ ሰውን ባንኮቹ በበኩሉ ላይ የተፃፈውን የገንዘብ መጠን አምስት በመቶኛ ቅጣት እንዲጥሉና ለሶስተኛ ጊዜ ይህንኑ የደገመ ሰው ሁሉ በሁሉም ቅርንጫፎች ተንቀሳቃሽ ሂሳቡን እንዲዘጉ እንደሚያስገድድ ጠቁመዋል።</p>

<p>የንግድ ባንኮች የተንቀሳቃሽ ሂሳባቸውን የዘጉባቸውን ጥፋተኞች ዝርዝር በሶስት ቀናት ውስጥ ለኢትዮጵያ ብሔራዊ ማስታወቅ እንደሚኖርባቸውም አዲስ የወጣው የኢትዮጵያ ብሔራዊ ባንክ መመሪያ ያዛል። ብሔራዊ ባንኩም መረጃዎቹን ለሁሉም ንግድ ባንኮች መረጃውን በማሰራጨት ባንኮቹ በሰዎቹ ወይም በድርጅቶቹ ስም ያሉትን የተንቀሳቃሽ ሂሳቦች በሙሉ እንዲዘጉ እንደሚያደርግ አስታውቋል።</p>

<p>ይህም አጥፊዎች ከአንድ ባንክ ወደሌላኛው እየተዘዋወሩ የሚፈፅሙት ክፉ ተግባር ለመግታት እንደሚረዳ ተጠቅሷል። የንግድ ባንኮችም አዲስ የተንቀሳቃሽ ሂሳብ ለመክፈት የሚጠይቋቸው ደንበኞች ስም በአጥፊዎች መዝገብ ውስጥ የሌለ መሆኑን ሳያረጋግጡ ሂሳብ መክፈት እንደሌለባቸው ብሔራዊ ባንኩ አሳስቧል።</p>

<p>በድርጅት ስም ሂሳብ ለመክፈት ጥያቄ በሚዘርብበት ጊዜም የባለሀብቶቹ ስም በመዝገቡ ላይ ስለመኖሩ እንዲረጋገጥ መመሪያው ያዛል። የንግድ ባንኮች ለደንበኞቻቸው በተንቀሳቃሽ ሂሳብ ቡኮች ውስጥ በቂ ስንቅ ሳይኖር ቼክ መስጠት የሚያስችለውን ቅጣት እንዲያስገቡ መመሪያው እንደሚያስገድዳቸው ይጠቅሳል።</p>

<p>ይህ መመሪያም ከጥቅምት 22/1993 ዓ.ም ጀምሮ ተግባራዊ የሚሆን ሲሆን መመሪያው በብሔራዊ ባንኩ ገዥ ተፈርሞ ከማክሰኞ ዕለት ጀምሮ ለባንኮች መሰራጨቱ ታውቋል።</p>


<p class="align-center"><a href="/Gazettas/Kibrit/info/Kibrit.sera.html">ከክብሪት ጥቅምት 16 ቀን 1993</a></p>

</body>
</html>	
