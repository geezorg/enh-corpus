<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ለማትሪክ የተለቀቁ ተማሪዎች ትላንት ተወሰዱ፣ አቶ ልደቱ አያሌው ተፈቱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ለማትሪክ የተለቀቁ ተማሪዎች ትላንት ተወሰዱ፣ አቶ ልደቱ አያሌው ተፈቱ</h1>


<p>የአዲስ አበባ ዩኒቨርስቲ ተማሪዎችን ያነሱትን የአካዳሚክ መብት ጥያቄ ተከትሎ ሚያዝያ 10 ቀን በተነሳው አመፅ ሳቢያ በመንግስትና በህዝብ ንብረት ላይ ለደረሰው ውድመት ተጠያቂ ናቸው ተብለው በዕለቱና በተከታታይ ቀኖች በፖሊስ ከየቤታቸው ተወስደው ከነበሩትና ለማትሪክ ሲባል ተለቀው የነበሩ ተማሪዎች በድጋሚ ወደሸዋ ሮቢት ተወሰዱ።</p>

<p>ከሚያዝያ 13/93 - ግንቦት 3/93 ዓ.ም በሰንዳፋና በሸዋ ሮቢት ታስረው ከነበሩት የመዲናችን ወጣቶች መሀል ከግንቦት 6-14 ለሚሰጤው የ10ኛ እና የ12ኛ ክፍል የማትሪክ ፈተና ሲባል ተፈታኞች በየቀበሌያቸው እየቀረቡ ወላጅ ዋስ ሆኖ እያስፈረመ ለፈተና የተለቀቁ መሆናቸው ይታወቃል። ተፈታኞቹ በወቅቱ ታስረውበት ከነበረው ሸዋ ሮቢትና ሰንዳፋከመጡ በኋላ ለዝግጅት ሶስት ቀን ለፈተና የአንድ ሳምንት ጊዜ ተሰጥቷቸው ፈተናውን እንዳጠናቀቁ ወደሚኖሩበት ቀበሌና የወረዳቸው ፖሊስ ጣቢያ ቀርበው ሪፖርት እንዲያደርጉ ታዘው ነበር። በዚህም መሰረት ተማሪዎቹ ከግንቦት 15 ቀን 1993 ዓ.ም ጀምሮ ሪፖርት በማድረግ በየወረዳቸው ፖሊስ ጣቢያ ውስጥ ለአንድ ሳምንት እንዲታሰሩ ከተደረገ በኋላ ሁሉም ተፈታኞች ከየወረዳው ተሰብስበው በክልል 14 ፖሊስ ኮሚሽን እስር ቤት ተጨማሪ አንድ ሳምንት እንዲታሰሩ ከተደረገ በኋላ ለፈተና የወጡት እስረኞች በሙሉ ተጠናቀው መግባታቸው ከተረጋገጠ በኋላ በትናትናው ዕለት ተማሪዎቹ ወደነበሩበት ሸዋ ሮቢት የእስር ቦታ እንዲወሰዱ ተደርጓል።</p>

<p>ትናንት ከረፋዱ 5:20 ላይ በሶስት አውቶብስ ተጭነው የሄዱት እነዚህ ተማሪዎች በከፍተኛ የፖሊስ ኃይል እንደታጀቡ በቦታው የነበረው ሪፖርተራችን ገልጿል። ተማሪዎቹ ከግቢው በሚወጡበት ወቅት የአብዛኞቹ ቤተሰቦች በአካባቢው በመገኘት ተቃውሞአቸውን በለቅሶና በጩኸት በሚገልፁበት ወቅት ፖሊስ ወላጆችና በማስፈራራት ለማባረር ሞክሯል።</p>

<p>ይህ በዚህ እንዳለ ዘግይቶ በደረሰን ዜና መሰረት የኢትዮጵያ ዴሞክራሲያዊ ፓርቲ (ኢዴፓ) ዋና ፀሐፊ አቶ ልደቱ አያሌው በዛሬው ዕለት በነፃ መለቀቃቸው ታውቋል።</p>

<p>ለእስር የሚያበቃ ምንም ምክንያት እንዳልተገኘባቸው የተገለፀላቸው አቶ ልደቱ አያሌው በሰውነታቸው ላይ ከፍተኛ መጐሳቆል ይታይባቸዋል።</p>


<p class="align-center"><a href="/Gazettas/Kibrit/info/Kibrit.sera.html">ከክብሪት ግንቦት 30 ቀን 1993</a></p>

</body>
</html>	
