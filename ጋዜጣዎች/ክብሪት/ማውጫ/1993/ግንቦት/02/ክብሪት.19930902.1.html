<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የዩኒቨርስቲ ተማሪዎች ለግንቦት 15 ቀጠሮ ሰጥተው ተበታተኑ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የዩኒቨርስቲ ተማሪዎች ለግንቦት 15 ቀጠሮ ሰጥተው ተበታተኑ</h1>


<p>ትናንት ግንቦት 1 ቀን 1993 ዓ.ም የ6 ኪሎ ተማሪዎች በመኮንን አዳራሽ ፊት ለፊት ተሰብስበው እስከግንቦት 15 ቀን ድረስ የታሰሩት ተማሪዎች ተፈተውና ለጥያቄያችን መንግሥት በዓለም አቀፍ የዜና ማሰራጫ ምላሽ ሰጥቶ እንድንማር ጥሪ ካላቀረበ «አንማርም» የሚል አቋም ይዘው ከ8 ሰዓት ጀምሮ ግቢውን ለቀው መሄዳቸው ታወቀ።</p>

<p>የዩኒቨርስቲው አስተዳደር አካላት ትምህርት እንዲጀምሩ የሚያሳስብ ማስታወቂያዎች በ6 ኪሎ በ5 ኪሎና በ4 ኪሎ ግቢ በር ላይና በውስጥ ማስታወቂያ ለመለጠፍ አሳስቦ ነበር። ይሁን እንጂ ሰኞ ዕለት ሚያዝያ 29 ቀን ተማሪዎቹ ትምህርት ለመጀመር የሚያስችል ማመልከቻ ጽፈው እንዲቀርቡ ታዘዋል። የተወሰኑ ተማሪዎች በዕለቱ ማመልከቻ ይዘው የቀረቡ ቢሆንም ለማግስቱ ሚያዝያ 30 ቀን ቀጠሮ ተሰጣቸው በዚሁ ቀን ሌሎች ተጨማሪ ተማሪዎች ማመልከቻ ይዘው ቀርበው ነበር። ሆኖም አንድ ላይ ትናንትና ትምህርት እንዲጀምሩ ቀጠሮ ተይዞ ነበር።</p>

<p>ተማሪዎቹ በጻፉት ማመልከቻ ወደግቢው ውስጥ መግባት እንዲችሉ ብቻ ፅፈው ገብተዋል። አንዳንዶቹም ከዩኒቨርስቲው መጠለያ ለማግኘት ሲሉ በመጠየቅ መጻፋቸውን ተማሪዎቹ ይናገራሉ።</p>

<p>ከትናንት በስቲያ በ6 ኪሎ ዋናው በር በራፍ ላይ ከ300 የማያንሱ ተማሪዎች ተሰባስበው ዕለታዊ ችግሮቻቸውን ለመቅረፍ እንዲችሉ የታዘዙትን ማመልከቻ ሞልተው ወደግቢው ለመግባት ውሳኔ ላይ እንደደረሱ በ5 ጂፕ መኪና ወታደሮች ደረሱ በዚህን ጊዜ ተማሪው ውሳኔውን በጭብጨባ አፅድቆ ወደዩኒቨርስቲው መግባት በመጀመራቸው ከዕለታዊው ሰደፍ ልናመልጥ ችለናል ሲሉ በስፍራው የነበሩ ተማሪዎች ነግረውናል። ይሁን እንጂ ለዕለታዊ ችግርም ቢሆን ተመዝግበው አዲሱን አረንጓዴ መታወቂያ የተሰጣቸው ተማሪዎችም ሆኑ ሌሎች ትናንት ከአምስት ሰዓት ጀምሮ በመኮንን አዳራሽ ፊት ለፊት በሚገኘው ሜዳ ላይ ተሰባስበው ውሳኔ ላይ ደርሰዋል።</p>

<p>ተማሪዎቹ ውሳኔ ላይ ለመድረስ ያስቻላቸው ዋነኛው ምክንያት በእነርሱ ሰላማዊ ጥያቄ ጦስ የታሰሩት ፖለቲከኞችና የሰብዓዊ ሁኔታን ያስተማሯቸው ፕ/ር መስፍን ወ/ማርያምና ዶ/ር ብርሃኑ ነጋን መንግስት በማሰሩ ምክንያት የነበራቸው ተስፋ ተሟጦ እስከ ግንቦት 15 ቀን ድረስ ቀነ ገደብ በመስጠት መንግስት የታሰሩትን ሁሉ ፈቶ ጥያቄያቸውም በአግባቡ ምላሽ ሰጥቶ በውጭ ሚዲያዎች ተረጋግጦ የትምርህት መቀጠል ጥሪ እንዲያቀርብ በመጠየቅ መሆኑን ተማሪዎቹ ለዝግጅት ክፍላችን አስረድተዋል።</p>

<p>ከ8 ሰዓት በኋላም «አትሸኙንም ወይ ጥያቄያችንስ የእናንተ አይደለም ወይ?» በሚል ህብረ ዜማ ግቢውን ዞረው ከዩኒቨርስቲው እንደለቀቁ ለማወቅ ተችሏል። </p>

<p>ይህ በእንዲህ እንዳለ ተማሪዎቹ እንዲነሳላቸው አጥብቀው የሚጠየቁት ሻምበል ያሬድ ሰሞኑን አንዳንድ ተማሪዎችን በማባባል ትምርህት እንዲጀምሩ ማግባባት የጀመረ መሆኑን የጠቆሙት ተማሪዎች ካድሬዎችና የመንግስት ደጋፊ በመሆናቸው ጥቅማቸው የተጓደለባቸውም ቢሆኑ ይህንኑ ተማፅኖ እያቀረቡ እንደነበር አረጋግጠዋል።</p>


<p class="align-center"><a href="/Gazettas/Kibrit/info/Kibrit.sera.html">ከክብሪት ግንቦት 2 ቀን 1993</a></p>

</body>
</html>	
