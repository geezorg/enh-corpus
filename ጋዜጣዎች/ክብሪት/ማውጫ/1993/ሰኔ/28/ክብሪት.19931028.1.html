<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የትግራይ ምሁራን እነ ተወልደ መድረክ እንዲያገኙ ጠየቁ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">የትግራይ ምሁራን እነ ተወልደ መድረክ እንዲያገኙ ጠየቁ</h1>


<p>በወቅቱ የልማትና የዴሞክራሲ አቅጣጫዎች በሚል አጀንዳ ላይ እየተወያዪ የሚገኙት የአዲስ አበባ የትግራይ ምሁራን ከህወሀት ማዕከላዊ ኮሚቴ የታገደው ቡድን ሀሳቡን ለመግለፅ የሚያስችለው መድረክ ለያገኝ ይገባል በማለት አቋሙ ወሰዱ።</p>

<p>ሰኔ 23/1993 ዓ.ም በአሮሚያ በተጀመረው የአዲስ አበባ የትግራይ ምሁራን ስብሰባ ላይ ተሰባሳቢዎቹ የተለያዩ ጥያቄዎችን አቅርበዋል። ምሁራኑ ስብሰባው ላይ ካነሷቸው ጥያቄዎች መኋል »የታገዱት የህወሀት ማህከላዊ ኮሚቴ » አባላት ሀሳባቸውን እንዳይገለፁ ለምን ተከለከሉ? ለምንስ ፈራችኋቸው?</p>

<p>ልዩነታችሁ ምንድን ነው? ስላልገባን ግልፅ ይደረግልን። ለምን መስማማትን አልመረጣችሁም? የሚሉት ይገኙበታል። ምሁራኑን ያወያዩት አቶ ሀለቃ ፀጋዬና አቶ አባዲ ዘሙ የተባሉት ቁልፍ የህወሓት ሰዎች መሆናቸውን የጠቆሙት የዜና ምንጮቻችን ግለሰቦቹ ከምሁራኑ ለቀረበው ጥያቄ በሰጡት መልስ »ቡድኑ መድረክ አልተከለከለም። ረግጦ የወጣው ራሱ ነው ቡድኑ የሚያስፈራ ሀሳብ የለውም» ብለዋል። ተከፋፍላችሁ አሳፈራችሁን ያሉት የትግራይ ምሁራን ከ500 በላይ ሲሆኑ ተሰብሳቢዎቹ በአብዛኛው ከሚሰሩበት መስሪያ ቤት ፈቃድ እንደተሰጣቸው የጠቆሙት የዜና ምንጮች ምሁራኑ በተገለለው የህወሓት ማዕከላዊ ኮሜቴ አባላት ላይ ከፍተኛ ክርክር ካደረጉ በኋላ ቡድኑ ሀሳቡን ለመግለፅ የሚያስችለውን መድረክ ማግኘት ይኖርበታል የሚል አቋም መውሰዳቸውን ገልጿል።</p>

<p>ይህ በእንዲህ እንዳለ ህወሓት ለሁለት መሰንጠቁ በይፋ ከታወቀበት</p>

<p>ጊዜ አንስቶ የተፈጠረው ክፍተት እንዳልጠበበና ህወሀትም እንደድሮው በሁለት እግሩ ረግጦ መቆም እንዳልቻለ የሚገልፁት የዜና ምንጮቻችን በድርጅቱ ውስጥ የተፈጠረውን ሁለንተናዊ ቀውስ ለመፍታት እርምጃ እየተወሰደ መሆኑን ገለፁ። ህወሓት ወር ባልሞላ ጊዜ ውስጥ ሁለቴ ምርጫ ማካሄዱ ለእዚህ አካሄድ ጠቋሚ ምሳሌ ነው ያሉት ምንጮችን ባለፈው እሁድ በተለያዩ አዳራሾች በተደረጉ ስብሰባዎች በአዲስ አበባ የወረዳና የዞን አመራሮች እንደተመረጡ አስረድተዋል።</p>

<p>ቀደም ሲል የተካሄደው ምርጫ በትክክለኛው መንገድ አልተካሄደም ፎርም ሳይሞላ ነው ምርጫው የተከናወነው በሚል ምክንያት ከኋላፊነታቸው እንዲወርዱ በተደረጉ የአመራር አባላት ምትክ በሚል መርህ በተካሄደው አዲስ ምርጫ የዞንና የወረዳ አመራሮችን ምርጫም እንዳካሄደ ምንጮች ገልፀዋል።</p>

<p>ድርጅቱ ለጀመረው የለውጥ ጉዞ ጠቃሚ በሆነው ምርጫላይ ከውጭ ጉዳይ ሚኒስቴር ከጠቅልይ ሚኒስትር ቢሮ ከፓርላማ ከሬዲዮ ፋና ከዋልታ</p>

<p>ኢንፎሜሽን ማዕከልና እና ከሌሎች ቢሮዎች የተውጣጡ የህወሀት አባላት ተገኝተዋል ያሉት እነዚህ ታማኝ የዜና ምንጮቻችን በእሁድ እለት ምርጫ የተመረጡት አባላት በየትኛውም ወረዳና ዞን ተመድበው እንደሚሰሩና ድርጅቱ በሚሰጣቸው ጉዳይ ላይ ንቁ ተሳትፎ እንዲያደርጉ የታዘዙ መሆናቸውን አስረድተዋል።</p>


<p class="align-center"><a href="/Gazettas/Kibrit/info/Kibrit.sera.html">ከክብሪት ሰኔ 28 ቀን 1993</a></p>

</body>
</html>
