<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ወይዘሮ አልማዝ መኮ ከተጠያቂነት አይድኑም» ኢዴፓ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«ወይዘሮ አልማዝ መኮ ከተጠያቂነት አይድኑም» ኢዴፓ</h1>


<p>ከእንግዲህ ወዲያ የመንግሥት ባለሥልጣን አይደለሁም የኦዴድም አባል አልሆንም ያሉት ወ/ሮ አልማዝ መኮ ከሃገር መውጣታቸውን አስመልክቶ የኢትዮጵያውያን ዴሞክራሲያዊ ፓርቲ /ኢዴፓ/ «የመንግሥት ጥንካሬ ሲጠፋ የእነ ወ/ሮ አልማዝ መኮ እርምጃ የሚጠበቅ ነው። አሁንም ቢሆን ሁሉም ካድሬዎች የመውጣት ዕድሉ ስላልገጠማቸው ነው እንጂ ልባቸው ሸፍቷል። ላለፉት አስር ዓመታት ከፓርቲው ጋር አብረው ሲጓዙ ከርመው በአንድ ጀምበር ኢህአዴግን መንቀፋቸው ከጠተጠያቂነት ሊያድናቸው አይችልም» ብሏል።</p>

<p>የኢትዮጵያውያን ዴሞክራሲያዊ ህብረት በበኩሉ «ኢህአዴግ ያበቃለት ሥርዓት እየተከተለ በመሆኑ ባለሥልጣናቱ ተራ በተራ መፍለሳቸው አይቀርም። የጠቅላይ ሚኒስትር መለስ ዜናዊ እጣም ከዚህ የተለየ አይደለም» ሲል ገልጿል።</p>

<p>ይህ በዚህ እንዳለ «አልማዝ መኮ ከመንግሥት ምስረታው ጀምሮ አብራ የሰራች በመሆኑ ወቀሳው አስገራሚ ነው» ሲሉ የኢትዮጵያ የሰላምና ልማት ዓለም አቀፍ ኢንስቲትዮት ዳይሬክተርና ለመለስ አገዛዝ ቅርብ የሆኑት ዶ/ር ክንፈ አብርሃ ከቢቢሲ ጋር ባደረጉት ቃለ ምልልስ ተናገሩ።</p>

<p>በገዥው ፓርቲ መቻቻል ባለመታየቱ አምባገነኑ አገዛዝ በአገሪቱ በመስፈኑና ከጠ/ሚ በኩል በጐ ፈቃደኝነት አይታይም የሚል ክስ በወ/ሮ አልማዝ በኩል ተሰምቷል ለተባለው ዶ/ር ክንፈ በሰጡት ምላሽ ይየአፈጉባዔው ንግግር ኮሎምቦስ ከ500 ዓመት በኋላ አሜሪካንን አገኘ ብሎ እንደመንገር ይቆጠራል ካሉ በኋላ የሥርዓቱ አንድ አካልና ከሥርዓቱ ምስረታ ጀምሮ ስትሰራ የነበረች በመሆኑ ወቀሳው አስገራሚ ነው ብለዋል።</p>

<p>«ባለፉት ሦስት ወራት የኢህአዴግ የተሀድሶ ግምገማ ወቅት አሁን ያነሳቸውን ቅሬታ መሰንዘር ትችል ነበር በተሃድሶ የተለያዩ ሃሳቦች ይሰነዘሩ ነበር። በአገሪቱ ከፍተኛ የሥልጣን አካል የነበረውን የፌዴራል ቢሮ መምራትዋ ይታወቃል» ከጠ/ሚ መለስ ጋር ጥሩ አግባብ ነበራት። ባለፉት ጊዜያት ከመንግስት ጋር የነበረው ግንኙነት ለምን እንደደፈረሰ ላውቅ አልችልም ሲሉ ዶ/ር ክንፈ ምላሽ የሰጡት ከአገሪቱ ከፍተኛ ቁጥር ያለው የኦሮሞ ህዝብ ተበድሏል ሲሉ አፈ ጉባዔዋ አልማዝ መኮ ተናግረዋል ለተባሉት ነው።</p>

<p>ከፍተኛ ባለሥልጣን የሆኑት አፈጉባዔዋ ስልጣን መልቀቃቸው ለመንግሥቱ አይጐዳውም? ለተባሉት በተሃድሶው ከፍተኛ ባለሥልጣኖች መገለላቸው የሚታወቅ ጉዳይ ነው ብለዋል።</p>


<p class="align-center"><a href="/Gazettas/Kibrit/info/Kibrit.sera.html">ከክብሪት ነሐሴ 10 ቀን 1993</a></p>

</body>
</html>	
