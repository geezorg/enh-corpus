<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የክብሪት ጋዜጣ ሪፖርተሮች ወደ ግንባር ለመሄድ ያቀረቡት ጥያቄ በመግንሥት ውድቅ ሆነ «መመሪያውም አልፈቀደውም»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> የክብሪት ጋዜጣ ሪፖርተሮች ወደ ግንባር ለመሄድ ያቀረቡት ጥያቄ በመግንሥት ውድቅ ሆነ «መመሪያውም አልፈቀደውም»</h2>

 
<p>ከነፃው ፕሬስ ጋዜጠኞች የመጀመሪያው ተጓዥ ጋዜጠኛ የሆኑት የክብሪት ጋዜጣ ሪፖርተሮች ከፕሬስና ኢንፎርሜሽን መመሪያ የትብብር ደብዳቤ ተከለከሉ።</p>

<p>ሪፖርተሮቹ እንደማንኛውም ጋዜጠኛ መምሪያው በመቀሌና በአካባብው ሲንቀሳቀሱ ችግር እንዳይገጥማቸው የሚያመለክት የትብብር ተራ ደብዳቤ እንዲፅፍላቸው በደብዳቤ የጠየቁት ከ1 ወር በፊት ነበር። ነገር ግን ጋዜጠኞቹን ዛሬ ነገ እያሉ ሲያመላልሷቸው ከከረሙ በኋላ በመጨረሻ ደብዳቤው እንደማይፃፍላቸው ነግረዋቸዋል።</p>

<p>የኢትዮጵያ ፕሬስ ኢንፎርሜሽን መምሪያ የህዝብ ግንኙነት ክፍል ኃላፊ የሆኑት ግለሰብ ለምን ደብዳቤውን ለሪፖርተሮቹ ሊፅፉ እንደማይችሉ ሲናገሩ ከዚህ ቀደም እንደዚህ ዓይነት ጥያቄ ቀርቦልን አያውቅም ስለዚህም ከህግና ከሌሎችም ሁኔታዎች አኳያ ደብዳቤውን ልንፅፍላችሁ አንችልም ብለዋል።</p>

<p>የህዝብ ግንኙነት ኃላፊው ደብዳቤ የሚፃፍላቸው የውጭ ጋዜጠኞች ብቻ እንደሆኑም በመመሪያ ደረጃ የተሰጣቸው ትዕዛዝ እንዳለ ተናግረዋል።</p>

<p>የኢትዮጵያ ፕሬስና ኢንፎርሜሽን መምሪያ ዋናው የተቋቋመበት አላማ በሃገሪቱ ውስጥ ያሉ ሚዲያዎች ሥራቸውን በተጣራና በተቃና ሁኔታ እንዲያከናውኑ ለማገዝ መሆኑ ግልፅ ነው። ነገር ግን መምሪያው ይህን በመዘንጋት ተራ ደብዳቤ ለመፃፍ እምቢተኝነትን ማሣየቱ አሣዝኖናል። ከኢትዮጵያ መንግሥት መ/ቤቶ ከፍተኛ በጀት የተመደበለት ይህ መምሪያ በየጊዜው በሒልተን በጊዮንና በትላልቅ ሆቴሎች የፓናል ውይይት እያዘጋጀ ይህን ያህል እርባና ለሌለው ጉዳይ በጀቱን ሟሟጠጡን ዋነኛ ሥራው አድርጐ ነው የያዘው።</p>

<p>በተጨማሪም በእነዚህ የፓናል ውይይቶች ላይ እንደሚገኙ የሚጋብዘው የመንግሥት ጋዜጠኞችን ብቻ በመሆኑ መምሪያው በአግባቡ የሀገሪቱ ሚዲያዎች እንዲያድጉ የመቋቋሙን አላማ ዘንግቷል ለማለት ያስደፍራል።</p>


<p class="align-center"><a href="/Gazettas/Kibrit/info/Kibrit.sera.html"> ከክብሪት ሐምሌ 16 ቀን 1990</a></p>

</body>
</html>	
