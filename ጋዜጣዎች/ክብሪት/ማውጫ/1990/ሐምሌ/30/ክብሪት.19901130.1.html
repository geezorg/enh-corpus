<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የገ/ተንሳይ ኬክ ቤት ባለቤት አልሞቱም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የገ/ተንሳይ ኬክ ቤት ባለቤት አልሞቱም</h1>
<h2 class="align-center">የአ/አ ካዝናቸው ባዶ ነው፣ በባንክ ደብተራቸው 35 ብር ብቻ ተገኘ</h2>

<p>በአ/አ ፒያሣ የሚገኘው የታዋቂው ገ/ተንሳይ ኬክ ቤት ባለቤት የሆኑት አቶ ገ/ተንሳይ ተድላ በሕይወት እንደሚገኙና ጤናቸው ግን የታወከ መሆኑን አንድ ስማቸው እንዳይገለፅ የፈለጉ ኤርትራዊ ከዚሁ ከአዲስ አበባ ገልፀውልናል።</p>

<p>የዝግጅት ክፍላችን ድረስ በአካል በመምጣት ስለ ጉዳዩ የገለፁልን ግለሰብ ስለሁኔታው በዝርዝር እንዲያስረዱን ጠይቀናቸው ከሰጡን ምላሽ ለመረዳት እንደቻልነው ከሆነ አቶ ገብረ ተንሣይ ተድላ ህይወታቸው ያላላፈች እና በህይወት ያሉ ሲሆን ጤንነታቸው ግን አሁንም ድረስ በአደጋ ላይ ነች።</p>

<p>ስማቸው እንዳይገለፅ የፈለጉት ግለሰብ ስለጉዳዩ እውነታነት ባስረዱን ወቅትም «...ገብረ ተንሣይ የጥንት ወዳጄ ነው። ጓደኝነታችን ከወጣትነት ጀምሮ ነው እኔ ለእርሱ ቅርብ ነኝ፤ እርሱም ለእኔ ቅርብ ነው። ሃዘኑንም ደስታውንም አብረን ተጋርተናል። በኢትዮጵያ ኤርትራ ግጭት ኤርትራን ትረዳለህ፤ ስለላ ታካሂዳለህ ተብሎ ወረዳ ዘጠኝ የታሰረ ጊዜም በቀን 3 ጊዜ ተመላልሼ ጠይቄዋለሁ ወደ ሃገሩ ሲላክም በሀዘን ሸኝቼዋለሁ የእኔና የእርሱ ቅርርብ ይህ ሆኖ ሣለ ተመልካች የተባለው የግል ጋዜጣ ገብረ ተንሣይ ሞተ የሚል ዜና አወጣ ዜናው እንዳየሁት በጣም ነው የደነገጥኩት እጅግ ምርር ብዬ ነው ያለቀስኩት ግን የመሞቱ ዜና ሊዋጥልኝ አልተቻለኝም። በዚያኑ ቀን ምሽትም ዋሽንግተን የሚገኙ ልጆቼ ጋር ስልክ ደውዬ በእዚያው ወደ አስመራ ደውለው ነገሩን እንዲያጣሩ እና መልሰው እንዲደውሉልኝ ነገርኳቸው ለልጆቼ ይህን ስነግራቸው እንኳን በጣም እያለቀስኩ ነበር። እነርሱም እንዲደውሉና እንዲጠይቁ ማድረግ ከዚህ በቀጥታ የስልክ መስመር በመቋረጡ ነው።</p>

<p>እኩለ ሌሊት ላይ ትልቁ ልጄ ደውሎ እውነታውን ነገረኝ ገብረ ተንሣይ አስመራ እንደገባ የልብ ድካሙ ተነስቶበት እራሱን ስቶ እንደነበር እንጂ እንዳልሞተ ልጄ አጣርቶ ነገረኝ። ግን በወቅቱ እራሱን መልሶ ያወቀ ማለትም የገዛ ቢሆንም አሁንም ድረስ ያለው አልጋ ላይ እንደሆነ እና ህይወቱም አደጋ ላይ መሆኗን ልጄ በዝርዝር አጣርቶ ነግሮኛል። እንግዲህ እውነታው ይኼ ሆኖ ሣለ ተመልካች የተባለው የግል ጋዜጣ ሞተ ያለው ከየት ሰምቶ እንደሆነ አላውቅም። በማለት በዝርዝር አብራርተዋል። </p>

<p>በተያያዘ ዜናም ሞቱ ስለተባለው ስለ እኚሁ ግለሰብ ለማጣራት የተንቀሳቀሰው ሪፖርተራችን ገብረ ተንሣይ ተድላ የባንክ ደብተር 35 ብር ብቻ እንደያዘ እና የቤት ውስጥ ካዝናቸውም ተፈትሾ ባዶ እንደሆነ የተረጋገጠ ከመሆኑም በላይ ግለሰቡ ይህ ሁኔታ ከመከሰቱ በፊት ጥሬ ገንዘባቸውን ወደ አውሮፓ እና አሜሪካ ቀድመው እንደላኩ የሚገመት መሆኑንም አሳማኝ ምንጮችን ጠቅሶ ሪፖርተራችን ዘግቧል።</p>


<p class="align-center"><a href="/Gazettas/Kibrit/info/Kibrit.sera.html">ከክብሪት ሐምሌ 30 ቀን 1990</a></p>

</body>
</html>	
