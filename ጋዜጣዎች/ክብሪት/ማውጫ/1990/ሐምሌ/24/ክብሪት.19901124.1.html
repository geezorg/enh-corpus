<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኮ/ል መንግሥቱ ኃ/ማርያም ወያኔ ሻዕቢያ የያዘውን ክልል የማስለቀቅ ፍላጐት የለውም አሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኮ/ል መንግሥቱ ኃ/ማርያም ወያኔ ሻዕቢያ የያዘውን ክልል የማስለቀቅ ፍላጐት የለውም አሉ</h1>
<h3 class="align-center">«ጦርነቱ እውነት ቢሆን ኖሮ እኔም ልጄን ወደ ግንባር እልክ ነበር»</h3>
<p class="align-center">/ኮ/ል መንግሥቱ ለአል-ታሂር ጋዜጣ የሰጡት ቃል/</p>


<p>ከ17 ዓመት የፕሬዝዳንትነት ሥልጣን በኋላ በመንግሥታቸው እና የጦር ኃይላቸው ላይ ከፍተኛ ሽንፈት በመድረሱ ወደ ሃራሬ በመሰደድ እስካሁንም በእዚያው የሚገኙት የቀድሞው የኢትዮጵያ መሪ ኮ/ል መንግሥቱ ኃ/ማርያም በሰሜናዊው የኢትዮጵያ ግዛት የተፈጠረውን ውጥረት በማስመልከት በጉዳዩ ላይ ለሁለተኛ ጊዜ አስተያየት መስጠታቸውን አል ታሂር የተሰኘው የቱኒዚያ ጋዜጣ ገለጠ።</p>

<p>በመኖሪያ ቤታቸው ድረስ በመደወል በቀጥተኛ የስልክ መስመር እንዳነጋገራቸው የገለፀው ካሊድ አብደላ ሸምሽ በጋዜጣው እንደገለፀው ከሆነ ኮሎኔል መንግሥቱ ጦርነቱን የውሸት እና ለይምሰል የተፈጠረ አድርገው እንደሚቆጥሩት ጠቅሶ «ወያኔ ሻዕቢያ የያዘቸውን ክልሎች የማስለቀቅ ፍላጐት የለውም» የሚል አመለካከት እንዳላቸው የገለፁለት መሆኑንም አስፍሯል።</p>

<p>ሰፋ ላለ ሰዓት ያነጋገራቸው «ጦርነቱ የእውነት ቢሆን ኖሮ እኔም ልጄን ወደ ግንባር እልከው ነበር» በማለት የተናገሩ መሆናቸውን የገለፀው የአል ታሂር ጋዜጣ ባልደረባ ኮ/ል መንግሥቱ ፈፅሞ ጦርነቱን በእውነትነቱ የማይቀበሉት መሆናቸውን መረዳት መቻሉንከመግለፁ በላይ በአሁኑ ወቅት ኢትዮጵያ ውስጥ ያለው የጐሳ ሽኩቻ እንጂ የወሰን ወይም የድንበር ግጭት እንዳልሆነ ኮ/ል መንግሥቱ የሚያምኑ መሆኑን አስታውቀዋል።</p>

<p>የጋዜጣው ባልደረባ በዚህ አጋጣሚ ለኢትዮጵያ ሕዝብና መንግሥት የሚያስተላልፉት መልዕክት ካለዎት በሚል በሰጣቸው መድረክም «ህዝቡ አሁን ላሉት ነገሮች ሁሉ ከፍተኛ ትኩረት ሰጥቶ ሊያጤናቸው ይገባል» ካሉ በኋላ «ወያኔ መራሹ መንግሥትም ቢሆን ህዝቦችን ለረሃብ ለስደት እና ለእልቂት ከሚጋብዙ እኩይ ድርጊቶች ሊታቀብ ይገባል» በማለት እንደገለፁለት ባጭሩ አስፍሯል።</p>


<p class="align-center"><a href="/Gazettas/Kibrit/info/Kibrit.sera.html">ከክብሪት ሐምሌ 24 ቀን 1990</a></p>

</body>
</html>	





