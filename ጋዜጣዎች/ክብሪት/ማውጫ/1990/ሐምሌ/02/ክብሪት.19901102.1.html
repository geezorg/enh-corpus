<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በሻዕቢያ ወረራ ማግስት የትራፊክ ቅጣቱን መጨመሩ ከኋላው ታላቅ ጉድ አዝሏል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h3 class="align-center"><span class="underline">ቅጣቱ ካልተቀነሰ የታክሲዎች አድማ እስከመጨረሻው ይቀጥላል</span></h3>
<h1 class="align-center">በሻዕቢያ ወረራ ማግስት የትራፊክ ቅጣቱን መጨመሩ ከኋላው ታላቅ ጉድ አዝሏል</h1>
<h3 class="align-center">መንግስት አድማውን አወገዘ ዛሬ የታክሲ ባለንብረቶችን ያወያያል</h3>


<p>ከትላንት ረቡዕ ሐምሌ 1 ቀን 1990 ዓ.ም ጀምሮ በስራ ላይ ሊውል የታሰበውን አዲሱን የአሽከርካሪዎች ቅጣት በመቃውም የአዲስ አበባ ታክሲዎች አድማ መተዋል።</p>

<p>ካለምንም አስተባባሪ ኃይል አድማ የመቱት ታክሲዎች አሁንም በመንግስት የቅጣቱን ልክ ካልቀነሰ አድማቸውን እንደሚቀጥሉበት ሲናገሩ ተደምጧል። በትላንትናው ዕለት ሙሉ ታክሲዎች ስራ ባለመስራታቸው ድፍን አዲስ አበባ ጭር ብላ የዋለች ሲሆን የመንግስትና የግል ሰራተኞችም በትራንስፖርት ዕጦት ሲንገላቱ ተስተውለዋል።</p>

<p>ሪፖርተራችን ከአድማው በፊት ያነጋገራቸው የታክሲ ሹፌሮች የቅጣቱ ገንዘብ በጣም ከባድና የታክሲ ሹፌር በተለይ የሚችለው ስላልሆነ ያላቸው አማራጭ ስራውን ማቆም እንደሆነ ገልፀው ነበር። እነዚህ ሹፌሮች ጨምረውም ይህ ህግ የትራፊክ ስነ-ስርዓትን የሚያስጠብቅ ሳይሆን የትራፊኮችንም ኪስ የሚያደልብ ነው ሲሉ አስረድተዋል።</p>

<p>ይህ በእንዲህ እንዳለ ሀገራችን በውጭ መንግስት ወረራ ተከናውኖባት መላ ኃይሏን ወራሪውን በመመከት ላይ ባደረገችበት በዚህ ሰዓት ይህን ዓይነቱን የትራፊክ ህግ ያወጡት ባለስልጣናት ትክክል እንዳልሆኑ ስማቸው እንዳይጠቀስ የፈለጉ አንድ የፖለቲካ ምሁር ለዝግጅት ክፍላችን ገለጡ። እንደምሁሩ ገለፃ «እነዚህ ባለስልጣናት ይህ ህግ ያወጡት መንግስትና ህዝቡ ተባብረው ወራሪውን ኃይል ለመመከት ክንዳቸውንና ኃይላቸውን አንድ ማድረጋቸው ስለከነከናቸው ነው ስለዚህም በመንገድ ትራንስፖርት ልዩ የሆነ ግምገማና የባለሥልጣናቱን ጀርባ የማጥናት ዘመቻ ያስፈልጋል»
ህዝቡ የሻዕቢያን ወረራ ለመመከትና የተፈናቀሉ ወገኖችን ለመርዳት ከኪሱ መዋጮ እያሰባሰበና የቁሳቁስ እርዳታ እየሰጠ ባለበት በዚህ ሰዓት የዚህ ዓይነት ከናንተ ከፍተኛ የገንዘብ ቅጣት ያለው ህግ መውጣቱ ያለውን የተስተካከለ የፖለቲካ ስርዓት እንደሚያደፈርሰው በርካታ የፖለቲካ ታዛቢዎች ተስማምተውበታል።</p>

<p>በትላንትናው እለት እቤታቸው ቁብ ብለው ያገኘናቸው አንድ የታክሲ ሹፌር አዲስ ህግ እስካልተቀየረ ድረስ ስራ እንደማይጀምሩ ነው የገለጹልን። «ቅጣቱ ለምን አስፈራችሁ? ጥፋት ካልሰራችሁ አትቀጡም» ብለን ጠይቀናቸው ነበር። ሹፌሩ መንግስት ህጉን ማውጣቱ እንዳልከፋቸው ተናግረው ነገር ግን ቀድሞ መደረግና መመቻቸት ያለበት በርካት ሁኔታዎች እንዳሉም ገልፀዋል። እንደምሳሌ ሲጠቅሱም «ደርቦ ማቆም» በፊት ከነበረው የቅጣት ዋጋ ወደ 120 ብር አድጓል። ግን ለግል መኪኖች ማቆሚያ የተዘጋጀ ቦታ አለ? ፒያሳ ታክሲ ላቁም ብትል ቦታ አታገኝም ስለዚህም መንግስት ቅድመ ሁኔታዎችን ያመቻች» ብለዋል። በተያይዘ ዜና መንግስት የታክሲዎችን አድማ በመቃወም መግለጫ አውጥቶ በአስቸኳይ ወደስራቸው እንዲመለሱ አስጠንቅቋል። የተፈጠረውን ውዝግብ ለመፍታትም ከታክሲ ባለቤቶች ጋር ለመወያየት ዛሬ ቀጠሮ ይዟል።</p>


<p class="align-center"><a href="/Gazettas/Kibrit/info/Kibrit.sera.html">ከክብሪት ሐምሌ 2 ቀን 1990</a></p>

</body>
</html>
