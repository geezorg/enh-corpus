<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሻዕቢያ ያገታቸውን ንብረቶች እንዲመልስ ህግ ያስገድደዋል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> ሻዕቢያ ያገታቸውን ንብረቶች እንዲመልስ ህግ ያስገድደዋል</h1>
<h2 class="align-center"> ከ500 በላይ የኢትዮጵያ መኪናዎች በምፅዋና አሰብ ታግተዋል</h2>
 
<p>ወራሪው የሻዕቢያ መንግሥት በአሰብና ምፅዋ ወደቦች የበርካታ የኢትዮጵያውያን ኩባንያዎችና ድርጅቶች ንብረት ማገቱን ከዚህ ቀደም በተለያዩ መገናኛ ብዙሃን ተዘግቧል። እነዚህን በህገ-ወጥ መንገድ ሻዕቢያ ያገታቸውን ንብረቶች ለመከታተል በአዲስ አበባ ንግድ ም/ቤት ፕሬዝዳንት የሚመራና ከባንክ፣ ከኢንሹራንስ፣ ከአስመጪዎችና ከትንራንዝት የተወጣጡ 11 አባላት ያሉት ኮሚቴም መቋቋሙ ይታወቃል።</p>

<p>በዚህ መሠረት ኮሚቴው የንብረቶቹን ዝርዝር የማሰባሰቡን ዘመቻ መቀጠሉን ለማወቅ ችለናል። በዝርዝሩ በአሰብና ምፅዋ ወደብ በኩል ወደ ኢትዮጵያ ሲገቡ የነበሩ ከ500 በላይ አዳዲስ መኪናዎች በሻዕቢያ መታገታቸው ሲታወቅ በርካታ ሚሊዮን ብር የሚያወጡ ንብረቶች መያዛቸው ተገልጧል።</p>

<p>ኮስ የንግድና የቴክኒክ ኩባንያ 20 ሚሊዮን ብር ያህል ግምት ያላቸው ወደ 148 የሚሆኑ መኪናዎችና በርካታ የመለዋወጫ ዕቃዎች የታገቱበት መሆኑን የገለፀ ሲሆን የተባበሩት መንግሥታት የልማት ፕሮግራም ከ3. ሚሊዮን ብር በላይ ግምት ያላቸው ልዩ ልዩ ንብረቶችም እንደተያዙ ተገልጿል.</p>

<p>ሻዕቢያ ያለአንዳች ህጋዊ ጥያቄ መሠረት 135 ሺህ ቶን ደረቅ ጭነት 46 ሺህ 741 ሜትሪክ ኪዮብ ፈሳሽ ጭነት፣ 51ሺህ ሜትሪክ ቶን አስፋልት በአሰብና ምፅዋ ወደቦች ማገቱን የኢትዮጵያ የውጭ ጉዳይ ሚ/ር መግለጫ አስገንዝቧል።</p>

<p>እ.ኤ.አ ሐምሌ 8 ቀን 1995 ዓ/ም የወደብ አልባ መንግሥታት የትራንዚት ንግድን አስመልክቶ የተደነገገውን ዓለም አቀፍ ስምምነት በመጣስ፣ የኢትዮጵያን ንብረት ያገተው ሻዕቢያ ንብረቶቹን የመመለስ ግዴታ እንዳለበት ዲፕሎማቶ ይስማሙበታል። ከዚህም በተጨማሪም ኢትዮጵያና ኤርትራ በመሃከላቸው ያለውን የትንራንዚትና የወደብ አገልግሎት በተመለከተ እ.ኤ.አ መስከረም 22 ቀን 1993 ዓ/ም ውል መፈራረማቸው የሚታወስ ሲሆን ውሉ እነዚህ ንብረቶች ለባለንብረቶቹ እንዲመለሱ የሚያስገድድ እንደሆነም ለማወቅ ተችሏል።</p>


<p class="align-center"><a href="/Gazettas/Kibrit/info/Kibrit.sera.html"> ከክብሪት ሐምሌ 9 ቀን 1990</a></p>

</body>
</html>	





