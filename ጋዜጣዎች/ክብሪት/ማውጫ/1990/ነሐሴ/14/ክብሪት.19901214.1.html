<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የባለሥልጣናቱ መመሪያ የአዲስ አበባ ነጋዴን አስቆጣ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የባለሥልጣናቱ መመሪያ የአዲስ አበባ ነጋዴን አስቆጣ</h1>

 
<p>የንግዱ ማህበረሰብ አባላት የዘንድሮውን የቤት ኪራይ ውል እድሳት በተመለከተ መንግሥት በአለፉት ሁለት ዓመታት የወሰደውን ዓይነት እርምጃ እንዳይወስድና በንግድ ሥራ መስክ ለሚንቀሳቀሱ ግለሠቦች አዘኔታ ሊኖረው ይገባዋል ሲሉ ለጋዜጣችን ሪፖርተር የየራሳቸውን አስተያየት ሰጥተዋል።</p>

<p>ይህን አስተያየት የሰጡት በዚህ ሳምንት በፒያሳና መርካቶ ለተዘዋወረው ዘጋቢያችን ሲሆን ይህንኑ የቤት ኪራይ ውል አስመልከቶ በከተማችን አዲስ አበባ የሚገኙ የቀበሌ መስተዳድሮች የመጪውን ዓመት ማለትም የ1991 የንግድ ቤት እድሳት ከወዲሁ ማድረግ እንደሚገባቸውና ይህን ባያደርጉ ግን ቤታቸውን አሳልፈው ለሌላ ሰው እንደሚሰጡ እያስፈሯሯቸው መሆኑን ነጋዴዎቹ አሳውቀዋል።</p>

<p>የክልል 14 መስተዳድር በሻዕቢያ ባለሥልጣናት በነጋዴውና መንግሥትን ለማጋጨት በተጠነሰሰው እኩይ ምግባር በንግድ ቤቶች ላይ የተደረገው ጥናት ያልተደረገበት የኪራይ ጭማሪ የንግዱን ማህበረሰብ የኢኮኖሚ አቅም በእጅጉንያናጋው መሆኑን የገለጡት እነኚህ ነጋዴዎች የክልሉ መስተዳድር በ1988 በንግድ ቤቶች ኪራይ ደንበኝነት ሊቀጠል የሚችለው በየዓመቱ በሚደረግ የእድሳት ውል ስምምነት መሆኑ የሚዘነጋ አይደለም።</p>

<p>ባለፉት ሁለት ዓመታት ይህ ውል ሲሰራበት እንደነበር የሚታወስ ቢሆንም የዘንድሮ የንግድ እንቅስቃሴ ደካማ በመሆኑ ለንግድ ማህበረሰብ የውል ስምምነቱን በተመለከተ የጊዜ ገደቡን ሊያራዝሙት ይገባል ሲሉ ለሪፖርተራችን ገልጠዋል።</p>

<p>አነስተኛ ገቢ ያላቸው ከአዲስ አበባ ክልል ከቤት ኪራይ ሽፋን በንግድ ውጪ አድርገው በምትኩ ለኤርትራውያን ነጋዴዎች ቤታቸውን ለማከራየት በታላላቅ የመንግሥት ኃላፊነት ቦታ የነበሩ የሻዕቢያ አባላት የተደረገ መሆኑን መንግሥት በአሁኑ ሰዓት በግልፅ የሚያውቀው ለመሆኑ ከተለያዩ የዜና አውታሮች የሚደመጥ ነው። </p>

<p>እንደ ሪፖርተራችን ዘገባ መሠረት እንድ ስማቸው መግለፅ የማይፈልጉ በወረዳ 6 ቀበሌ 14 የሚገኙ ነጋዴ በቀበሌያችን መስተዳድር አባላት የዘንድሮውን የቤት ኪራይ ውል እንድናድስ እያደረጉ ያለው ከምንጊዜው በከፋ መልኩ በመሆኑ ትኩረት ሊሰጠው ይገባል ሲሉ የገለፀ ለመሆኑ ግለሰቡን ዋቢ በማድረግ ሪፖርተራችን ዘግቧል።</p>


<p class="align-center"><a href="/Gazettas/Kibrit/info/Kibrit.sera.html">ከክብሪት ነሐሴ 14 ቀን 1990</a></p>

</body>
</html>	
