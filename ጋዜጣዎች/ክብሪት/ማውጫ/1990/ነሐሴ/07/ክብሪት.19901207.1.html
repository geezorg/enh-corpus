<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በግብፅ አሰልጣኝና በግብፅ ዳኛ ግብፅ ላይ ሊዋረድ የነበረው ብሔራዊ ቡድናችን ዳነ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h3 class="align-center">የፌዴሬሽኑ ውሳኔ አግባብነት አለው</h3>
<h2 class="align-center">በግብፅ አሰልጣኝና በግብፅ ዳኛ ግብፅ ላይ ሊዋረድ የነበረው ብሔራዊ ቡድናችን ዳነ</h2>


<p>ለ24ተኛው የአፍሪካ ዋንጫ ማጣሪያ ኢትዮጵያ ከኤርትራ ጋር የምታደርገውን የእግር ኳስ ውድድር ሰርዛ ፎርፌ መስጠቷ አግባብነት እንዳለው አንድ ስማቸው እንዲጠቀስ ያልፈለጉ የስፖርት ኮሚሽን ሠራተኛ ለጋዜጣችን ገለፁ።</p>

<p>ሐምሌ 6 ቀን 1990 ዓ/ም በሁለቱ ሃገሮች መካከል ሊደረግ የነበረው የማጣሪያ ውድድር በጦርነቱ ምክንያት ተሰርዞ ላልተወሰነ ጊዜ እንዲራዘም መደረጉ የሚታወስ ቢሆንም ከዚህ በኋላ የአፍሪካ ፉት ቦል ኮንፌዴሬሽን /ካፍ/ ባወጣው መግለጫ ጨዋታው ግብፅ ውስጥ እንዲደረግ በማዘዙ የኢትዮጵያ ቡድን ፎርፌ መስጠቱን አስታውቋል።</p>

<p>በስፖርት ኮሚሽን ውስጥ በኃላፊነት ቦታ ላይ በመስራት የሚገኙትና ስማቸው እንዳይጠቀስ የፈለጉት ግለሰብ ለዝግጅት ክፍላችን እንዳብራሩት ከሆነ የኢትዮጵያ ብሔራዊ ቡድን ለኤርትራ ፎርፌ መስጠቱን አግባብነት ያለውና አማራጭ አልባ እንደሆነ ለማወቅ ተችሏል።</p>

<p>ግለሰቡ ስለሁኔታው በዝርዝር ሲያብራሩም «ጨዋታው በግብፅ መደረጉ በራሱ ከፍተኛ ተፅዕኖ አለው የሁለቱ በእግር ኳስ የሚፋለሙት ቡድኖች መካከል ግብፅ የኤርትራ ደጋፊ ከመሆኗም በላይ በአንዳንድ መገናኛ ቡዙሃን እንደሚነገረው ኤርትራን በመርዳት እና ጦርነቱን ለማባባስ የምትዳክር ሃገር ናት። ይህም ከመሆኑ በላይ የሁለቱ ሃገራት ቡድኖች የሚዳኙት ግብፃዊ ናቸው። በመሆኑ የኢትዮጵያ ቡድን ሊከሰትበት የሚችለው ተፅዕኖ ከባድ ነው። ተፅዕኖ መሸነፍን ያመጣል መሸነፍ ደግሞ ለኢትዮጵያ እጅግ ውርደት ነው ያውም በኤርትራ። እናም ከዚህ አኳያ ስናየው የኢትዮጵያ ቡድን ላይ አንዳንድ ሁኔታዎች ከሚከሰቱ እና ልጆቹም ተሸንፈው የመንፈስ ስብራት ከሚደርስባችው ሁኔታውን ንቆ ትቶ ለጨዋታው ፎርፌ መስጠት አማራጭ የሌለው ተግባር ነው። ደግሞም እኮ ከብዙ ነገሮች አኳያ ስናጤነው የኢትዮጵያ ቡድን ግብፃዊ ዳኛ እያጫወቱት ምን ያህል ውጤት ያገኛሉ። እንዴትስ ማሸነፍ ይቻላል? ይህን ማለቴ ያው ግብፅ ኤርትራ ማለት ስለሆነች ነው። በማለት የኢትዮጵያን ቡድንን ውሳኔ በእጅጉ የሚደግፉት መሆናቸውን ገልፀው የኢትዮጵያ ህዝቡም ጉዳዩን በጥሞና አጢኖ ሁኔታውን በጥሩ መንፈስ ሊቀበለው ይገባል ብለዋል።</p>


<p class="align-center"><a href="/Gazettas/Kibrit/info/Kibrit.sera.html">ከክብሪት ነሐሴ 7 ቀን1990</a></p>

</body>
</html>	
