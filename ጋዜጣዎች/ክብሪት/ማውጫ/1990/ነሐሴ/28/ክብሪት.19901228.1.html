<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ከታገዱት 828 ባለንብረቶች መካከል ኢትዮጵያውያን እንዳሉበት ተረጋገጠጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h3 class="align-center">በፋይናንስ ቢሮ የችኮላ ትዕዛዝ</h3>
<h1 class="align-center">ከታገዱት 828 ባለንብረቶች መካከል ኢትዮጵያውያን እንዳሉበት ተረጋገጠጠ</h1>
<h2 class="align-center">በ779ኙ ላይ በድጋሚ ማጣራት እየተደረገ ነው</h2>


<p>በአዲስ አበባ ከተማ የንግድ ሥራ እየሰሩና የተለያዩ መሥሪያ ቤቶች ውስጥ ተቀጥረው በመሥራት ላይ በነበሩበት ወቅት በሻዕቢያ የስለላ ድርጅት በኩል ገንዘብ ማዋጣታቸው ተደርሶበት ከሃገር እንዲወጡ በተደረጉት ኤርትራውያን መካከል ስለንብረታቸው በእገዳ እንዲቆይ የተደረገ መኖራቸው በተደጋጋሚ ጊዜ በተለያዩ የዜና አውታሮች መገለፁ ይታወሳል።</p>

<p>ከዚህ ጋር በተያያዘ ደግሞ የአዲስ አበባ መስተዳድር ፋይናንስ ቢሮ እስከ ነሐሴ 22 ቀን 1990 ዓ/ም ድረስ ባደረገው ማጣራት ለ49 ኤርትራውያን ባለንብረቶች የእገዳ ትዕዛዙ እንዲነሳላቸው አድርጓል። የክልሉ ፋይናንስ ቢሮ 828 በሚሆኑና በእግድ ላይ በነበሩ የኤርትራውያን ንብረቶች ላይ ማጣራት በማድረግ ለጊዜው የ49ኙ የእገዳ ትዕዛዙን ያነሳ ቢሆንም ወደፊትም ሁኔታዎችን እያጣራ የቀሪዎቹን 779 ባለንብረቶች ጉዳይም ከእልባት እንደሚያደርሰው አስታውቋል።</p>

<p>የክልሉ ፋይናንስ ቢሮ የህግ አገልግሎት ኃላፊ አቶ ሙሉነህ ወርዶፋ ስለ ጉዳዩ ሲያብራሩ በመንግሥት በኩል ኤርትራውያኑ እንዲወጡ ሲወሰን ንብረታቸውን ሲሸጡ ወይም ሊለውጡ አለዚያም ሊያወርሱና በስጦታ መልክ ለሌላ ወገን ሊያስተላልፉና ሊያሸሹ ይችላሉ በሚል ቢሮው በሚመለከተው አካል በኩል የእገዳ ትእዛዝ እንዲተላለፍ አድርጓል በማለት ያስታወቁ ከመሆኑም በላይ «በተወሰደው የጥድፊያ እርምጃ ጉዳይ የማይመለከታቸው ኤርትራውያንም ሆኑ ኢትዮጵያውያን የእግድ ትዕዛዙ ሰለባ ሆነው ነበር» በማለትም አመልክተዋል።</p>

<p>እስከ ነሐሴ 22 ቀን 1990 ዓ/ም ድረስ በተደረገው የማጣራት ስራም የውዝፍ ዕዳው የስልት መጠን ለጊዜው ባይታወቅም የ11 ሚሊዮን ብር የግብር ዕዳ ያላባቸው ኤርትራውያን ባለንብረቶች መኖራቸውንም ኃላፊው አያይዘው ጠቁመዋል።</p>

<p>በሌላም በኩል በከተማ ነክ ጉዳዮች የይግባኝ ሰሚ ፍ/ቤት ም/ፕሬዝዳንት አቶ በቃሉ ጥላሁን እንዳስታወቁት ፍ/ቤቱ የሚደርሱትን የእገዳ ማሳሰቢያዎች እየተቀበለ በሚደርሱት መረጃዎች መሠረት እገዳውን ለሚመለከታቸው ወገኖች በማስተላለፍ ላይ ይገኛል ሲሉ ያብራሩ ሲሆን የተገኙት አግባብ ባለው የህግ አፈፃፀም እዳቸውን እንዲከፍሉ አሊያም ንብረታቸው በሃራጅ ተሸጦ ገንዘቡ ለመንግሥት ገቢ እንደሚሆን ም/ፕሬዝዳንቱ ተናግረዋል።</p>


<p class="align-center"><a href="/Gazettas/Kibrit/info/Kibrit.sera.html">ከክብሪት ነሐሴ 28 ቀን 1990</a></p>

</body>
</html>	
