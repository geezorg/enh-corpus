<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በቁጥጥር ስር የዋሉት የኦነግ ታጣቂዎች ለኢትዮጵያ መንግሥት እንዳይሰጡ ሻዕቢያ ጠየቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በቁጥጥር ስር የዋሉት የኦነግ ታጣቂዎች ለኢትዮጵያ መንግሥት እንዳይሰጡ ሻዕቢያ ጠየቀ</h2>


<p>ኬንያ የነበረው የኦነግ ታጣቂ ቡድን በኢትዮ-ኤርትራ የድንበር ውዝግብ ምክንያት በደቡብ ኢትዮጵያ ጥቃት ሊያደርስ የነበረው የኦነግ ሠራዊት በኢትዮጵያና በኬንያ መንግሥት በኩል በተደረገው ስምንነት በኬንያ መንግሥት ፀጥታ አስጠባቂ ኃይል ከኬንያ ተጠራርገው እንዲወጡ መደረጉ የሚዘነጋ አይደለም።</p>

<p>ይህ ከኬንያ የወጣው የኦነግ ታጣቂ ሠራዊት በየመን በኩል ሸምቆ የነበረ ቢሆንም በየመን መንግሥት ጥብቅ ክትትል በቁጥጥር ስር እንዲውሉ ተደርገዋል። በየመን መንግሥት የተያዙት የኦነግ ሠራዊት ሻእቢያ ለኢትዮጵያ አሳልፋ እንዳትሰጥና ሠራዊቶችም ለህዝባዊ ግንባርና ለኤርትራ መንግሥስት እንዲሰጡ አንድ የኤርትራ ከፍተኛ ባለሥልጣን ለየመን መንግሥት ጥያቄ ማቅረቡ በለንደን በእንግሊዘኛና በአረብኛ የሚታተመው የአል አያት ጋዜጣ አንድ የየመን ከፍተኛ የፀጥታ ክፍል ባለሥልጣን ዋቢ በማድረግ ዘግቧል።</p>

<p>በየመን ተይዘዋል የተባሉት የኦነግ ታጣቂ ሠራዊት ውስጥ ድርጅቱን የሚመሩ ከፍተኛ ባለሥልጣናት እንደሚገኙ ጋዜጣው የገለጠ ሲሆን ተይዘዋል የተባሉት ከፍተኛ ባለሥልጣናትም ሆነ ሠራዊቱን አስመልክቶ የኦነግ ድርጅት ባለሥልጣናትም ሆነ የፖለቲካ ቢሮ የገለፀው ምንም ነገር አለመኖሩን ነው ጋዜጣው የገለጠው።</p>

<p>ጋዜጣው ከዚሁ ጋር በማያያዝ እንደገለጠው የኦሮሞ ነፃ አውጪ ግንባር /ኦነግ/ የኢትዮጵያን ድንበር ጥሶ ወረራ ያደረገውን የሻዕቢያ ሠራዊት በመደገፍ በርካታ በኢትዮጵያ የሚገኙ የድርጅቱ አባሎችና ደጋፊዎች ውግዘት እንደደረሰበት በዜና ትንታኔው አስነብቧል።</p>

<p>በአቶ ገላሳ ዲሌቦ የሚመራው የኦነግ ድርጅት ከሻዕቢያ ጋር ባደረገው በጥምር ኢትዮጵያን ለመውጋት ባወጣው መግለጫ በድርጅቱ የሚገኙ ታላላቅ የኦነግ ኃላፊዎች የአቋም ልዩነት የፈጠሩ ሲሆን በአሁኑ ሰዓት ድርጅቱ ለሁለት ተከፍሎ አቶ ሌንጮ ለታ የራሳቸውን ደጋፊዎች ይዘው በመውጣት ከድርጅቱ የተገለሉ ሲሆን የድርጅቱ ለሁለት መከፈል የኦነግ ህልውና ደብዛውን ያጠፋዋል ሲሉ ነው የፖለቲካ ተንታኞች የሚተነብዩት።</p>


<p class="align-center"><a href="/Gazettas/Kibrit/info/Kibrit.sera.html">ከክብሪት ነሐሴ 21 ቀን 1990</a></p>

</body>
</html>	
