<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ፕ/ት ሙጋቤ ክፉኛ ተደናግጠዋል የኮ/ል መንግሥቱ ኃ/ማርያም ንብረት በዚምባብዌ ገበሬዎች ተወረረ!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ፕ/ት ሙጋቤ ክፉኛ ተደናግጠዋል የኮ/ል መንግሥቱ ኃ/ማርያም ንብረት በዚምባብዌ ገበሬዎች ተወረረ!</h2>


<p>ከዚምባብዌ የደረሱን ዜናዎች እንደሚያመለክቱት የኮለኔል መንግስቱ የበቀሎ እርሻ መሬት በሀገሪቱ መንግሥትና በተቃዋሚዎች መሃከል ንትርክ ፈጥሯል። መንግስቱ ሃይለማርያም ለዚምባብዌ የነፃነት ትግል ላበረከቱት አስተዋፅኦ በሮበርት ሙጋቤና ህዝቡ ዘንድ ከፍያለ ክብር ያሰጣቸው እንደነበር ይታወቃል። ኮለኔሉ በስልጣን ዘመናቸው በኢትዮጵያ ውስጥ የዚምባብዌ የነፃነት ታጋዮችን በማሰልጠንና ወታደራዊ ድጋፍ በማድረግ ታላቅ ድጋፍ በማድረጋቸው በስደታቸው ወቅት የዚምባቡዌ መንግስትን እንክብካቤ አትርፎላቸውም ነበር።</p>

<p>ሆኖም ከቅርብ ግዜ ወዲህ ሮበርት ገብርኤል ሙጋቤ ለተጨማሪ ምርጫ ውድድር ቅስቀሳ ሲያደርጉና ከተቃዋሚዎቸው ሲፎካከሩ የመንግስቱ ሃይለማርያም የእርሻ ይዞታ ጥያቄ አስነስቶባቸዋል። ሙጋቤ የእርሻ መሬቶችን ከነጭ ገበሬዎች እየነጠቁ ላገሪቱ ጥቁር ህዝቦች በመስጠት ድጋፍ ለማግኘት የሚንቀሳቀሱ ሲሆን ተቃዋሚዎቻቸው በበኩላቸው የመንግሥቱ ሃ/ማርያም ይዞታም በተመሳሳይ ሁኔታ ላገሪቱ ዜጐች ይገባል የሚል ክርክር አስነስተውባቸዋል።</p>

<p>መንግስቱ መተዳደሪያቸውን ቢነጠቁ ሊደርስባቸው የሚችለው የኑሮ አቋም መናጋት ያሳሰባቸውና የመንግስቱን ወዳጅነት ማጣት የማይሹትና እንዲሁም ውለታ ለመክፈል የሚወዱት ሙጋቤ በዚሁ ሳቢያ ግራ መጋባታቸው ታውቋል። 7 ሺ የሚሆኑ የፓርቲ ተወካዮቻቸው «ለምርጫው ጦርነት ተዘጋጁ» በማለት የሚቀሰቅሱት ሙጋቤ ከተቃዋሚዎቻቸው እንዲህ ያለ ሃሳብ ሲቀርብባቸው አንድም ስልጣናቸውን ማጣት ሌላም የመንግሥቱን የእርሻ መሬት የመቀማት ምርጫ ተደቅኖባቸዋል።</p>


<p class="align-center"><a href="/Gazettas/Kibrit/info/Kibrit.sera.html">ከክብሪት ታህሣሥ 11 ቀን 1994</a></p>

</body>
</html>	














