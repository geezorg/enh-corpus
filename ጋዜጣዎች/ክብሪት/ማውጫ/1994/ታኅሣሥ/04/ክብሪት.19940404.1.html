<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ፐሮፌሰር አሊ ኢትዮጵያ ከአሜሪካ ወታደሮች ጋር እንዳትዘምት አስጠነቀቁ!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ፐሮፌሰር አሊ ኢትዮጵያ ከአሜሪካ ወታደሮች ጋር እንዳትዘምት አስጠነቀቁ!</h1>


<p>ኢትዮጵያ ከአሜሪካ ጎን ተሰልፋ በሶማሊያ ላይ ልትከፍት ከተዘጋጀችው ወታደራዊ ጥቃት መታቀብ እንደሚኖርባት በዮ.ኤስ.አሜሪካ የሚንቀሳቀሰው የግሎባል ካልቸራል ስተዲስ ዳይሬክተር አሳስቡ። የማዕከሉ ዳይሬክተር የሆኑትና በቅርቡ አዲስ አበባ የመጡት ፕሮፌሰር አሊ ማዞሪ አሜሪካ በሶማሊያ ላይ ወታደራዊ ዘመቻ ለመክፈት የተነሳሳችው የሽብር እንቅስቃሴን ለማምከን ሳይሆን ከዚህ በፊት በሞቃዲሾ አደባባይ አስከሬናቸው የተጎተተ አሜሪካውያንን ጥቃት ለመበቀል በመሆኑ ኢትዮጵያ በዚህ ዘመቻ በመተባበር ከጎረቤትዋ ጋር ቁርሾ ማፍራት እንደሌለባት ነው ያስረዱት።</p>

<p>በምስራቅ አፍሪካ ጉዳዮ ትኩረት የሚያደርጉትና በአሜሪካው ቢንግሃምተን ዮኒቨርስቲ የግሎባል ካልቸራል ስተዲስ ዳይሬክተር የሆኑት ፕሮፌሰር አሊ ማዞሪ «ፓኪስታን በአፍጋኒስታን ላይ እንደወሰደችው አይነት እርምጃ ኢትዮጵያ እንድትወስድ ስትጠይቅ ጥያቄውን በብልሃት ተመልክታ መቃወም ይጠበቅባታል፤ የአሜሪካ ወታደሮች ያሻቸውን ጥቃት በሶማሊያ ላይ ከፈፀሙ በኋላ ወደኦክላሆማ ይመለሳሉ፤ ኢትዮጵያ ግን ከጎረቤትዋ ሶማሊያ ጋር ለዘላቂነት ነው የምትኖረው» በማለት ወታደራዊ ዘመቻው በተለይ በኢትዮጵያ በኩል በጥንቃቄ ሊታይ እንደሚገባው ነው ያስረዱት።</p>

<p>«ሶማሊያ ማለት በደርዘን የሚቆጠሩ አሜሪካውያን ወታደሮች የተገደለባትና ከወታደሮቹ አስከሬን የአንዱ በአደባባይ የተጎተተባት ሀገር ነች፤ የወታደሮቹ ግድያ በአሜሪካ ሕዝብ ላይ በፈጠረው ድንጋጤና ግራ መጋባት የተንሳም በፕሬዚዳንት ቢል ክሊንተን ትእዛዝ የአሜሪካ ወታደሮች ከዚያች አገር መውጣታቸው አይዘነጋም» ያሉት ፕሮፌሰር አሊ ማዞሪ «አሁን ግን አሜሪካውያኑ ሽብርተኞችን ለማጥፋት በሚል ምክንያት በወታደሮቻቸው ላይ የደረሰውን ጥቃት ለመበቀል መልካም ወቅት ያገኙ ስለመሰላቸው በሶማሊያ ላይ ለመዝመት ተንቀሳቅሰዋል፤ እውን የአል-ቃኢዳ ኔትወርክ በዚያች አገር ስለመኖሩ ያደረጉት ማጣራት አለ?» ሲሉ ይጠይቃሉ።</p>

<p>«የአል-ቃኢዳ የሽብር እንቅስቃሴ አለ ከመባሉ በስተቀር በአሁኑ ወቅት የእንቅስቃሴው ተግባር አለ ወይ?» ብለው የሚጠይቁት ፕሮፌሰፉ «ለምሳሌ ከሁለተኛው ዓለም ጦርነት በኋላ አፍቃሬ ናዚዎች እንቅስቃሴ እያደረጉ መሆኑና በስውር እየተደራጁ መሆኑ ተደጋግሞ ይወራል፤ ይህ መባሉ ግን ተጨባጭ ማስረጃ ነው ተብሎ ሊጠቀስ አይችልም» አል-ቃኢዳ ቀደም ሲል በሶማሊያ ይንቀሳቀስ ነበር ተብሎ መነገሩም ለአሜሪካ ማስረጃ ሊሆናት አይችልም፤ ከዚህ የተነሳም አሜሪካውያን ቀደም ሲል በወታደሮቻቸው ላይ የደረሰውን ለመበቀል ካልሆነ የሚጨበጥ ማስረጃ አላቀረቡም» ነው የሚሉት።</p>

<p>«በአሁኑ ወቅት በሶማሊያ ላይ መጠኑ- ሰፊ ወታደራዊ ዘመቻ ለመክፈት መዘጋጀታቸውን ያለጥርጥር ተረድቼዋለሁ፣ ኢትዮጵያም እንደ ፓኪስታን ያለ አበይት ሚና እንድትጫወት ጥያቄ ቀርቦላታል፡፤ የቀረበላት ጥያቄ ወታደራዊ ትብብር ከሆነ ይህንን በፅኑ መቃወም ይጠበቅበታል፤ ጎረቤት ሆና መቆየትዋ ሲታይና አሜሪካውይን የልባቸውን አድርሰው ወደሃገራቸው ለመመለስ ከመዘጋጀታቸው አንፃር ፓኪስታን በአፍጋኒስታን ያደረገችውን ኢትዮጵያ በሶማሊያ መድገም አይኖርባትም፣ በአረቦች ዘንድ ፀረ-አሜሪካ እንቅስቃሴ አለ ቢባልም በአረብ ሀገራት ያሉ መንግሥታት ጥቅም ለማግኘት ሲሉ ከአሜሪካ ጎን ሲሰለፉ ቆይተዋል፤ በአፍሪካ ግን ይህ መደገም አይኖርበትም» ብለዋል።</p>


<p class="align-center"><a href="/Gazettas/Kibrit/info/Kibrit.sera.html">ከክብሪት ታህሣሥ 4 ቀን 1994</a></p>

</body>
</html>	














