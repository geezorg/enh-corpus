<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ከክንፈ ገ/መድህን ጋር የነበረኝን ወዳጅነት ከአሁኑ ባለሥልጣናት ጋር መመስረት አልቻልኩም» ፕ/ር መስፍን ወ/ማርያም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«ከክንፈ ገ/መድህን ጋር የነበረኝን ወዳጅነት ከአሁኑ ባለሥልጣናት ጋር መመስረት አልቻልኩም» ፕ/ር መስፍን ወ/ማርያም</h2>


<p>ከአዲስ አበባ ዩኒቨርስቲ ተማሪዎች የመብት ጥያቄ ጋር በተያያዘ በቁጥጥር ሥር ውለው የነበሩና በዋስተና ወጥተው የፍርድ ሂደታቸውን የሚከታተሉ ፕሮፌሰር መስፍን ወ/ማርያም ኢሕአዴግ በ«ተሓድሶ ሂደቱ ያለፈውን 10 ዓመት ፖሊሲ ከመድገሙና የነበሩት ባለሥልጣናት አሁንም በሥፍራቸው ከመታየታቸው ውጪ ምንም የተለወጠ ነገር አለመኖሩን ገለፁ፤ በሀገሪቱ የሰብዓዊ መብት ሁኔታና በኢሕአዴግ መንግስት ላይ ሲያቀርቡት የነበረው ትችት እጅጉን መለዘቡን አንዳንዱም አነጋጋሪ እንዲያውም አስገራሚ ነው» ሲሉም የፕሮፌሰሩን ቃለ-ምልልስ የተከታተሉ አስተያየት ሰጪዎች ለዝግጅት ክፍላችን ገለፁ።</p>

<p>የአሁኑ የወቅቱ የኢሠመጉ ሊቀመንበር ፕሮፌሰር መስፍን ወ/ማርያም ሰፊ ቃለ-ምልልስ ያደረጉት በትናንትናው ዕለት በእንግሊዝኛ ቋንቋ ታትሞ ከተሰራጨው ጥሀ ረፖርተር ጋር ነው።</p>

<p>«ባለፈው አስር አመት በፖሊስ በኩል በተፈፀሙ የሰብዓዊ መብት ረገጣዎች ምክንያት አንድም ፖሊስ ወይም የፀጥታ ኃይል ለሕግ ስለመቅረቡ የተገለፀ ወይም የታወቀ ነገር የለም» ያሉት ፕሮፌሰሩ ከአዲስ አበባ ዩኒቨርሲቲ ተማሪዎች ጋር በተያያዘ ወህኒ ቤት መግባታቸውን በተመለከተ ስለፖሊስ አያያዝ እና ፍርድ ቤቱ ጉዳዩን የመመልከት አቅሙ ምን ያህል እንደሆን ተጠይቀው «የፍርድ ቤቱ ጉዳይ ገና በሂደት ላይ በመሆኑ ምላሽ ለመስጠት እንደማይፈቅዱ» ጠቅሰው «ከታች ያሉት ፖሊሶች ግን ከላይ የሚታዘዘውን ፈፃሚ በመሆናቸው በእነሱ ላይ ቅሬታ እንደሌላቸው፣ በእስር በነበሩት ወቅትም መደበኛ ፖሊሶች ያልተገባ አቀራረብ አለማሳየታቸውን መልካም ሰዎች እንደነበሩ ተናግረዋል»</p>

<p>ከመንግሥት ጋር በግል ሳይሆን በተቋም ደረጃ መቀራረብ ለመፍጠር ጥረት መጀመሩን የሚናገሩት ፕሮፌሰር በኢሠመጉ የመጀመሪያ መግለጫ ላይ ሪፖርቶችን ለሕዝብ ከማሰራጨት በፊት ለሚመለከታቸው መ/ቤት መላኩ አማራጭ መሆኑን በመግለፅ፣በወቅቱ ለአገር ውስጥ ጉዳይ ሚኒስቴር «እንዲህ ያለ ሰብዓዊ መብት ረገጣ መፈፀማቸው ተጠቅሶልናልና ምን ምላሽ አላችሁ?» ብለን ስንፅፍላቸው የተሰጠን ምላሽ «ከእናንተ ጋር መነጋገር አንፈልግም» የሚል ነበር ካሉ በኋላ፣ እኛም «እሺ» ብለን ሪፖርቱን ፃፍነው ብለዋል።</p>

<p>በወቅቱ መግለጫቸው አንዳንድ ችግርች እንደነብሩት የሚጠቅሱት ፕሮፌሰር መስፍን ወ/ማርያም በግል የደህንነት ኃላፊ ጉዳይ ከነበሩት አቶ ክንፈ ገ/መድህን ጋር መገናኝታቸውን ይገልፃሉ። እዲሁም ይላሉ ፕሮፌሰር መስፍን «... ነፍሱን ይማረውና ከክንፈ ጋር መደበኛ ግንኙነት ጀመርኩ፣ ለየት ያለ ችግር ሲገጥመኝ ወደ እሱ (ክንፈ) እሄዳለው። ጉዳዩንም አዋየዋለሁ፣ በሥራአቱ ውስጥ ካሉ ሰዎች በጥልቀትና በቅንነት ከማናገራቸው ሰዎች አንዱ ነበር። በአንዳንድ ርዕሰ ጉዳዮች ላይ እንሰማማለን። በሌላው አንሰማማም። ተስማማንም አልተስማማን ምንም ችግር አልነበረውም። ያከብረኛል አከብረዋለው፣ ከእሱ ጋር በግል ደረጃ ባደረግነው ግንኙነት በርካታ ችግሮችን ፈትተናል፣ ማስታወሻ ይዤ እሄድና እንወያይባችዋለ፤ መፈፀም የሚችለውን ያደርገዋል ካልቻለም በቅንነት ይሄ ከአቅሜ በላይ ነው ይለኛል፣ አሁን ክንፈ ላይመለስ ሄዷል፣ እስካሁንም እሱን በሚተካ መልኩ ከባለሥልጣናቱ ጋር እንዲያ ያለ ግንኙነት አልመሰረትኩም፤ ... የእነሱ ችግር የአገዛዙ ችግር የእኛም ችግር ነው፤ የእኛም ችግር የእነሱ ሊሆን ይገባል፤ እኛ ካልተወያየን ማን ይወያይልናል?...&#87፤ ብለዋል።</p>

<p>«ግንኙነቱ ይፋ ያለመደረጉ ከግለሰቦች ጋር ግንኙነት ለመፍጠር መምረጥዎ የግልፅነት ጥያቄ አያስነሳም ወይ?... ለመብት መጣስ ግልፅነት ያለመኖር እንደምክንያት ነውና...&#87፤ለሚለው ጥያቄ ፕ/ር መስፍን ሲመልሱ «... ይህ የግልፅነት ጉዳይ አይደለም፤ አንዳንድ የስብዓዊ መብት ረገጣዎችን ማስተካከል መቻልም አማራጭ ነው» ካሉ በኋላ ማድረግ የፈለግነው የመብት ረገጣው እንዲገታ ነው፤ ...ችግሩን ለመፍታት ከተቻለ ወደ ሕዝብ ወጥቶ ሳይፈፀም ከሚቀርና የሰለባውን ስቃይ ከመጨመር ይህንን ማድረጉ ተመራጭ ሆኗል የሚል ምላሽ አስከትለዋል።</p>

<p>ከመንግሥት ባለሥልጣናት ጋር በግል መነጋገራቸውን በተመለከተ ን ነገ ባለሥልጣናቱ እንደክንፈ ቢሞቱ አሊያም ከሥልጣን ቢባረሩ የግንኙነት መጨረሻ ከሚሆን በተቋም ደረጃ ለምን እንዳልተነጋገሩ ሲጠየቁም በፍጹም ሊገናኝ የማይችልና እንደባለሥልጣናቱ የደርግን መንግሥት በምሳሌነት ያቀርበ ምላሽ ነው የሰጡት።</p>

<p>በደርግ ሥርዓት የስብዓዊ መብት ተሟጋች ድርጅት ባልነበረበት ወቅት ሰዎች ሲታሰሩ ከባለሥልጣናት ጋር በግል ጥያቄ ያቀርቡ እንደነበርና ይህ ትክክል አይደለም መባል እንደማይቻል የተናገሩት ፕሮፌሰር መስፍን ወ/ማርያም ጠያቂያቸውን መጨራሻ ላይ «አዎ ትክክል ብለሃል፤ በተቋም ደረጃ ቢሆን ይመረጥ ነበር እንዲህ ያለ ተቋማዊ ሂደት አልተጀመረም እንጂ፤ ቀደም ሲል ግንኙነት እንፍጥር ስንል «አይቻልም» ነበር ያሉን፣ አሁን ደግሞ እናንተም የራሳችሁን እኛም የራሳችንን እንስራ ነው የተባልነው» በማለት አሁንም ከመንግሥት ወገን ፈቃደኝነት እንደሌለ አስረድተዋል። ቀደም ሲል በሰጡት ምላሽ ግን ከመንግስት ጋር መልካም ተስፋ ያለው ግንኙንት ለመጀመር የጣሩ የሚያስመስል ምላሽ ነበር የሰጡት።</p>

<p>የኤርትራን ሪፈረንደም በተመለከተና ለሃገር ደህንነት አስጊ ናቸው ተብለው ኤርትራውያን ወደ ሃገራቸው ሲሸኙ ከፍተኛ ተቃውሞ ሲያቀርቡ የቆዩትና በዚህ አካሄዳቸው ከበርካታ ሚዲያዎች ተቃውሞ የተሰነዘረባቸውና በዚያው ወቅት ከኢሰመጉ ሊቀ-መንበርነታቸው ተወገደው የቆዩት ፕ/ር መስፍን ወ/ማርያም በኤርትራ ጉዳይ ያላቸው አቋም አሁንም አነጋጋሪና ግራ አጋቢ መሆኑን ቃለ-ምልልሱን የተከታተሉ ታዛቢዎች ገልፀውልናል። የፕሮፌሰር መስፍን ባለቤት ኤርትራዊ መሆናቸውን አንዳንድ ወገኖች ከዚሁ ጋር ያያይዙታል።</p>

<p>ፕ/ር መስፍን ወ/ማርያም በትናንቱ ቃለ ምልልሳቸው ስለኤርትራ ሲናገሩ «ሪፈረንደሙ (ኤርትራን ለመገንጠል የተካሄደው) ዜግነትን ለመወሰን የተካሄደ አይደለም ሂደቱ ኤርትራን ነፃ የማድረግ ወይም ያለማድረግ ነበር፣ ሃገሪቱ ከመፈጠሯ በፊት የዜጎነት ጉዳይ አይነሳም በመጀመሪያ ሃገር ሊኖር ይገባል፤ የኢትዮጵያ ሕገ-መንግስት አንቀፅ 33 ማንም ግለሰቡ ዜግነቱን በራሱ ፈቃድ ካልለወጠ በስተቀር ዜግነቱን ሊነጥቀው የሚችል አካል የለም» ይላል የሚል ምላሽ ስጥተዋል።</p>

<p>የኤርትራ ሪፈረንደም ከመካሄዱ በፊት በጊዜያዊነት ለሁለት ዓመት ሥልጣን ላይ የቆየው መንግስት ባወጣው አዋጅ «ከአባቱ ወይም ከእናቱ በአንድ የኤርትራ ተወላጅ የሆነ አሊየም ከ19 ዓመት በላይ በኤርትራ የቆየ የውጪ ተወላጅ ኤርትራዊ ነው» ተብሎ መታወጁን ለፕሮፌሰር መስፍን ማስረዳት ለቀባሪው ማርዳት ነው የሚሉ አስተያየት ሰጪዎች በየትኛውም፣ ሃገር በተካሄደ የኤርትራ ሪፈረንደም ላይ የውጪ ዜጋ መካፈል እንዳልቻለ እየታወቀ፣ በኢትዮጵያ የሚኖሩ የኤርትራ ተወላጆችም ጉዳዩ የእኛ ነው ብለው በሪፈረንደሙ መሳተፋቸው 99. ከመቶ ኤርትራውያን ነፃነታቸውን ሲመርጡ ከ300 ያነሰ ኤርትራ መገንጠል የለባትም ማለታቸው እየታወቀ ፕሮፈሰሩ «ሪፈረንደሙ ከዜግነት ጋር አይያያዝም» በማለት ለኤርትራውያን የኢትዮጵያ ዜግነት ለማሰጠት መከራከር አልኩ ከማለት ውጪ ማንንም ለማሳመን ያልቻለ አነጋገር ነው በማለት ነው ያጣጣሉት።</p>


<p class="align-center"><a href="/Gazettas/Kibrit/info/Kibrit.sera.html">ከክብሪት ታህሳስ 25 ቀን 1994</a></p>

</body>
</html>	














