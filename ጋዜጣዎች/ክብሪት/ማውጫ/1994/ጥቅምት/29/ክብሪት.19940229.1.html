<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በሻዕቢያ ከተማረኩት ኢትዮጵያዊው ፓይለት ኮ/ል በዛብህ ጴጥሮስ የደረሱበትን ለማወቅ ጠንካራ ዘመቻ ተጀመረ «ተገድለዋል የሚለው ግምት እየሰፋ ነው»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በሻዕቢያ ከተማረኩት ኢትዮጵያዊው ፓይለት ኮ/ል በዛብህ ጴጥሮስ የደረሱበትን ለማወቅ ጠንካራ ዘመቻ ተጀመረ «ተገድለዋል የሚለው ግምት እየሰፋ ነው»</h2>


<p>ለኢትዮ-ኤርትራ የጦር ምርኮኞች ልውውጥ ሂደት መቋረጥ ዋነኛው ምክንያት የኤርትራ መንግስት የጦርነቱ ወቅት የያዛቸውን የፓይለት ኮሎኔል በዛብህ ጴጥሮስንና የልሎችን 36 የፖሊስና ሚሊሻያ አባላትን ሁኔታ እንዲያሳውቅ ተጠይቆ መልስ አለመስጠቱ መሆኑ በኢትዮጵያ መንግስት በኩል እየተነገረ ባለበት በዚህ ወቅት ዓለም አቀፉ የቀይ መስቀል ኮሚቴ ኮ/ል በዛብህና 36ቱ ኢትዮጵያዊያን የደረሱበትን ለማወቅ ሰፊ እንቅስቃሴ በማድረግ ላይ መሆኑን ለማወቅ ተችሏል።</p>

<p>በኢትዮጵያ የድርጅቱ ተጠሪ የሆኑት ሚስተር አሌይን አሽሊማን ሰሞኑን እንደገለፁት የኤርትራ መንግስት በምርኮ ያያዛቸው እኒህ ኢትዮጵያውያን ያሉበትን ሁኔታ እንዲያሣውቅ ለማድረግ በኤርትራ የድርጅቱ ተወካይ ከሚመለከታቸው አካላትና ባለስልጣናት ጋር እየተወያዩ መሆናቸውን ጠቁመው፣ ለችግሩ ዘለቄታዊ መፍርሔ ለማምጣት የሚደረገው ጥረትም ቀጥሏል ብለዋል።</p>

<p>በአልጀርሱ የኢትዮ-ኤርትራ ግጭት ማስወገጃ ስምምነት መሠረት የሁለቱን ሀገሮች የጦር ምርኮኞች የማለዋወጥ ሂደትን የማስተባበር ተግባር ለዓለም አቀፉ ቀይ መስቀል ኮሚቴ መሰጠቱን የገልፁት ሀላፊው ሁለት ሀገራት አሁን የተከሰተውን ችግር አስወግደው በአጭር ጊዜ ውስጥ ወደ አዲስ የእስረኛ ልውውጥ ምዕራፍ ለመሸጋገር የሚያስችል ተስፋ ሰጪ ሁኔታ መኖሩንም ጠቁመዋል።</p>

<p>ኮ/ል በዛብህ ጴጥሮስ በኢትዮ-ኤርትራ የድንበር ጦርነት ወቅት የሻዕቢያን ወታደራዊ ተቋማትና ምሽግ በማጥቃት ላይ ሣሉ ያበሩት የነበረው ሚግ 21 የጦር ጄት ተመትቶ በኤርትራ ግዛት በመውደቁ በሻዕቢያ ወታደሮች መማረካቸው የሚታወስ ሲሆን አሥመራ ከተማ ውስጥ በየአደባባዩ እየዞሩ በህዝብ ፊት ከፍተኛ ድብድባ እንደተካሄደባቸው ከዚህ በፊት በስፋት መዘገቡም አይዘነጋም። ኮ/ል በዛብህ በተፈፀመባቸው ከአቅም በላይ የሆነ ድብደባ ህይወታቸው ሣያልፍ እንዳልቀረም ብዙዎች ጠንካራ ግምት አላቸው።</p>


<p class="align-center"><a href="/Gazettas/Kibrit/info/Kibrit.sera.html">ከክብሪት ጥቅምት 29 ቀን 1994</a></p>

</body>
</html>	














