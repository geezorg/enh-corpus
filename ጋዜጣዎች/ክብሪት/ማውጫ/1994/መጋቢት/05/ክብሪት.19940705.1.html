<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"መንግሥት ለኢኮኖሚው ችግር መፍትሔ መሻት ይኖርበታል" ዶ/ር ብርሃኑ ነጋ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">"መንግሥት ለኢኮኖሚው ችግር መፍትሔ መሻት ይኖርበታል" ዶ/ር ብርሃኑ ነጋ</h1>


<p>ከምግብ እህል ዋጋ መውረድና በዓለም አቀፍ ገበያ የቡና ዋጋ መውደቅ ጋር በተያያዘ ለከፍተኛ አደጋ የተጋለጠውን የሀገሪቱን ኢኮኖሚ ለመታደግ የኢትዮጵያ ብሔራዊ ባንክ በተቀማጭ ገንዘብ የወለድ ክፍያ ላይ የ50 ከመቶ ቅናሽ ማድረጉ ተገቢነት ያለው ርምጃ ቢሆንም መንግሥት የኢኮኖሚውን ችግር በመለየት ተጨማሪ መፍትሔዎችን መፈለግ እንዳለበት የኢትዮጵያ ኢኮኖሚ ፖሊሲ ምርምር ተቋም ዳይሬክተር ገለፁ።</p>

<p>የተቋሙ ዳይሬክተር ዶ/ር ብርሃኑ ነጋ በሀገሪቱ ኢኮኖሚ ላይ የተከሰተውን አደጋ በማስመልከት ሰሞኑን እንደገለፁት በአሁኑ ሰዓት ዋነኛው ችግር የምግብ እህል ዋጋ መውረድና በአለም አቀፍ ገበያ የቡና ዋጋ መውረድና በአለም አቀፍ ገበያ የቡና ዋጋ መውደቅ ሲሆን፤ በኢንዱስትሪው መስክ የተሰማሩ ባለሃብቶችም የምርታቸው 50 በመቶ ገበያ በማጣቱ ለከፍተኛ ኪሣራ ተዳርገዋል።</p>

<p>ፋብሪካዎች ባጋጠማቸው ኪሣራ ምክንያት ሠራተኛ ከመቀነስ በተጨማሪ ግብር ለመክፈልም እንኳ ያመለከቱት ዶ/ር ብርሃኑ በትራንስፖርት መስክ እየተከሰተ ያለው የገበያ እጦት በበኩሉ በመስኩ የተሰማሩ ባለሀብቶች ችግር ውስጥ እየከተታቸው ነው ብለዋል። ባለሀብቱ በኢኮኖሚዊ እንቅስቃሴው እምነት እንዲኖረውና ደፍሮ እንዲንቀሳቀስ ለማድረግ በመንግሥት በኩል ተጨማሪ እርምጃዎች ሊወስዱ እንደሚገባም አመልክተዋል።</p>

<p>መንግሥት የታክስ ቅነሳና በኢንቨስትመንት ፕሮጀክቶች በተለይም በኮንስራክሽን ዘርፍ የኢንቨስትመንት ማበረታቻዎችን ማድረግ እንደሚኖርበት የጠቆሙት ዳይሬክተሩ በኢኮኖሚው እንቅስቃሴ ላይ ባለሀብቶች እምነት እንዲኖራቸው መንግሥት ከባለሀብቶችና ጉዳዩ ከሚመለከታቸው የንግዱ ማህበረሰብ አካላት ጋር ተነጋግሮ የኢኮኖሚው ችግር የቱ ጋር እንዳለ በመለየት አፋጣኝ መፍትሔ ማበጀት እንደሚኖርበት ገልፀዋል። በሀገሪቱ ኢኮኖሚ ላይ የተከሰተው አደጋ አስጊ እየሆነ መምጣቱንም አስታውቀዋል።</p>



<p class="align-center"><a href="/Gazettas/Kibrit/info/Kibrit.sera.html">ከክብሪት መጋቢት 5 ቀን 1994</a></p>

</body>
</html>	














