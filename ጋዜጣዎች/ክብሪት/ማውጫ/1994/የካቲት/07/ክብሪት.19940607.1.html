<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ጉዞው ሃይማኖታዊ ወይስ ፖለቲካዊ? አቡነ ጳውሎስ አሥመራ ገቡ! ዛሬ ፕ/ት ኢሳያስን መስቀል ያሳልማሉ!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ጉዞው ሃይማኖታዊ ወይስ ፖለቲካዊ? አቡነ ጳውሎስ አሥመራ ገቡ! ዛሬ ፕ/ት ኢሳያስን መስቀል ያሳልማሉ!</h2>


<p>የኢትዮጵያ ኦርቶዶክስ ፓትርያርክ አቡነ ጳውሎስና የካቶሊክ፣ መካነየሱስ ቤተ-ክርስቲያናት የእስልምና ጉዳዮች ም/ቤት መሪዎች በትናንትናው ዕለት አሥመራ መግባታቸው፣ በዛሬው ዕለትም ከኤርትራ መንግሥት ባለሥልጣናት ጋር ተገናኝተው እንደሚነጋገሩ ዶቸቬሌ በትናንትናው ዕለት የዜና ሥርጭቱ ገለፀ።</p>

<p>ትናንት አሥመራ አየር ማረፊያ ሲደርሱ በኤርትራ በኩል ደማቅ አቀባበል ተደረገላቸው የተባሉት የኢትዮጵያ የሃይማኖት መሪዎች ምሽቱን ከኤርትራ የሃይማኖት መሪዎች ጋር መነጋገራቸውን ተገልጿል። በኢትዮጵያና ኤርትራ መካከል ጦርነት ከተከፈተ በኋላ ተቋርጦ የነበረው ቀጥታ በረራ በሕጋዊ መንገድ ከአዲስ አበባ የተነሳ አውሮፕላን አሥመራ ሲያርፍ ይህ የመጀመሪያው ሲሆን አውሮፕላኑንም የሰላም አስከባሪው (አንሚ) እንደሆነ ነው የተገለፀው።</p>

<p>ቀደም ሲል የሁለቱንም መንግሥታት ይሁኔታ አጥተው በኖርዌይ ኦስሎ ተሰብስበው የተለያዩት የሁለቱም አገራት የሃይማኖት አባቶች ግንኙነታቸው ተቋርጦ ከቆየ በኋላ ዘ-ሄግ የሚገኘው የድንበር ኮሚሽን ውሣኔ ለመሥጠት ከ15 ቀናት ያልበለጠ ጊዜ ሲቀረው መገናኘታቸው ለበርካታዎች አነጋጋሪ ሆኗል። በኢትዮጵያና ኤርትራ መካከል የአየር በረራ ተቋርጦ መቆየቱና አሁን በረራው በቀጥታ ከአዲስ አበባ አሥመራ መካሄድ ሲታይ ከመጀመሪያውኑም ከኢሕአዴግ መንግሥት አስተያየት የጠየቅናቸው ሠዎች ተናግረዋል። የአዲስ አበባ ዩኒቨርስቲ ተማሪዎች በመንግሥት ጥቃት ሲደርስባቸው ከቤተክርስቲያን ያባረሩ እነ አባ ጳውሎስ «ፖለቲካዊ ሚና» የላቸውም ለማለት እንደሚያዳግታቸው የሚናገሩ አስተያየት ሰጪዎች በኢትዮጵያዊያን በኩል የድንበር ማካለሉ ኤርትራዊያንን የሚጠቅም መሆኑ በሚነገርበትና፣ የወደብ ጥያቄ አሳሳቢነት የሚገለፅበት በአሁኑ ወቅት በቀጥታ አስመራ መግባታቸው «ከኢሕአዴግ መራሹ» መንግስት ትዕዛዝ ውጪ ነው እንደማያስብል፣ በተለይ በዛሬው ዕለት ምናልባት ፕሬዝዳንት ኢሳያስ አፈወርቂን ጨምሮ ከፍተኛ የኤርትራ ባለሥልጣናት ጋር እንዲነጋገሩ ቀጠሮ የተያዘላቸው መሆኑ ጉዞው ከሃይማኖታዊነት ይልቅ ወደ ፖለቲካዊነት ያዘነበለ እንደሚመስል ገልፀዋል።</p>

<p>ከአዲስ አበባ በተነሳውና ትናንት ከቀኑ 6 ሠዓት ላይ አሥመራ አውሮፕላን ማረፊያ የደርሰው የአንሚ አውሮፕላን ከተጓዙት የሃይማኖት አባቶች ውስጥ የኢትዮጵያ ኦርቶዶክስ ተዋህዶ ቤተክርስቲያን ሊቀ-ጳጳስ አቡነ ጳውሎስ፣ የፓትሪያርኩ የቅርብ ወዳጅ አቡነ ጳውሎስ፣ የፓትሪያርኩ የቅርብ ወዳጅ አቡነ ገሪማ ወ/ኪሮስ፣ ከኢትዮጵያ ካቶሊካዊት ቤተክርስቲያን አቡነ ብርሃኔ ኢየሱስና አባ ቀነኒ፣ ከኢትዮጵያ ወንጌላዊት ቤተክርሲቲያን ቄስ ኢተፋ ጐበና፣ ሼህ አብዱላህማን ሙሳ (የኢትዮጵያ እስልምና ጉዳዮች ጠ/ም/ቤት ሊቀመንበር) እንደሚገኙበት ታውቋል። ለእነ አባ ጳውሎስ አቀባበል የተደረገው እንደታላቅ የሀገር መሪ ባማሩ መኪናዎችና በሞተርሳይክል አጀብ መሆኑን የገለፀው የዜና ምንጭ የሃይማኖት አባቶች በአስመራ ጐዳናዎች ሲዘዋወሩ በነበረበት ወቅት ፓትሪያርክ አቡነ- ጳውሎስ በክፍት መኪና ሆነው በመስቀል ሕዝቡን እየባረኩ ማለፋቸውን ገልፀዋል ከዚህም በኋላ በአባ ጳውሎስ የተመራው ቡድን ወደ አሥመራ ቅድስት ማርያም ቤተክርስቲያን፣ በሼህ አብዱራህማን ሙሣ የተመራው ቡድን ደግሞ ወደ ታላቁ መስጊድ ነው ያመራው። አባ ጳውሎስ በቤተክርስቲያኒቱ ፀሎትና ቡራኬ አቅርበው ሕዝቡ ከተበተነ በኋላ ቡድኑ በሙሉ በአሥመራ ትልቅ ነው ወደሚባለው አሥመራ ኢንተር ኮንቲኔንታል ሆቴል ሄደው ነው ያረፉት። ዛሬ ከቀኑ ዘጠኝ ሰዓት በኋላም ከኤርትራ የሃይማኖት መሪዎች ጋር ሆነው በቀጥታ በረራ አዲስ አበባ ይገባሉ ተብሎ ይጠበቃል።</p>


<p class="align-center"><a href="/Gazettas/Kibrit/info/Kibrit.sera.html">ከክብሪት የካቲት 7 ቀን 1994</a></p>

</body>
</html>	














