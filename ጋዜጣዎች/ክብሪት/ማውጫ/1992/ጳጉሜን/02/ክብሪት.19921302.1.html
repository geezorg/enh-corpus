<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የደቡብ ሞቃዲሾ ተወላጆች ኢትዮጵያን እያወገዙ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የደቡብ ሞቃዲሾ ተወላጆች ኢትዮጵያን እያወገዙ ነው</h1>


<p>ለዘጠኝ ዓመታት በመንግሥት አልባነት ቆይታ በቅርቡ መንግስት ያገኘችው ሶማሊያ መንግስት ብታገኝም ውህደቱን ያልወደዱት የደቡብ ሶማሊያ ነዋሪዎች ግን በሶማሊያ በተፈጠረው መንግሥት በኢትዮጵያ ላይ ውግዘት መጀመራቸውን አንዳንድ ምንጮች አስታውቀዋል።</p>

<p>ኤ.ኤፍ.ፒ ይህንኑ በማስመልከት ባጠናቀረው ዘገባ «በሁሴን አይዲድ ግዛት ያሉት የሶማሊያ ተወላጆች አዲስ የተመረጡትን የሶማሊያ ፕሬዝዳንት እያወገዙ መሆናቸውንና ኢትዮጵያን ተቀብላ ድርድሩን የመራችውን የጅቡቲን ባንዲራ በማቃጠል ላይ ናቸው። በሶማሊያውያን እምነት ከመጋረጃው በስተጀርባ ባለችው ኢትዮጵያ ለእኛ ጠላታችን ናት በተመረጠው ፕሬዝዳንት ሶማሊያን በ21ኛ ክፍለ ዘመን ቅኝ ልትገዛ ተፈልጋለች» በማለት ላይ መሆናቸውን አትቷል።</p>

<p>በመቀጠልም ከኢትዮጵያ መንግስት ጋር ወዳጅ እንደነበሩ የሚነገርላቸው የፑንትላንድ ፕ/ት ኮሎኔል አብዱላሂ የሱፍ የኢትዮጵያን መንግሥት እያወገዙ ነው። ኢትዮጵያ በሀገሯ ለተቃዋሚዎች መጠለያ መስጠቷም ከራስዋ ጥቅም አንፃር ነው። የሶማሊያ ችግር ተቀረፈ ቢባልም ሌላ መዘዝ ወደኢትዮጵያ እያመራ ነው ብሏል።</p>

<p>ይሁንና የደቡብ ተወላጆቹ ይህን ይበሉ እንጂ ኢትዮጵያ አዲሱን የሶማሊያን ፕሬዝዳንት በበጐ ዓይን የምትመለከታቸው አትመስልም ምክንያቱም ሶማሊያ ከፈራረሰች ጀምሮ እኝሁ ፕሬዝዳንት በግብፅ ነዋሪ የነበሩ ሲሆን ከአልኢትሃድ ከተባለው የእስልምና አክራሪ ድርጅት ንክኪ ያላቸው መሆኑ እየተገለፀ ነው በተጨማሪም ይኸው ድርጅት ለእኝሁ ፕሬዝዳንት ድጋፉን ሰጥቷል።</p>

<p>የፕሬዝዳንትነቱን ሥልጣን ከመጀመራቸውም በፊት የመጀመሪያ ጉብኝታቸውን ሊያደርጉ ያቀዱት ወደኢትዮጵያ ታሪካዊ ጠላት ወደሆነችው ወደግብፅ ሲሆን ከዛም ወደሊቢያ ነው የሚጓዙት።</p>


<p class="align-center"><a href="/Gazettas/Kibrit/info/Kibrit.sera.html">ከክብሪት ጳጉሜን 2 ቀን 1992</a></p>

</body>
</html>	
