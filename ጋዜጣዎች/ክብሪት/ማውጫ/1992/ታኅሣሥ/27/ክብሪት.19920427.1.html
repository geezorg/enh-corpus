<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በአንዳንድ ከፍተኛ ትምህርት ተቋማት ትምህርት እንደቆመ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በአንዳንድ ከፍተኛ ትምህርት ተቋማት ትምህርት እንደቆመ ነው</h1>


<p>የትምህርት ፖሊሲዎች ከተማሪዎች ፍላጐት ባለመጣጣም ሳቢያ በተለያዩ ከፍተኛ የትምህርት ተቋማት ይማሩ የነበሩ ተማሪዎች ትምህርት እያቆሙ ወደየቤተሰቦቻቸው ዘንድ በመሄድ ላይ መሆናቸው ታወቀ።</p>

<p>ከቅርብ ቀናት ወዲህ በኮሌጅና በዩኒቨርስቲዎች መካከል የተነሳው ብጥብጥ መፍትሔ ያልተገኘለት በመሆኑ በየክፍላተ ሀገራት ኮሌጆች የነበሩ ተማሪዎች ትምህርታቸውን ያቆሙ ሲሆን በተለይ በሐረር አለማያ ዩኒቨርስቲ ባሉ ተማሪዎች ላይ የደረሰባቸው የስነልቦና በደል ከሌሎች ሁሉ የከፋ ነበር። ተማሪዎቹ ላቀረቧቸው ጥያቄዎች ምንም ዓይነት ምላሽ ካለመሰጠቱም በላይ የማይፈልግ ይውጣ በመባሉ ተማሪዎች ለከፍተኛ መጉላላት ተጋልጠዋል።</p>

<p>ላቀረቡት ጥያቄ መልስ እንዲሰጣቸው የጠየቁ በመቶ የሚቆጠሩ ተማሪዎች መታወቂያቸውን እያስረከቡ ከግቢው እንዲወጡ የተጠየቁና እነርሱም አናስረክብም አንወጣም በማለታቸው የመንግስት ታጣቂዎች በኃይል እንዲወጡ ሲያደርጉ ተማሪዎቹም ጓዛቸውን በመያዝ አምስት ኪሎ ሜትር ያህል በእግር ጉዞ ከዩኒቨርስቲው እንዲርቁ ተደርገዋል። በአለማያ የሚገኘው ማርቆስ ቤ/ክርስቲያን ውስጥ አዳራቸውን ላደረጉት ተማሪዎች የከተማው ሕዝብ የምግብና ውሀ እርዳታ አድርጐላቸዋል።</p>

<p>በማግስቱ ጠዋት የእግር ጉዟቸውን የቀጠሉት ተማሪዎች 18 ኪሎ ሜትር በመጓዝ ድሬዳዋ ውስጥ ከሚገኘው ደንገጐ ከተባለው ቦታ የደረሱ ሲሆን እዚያም በመድኃኒዓለም ቤተክርስቲያን አርፈው ለአምስት ቀናት ያህል የከተማዋ ሕዝብ ሲመግባቸው ቆይቶ በሕዝብ መዋጮ ወደመጡበት እየተሳፈሩ ሄደዋል።</p>

<p>በተመሳሳይ ሁኔታም የባህር ዳር ፖሊ ቴክኒክ ተማሪዎች ትምህርት እንዳቆሙ ሲታወቅ በመንግስት በኩል የቀረበላቸውንና እነርሱ የማይፈልጉትን ውሣኔ እስካልተቀበሉ ድረስም የትምህርት ሂደቱ አይቀጥልም። የሴሚስተር ፈተናቸው ጥር 8/1992 እንደሆነ የሚገልፁት እነዚሁ ተማሪዎች ከትምህርት ሚኒስቴር በኩል ጥያቄያቸውን በሚመለከት የተሰጠ ምላሽም ሆነ ማብራሪያ አለመኖሩንም ጨምረው ይናገራሉ።</p>


<p class="align-center"><a href="/Gazettas/Kibrit/info/Kibrit.sera.html">ከክብሪት ታሕሳስ 27 ቀን 1992</a></p>

</body>
</html>	
