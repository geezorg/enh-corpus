<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በምሥራቅ ኢትዮጵያ ከፍተኛ የምግብ እጥረት ተከስቷል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በምሥራቅ ኢትዮጵያ ከፍተኛ የምግብ እጥረት ተከስቷል</h1>


<p>ከረጅም ዓመታት ጀምሮ በተለያዩ ጊዜያት ወቅቶች በሚፈጠሩት የዝናብ እጥረት ሳቢያ ኢትዮጵያ ውስጥ የሚፈጠረው የረሀብ አደጋ ዳግመኛ አገርሽቶ በርካታ ዜጐችና እንስሳትን እየፈጀ መሆኑ ታወቀ።</p>

<p>ለሶስተኛ ጊዜ ሲጠበቅ የነበረው የመኸር ዝናብ በሶማሌ ክልል ዘንድሮም ባለመጣሉ የክልሉ ሕዝብ ለከፍተኛ አደጋ የተጋለጠ ሲሆን ይህ የምግብ እጥረት በመባባሱ በተለይ የጐዴና የፊቅ እንዲሁም የሊበንና አፍዴር ዞኖች በከፊል አሳሳቢ ደረጃ ላይ እንደሚገኙም ለመረዳት ተችሏል።</p>

<p>በጐዴ ዞን በአዳዲሌ፣ በደህናንና በኢሚ ወረዳዎች ብቻ ከ300 ሺህ በላይ ነዋሪዎች ምንም ዓይነት ቀለብ እንደሌላቸውና በተለይም በኢላ ወረዳ በርካታ ሕፃናትና አረጋውያን ከምግብ ጉድለት ጋር በተያያዘ ሰውነታቸው ማባበጡን የሚያስረዳው ዜና ሲቀጥልም በፊቅ ዞን የደርቦ፣ የሰገልና የደሆል ወረዳ ነዋሪዎች ምግብ ፍለጋ ወደተለያዩ አካባቢዎች እንደሚሄዱና መንደሮች እስከመዘጋት መድረሳቸውን ከመግለፁም በላይ በጫካ ውስጥ ሰፈረው የሚገኙ ነዋሪዎች እንዳሉም ጠቁሞ በጫካ ከሰፈሩት ሰዎች መካከል በሰውነታቸው መዳከም ሳቢያ ከጉዞው ወደኋላ የቀሩና ለጊዜው ቁጥራቸው በውል ያልተረጋገጠ ሕፃናትና አረጋውያን በጅብ እንደተበሉ ተረጂዎቹ መናገራቸውን አመልክቷል።</p>

<p>በአሁኑ ጊዜ በአንዳንድ የክልሉ ወረዳዎች ከምግብ እጥረቱ ጋር በተያያዘ የወባና የተቅማጥ በሽታ ምልክቶች መታየታቸውን የጠቆመው ዜናው ችግሩ ከወዲሁ ክትትል ካልተደረገበት በሽታዎቹ በወረርሽኝ መልክ በመዛመት ከፍተኛ ጉዳት ሊያስከትሉ እንደሚችሉም ስጋቱን ገልጿል።</p>

<p>ከዚህም ሌላ በዝናብ መቅረት ሳቢያ በተፈጠረው የውሀ እጥረትና የግጦሽ ሣር መድረቅ ሣቢያ በርካታ የቤት እንስሳት አካላቸው ተዳክሞና ከፊሎችም በየሜዳው ሞተው እንደሚታዩ ዜናው አመልክቷል።</p>


<p class="align-center"><a href="/Gazettas/Kibrit/info/Kibrit.sera.html">ከክብሪት ታሕሣስ 20 ቀን 1992</a></p>

</body>
</html>	
