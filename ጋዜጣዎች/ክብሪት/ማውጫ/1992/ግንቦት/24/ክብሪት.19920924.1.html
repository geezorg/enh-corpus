<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ጦርነቱ በድል መጠናቀቁን ኢትዮጵያ አስታወቀች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ጦርነቱ በድል መጠናቀቁን ኢትዮጵያ አስታወቀች</h1>


<p>ትናንት ጠቅላይ ሚኒስትር መለስ ዜናዊ ለዲፕሎማቶች፣ እንዲሁም የውጭ ጉዳይ ሚኒስትር፣ የመከላከያ ሚኒስትር የጦር ኃይሎች ጠቅላይ መምሪያ፣ የኢህአዴግ ሥራ አስፈፃሚ ኮሚቴ በሰጡት መግለጫ በትናትናው ዕለት የኢትዮጵያ ሉዓላዊነት ሙሉ በሙሉ ተከብሮ ጦርነቱ በድል መጠናቀቁን አስታወቁ።</p>

<p>የኢትዮጵያ ሉዓላዊነት ሙሉ በሙሉ በትናትናው ጠዋት መከበሩን የገለፀው መግለጫ የኢትዮጵያ ጦር አሁን ባለበት አካባቢ ኤርትራ ትንኮሳ የምታደርግ ከሆነ ግን ኢትዮጵያ አፋጣኝ እርምጃ እንደምትወስድና ምንም ዓይነት ኃይል ሊያስቆማት እንደማይችል ገልፃለች።</p>

<p>ከኢህአዴግ ሥራ አስፈፃሚ ኮሚቴ የተሰጠው መግለጫ ደግሞ ጦርነቱ ተጠናቀቀ ማለት የተኩስ አቁም ስምምነት ተደረገ ማለት እንዳልሆነ ገልፆ የኢትዮጵያን ጥቅም በሚያስጠብቅ መልኩ በአአድ የሰላም ሀሳብ ላይ ስንስማማ ብቻ የሚደረግ ክንውን መሆኑን ገልጿል።</p>

<p>ጠቅላይ ሚኒስትር መለስ ለዲፕሎማቶች በሰጡት መግለጫ ኢትዮጵያ በኃይል የተያዙባትን ግዛቶች በኃይል ለማስለቀቅ ያደረገችው ጦርነት ሙሉ በሙሉ መሳካቱን ጠ/ሚኒስትሩ ገልፀው በምዕራብ በኩል ሰራዊቱ ለቆ እንዲወጣ የተላለፈው ትዕዛዝ እንደተጠበቀ መሆኑንና በምስራቅ በኩል በተለይም በዛላንበሳ ግንባር ያለው ሰራዊት ባለበት ሆኖ ይዞታውን እያጠናከረ እንደሚቆይ ገልፀዋል።</p>

<p>በተጨማሪም ኤርትራ መልሳ ወረራ እንደማትፈፅም በምዕራብ ኃይሎች ተረጋግጦ ዋስትና እስኪሰጥ ድረስም ሰራዊቱ አሁን በያዛቸው አካባቢዎች እንደሚቆይም ጨምረው አስረድተዋል። ግዛታችንን ከወራሪዎች ስናስለቅቅ ጦርነቱን እናቆማለን ብለን በተናገርነው መሰረት ቃላችንን ጠብቀን ጦርነቱን አቁመናል ያሉት ጠ/ሚ/ር መለስ ከዚህ በኋላ የአልጀርሱን ውይይት በቀጥታ ለማከናወንም ዝግጁ ነን ብለዋል።</p>

<p>የጦር ኃይሎች ጠቅላይ መምሪያም ባወጣው መግለጫ እስካሁን በተደረገው ውጊያ ኤርትራ ካላት 24 ክፍለ ጦር ውስጥ 14ቱ መደምሰሱን ገልጿል። በመግለጫው ላይም ከጥቅም ውጭ የሆኑ የጠላት ኃይሎችን ዝርዝር እንዲሁም ስለተገኘው ድል ያብራራ ሲሆን ባለፈው ሰኞ ኦፕሬሽን አይደር የተሰኘውና በአስመራ በተደረገው የአየር ድብደባም የኤርትራ አየር ኃይልንና የተለያዩ ወታደራዊ ተቋማትን ዳግም እንዳያንሰራሩ አድርጎ መምታቱንም አስታውቋል።</p>


<p class="align-center"><a href="/Gazettas/Kibrit/info/Kibrit.sera.html">ከክብሪት ግንቦት 24 ቀን 1992</a></p>

</body>
</html>	
