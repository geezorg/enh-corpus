<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሚኒስትሮች ምክር ቤት አዲሱን የሰላም ሰነድ በሙሉ ድምፅ አፀደቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የሚኒስትሮች ምክር ቤት አዲሱን የሰላም ሰነድ በሙሉ ድምፅ አፀደቀ</h1>


<p>አዲሱን የሰላም ሰነድ ኢትዮጵያ ያቀረበችውን ቅድመ ሁኔታ ያካተተና ኢትዮጵያ የምትፈልገውን ያሟላ በመሆኑ የሚኒስትሮች ምክር ቤት እንደተቀበለው ትናንት ተገለፀ።</p>

<p>ይህን የሰላም ሰነድ መቀበሏን ኢትዮጵያ ትናንት በግልፅ ያስታወቀች ሲሆን ጠ/ሚ/ር መለስ ዜናዊም ለወቅቱ የአፍሪካ አንድነት ድርጅት ሊቀመንበርና ለአልጄሪያው ፕሬዝዳንት ቡተፍሊቃ መልዕክቱን አስተላልፈዋል።</p>

<p>በሌላ በኩል የሻዕቢያ መሪዎች በአልጀርስ አደራዳሪዎች የቀርበውን የግጭት ማስወገድ ስምምነት አሁኑኑ ለመቀበል ዝግጅ ነን ያሉት በጦር ግንባር ክፉኛ ስለተሸነፉና በኃይል ስለተንበረከኩ ነው ሲሉ የውጭ ጉዳይ ሚኒስትር ስዩም መስፍን ገልፀዋል።</p>

<p>ሚኒስትሩ ከአልጀርስ መልስ ትናንት በሰጡት መግለጫ ላለፉት ሁለት ዓመታት ወደሰላም ጠረጴዛ ላለመምጣት ይመኩበት የነበረውና ስምንት ዓመታት የገነቡት ጦራቸው በአሁኑ ወቅት ኃይሉ የፈረሰበት ሁኔታ ላይ የሚገኝ መሆኑን የኢትዮጵያ ህዝብም ሆነ መላው ዓለም ያውቀዋል ብለዋል።</p>

<p>የአልጀርሱ ድርድር ትኩረት ግጭትን ማስወገድ እንደሆነ አመልክተው የጦርነቱ መንስዔ የደረሰው ጥፋትና የካሣ ክፍያን የተመለከቱት ጉዳዮች ገና ያልተነሱ መሆናቸውን አስረድተዋል።</p>

<p>ይህ በእንዲህ እንዳለ በሁሉም ግንባሮች ውጊያ ከፍተኛ ኪሳራና ሽንፈት የደረሰበት የኤርትራ መንግስት በኤርትራ በሚገኙ ኢትዮጵያውያን ላይ ኢሰብዓዊ ግፍ እየፈፀመ የሚገኝ ሲሆን ይህንንም በማስመልከት የሕዝብ ተወካዮች ም/ቤት ውሳኔ አሳልፏል።</p>

<p>በኤርትራ የሚኖሩ ኢትዮጵያውያን ላይ የሚፈፀመውን አሳዛኝ ጭፍጨፋ አስመልክቶ ከትናንት በስቲያ ባስተላለፈው ውሳኔ የኤርትራ መንግስት በዓለም አቀፉ የሰብዓዊ መብቶች ድንጋጌዎች መሰረት የኢትዮጵያውያን ሰብዓዊ መብቶችና መሰረታዊ ነፃነቶች ያለምንም ልዩነት ሙሉ በሙሉ እንዲያከብር አጥብቆ አሳስቧል።</p>

<p>የኤርትራ መንግስት የሰብዓዊ መብቶችና የስብዕና ሕጐችን በመተላለፍ አሰቃቂ የመብት መጣስና እንግልት ለደረሰባቸው ኢትዮጵያውያን ሰለባዎች በቂና አስተማማኝ መፍትሔ እንዲሰጥና ወንጀሉን የፈፀሙትንም ለፍርድ እንዲያቀርብ ም/ቤቱ አሳስቧል።</p>


<p class="align-center"><a href="/Gazettas/Kibrit/info/Kibrit.sera.html">ከክብሪት ሰኔ 8 ቀን 1992</a></p>

</body>
</html>	
