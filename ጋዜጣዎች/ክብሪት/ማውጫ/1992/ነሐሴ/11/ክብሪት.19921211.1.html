<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በአዋሽ ወንዝ ሙላት ምክንያት ኮሌራና ወባ ተከስቷል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በአዋሽ ወንዝ ሙላት ምክንያት ኮሌራና ወባ ተከስቷል</h1>


<p>በኮምቦልቻ አካባቢ የዘነበው ዝናብ በፈጠረው የአዋሽ ወንዝ ከመጠን በላይ በመሙላቱ በአፋር ክልል በዞን አንድ በዱብቲ ወረዳ ስድስት ቀበሌዎች የጐርፉ ሰለባ መሆኑ ሲታወስ የጐርፉ አደጋው በደረሰባቸው አካባቢዎች ላይም የተለያዩ በሽታዎች ለመከሰታቸው ምልክት ታይቷል።</p>

<p>በጐርፍ ተከበው የሚገኙ ዜጐችን ለማዳን የሚደረገው ርብርብ አሁንም እንደቀጠለ ቢሆንም የጤንነታቸው ጉዳይ ግን አሳሳቢ ደረጃ ላይ ደርሷል። በውሀ የተጥለቀለቁት አካባቢዎች ላይ ከታየው የወባ በሽታ በተጨማሪ በአንዳንድ ህፃናት ላይ ኮሌራን የመሳሰሉ አጣዳፊ በሽታዎች ተከስተዋል።</p>

<p>ይህ በእንዲህ እንዳለ በቀሪዎቹ የክረምት ወራት በአዋሽ ገባር ወንዞች ላይ ከፍተኛ ዝናብ ሊከሰት ስለሚችልና በዚህ የተነሳ የአዋሽ ተጋሪ ቀበሌዎች በጐርፍ ሊጥለቀለቁ እንደሚችል በውሃ ሀብት ሚኒስተር የኃይድሮሎጂ መምሪያ ኃላፊ አስጠንቅቀዋል።</p>

<p>የመምሪያው ኃላፊ አቶ ኪዳኔ አሰፋ እንዳስታወቁት ባለፈው ሰሞን በአዋሽ ተፋሰስ ተጐራባች ከተሞችና የእርሻ ጣቢያዎች የደረሰው የጐርፍ አደጋ ከ40 ዓመት ወዲህ ከደረሱት አደጋዎች በሁለተኝነት የሚፈረጅ ነው።</p>

<p>በሌላ በኩል የአዋሽ ወንዝ ሙላትን ለመከላከል የሚያስችል ግድብ እንዲሰራ ያዋጡትን 35 ሺህ ብር የቀበሌው አመራሮች ለተፈለገው ሥራ አለማዋላቸውንም በምስራቅ ሸዋ ዞን ፈንታሌ ወረዳ የአልጌ ቀበሌ አርሶ አደሮች ገልፀዋል። በዚህም የተነሳ የወንዙ ግድብ ሥራ አስቀድሞ ባለመካሄዱ አሁን ያለው የውሀ ሙላት አካባቢውን በማጥለቅለቅ ጉዳት ያደርሳል የሚል ስጋት እንዳደረባቸውም አስታውቀዋል።</p>


<p class="align-center"><a href="/Gazettas/Kibrit/info/Kibrit.sera.html">ከክብሪት ነሐሴ 11 ቀን 1992</a></p>

</body>
</html>	
