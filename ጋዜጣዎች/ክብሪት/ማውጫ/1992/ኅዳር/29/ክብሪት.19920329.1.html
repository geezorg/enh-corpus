<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኮ/ል መንግስቱ ኃ/ማርያም ወደ ዚምባቡዌ ተመለሱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኮ/ል መንግስቱ ኃ/ማርያም ወደ ዚምባቡዌ ተመለሱ</h1>


<p>የቀድሞው የኢትዮጵያ ፕሬዝዳንት መንግስቱ ኃ/ማርያም የሕክምና እርዳታ በጆሃንስበርግ ከተደርገላቸው በኋላ አርብ ወደ ዚምባቡዌ መመለሳቸውን ቻናል አፍሪካ ሬዲዮ ትናንት ዘግቧል። ኮ/ሉ ሕክምና የተደረገላቸው ከዚህ በፊት እንደተገለፀው የልብ ሕክምና ሣይሆን በሆድ ሕመም የጨጓራ አልሰር መሆኑ መረጋገጡን ሬዲዮው ጨምሮ ገልጿል። የቢቢሲ ሬዲዮ በበኩሉ ፎከስ ኦን አፍሪካ በተባለው የትናንት ምሽት ስርጭት ወደ ሀራሬ ስልክ በመደወል ከመንግስቱ ጋር ቃለ ምልልስ አድርጓል። ሙሉው ቃለ ምልልስ እንዲህ ይነበባል።</p>


<dl> 
<dt class="underline">ቢቢሲ፦</dt>
 <dd><p>ጤንነትዎ በምን ሁኔታ ላይ ይገኛል?</p></dd>
 <dt class="underline">መንግስቱ፦</dt>
 <dd><p>ብዙም የሕመም ስሜት የለኝም። በእውነቱ ደህና ነኝ። ሀሰተኛ ዘገባ ሲናፈስ መክረሙ አሳዝኖኛል። በጆሃንስበርግ ያደረጉት ሕክምና የተሳካ ነበር። በጨጓራዬ አካባቢ የሕመም ስሜት ሲሰማኝ በመቆየቱ በስፔሻሊስቶች ለመታየት ጆሃንስበርግ ሄጃለሁ። ስፔሻሊስቶቹ ጨጓራዬ ላይ ቁስል አግኝተው አክመውኛል። የሕክምና ባለሙያዎቹ እንደሚጠሩት በሽታው «ሴፕቲክ አልሰር» ይባላል። አስፈላጊውን ሕክምና ካላደረጉበት አደገኛ በሽታ ነው።</p></dd>
</dl>


<dl> 
<dt class="underline">ቢቢሲ፦</dt>
 <dd><p>ከደቡብ አፍሪካ በአጭር ጊዜ የወጡት ባለሥልጣኖቹ ወደአገርዎ እንዲመለሱና ፍርድ እንዲካሄድቦት ለማድረግ መሞከራቸው አስፈርቶት ነው ተብሏል? ምን ያህል እውነት ነው?</p></dd>
 <dt class="underline">መንግስቱ፦</dt> 
 <dd><p>በፍፁም! በፍፁም! ይህ የተጋነነና መሠረተ ቢስ ውሸት ነው። በመጀመሪያ ደረጃ አሁን ያለው የደቡብ አፍሪካ መንግስት የእኔ አክባሪና ወዳጅ ነው። ስለዚህም እኔን መጉዳት ወይም አሳልፎ የመስጠት ሃሳብ የለውም። በእርግጥ የደቡብ አፍሪካ መንግስት ባለስልጣኖች ይህን ተግባር እንዲያደርጉ የእኔ ፖለቲካ ተቃዋሚዎች ገፋፍተዋቸዋል። ይሁንና የደቡብ አፍሪካ መንግስት ለአዲስ አበባ መንግስት የሰጠው ምላሽ የእኔን ደህንነት የሚያስጠብቅ ነው። አገሪቱን እንድለቅም አላስገደደኝም። ሕክምናዬን በወጣው ፕሮግራም መሠረት ሙሉ ለሙሉ አጠናቅቄ ተመልሻለሁ።</p></dd>
</dl>


<dl> 
<dt class="underline">ቢቢሲ፦</dt>
 <dd><p>በጆሃንስበርግ ሆስፒታል በነበሩበት ጊዜ በአፋኞች ተይዤ ወደ አዲስ አበባ እመለሣለሁ የሚል ፍራቻ ነበረዎት?</p></dd>
 <dt class="underline">መንግስቱ፦</dt> 
 <dd><p>በፍፁም /እየሣቁ/ የደቡብ አፍሪካ መንግስት ኃያል ነው ለሽብርተኞች የሚያስገርም የፀጥታ አጠባበቅ ስላለው በዚህ ሙሉ እምነት ስላለኝ ምንም ዓይነት ፍራቻ አልነበረኝም።</p></dd>
</dl>


<dl> 
<dt class="underline">ቢቢሲ፦</dt>
 <dd><p>ወደ ዚምባቡዌ በመመለስዎ ደስተኛ ነዎት?</p></dd>
 <dt class="underline">መንግስቱ፦</dt> 
 <dd><p>በጣም እንጂ። ዚምባቡዌ እኮ 2ኛ አገሬ ነች። ማንኛውም ግለሰብ ወደ ቤቱ ሲመለስ የሚሰማውን ዓይነት ስሜት ነው የሚሰማኝ።</p></dd>
</dl>


<dl> 
<dt class="underline">ቢቢሲ፦</dt>
 <dd><p>ከዚህ በፊት ሳነጋግርዎት እኔ ቀርቶ እሬሳዬ ወደ አዲስ አበባ እንዲሄድ አልፈልግም ብለውኝ ነበር። አሁንም በዚህ አቋምዎ እንደፀኑ ነው።</p></dd>
 <dt class="underline">መንግስቱ፦</dt> 
 <dd><p>ወደ አዲስ አበባ ሄጄ ከተመሰረተብኝ የተሳሳተ ውንጀላ ስሜን ለማደስ ብችል ደስተኛ ነበርኩኝ። ነገር ግን እዛ ያለው መንግሥት ሕዝባዊ አይደለም። በኢትዮጵያውያኖችም ተቀባይ አይደለም። ወደኋላ ተመልሼ ታሪክ መዘርዘር እንዳይሆንብኝ እንጂ ለፍርድ መቅረብ ያለበት እኔ ሳልሆን አዲስ አበባ ያሉት የወያኔ ባለሥልጣኖች ናቸው።</p></dd>
</dl>

<p>በሌላ በኩል ደግሞ ትናንት ምሽት የተደመጠው የአሜሪካ ድምፅ ሬዲዮ የአማርኛው ክፍለ ጊዜ በኮ/ል መንግስቱ ጉዳይ ሰፋ ያለ ዘገባ ከማቅረቡም በላይ አሁን ሀራሬ ውስጥ ከሚገኙበት መኖሪያ ቤታቸው በስልክ ቃለ ምልልስ አደርጐላቸዋል።</p>

<p>ቪኦኤ በኮ/ል መንግስቱ ዙሪያ ያስደመጠው ልዩ ፕሮግራም «ባለፈው ሰሞን የኢትዮጵያው የቀድሞው መሪ ኮ/ል መንግስቱ ኃይለማሪያም ለፍርድ እንዲቀርቡ ዓለም አቀፉ የሰብዓዊ መብት ድርጅት ሂዮማን ራይትስ ዎች ያቀረበውን ጥሪ መነሻ በማድረግ ነው ዘገባው ያቀረበው።</p>

<p>በአለፈው የአውሮፓው ኅዳር 24 1999 ታዋቂው የሰብዓዊ መብት ተሟጋች ቡድን ሂዮማን ራይት ዎች ያሰማው ጥሪ የቀድሞው የኢትዮጵያ መሪ ኮ/ል መንግስቱ ኃ/ማርያም ለሕክምና በደቡብ አፍሪካ እንደሚገኙ ገልጦ ያቺ ሀገር ለፍርድ እንድታቀርባቸው የጠየቀው ኒውዮርክ ውስጥ ቢሮው የሚገኘው ይህ የመብት ተሟጋች ቡድን ደ/አፍሪካ ኮ/ል መንግስቱን ለፍርድ ለማቅረብ በዓለም አቀፍ ሕግጋት መሠረት መብትና ግዴታም እንዳላት ጭምር ገልጦ ነበር።</p>

<p>ቪኦኤ ዝርዝሩን ካስደመጠ በኋላ ከኮ/ል መንግስቱ ጋር ያደረገውን ቃለ ምልልስ አስደምጧል። ዝርዝሩም እነሆ፦</p>


<dl> 
<dt class="underline">ቪኦኤ፦</dt>
 <dd><p>ጤና ይስጥልኝ ኮ/ል መንግስቱ ኃ/ማርያም ወደ ደቡብ አፍሪካ ሄደው እንደነበር ይዘገባል ለምን ነበር ወደዛ የተጓዙት?</p></dd>
 <dt class="underline">መንግስቱ፦</dt> 
 <dd><p>ከሁሉ በፊት እኔም እንዲሁ ሰላምታ አቀርባለሁ በርግጥ ነው ሰሞኑን ወደ ደቡብ አፍሪካ ጆሃንስበርግ ሄጄ ነበር የሄድኩምበትም ምክንያት የጤና ምርመራ ለማድረግ ነበር።</p></dd>
</dl>


<dl> 
<dt class="underline">ቪኦኤ፦</dt>
 <dd><p>ያመምዎት ነገር የለም?</p></dd>
 <dt class="underline">መንግስቱ፦</dt> 
 <dd><p>ያመመኝ ነገር በመጠኑ አለ። እዚህ አሁን ሰሞኑን እንደሰማሁት አንዳንድ ሚዲያ በተጋነነ ወይም በተለያየ መልኩ እንደተነገረው ሳይሆን ከብዙ ጊዜ መቀመጥ፣ ያለረፍት መሥራትና መጨነቅ ይኼ የጨጓራ አልሰር ኢትዮጵያም ሆኜ ትንሽ ያሰቃየኝ ነበር። በአገር ቤት በውጭ አገርም ሁለት ጊዜ ታክሜበታለሁ ትንሽ መሻሻል ነበር አሁን ደግሞ ባለፉት ዓመታት ተመልሶ አንሰራርቶ ጥቂት ጤና ስለነሳኝ ለእሱ ፈውስ እዚህ አገር አቅም ጠፍቶ ሣይሆን ምንአልባት እንደው በአጠቃላይ ካለፈው ጠቅላላ ሁኔታዬ ጤንነቴን አቋም መገንዘቡ መልካም ነው በሚል ነው።</p></dd>
</dl>


<dl> 
<dt class="underline">ቪኦኤ፦</dt>
 <dd><p>ጠቅላላ ምርመራ ለማድረግ ነው?</p></dd>
 <dt class="underline">መንግስቱ፦</dt> 
 <dd><p>አዎ በአሁኑ ጊዜ እዛ ደቡብ አፍሪካ ስልጣን ላይ ያሉ ጓዶቻችን የቀድሞ የትግል አጋሮቻቸው ስለነበርን በሰጡኝ ድጋፍ ለዚህ ምርመራ እዛ የተገኘሁት።</p></dd>
</dl>


<dl> 
<dt class="underline">ቪኦኤ፦</dt>
 <dd><p>ምን ያህል ቆዩ በደቡብ አፍሪካ?</p></dd>
 <dt class="underline">መንግስቱ፦</dt> 
 <dd><p>ሁለት ሣምንት ያህል ቆይቻለሁ።</p></dd>
</dl>

<dl> 
<dt class="underline">ቪኦኤ፦</dt>
 <dd><p>ወደ ሌላ ጥያቄ እናምራ በእርስዎ አካባቢ ተፈጥሮ የቆየው ለፍርድ ይቅረብ፣ ተይዞ ወደ ኢትዮጵያ ይመለስ የሚለው ነገር ምን ዓይነት ስሜት ፈጠረብዎት በተለይ በአሁኑ ወቅት ጥያቄው ይዞ ቀርቦ የነበረው ሂዮማን ራይት ዎች ዓለም አቀፍ ድርጅት ነውና?</p></dd>
 <dt class="underline">መንግስቱ፦</dt> 
 <dd><p>አዎን ይኼ ነገር ደርሶ ሆኗል ለእኔ አዲስ ነገርም አይደለም በተለያየ መልኩ በተለያየ ጊዜ ከውስጥም ሆነ ከውጭ ፀረ ኢትዮጵያና ፀረ አንድነት ኃይሎች የሚያራምዱት ዓላማ ነው እና እኔ ደአፍሪካ ለጤና ምርመራ በተገኙሁበት ጊዜ ወያኔ በቀጥታ ይኼንን ጥያቄ በማቅረብ ሕጋዊም ፖለቲካዊም መሠረት ባይኖረውም በተዘዋዋሪ መንገድ እነዚህ ዓለም አቀፍ የሰብዓዊ መብት ድርጅት ገፋፍቶ ለመጠቀም ዝግጅት ነበረ በትክክል ተከታትላችሁታል ብዬ እገምታለሁኝ በአንድ መልኩ እነሱ እንደሚያወሩት በእርግጥ በኢትዮጵያ ውስጥ በእኔ አመራር ጊዜ ወይም በአብዮቱ ጊዜ የሰብዓዊ መብት እንደሚባለው ተደፍሮና እንዲህ በይፋ ተረግጦ ከሆነ ማንንም የሚያስበው ነገር ስለሆነ ምናልባት የደቡብ አፍሪካ መንግስት ለዚህ አንድ መልክ ያገኝለት እንደሆነ በሚል የተወሰነ ጥቆማ ለማቅረብ ወይም ደግሞ ሀሣብ ለማቅረብ ስሞክር በሌላ በኩል ግን ወያኔ ለፍርድ ይሰጠንና የመንግስቱ ኃ/ማርያምን ወይም የሌሎቹን በአዲስ አበባ እናያለን ብሎ የሚስበው ነገር አሁን ባለንበት ክፍለ ዓለም ከወያኔ የቆሸሸ የሰብዓዊ መብት ዘገባ ያለበት መንግስት የለም። እና እሱ ለዚህ ዓይነት ብቃት የሌለው ስለሆነ ያ የሚታሰብ አይደለም ምናልባት ደ/አፍሪካ በራሱ አመለካከትና ሁኔታ የተያየ ነው የሚል ነገር ነው የቀረበው ሀሣብ ሰብዓዊ መብት በሚል ለእናንተ የሰጧችሁ አስተያየት ደግሞ ይኼን እንደሰማችሁት ተስፋ አደርጋለሁ። እና እኛ በዚህ ዓለም በተለይ በደ/አፍሪካ በስብዕናና በሰው ልጆች ላይ የደረሰው ግፍ የሰቆቃ ጭፍጨፋና ሞት የሚያክል የተመሣሠለ ነገር በሰው ልጅ ታሪክ ያለ አይመስለኝም። ያለፈውን ለታሪክ ትተን የአሁኑን ብናይ ከደቾችና ከእንግሊዝ ቀኝ ገዢና ዘረኞች ጋር ተቃቅፈን ይቅር ለእግዚአብሔር በመባባል የሁሉም የሆነች ደ/አፍሪካን ለመገንባት በሰላም በፍቅር የምንጓዝበት ጊዜ የምንመካባት ጥንታዊት ኢትዮጵያን የሚመሯት ሕፃኖች ዛሬም ለፍርድና ለበቀል ይኼንን ማድረጋቸው የሚያሳዝን ነው የሚል መልስ ሰጧቸው... ስለዚህ እኔ ላይ ያሣደረው ምንም ዓይነት ተፅዕኖ የለም። ያለምንም ችግር ነው ተመልሼ የመጣሁት።</p></dd>
</dl>


<p class="align-center"><a href="/Gazettas/Kibrit/info/Kibrit.sera.html">ከክብሪት ኅዳር 29 ቀን 1992</a></p>

</body>
</html>	
