<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በኢትዮ ኬንያ ድንበር ጥበቃው ተጠናክሯል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በኢትዮ ኬንያ ድንበር ጥበቃው ተጠናክሯል</h1>


<p>ሰሞኑን ከኬንያ የሚወጡት ዘገባዎች በኢትዮጵያና በኬንያ ድንበር አካባቢ ኦነግን ለማፅዳትና የአካባቢውን ፀጥታ ለማጠናከር ጥበቃና አሰሳ በተጠናከረ ሁኔታ መቀጠሉን የኬቢሲ ሬዲዮ ገለፀ።</p>

<p>በትናትናው ምሽት የተደመጠው የኬቢሲ (የኬንያ ሬዲዮ ጣቢያ) እንዳስደመጠው ከሆነ የኬንያ መንግሥት በአሁኑ ሰዓት መጠነ ሰፊ አሰሳ በማድረግ ላይ ይገኛል ብሏል። የዜና አውታሩ አያይዞም የኬንያ መንግሥት በሶሎሎ በተባለው በኬንያ ገጠራማ አካባቢ ባደረገው ወታደራዊ አሰሳ 45 የኦነግ ታጣቂዎች ተይዘዋል። እነዚህ የኦነግ ሸማቂ የሆኑት ግለሰቦች በዛው በሶሎሎ መሽገው የነበሩ የኦነግ ታጣቂዎች ከሰላማዊ ህብረተሰቡ ጋር ተመሳስለው የሚጠባበቁት የነበሩት ዳግም የኦነግ እንቅስቃሴን ነበር ብሏል የኬንያን መንግሥትን መግለጫ ዋቢ ያደረገው ዘገባ።</p>

<p>በኦነግ ዙሪያ በገጠራማው አካባቢ አሰሳ በማድረግ ላይ ያሉትን ጄኔራል ስቶፈን ኬቢሲ የተባለው የኬንያ ሬዲዮ ጣቢያ ያነገገረ ሲሆን ግለሰቡ እንደገለጹት ኦነግ የተባለው ድርጅት ወደኬንያ ዳግም የማይመለስበት ኦፕሬሽን ጀምረናል። ነገር ግን ምናልባት ስጋት የሚያሳድርብን አካባቢ በሰሜናዊ ምስራቅ ኬንያ የሚኖሩ ኦሮምኛ ተናጋሪ ኬንያውያን ለድርጅቱ ታጣቂዎች ሽፋን ይሰጣሉ የሚለው ጥርጣሬ አለን በማለት ገልፀዋል።</p>

<p>ከዚህ ጋር በተያያዘ ዜናም ኦነግ ባወጣው ባለ9 ገጽ መግለጫው ላይ የኬንያ መንግሥት በኦነግ ላይ ጦርነት አውጇል ብሎ ይህ የኬንያ መንግሥት የጦር እወጃ ደግሞ ለኢህአዴግ መንግሥት ያወጀውን ጦርነት ይመስላል በማለት መግለጫው ላይ አትቷል።</p>

<p>በሌላ በኩል ደግሞ ይኸው ኬንያ ውስጥ የሚሰራጨው ዜና ዳንኤል አራፕ ሞይ ከአንድ ወር በፊት ወደአዲስ አበባ በመምጣት ፕሮግራም ይዘው የነበረ ሲሆን ባልታሰበና ምን ችግር ገጥሟቸው እንደሆነ ባልታወቀ ነገር ወደአዲስ አበባ መምጣታቸውን መሰረዛቸውን ሬድዮው ገልጿል።</p>


<p>ይህ በእንዲህ እንዳለ የኢትዮጵያ መንግሥት ከኬንያ ጋር የሚያገናኙትን አካባቢዎች በከፍተኛ ሁኔታ ጥበቃ እያደረገ ያለ ሲሆን የኢትዮጵያ መንግሥት ይህንን ጥበቃ ከወዲሁ ያጠናከረው ኬንያ በኦነግ ላይ ያላትን ሥጋት በተደጋጋሚ ከገለፀች ወዲህ ሲሆን እንደቀድሞው ግን የሁለቱ አገራት ወታደሮች በጋራ በመሆን ግን አይደለም በማለት የዜና አውታሩ አትቷል።</p>


<p class="align-center"><a href="/Gazettas/Kibrit/info/Kibrit.sera.html">ከክብሪት ጥር 11 ቀን 1992</a></p>

</body>
</html>	
