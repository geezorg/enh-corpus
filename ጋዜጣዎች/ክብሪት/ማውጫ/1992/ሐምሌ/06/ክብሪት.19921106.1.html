<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ልዩ ዓቃቤ ሕግ በ6ኛ ወንጀል ችሎት ላለመከራከር ወሰነ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ልዩ ዓቃቤ ሕግ በ6ኛ ወንጀል ችሎት ላለመከራከር ወሰነ</h1>


<p>የዘር ማጥፋትን ወንጀል ክስ በማየት ላይ የሚገኘው የ6ኛ ወንጀል ችሎት ሰብሳቢ ዳኛ አቶ ታፈሰ አረጋ ገብረመድህን ገለልተኛና ሚዛናዊ ዳኝነት የሚሰጡ ባለመሆናቸው ልዩ ዓቃቤ ሕግ በ6ኛ ወንጀል ችሎት ቀርቦ ላለመከራከር መወሰኑን አስታወቀ።</p>

<p>ሰብሳቢ ዳኛው አቶ ታፈሰ አረጋ ገብረመድህን በፓርቲ ደብተር ቁጥር 0048842 የተመዘገበ የኢሠፓ አባል መሆኑና በአባልነት ደብተር ውስጥ ኢህአፓንና አኮፓ የተባሉትን በእርሳቸው አባባል ፀረ-አብዮት ድርጅቶች ሲያጋልጡና እርምጃ ሲወስዱባቸው የነበሩ መሆኑን ጽፈው በመገኘታቸው ከአሰራራቸው ነፃና ገለልተኛ ዳኝነት የማይገኝ ለመሆኑ ማረጋገጫ ተገኝቷል ሲል ያስታወቀው የልዩ ዓቃቤ ሕግ ጽ/ቤት ግለሰቡ ከደርግ ኢሠፓ ፖለቲካዊ አሰራር ጋር ግንኙነት የነበራቸው የቀበሌ ተመራጭ የደርግ አብዮታዊ ወጣት ማህበር መሪ በኢሠፓ ቀጥታ አመራር ስር የካድሬነት ሥራ ሲሰሩ የነበሩ በመሆኑ አሁን በተያዘው ጉዳይ ነፃና ገለልተኛ ዳኝነት ሊሰጡ አይችሉም በሚል ለፌዴራል ዳኞች አስተዳደር ጉባዔ አቤቱታ ሲያቀርብ መቆየቱን ገልጿል።</p>

<p>የደርግ ኢሠፓ አባል የነበረ ሠው በዚያው በደርግ ኢሠፓ ስርዓት በግፍ የተጨፈጨፉ ንፁሀን ዜጐችን በዳኝነት ያያል ነፃና ገለልተኛ ዳኝነት ለመስጠት ይችላል ማለት ራሳችንን ማታለል ብቻ ሳይሆን ታሪክ ይቅር የማይለው ስህተት መስራት ነው ሲል ጽ/ቤቱ አመልክቷል።</p>

<p>ስለሆነም ጉዳዩ ተጣርቶ እርምጃ ተወስዶ ውጤቱ እስኪታወቅና ተመሳሳይ ጥፋት ሳይደገም ነፃና ገለልተኛ ዳኝነት ለመገኘቱ መተማመኛ እስኪገኝ ከሐምሌ 4 ቀን 1992 ጀምሮ በ6ኛ ወንጀል ችሎት ላለመከራከር ወስነናል ሲልም የልዩ ዓቃቤ ሕግ ጽ/ቤት አስታውቋል።</p>


<p class="align-center"><a href="/Gazettas/Kibrit/info/Kibrit.sera.html">ከክብሪት ሐምሌ 6 ቀን 1992</a></p>

</body>
</html>	
