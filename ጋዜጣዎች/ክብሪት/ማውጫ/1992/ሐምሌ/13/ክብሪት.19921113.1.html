<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አልቱራቢ ኢሳያስ ካለ ሰላም የለም አሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">አልቱራቢ ኢሳያስ ካለ ሰላም የለም አሉ</h1>


<p>የኤርትራና የሱዳን ዲፕሎማሲ ተለውጧል በተባለበትና ሁለቱ ሀገራት ወደሰላማዊ ደረጃ ከደረሱ በኋላ ሁለቱ አገራት ከተስማሙባቸው ነጥቦች መካከል አንዱ ሀገር የአንደኛውን ተቃዋሚ ድጋፍ ስለመስጠት ቢሆንም ቢቢሲ ባቀረበው ዘገባው የሱዳን መንግሥት በጁላይ 18 ሱና የተባለው መንግስታዊ ሬድዮ ባሰራጨው ዘገባ የኤርትራ መንግስት አሁንም ለሱዳን መንግስት ተቃዋሚዎች ድጋፍ በመስጠት ላይ መሆኑን ገልጿል። የባለሥልጣናቱን ስም ያልጠቀሰው ዘገባ በመቀጠልም የኤርትራ መንግስት በአሁኑ ወቅት በምስራቅ የኤርትራ ግዛት ለደቡብ ሱዳን ነፃ አውጭ ጦር ሰፊ ወታደራዊ ተቋም ከመስጠት ጐን ለጐን የመሳሪያ ድጋፍ እንደሚያደርግ የገለፀው ዘገባ በተለይም ይኸው የደቡብ ሱዳን ነፃ አውጭ ጦር ከሱዳን መንግሥት ጋር የደረሰውን የተኩስ ማቆም ስምምነት በመጣስ «ባል አልጋዝ» በተባለ አካባቢ የወሰደው ጥቃት ከዚሁ ከኤርትራ ግዛት በመነሳት መሆኑን የሱዳን ባለሥልጣናት በቂ የሆነ መረጃ አለን በማለት መግለጻቸውን ቢቢሲ ሱዳንን ዋቢ አድርጐ ገልጿል።</p>

<p>ኤኤፍፒ የተባለው የዜና አውታር ደግሞ የቀድሞ የሱዳን መንግሥት አፈጉባዔ የነበሩት ዶ/ር ሀሰን አልቱራቢ ከመንግሥት ነፃ ለሆነው አልሻእፈ አልቅዱስ ከተባለው ጋዜጣ ጋር ያደረጉትን ቃለመጠይቅ ዋቢ በማድረግ ባቀረበው ዘገባ «አልቱራቢ አሁንም የምስራቅ አፍሪካ ፖለቲካን ከእኔ ይበልጥ የሚያውቀው የለም በማለት ላይ ናቸው በሙሉ በዚህ አካባቢ ስለሚደረገውና ስለሚከሰተው ሁኔታ በሙሉ በመተንበይ ላይ ናቸው ብሏል። በመቀጠልም ስለኤርትራው ፕ/ት ኢሳያስ አፈወርቂ ለጋዜጣው በሰጡት ምላሽ «ኢሳያስ አምባገነናዊ መሪ ብቻ አይደሉም በሱ ሀሳብ ብዙዎች እንዲመሩ የሚሻ እንጂ በዚህ የተነሳ በርካታ ኤርትራውያንን ትርጉሙን ወደማያውቁት ጦርነት ውስጥ እንዲገቡ አድርጓል። ከነዚህም ጦርነቶች ውስጥ ከኢትዮጵያና ከሱዳን ጋር ያደረገው ጦርነት እራሱም የማያውቀውና ህዝቡ ደግሞ በበለጠ የማይገንዘበው በመሆኑ ለአካባቢው ሰላም ሆነ ለኤርትራውያን ሰላማዊ ህይወት መምራት የኢሳያስ መኖር አስፈላጊነት የለበትም ኢሳያስ ይኑ ከተባለ ግን ሰላም አይኖርም» በማለት ለጋዜጣው የሰጡትን ዘገባ አቅርቧል።</p>

<p>ይህ በእንዲህ እንዳለ የኤርትራ መንግሥት በአሁኑ ወቅት በሱዳን ባለሥልጣናት ዲፕሎማሲውን የሚፃረር ነገር ፈጽመዋል ተብሎ በመወንጀሉ ጀብሀ በምዕራባዊ የኤርትራ ግዛት ከሱዳን ጋር በሚዋሰነው አካባቢ የሚደረገውን እንቅስቃሴ ከስጋት በነፃ ሁኔታ ይሆንለታል ተብሏል። ሽንፈት ቀምሰው ሱዳን ጥገኝነት የጠየቁ የኤርትራ መንግስት ወታደሮችን በተቀናቃኝ ድርጅቱ ውስጥ ተሳታፊ ለማድረግ ተቀናቃኝ እንደማይኖርበትም ተገልጿል። </p>


<p class="align-center"><a href="/Gazettas/Kibrit/info/Kibrit.sera.html">ከክብሪት ሐምሌ 13 ቀን 1992</a></p>

</body>
</html>	
