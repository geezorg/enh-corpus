<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>መዐሕድን ለማፈራረስ ሽኩቻው ተጧጡፏል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">መዐሕድን ለማፈራረስ ሽኩቻው ተጧጡፏል</h1>


<p>ባለፈው ነሐሴ ወር በአውሮፓ ቤልጅየም ውስጥ ተሰባስበው የነበሩት የአውሮፓ የመዐሕድ ቦርድ አካላት በስብሰባቸው መጨረሻ ላይ የመዐሕድ ተ/ም/ፕሬዝዳንት ቀኛዝማች ነቅዓጥበብ በቀለ ከሥልጣናቸው ይነሱ የሚል ውሳኔ ማሣለፉ የሚታወስ ነው።</p>

<p>ይህ ውሣኔ ከተላለፈ በኋላ መዐሕድ «ጥቂት የመዐሕድ አባላት ውስጥ ተልዕኳቸው ሌላ መሆኑ ተጋለጠ» በሚል ርዕስ ባወጣው መግለጫ ክቡር ፕሮፌሰር አስራት ወልደየስ በሕክምና ላይ እንዳሉ ዶክተር ታደሰና አባሪዎቻቸው ከአውሮፓ የተሰበሰበ 46ሺህ ዶላር እንደ ገፀ በረከት በማቅረብ መዐሕድ የአንድ ብሔር ድርጅት ሆኖ እንዳይቀር «ሕብረ ብሔር» እንዲባል ሲሉ ጠይቀዋቸው ነበር ካለ በኋላ የአውሮፓ ቦርድ ሰብሳቢን የብሪታኒያው ተጠሪ ዶክተር ታደሰ ዋለን ያስወገደ መሆኑን አስታውቋል።</p>

<p>መግለጫው በማያያዝ ዶክተሩና አበሮቻቸው መዐሕድ በቀጣዩ ምርጫ እንዳይካፈል በማድረግ በሕግ ሲታገድ በእሱ እግር የመላው ኢትዮጵያ አንድነት ዲሞክራሲያዊ ፓርቲ የተሰኘ ፓርቲ በማቋቋም ከኢተፖድህ ጋር ለመቀላቀል ሀሣብ ነበራቸው ሲል ከሷቸዋል።</p>

<p>ስለዚህም ዶክተሩ የአውሮፓ ተጠሪነታቸው ከጥቅሙ ጉዳቱ ስለሚያመዝን እንዲወገዱ አድርጌያለሁ ሲል የመዐሕድ ማዕከላዊ ምክር ቤት መወሰኑን አመልክቷል።</p>

<p>ቀኛዝማች ነቅአጥበብ በአውሮፓው ስብሰባ ከወያኔ ጋር የወገኑ መሆኑ ተገልጦ ነበር። ከዚህም በላይ በባሕር ማዶ ያሉ የመዐሕድ ጽ/ቤቶች እንዲዘጉ በማድረግ አፍራሽ ሚና በመጫወት ላይ ናቸው ሲል አውግዟቸው ነበር።</p>

<p>የማሕበሩ ፕሬዝዳንት የነበሩት ፕሮፌሰር አስራት ለድርጅቱ ሕልውና ሲሉ ሕይወታቸውን ቢያጡም አሁን ያለው የእርስ በእርስ ሽኩቻ ግን የድርጅቱን ሕልውና እየተፈታተነው እንደሚገኝ በርካታ ታዛቢዎች ተናግረዋል።</p>


<p class="align-center"><a href="/Gazettas/Kibrit/info/Kibrit.sera.html">ከክብሪት መስከረም 12 ቀን 1992</a></p>

</body>
</html>	
