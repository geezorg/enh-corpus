<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የደ/ብርሃን ወጣቶች በነፃ ፈረንሣይ ላይ የሚካሄደውን የዓለም ዋንጫ በቦታው ተገኝተው ሊከታተሉ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

 
<h1 class="align-center">የደ/ብርሃን ወጣቶች በነፃ ፈረንሣይ ላይ የሚካሄደውን የዓለም ዋንጫ በቦታው ተገኝተው ሊከታተሉ ነው </h1>

<h3 class="align-center">የብሊምቢሊ ከንቲባ ሚስተር ዳንኤል ፎርቴን ይህንኑ...</h3>


<p>ኢትዮጵያን ለመጐብኘት አዲስ አበባ ሕዳር 17 ቀን በመግባት አቀባበል ተደርጐላቸው ሕዳር 18 ቀን ለጉብኝት ወደ ደብረ ብርሃን ያመሩት የፈረንሣይ ፓርላማና የብሎምብሊ ማለትም በፈረንሣዮች አጠራር የብላን ነስሊ ከንቲባ የሆኑት ሚስተር ዳንኤል ፎርቴን ደብረ ብርሃንን(ደብርሂባን) ሲጐበኙ በተደረገላቸው አቀባበል በመደሰት በመጪው ሰኔ 3 ቀን በምድረ ፈረንሣይ የሚካሄደውን የዓለም ዋንጫ የተወሰኑ ከከተማዋ ወጣቶች ተጋብዘው ውድድሩን እንዲመለከቱ ለማድረግ ቃል መግባታቸው ታወቀ።</p>

<p>የፈረንሣይ የፓርላማ አባልና የቡሉምብሊ ከንቲባ ሚስተር ዳንኤል ፎርቴን ይህንን ቃል ለከተማው ነዋሪዎች የገቡት ደብረ ብርሃን (ደብርሂን) ለመጐብኝት ከአራት የስራ ባልደረቦቻቸውና ከመንግስት ባለሥልጣኖች ጋር በመሆን ከተማዋን ተዘዋውረው ከጐበኙ በኋላና በክልሉ ሜዳ የተለያዩ የጅምናስቲክና የእግር ኳስ ውድድር ተመክተው በተለይም በቪዲዮ ፊልምና በቻርት የተደገፈ ስል ክልሉ እንቅስቃሴ ከተመለከቱ በኋላበሁለቱም አገሮች ቋንቋ ባህላዊ ገፀ በረከት ከተሰጣቸው በኋላ በመዝጊያ ስነ ሥርዓት ላይ ባሰሙት ንግግር ነው።</p>

<p>ሚስተር ዳንኤል ፎርቴን ባሰሙት በዚህ የመዝጊያ ንግግር በሁለት የፈረንሣይ የኢትዮጵያ ከተሞች በባህል በስፖርት ወዘተ ያለውን ግንኙነት ይበልጥ ለማጠናከር ወደ አገራቸው ከተመለሱ በኋላ ሰኔ 3 ቀን የሚጀምረውን የዓለም ዋንጫ ከደብረ ብርሃን (ደብርሂባን) የተወከሉ ወጣቶች በፈረንሣይ ተጋብዘው ውድድሩን እንዲመለከቱ የሚያደርጉ መሆናቸውንና ይህንንም በቅርቡ ይፋ እንደሚያደርጉ ገልፀዋል።</p>

<p>ሚስተር ዳንኤል ፎርቴን ምን ያህል ወጣቶች ከደብረ ብርሃንና (ደብረሂባ) በአገራቸው የሚዘጋጀውን የዓለም ዋንጫ ውድድሩን ተጋብዘው እንደሚከታተሉት ይፋ ባያደርጉም እስከ 30 የሚጠጉ ወጣቶች ፈረንሣይ ላይ የሚካሄደውን ይህን የዓለም ዋንጫ ሳይከታተሉት እንደማይቀር ግን ከወዲሁ ግምት መሰጠቱም ታውቋል።</p>




<p class="align-center"><a href="/Gazettas/SanGeorge/info/SanGeorge.sera.html">ከሳንጆርጅ ኅዳር 23 ቀን 1990</a></p>


</body>
</html>	
