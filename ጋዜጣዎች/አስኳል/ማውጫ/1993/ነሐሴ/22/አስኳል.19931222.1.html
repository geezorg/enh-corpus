<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«የኦህዴድን ሥራ አስፈፃሚ ኮሚቴ ለስብሰባ መጥራት የሚችለው አቶ ኩማ ደመቅሳ ነው» ዶ/ር ነጋሶ ጊዳዳ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«የኦህዴድን ሥራ አስፈፃሚ ኮሚቴ ለስብሰባ መጥራት የሚችለው አቶ ኩማ ደመቅሳ ነው» ዶ/ር ነጋሶ ጊዳዳ</h2>


<p>ፕሬዝዳንት ዶ/ር ነጋሶ ጊዳዳ የፃፏቸው ሦስት ደብዳቤዎች እስካሁን ታግደው ቢቆዩም አሁን ይፋ እየወጡ ነው። በደብዳቤዎቻቸው ውስጥ የኦሮሞ ህዝብ በፌዴራል መንግሥት ውስጥ ያለው ተሳትፎ ዝቅተኛ በመሆኑ «ሁኔታው ታላቅ አደጋ» ነው ብለውታል። በተጨማሪም የኦህዴድን ሥራ አስፈፃሚ ኮሚቴ ለስብሰባ መጥራት የሚችለው አቶ ኩማ ደመቅሳ ብቻ መሆኑንም ገልፀዋል። ከሦስቱ ደብዳቤዎች የአንዱን ሙሉ ቃል ይመልከቱ፦</p>

<p>ክቡራን<br/>
አቶ ኩማ ደመቅሳ<br/>
አቶ ዓሊ አብዶና አቶ ዱባለ ጃሌ<br/>
ባሉበት<br/>
ከማዕከላዊ ኮሚቴና የማዕከላዊ ኮሚቴ ሥራ አስፈፃሚነት አባልነት፣ የአቶ ኩማም፣ የእኔም መብትና የኃላፊነታችን ከህግ ውጭ ከእኛ መወሰዱን ማሳወቄን ታስታውሳላችሁ። ከዚህም ላይ በተጨማሪ በድርጅታችን ላይ ሁከት ብዙ ጥፋትና ልዩ ልዩ ችግር ደርሷል።</p>

<p>ለምሳሌ፦<br/>
1. ድርጅቱ በመመራት ላይ ያለው በድርጅቱ አካል በአባልነት ባልተመረጡ ነው።<br/>
2. ለረጅም ጊዜ አባል ባልሆነ አባላት እየተመራ ነው።<br/>
3. በአባሎቻችን ላይና በድርጅታችን ላይ እንዲሁም በመንግሥት ላይ የማይገባ ፕሮፓጋንዳ በመካሄድ ላይ ይገኛል። ወ/ሮ አልማዝ በዚሁ ምክንያት የአሁኑን እርምጃ መውሰዳቸው አልቀረም።<br/>
4. የኦሮሚያ ክልላዊ መንግሥት የተሟላ ከፍተኛ የአመራር አባላት የላቸውም።<br/>
5. በፌዴራላዊ መንግሥት የነበረው የእኛ ተሳትፎ ቀንሷል። (ወ/ሮ አልማዝ መኮ፣ ዶ/ር ነጋሶ ጊዳዳ፣ ዮናታን፣ ሀሰንና ኩማ የሌሉበት በመሆኑ ነው)</p>

<p>ይህም ማለት የኦሮሞ ህዝብንና ኦሮሚያ ክልላችንን ሀገራችንን በአሁኑ ወቅታዊ ሁኔታ ውስጥ በሰላም በዴሞክራሲና በሕጋዊ አሰራር ወክሎ አመራር የሚሰጥ የለም ማለት ነው። ይህም ትልቅ አደጋ ስለሆነ ዝም ብለን ማየት ትክክል አይደለም። ስለዚህ እርምጃ መወሰድ አለበት። የመጀመሪያውና አስቸኳይና አስገዳጅ የሆነና መወሰድ ያለበት እርምጃ የአባላትን ጉባዔ መጥራት ነው። ይህንን ለማድረግ የድርጅቱ ማዕከላዊ ኮሚቴ በቁጥር አናሳም ቢሆን ሕጋዊ መብትና ግዴታ አለበት። ማዕከላዊ ኮሚቴም ይህንን ለማድረግና ለማካሄድ ተሰብስቦ ለመወሰን የሚችለው የሥራ አስፈፃሚው ኮሚቴ ከጠራው ብቻ ነው። የሥራ አስፈፃሚ ኮሚቴ ለስብሰባ መጥራት የሚችለው ደግሞ አቶ ኩማ ደመቅሳ ብቻ ነው። የፈለገውን ዓይነት ጥፋት ቢኖረን ጉዳዩ ጉባዔ መጥራት የሚመለከተው የማዕከላዊ የሥራ አስፈፃሚ ኮሚቴን ስለሆነ የማዕከላዊ ኮሚቴ ስራ አስፈፃሚ አባላት ደግሞ እኛ አራታችን ስላለን ተሰብሰብን በዚህ ጉዳይ ላይ ተመካክረን መወሰን ግዴታችን ነው። ስለዚሁ አቶ ኩማ ሁኔታውን አመቻችቶ ስብሰባ እንዲጠራ አስተያየቴን አቀርባለሁ።</p>

<p>ከሠላምታ ጋር<br/>
(ፊርማ አለው)<br/>
ዶ/ር ነጋሶ ጊዳዳ</p>


<p class="align-center"><a href="/Gazettas/Askwal/info/Askwal.sera.html">ከአስኳል ማክሰኞ ነሐሴ 22 ቀን 1993</a></p>

</body>
</html>	
