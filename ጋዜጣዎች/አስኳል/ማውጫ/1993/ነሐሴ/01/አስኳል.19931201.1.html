<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«የመለስን ባለቤት አባረናል»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«የመለስን ባለቤት አባረናል»</h1>


<p>የጠ/ሚ/ር ባለቤት የሆኑት ወ/ሮ አዜብ ጐላን ከህወሓት እንዲባረሩ እኛ ብንወስንም እነአለምሰገድና እነተወልደ ውሳኔያችንን ሽረው ታግደው ብቻ እንዲቆዩ ወስነዋል ሲሉ የድርጅቱ አባላት አስታወቁ።</p>

<p>የድርጅቱ አባላት እንደገለፁት በህወሓት መከፋፈል ከተፈጠረ በኋላ «እናንተ የእነተወልደ ቡድን ናችሁ» የሚል ታርጋ የተለጠፈባቸው ቢሆኑም የታገዱት ማዕከላዊ ኮሚቴ አባላት እንኳን በጉዳዩ ውስጥ እጃቸው ሊኖርበት ቀርቶ ጭራሹኑ የማባረሩን ውሳኔ በመቃወም ሽረውታል። ይህን አስመልክተው እንዲህ ብለዋል።</p>

<p>«እኛ ይህ ሁሉ ጥቃት የሚደርስብን ያለው እቴጌ አዜብን ስለነቀፍንና ሃቅ ስላወራን ነው። በዋናነት ድርጅታዊ አሰራር ላይ ነው ያተኮርነው። ወ/ሮ አዜብ ለአንድ ሕንዳዊ መምህር ውስኪ ወደቤቱ በመውሰዷ ስለተሟገትናት ነው። የሜጋ የቤተመንግሥት መኪና ለተማሪዎች ደብረዘይት መንሸራሸሪያ ለምን ሆነ ስላልን ነው... ይህ ሁሉ ችግር የሜጋን የፅህፈት መሳሪያ ለአሽከሮችዋ ስታሸክማቸው ስለተሟገትናት ነውይህ ችግር የደረሰብን የእነአለምሰገድን ቡድን ተቀላቅላችሁ መለስን ለማጥቃት አዜብን ነቀፋችሁ ነው የተባልነው እነሱ እዚህ ነገር ውስጥ አልገቡም እኛ እንደሰጠነው ግምትም አልሰጡትም። እኛ ከትግል /ታጋይነት/ ትባረር ስንል እንኳን ተሳስታችኋል አትባረርም ብለው ነቅፈውናል። ጉዳዩን ከማይገናኝ ነገር ጋር እያገናኙና የአዜብ ክብር ስለተነካ እኛን እያጠቁን ነው። የሚገምረው ነገር የህወሓት አባል ልጁን ትቶ ሶስት መቶኛ ወይም አራት መቶኛ ተጠፍንጐ የሚያዋጣው ለእኛ በአንድ ሰው ከ1200 እስከ 1500 መምጫና መሄጃ ተብሎ ተሰጠን። 20 ሰዎች 1200 ብር ሲሰጠው በአጠቃላይ 24000 ብር ማለት ነው። በነሐሴም መጥተን እንደዚሁ ሲሰጠን 50000 ብር አካባቢ ማለት ነው ወጪ የሚደረገው»»</p>

<p>«ነሐሴ ደግሞ የበለጠ በትር ይጠብቀናል። የአዜብ አሽከሮች ገና ከአሁኑ የተሻለ ቦታ እንደተመደቡ እየነገሩን ነው። ይህን እኛ አንስተውም አዜብ ዛሬ እንደፈለገች የምታሽክረክረው ድርጅትና ክልል እንዳገኘች ማለት ነው። እነስዬ በሙስና ተጠርጥረዋል በመባል ይሰቃያሉ። የ25.000 ብር ተጠያቂውስ ማን ነው? ለዚህ ምን ዓይነት ስም ይሰጠው? እናንተ የትግራይ መሪዎች የምትባሉ የቀሪው ማ/ኮ አባሎች እስቲ እውነት ካላችሁ ይቺን ነገር ወደተማሪው አቅርቧት! በሲቪል ሰርቪስ ኮሌጅ ላለው የትግራይ ተማሪ እስኪ አቅርቧት፣ በእኛ የሌላው ብሔር ተማሪ ገርሞታል። የምንወደው ድርጅታችን እዚህ ድረስ በመውደቋ በጣም እናዝናለን። የትግራይ ህዝብ በምሁራን እጥረት ሲቸገር እኛ ከሚያዝያ እስከ መስከረም ድረስ ያለስራ ያንከራቱትናል። ሌላው በጣም የሚገርመው ነገር ገንዘብ ሲሰጠን ሳንፈርም መውሰዳችን ነው። ህወሓት ይከፍለዋል ነው የተባልነው ይህ ነው ግን ማጥበቅ? የህ የአከፋፈል ሥርዓተን ያልተከተለ አሰአርር የስርቆት በርን አይከፍትም? ከየት መጥቶ ገንዘብ የተሰጠን? የድርጅትን ገንዘብ ግለሰቦች እንዳሻቸው በእጃቸው በመያዛቸው ይሆን» በማለት ብሶታቸውን የገለፁት ከጠቅላይ ሚኒስትር መለስ ዜናዊ ባለቤት ጋር በሲቪል ሰርቪስ ኮሌጅ በመማር ላይ የነበሩና ወ/ሮ አዜብ ጐላን ከህወሓት ታጋይነትና ከካድሬነት እንዲባረሩ የወሰኑትና በኋላም በዚህ ውሳኔያቸው ምክንያት እንዲገመገሙ የተባሉ የህወሓት ካድሬዎች ናቸው።</p>


<p class="align-center"><a href="/Gazettas/Askwal/info/Askwal.sera.html">ከአስኳል ነሐሴ 1 ቀን 1993</a></p>

</body>
</html>	
