<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ጣራ ቀደን አላመለጥንም»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«ጣራ ቀደን አላመለጥንም»</h1>


<p>የመለስን አገዛዝ በመክዳት ወደኦነግ የተቀላቀሉት አቶ ድሪባና ያሲን ከኦነግ ራዲዮ ጋር ባደረጉት ቃለምልልስ አለአመላለጣቸው የሚከተለውን ብለዋል።</p>

<p>«ይኼ ድራማ ነው። በእውነት ምናሴ (አባዱላ ገመዳ) አለቆቻቸው እንዳይጠይቋቸው ያወጡት ፈጠራ ነው እንጂ እኛ ጣሪያ የመቅደድ ልማድም የለንም። ጣሪያ ቀደን የምንወጣበት አቅም የለንም። ጣሪያ ቀደን የምንወጣበት አካሄድም አጋጣሚም አልነበረም። ይህን በምንልበት ወቅትም ለዚያ ደረጃ የሚያደርሱን ሁኔታዎች አልነበሩም ለማለት ነው» ብለዋል።</p>

<p>በመቀጠልም ጥበቃዎች ናቸው የነበሩት ያንን ጥበቃ ማምለጥ በሚቻልበት መንገድ ሸሽተን ከእጃቸው ወጥተናል። ከዛም ከወጣን በኋላ እነሱ ባልገመቱት እነሱ ባላሰቡት በጣም በአጭር ሰዓት በጣም በአጭር ቀን ቢያንስ በአንድ ቀን በአንድ ሌሊት ልዩነት ብቻ የወያኔ ሠራዊት ከነበረበት አካባቢ አልፈን መድረስ የሚገባን ቦታ ልንደርስ ችለናል። ይኼንን በምንልበት ወቅት ልናመልጥበት የቻልንበትም ጣራ ቀደን ሳይሆን በህዝባችን በኦሮሞ ህዝብ እና በሌላው ህዝብ ክልል ውስጥ ነው ያለፍነው። ይህንን ስናልፍ ምንም ችግር ሳይደርስብን የሚያጋጥመን ሰው ሁሉ አስፈላጊውን ትብብር እያደረገልን እንዲሁም ጥሩ ነው በማለት እርዳታ ነው በሚል ሞራል እየተሰጠን ነው ያለፍነው እንጂ ጣራ ቀዳችሁ ነው የሚለው ምናልባት ምናሴ (አባዱላ ገመዳ) ኦህዴድን አረጋጋለሁ፣ አድሳለሁ ብሎ ያመጣው ወሬ ነው። ይህም ስለሆነ ወንበሩ ስላልተረጋጋለት ሌላ የሚመልሰው መልስ ስላላገኘ ብቻ ይህንን ሊጠቁም ይችል ይሆናል። ለወያኔም ሀፍረት ነው። ለወያኔ ተቀፅላዎችም ሀፍረት ስለሆነ ነው እንደዚህ ያስቀመጡት። ምናልባት ጣራ ሳይሆን ጥበቃቸውን ክልላቸውን አካባቢያቸውን መንግሥታቸውን ጥሰን ወጥተናል። ይህን ቢያወኑ ነው የሚሻለው እንጂ ከጣራ የበለጠ የወያኔን አቅጣጫ ጥሰን ነው የወጣነው ብለዋል።</p>


<p class="align-center"><a href="/Gazettas/Askwal/info/Askwal.sera.html">ከአስኳል ነሐሴ 29 ቀን 1993</a></p>

</body>
</html>	
