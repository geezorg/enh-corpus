<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በእነ ኮሚሽነር በለጠ ላይ የተላለፈው የቅጣት ውሳኔ ታገደ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በእነ ኮሚሽነር በለጠ ላይ የተላለፈው የቅጣት ውሳኔ ታገደ</h1>


<p>የፍርድ ቤት ትዕዛዝ ተጋፍታችኋላ ወይም ለማስፈፀም ፈቃደኛ አልነበራችሁም በማለት የፌዴራል አንደኛ ደረጃ የአራዳ ፍ/ቤት በእነ ኮሚሽነር በለጠ ጉለንታው ላይ ከሣምንት በፊት የአንደኛው ችሎት የቅጣት ውሳኔ ማሳለፉ ይታወሳል። ይህ የቅጣት ውሳኔ የተላለፈው አራት በነፍስ ግድያ ወንጀል ተጠርጥረው የተያዙ እስረኞችን ፍ/ቤቱ የዋስ መብት አስጠብቆ ያስተላለፈውን ውሳኔ ተግባራዊ ባለመሆኑ ሲሆን እነኮሚሽነር በለጠ ጉለንታው ለከፍተኛው ፍ/ቤት ባቀረቡት ይግባኝ ጉዳይ እንደገና ተመርምሮ፣ ፍ/ቤቱ ቅጣቱና እሥራቱ እንዲነሳ መወሰኑን የአዲስ አበባ ፖሊስ ኮሚሽን የሕግ አገልግሎት ክፍል ኃላፊ የሆኑት አቶ ሲሳይ ታደሰ ገለፁ።</p>

<p>ችሎት ተዳፍራችኋል በሚል ክስ ተመስርቶባቸው በ07/06/93 በዋለው ችሎት በዋና ኮሚሽነሩ ላይ የ1000 ብር ቅጣት በምክትል ኮሚሽነሩ ላይ የ1 ወር ከ15 ቀን እሥራት፣ በሁለት መኮንኖች ላይ 1 ወር እሥራት እንዲሁም በ1ኛው መኮንን መቶ አለቃ ዋሲሁን ላይ የ1 ወር ሥራቱን በ2 ዓመት ገደብ በማገድ ወስኖ እንደነበር የሚታወስ ሲሆን በዚህ ውሳኔ የአዲስ አበባ ፖሊስ ኮሚሽን ቅሬታውን በማሰማት ይግባኝ ለከፍተኛው ፍ/ቤት አቅርቦ ከፍተኛው ፍ/ቤት ጉዳዩን አጣርቶ በ12/06/93 በዋለው ችሎት ማገዱን እና በእስር ላይ የቆዩት መቶ አለቃ በላይነህ ደበሽና ምክትል ኮሚሽነር ጀማል የተለቀቁ መሆኑ ታውቋል።</p>

<p>ችሎት ተዳፍራችኋላ የሚለው ክስ መነሻው ፍ/ቤቱ የታሰሩ እስረኞች በዋስ እንዲለቀቁ ትዕዛዝ አስተላልፎ ነገር ግን በዋስ ይለቀኡ የተባሉት እስረኞች በሌላ ወንጀልም (የከባድ የግፍ አገዳደል) የተከሰሱ ስለነበር እነዚህን እስረኞች በዋስ መልቀቅ ማለት ወንጀለኞችን ማራቅ ማለት ነው የሚል መልስ በፖሊስ በኩል ስለተሰጣቸው መሆኑን አቶ ሲሳይ ገልፀዋል።</p>


<p class="align-center"><a href="/Gazettas/Askwal/info/Askwal.sera.html">ከአስኳል የካቲት 20 ቀን 1993</a></p>

</body>
</html>	
