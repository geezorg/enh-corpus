<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«በጋምቤላ በቀን 50.000 በርሜል ነዳጅ ለማምረት ዕቅድ ይዘናል»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«በጋምቤላ በቀን 50.000 በርሜል ነዳጅ ለማምረት ዕቅድ ይዘናል»</h1>


<p>በኢትዮጵያ ካሉት ከሌሎች ክልሎች በኢኮኖሚ ዕድገቷ ደካማ እንቅስቃሴ ታሳይ የነበረችው የጋምቤላ ክልል በአካባቢው እየተደረገ ባለው የነዳጅ ማውጣት ጥናት መሠረት ወደፊት በቀን 50.000 በርሜል ነዳጅ ማምረት እንደምትችል ተገለፀ።</p>

<p>በዚህ አካባቢ ጥናት እያደረገ ያለው መሠረቱን ካናዳ ያደረገው የጋምቤላ ፔትሮሊየም ኮርፖሬሽን ኃላፊ ለአንድ በእንግሊዘኛ ለሚታተም ጋዜጣ እንደገለፁት ከሆነ በአሁኑ ጊዜ ትልማችን ዕቅድ ቢሆንም አካባቢው ነዳጅ የማምረቱ ብቃት ከዚያም በላይ እንደሆነ ገልፀዋል።</p>

<p>ወደፊት ኮርፖሬሽኑ የነዳጅ ማጣሪያ በመገንባት በቱቦ አማካኝነት ለአዲስ አበባና ለተቀሩት ክልሎች ነዳጅ የማከፋፈል እቅድ እንዳለው የገለፁት የኮርፖሬሽኑ ፕሬዝዳንትና ዋና ሥራ አስኪያጅ አየን ኔሊሰን ከዚህም አልፎ በቂ የምርት መጠን ካለ በሱዳን በኩል አድርጐ ለዓለም አቀፍ ገበያ ለማድረስ እቅድ እንዳላቸው ገልፀዋል።</p>

<p>ከዚህ በፊት በኢትዮጵያ ምድር ነዳጅ ለማውጣት ዕቅድ ተይዞለት የነበረው በሶማሊያ ድንበር አካባቢ ያለው የነዳጅ ማውጣት ሥራ ከግብ ሊደርስ አልቻለም። እንዲያውም እንደዚህ ኮርፖሬሽን ኃላፊ ገለፃ ከሆነ ከኦጋዴን ይልቅ በጋምቤላ ነዳጅ ማውጣት የተሻለ እንደሆነ ይገልፃሉ። «የጋምቤላና የኦጋዴን ነዳጅ ማውጫ ቦታዎችን ስንመለከት የኦጋዴን ነዳጅ ማውጫ ቦታዎች በጣም ሩቅ በመሆናቸው ነዳጅ ማውጣትና ወደገበያ ማቅረብ ብዙ ቢሊዮን ገንዘብ ይጠይቃል» ያሉት የኮርፖሬሽኑ ፕሬዝዳንት ከዚህ ሌላ ወደውጭ ገበያ ለመላክ ከኦጋዴን ነዳጅ ማውጫ ይልቅ የጋምቤላ ነዳጅ ማውጫ አካባቢ የተሻለ እንደሆነ ገልፀዋል።</p>

<p>ኢትዮጵያ በአሁኑ ጊዜ በቀን 28.000 በርሜል ነዳጅ ከውጭ የምታስመጣ ሲሆን በሀገሪቱ ውስጥ ያለው የነዳጅ ፍላጐት ግን ከዚህ በላይ እንደሆነ ይታወቃል። አሁንም በዚህ ኮርፖሬሽን 50.000 በርሜን ድረስ በቀን መመረት ከቻለ ከሀገር ውስጥ ገበያ አልፎ ኢትዮጵያ ለውጭ ሀገር ገበያ ነዳጅ ማቅረብ ትችላለች ማለት ነው። «ኢትዮጵያ ነዳጅ አምራች በመሆኗ ብቻ ከግማሽ ቢሊዮን ዶላር በላይ የውጭ ምንዛሪ ታድናለች። ከዚህም አልፎ የውጭ ምንዛሪ ታገኛለች» ያሉት የኮርፖሬሽኑ ፕሬዝዳንት በአሁኑ ጊዜ ያለው የኢትዮጵያና የሱዳን ግንኙነት የተሻለ ደረጃ ላይ በመሆኑ በዚህ አካባቢ የሚመጣውን ነዳጅ ወደሱዳን መላኩ ያን ያህል አስቸጋሪ ሁኔታ አይፈጥርም ብለዋ።</p>

<p>መሰረቱን ካናዳ ባደረገው ድርጅት የተቋቋመው የጋምቤላ ፔትሮሊየም ኮርፖሬሽን በቅርቡ ከኢትዮያ የማዕድን ሚኒስትር በጋምቤላ አካባቢ ነዳጅ ለማውጣት የተፈረመ ሲሆን በቀጣይነትም ቀሪ ሥራውን ለማከናወን ሰፊ ዕቅድ ይዟል።</p>


<p class="align-center"><a href="/Gazettas/Askwal/info/Askwal.sera.html">ከአስኳል የካቲት 6 ቀን 1993</a></p>

</body>
</html>	
