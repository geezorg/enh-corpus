<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በእነኮሚሽነር በለጠ ላይ ብይን ተሰጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በእነኮሚሽነር በለጠ ላይ ብይን ተሰጠ</h1>


<p>በእነ ኮሚሽነር በለጠ ጉለንታው ላይ የአራዳ የመጀመሪያ የፌዴራል ፍ/ቤት አንደኛ ወንጀለኛ ችሎት የካቲት 7 ቀን 1993 ዓ.ም በዋለው ችሎት የቅጣት ውሳኔ ሰጥቷል።</p>

<p>የፍ/ቤቱን ትዕዛዝ ተጋፍታችኋል የተባሉትን የአዲስ አበባ ፖሊስ ኮሚሽነር በለጠ ጉለንታውን በአንድ ሺህ ብር ቅጣት፣ ምክትል ኮሚሽነር ጀማል አህመድን በአንድ ወር ከ15 ቀን እስራት፣ መቶ አለቃ በላይነህ ደበሽን በአንድ ወር እስራት፣ መቶ አለቃ ዋሴ አራጋው ላይ የአንድ ወር እስራት ተፈርዶ እስራቱ በሁለት ዓመት ገደብ ተለውጧል። በዕለቱ ችሎቱ ያስተላለፈው እንዲህ ይነበባል።</p>

<p>«ጥፋተኞቹ ጥፋተኛ የተባሉበንት ወንጀል በወ/መ/ሰ/ቁጥር 443/2 ከችሎት ውጭ የተፈፀመ እና አፈፃፀሙ ከባድ የሆነ በመሆኑ በዚሁ አንቀፅ አንድ ስር በሰፈረው ተደንግጐ የሚገኝ ነው። ከላይ የተዘረዘሩትን ሁኔታዎችና የቅጣት አላማ ጥፋተኛው ከድርጊቱ ተምሮ ተስተካክሎ እንዲመለስ ለማድረግ ነው። በመሆኑም በረዳት ኮሚሽነር ጀማል አህመድ ላይ ቅጣቱ በወ/መህ/ቁ/40 መስራት በወንጀል ያላቸውን ተካፋይነት ግምት ውስጥ በማስገባት ኮሚሽነር በለጠ ጉለንታው በአንድ ሺህ ብር የገንዘብ መቀጮ እንዲቀጣ መቶ አለቃ ዋሴ አራጋው በአንድ ወር እስራት እንዲቀጣ ሆኖም ግን የመቶ አለቃ ዋሴ አራጋውን የአንድ ወር እስራት ቅጣት አፈፃፀምን በተመለከተ በወ/መ/ህ/ ቁጥር 195 እና 196 መሰረት እስራቱ በገደብ ለተወሰነ ጊዜ ቢታለፍለት ጥፋተኛው የመታረም ፀባይ ያሳያል ብሎ ፍ/ቤቱ የተረጋገጠ እምነት ያደረበት በመሆኑ ይህ የአንድ ወር እስራት ለመቶ አለቃ ዋሴ አራጋው ለሁለት ዓመት እንዲገደብ ብለናል። አፈፃፀሙን በተመለከተ በገንዘብ እንዲቀጣ የተባለው ጥፋተኛ ይህ ቅጣት እስኪፈፀም ድረስ አዲስ አበባ ማረሚያ ቤት ይረፉ፣ በእስር እንዲቀጣ የተባለውም እስረኛ በተመለከተ አፈፃፀሙ በአዲስ አበባ ማረሚያ ቤት ይፈፀም።</p>

<p>በረዳት ኮሚሽነር ጀማል አህመድ ጥፋተኛ የተባለበት የወ/መ/ህ ቁጥር 443/12 የሚቀጣው እስከ ስድስር ወር በሚደርስ እስራት ውየም እስከ 1000 ብር በሚደርስ የገንዘብ መቀጦ ነው። ከዚህ መዝገብ ጋር ለቅጣት ውሳኔ የደረሰው የወ/መዝገብ ቁጥር 447/1 ስር ጥፋተኛ መባሉን በመመልከት በው/መዝገብ ቁጥር 243/93 በአንድ ወር እስራት፣ እንዲሁም በወንጀል መዝገብ ቁጥር 477/93 በአስራ አምስት ቀን በአጠቃላይ በአንድ ወር ከ15 ቀን እስራት እንዲቀጣ ወስነናል። አፈፃፀሙን በተመለከተ በአዲስ አበባ ማረሚያ ቤት ይፈፀም ብለናል። መዝገቡ ተዘግቷል»</p>


<p class="align-center"><a href="/Gazettas/Askwal/info/Askwal.sera.html">ከአስኳል የካቲት 13 ቀን 1993</a></p>

</body>
</html>	
