<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ዕለታዊ አዲስ ጋዜጣ «በፍራቻ» ተዘጋ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ዕለታዊ አዲስ ጋዜጣ «በፍራቻ» ተዘጋ</h1>


<p>የዕለታዊ አዲስ ጋዜጣ አሳታሚ የዩኒቲ ኮሌጅ ፕሬዝዳንት ዶ/ር ፍስሀ እሸቱ ጋዜጣው መጋቢት 13/1993 ባወጣው በህወሓት ዙሪያ ባወጣው ዘገባ ምክንያት በዋና አዘጋጆቹ ጋር በተፈጠረ አለመግባባት ካለፈው ቅዳሜ መጋቢት 15/93 ጀምሮ ሕትመት እንዲያቆም አዘዋል።</p>

<p>ዶ/ር ፍስሀ በዕለቱ የወጣውን ዘገባ ምክንያት በማድረግ ለጋዜጣው ዋና አዘጋጅ አቶ ሰለሞን አባተ በፃፉት ደብዳቤ «ፖለቲካ ነክ ጹሑፍ» በጋዜጣው ላይ እንዲሰፍር በማድረጋቸው ከ500 ብር ቅጣት ጋር ከእንግዲህ ማናቸውንም ዓይነት የፖለቲካ ጹሑፍ እንዳያወጣ የመጨረሻ ማስጠንቀቂያ ሰጥተዋል። አቶ ሰለሞንም ውሳኔው በእሱ ላይ ብቻ ሳይሆን በሙያው ላይ የተላለፈና ጉዳዩም እጅግ ያሳዘነው መሆኑን በመግለጽ የሥራ መልቀቂያ ደብዳቤ ጽፎ ሥራውን በገዛ ፈቃዱ ለቋል።</p>

<p>አቶ ሰለሞን ለዝግጅት ክፍላችን እንደገለፀው የኮሌጁ ፕሬዝዳንት ደብዳቤ በፕሬስ ነፃነት ላይ የተሰነዘረ መሰረታዊ ነፃነትን የሚገድብና አፈናና የሚያበረታታ ውሳኔ መሆኑን አስታውቋል። በመሆኑም ደብዳቤው የወጣው ደግሞ ጋዜጠኝነትን እንደሙያ ከሚያስተምርና የአስተሳሰብና ማህበራዊ ለውጥ የማምጣት ራዕይ ካለው ኮሌጅ መውጣቱ ያስገረመው መሆኑን ገልጿል። በዕለቱ የወጣውም ዘገባ ከአንድ ኢትዮጵያዊ ጋዜጠኛ የሚጠበቅ እንጂ ቅሬታና የሕሊና ወቀሳ የማያሳድርበት መሆኑን ገልጿል።</p>

<p>ይህ በኮሌጁ ፕሬዝዳንት ለዋና አዘጋጁ የተፃፈው ደብዳቤ ሚዛናዊነት፣ አስተዋይነትና ኃላፊነት የጐደለው ከመሆኑም ሌላ ጋዜጣው ወደፊትም እንዳይዘግባቸው የሚያግዳቸው ጉዳዮች በመኖራቸው እንደጋዜጠኛ ለመስራት አስቸጋሪ ስለሚሆንበት ስራውን በፍቃዱ መልቀቁን አስታውቋል።</p>

<p>የሥራ መልቀቂያው የደረሳቸው የኮሌጁ ፕሬዝዳንት ከቅርብ አማካሪዎቻቸው ጋር በመሆን ሌላኛውን የጋዜጣው አዘጋጅ አቶ ደረጀ ደስታን በመጥራት በተላለፈው ውሳኔ መሰረት ጋዜጣው መቀጠል ስለሚችልበት ሁኔታ አነጋግረውታል። አቶ ደረጀም የዶክተሩ ውሳኔ በአቶ ሰለሞን ላይ ብቻ ሳይሆን በሙያው በሥራ ባልደረቦቹም ሆነ በእሱም ክብር ጭምር የተቃጣ መሆኑን በመግለፅ ውሳኔያቸውን የሚመረምሩበት ዕድል እንዳለ የጠየቃቸው መሆኑን አስታውቋል።</p>

<p>አቶ ደረጀ «ይህን ፃፍ ይህን አትፃፍ ከሚል መመሪያ ጋር ብቻ ሳይሆን ሁኔታዎችን ለማረጋጋት በምሞክርበት ጊዜ የአቶ ሰለሞንን ቦታ በዚያች ቅፅበትና ሁኔታ ተክቼ እንድሰራ መሞከሩ ለኔ ስድብ ነበር» ብሎናል። ይህ አሰሪዎች ሁሉ የተካኑበት የማካካጃ ስልት ቢያንስ ሆዳም ባልሆነ ጋዜጠኞች አካባቢ እንደማይሰራ ገልፆላቸው ይልቁንስ ውሳኔው የእሱ ብቻ ሳይሆን የሌላውም ጋዜጠኛ ነውና ከጋዜጠኛው ጋር ተገናኝተው እንዲነጋገሩ ሃሳብ አቅርቦላቸው በማግስቱ 7 ሰዓት ቀጠሮ ይዘው እንደተለያዩ ገልጿል። ይሁን እንጂ ዶክተሩ ጋዜጠኞችን በቦታው ተገኝተው ለማነጋገር አልፈቀዱም። ይልቁንም ማንኛውም ጋዜጠኛ ከሥራ ገበታው ውጭ ሆኖ እንዲቆይ በማዘዝ ወደቢሮው እንዳይገባ አዘዙ።</p>

<p>አቶ ደረጀ እንደሚለው «በጣም የተኩራሩለትና ብዙ ያወሩለትንም ጋዜጣ እንደተራ ቡና ቤት ዘጉት» ብሏል። በዕለቱ የወጣውም ዘገባ በአቶ ሰለሞን ውሳኔ የተፈፀመ እንደወትሮው በኤዲቶሪያል ኮንፍረንስ ውሳኔ የተላለፈ መሆኑንም አቶ ደረጀ ገልጿል። ጋዜጣው ከመጀመሪያው ጀምሮ ፖለቲካ ነክ የሆኑ ዜናዎችን ዘገባዎችንና ካርቱኖችን ሲያስተናግድ የቆየ መሆኑን ሕዝብ የሚያውቀው እንደሆነም ተናግሯል። ይህንን ዶ/ሩ ሊያምኑ አለመፈለጋቸው እንቆቅልሽ እንደሆነበት ከደብዳቤውና በአንደበታቸው የተገነዘበ መሆኑንም አቶ ደረጀ ገልፆልናል።</p>

<p>ዕለታዊ አዲስ ጋዜጣ ከ150 በላይ ሠራተኞች የነበሩት ሲሆን ለጋዜጣው የተመደበለት ዓመታዊ በጀት ሦስት ሚሊዮን ብር ነበረ ባለፉት 8 ወራት ለንባብ በበቁት 176 ዕትሞች 2 ሚልዮን ብር ወጭ መሆኑ ታውቋል።</p>


<p class="align-center"><a href="/Gazettas/Askwal/info/Askwal.sera.html">ከአስኳል መጋቢት 18 ቀን 1993</a></p>

</body>
</html>	
