<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሕወሓት ለሁለት እየተከፈለ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ሕወሓት ለሁለት እየተከፈለ ነው</h1>


<p>ገዥው ፓርቲ በሆነው ሕወሓት ውስጥ ልዩነት መፈጠሩን የውስጥ አዋቂ ምንጮች ገለፁ። አንደውስጥ አዋቂዎቹ ገለፃ ከሆነ እስካለፈው ሳምንት መጨረሻ ድረስ ስብሰባ ተቀምጦ የነበረው የሕወሓት ማዕከላዊ ኮሚቴ ለግምገማ በተቀመጠበት ወቅት የኢትዮ ኤርትራን ሁኔታ ባለፉት 10 ዓመታት ድርጅቱ በመንግስትነት ያሳለፏቸውን ዓመታት ገምግመዋል።</p>

<p>በግምገማው መጨረሻ ያሳላፏቸውን ሁለት አለመለካከቶች ተከስተው ልዩነቶቻቸውን ሳይፈቱ ስብሰባው ተበትኗል። ሕወሓት ከዚህ በፊት ባለው ልምድ ልዩነቶች ሲከሰቱ አንዱ ወገን «ያልተስተካከለ መንገዱን» ተቀብሎ «ትክክለኛው መንገድ» እስከሚቀበል ድረስ ስብሰባ አይበተንም ነበር።</p>

<p>በሕወሓት ውስጥ አሁን በተፈጠረው ክፍፍል አንዱ አንጃ የሚመራው በጠ/ሚ/ር መለስ ዜናዊ ሲሆን ሌላኛው ደግሞ በስዬ አብርሃ እንደሆነ የውስጥ አዋቂ ምንጮቹ ገልፀዋል። ከአቶ መለስ ጋር ከተሰለፉት መካከል በድርጅቱ ውስጥ ከፍተኛ ተቀባይነት ያላቸው አቶ ስብሐት ነጌ የውጭ ጉዳይ ሚኒስትሩ ስዩም መስፍን ይገኙበታል። በአቶ ስዬ በኩል የትግራይ ፕሬዝዳንቱ ገብሩ አስራት የሕወሓት ርዕዮተ ክፍል ኃላፊ የሆኑት ተወልደ ማርያም ይገኙበታል።</p>

<p>ከቀሪዎቹ የድርጅቱ ሥራ አስፈጻሚዎች መካከል /የድርጅቱ ጉዳይ ኃላፊው አለም ሰገድ ገብረአምላክና አባይ ፀሐዬ በየትኛው ወገን አንዳሉ ለጊዜው ለእኛ ግልፅ አይደለም። የውስጥ አዋቂ ምንጮች በበኩላቸው በድርጅቱ ውስጥ የተፈጠረውን መከፋፈል አስመልክተው ኢታማዦሩ ፃድቃን ለሁለቱም ወገኖች ባስተላለፉት መልዕክት «ሠራዊቱ አይመለከተውም የሰራዊቱ ተግባር ሕገ መንግሥቱን ማስከበር ብቻ ነው። ፓርቲው ችግሩን በራሱ መፍታት አሌት ብለዋል።</p>


<p class="align-center"><a href="/Gazettas/Askwal/info/Askwal.sera.html">ከአስኳል መጋቢት 11 ቀን 1993 ዓ.ም</a></p>

</body>
</html>
