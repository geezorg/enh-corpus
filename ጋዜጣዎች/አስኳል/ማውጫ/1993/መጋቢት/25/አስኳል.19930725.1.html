<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ከታገዱት አንዳንዱ በቤተመንግሥት መታሰራቸውን ዲፕሎማቱ ይናገራሉ»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«ከታገዱት አንዳንዱ በቤተመንግሥት መታሰራቸውን ዲፕሎማቱ ይናገራሉ»</h1>


<p>ኢሪን የተባለው የተመድ ዜና አውታር የሚከተለውን ዜና አስተላልፏል። ትርጉሙም እንዲህ ይነበባል «የኢትዮጵያ መንግሥት የታገዱት የሕወሓት ማዕከላዊ ኮሚቴ አባላት አዲስ አበባ በሚገኘው የድሮዎቹ አፄዎች ቤተመንግሥት ይዟቸው ይገኛል። በሙስና ክስ ሊመሰረትባቸው እየተዘጋጀ። የተቃዋሚ ምንጮች ለኢሪን እንደገለፁት ከሆነ ከተያዙት መካከል የቀድሞው መከላከያ ሚኒስቴር የነበሩት ስዬ አብርሃ ሐጐስ ይገኙበታል።</p>

<p>«ታስረዋል። ከማንም ጋር መገናኘትም አይችሉም» ብሏል አንድ የተቃዋሚ ምንጭ። አንድ የአፍሪካ ቀንድ ዲፕሎማት እሳቸውም ከታገዱት መካከል አንዳንዶቹ በቤተመንግሥት ተይዘው ይገኛሉ ተብለው የተነገራቸው ቢሆንም እነማን እንደሆኑ ግን መለየት አልቻሉም። የኢትዮጵያ መንግሥት በጉዳዩ ላይ አስተያየት እንዲሰጥበት የሚመለከታቸውን አፈላልገን ሊሳካልን አልቻለም።</p>

<p>በኢህአዴግ ውስጥ ከተነሱት ጉዳዮች መካከል ከኤርትራ ጋር በነበረው ጦርነት ጊዜ መሳሪያ ይገዙ የነበሩት ስዬ ነበሩ። በዛን ጊዜ ገንዘብ በውጭ ሀገር አሸሽተው አስቀምጠዋል ተብለው ተወንጅለዋል። እንደምንጩ ከሆነ መንግሥት በአሜሪካን ሀገር አካውንት አላቸው ስለተባለ ምርመራ እያካሄደ ነው። ምንም እንኳን ለወትሮው የኢህአዴግ ሥራ አስፈፃሚ ኮሚቴ ስብሰባዎችን በበላይነት የሚመራው ህወሓት ቢሆንም የአማራ፣ የኦሮሚያና የደቡብ ወኪሎች ሙስና አለ በማለት ፊት ለፊት በመውጣት ግንባር ቀደም ሚና ተጫውተዋል። ሆኖም ምንጫችን አክለው በሕወሓት ውስጥ የተፈጠረው አለመግባባት ቁልፍ በሆኑ የርዕዮት ጉዳዮችም ዙሪያ ነው።</p>

<p>ሙስና በሕወሓት ውስጥ ለተፈጠረው ችግር ቁልፍ ጉዳይ እንደነበር አንድ የምዕራብ አገር ዲፕሎማት ተስማምተዋል። መለስ ባለ700 ገፅና በሙስና ላይ የሚያተኩር ሪፖርት አዘጋጅተው በሕወሓት ስብሰባ ላይ ያቀረቡ ቢሆንም ለሕዝብ ገና ይፋ አልሆነም። ምንጩ እንደሚሉት ከሆነ የሙስናው ጉዳይ የሚያንዣብበው በፓርቲው ቁጥጥር ሥር ባሉ ድርጅቶች ዙሪያ የሚያንዣብብ ነው። ሆኖም በሕወሃት ውስጥ የተከሰተው አለመግባባት እንደዋነኛ ምክንያት ተደርጐ እየተወሰደ ያለው በመለስ የሚመራው ቡድን ፓርቲውን ለሥልጣን ካበቃው አብዮታዊ ሃሳቦች ወጥቶ አዲስ ሃሳቦች መያዝ አለብን የሚል ነው። አናሳዎቹ ደግሞ ይህንኑ የሚቃወሙና የግንባሩን አብዮታዊ መርሆች ፊት አዙሮባቸዋል የሚል ነው።</p>

<p>ስዬ አብርሃ ከስልጣናቸው ተነስተው መቀሌ ከተላኩ ጊዜ ናስቶ በመለስና በስዬ መካከል አለመግባባት ሰፍኖ ቆይቷል። ስዬ የኤፈርት ኃላፊ ሆነው ቢሾሙም በቁልፍ ጉዳዮች ላይ አለመግባባቱ ቀጥሎ ነበር። ከእነዚህ መካከል የሕወሓት ታጋዮች መቀነስ፣ የብሔራዊ ሠራዊት ግንባታ፣ የመሬት መከፋፈል፣ የሕዝባዊ ድርጅቶች ጉዳይ መሆኑን አንድ በኢትዮጵያ ፖለቲካ ታሪክ ላይ ያጠኑ ምሁር ለኢሪን ገልጸዋል።</p>


<p class="align-center"><a href="/Gazettas/Askwal/info/Askwal.sera.html">ከአስኳል መጋቢት 25 ቀን 1993</a></p>

</body>
</html>	
