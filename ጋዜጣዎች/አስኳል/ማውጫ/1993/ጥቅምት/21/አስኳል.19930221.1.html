<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የዓለም ባንክና የአይ.ኤም.ኤፍ አፍሪካ ፎረም 2000 ለሼህ አልአሙዲን ከፍተኛውን ሽልማት ሰጣቸው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የዓለም ባንክና የአይ.ኤም.ኤፍ አፍሪካ ፎረም 2000 ለሼህ አልአሙዲን ከፍተኛውን ሽልማት ሰጣቸው</h2>


<p>በ1200 የዓለም ባንክና የአይ.ኤም.ኤፍ ሰራተኞች የተቋቋመው አፍሪካ ፎረም 2000 ሼህ አልአሙዲን በአፍሪካ በትለይ በኢትዮጵያ ኢንቨስት ያደርጉትን ከፍተኛ መዋዕለ ንዋይ ግምት ውስጥ በማስገባት የዚህ ዓመት የፎረሙን ሽልማት ሰጥቷቸዋል።</p>

<p>ከሼህ አል-አሙድን ሌላ ለሽልማቱ የተመረጡት የወርልድ ስፔስ ሥራ አስኪያጅ የሆኑት ኖህ ሳመራ ናቸው። እጩዎቹ የተመረጡት በመላ አፍሪካ ካሉ ግለሰቦች መካከል ነው። ሁለቱም ግለሰቦች ከፊል ኢትዮጵያዊ ሲሆኑ በሥራ ዓለም ግን ረዥም ዘመን ያሳለፉት ከኢትዮጵያ ውጭ ነው። ሁለቱም ግለሰቦች በውጭ ዓለም ከተሰካላቸው በኋላ ፊታቸውን ወደአደጉባት አገር በመመለስ የኢንቨስትመንት እንቅስቃሴ ያደረጉ ናቸው። በተለይ የሳውዲው ቱጃር አል-አሙዲን ለብዙ ሺህ ኢትዮጵያውያን የሥራ መስክ በመክፈት በኢትዮጵያ ሕዝቦች ዘንድ የተከበሩና ስመ ጥር ለመሆን የበቁ ናቸው።</p>

<p>ኖር ሰመራ በፎረሙ እውቅና የተሰጣቸው በኢትዮጵያ በቀጥታ ኢንቬስት በማድረጋቸው ሳይሆን መላ አፍሪካን የሚያካትት የሳተላይት ሬዲዮ ለመጀመር ባደረጉት ጥረት ነው። ፎረሙ እንደዚህ ዓይነት ሽልማት ሲሰጥ ይህ ለሁለተኛ ጊዜ ሲሆን በ1998 የመጀመሪያውን ሽልማት ሲሰጥ 500 እንግዶች በተገኙበት ሠን ሥርዓት ላይ ለ5 የአፍሪካ ሳይንቲስቶች ሽልማቱን ሰጥቶ ነበር። አንድ ሳይንቲስት ወደማርስ የመጠቀችውን የመንኮራኩር ግንባታ ላይ ተሳታፊ የነበሩ ናቸው።</p>

<p>ፎረሙ ለሁለተኛ ጊዜ የሚሰጠውን ሽልማት ለአል-አሙዲን የሚቢያረክተው ዛሬ በዋሽንግተን ዲሲ ከተማ ነው። ፎረሙ ሁለተኛውን ስብሰባውን ትላንት በዚያችው ከተማ ጀምሯል። ሽልማቱ በሚሰጥበት ሥነ ሥርዓት ላይ የዋሽንግተን ዲሲ ከተማ ከንቲባ፣ የዓለም ባንክና የአይ.ኤም.ኤፍ ፕሬዝዳንቶች ይገኛሉ። ፎረሙ በዋሽንግተን ለ6 ቀናት በሚያደርገው ሁለተኛ ስብሰባ ላይ 20 ኢትዮጵያውያን ተጋብዘው በመካፈል ላይ ናቸው።</p>


<p class="align-center"><a href="/Gazettas/Askwal/info/Askwal.sera.html">ከአስኳል ጥቅምት 21 ቀን 1993</a></p>

</body>
</html>	
