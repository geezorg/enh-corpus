<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ጠ/ሚ/ሩ መመረጥ የለባቸውም ብዬ በፓርላማ ተቃውሞ አንስቼ ነበር»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«ጠ/ሚ/ሩ መመረጥ የለባቸውም ብዬ በፓርላማ ተቃውሞ አንስቼ ነበር»</h1>


<p>«ባለፈው ዘጠኝ ዓመት ውስጥ ጠ/ሚ/ር መለስ ሥልጣን ላይ ከወጡ ጀምሮ ሕዝብ የጠበቀውን የፖለቲካ፣ የኢኮኖሚ፣ የማህበራዊና የዲሞክራሲያዊ ሥርዓት ግንባታ ባለማግኘቱ ጠ/ሚ/ሩ መለወጥ እንዳለባቸው መዐሕድ ያምናል» ሲሉ ሻለቃ አድማሱ መላኩ በአዲስ አበባና አካባቢው የመዐሕድ ምክትል ሰብሳቢ ገለፁ።</p>

<p>ባለፈው ሣምንት በተካሄደው የተወካዮች ም/ቤት መደበኛ ጉባዔ ላይ የጠ/ሚ/ሩን ምርጫ አስመልክተው ከተቃወሙት ተቃዋሚ ፓርቲዎች መሀል ግንባር ቀደም ተጠቃሽ የሆኑት ሻለቃ አድማሱ ተቃውሞአቸውን በኢትዮጵያ ቴሌቪዥን ሳይቀርብ ተቆርጦ የወደቀበትን ምክንያት ለዝግጅት ክፍላችን ሲገልፁ እንዲህ ብለዋል «ያቀረብኩት ተቃውሞ ሀሣብ ለምን እንዳልቀረበ የሚያውቀው ቴሌቪዥኑ ነው። በእኔ በኩል ግን የጉባዔው ሰብሳቢ ወይም አፈጉባዔ ጠ/ሚ/ሩ በሙሉ ድምፅ ተመርጠዋል ብለው ስለነበረ ያንን የተቃውሞ ድምፅ በመሀል ማሰማት የእሳቸውን ቃል መስበር እንዳይሆንባቸው ብለው ያደረጉት ይመስለኛል»</p>

<p>የተቃውሞ ዕድሉን የተነፈጉት ሻለቃ አድማሱ መላኩ ጠ/ሚ/ሩ ከመመረጣቸው በፊት ዕድሉ ቢሰጣቸው ኖሮ ተቃውሞአቸው ምን እንደነበር እንዲያስረዱን ለጠየቅናቸው ጥያቄ ሲመልሱ «እኚህ ሰውዬ ተመርጠዋል። ከተመረጡ በኋላ መናገሩ ትርጉም ባይኖረውም ልናገር የነበረው ግን ከጐሰኝነት ይልቅ ኢትዮጵያዊነቱን የሚያምን ዘረኛና አድልዎ የሌለው ከምንም በፊት ኢትዮጵያዊነቱን የሚያምን መሪ ለኢትዮጵያ ያስፈልጋታል የሚል እምነት ነው ያለን። እሳቸው በተለያዩ መድረኮች ኢትዮጵያዊነትንና ሰንደቅ ዓላማን በተመለከተ በሰነዘሯቸው አስተያየቶች ሕዝብ ቅሬታ አለው። የአሰብ ጉዳይ ባለቤትነ መያዝ አለበት። ይኼም ለድርድር መቅረብ አለበት ተብሎ የሕዝብም የፖለቲካ ድርጅቶችም ግፊት ሲደረግ ይኼን ሊቀበሉ ባለመፍቀዳቸው ቅሬታ ስላለና መለወጥ ስላለባቸው ነው» ብለዋል።</p>


<p class="align-center"><a href="/Gazettas/Askwal/info/Askwal.sera.html">ከአስኳል ጥቅምት 7 ቀን 1993</a></p>

</body>
</html>	
