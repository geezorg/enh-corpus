<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ተቃዋሚዎች መታሰራቸው በጣም አሳስቦናል» አሜሪካ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«ተቃዋሚዎች መታሰራቸው በጣም አሳስቦናል» አሜሪካ</h1>


<p>የአሜሪካ የውጭ ጉዳይ ሚኒስቴር ቃል አቀባይ በዩኒቨርስቲ ጉዳይ ሳቢያ የሚከተለውን ቃለ ምልልስ ሰጥተዋል ትርጉሙ እንዲህ ይነበባል፦</p>

<p>ጥያቄ፦ ብጥብጥ የታየብት የአዲስ አበባ ሰልፍ ላይ ምን አዲስ ነገር አለ?</p>

<p>ቃል አቀባዩ፦ ከተማዋ ተረጋግታለች። ከአዲስ አበባ በ38 ኪ.ሜ ርቀት ላይ በምትገኘው ሰንዳፋ ውስጥ በአመዛኙ ተማሪዎችን ያካተተ 2000 እስረኞች ተይዘዋል።</p>

<p>ጥያቄ፦ ሰልፉ በምን ምክንያት የተነሳ ነው?</p>

<p>ቃል አቀባዩ፦ ከኤፕሪል 11 ጀምሮ የአዲስ አበባ ዩኒቨርስቲ በየቀኑ ተቃውሞ ሲያሰማ ሰንብቷል። ጥያቀያቸውን በዩኒቨርስቲው ፖሊሲ ዙሪያ ነበር በተማሪዎች ማህበር የተማሪዎች ልሳንና በካምፓስ ውስጥ ያሉ ፖሊሶች ከግቢ እንዲወጡ ነበር ሲጠይቁ የነበሩት። ሁኔታው የተበላሸው ፖሊስ ግቢ ውስጥ ገብቶ ብዙ ተማሪዎችን ደብድቦ ቢያንስ 50 ከቆሰሉ በኋላ ነው። ከዚያ በኋላ ተማሪዎቹ ከግቢ ወጡ። ወዲያው የሁለተኛ ደረጃ ተማሪዎችና ጐዳና ተዳዳሪዎች ተቀላቀሏቸው ሰልፈኛው ከዚህ በኋላ ወደድንጋይ ውርወራ፣ መኪና ማቃጠልና ዘረፋ ሄደ ፖሊስ ከሚያስፈልገው በላይ ምላሽ በመስጠቱ በመቶዎች የሚቆጤሩ ሲቆስሉ በርካታ ሞተዋል።</p>

<p>ጥያቄ፦ በኢትዮጵያ ያሉ አሜሪካኖችና የአሜሪካ ኤምባሲ በምን ሁኔታ ላይ ይገኛል?</p>

<p>ቃል አቀባዩ፦ የአሜሪካ ዜጐች የሰልፈኞቹ ዒላማዎች ናቸው ብለን እንድናምን ያደረገን ነገር የለም። ኤምባሲው ሥራውን እንደቀጠለ ነው።</p>

<p>ጥያቄ፦ ተቃዋሚዎችስ ታስረዋል?</p>

<p>ቃል አቀባዩ፦ በርካታ ሕጋዊ የሆኑ ተቃዋሚ ፖለቲካ ድርጅት መሪዎች ያለፍርድ ቤት ትዕዛዝ መታሰራቸው አሳስቦናል። ይህ ሁኔታ የኢትዮጵያን ህግ የሚፃረር ነው። ሁኔታውን ትኩረት ሰጥተነው መከታተሉን እንቀጥልበታልን። ብለዋል።</p>

<p>ይህ በእንዲህ እንዳለ የአውሮፓ ህብረት በቅርቡ የተፈፀመውን ሁከት በሚመለከት የኢትዮጵያ መንግስት ዝርዝር ማብራሪያ እንዲሰጠው የጠየቀ ሲሆን ይህም ሰፊና ወገናዊ ባልሆነ መንገድ በሚካሄድ ምርመራ ላይ ተመስርቶ እንዲሆን መጠየቁ ተገልጿል።</p>

<p>«ህብረቱ የተፈፀመውን ዓመፃና ውድመት እየኮነነ የተወሰደውን ያልተመጣጠነ የኃይል እርምጃና ውክቢያ በተቃዋሚ የፖለቲካ ድርጅቶች ላይ የተወሰደውን የሰብዓዊ መብት መጣስ የተቃዋሚ ፖለቲከኞችን መታሰር በአንክሮ ያጤነዋል።» ከላይ የተገለፁት ነጥቦች በአውሮፓ ህብረት ሦስት አባላትን ያቀፈ ብዱን በኩል እዚህ አዲስ አበባ ላይ የስዊድን፣ የቤልጅየምና የአውሮፓ ኮሚሽን ተወካዮች በተገኙበት ገልጿል። በተጨማሪም የአውሮፓ ህብረት ለጠፋው ህይወት የተሰማውን ሀዘን ገልጿል።</p>


<p class="align-center"><a href="/Gazettas/Askwal/info/Askwal.sera.html">ከዳግም ወንጭፍ ሚያዝያ 23 ቀን 1993</a></p>

</body>
</html>	
