<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ዶ/ር ነጋሶ ጊዳዳ ሥልጣን መልቀቅ እፈልጋለሁ አሉ»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«ዶ/ር ነጋሶ ጊዳዳ ሥልጣን መልቀቅ እፈልጋለሁ አሉ»</h1>


<p>ፕሬዝዳንት ነጋሶ ጊዳዳ በህወሓት ውስጥ በተፈጠረው አለመግባባት ሳቢያ ከመለስ ጋር የከረረ ጭቅጭቅ ውስጥ በመግባታቸው ከሥልጣን እወርዳለሁ ብለው ጥያቄ ማቅረባቸውን የውስጥ አዋቂ ምንጮች ገለፁ።</p>

<p>እንደውስጥ አዋቂ ምንጮቹ ከሆነ ፕሬዝዳንቱ የኢህአዴግን ሥራ አስፈፃሚ ኮሚቴ በህወሓት ውስጥ የተፈጠረውን አለመግባባት ለመመርመር ተሰብስቦ በነበረበት ሰዓት ፕሬዝዳንቱ የድምፅ አቅቦ በመስጠት የመለስን እርምጃ ሳይደግፉ መቅረታቸው ይታወሳል። በዚህ ስብሰባ ላይ ድምፅ ከመስጠቱ በፊት ኮሚቴው ባደረገው ውይይት ጠቅላይ ሚኒስትሩ ዶ/ር ነጋሶ ኃይለ ቃል ተለዋውጠዋል።</p>

<p>መለስ በስብሰባው ላይ በወሰዱት አቋም ህወሓት ምንም እንኳን የኢህአዴግ አባል ድርጅት እንደመሆኑ መጠን በውስጡ የተፈጠረው አደጋ ወደሌሎቹ ድርጅቶች የህወሓትን ድርጅታዊ ነፃነት በማክበር የአብዛኛውን ማዕከላዊ ኮሚቴ ውሳኔ የግድ መቀበል አለበት የሚል እንደነበር የውስጥ አዋቂ ምንጮቹ ገልፀውልናል። ዶ/ሩ በዚህ ባለመስማማት የጠ/ሚኒስትሩ አንጃን ከነስዬ ጋር ለማቀራረብ ለመታረቅ በመሞከር ለችግሩ እልባት መስጠት አለበት የሚል አቋም ወስደው ነበር። ጠቅላይ ሚኒስትሩ ይህንን ሌሎች በሕወሓት የውስጥ ጉዳይ ጣልቃ እንደመግባት ቆጥረውለታል።</p>

<p>እያንዳንዱ ድርጅት በግንባሩ ውስጥ አባል ቢሆንም ድርጅታዊ ሉዓላዊነቱ መከበር አለበት የሚለውን መርህ አጉልተውታል። ሁለቱ ባለሥልጣናት በስብሰባው ላይ ድምፃቸውን ከፍ አድርገው እስከመጯጫህ ደርሰው እንደነበር የውስጥ አዋቂ ምንጮች ገልፀውለናል።</p>

<p>ስብሰባው ከተበተነ በኋላ ዶ/ሩ ከሥልጣን እለቃለሁ ብለው በግልፅ በመናገራቸውን የውስጥ አዋቂ ምንጮቹ ገልፀዋል። ፕሬዝዳንቱ በኦህዴድ ሥራ አስፈፃሚ ኮሚቴ ውስጥ በክልሉ ፕሬዝዳንትም እንደሚደገፉ የሚነገርላቸው ቢሆንም ኩማ ለጋዜጠኞች በሰጡት መግለጫ የመለስን አቋም ደግፈዋል። ዶ/ር ነጋሶ ኦህዴድ ከህወሓት ጋር ያለውን ግንኙነት መመርመር አለበት እስከማለት ደርሰው እንደነበር የውስጥ አዋቂ ምንጮቹ ገልፀዋል።</p>


<p class="align-center"><a href="/Gazettas/Askwal/info/Askwal.sera.html">ከአስኳል ሚያዝያ 2 ቀን 1993</a></p>

</body>
</html>	
