<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«በአምባገነኖች ውንጀላ ትግላችን አይገታም»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«በአምባገነኖች ውንጀላ ትግላችን አይገታም»</h1>


<p>«የሀድያ ብሔር ዴሞክራሲያዊ ድርጅት (ሀብዴድ) ሕገ መንግሥታዊ ሥርዓቱን የማፍረስ ተግባር እየፈፀመ ነው» በሚል በቅርቡ የደቡብ ብሔር ብሔረሰቦችና ሕዝቦች ክልላዊ መንግሥት ምክር ቤት ያወጣው መግለጫ ከውነት የራቀ ነው ሲል የደቡብ ኢትዮጵያ ሕዝቦች ዴሞክራሲያዊ ኅብረት (ዴኢህዴኅ) ገለፀ።</p>

<p>«ህዝባችን መብቱን ለማስከበር የጀመረው ሰላማዊ ትግል በአምባገነኖች ውንጀላና በመሠረተ ቢስ ትንኮሳ አይገታም» በሚል ርዕስ ኅብረቱ ባወጣው መግለጫ በሀዲያ ሕዝብ ላይ የተጀመረው የሀሰት ውንጀላ በሰኔ ወር 1993 ለሚካሄደው የቀበሌ የወረዳና የዞን ምክር ቤቶ አባላት ምርጫ ዝግጁነት ለማሰናከል የታቀደ ነው ብሏል።</p>

<p>የሕዝብ ወክልና ዘመን ያለፈባቸውንና ከፊሉም ለውድድርቅ ቀርበው የወደቁትን በማሰባሰብ የዞን ምክር ቤት መስርተናል መባሉ ምክር ቤቱን ለመመሥረት የተመረጠ ሕገወጥ አካሄድ ነው ብሏል። ይህም ተግባር የክልሉን ሕገ መንግሥታዊ ድንጋጌዎች በመጣስ የተካሄደ አምባገነናዊ ድርጊት ሆኖ አግኝተነዋል ሲል ኅብረቱ በመግለጫው ላይ ገልጿል።</p>

<p>የኮንሰርን ድርጅት ጥበቃ ሠራተኛ ከሥራ መደብ ውጭ ህዳር 20 ቀን 1993 ዓ.ም በሚዝናናበት ጠጅ ቤት ከግለሰቦች ጋር ተጣልቶ በተፈጠረው አምባጓሮ ጥይት መተኮሱንና ድርጊቱም ከሀብዴድ ጋር የሚያያዝ አለመሆኑን መግለጫው አመልክቷል። የደቡብ ኢትዮጵያ ሕዝቦች ዴሞክራሲያዊ ኅብረትና አባል ድርጅቶቹ በሚንቀሳቀሱባቸው በደቡብ ክልል በሚኖሩት አባላትና ደጋፊዎች ላይ ግድያ፣ እስራት፣ አካል ማጉደል፣ የሥራ ዋስትና ማሳጣትና በግዴታ ማዛወር እንደሚፈፀም ገልጿል።</p>

<p>በሀዲያ ዞን እየተፈፀሙ ያሉትን ሕገ መንግሥታዊ መጣስን በመቃወም ኅብረቱ ጉዳዩ ለሚመለከተው የፌዴሬሽን ምክር ቤት ማሳወቁንና ውሳኔም በመጠባበቅ ላይ መሆኑን ገልጿል። የደቡብ ኅብረት አባል የሆነው የሀዲያ ብሔር ዴሞክራሲያዊ ድርጅት (ሀብዴድ) ሕገ መንግሥቱን የሚፃረር ተግባር እየፈፀመ መሆኑን የደቡብ ብሔር ብሔረሰቦችና ህዝቦች ክልላዊ መንግሥት ምክር ቤት መወንጀሉ ይታወሳል።</p>


<p class="align-center"><a href="/Gazettas/Askwal/info/Askwal.sera.html">ከአስኳል ታህሣሥ 10 ቀን 1993</a></p>

</body>
</html>	
