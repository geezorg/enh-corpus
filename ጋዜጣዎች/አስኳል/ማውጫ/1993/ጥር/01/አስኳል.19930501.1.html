<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያ ነዳጅ ድርጅት ከስሬያለሁ ይላል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የኢትዮጵያ ነዳጅ ድርጅት ከስሬያለሁ ይላል</h1>


<p>የገዥው ፓርቲ ልሣን የሆነው አብዮታዊ ዴሞክራሲ ጋዜጣ ከንግድና ኢንዱስትሪ ጋር ባደረገው ቃለ መጠይቅ መሠረት መንግሥት ከ582 ሚሊዮን ብር በላይ ድጐማ ያደረገ መሆኑን ገልፆ በዓለም ገበያ ዋጋ ላይ የተከሰተው የነዳጅ ጭማሪ በሀገር ውስጥ በኢኮኖሚና ማኅበራዊ እንቅስቃሴዎች ላይ የሚያስከትለውን ጫና ለማርገብ ከታህሣሥ 21 ቀን 1992 ዓ.ም ጀምሮ ተግባራዊ በሆነው የነዳጅ ዋጋ ክለሳ በሦስት ወራት ብቻ መንግሥት 39 ሚሊዮን ብር ሲደጉም ከሰኔ 27 ቀን 1992 ዓ.ም ጀምሮ ባሉት ሦስት ተከታታይ ወራት ደግሞ 49.8 ሚሊዮን ብር ድጐማ ማድረጉን የገለፀው የሚኒስቴር መ/ቤቱ በስድስት ወራት ብቻ በአጠቃላይ 88.8 ሚሊዮን ብር ከመንግሥት ቀጥተኛ ድጐማ እንደተደረገ ያስረዳል።</p>

<p>ከሰኔ 1990 ዓ.ም ጀምሮ እስከ ታህሣሥ 1992 ዓ.ም ድረስ በወደብ ለውጥ ምክንያት ለከተሰተው ተጨማሪ የትራንስፖርት ወጪ ማካካሻ ሲደረግ እንደቆየ የገለፀው ይኸው መ/ቤት ከዚሁ በተጨማሪም የኢትዮጵያ ነዳጅ ድርጅት ለነዳጅ መግዣ ከተተነበየለት ዋጋ በላይ ሲገዛ በመቆየቱ ከመጋቢት 1991 እስከ ጥቅምት 1993 ዓ.ም ድረስ በድምሩ 193.4 ሚሊዮን ብር መክሰሩን መረጃው ጠቁሞ ይህ በነዳጅ ግዥ ላይ የታየው ኪሣራ ለተከሰተው የነዳጅ ዋጋ ጭማሪ ድጐማ መደረጉን ገልጿል።</p>

<p>አቶ ይግዛው መኮንን የኢትዮጵያ ነዳጅ ድርጅት ዋና ሥራ አስኪያጅ ከአብዮታዊ ዴሞክራሲ ጋዜጣ ጋር ባደረጉት ቃለ ምልልስ እንደገለፁት ከሆነ «የነዳጅ ዋጋ በህብረተሰቡ ላይ ጫና እንዳይፈጥር መንግሥት በቀጥታም ሆነ በተዘዋዋሪ መልኩ ድጐማ አድርጓል። በ1993 ዓ.ም ሩብ በጀት ዓመት መንግሥት 50 ሚሊዮን ብር መደጐሙንና ድርጅቱም ከተደረገለት ድጐማ ባሻገር 60 ሚሊዮን ብር ከስሯል» ብለዋል።</p>

<p>በዚህ ሩብ ዓመት 110 ሚሊዮን ብር ድጐማ መስጠቱን የገለፁት አቶ ይግዛው መኮንን ከጥቅምት እስከ ታህሣሥ ባለው ሁለተኛ ሩብ ዓመት ከመንግሥት ቀጥተኛ ድጐማ ባይደረግላቸውም ድርጅቱ 60 ሚሊዮን ብር ያህል እንደከሰረ ተናግረዋል። እንደ አቶ ይግዛው ገለፃ ዘንድሮ ከሕዳር 1993 ጀምሮ ተግባራዊ በሆነው የዋጋ ክለሳ መሠረት መንግሥት ከነዳጅ ድጐማ ሙሉ በሙሉ ወጥቷል አሁን በዓለም ገበያ ላይ የነዳጅ ዋጋ በቋሚነት ከቀጠለ የድርጅቱ ኪሣራ ሊቀንስ እንደሚችል ገልፀዋል።</p>

<p>በመጨረሻም በ1991 እና 92 ዓ.ም የኢትዮጵያ ዓመታዊ የነዳጅ ፍጆታ 1.2 ቢሊዮንና 1.35 ቢሊዮን ሊትር መድረሱን የተናገሩት ሥራ አስኪያጁ በ1993 በጀት ዓመትም ከ1.4 ቢሊዮን ሊትር በላይ ነዳጅ ለማስገባት ዕቅድ የተያዘ መሆኑን ገልፀዋል።</p>


<p class="align-center"><a href="/Gazettas/Askwal/info/Askwal.sera.html">ከአስኳል ጥር 1 ቀን 1993</a></p>

</body>
</html>	
