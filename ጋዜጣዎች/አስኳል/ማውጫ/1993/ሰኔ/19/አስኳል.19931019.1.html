<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የትምህርት ባለሙያዎች ቅንጅት ለኢህአዴግ የመምህራንና የተማሪዎች መብት በመርገጥ ቀዳሚ ስፍራ ሰጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የትምህርት ባለሙያዎች ቅንጅት ለኢህአዴግ የመምህራንና የተማሪዎች መብት በመርገጥ ቀዳሚ ስፍራ ሰጠ</h2>


<p>የትምህርት ባለሙያዎች መብት ቅንጅት በመባል የሚታወቀው ድርጅት በፈረንሣይ መዲና ፓሪስ ባካሄደው ታላቅ ስብሰባና ግምገማ ለወያኔ ኢህአዴግ መንግሥት የትምህርት የመምህራንና የተማሪዎች መብት በመርገጥ ቀዳሚ ሥፍራ ሰጥቷል።</p>

<p>ስብሰባው የተካሄደው የተመድ የትምህርትና የሳይንስ የባህል ድርጅት በዩኒስኮ አስተባባሪእንት ሲሆን በዚሁ ስብሰባ በዓለም ዙሪያ የሚገኙ የሀገሮቹ የመምህራን ማህበር ተወካዮችና ዓለም አቀፍ የመምህራን ማህበር ተወካዮች ተሳታፊ ሆነዋል። በዚህ ዓለም አቀፋዊ ስብሰባ ከኢትዮጵያ የተሳተፉት የአንጋፋው የኢትዮጵያ መምህራን ማህበር ተወካይ መምህር አባተ አንጎሬ ናቸው።</p>

<p>መምህር አባተ አንጎሬ ኢመማን በመወከል በስብሰባው ባሰሙት ንግግር ከ52 ዓመታት በላይ በመንግሥት፣ በመምህራንና የምያ መብት ጥያቄዎች ዙሪያ ለትምህርት ጥራት ሲል ኢመማ በትለያዩ ዘመነ መንግሥታት የከፈላቸው መስዋዕትነትን በዝርዝር አሰምተዋል። ተወካዩ በንግግራቸው ከዘውድ አገዛዝ ጀምሮ እስከ ዘመነ ኢህአዴግ ድረስ የመምህሩ መሰረታዊ ጥያቄዎች ፍትሃዊ በሆነ መንገድ ያለመፈታታቸውና መምህሩ እየከፈለ ያለውን ፍዳ አመልክተዋል።</p>

<p>በአሁኑ ጊዜ በኢትዮጵያችን በመማር ማስተማር ሂደትና በመምህርነት ሙያ እንደዚሁም በተማሪው ህይወት ብሎም የትምህርት አቅም ለማድከም እየተፈፀመ ያለው መንግሥታዊ አፈና ወከባ ግድያና ጫና የትምህርቱን ሂደትና ትምህርቱን እጅግ እያሽቆለቆለ እንዲሄድ ማድረጉን በከፍተኛ የሀዘን ስሜት ገልፄዋል። የኢመማ በዘመነ ኢህአዴግ የትውልድ ውድቀትን በሚጋብዘውና ሀገራዊ ብዥታ በሌለው የጎሳ ፖለቲካ ላይ ተክለ ሰውነት የተዋቀረ አደገኛ የትምህርት ፖሊሲ ውጤት ፀባይ መሆኑን አስቀድሞ መግለፁን ተወካዩ ለስብሰባው ይፋ አድርገዋል።</p>

<p>በማያያዝም የተፈፀሙት መንግሥታዊ ችግሮች ሲያብራሩ የኢመማ አመራር አባላት በመንግሥት የደህንነት ኃይሎች ያለፍርድ እንደሚገደሉ እንደሚታሰሩ ታስረው የሕክምና መብት እንደሚነፈጉና በዚህም ምክንያት አብዛኛዎቹ ለህልፈተ ህይወት እየተዳረጉ እንደዚሁም ከሥራቸው በግልፅ እንደሚባረሩ የዓለም ህብረተሰብና የሰብዓዊ መብት ድርጅቶች በግልፅ የሚያውቁት መሆኑንም አስታውሰዋል። በዚህ የጐሳ ፖለቲካ ዐብይ አጀንዳ ባደረገ መንግሥት የትምህርት ፖሊሲ መዘዝና የመብት ትግሎች ዙሪያ ያለፍርድ ከተገድልቱ እነመምህር አሰፋ ማሩን፣ ታስረው ህክምና ተከልክለው ከሞቱት እነ መምህር ሽመልስ ዘውዴን፣ አሁን ክስ ተመስርቶባቸው ከሚጎሳቆሉት ደግሞ የኢመማው ፕ/ት ዶ/ር ታዬ ወ/ሰማያትንና ሌሎችንም ከሥራ ተፈናቅለው የሚንከራተቱን በዋቢነት አንስተዋል።</p>

<p>በቅርቡ እ.ኤ.አ በሜይ 2001 በዩኒቨርስቲ ተማሪዎችና በወላጆቻቸው ላይ የተፈፀመውን የግድያ የእስራትና አካልን የመጉዳት እርምጃ ኢመማ በፅኑ እንደሚቃወመውም አመልክተዋል። ይህ ፈሩን የለቀቀ የሰብዓዊ መብት ረገጣ ያበቃ ዘንድ የዓለም ህብረተሰብ፣ የሙያ ማህበራት፣ በሰብዓዊ መብት ተከራካሪ ድርጅቶች እንደወትሮው ሁሉ ከኢመማና ከኢትዮጵያ ህዝብ ጎን እንዲቆሙ ተማፅነዋል።</p>

<p>ከዚህ ግምገማ ቀጥሎ በጎደፈ ሁኔታ የትምህርት የመማር መብትን በመርገጥ አፍጋኒስታንና ቻይና የሚገኙ ሲሆን ጉባዔው ክብረወሰኑን ለኢትዮጵያ ሰጥቶ ስብሰባው አብቅቷል።</p> 


<p class="align-center"><a href="/Gazettas/Askwal/info/Askwal.sera.html">ከአስኳል ሰኔ 19 ቀን 1993</a></p>

</body>
</html>	
