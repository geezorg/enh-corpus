<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ጠ/ሚ መለስ በአሜሪካ ጠንካራ ተቃውሞ ገጠማቸው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ጠ/ሚ መለስ በአሜሪካ ጠንካራ ተቃውሞ ገጠማቸው</h1>


<p>የሕወሓት መሪና የኢትዮጵያ ጠቅላይ ሚኒስትር የሆኑት መለስ ዜናዊ በሀገረ አሜሪካ የተራዘመ የሥራ ጉብኝት ካደረጉ በኋላ ባለፈው እሁድ አዲስ አበባ ገብተዋል። ጠቅላይ ሚኒስትሩ በአሜሪካ ቆይታቸው ወቅት የኢትዮጵያውያን ጠንካራ ተቃውሞ ያጋጠማቸው ሲሆን በዋሽንግተን ያደረጉትን ቆይታ አስመልክቶ የአሜሪካ የዜና ተቋም አሶሼየትድ ፕሬስ የሚከተለውን ዘግቧል።</p>

<p>የኢትዮጵያና የኤርትራ ጦርነት እልባት አግኝቷል በማለት የኢይቶጵያ ጠ/ሚኒስትር መለስ ዜናዊ ከኤርትራ ጋር የሰላም ስምምነት ለማድረግ በቅርቡ ድርድር እንደሚጀመር ዓርብ ዕለት ተናግረዋል፣ ጠ/ሚ አክለውም ምንም እንኳን የተመድ ታዛቢ ኃይል በድንበር አካባቢ ባይሰፍርም በሁለቱ ሀገሮች መካከል የተደረሰው የተኩስ ማቆም ስምምነት ተከብሯል» ብለዋል። «የቀሩትን ነገሮች እልባት ለመስጠት አጠቃላይ ስምምነት ላይ ለመድረስ በዚህ ወር መጨረሻ ወይም በሚቀጥለው ወር መጀመሪያ ላይ ድርድር እንጀምራለን ብዬ እጠብቃለሁ» ብለዋል መለስ ስምምነት ላይ ከተደረሰ በኋላ ግን ከኤርትራ ጋር ጥሩ ግንኙነት ለመመስረት ጊዜ ይፈጃል ሲሉ ተናግረዋል፣ መለስ አሜሪካ ችግሩ ከፈነዳበት ጊዜ አንስቶ በሰላም ለመፍታት ያደረገችውን ጥረት አድንቀው በዚህ ሂደት ውስጥ ግን በተለይ ራስን በመከላከል በሚለው መርህ ዙሪያ ልዩነቶች እንደነበሩ ገልፀዋል።</p>

<p>መለስ በናሽናል ክለብ ውስጥ ይህን መግለጫ ሲሰጡ በከተማ ውስጥ ያሉ ኢትዮጵያውያን አምባገነን እያሉ የተቃውሞ ሰልፍ አድርገውባቸዋል ሲል አሶሺየትድ ፕሬስ ዘግቧል። ፓና የተባለው የዜና ወኪል ደግሞ የዓለም ባንክ ከዛሬ 2 ዓመት በፊት አቋርጦት የነበረውን የገንዘብ ድጋፍ ዳግም እንደሚቀጥል ቃል እንደሚገባ ፕሬዝዳንቱ ጀምስ ዊልፍሰን ለኢትዮጵያ ጠ/ሚኒስትር መለስ ዜናዊ አረጋግጠዋል። ይህም ሆኖ ባለፈው ጁን 18 በአአድ አደራዳሪነት ሁለቱ ሀገሮች የተኩስ ማቆም ስምምነት ካደረጉ በኋላ ነው። ፕሬዝዳንቱ ባንኩ ከአይኤምኤፍ ጋር እየተመካከረ የአጭርና የረጅም ጊዜ እርዳታ እንደሚሰጥ ለመለስ ገልፀውላቸዋል። መለስ በበኩላቸው የሀገራቸውን ኢኮኖሚ ለማሳደግ የባንኩ እርዳታ እንደሚያስፈልጋቸው ገልፀዋል።</p>

<p>ኢትዮጵያውያኖቹ ባደረጉት በዚህ የተቃውሞ ሰልፍ ላይ የአሜሪካን መንግሥት፣ የተባበሩት መንግሥታት፣ የዓለም ባንክን ለኢትዮጵያ መንግሥት የሚያደርጉትን እርዳታ እንዲያቆሙ የሚጠይቅ የነበረ ሲሆን በተጨማሪም በመለስ ዙሪያ ጥበቃው የተጠናከረ እንደነበረ ተገልጿል።</p>


<p class="align-center"><a href="/Gazettas/Askwal/info/Askwal.sera.html">ከአስኳል መስከረም 9 ቀን 1993</a></p>

</body>
</html>	
