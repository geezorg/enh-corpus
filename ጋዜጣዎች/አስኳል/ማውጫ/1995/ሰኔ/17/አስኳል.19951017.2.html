<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የዓለም ገንዘብ ድርጅት ባለሥልጣናት ስለ መሬት ፖሊሲው ለመነጋገር አዲስ አበባ ሊመጡ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የዓለም ገንዘብ ድርጅት ባለሥልጣናት ስለ መሬት ፖሊሲው ለመነጋገር አዲስ አበባ ሊመጡ ነው</h2>


<p>"እስካሁን ድረስ ስርዓቱን ተሸክመው እዚህ ያደረሱት የዓለም ባንክና የዓለም ገንዘብ ድርጅት ዋነኛዎቹ ናቸው። እንደብዙዎቹ የአፍሪካ ሀገሮች ሁሉ ከሕዝቡ ተሳትፎ ውጭ በኢትዮጵያ የዘረጓቸው ፖሊሲዎች እየከሸፈባቸው ስለሄደ በመናደድ ላይ እንደሆኑ መረጃዎች ያስረዳሉ።</p>

<p>በዚህም መሠረት በቅርቡ ከወያኔ ባለሥልጣናት ከተወሰኑ እርዳታ ለጋሾችና ባእዳን ከፈጠሯቸው የሲቪክ ማህበራት ጋር በአዲስ አበባ ውስጥ ተገናኝተው ባገኙት መረጃ ተናድደው ወደመጡበት መመለሳቸው ተዘግቧል። እንዲህም ሆኖ የመጨረሻ ሙከራቸውን ለማድረግ አንድ የዓለም የገንዘብ ድርጅት ከፍተኛ የልዑካን ቡድን የፊታችን ጁላይ 7/2003 እነመለስን ለማነጋገር ወደ አዲስ አበባ ይመጣሉ ተብሎ ይጠበቃል። ለጉዳዩ ቅርበት ያላቸው ምንጮች እንደሚሉት ከሆነ፣ የገንዘብ ድርጅት የልዑካን ወደ አዲስ አበባ የሚሄደው ለሁለት ምክንያቶች ሲሆን፣ አንደኛው መንግሥት አጠቃላይ ለውጥ ሊያደርግ የሚችልበት ሁኔት ላይ ለመነጋገርና ሥርዓቱ በመሬት ላይ ያለውን ፖሊሲ እንዲለውጥ በሚችልበት ጉዳይ ላይ ይነጋገራሉ ተብሏል። ከአሁን በፊት በነበሩት ሙከራዎች ውስጥ መንግሥት የሚከተለውን የመሬት ፖሊሲ ተጠይቆ እምቢ በማለቱ ፈረንጆቹ በሽቀው ስለሀገሪቱ የወደፊት ዕጣ መንግሥታዊ ካልሆኑ ድርጅቶችና የሲቪክ ማህበራት ጋር ለመመካከር ሲሞክሩ "እስከዛሬ ድረስ ከመንግሥት ጋር ስትሰሩ ቆይታችሁ፣ አሁን ባለቀ ሰዓት፣ እኛን ምን አድርጉ ትሉናላችሁ?" ብለው ሲያስጨንቋቸው ለጥያቄው የሚመልሱትን አጥተው ወደመጡበት ተመልሰው ነበር። ነገር ግን ምዕራባውያኑ እያደረጉት ያሉት ግፊት የመለስ አገዛዝ በራሱ ላይ የጥገና ለውጥ እንዲያደርግ እንጂ፣ ሙሉ ለሙሉ ስልጣኑን ለህዝብ እንዲያስረክብ የሚገፋፋ ባለመሆኑ የዓለም ድርጅት የወቅቱ አቋም የኢትዮጵያን ሕዝብ ጥያቄ ሊፈታ እንደማይችል ታዛቢዎች በመናገር ላይ ናቸው" ሲል ዘግቧል።</p>


<p class="align-center"><a href="/Gazettas/Askwal/info/Askwal.sera.html">ከአስኳል ሰኔ 17 ቀን 1995</a></p>

</body>
</html>	














