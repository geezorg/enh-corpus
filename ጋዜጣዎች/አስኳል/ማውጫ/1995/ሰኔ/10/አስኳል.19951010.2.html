<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"አክራሪዎች ባድመን አሳልፈው ለመስጠት ፈቃደኛ አይደሉም" ጠ/ሚ መለስ ዜናዊ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">"አክራሪዎች ባድመን አሳልፈው ለመስጠት ፈቃደኛ አይደሉም" መለስ ዜናዊ ይናገራሉ</h2>


<p>ፋይናንሻል ታይምስ የሚባለው እውቅ ዓለም አቀፍ ጋዜጣ የሚከተለውን ዘገባ አስተላልፏል። </p>

<p>"የብይኑ ውጤት መጀመሪያ እንደተገለፀ፣ የኢትዮጵያ መንግስት የባድመን ጥያቄ በተመለከተ ድል መቀዳጀቱንና በውጤቱም ሙሉ በሙሉ መርካቱን አስታውቀው። ከቅርብ ወራት ጀምሮ ግን፣ ኢትዮጵያ ውሳኔው ተቀባይነት የለውም ካለች በኋላ የድንበር ኮሚሽኑንም ወገናዊ ስትል ከስሳለች። የድንበር ማካለሉ ከተጀመረም ውጤቱ አደገኛ እንደሚሆን በማሳወቅ፣ ጉዳዩ ወደተባበሩት መንግሥታት ድርጅት የፀጥታው ም/ቤት እንዲመራ አድርጋለች። የኢትዮጵያው ጠ/ሚ/መለስ ዜናዊም ለለጋሽ መንግሥታት ማስጠንቀቂያ እንዲሰጡ ሚካኤል አሮንግ በፅሁፋቸው ይገልፃሉ። ሰራዊቴም ሆነ በህዝባዊ ወያኔ ሃርነት ትግራይ ውስጥ ያሉት አክራሪዎች ባድመን ማጣታችንን ለመቀበል ዝግጁዎች አይደሉም፣ መንደሪቱን አሳልፌ ከሰጠሁ ደግሞ ስልጣኔን ላጣ እችላለሁ ብለዋል። የኤርትራ ፖለቲከኞች ይህንን የአቶ መለስን ማስጠንቀቂያ የማታለያ ወይም የማሞኛ ዘዴ ነው ይሉታል። የታቀደውም በአዲስ አበባ የመንግስት ለውጥ ቢደረግ መረጋጋቱ ሊናጋ ይችላል ብለው የሚፈሩ የምዕራቡ ሸሪኮችን እንክብካቤ ለማግኘት ሲሉ ነው በማለት ያስረዳሉ። ባድመን በተመለከተ ህጋዊ ክርክሩን ኤርትራ ብታሸንፍም፣ መሪዎቿ ግን 60 ሚሊዮን ህዝብ ያላት የአካባቢው ሀገሮች ማዕከል የሆነቸው ኢትዮጵያ፣ መሪዎችዋም በባዕዳኑ የፖለቲካ መድረክ ተደማጭነት እያገኙ ነው በሚል ፍራቻ መንፈሳቸው ይረበሻል። 3 ሚሊዮን ተኩል ህዝብና የ12 ዓመት ዕድሜ ያላት ኤርትራ ግን በአንፃሩ እንደአሳሳቢና አጥፊ ትታያለች።"</p>


<p class="align-center"><a href="/Gazettas/Askwal/info/Askwal.sera.html">ከአስኳል ሰኔ 10 ቀን 1995</a></p>

</body>
</html>	














