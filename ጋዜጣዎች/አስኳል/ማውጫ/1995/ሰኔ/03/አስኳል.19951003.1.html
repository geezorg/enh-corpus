<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"የድንበር ኮሚሽኑን ውሳኔ እንቀበላለን" ጠ/ሚ/ር መለስ ዜናዊ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">"የድንበር ኮሚሽኑን ውሳኔ እንቀበላለን" ጠ/ሚ/ር መለስ ዜናዊ</h2>


<p>ለተባበሩት መንግስታት ድርጅት ቅርብ የሆኑ ምንጮች እንደጠቆሙት ከሆነ ጠ/ሚ/ር መለስ ዜናዊ ለተባበሩት መንግስታት ድርጅት፣ ለአውሮፓ ህብረት ለኢትዮ-ኤርትራ የሰላም ተልዕኮ፣ የድንበር ኮሚሽኑን ውሳኔ ተግባራዊ እንደሚያደርጉት አረጋግጠዋል። ይሁን እንጂ የድንበር ማካለሉ ስራ፣ ዝግምተኛ እንዲሆን ጠይቀው፣ ሁሉንም አንድ ጊዜ ማካለሉ የማይታሰብ ነው ብለዋል።</p>

<p>እንደ መለስ ዜናዊ ከሆነ የድንበር ማካለሉ በሀገሪቱ በተለይም በትግራይ ክ/ሀገር ቀውስ እንደሚፈጥር ገልፀዋል። እንደምንጮቹ ከሆኑ ጠ/ሚ/መለስ እየተዝረከረከ ያስቸገራቸውን ስልጣናቸውን እንኪያስወግዱ ድረስ ጊዜ መውሰድ ፈልገዋል። እንደተባበሩት መንግስታት ባለሥልጣኖች፣ የድንበር ማካለሉ ደረጃ በደረጃ ካልተካሄደ አገዛዙ ሊወድቅና ብሔረተኞች ሥልጣን ከያዙ ጠቅላላው የሰላም ውል ሊፈርስ እንደሚችል የወያኔ ባለሥልጣኖች አስጠንቅቀዋል።</p>

<p>የተባበሩት መንግስታት ድርጅት የድንበር ማካለሉ ውዝግብ ከሌለበት ከምስራቅ በኩል እንደሚጀመርና የባድመና የኢሮብ አካባቢን በመጨረሻ ላይ እንደሚሰሩት ገልፀዋል። በአጠቃላይ የኢትዮጵያ ሕዝብ፣ በተለይም የትግራይ ህዝብ የባድመንና የኢሮብን መሬታቸውን በደማቸው እንደሚያስከብሩ ደጋግመው መግለፃቸው ይታወሳል።</p>

<p>ይህ በእንዲህ እንዳለ በተባበሩት መንግሥታት የኢትዮጵያ አምባሳደር የሆኑት ዶ/ር አብዱልመጂድ ሁሴን በበኩላቸው ከአሜሪካ ድምጽ ጋር ባደረጉት ቃለምልልስ ደግሞ እንዲህ ብለዋል "ኢትዮጵያ ከዚህ በፊት የራሷን አሳልፋ አልሰጠችም፣ አሁንም አትሰጥም። በፀጥታው ም/ቤትና በተባበሩት መንግሥታት አካባቢ ጉዳዩ እየተነሳ ነው። በሌላ በኩል ኤርትራዊያኖች ብዙ ነገር እየተናገሩ ነው። ለዚህም እንደአስፈላጊነቱ መልስ እንሰጥበታለን። አሁን ግን ለማለት የምንችለው ይህ የኢትዮጵያ መሬት ነው ለማንም አሳልፈን አንሰጥም።</p>

<p>አቶ አብዱል መጂድ ስለዚህ የድንበር ኮሚሽኑ ያሳለፈውን ውሳኔ ኢትዮጵያ አትቀበልም....ተብለው ለተጠየቁት ሲመልሱም፦ አልኩኝ እኮ አሁን...ጠ/ሚሩም ተናግረውታል። እንደገና እንዲያዩት ጠይቀናል። እኛ ጉዳያችን የመሬት መስፋፋት ጥያቄ አይደለም። በመርህ ደረጃ የራሳችን የሆነውን ማንም የፈለገውን ይበል አሳልፈን አንሰጥም።"</p>


<p class="align-center"><a href="/Gazettas/Askwal/info/Askwal.sera.html">ከአስኳል ሰኔ 3 ቀን 1995</a></p>

</body>
</html>	














