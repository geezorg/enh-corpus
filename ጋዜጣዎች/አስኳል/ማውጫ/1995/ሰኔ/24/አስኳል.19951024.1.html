<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"ባድመ የኤርትራ ግዛት ሆና አታውቅም፣ አይደለችምም" ልዑል ራስ መንገሻ ስዩም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">"ባድመ የኤርትራ ግዛት ሆና አታውቅም፣ አይደለችምም" ልዑል ራስ መንገሻ ስዩም</h2>


<p>አዲስ የተቋቋመው ኢዴአፓ የበላይ ጠባቂና፣ ከ1953-1966 ዓ.ም ድረስ የትግራይ ጠቅላይ ገዥ የነበሩት ልዑል ራስ መንገሻ ስዩም ከአስኳል ጋዜጣ ጋር ባደረጉት ልዩ ቃለ ምልልስ "ባድመ የኤርትራ ግዛት ሆና አታውቅም፣አይደለችምም" አሉ።</p>

<p>ልዑል ራስ መንገሻ ስዩም እንዲህ ብለዋል "ባድመ የኤርትራ ግዛት ሆና አታውቅም፤ አይደለችምም። ከ1953 ዓ.ም እስከ 1966 ዓ.ም ድረስ ትግራይን በጠቅላይ ገዥነት አስተዳደር ነበር። በዚህ ጊዜ በርካታ የልማት ስራዎችን አካሂጃለሁ። ወደ 2,000 ኪ.ሜ የሚሆኑ መጋቢ መንገዶችን ከነድልድዮቻቸው በጠቅላይ ግዛቱ እንዲስፋፋ አድርጌ ሰርቼአለሁ። በዚያን ጊዜ በተመለከትኩትና ባጠናሁት ለግርማዊ ንጉሠ ነገስት ያመለከትኩት ነገር አለ።</p>

<p>ይህም በምዕራብ በኩል ያለው የትግራይ ወሰን አዲያቦ በሚባል ቦታ ላይ ሸላቦና ሸሸቢት ተብለው በተለይ የተሰየሙት ቦታዎች በግርማዊ አፄ ምኒልክ ዘመን በሳርብላ በሚል ኢጣልያ ኤርትራን ይዞ በነበረበት ጊዜ፣ ፈቅደውለት መሻገሩንና፤ ካርታውም ላይ እንደሚያመለክተው ቀጥታ መስመር ያበጀበት በኤርትራና ትግራይ በመረብ ወንዝና ዝቅም ሲል በጋሽ ይካለላል፣ከቤገምድር ጋር የሚዋስነው የትግራይ ክፍል ደግሞ ተከዜና ሰቲት በሚባለው ነው የሚወሰነው።</p>

<p>ስለዚህ ከሱዳን ጀምሮ የነበረን ወሰን አሁን ይሄ ጣሊያን መስመር ያበጀበት ድረስ እርሱ ስለሚያስተዳድር ወደ ትግራይ ጠቅላይ ግዛት እንዲመለስ ለግርማዊ ንጉሠ ነገስት አመልክቼ የኤርትራ አስተዳዳሪ ከነበሩት ከልዑል አስራተ-ካሳ ጋራ አብረን ጉዳዩን እንድናጠና ታዘን ያኔም ቢሆን የትግራይ ክልል የነበረችው ባድመ ላይ ስብሰባ አድርገን በስብሰባው ላይ ልዑል አስራተ ካሳ ባይገኙም ደጃዝማች ገብረ ቃል ደበሳይ ተወክለው ህዝቡን ጭምር አምጥተው ነበር።</p>

<p>በዚያን ስብሰባ ላይ ኤርትራን ወክለው የመጡት አሁንም በሸላሎና በሸሸቢት የነበሩ የትግራይና የኤርትራ ሕዝብ ስለነበር "እኛ ትግራይ መሆኑን ነው የምናውቀው። የእኛ ነው ብለንም አናውቅም። በወንድማማችነት ግን አብረን እናርሳለን፣ አብረን ከብት እናረባለን" በሚል መስክረው ነበር። በተለይ የሚገርመው ደጃዝማች ገብረ-ቃል ደበሳይ "ማነው የኤርትራ ነው ያለው? " የትግራይ መሆኑን እኔ ራሴ አውቃለሁ። እኔ እራሴ ጌታዬ ልዑል ራስ ስዩም የትግራይ አስተዳዳሪ በነበሩበት ጊዜ እሳቸውን ጠይቄ ለኔ ተሰጥቶኝ እኔ ራሴ አስተዳድሬው ነበር" ማለታቸው በታሪክም ሆነ በፅሁፍ ለማስረጃነት ተቀምጦ ያለ ነገር ነው።</p>


<p class="align-center"><a href="/Gazettas/Askwal/info/Askwal.sera.html">ከአስኳል ሰኔ 24 ቀን 1995</a></p>

</body>
</html>	
