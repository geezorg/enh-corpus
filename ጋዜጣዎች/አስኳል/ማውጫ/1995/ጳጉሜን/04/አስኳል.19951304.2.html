<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የማነ ኪዳኔ በአሜሪካ የፖለቲካ ጥገኝነት አገኙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የማነ ኪዳኔ በአሜሪካ የፖለቲካ ጥገኝነት አገኙ</h2>


<p>ከዓመት በፊት በሕክምና ሰበብ ወደ አሜሪካ የወጡት የሕወኃት ማዕከላዊ ኮሚቴ አባል አቶ ሸዊት ገ/ክርስቶስ በአሜሪካ የፖለቲካ ጥገኝነት ማግኘታቸው በታወቀበት ሰዓት፣ የውጭ ጉዳይ ሚ/ር ከፍተኛ ባለሥልጣን የነበሩት ሌላው የሕወኃት ማዕከላዊ ኮሚቴ አባል አቶ የማነ ኪዳኔ (ጃማይካ) ከስራቸው መልቀቂያ አቅርበው በለንደን በኩል አሜሪካ መግባታቸው ተነግሯል።</p>

<p>አቶ የማነ አፍቃሪ ኤርትራ መሆናቸው የሚነገር ሲሆን፣ ቀደም ሲልም ሚስትና ልጆቻቸውን ከሀገር ማስወጣታቸው ታውቋል። ብዙ ተመልካቾች ኢህአዴግ በውስጡ አሁንም መከፋፈልና የሃሳብ ልዩነት እንዳለ ሲናገሩ፣ ሌሎች ደግሞ ሕወኃት በአንድ አምባገነን ጦር መውደቁን ይናገራሉ።</p>

<p>በዚህም ሳቢያ በርካታ ባለሥልጣናት ቤተሰቦቻቸውን ወደ ምዕራቡ ዓለም ማስወጣታቸውን ቅርበት ያላቸው ምንጮች ይናገራሉ።</p>

<p>በኢትዮ-ኤርትራ ጦርነት ሳቢያ የተከፋፈለው ሕወኃት ከጊዜ ወደ ጊዜ እየተዳከመ በመሄድ ላይ እንደሚገኝ ታዛቢዎች ይናገራሉ። በምትኩ ብአዴን እየተጠናከረ በመሄድ ላይ መሆኑ የሚነገር ቢሆንም፣ ድርጅቱ ምንም አይነት የብሔርም ሆነ ሀገራዊ አጀንዳ ስለሌለው የተፈጠረለትን አጋጣሚ ሙሉ ለሙሉ ሊጠቀምበት አለመቻሉን ታዛቢዎች ይናገራሉ። የብአዴን አመራር የተለያየ መነሻ ስላላችው (ከፊሉ ደቡብ ከፊሉ ኦሮሚያ፣ ከፊሉ አገው፣ ከፊሉ ትግራዊ፣ ከፊሉ ዐማራ ናቸው የጋራ ራዕይ ለመቅረፅ የተሳናቸው መሆኑን ታዛቢዎች ገልፀውልናል። ይህ ሁኔታም ለጠ/ሚ/ር መለስ ዜናዊ አመቺ ሁኔታ በመፍጠሩ፣ ስልጣን በጠ/ሚ/ሩ ዙሪያ ተማክሏል ሲሉ በአዲስ አበባ ዩኒቨርሲቲ የፖለቲካ መምህር የሆኑ አንድ ምሁር ገልፀውልናል።</p>

<p>እነ ዶ/ር ነጋሶ ጊዳዳ ከመድረክ ከለቀቁ በኋላ ኦህዴድ ከሞላ ጐደል እንደፈረሰ ይቆጠራል እየተባለለት ሲሆን፣ ሌላኛው የኢህአዴግ አባል ድርጅት የሆነው ደቡብ ግንባር በይፋ መፍረሱ ይታወሳል።</p>


<p class="align-center"><a href="/Gazettas/Askwal/info/Askwal.sera.html">ከአስኳል ጳጉሜን 4 ቀን 1995</a></p>

</body>
</html>	














