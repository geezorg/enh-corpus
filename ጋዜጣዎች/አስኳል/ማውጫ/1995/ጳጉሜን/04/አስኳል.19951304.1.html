<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>700 ፖሊሶች ከሥራቸው ሊባረሩ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">700 ፖሊሶች ከሥራቸው ሊባረሩ ነው</h2>


<p>ሕወኃት/ኢህአዴግ ሳምንቱን ተቀምጦበት የነበረው ስብሰባ በካድሬዎቹ ብቻ ሳይሆን፣ በአዲስ አበባ ከተማ ፖሊሶችም ጭምር ነው። በበፊቱ የከተማው አስተዳደር አወቃቀር በ28 ወረዳዎች ስር ከሚገኙት ፖሊሶች መካከል፣ በ14 ወረዳዎች የሚገኙትን ከአንድ ሳምንት በላይ በየቦታው ሰብስበው በግምገማ ስም ማስፈራሪያና ዛቻ ወርዶባቸዋል።</p>

<p>የአዲስ አበባ ፖሊሶችን በየቦታው በግምገማ ስም ሲያስጨንቋቸው የቆዩት ገምጋሚዎች ከሁለት ወር በፊት በዚሁ በአዲስ አበባ ምክትል ከንቲባ በህላዊ ዩሴፍና በሌሎችም ልዩ ሥልጠና የተሰጣቸው ናቸው።</p>

<p>ባሳለፍነው ሳምንት በተካሄደው የፖሊሶች ስብሰባ ወቅት በተመረጡት 14 ወረዳዎች ውስጥ የሚገኙ የመንግስትን ስርዓት የሚያስከብሩ የትራፊክ ፖሊሶች ሁሉ ስራቸውን ትተው የተሳተፉበት ሲሆን፣ በስብሰባው ላይም የህዝባዊ ወያኔ ሃርነት ታማኝ የሆኑት ገምጋሚዎች ለስርዓቱ በጐ አመለካከት የሌላቸውን የፖሊስ አባላት፣ መኮንኖች በስም እየጠሩ ከምታገኘው በላይ ትለብሳለህ፣ በምን ደግሰህ ሚስት አገባህ?.....የሚሉትን ጥያቄዎች እያቀረቡ ሲወነጃጅሏቸው እንደከረሙ ለስብሰባው ቅርበት ያላቸው ምንጮች ገልፀዋል። </p>

<p>የኢትዮጵያ አየር ኃይልን የዕቃ ማጓጓዣ ሄሊኮፕተሮች ተከራይተው ከሱማሊያ ጠረፍ እስከ አክሱምና አድዋ የኮንትሮባንድ ንግድ የሚያጓጉዙ የወያኔ ሃርነት ትግራይ የደህንነትና የፖሊስ አባላት እንደሚገኙ በአንዳንድ የፖሊሶች የግምገማ መድረኮች ላይ በተጨባጭ ላይ እየተጋለጠ እኛን ምን አድርጉ ትሉናላችሁ ቢባሉ፣ ይህ እናንተን አይመለከትም። ሌላ የመንግሥት አካል ይከታተለዋል በማለት የፖሊሶቹን ጥያቄ ውድቅ ማድረጋቸውን የደረሱን መረጃዎች አመልክተዋል።</p>

<p>ይኸው የአዲስ አበባ የፖሊሶች ግምገማ በተቀሩት 14 ወረዳዎች ውስጥ ተካሂዶ ከተጠናቀቀ በኋላ፣ ቁጥራቸው 700 የሚደርሱ ፖሊሶች ከስራቸው ሊባረሩ እንደሚችሉ መረጃዎች አመልክተዋል"።</p>


<p class="align-center"><a href="/Gazettas/Askwal/info/Askwal.sera.html">ከአስኳል ጳጉሜን 4 ቀን 1995</a></p>

</body>
</html>	














