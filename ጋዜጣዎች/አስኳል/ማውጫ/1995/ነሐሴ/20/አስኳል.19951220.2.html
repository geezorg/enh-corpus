<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"ዲሞክራሲ የሚሠራው አውሮፓ ውስጥ ነው፣ የአፍሪካ ባህል የተለየ ነው"</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">"ዲሞክራሲ የሚሠራው አውሮፓ ውስጥ ነው፣ የአፍሪካ ባህል የተለየ ነው"</h2>


<p>በጣሊያኑ ጋዜጠኛ ሪካርዶ ኦሪዚዮ ተደርሶ በኢትዮጵያዊው አጥናፍ ሰገድ ኪዳነ ወደ አማርኛ የተተረጐመው "የሰይጣን ኑዛዜ" መፅሀፍ በገበያ ላይ ዋለ። መፅሐፉ የኮ/ል መንግሥቱ ኃይለማርያም፣ የአሚን፣ የቦካሣ፣ የሚሎሶቪችን የመሳሰሉ የቀድሞ ፕሬዝዳንት ቃለምልልስ የያዘ ነው።</p>

<p>ኮ/ል መንግሥቱ ኃይለማርያምን በሚመለከት እንዲህ ብሏል "መንግሥቱ አሁን ዕድሜያቸው ስድሳ ስድስት የደረሰ ሲሆን፣ ሽበት የወረረው ፀጉራቸውም ወደ ግምባራቸው እንደነገሩ ተበጥሯል። ደስ ባላቸውና ፈካ ባሉ ቀን የሚያስቡት በጭራሽ እንዳልታሰሩና ነፃ ሰው እንደሆኑ አድርገው ነው። "ፈፅሞ ተረስቼ አላውቅም። አሁንም ቢሆን በታዳጊ ሀገሮች በተለይም አፍሪካ ውስጥ በርካታና ሁነኛ ወዳጆች አሉኝ። መቼም ስማቸውን ይዘረዝርልኛል ብለህ አትጠብቅም" አሉኝ። በደቡብ አፍሪካ ያጋጠማቸውን ሁኔታ አስመልክተው የደቡብ አፍሪካ ባለሥልጣናት "ውለታ ቢስ ዲቃሎች" ያሏቸው ሲሆን፣ ሁኔታውን አስመልክተው እንዲህ ብለዋል "ደቡብ አፍሪካ በአፓርታይድ መዳፍ ውስጥ በነበረችበት ዘመን ኤ.ኤን.ሲን በፋይናንስ ጭምር ስረዳ ቆይቻለሁ። ይሁን እንጂ ዛሬ እኔ በተራዬ እርዳታቸውን በምሻበት ወቅት ሊረጁኝ ፍቃደኛ አልሆኑም። ሐራሬን ከመልቀቄ በፊት አካሄዴ በጤና ጉዳይ እስከሆነ ድረስ ምንም ችግር እንደማይገጥመኝ አረጋግጠውልኝ የነበረ ቢሆንም፤ ለኢትዮጵያ መንግሥት አሳልፈው ሊሰጡኝም ተዘጋጅተው ነበር" አሉና ለትንሽ ጊዜ ዝም አሉ። ቀጠል አድርገውም "እናም እነኚህን ዛሬ ጓዶቼ፣ ወዳጆቼና የሥራ ባልደረቦቼ እንደነበሩ አድርጌ እገምታቸው ነበር" አሉ። በዲሞክራሲ ያምናሉ? ተብለው ለቀረበላቸው ጥያቄ ሲመልሱ እንዲህ ብለዋል፦ ዲሞክራሲ የሚሰራው አውሮፓ ውስጥ ነው። የአፍሪካውያን ባህል የተለየ ነው። ኢትዮጵያ ዛሬ ያለችበትን ሁኔታ ተመልከት። መድብለ- ፓርቲ ሥርዓት እያስፋፋን ነው በማለት ይለፍፋሉ። በተጨባጭ በማድረግ ያሉት ግን ጐሰኝነትን ማስፋፋት ነው። እያዳንዱ ሰው አባል የሚሆነው አስተሳሰቡን በሚያራምድለት ፓርቲ ውስጥ ሳይሆን በተወለደበት ጐሣ ወይም በሚከተለው ሃይማኖት ነው። ሱዳን፣ ሩዋንዳ፣ ብሩንዲ፣ ኮንጐ ወይም ኬንያ ብትሄድ ሁኔታው ተመሳሳይ ነው። የትም ብትሄድ ያው ነው። ዓለም አፍሪካ ውስጥ ከዚህ ቀደም ቀደም አይቶ የማያውቀውን ጦርነቶች ወደፊት ያያል። ጦርነት ሲባልም አስጊ የሆኑ የጐሣ ጦርነቶችን ማለት ነው" ብለዋል። በመጨረሻም ኮ/ል መንግሥቱ ኃይለማርያም "ኢትዮጵያን እኮ የምወዳት ከህይወቴ አስበልጬ ነው" ብለዋል። መፅሐፉ በሽያጭ ላይ ሲሆን፣ እኛ ያወጣነው በጣም በትንሹ ቀንጭበን ነው።</p>


<p class="align-center"><a href="/Gazettas/Askwal/info/Askwal.sera.html">ከአስኳል ነሐሴ 20 ቀን 1995</a></p>

</body>
</html>	














