<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"ሲቪል ሰርቪሱን ለመለወጥ በቂ ሥራ አልተሰራም" ከንቲባ አርከበ ዕቁባይ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">"ሲቪል ሰርቪሱን ለመለወጥ በቂ ሥራ አልተሰራም" ከንቲባ አርከበ ዕቁባይ</h2>


<p>የክልል 14 ከንቲባ የሆኑት አቶ አርከበ ዕቁባይ የተባበሩት መንግሥታት ዜና አውታር ከሆነው ኢሪን ጋር ባደረጉት ቃለምልልስ እንዲህ ብለዋል። "ሲቪል ሰርቪሱን ለመለወጥ በቂ ስራ አልተሰራም። ቢሮዎች ራሳቸውን ችለው የሚሰሩ ሲሆን፣ አሁን ግን ለነዋሪዎች አመቺ የሆኑ አዳዲስ መመሪያዎችን እየተገበርን ሲሆን መሻሻሎችንም እያየን ነው። ለአብነት፣ ቀደም ሲል የጋብቻ ወይም የልደት ምስክር ወረቀት ለማግኘት ከሁለት ሳምንታት በላይ ይፈጅ የነበረና ወደ ተለያዩ ቢሮዎች መሄድ የነበረበት ቢሆንም፣ አሁን ግን ተጠቃሚውን ህብረተሰብ እነኝህን ነገሮች በአንድ ሰዓት ውስጥ በአንድ ቦታ ማግኘት ይችላል። መሥሪያ ቤቶቹ በአሁኑ በአንድ ቦታ ማግኘት ይችላል። መሥሪያ ቤቶቹ በአሁኑ ወቅት መቶ በመቶ ከጉቦ የፀዱ ናቸው ማለት ይቻላል። እዚህ ላይ ቀደም ካለው አሰራር በጣሙን ለየት ያለ ነገር አይተናል።</p>

<p>ከተማዋ ያለባትን ችግር አስመልክተው ሲናገሩ ደግሞ እንዲህ ብለዋል "ትልቁ ችግር ስራ አጥነት ነው፤ በአሁኑ ወቅት ከነዋሪዎቹ መካከል ወደ ሰላሳ አምስት በመቶ የሚጠጋው ህዝብ ስራ አጥ ነው። የሁለት መቶ ሃምሳ ሺህ መኖሪያ ቤቶች እጥረትም ስላለብን የመኖሪያ ቤት ችግርም እንዲሁም አሳሳቢ ነው። ኤች.አይ.ቪ/ኤድስ ደግሞ አለ፤ ከከተማዋ ነዋሪዎች መካከል አስራ አምስት ነጥብ ስድስት ከቫይረሱ ጋር የሚኖሩ ናቸው። ቁልፍ ጉዳዮቹ እንግዲህ እነኚህ ናቸው። ሌሎች ትኩረት ልንሰጣቸው የሚገቡን ጉዳዮች ደግሞ ከተማዋን ለኑሮ አመቺ፣ ለመኖሪያና ለስራ አስደሳች ቦታ ማድረግ ነው፤ ይህም ከተማዋን ማፅዳት፣ ለም የሆነ አካባቢን መፍጠር ማለት ነው። ሲቪል ሠርቪሱ ጥሩ የአገልግሎት ደረጃ ይሰጥ ስላልነበረ ሙሉ በሙሉ ይህንኑ መቀየር አለብን። በተለይ የከተማዋ የውሃ አቅርቦትና መንገዶችን ጨምሮ መሠረተ ልማቱ ደካማ ሲሆን፣ ለማሻሻል ደግሞ ትልቅ ኢንቨስትመንት ይጠይቃል። ጉዳዩ የሚመለከታቸውን ወገኖች ሁሉ፣ ማለትም የግሉ ክፍለ ኢኮኖሚ መንግሥታዊ ያልሆኑ ድርጅቶች እና የአካባቢው ማህበረሰቦችን ማስተባበር አለብን። በቂ ነው የሚባልለት ስራ አልተሰራም" ብለዋል። </p>


<p class="align-center"><a href="/Gazettas/Askwal/info/Askwal.sera.html">ከአስኳል ነሐሴ 20 ቀን 1995</a></p>

</body>
</html>	














