<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"ምድረ በዳ የሆነችው ግብፅ ጫካ የሚዋጋ ጦር አዘጋጅታለች"</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">"ምድረ በዳ የሆነችው ግብፅ ጫካ የሚዋጋ ጦር አዘጋጅታለች"</h2>


<p>"የውጭ ጉዳይና የደህንነት ፖሊሲ" ተብሎ በጠ/ሚ/ር መለስ ዜናዊ ተረቆ የፀደቀው ሰነድ ግብፅን አስመልክቶ ባወጣው ሐተታ እንዲህ ብሏል "በአካባቢያችን የነበረው አለመረጋጋት ምንጭ ግብፅ ነች ባይባልም፣ ከዚህ አለመረጋጋት ተጠቃሚ ሆና ስለሚታያት ግጭቶቹን በማቀጣጠልና በማባባስ ረገድ የበኩሏን አስተዋፅኦ አድርጋለች። ግምቷ ኢትዮጵያ በማያባራ ጦርነት ከተናጠች በልማት ላይ ማተኮር አትችልም፣ በድህነት ስለምትሰቃይ ለማልማት ብትፈልግም አትችልም፣ ስለሆነም በውሃው ሳትጠቀም ትቀራለች የሚል ነው።</p>

<p>ግብፆች የተጠቀሙበት ሌላው ስልት ኢትዮጵያ የአባይን ውሃ ለመጠቀም የሚያስችላት ብድርና እርዳታ እንዳታገኝ ባላቸው አቅም ሁሉ መረባረብ ነው። በዓረቡ ዓለም ባላት ተሰሚነት ማንኛውም የዓረብ ሀገር በአባይ ውሃ ልማት ላይ ለኢትዮጵያ ምንም አይነት ብድርና ርዳታ እንዳይሰጥ ለማድረግ ችላለች። የጥላቻና የጥርጣሬ መንፈስ እንዲጠናከርም ጥረት አድርጋለች፣ በዓረቡ ዓለም መሪ ተብላ መወሰዷ በሌላውም ዓለም ተሰሚነት ስላተረፈላት፣ ኢትዮጵያ ከሌሎች ምንጮችም የአባይን ውሃ ለማልማት የሚያስችል ብድርና ርዳታ እንዳታገኝ ከሞላ ጎደል የተሳካ ስራ ሰርታለች። ግብፅ ስትከተል የቆየችው ፖሊሲ ኢትዮጵያ የአባይን ውሃ በራሷ እንዳታለማ በድህነትና በማያባራ ጦርነት ተጠፍራለች፣ ብድርና ርዳታ አግኝታ እንዳታለማም በሩ ተቆልፎባታል፣ ስለሆነም ኢትዮጵያ የአባይን ውሃ ዓይን ዓይኑን እያየች ከማሳለፍ በስተቀር አማራጭ አይኖራትም የሚል ነው።</p>

<p>በተግባር ባይገለፅም ግብፅ ማንም ሀገር ከእሷ ፍቃድ ውጭ በውሃው እጠቀማለሁ ካለ ወታደራዊ ርምጃ እወስዳለሁ የምትልበት አጋጣሚም ነው። ምድረ በዳ የሆነችው ግብፅ በጫካ ውጊያ የሰለጠነ ከፍተኛ ግምት የሚሰጠው ወታደራዊ ኃይል ማዘጋጀቷ ከዚህ ጋር የተያያዘ ነው የሚሉ ወገኖችም አሉ። በሌላ በኩል ደግሞ ከማስፈራራት ያለፈ ስራ፣ በቀጥተኛ ወረራ መልኩ የሚገለጽ ስራ አይኖርም ብለው የሚገምቱም አሉ።"</p>


<p class="align-center"><a href="/Gazettas/Askwal/info/Askwal.sera.html">ከአስኳል ነሐሴ 6 ቀን 1995</a></p>

</body>
</html>	














