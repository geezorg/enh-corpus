<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"ህብረቱ ለኢሕአፓ ጥቅም ነው የተቋቋመው የሚባለው ሀሰት ነው"</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">"ህብረቱ ለኢሕአፓ ጥቅም ነው የተቋቋመው የሚባለው ሀሰት ነው"</h2>


<p>አዲስ የተመሰረተው የተቃዋሚ ድርጅቶች ህብረት "ለኢሕአፓ ጥቅም ሲባል ነው የተቋቋመው" እየተባለ የተሰነዘረበትን ስሞታ የህብረቱ ሊቀመንበር የሆኑት ዶ/ር በየነ ጴጥሮስ አስተባበሉ።</p>

<p>ዶ/ር በየነ ጴጥሮስና ዶ/ር አድማሱ ገበየሁ ከአሜሪካ ድምፅ ጋር ባደረጉት ቃለ ምልልስ ዶ/ር በየነ ኢሕአፓ በህብረቱ ውስጥ ስላለው ሚና ተጠይቀው ሲመልሱ እንዲህ ብለዋል "በእውነቱ ሀቅን አንስተን እንነጋገር፣ በመረጃ በተደገፈ ሁኔታ እንነጋገር ከተባለ በዚህ ጉዳይ ኢህአፓም ሆነ፣ ወክዬው የመጣሁት ድርጅት የአማራጭ ኃይሎች ም/ቤት፣ እንደዚሁም በቅርብ የማውቀው ደቡብ ህብረት ከኢህአፓ ጋር ይህን የሁሉ አቀፍ የፖለቲካ ፓርቲዎችን ጉባኤ እንጥራ በሚለው አጀንዳ ላይ፣ ከሞላ ጐደል እኩል ነው የጀመሩት።</p>

<p>የኢትዮጵያ ሀገራዊ ጉባኤ በጠራው ጉባኤ ላይ፣ የኢትዮጵያ ሀገራዊ ጉባኤ አወያይ ሚና ነው የሚኖረው እንጂ፣ ድርጅቶችን በማሰባሰብ የመሪነት ሚና አይኖረውም ተብሎ ድርጅቶቹ ራሳቸው ኮሚቴ አቋቁመው ይንቀሳቀሱ ሲባል የተጠነሰሰ፣ የተፀነሰ ነው። ይሄ አስተባባሪ ኮሚቴ በዚያ ላይ ከኢህአፓ ጋር የቀረነው ድርጅት በእኩልነት ነው የጀመርነው ይህንን አስተባባሪ ኮሚቴውን ለማንቀሳቀስ፣ ኮሚቴውን ካቋቋሙት ድርጅቶች የተሻለ ሪሶርስ ማለት ቢሮም ሆነ፣ የመገናኛ አውታሮች ግንኙነት የስብሰባ ቦታ....... በዚህ አይነት ተዘጋጅቶ የተቀመጠ አባል ድርጅት አልነበረም። እኛ የድጋፍ ኮሚቴ አለን። የድጋፍ ኮሚቴው ስብሰባዎች ያደርጋል፣ አመራር አለው። እኛ የዚህ አይነት ሚና መጫወት አንችልም ነበር። አስተባባሪው ኮሚቴ የራሱ ባጀት ኖሮት፣ የራሱን ቤት ተከራይቶ፣ መገናኛና መሰብሰቢያ ፋሲሊቲዎችና አገልግሎት ሰጪ ተቋማት ያለው፣ ብቃት ያለው፣ ቀደም ብሎ የተዘጋጀበት ድርጅት ኢህአፓ ሆኖ የተገኘው። ስለዚህም ከራሱ ሪሶርስ ለዚህ ዓላማ አሳልፎ በመስጠቱ ይሄን ሂደት ጠቀመ እንጂ አልጐዳም። በአስተባባሪው ኮሚቴ ውስጥ የተወከሉት በአንድ ሰው ነው፣ እኛም የተወከልነው እንደዚያ ነው። ወደ ዘጠኝ የሚሆኑ ኮሚቴ አባላት ባለበት ሂደት ውስጥ አንድ ድርጅት የበላይነት ይዞ ይሄንን ጉባኤ በፈለገው አቅጣጫ መራው የሚባለው ነገር ሀቅን ካለማወቅ የሚነሳ ጥርጣሬ ነው። እኛ ሰነዱን በእኩል ነው ያዘጋጀነው። አንዱ ሰነድ ለምሳሌ ኢትዮጵያ በዘመነ ህውኃት የሚለው፣ ሀገር ቤት ያለነው ድርጅቶች ነን አዘጋጅተን የላክነው። ሌላውንም ዝግጅት የኢትዮጵያን ታሪክ የሚያውቁ ምሁራን፣ ከአዘጋጅ ኮሚቴው ውጭ ያሉ ሀገር ወዳድ ኢትዮጵያዊያን ናቸው ሰነዱን ያዘጋጁት። የመጨረሻውና ጉባኤው መነሻ አድርጐ የተነጋገርንበት ሰነድ እኛ ነን ሀገር ቤት ሀሳቡን ይዘን መጥተን ተቀባይነት አግኝቶ ለውይይቱ የሚያመች ሁኔታ የፈጠረልን። እኛ ከሀገር ቤት የመጣነው አራቱ ድርጅቶች ነው የሠራነው። ይሄንን ሁሉ ስናገናዝብ ኢህአፓ ለሰራው ሥራ ከፍተኛ ምስጋና የሚቸረው ነው እንጂ፣ በእንደዚህ አይነት ጥርጣሬ ስሙ መነሳቱ ተገቢ አይመስለኝም።"</p>

<p>ዶ/ር አድማሱ ገበየሁ በበኩላቸው በጉባኤው ሂደት ውስጥ ኢሕአፓና መኢሶን ተጨቃጭቀዋል የተባሉትን አስተባብለዋል።</p>

<p>ይህ በእንዲህ እንዳለ የአሜሪካ ዋና ከተማ በሆነችው ዋሽንግተን ዲሲ ውስጥ የሚደመጠው "የኢትዮጵያዊነት ድምፅ" ከመላው ዐማራ ህዝብ የተገነጠለውና ከፍተኛ የፖለቲካ ችግር ውስጥ ያለው መኢአድ ከኢዴፓ ጋር ውህደት ለማድረግ መስማማቱን ዘግቧል። መኢአድ ክፉኛ ሲያወግዘው ከነበረው ኢዴፓ ጋር እዋሃዳለሁ ማለቱ ብዙዎችን ያስገረመ ሲሆን፣ በጉዳዩ ዙሪያ ያነጋገርናቸው የመኢአድ አባላት ፈፅሞ ያልጠበቁት ጉዳይ መሆኑን ገልፀውልናል። አንዳንዶቹ መኢአድ ከመዐሕድ በኩል የተሰንዘረበትን ጠንካራ የፖለቲካ ተቃውሞ መቋቋም ባለመቻሉ ሳቢያ የሆነ ነገር ነው ብለውናል።</p>

<p>የኢዴፓና የመኢአድ ባለሥልጣናት ዛሬ በዋሽንግተን ለመፈራረም ቀጠሮ ይዘዋል።</p>


<p class="align-center"><a href="/Gazettas/Askwal/info/Askwal.sera.html">ከአስኳል ነሐሴ 6 ቀን 1995</a></p>

</body>
</html>	














