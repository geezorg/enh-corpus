<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"ኢህአዴግ የአዲስ አበባን የቆዩ ችግሮች በተገቢው አልፈታቸውም...." የአ/አ መስተዳድርና የወረዳ ሥራ አስፈፃሚዎች መግለጫ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">"ኢህአዴግ የአዲስ አበባን የቆዩ ችግሮች በተገቢው አልፈታቸውም...." የአ/አ መስተዳድርና የወረዳ ሥራ አስፈፃሚዎች መግለጫ</h2>


<p>የአዲስ አበባ መስተዳድር እስከ ወረዳ የሚገኙ የሥራ አስፈፃሚ አባላት ኢሕአዴግ እንደ ፓርቲነቱ የአዲስ አበባን ችግር ሳይፈታው ቆይቷል በማለት መግለጫ አውጡበት።</p>

<p>የአመራር አባላቱ የተሃድሶ አቋም መግለጫ በማለት ባወጡት ፅሁፍ እንዲህ ብለዋል "1. የአዲስ አበባ ችግሮች ለዘመናት የተከማቹና ለረጅም ጊዜ የቆዩ ኢህአዴግም በተገቢው ያልፈታው ቢሆንም እኛም ለችግሮቹ መባባስ ከፍተኛ አስተዋፅኦ ያለንና የችግሩ አካል መሆናችንን ተገንዝበናል።</p>

<p>በዚህ የለውጥ እንቅስቃሴ ችግራችንን በማየት ራሳችንን በማጥራት ኺደት ውስጥ እንገኛለን።</p>

<p>2. በውስጣችን የነበረውን የፀረ ዴሞክራሲ አመለካከትና አሠራር በማያዳግም ሁኔታ ለመታገል፣ ለአዲስ አበባ ሥር ነቀል ለውጥ ብሎም ለተግባራዊነቱ በሙሉ አቅም ለመረባረብ የሚጠበቅብንን ሁሉ በምናደርገው እንቅስቃሴ መላው የከተማችን ኗሪ ሕዝብ በማጥራቱ ኺደት ከጐናችን እንዲሠለፍ ጥሪያችንን እናስተላልፋለን።" እንዲሁም "በየደረጃው የሚገኘው የመስተዳድርና የአመራር አካልም ራሱን የቻለ ችግር ያለበት ነው። የከተማው አስተዳደር ብቃት ያለው የፖለቲካ አመራር መስጠት እንዳልቻለ፣ ግልፅነትና ተጠያቂነት ያለው አሠራር ባለመኖሩ ፀረ ዴሞክራሲያው አሠራሮች የሠፈኑበት እንደሆነ ከማየታችንም በላይ በተደራጀ መንገድ የማይመራ ነበር። ከዚህ በታች ያለው አመራርም ቢሆን በውስጡ ፀረ-ዲሞክራሲያዊ አመለካከትና አሠራር መኖር፣ ለኅብረተሰብ የአቅሙን ያህል አገልግሎት የማይሰጥ፣ የሕዝብን የልብ ትርታ የማያዳምጥ፣ የማያሳትፍ፣ በተደራጀ መንገድ ተግባሮችን የማይመራ፣ ምሁሩንና ባለሀብቱን በበጐ አይን የማያይ የሚያርቅና ሀሳባቸውን ሰምቶ ምላሽ የማይሰጥ መሆን፣ በከተማዋ ህግና ሥርዓትን ለማስፈን ተገቢውን እርምጃ አለመውሰድና በዚህ የተነሳም በየአካባቢው ህገ-ወጥ ግንባታና ንግድ እንዲሁም አደገኛ ቦዘኔነት የመበራከት ችግሮች ያሉበት ነው። ከዚህ ስንነሳ ለአዲስ አበባ ችግሮች መባባስ የችግሩ አካልና አስተዋፅኦ እንደነበረን ተገንዝበናል።" ብለዋል። </p>


<p class="align-center"><a href="/Gazettas/Askwal/info/Askwal.sera.html">ከአስኳል ጥቅምት 12 ቀን 1995</a></p>

</body>
</html>	














