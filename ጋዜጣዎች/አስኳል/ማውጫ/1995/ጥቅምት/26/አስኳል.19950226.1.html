<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮ ጅቡቲን ድንበር በሚመለከት ምስጢራዊ ስብሰባ ተደረገ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የኢትዮ ጅቡቲን ድንበር በሚመለከት ምስጢራዊ ስብሰባ ተደረገ</h1>


<p>የኢሕአፓ ድምፅ የሆነው ፍኖተ ዲሞክራሲ የሚከተለውን ዘገባ አስተላልፏል። ከጨቋኙ ፕሬስ ህግ አኳያ መጠነኛ መሻሻል ተደርጐበት እንደሚከተለው ይነበባል</p>

<p>ከሱዳን ጋር ያለው የድንበር ድርድር ምን ደረጃ ላይ እንዳለ ሳይታወቅ ወያኔ በጋራ ድንበርና ሰላም ስም ከጅቡቲ ጋር ሌላ የድንበር መከለል ውይይት ሰሞኑን ጀምሯል። ባለፈው ሳምንት ቅዳሜና እሁድ ጅቡቲ ውስጥ ከተመካከሩ በኋላ ማክሰኞ ድሬዳዋ ውስጥ ስብሰባ ተቀምጠዋል።ጅቡቲ ውስጥ የተደረገው ስብሰባ በመገናኛ ብዙኃን አልተገለፀም።</p>

<p>ከሱዳንና ከጅቡቲ ጋር በጥቅም የተሳሰረ ድርድር የጀመረው ወያኔ ጅቡቲና ኬኒያንም በማስተባበር የሱማሌ አንጃዎችን ለማስታረቅ ጥረት እያደረገ ይገኛል። ዜጎቹ የሚላቸው ኢትዮጵያዊያን በረሃብ እያለቁ በብዙ ሚሊዮን የሚቆጠር ገንዘብ ለሱማሌ አንጃዎች ሊያፈስስ የከረመው የመለስ መንግስትና የየመን መንግስት ባለሥልጣናትን እና ሱማሌዎችን ለማቀራረብ ጥረት ይዟል። በዚህም ከሰሞኑ በኬንያ ባደረጉት ስብሰባ ተኩስ ለማቆም ስምምነት ላይ ደርሰዋል።</p>

<p>በመለስ የሚደገፉ የሱማሊያ አንጃዎች ደጋፊዎቻቸው የሆኑት የሀገር ሽማግሌዎችን የመጓጓዝና ሌላ ወጪያቸውን የቻለው የወያኔ መንግስት መሆኑን ከቅርብ ምንጮቻችን ከተገኘው መረጃ ለማወቅ ተችሏል።</p>

<p>በአጠቃላይ የወያኔ መንግስት የሱማሌና የኤርትራ ተቃዋሚዎችን ለመርዳት ባለፉት ሁለት አመታት ብዙ ሚሊዮን ብር ወጪ ማድረጉ ቅርብ የሆኑ ምንጮች የገለፁ ሲሆን፣ ወጪው ተቃዎሚዎች ከሚጠቀሙባቸው ተሽከርካሪዎች ፣ለሚኖሩበትና ለሚሰሩበት ቤት፣ ለመብራትና፣ ለውሃ የሚወጣውን ወጪ ሳይጨምር መሆኑና ምንጮቻችን ገልፀውልናል።</p>

<p>የዚህ የራሷ እያረረ የሌላውን የማማሰል በዓመት በመቶ ሚሊዮኖች የሚቆጥር ገንዘብ በሚባክንባት ሀገር 20 ሚሊዮን ዜጋ የሚበላው አጥቶ ለልመናና ስደት መዳረጉ የሚያሳዝን ብቻ ሳይሆን አሳፋሪም ነው።</p>

<p>የመለስ ስርዓት ከውጭ ሀገሮች በተለይም ከጎረቤትም ሀገሮች ጋር ከሞላ ጎደል በተገለፁ መልኩ የተወጠረ ከመሆኑ ባሻገር በውስጥ ፖለቲካውም መረጋጋት ማጣትና የድርጅት መፍረክረክ መጀመሩ አሁንም የሚለቀው አለመሆኑን ዘገባዎች በማስረዳት ላይ ናቸው።</p>

<p>ከቅርብ ጊዜ ወዲህ የወያኔ ራስ ምታት በሆነው በደቡብ ክልል የኢህዴግና የደቡብ ግንባር ማዕከላዊ ኮሚቴ አባል ላይ በተወሰደው ርምጃ አብዛኛው የድርጅት ባለሥልጣናት ተባርረዋል። እነዚህ ሰዎች የትግራይ መንግስትና የክልል ፓርላም አባላት ከመሆናቸው በላይ የክልሉ በከፍተኛ አመራር ላይ የነበሩ ሰዎች ናቸው በአዲስ አበባ ከተማም ቢሆን ከስልጣናቸው የተነሱትንና ከኢህአዴግ አባልነት የተባረሩት 22 የወያኔ ባለሥልጣናት በሙሉ በከፍተኛ የመንግስት ባለሥልጣናት የነበሩ ናቸው።</p>


<p class="align-center"><a href="/Gazettas/Askwal/info/Askwal.sera.html">ከአስኳል ጥቅምት 26 ቀን 1995</a></p>

</body>
</html>	














