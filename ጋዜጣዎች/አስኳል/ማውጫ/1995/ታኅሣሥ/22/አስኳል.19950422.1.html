<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>እሁድ ዕለት በተነሣው ብጥብጥ ሁለት ሰዎች ሞቱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">እሁድ ዕለት በተነሣው ብጥብጥ ሁለት ሰዎች ሞቱ</h2>


<p>ባለፈው እሁድ ታህሳስ 20 ቀን ከቀትር በኋላ በመቀሌ ከተማ በተፈጠረው የኃይማኖት አለመግባባት ፖሊስና ሠላማዊ ሕዝብ ተጋጭተው ሁለት ወጣቶች በተተኮሱባቸው ጥይት መሞታቸውን ታማኝ ምንጮች በተለይ ለአስኳል ጋዜጣ ዝግጅት ክፍል አስታወቁ።</p>

<p>በመቀሌ ከተማ ለአምስት ቀናት ሲካሄድ በሰነበተው የትግራይ ክልል ም/ቤት ዓመታዊ ጉባኤ ባለፈው እሁድ መጠናቀቁ ሲታወቅ ይህን ተከትሎ በዕለቱ ከቀኑ 7:00 ሰዓት በተፈጠረው ግጭት ከሞቱት ሁለቱ ወጣዎች በተጨማሪ በርካታ ወጣቶች ከባድና ቀላል የመቁሰል አደጋ ሊያጋጥማቸው ለጊዜው ቁጥራቸው በውል ያልታወቀ የከተማው ነዋሪዎች ተይዘው መታሰራቸውን በስፍራው የሚገኙት እነዚሁ ምንጮች አስታውቀዋል። </p>

<p>ግጭቱ የተነሳው በፖሊስና በኦርቶዶክስ ምዕመናን መካከል በተፈጠረ አለመጋባባት መሆኑህን ነዋሪዎቹ ይናገራሉ።</p>

<p>ከዓርብ ጀምሮ በመቀሌ ስታዲዮም ሲካሄድ የቆየው የፕሮቴስታንት እምነት ተከታዮች ስብሰባ እስከ እሁድ ዘልቆ ከስታዲየሙ የሚወጣው ድምፅ በአቅራቢያው በሚገኘው የቅዱስ ጊዮርጊስ ቤተክርስቲያን ውስጥ ሲካሄድ የነበረውን ሥርዓተ ቅዳሴ ማስተጓጐሉን ለማወቅ ችለናል።</p>

<p>ጥንታዊው የኢትዮጵያ ኦርቶዶክስ ቤተክርስቲያን ሥርዓተ ቅዳሴ ያለአግባባ መረበሹ ያበሳጫቸው የኦርቶዶክስ ምዕመናን በስታዲየሙ ውስጥ የነበሩት ፕሮቴስታንት እንድነት ተከታዮች ሥርዓት እንዲይዙ በሰላማዊ መንገድ ያቀረቡት ጥያቄ የተሳሳተ ትርጉም ተሰጥቶች የስታዲየሙን ዙሪያ ሲጠብቁ የነበሩ የከተማዋ ፓሊሦች በኦርቶዶድስ ምዕመናን ላይ ተኩስ ከፍተው አንድ ወጣት መሰዋቱን የከተማዋ ነዋሪዎች በተለይ ለአስኳል ጋዜጣ ገልፀዋል።</p>

<p>ከዚህ በኋላ የወጣቱን ሬሳ ከመንገድ ላይ እናነሳለን ያሉ ፖሊሶች ከምዕመናን ጠንካራ ተቃውሞ ገጥሟቸው እንደነበር ለማወቅ ተችሏል። ምዕመናኑ ያቀረቡት ተቃውሞ ሬሳውን ጋዜጠኞች መጥተው ፊልም ሳያነሱም" የሚል እንደነበርና ፖሊሶቹ ሌላ አንድ ወጣት መሰዋቱን የከተማዋ ነዋሪዎች ገልፀዋ። በአንፃሩ የፕሮቴስታንት እምነት ተከታዮች በሰላም ወደቤታቸው መግባታቸውን ለማወቅ ተችሏል። ጥንታዊቷን የኢትዮጵያ ኦርቶዶክስ ቤተክርስቲያን ለማዳከም ከኢትዮጵያ ውጭ ያሉ ባዕዶች ከፍተኛ ፍላጐት እንዳላቸውና ይህንንም ፍላጐት ተግባራዊ ለማድረግ ከፍተኛ ገንዘብ እንደመደቡ የኢትዮጵያ ኦርቶዶክስ ቤተክርስቲያን ምዕመናን ይናገራሉ።</p>


<p class="align-center"><a href="/Gazettas/Askwal/info/Askwal.sera.html">ከአስኳል ታህሳስ 22 ቀን 1995</a></p>

</body>
</html>	














