<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአየር መንገድ ቡድን ተበተነ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የአየር መንገድ ቡድን ተበተነ</h1>


<p>በቀጣዩ ዓመት ወደዋናው ፕሪምየር ሊግ ለማለፍ ሰሞኑን ከ4ቱ ቡድኖች ጋር ሲፋለም የነበረው የአየር መንገድ ቡድን የመጨረሻውን ጨዋታ ከጉና ጋር አድርጐ 2ለ0 በመሸነፍ እዛው ብሔራዊ ሊግ ለመቆየት ተገዷል። ቡድኑ ከትናንት በስቲያ እሁድም በጥሎ ማለፍ ውድድር ከኒያላ ጋር በአ/አ ስታዲየም ተገናኝቶ 4ለ1 በሆነ ሰፊ ውጤት ተሸንፎ ከውድድሩ በጊዜ ተሰናብቷል። የክለቡ መራር አባላት (ኮሚቴዎቹ) በደረሰባቸው ሽንፈት እጅግ ተበሳጩ የእግር ኳስ ቡድኑን ትናንት ከካምፕ አስወጥተው ወደየቤታቸው በትነዋቸዋል። ክለቡ ሁሉንም ተጫዋች ከካምፕ እንዲወጡ በማዘዙ የተነሳ የክፍለ ሀገር ልጆችም ሳይቀሩ ጓዛቸውን ጠቅልለው ካምፑን ለቀዋል። ኮሚቴዎቹ በተለይ በኒያላ ከተሸነፉ በኋላ ክፉኛ ማዘናቸው ተሰምቷል። እንዲያውም በዕለቱ ተጫዋቾቹ ያዩት እንቅስቃሴ ከአቅም በታች የሆነና ሆን ብለው ለሌላ ክለብ እንደሸጧቸው አድርገው ግምት መውሰዳቸውም ተሰምቷል። ለዚህም ይመስላል ከጨዋታው በኋላ "ሸጣችሁናል" የሚል ቅሬታቸውን ለተጫዋቾቹ የገለጹት። ተጨዋቾቹ ለክለቡ የፈረሙት እስከ ሰኔ 30 ቀን ድረስ ስለሆነ ለመጪዎቹ 4 ወራቶች ያለምንም ሥራ ለመቀመጥ ይገደዳሉ ማለት ነው። </p>

<p>ውድድራቸውን በማጠናቀቃቸው ግን የተለያዩ ፕሪምየር ሊግ ተወዳዳሪ ክለቦች በውሰት እንዲጫወቱላቸው ቢያንስ ከ8 ያላነሱ ተጫዋቾችን ጠይቀው አየር መንገድ ግን "አሻፈረኝ" በማለት መከልከሉ ታውቋል። በውሰት ሌላ ክለብ ከፈለጓቸው ልጆች ውስጥ በብዛት ቀዳሚውን ስፍራ የያዘው አንጋፋው ቅ/ጊዮርጊስ ነው። ጊዮርጊስ 4 ተጫዋቾችን በጥብቅ ፈልጓል። ከጊዮርጊስ ሌላ መድን ፣ባንክ ብ/ሰላም ትራንስና፣ ኤልፓም፣ ተጫዋቾቹን ተፈላጊነታቸው በየክለቡ እንዲህ ቢሰፋም ክለቡ ግን "ማንም ሰው የትም ሄዶ መጫወት አይችልም" በማለት ከልክለዋቸዋል። ተጫዋቾቹ በውሰት ሄደው ሲጫወቱ በወር ከ1500-2500 ብር ድረስ ያገኙ እንደነበር ለማወቅ ተችሏል።</p>

<p>አየር መንገድ ቡድኑን ትናንት ሲበትን የያዝነውን ወር (የመጋቢት) ደሞዝ እንዳልከፈላቸውም ታውቋል። ሌላው ቢቀር ኮሚቴው ተጫዋቾቹን ግቢውን ለቃችሁ ውጡልን አለን እንጂ መቼ ተመልሰው መምጣት እንዳለባቸው የተናገረው ነገር የለም። ከሁሉም በተለይ ደሞዝ ሳይወስዱ የተባረሩት የክ/ሀገር ልጆች ማደሪያ አጥተው ችግር ላይ ሊወድቁ እንደሚችሉ ጥቆማዎች ያሳያሉ። ቡድኑ ወደፕሪምየር ሊግ ለማለፍ የሚያደርገውን ጉዞ በሽንፈት ከጨረሰ በኋላ የድርጅቱ ሠራተኞችን በንዴት "ቡድኑ መፍረስ አለበት" የሚል አቅም ይዘው እንደነበር ቀደም ሲል ለመግለፅ ተሞክሯል። ምናልባት የማፍረሱን ተግባር ሊገፋበት ሳይሆን እንደማይቀር ይገመታል። በአሁኑ ሰዓት አብዛኞቹን ተጫዋቾች ከላይ በተጠቀሰው ሁኔታ በርካታ ክለቦች ሊወስዷቸው ቢፈልጉም ክለቡ ግን ሊለቃቸው ፈቃደኛ የሆነ አይመስልም። እነዚ ላይ ክለቡ ትልቅ ስህተት እንደሰራ ያሳያል።ምክንያቱም ተጫዋቾቹ ያለ ውድድር ካምፕ ውስጥ፣ ወይም በየቤታቸው መቀመጣቸው ለክለቡ ምንም የሚጠቅመው ነገር ስለሌለ ቢያንስ በውሰት ሌላ ጋር ሄደው እንዲጫወቱ ቢፈቀድላቸው መልካም ይመስለናል። ደሞወዝ ከልክለው ስልጣናቸውን ማሳየታቸው ተገቢ ስላልሆነ ሁኔታውን በበጐ መልኩ አይተው ቢለቋቸው የተሻለ ይመስለናል።</p>


<p class="align-center"><a href="/Gazettas/Askwal/info/Askwal.sera.html">ከአስኳል መጋቢት 16 ቀን 1995</a></p>

</body>
</html>	














