<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"የትግራይ የኢኮኖሚ ዕድገት በጣም ቀዝቅዟል" ዶ/ር ሰለሞን</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">"የትግራይ የኢኮኖሚ ዕድገት በጣም ቀዝቅዟል" ዶ/ር ሰለሞን</h1>


<p>ፋይናንሻል ታይምስ በመባል የሚታወቀው ዕውቅ ጋዜጣ በኢትዮጵያ ላይ ባወጣው ልዩ ዘገባ በመቀሌ የሚገኘው ግዙፉ የመሶበ ሲሚንቶ ፋብሪካ ከአቅሙ በታች ነው የሚያመርተው አለ።</p>

<p>እንደ ፋይናንሻል ታይምስ ከሆነ በመቀሌ የሚገኘው የመሶቦ ሲሚንቶ ፋብሪካ በጣም ግዙፍ ከመሆኑ የተነሳ የሚታየው በጣም በርቀት ነው።</p>

<p>ከመሰቦ ሲሚንቶ ፋብሪካ ሌላ በመቀሌ የሚገኘው ዘመናዊ የአክሱም ሆቴል የውጭ እንግዶች ለማስተናገድ በሩን ከፍቶ የሚገኝ ሲሆን ደንበኛ እጦት ባዶውን ለመሆን ተገዷል።</p>

<p>ከመሶቦ ሲሚንቶ ፋብሪካ ሌላ በትግራይ የተገነቡት ኢንዱስትሪዎች ለምርቶቻቸው ገዢ ስላላገኙ ከአቅማቸው በታች ለማምረት ተገደዋል ሲል ፋይናንሻል ታይምስ ዘግቧል።</p>

<p>ከኤርትራ ጋር በተደረገው ጦርነት ሳቢያ ኢትዮጵያ የምፅዋንና የአሰብን ወደቦች ለመጠቀም ባለመቻሏ ትግራይ የምታመርታቸውን ኢንዱስትሪ ዕቃዎች በቀላሉ ወደ ውጭ የምትልክባቸው በር ተዘግቷል ሲል ጋዜጣው ዘግቧል።</p>

<p>"ትግራይ ውስጥ ኢንቨስትመንትን ለማበረታታ ምፅዋ ወደብ አለላችሁ ብንል ጥሩ ነበር። አሁን ግን በቅርብ የሚገኘው ወደብ ጅቡቲ ነው ለማለት ተገደናል። ባለፉት አራት ዓመታት በትግራይ የኢኮኖሚ ዕድገት በጣም ቀዝቅዟል።አሁን ትንሽ እያንሰራራ ነው" በማለት የክልሉ ም/ቤት አፈጉባኤ የሆኑት ሰለሞን እንቋይ ለጋዜጣው አስተያየታቸውን ሰጥተዋል። </p>

<p>ከኢትዮጵያ ንግድ ባንክ የባንኩንና የሀገሪቱ ህግ ባልጠበቀ መንገድ በተገኘ "ብድር" በትግራይ የተቋቋሙት ፋብሪካዎች በቂ ጥናት ሳይደረግባቸው የተቋቋሙ በመሆኑ በአሁኑ ሰዓት ከፍተኛ ችግር ላይ ወድቀው ይገኛሉ።</p>

<p>ፋብሪካዎቹን ትርፋማ ለማድረግ ከቻይናና ከፓኪስታን አስተዳዳሪዎች እንዲመጡ የተደረገ ቢሆንም፣ ቻይናዊያኑ ከአቅማችን በላይ ነው ብለው መሄዳቸውን የውስጥ አዋቂ ምንጮች ይናገራሉ።</p>

<p>ሕወሓት በቅርቡ ባደረገው ስብሰባ ስብሃት ነጋን ከፋብሪካዎቹ የቦርዱ ሰብሳቢነት አንስቶ በአቶ ስዩም መስፍን መተካቱ ይታወሳል። አቶ ስዩም መስፍን በተለያዩ ስፍራዎች የተወጠሩ በመሆናቸው ፋብሪካዎቹ ጥሩ አመራር አይኖራቸውም እየተባለ ነው።</p>


<p class="align-center"><a href="/Gazettas/Askwal/info/Askwal.sera.html">ከአስኳል መስከረም 28 ቀን 1995</a></p>

</body>
</html>	














