<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢትዮጵያዊያን በእስራኤል ሀገር አልተመቻቸውም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢትዮጵያዊያን በእስራኤል ሀገር አልተመቻቸውም</h1>


<p>በዘር አማራ በዕምነት የጁዴይዝም (ኦሪት) ተከታታይ የሆኑ ኢትዮጵያውያን በእስራኤል ሀገር ጥሩ ሕይወት እንዳልገጠማቸው አንድ የውጪ ጋዜታ ዘገባ ገለፀ።</p>

<p>ዘገባው እንዲህ ብሏል "ይሪሽሊዚዮን ከንቲባ የሆነው ማሾ አሪሽስ ለምሳሌ ወደ ክልሌ ጥቁሮች እንዳይመጡብኝ የቦታውን ዋጋም ሆነ የትምህርት ደረጃ እንዳይጐዳብኝ በሚል ቤተ-እስራኤሎች በክልሉ እንዳይገቡ መቃወሙ ተዘግቧል። ሀባስ የተባለው አክራሪ የአሁዶች ቡድን ደግሞ ቤተ-እስራኤሎች አይሁዳዊ መሆናቸውን ካለመቀበሉም ሌላ፣ ለሚያካሂደው አፀደ ህፃናት የቤተ-እስራኤል ልጆችን አይቀበልም። በወጣት ቤተ-እስራኤላዊያን ዘንድም ከዚህ በፊት የማይታወቁና የማይታዩ የወንጀል ስምሪት፣ አደንዛዥ ዕፅ መጠቀም፣ ቤንዚን ማሽተት ተስፋፍቶ መገኘቱ ተዘግቧል።</p>

<p>በእስራኤል የሚገኙ ቤተ-እስራኤሎች የኑሮ ሁኔታ ከጊዜ ወደ ጊዜ እየተበላሸና አሳሳቢ እየሆነ መምጣቱን በኒዮርክ ተቀማጭ የሆነ ኢሻም አይዲ የተባለ አይሁድ ጋዜጠኛ ባለፈው ሳምንት ይፋ ባደረገው ፅሁፍ አጋለጠ።</p>

<p>ቤተ-እስራኤላዊያኑ ባለፈው የፈረንጆች አቆጣጠር 1984 እና 1991 የሙሴና የሰለሞን በተባሉ ዘመቻዎች ከኢትዮጵያ የተጓጓዙ ሲሆን፣ ይህንን በስራ ለማዋል እስራኤል ከፈለች የተባለው ብዙ ሚሊዮን ብር በማን እጅ እንደገባ አልታወቀም። ኢሻም አይዲ እንዳቀረበው ዘገባ ከሆነ በአሁኑ ጊዜ የመጨረሻ ደሃ እስራኤላዊያን ከኢትዮጵያ የሄዱ ቤተ-እስራእላዊያን ናቸው። ትምህርት ቤት ከገቡት ቤት-እስራኤላዊያን ውስጥ 26 በመቶ ትምህርት ለማቋረጥ ተገድደዋል። ብዙዎቹ ቤተ-እስራኤሎች በሚኖሩበት አካባቢ አሁን የስደተኞች ሰፈሮችን ማንም ዞር ብሎ የሚያያቸው የድሃ መኖሪያ ሰፈሮች ናቸው። 77 የሚሆኑት ለአቅመ አዳምና ለአቅመ ሄዋን የደረሱ ቤተ-እስራኤሎች ሥራ አጥ ናቸው። 72 በመቶ የሚሆኑት ህፃናት ቤተሰቦቻቸው ከድህነት ጠርዥ በታች በሆነ ሁኔታ የሚኖሩ ናቸው። ወደ እስራኤል ከደረሱ ጀምሮ እስካሁን በከተሞች ጠርዥ በተንቀሳቃሽ ቤቶች ውስጥ የሚኖሩት ብዙዎቹ ሲሆኑ፣ እነኚህ በሌሎች ነጮች እስራኤላዊያን ኋላ ቀር ወይም ያልሰለጠነ በመባል የሚሰደቡበት ቤተ-እስራኤሎች ወደ ከተማ ገብተው እዳይኖሩ እገዳ እንዳለም ለማወቅ ተችሏል።</p>

<p>የሪዝ ሊዚዮን ከንቲባ የሆነው ማሾ አሪሽስ ለምሳሌ ወደ ክልሌ ጥቁሮች እንዳይመጡብኝ የቦታውን ዋጋም ሆነ የትምህርት ደረጃ እንዳይጐዳብኝ በሚል ቤተ-እስራኤሎች በክልሉ እንዳይገቡ መቃወሙ ተዘግቧል። ሀባስ የተባለው አክራሪ የአይሁዶች ቡድን ደግሞ ቤተ-እስራኤል ልጆችን አይቀበልም። በወጣት ቤተ-እስራኤላዊያን ዘንድም ከዚህ በፊት የማይታወቁና የማይታዩ የወንጀል ስምሪት፣ አደንዣዥ ዕፅ መጠቀም፣ ቤንዚል ማሽተት ተስፋፍቶ መገኘቱ ተዘግቧል።</p>

<p>በህብረተሰቡ ዘንድ በዘር ልዩነት ተጠቂ የሆኑት ቤተ-እስራኤሎች በወታደርነት ቀጥሮ ቀውስ በበዛበት በፍልስጤሞች አካባቢ ማሰማራትም የተለመደ ሆኖ ሳለ፣ በሰራዊቱ ውስጥም ወታደሮቹ የዘር ልዩነት እንደሚደረግባቸው ታውቋል።</p>

<p>ቤተ-እስራኤሎቹ እስካሁን መብታቸው ለማስከበር በፖለቲካ ተደራጅተው አለመገኘታቸውን ጋዜጠኛው ሲዘግብ፣ ከጥቂት ዓመታት በፊት የቤተ-እስራኤላዊያኖች ደም በኤድስ የተበከለ ነው ተብሎ የለገሱት ደም መደፋቱ ሲታወቅ ግን ሰፊ የተቃውሞ ሰልፍ ማድረጋቸው ይታወቃል።</p>


<p class="align-center"><a href="/Gazettas/Askwal/info/Askwal.sera.html">ከአስኳል መስከረም 21 ቀን 1995</a></p>

</body>
</html>	














