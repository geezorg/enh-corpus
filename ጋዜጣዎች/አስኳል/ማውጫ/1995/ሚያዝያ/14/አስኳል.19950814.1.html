<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢሳያስ አፈወርቂ ትላንት ጋዜጣዊ መግለጫ ሰጡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢሳያስ አፈወርቂ ትላንት ጋዜጣዊ መግለጫ ሰጡ</h1>


<p>ኢሳይያስ አፈወርቂ ከሻዕቢያ ድምፅ ጋር ቃለምልልስ አደረጉ። ኢሳይያስ አፈወርቅ የሄጉን ውሳኔ አስመልክተው ሲናገሩ "በምንም ዓይነት መልኩ አይቀየርም፣ አይቀለበስም፣ አይለወጥም" በማለት ኢትዮጵያ ውሳኔው እንዲቀየር ያቀረበችውን ሃሳብ ተቃውመዋል። ኢሳይያስ እንዲህ ብለዋል "በእኛ በኩል ለጠበቆቻችን ከከፈልነው ገንዘብ ውጭ ለፖለቲካ ጠቀሜታም ሆነ ለሌላ ሌላ አላስፈላጊ ሥራ የመደብነው አንዲትም ሳንቲም አልነበረችንም። በወያኔ በኩል ግን ከፍተኛ ወጪ ተደርጓል። ጠበቆችን ለመቅጠር፣ ዳኞች ለመደለል ያልተደረገ ሙከራ አልነበረም። ሁኔታውን በጥሞና ለተከታተለው ከውሳኔው አስቀድሞና ከውሳንኔው በኋላ፣ የነበረውን ሁኔታ ላስታወሰ ወያኔ እሱ በሚፈልገው መንገድ ጉዳዪ እልባት እንዳገኘ አድርጐ ያሰራጨው ፕሮፖጋንዳ በቀላሉ የሚታለፍና የሚታይ አልነበረም። ለምን ቢባል፣ እንኳን የራስን የሌላውን የማስገኘት ብቃት ያላቸው ጠበቆችንም ቀጥረናል ሲባል የነበረበት ጊዜ እሩቅ አልነበረም። ለመሆኑ የወያኔ ጠበቆች ምን አይነት መለኮታዊ ኃይል የታደሉ ይሆን? የሚል ጥያቄዎችን ያስነሳል። ኤርትራ ያሰማራቻቸው ጠበቆች ምን ችግር ነበረባቸው? ማለትም የግድ ይላል። ውሳኔው ይፋ የሚሆንበትን ሚያዚያ 13/2002 ከመድረሱ ሁለትና ሶስት ቀናት በፊትም የነበረው አስረሽ ምችው የነጋሪት ጉስማ የሚረሳ አይደለም።ብይኑ ይፋ እንደሆነም የነበረው ቡራ ከረዩ እንደዚሁ ሊሰመርበት ይገባል። በጣም የሚገርመው ባድመ የኢትዮጵያ ሉዓላዊ መሬት ናት ተብሎም ነበር። ለመሆኑ ይህ ሁሉ ድፍረት፣ ይህ ሁሉ ዓይን ያወጣ አካሄድ ከበስተኋላው ምን የያዘው ነገር፣ ምን የቋጠረው ነገር ነበር። ከውሳኔው በኋላስ የታየው በራስ የመተማመን መንፈስ ከምንስ የመነጨ ነበር? ውሳኔውን በሚገባ ሳያዳምጡና ሳያጣጥሙ፣ በመረጃም ሳያጣቅሱ ህዝብ ፊት ቀርቦ ልክ እንደ አቦጊዳ ሄውዞ ማነብነቡ ምን ተይዞ? የወያኔው ቡድን በዳኞች ሥራ ላይ ጫና ለማሳደር የተጠቀመበት አካሄድም ሆነ፣ ሎቢ ለሚያደርጉለት የውጭ ሀገር ኩባንያዎች የከሰከሰው በሚሊዮኖች የሚቆጠር ዶላር የፍድር ሂደት ላይ ጫና በሚፈጥርበት መልኩ የተዶለተበት እንደነበር መናገሩ አይከብድ። ወያኔ የፍርዱ ሂደት እስኪጠናቀቅ ድረስ የኢትዮጵያን ህዝብ ሀብት ተጫውቶበታል።" እንዲሁም እንዲህ ብለዋል "ውሳኔው የሚለወጥ ከሆነማ የዓሣ ህግ ሆነ። ለነገሩ ዓሣም የራሱ ህግ አለው። እንዳሻህ ሁን የሚል ህግ የለም። ዛሬ በምንገኝበ 21ኛው ክፍለ ዘመን ይህንኑ ውሳኔ የሚቀየር ኃይል ከቶ የለም።"</p>

<p>ይህ በእንዲህ እንዳለ ጠ/ሚ/ር መለስ ዜናዊ ለተባበሩት መንግሥታት ድርጅት ዋና ፀሐፊ ለሚስተር ኮፊ አናን ደብዳቤ ላኩ። በደብዳቤውም የድንበር ኮሚሽኑ ውሳኔ እንዲሻር ተማፅነዋል። የድንበር ኮሚሽኑ ግን በምሥራቅ ግንባር የድንበር ማካለል ቅኝቱን በሚቀጥሉት ጥቂት ቀናት እንደሚጨርስ የሚጠቅስ ሲሆን፣ ውጤቱንም ለሁለቱም ሀገሮች እንደሚሰጥ ይጠበቃል።</p>



<p class="align-center"><a href="/Gazettas/Askwal/info/Askwal.sera.html">ከአስኳል ሚያዚያ 14 ቀን 1995</a></p>

</body>
</html>	














