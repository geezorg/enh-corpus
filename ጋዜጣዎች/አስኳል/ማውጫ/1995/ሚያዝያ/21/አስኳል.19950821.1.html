<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"ኢትዮጵያ አሜሪካን መደገፏ በጣሙን ድፍረት የተመላው አቋም ነው"</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">"ኢትዮጵያ አሜሪካን መደገፏ በጣሙን ድፍረት የተመላው አቋም ነው"</h2>


<p>በኢትዮጵያ የኩዌት አምባሳደር የሆኑት አብዱላዚዝ ኤ አል -ዱዋይዥ ከእንግሊዝኛው ሪፖርተር ጋዜጣ ጋር ባደረጉት ቃለምልልስ "ኢትዮጵያ አሜሪካን መደገፏ በጣሙን ድፍረት የተመላው አቋም ነው" አሉ።</p>

<p>አምባሳደሩ እንዲህ ብለዋል "አሜሪካ ይህንን አገዛዝ በኃይል ማስወገዷ ለኢራቅ ህዝብም ሆነ ለክልሉ የሚበጅ ነው። ይህ የኢትዮጵያ አቋም ደግሞ በእኛ ወግና አዎንታዊ ምልከታ የሚኖረው ሲሆን፣ ሙሉ በሙሉ ከፖለቲካ የራቀና ሰብዓዊነት የተላበሰ አቋም ነው ብለንም እናስባለን።" </p>

<p>ኢትዮጵያ ልክ እንደ እርስዎ መንግሥት ተመሳሳይ አቋም በመውሰድ ግልፅ በሆነ መንገድ የጥምረቱ ኃይሎች በኢራቅ ላይ የከፈቱትን ጦርነት ደግፋለች። ይህ አካሄድ ሀገርዎ ከኢትዮጵያ ጋር ያላትን የትብብር ዘዴ ይቀይረዋል ይላሉ ተብለው ለተጠየቁት ሲመልሱ ገና ከጅምሩ ኢትዮጵያ ሃገራችን በኢራቅ በተወረረችበት ወቅት ከኩዌይት ጐን በመሰለፏ ከኢትዮጵያ ጋር ጥሩ ወዳጅነት አለን ማለት አለብኝ።ኢትዮጵያ የኩዌትን ተጋድሎ ከደገፉት የመጀመሪያዎቹ ሀገሮች መካከል አንዷ ናት። ለዚህም ደግሞ ጥልቅ ምስጋናችንንና ማረጋገጫንን ለኢትዮጵያ መስጠት እንፈልጋለን። አዲሱ አገዛዝ ኢትዮጵያ ውስጥ ሲመጣ በአፍሪካ ቀንድ አካባቢ በጣም ጥሩ ወዳጅ ሀገር ማግኘታችንን በእውን ተረድተናል። ምናልባት ግንኙነታችን ዘግይቶ የጀመረ ቢመስልም፣ ጥልቅና ጠንካራ በሆነ መልኩ ነው የጀመረው። የሆኖ ሆኖ ምንም እንኳን ነፃ የወጣነው ከዛሬ አስራ ሁለ ዓመት በፊት ቢሆንም፣ ሁሉ በጭንቀት፣ በፍጥጫ እና በጥርጣሬ ውስጥ ነበር የምንኖረው። ይህ ደግሞ በሁሉም ነገር ላይ ተፅዕኖ አሳድሮብናል። ማንኛውም አይነት አዎንታዊ አመለካከትም ሆነ ሀሳብ ላለው ወገን ደግሞ ሁሌ አይናችንና ጆሮአችንን እንደከፈትን ሲሆን፣ ለዚህም ምክንያታችን የኩዌይት መንግሥትም ሆነ ህዝብ በወቅቱ የክልሉ ችግር መፍትሄ የሚያገኘው የሳዳም ሁሴን አገዛዝ ከኢራቅ ሲወጣ ብቻ ነው የሚል አመለካከት ስለነበረው ነው። ኢራቅ በምንም መልኩ መደራደር አትፈልግም ነበር። ምንም እንኳ አንዳንድ የዓረብ ሀገራት ጦርነቱን ቢቃወሙም፣ ሁሉም ግን የሳዳም ተቃዋሚ ነበሩ። በሀገር ውስጥ ያሉትና የሌሉ ኢራቃውያንም እንዲሁ አገዛዝ ለማሻሻልም ሆነ ለማደስ ምንም ማድረግ አንችልም የሚል እምነት አድሮባቸዋል። በሌላ በኩል ደግሞ የኢትዮጵያ ባለሥልጣናት ሁለ ያዳምጡንና ያደረብንን ፍራቻ እና አገዛዙ መገርሰስ አለበት የሚለው እምነታችንን በሚገባ ተረድተውልናል። ኢትዮጵያ ከጥምረቱ ኃይል ጋር መቀላቀሏ በጣሙን ድፍረት የተሞላው አቋም ነው። በጣም ድንቅ አቋም ሲሆን፣ የመፃኢው ዓለማችን ካርታም ጭምር ነው ብዬ አስባለሁ። ለአጭር ጊዜ ትርፍ ተብሎ የተደረገ ሳይሆን፣ ኢትዮጵያ ከምዕራቡ ዓለም በተለይም ከአሜሪካ ጋር ያላትን ግንኙነት ለማሻሻል በመፈለጓ የተደረገ ስትራቴጂካዊ አቋም ነው። ዓለማችን ባለችበት በአሁኑ የግሎባይላይዜሽን ሂደት ውስጥ የትኛውም ሀገር ከእንዲህ አይነቱ አገዛዝ ጋር ስላለው ግንኙነት ግልፅ መሆን ይኖርበታል። እንዲህ አይነቱ አገዛዝ በስልጣን ለመቆየት ብዙም ተስፋ የለውም። ዓለማችን በሳዳም የሃፍረት ሸማ መከናነቧን ተመልክተናል። አሜሪካም በአካባቢው ትልቅ ፍላጐት አላት ብለን የምናምን ሲሆን ከነኝህም መሃል አንዷ ኢራቅ ናት። ስለዚህም አሜሪካ ይህንን አገዛዝ በኃይል ማስወገዷ ለኢራቅ ህዝብም ሆነ ለክልሉ የሚበጅ ነው። ይህ የኢትዮጵያ አቋም ደግሞ በእኛ ወግና አዎንታዊ ምልከታ የሚኖረው ሲሆን፣ ሙሉ በሙሉ ከፖለቲካ የራቀና ሰብዓዊነት የተላበሰ አቋም ነው ብለንም እናስባለን ብለዋል።</p>


<p class="align-center"><a href="/Gazettas/Askwal/info/Askwal.sera.html">ከአስኳል ሚያዚያ 21 ቀን 1995</a></p>

</body>
</html>	














