<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ቅ/ጊዮርጊስ 2 ለ 1 ተሸነፈ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ቅ/ጊዮርጊስ 2 ለ 1 ተሸነፈ</h1>


<p>ከ12 ሀገሮች በተውጣጡ ክለቦች በኡጋንዳ አዘጋጅነት የሚካሄድው በዘንድሮው የሴካፋ ውድድር ቅ/ጊዮርጊስ 2 ለ1 ተሸነፈ። በዚህ ውድድር ላይ ሀገራችንን ወክሎ የሚካፈለው የቅ/ጊዮርጊስ ቡድን ባለፈው ቅዳሜ ደማቅ አሸኛኘት ተደርጐለታል ወደተጠቀሰው ስፍራ በሯል። </p>

<p>በሽኘት ፕሮግራሙ ላይ ስፖርት ማህበሩ የሥራ አመራር ቦርድ አባላት ጥሪ የተደረገላቸው እንግዶችን የክለቡ ደጋፊዎች ተገኝተዋል። በፕሮግራሙ ላይ የቦርዱ ሊቀመንበር አቶ አብነት ገ/መስቀል ደጋፊዎቹና የማህበሩ ቦርድ ወደ ኡጋንዳ ከተኋዘው ቡድን የሚጠብቁት አንደኝነትን ብቻ ነው ብለዋል።</p>

<p> አቶ አብነት አያይዘውም "...ከአ/አ ከተነሳችሁበት ጊዜ አንስቶ ጤንነታችሁን በመጠበቅ አላማችሁ፣ ሃሳባችሁና፣ ትኩረታችሁን፣ ማሳረፍ የሚገባችሁ ዋንጫ በማግኘት ላይ መሆን አለበት የሚል አስተያየት ሰጥተዋል።</p>

<p>ቡድኑ በውጤት ከተመለሰም አቀባበሉ ከሽኝቱ በላይ የደመቀና የሽልማቱም መጠንእንደሚጨምር ተገልጿል ቡድኑ ለኢንተርናሽናል ጌም ከዚህ በፊት ወደ ውጭ ሲሄዱ አበል የሚሰጣቸው 12 ዶላር ነበር።(ለ1 ቀን ማለት ነው) ባሁኑ ግን ተሻሽሎ ወደ 20 ዶላር ከፍ ሊል ችሏል። በሀገር ውስጥ ውድድር አሞናል በማለት ከአሰላለፍ ውስጥ ራሻቸውን አግለለው የነበሩም አንዳንድ ተጫዋቾች አበሉ በመጨመሩ ድነናል በማለት ከቡድኑ ጋር መቀላቅቀላቸው ተሰምቷል በመሸኛ ሥነ ስርዓቱ ላይ ከአቶ አብነት በተጨማሪ በቅርቡ ብድኑን በዋና አሰልጣኝነት የተረከበው ኢንስትራክተር መንግስቱ ወረቱ በበኩሉ ዋንጫ ማገኝት ለጊዮርጊስ ተጫዋቾችና ደጋፊውች አዲስ ነገር እንዳልሆነ ጠቅሶ ለፕሮግራሙ አዘጋጆች ያለውን ምስጋና ገልጿል።</p>

<p>አያይዞም ቡድኑ ለዚህ ውድድር በቂ ዝግጅት ማድረጉንና ተጫዋቾቹም በጥሩ አቋምና በተሟላ ጤንነት ላይ እንደሚገኙ አስረድቷል። በዓሉ ላይ የተገኙ እንዳንድ የክለቡ ደጋፊዎች ቡድኑ የሴካፋን ዋንጫ በድል ወደሀገሩ መመለስ ከቻለ ከ2ሺ እስከ 50 ሺ ብር ድረስ ለመሸለም ቃል ገብተዋል።ጊዮርጊስ ኡጋንዳ ላይ የመጀመሪያውን ጨዋት ትናንት ከቀኑ 11 ሰዓት ናኪውቦ በመባል በሚጠራው ስታዲየም ውስጥ ከኡጋንዳው ኤክስፐርስ ጋር ተጫውቷል።</p>

<p>ቡድኑ ሀገር ውስጥ በተከታታይ ዋንጫ በመውሰድ ይታወቃል። እንደ አንጋፋነቱ ግን በኢንተርናሽናል ግን ያመጣው ውጤት የለም። ከሀገር ውስጥ አንበሳነት አልፎ በኢንተርናሽናል ጨዋታም የተሻለው ውጤት ለማምጣት ይመሰላል ዘንድሮ በርካታ ተጫዎቾችን ከባህር ማዶ እያሰመጣ ሲሞክር የታየው። አሁንም ለሴካፋ ውድድር ከኬንያ ያሰመጡትን ተጫዋች ለማሳለፍ ይዘውት ሄደዋል። በኢንተርናሽናል ግጥሚያ ጥሩ ውጤት ከብልጫ ጋር ማምጣት የሚቻለው እየተሰጠ ያለው ስልጠና እንዳልቻልን ታውቆ መፍትሄ ሲፈልግለት ብቻ ነው። አሁን በተያዘው ስልጠና ግን ውጤት መጠበቁ የዋህነት ይመስለናል።</p>

<p> ለዚህ ማረጋገጭው ደግሞያለፉትን 40 ዓመታ ወደኋላ መለሰ ብለን ማስታውሉ በቂ ነው።</p>


<p class="align-center"><a href="/Gazettas/Askwal/info/Askwal.sera.html">ከአስኳል ጥር 20 ቀን 1995</a></p>

</body>
</html>	














