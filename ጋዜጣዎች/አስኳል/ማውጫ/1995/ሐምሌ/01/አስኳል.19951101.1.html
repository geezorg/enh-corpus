<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>መምህራንን ከሥራ የማባረሩ ዘመቻ ከዘንድሮ ክረምት ይጀምራል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">መምህራንን ከሥራ የማባረሩ ዘመቻ ከዘንድሮ ክረምት ይጀምራል</h2>


<p>መለስ ዜናዊ ዓርብ ዕለት የዓመቱን አጠቃላይ የስራ ሪፖርት ማቅረባቸው ይታወሳል። ጠ/ሚሩ ያቀረቡት ሪፖርት በ30 ገጾች ላይ የሰፈረ ሲሆን፣ ምንም አይነት የፖሊሲ ማሻሻይ አመልካች ነገሮች ያልታየበት ሆኖ ታይቷል።</p>

<p>መለስ ዜናዊ በዘንድሮ ሪፖርታቸው ውስጥ ያተኮሩበት ዋናው ነገር ተቃዋሚዎችንና የመንግስት ሰራተኞች የማስፈራራት ተግባር ነው። መለስ ተቃዋሚዎችንና ሲቪል ሠራተኞችን የሚያስፈራራ ንግግር ያደረጉት በዝርዝር ሪፖርት ውስጥ ሳይሆን፣ በሪፖርቱ ላይ ለቀረቡት ጥያቄዎች በሰጡት ምላሽ ነው። እንደ መለስ ዜናዊ አባባል ማንኛውም የኢህአዴግን ፕሮግራም ተቀብሎ ተግባራዊ የማያደርግ ሰራተኛ በመንግስት መ/ቤት ውስጥ መቀጠል አይችልም። ስለዚህ በሚቀጥለው ጊዜያት እነዚህ ሰራተኞች ተለይተው ከታወቁ በኋላ፣ በመንግስት መ/ቤቶች ውስጥ የመመንጠር ሥራ ይከናወናል። ይህም ተግባር በክረምት ውስጥ በመምህራን ላይ የሚጀመር እንደሆነ ከመለስ ዜናዊ ንግግር ለማወቅ ተችሏል። ከመለስ ንግግር ቀደም ብሎ ሲወጡ በነበሩ ዘገባዎች በዘንድሮ ዓመት 127 ሺህ መምህራን ውስጥ ብዙዎቹ የሚሆኑት እንደሚባረሩ ያመለክት ነበር። የመለስ ዜናዊ ይፋ ንግግር ይህንን ሲወራ የነበረውን ጉዳይ ግልፅ አድርጐታል። ሌላው ደግሞ ነባር መምህራን ለረጅም ዓመታት ካገለገሉባቸው አካባቢዎች ወደተለያዩ የገጠር መንደሮች ተሰማርተው እንዲሰሩ ይደረጋል። መምህራኑ ይህንን ለመፈፀም ፈቃደኛ ካልሆኑ ከሥራቸው ይባረራሉ። በተለይም በአዲስ አበባ ከተማ ውጭ በሚገኙ የግብርና የቴክኒክና የሙያ ማሰልጠኛ ተቋማት ውስጥ ሲያስተምሩ የነበሩትን ነባር መምህራን ወደ ገጠር በመወርወር በምትካቸው ከውጭ ሀገር በውጭ ምንዛሪ መምህራን ቀጥሮ የማሰራት ሥራ ይከናወናል ተብሏል።</p>


<p class="align-center"><a href="/Gazettas/Askwal/info/Askwal.sera.html">ከአስኳል ሐምሌ 1 ቀን 1995</a></p>

</body>
</html>	














