<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሰገን ሆቴል በቦምብ ተመታ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ሰገን ሆቴል በቦምብ ተመታ</h2>


<p>በተለምዶ 22 ማዞሪያ ተብሎ በሚጠራው አካባቢ በሚገኘው ሰገን ሆቴል ላይ በተወረወረ ቦምብ 31 ሰዎች ቆሰሉ።</p>

<p>በ22 ማዞሪያ ላይ ከሚገኘው የትራፊክ መብራት ወደ መገናኛ በሚያስኬደው ዋና መንገድ ላይ የሚገኘው ሰገን ሆቴል ንብረትነቱ የአቶ ፍቅረስላሴ ካህሳይ ነው።</p>

<p>ቅዳሜ ምሽት በግምት 3:30 ላይ በተወረወረው ቦምብ የወደመው ንብረት ለግዜው በትክክል ባይታወቅም ከባድ ጉዳት መድረሱን ግን ግልፅ ነው። በሆቴሉ ላይ በተወረወረው ቦምብ ሳቢያ ከቆሰሉት 31 ሰዎች መካከል 5ቱ በፅኑ መቁሰላቸውን ለማወቅ ተችሏል። ቁስለኞቹ በጥቁር አንበሳና በዘውዲቱ ሆስፒታሎች ህክምና እየተደረገላቸው መሆኑን ለማወቅ ተችሏል።</p>


<p>በፖሊስ ኮሚሽን ምንጮች በዚህ ፍንዳታ ምክንያት በተለያዩ አካባቢ የሚገኙ የምሽት ክበብ ውስጥ በመዝናናት ላይ ያሉ ሰዎች መታሰራቸውን በወሎ ሰፈር አካባቢ የሚገኘውም "የሉካ ክበብ" ባለቤት አቶ መስፍን ከበደና ሠራተኞቻቸው በቁጥጥር ሥር ቅዳሜ ምሽት ከሌሊቱ 7 ሠዓት ጀምሮ መታሠራቸውን ለዜና ዴስክ ተጠቁመዋል።አብዛኞቹ እስረኞች በሚቀጥለው ቀን እሁድ በዋስ ተፈትተዋል። </p>


<p>በያዝነው ዓመት መስከረም 1 ዕለት መላ ሀገሪቷ አዲሱን አመት እየተቀበለች እያለች፣ ፒያሳ በሚገኘው ትግራይ ሆቴል ላይ በተጠመደ ፈንጂ ከፍተኛ አደጋ ደርሶ በርካታ ሰዎች የሞትና የመቁሰል አደጋ ደርሶባቸው እንደነበር ይታወሳል።</p>

<p>በትግራይ ሆቴል ላይ ፈንጂውን የጠመዱት ግለሰቦች ወዲያውኑ ያልተያዙ ሲሆን፣ በኋላ ላይ ግን በክትትል ማንነታቸው ተደርሶበት ተይዘዋል ሲል ፌዴራል ፖሊስ መግለፁ ይታወሳል። በጉዳዩ ዙሪያ የተያዙት የኦነግ አባላት መሆናቸውን በቴሌቪዥን ቀርበው ሲናገሩ የታየ ሲሆን፣ ኦነግ ግን ወዲያው በሰጠው ምላሽ "አባሎቹ አይደሉም" ማለቱ ይታወሳል። ወጣቶቹ በአሁኑ ሰዓት ፌዴራል ከፍተኛ ፍርድ ቤት እየተመላለሱ ጉዳያቸውን እየታየ ነው። ከወጣቶቹ መካከል አንድ የኤርትራ ዝርያ እንዳለው እናውቀዋለን የሚሉ ግለሰቦች ይናገራሉ።</p>

<p>በያዝነው ዓመት ከትግራይ ሆቴል ሌላ በሞያሌ ውስጥ ሁለት ጊዜ ሆቴሎች ላይ ቦምብ ተወርውሮ አደጋ መድረሱ ይታወሳል። በጉዳዩ ዙሪያ ተጠርጥረው ከተያዙት መካከል ኤርትራዊያን እንዳሉበት ይታወሳል። የአሜሪካው ፕሬዝዳንት ቡሽ በአፍሪካ እየተዘዋወሩ ሽብርተኝነትን እያወገዙ በሚገኙበት ሰዓት ይህ ጥቃት መፈፀሙ ኢህአዴግ ከሽብርተኞች ጋር ተናንቆ የሚገኝ ስለሚያስመስለው የዲፕሎማሲ ድል ሊያገኝበት ይችላል ሲሉ በጉዳዩ ዙሪያ ያነጋገርናቸው ታዛቢዎች ገልፀውልናል።</p>

<p>በጠ/ሚ/ሩ በአሁኑ ሰዓት እንግሊዝ ሀገር የሚገኙ ሲሆን፣ ወደኢትዮጵያ መቼ እንደሚመለሱ ግልፅ አይደለም።</p>


<p class="align-center"><a href="/Gazettas/Askwal/info/Askwal.sera.html">ከአስኳል ሐምሌ 8 ቀን 1995</a></p>

</body>
</html>	














