<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የቀድሞ የኢትዮጵያ ንግድ ባንክ ፕሬዝዳንት ጥላሁን አባይ ታመው ሆስፒታል ገቡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የቀድሞ የኢትዮጵያ ንግድ ባንክ ፕሬዝዳንት ጥላሁን አባይ ታመው ሆስፒታል ገቡ</h2>


<p>የቀድሞ የኢትዮጵያ ንግድ ባንክ ፕሬዝዳንት የሆኑት አቶ ጥላሁን አባይ እና አቶ አሰፋ አብሽሮ ታመው ሆስፒታል በመግባታቸው ትናንትና ጉዳያቸውን በያዘው የፌዴራሉ ከፍተኛ ፍ/ቤት 1ኛ ወንጀል ችሎት ሳይቀርቡ ቀሩ።</p>

<p>የፀረ ሙስና ኮሚሽን ዓቃቤ ህግ ክስ መስርቶባቸው በእስር ላይ የሚገኙት የኢትዮጵያ ንግድ ባንክ የሥራ ኃላፊዎች 24 ሲሆኑ በእነርሱ የክስ መዝገብም አንድ ነጋዴ አብረው ተወንጅለዋል። ፍርድ ቤቱ ትናንትና ቀጠሮ ይዞ የነበረው የምስክሮችን ቃለ ለመስማት ሲሆን፣ ተከሳሾቹ ባልተሟሉበት የምስክሮች ቃል ለመስማት ስለማይችል ጉዳዩን ለማየት ለሚቀጥለው ዓመት ጥቅምት ወር ቀጠሮ ይዟል።</p>

<p>አቶ ጥላሁን አባይ በአሁን ሰዓት ባደረባቸው ፅኑ ህመም በጥቁር አንበሳ ሆስፒታል ተኝተው በህክምና ላይ እንደሆኑና ሌላው ተከሳሽም አቶ አሰፋ አብሽሮ በህመም ምክንያት በፍርድ ቤቱ ሊገኙ እንዳልቻሉ ለፍርድ ቤቱ የሐኪም ማስረጃ ቀርቧል።</p>

<p>ይህ በእንዲህ እንዳለ ባለፈው ጊዜ በትግራይ ሆቴል ላይ ከደረሰው ፍንዳታ ጋር በተያያዘ በቁጥጥር ሥር የዋሉት ወጣቶች ሐምሌ 9 ቀን 1995 ዓ.ም በፌዴራል ከፍተኛ ፍ/ቤት ቀርበው የእምነት ክህደት ቃላቸውን ሰጡ።</p>

<p>መስከረም 1 ቀን 1995 ዓ.ም በትግራይ ሆቴል ላይ ከደረሰው የፈንጂ አደጋ ጋር በተያያዘ በቁጥጥር ስር የዋሉት የዘጠኝ ወጣቶች ድርጊቱን ስለመፈፀማቸው የእምነት ክህደት ቃላቸውን እንዲሰጡ በፌዴራል ከፍተኛ ፍ/ቤት ሁለተኛ ወንጀል ችሎት በቀረቡበት ወቅት "እኛ ስለተፈፀመው ድርጊት የምናውቀው ነገር የለም፤ ድርጊቱንም አልፈፀምንም" ሲሉ ቃላቸውን ሰጠዋል።</p>

<p>የፌዴራል ከፍተኛ ፍ/ቤት የዘጠኙንም ተከሳሾች የእምነት ክህደት ቃል ካደመጠ በኋላ፤ ዓቃቤ ህግ ለታህሳስ 14 ቀን 1996 ዓ.ም ያለውን ማስረጃዎች በሙሉ እንዲያቀርብ ተለዋጭ ቀጠሮ መስጠቱን ለማወቅ ተችሏል።</p>

<p>እነዚሁ ከፍንዳታው ጋር በተያያዘ በቁጥጥር ሥር የዋሉት ዘጠኝ ወጣቶች በአሁኑ ወቅት በአዲስ አበባ ወህኒ ቤት ታስረው ይገኛሉ።</p>


<p class="align-center"><a href="/Gazettas/Askwal/info/Askwal.sera.html">ከአስኳል ሐምሌ 15 ቀን 1995</a></p>

</body>
</html>	














