<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢዴፓ የተቃዋሚዎችን ህብረት ተቀላቀለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢዴፓ የተቃዋሚዎችን ህብረት ተቀላቀለ</h1>



<p>ላለፉት 11 ዓመታት የኢትዮጵያ ሕዝብ ሲመኘውና ሲጓጓለት የቆየው የተቃዋሚዎች ህብረት ባሁኑ ወቅት ከብዙ ጊዜ ውጣ ውረድ በኋላ ስር በሰደደና ተስፋ በሚሰጥ አኳኋን የህብረት አቅጣጫ በመያዝ ላይ በመሆኑ የኢትዮጵያን መዳን የሚፈልገው ዜጋ ሁሉ ደስታውን እየገለፀ ይገኛል።</p>

<p>የተስፋ ብርሃን በመፈንጠቅ አመቺ ጊዜ በመሆኑ ይህ የተጀመረው እንቅስቃሴ ሊያስደስት ይችላል። ሕዝቡ ሊደሰት የቻለበት ተቃዋሚ ድርጅቶች ካለፈው ድክመታቸው በመነሳት ዛሬ የጀመሩት የህብረት እንቅስቃሴ ለየት ባለ መልኩ ሂደቱን ቀጥሏል የድርጅቶቹ ብዛት ይዘትና ጥንካሬን ያካተተና ከፍተኛ ግምት የሚሰጠው ጭምር ነው። </p>

<p>በመገናኛ ብዙሃን እንደተገለፀው እስካሁን ድረስ ከ11 በላይ የሆኑ ድርጅቶች በህብረቱ ውስጥ መካተታቸው ተገልጿል። አሁን በመጨረሻም የኢትዮጵያዊና ዲሞክራሲያዊ ፓርቲ (ኢዴጋን) በህብረቱ እንቅስቃሴ እንደገባ ተገልጿል።</p>

<p>በዚህ የህብረት እንቅስቃሴ ሂደት ውስጥ የሚገቡት ድርጅቶች በየጊዜው እየጨመረ መምጣት ሕዝቡ ሲያስደስተው ወያኔ ግን ሳያስደነግጠው አልቀረም።</p>

<p>እነዚህን በአንድ የህብረት እንቅስቃሴ ሂደት የተካፈሉት ድርጅቶች ያላቸው ድርጅታዊ ተፈጥሮ፣ይዘት፣አደረጃጀት ዓላማና የትግል ስልት ስንመለከት እንደ ሀገሪቱ ኢትዮጵያ መልክ የተለያየ መሆኑ ግልፅ ነው።</p>

<p>በመሆኑም ከይዘታቸው አኳያ ሲታዩም ህብረ ብሔርና የብሔር ድርጅቶች ናቸው። አደረጃጀታቸውም ሆነ ራዕያቸው የዚህ የይዘታቸው ነፀብራቅ መሆኑ አይካድም። የትግል ስልቶቻቸውም እንደዚሁ የተለያዩ ናቸው።</p>

<p>በሁለንተናዊ የትግል ስልት የማያምኑ አንዱን የትግል ስልት ብቻ አንግበው የሚራመዱም አሉባቸው በወያኔ በኩል እንደ ጠላትና ህገወጥ የተደራጁና ሕጋዊ ተቃዋሚ ተብለው ሀገር ቤት የሚንቀሳቀሱም አሉባቸው።</p>

<p>ይህንን ልዩነት ተገንዝበውና ተረድተው ሁሉም የሚስማሙበት ሁለት መሰረታዊ እውነታዎች አሉ። እነሱም አንደኛ በወያኔ ኢህአዴግ አምባገነናዊ አገዛዝ ስር የወደቀውን ሕዝባቸውን ማመናቸው ሲሆን ሁለተኛው ደግሞ ከህልፈተ ወያኔ በኋላ የግዛት አንድነት በተጠበቀውና የዜጎቿ አንድነት በተከበረው ሀገራቸው ዲሞክራሲያዊ ስርአት መስርተው ሁሉም ብሔሮች አብረው ለጋራ ልማትና እድገት መሰለፍ ያለባቸው መሆኑን በመቀበላቸው ነው።</p>

<p>ይህንን የሀገሪቱን ተጨባጭ ሁኔታና መሰረታዊው ሀቅ ተቀብለውና ተስማምተው የዚህ የወደፊቱን አቅጣጫ ስልት አብይ ጉዳይ ለመነጋገር የሚችል ሀገር አቀፍ ጉባኤ ለመጥራት መስማማታቸው አዲስ የትግል ምዕራፍ ከፋች እንደሆነ ይቆጠራል ሲል ዘግቧል። </p>


<p class="align-center"><a href="/Gazettas/Askwal/info/Askwal.sera.html">ከአስኳል ኅዳር 3 ቀን 1995</a></p>

</body>
</html>	














