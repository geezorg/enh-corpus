<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሚኒስትሮች ሹም ሽር እየተጠበቀ ነው ገነት ዘውዴና ዶ/ር ከበደ ይነሱ ይሆን</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የሚኒስትሮች ሹም ሽር ኢየተጠበቀ ነው ገነት ዘውዴና ዶ/ር ከበደ ይነሱ ይሆን </h2>


<p>የኢሓፓ ድምፅ የሚከተለውን ዘገባ አስተላልፏል። እንዲህ ይነበባል፦ በደቡብ ክልል ውስጥ በገዢው ህውኃት ፓርቲ በየቦታው የፈጠራቸው የጎሣፖለቲካ ድርጅቶች በአንድላይ ተጨፍልቀው አንድ ክልላዊ ፓርቲ ብቻ እንዲኖር ከመለስ በተሰጠው ትዕዛዝ መሰረት ልክ እንደ ኦሮሚያ፣ እንደ አማራ፣ ክልልና እንደ ትግራይ የኢሃዴግ አባል ድርጅት የሆነ አንድ ፓርቲ ብቻ በደቡብ እየተዋቀረ እንደሚገኝ ለማወቅ ተችሏል።</p>

<p>እንዲሁም ባለፉት ጥቂት ሣምንታት በርሃብ አደጋ ሳቢያ ቀዝቅዞ የነበረው የገዢው ፓርቲ ግምገማ ከሰሞኑ እንደገና የመጀመር እንቅስቃሴ እያሳየ ይታያል።</p>

<p>በዚህም መሠረት በየጊዜው ለእነ መለስ ራስ ምታት የሆነው ያለው የኦሮሞ ህዝቦች ዲሞክራሲያዊ ድርጅት ኦህዴድ የተባለው ፓርቲ ከትላንት ወዲያ 6 ኪሎ በሚገኘው ጽ/ቤት ውስጥ እንደ አዲስ ስብሰባ መጀመሩ ታውቋል። ለድርጅቱ ቅርብ የሆኑ ምንጮች እንደሚሉት ስብሰባው በድርጅቱ ውስጥና በኦሮሚያ ክልላዊ መንግስት ውስጥ ያሉትን አንዳንድ የአገዛዝ መዋቅሮችን እንደገና አፍርሦ ለመገንባት ነው። ምኑ ጋር ፈርሶ እንዴት እንደሚገነባ ባይታወቅም መለስ ዜናዊ በቅርቡ ይፋ ሊያደርገው ይችላል ተብሎ ከሚጠበቀው አዲስ የሽግግር አደረጃጀት ስርአት ላይ የተመሰረተ አወቃቀር ለመከተል የታለመ ሣይሆን አይቀርም ተብሏል።</p>

<p>መለስዜናዊ ካቢኔውን እንደገና በአዲስ መልክ ለማዋቀሩ የተነደፈውን ሃሳብ ተግባራዊ ማድረግ የሚያስችለውን ስራ ከሰሞኑ ይሰራ እንደነበር ለጠቅላይ ሚኒስትር ጽ/ቤት ቅርብ የሆኑ ምንጮቻቸን የተገኙ መረጃ ይጠቁማል። በዚህም መሠረት በቅርቡ የሚኒስትሮች ሹም ሽር እና ቦታ የመቀያየር ሥርአት ሊኖር ይችላል ተብሎ እየተጠበቀ ይገኛል። ምናልባትም ይሄ ሥራ መለስ ዜናዊ አሜርካ ደርሶ ከተመለሰ በኋላ ለፓርላማው በማቅረብ በስራ ላይ ያውለዋል ተብሎ እንደሚጠበቅ ምንጮቻችን ገልፀዋልና። ሹም ሽሩ ለግዜው እነማንን እነደነካ በይፋ ባይታወቅም የትምህርት ሚኒስትሯ ገነት ዘውዴ ከኃላፊነት ልትነሣ እንደምትችል እንዲሁም አፈ ጉባዔ ዳዊት ዩሃንስም ከአፈ ጉባኤነቱ ተነስቶ የካቤኔ አባል እንደሚሆን እየተነገረ ይገኛል። ከዚህም ሌላ በቅርቡ አዲሱ ለገሠ ከሚመራው የብሔረ አማራ ዲሞክራሲያዊ ንቅናቄ በአዲስ የፖሊስ ቢሮ አባልነት የተባረረው ዶ/ር ከበደታደሰ ከጤና ጥበቃ ሚኒስትርነቱ ስልጣን ላይ የመቆየቱ ነገር አነጋጋሪ መሆኑንና ከደቡብ ግንባር የኢሕአዴግ ክንፍ ሊቀመንበርነቱ የተባረረው ካሱ ኢላላ ከመሠረተ ልማት ሚኒስቴር ሚኒስቴርነት የመዝለቁ ጉዳይ አጠራጣሪ መሆኑን ቅርበት ካላቸው ምንጮች ለማወቅ ተችሏል </p>


<p class="align-center"><a href="/Gazettas/Askwal/info/Askwal.sera.html">ከአስኳል ኅዳር 24 ቀን 1995</a></p>

</body>
</html>	














