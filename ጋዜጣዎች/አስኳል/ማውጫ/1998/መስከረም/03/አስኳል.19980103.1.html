<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ቤተ እሥራኤላዊያን የረሃብ አድማ አደረጉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ቤተ እሥራኤላዊያን የረሃብ አድማ አደረጉ </h2>


<p>እኛ እዚህ በኢትዮጵያ የምንገኝ የቤተ እስራኤል አባላት፣ ላለፉት 8 ዓመታት በችግርና በስቃይ ለከፋ የስነ ልቦና ጫና ተጋልጠን፣ ለዘመናት ከአያት ቅድመ አያቶቻችን ስንመኛትና ስንናፍቃት፣ ከነገ ዛሬ ከወገን ዘመቾቻችን እንድንቀላቀልና ለተስፋ ሃገራችን እንድረስ ብንልም፣ በዕድሜ የጠገቡ አዛውንት አባቶቻችን በህይወት ዘመናቸው ያፈሩትን ሃብትና ንብረታቸውን ጥለው፣ ህፃናት ልጆቻችንን በለጋ እድሜያቸው በሚደርስባቸው በደልና ስቃይ መኖር የሚገባቸውን እድሜ ሳይኖሩ በህይወት እየተለዩን ይገኛሉ።</p>

<p>ክቡርነትዎ፣ ላለፉት ሳምንት ዓመታት ከነገ ዛሬ ትገባላችሁ እየተባልን በተስፋ የሚደርስብንን በደል፣ ስቃይና ችግር እንዳንናገር ታፍነንና ተረግጠን መብታችንና ሠብዓዊ ክብራችን ተዋርዶ፣ አንገታችንን ደፍተን ላሰብነው ቦታና ሃገር እንደርሳለን ብንልም፣ ለዓመታት ስቃይና እንግልት ተዳርገን የሠራንበትን የጉልበት ዋጋ ተነጥቀን፣ በረሃብና በስቃይ ህፃናት ልጆቻን ከትምህርት ገበያ ተገልለው፣ በአልባሌ ቦታና ስፍራ እየዋሉ ለመጥፎ ስነምግባር ባህሪ እየተጋለጡ በስቃይና በችግር እንገኛለን።</p>

<p>ክብርነትዎ፣ እንደሚታወቀው የእስራኤል ፓርላማ በ2003 እና በ2005 በተደጋጋሚ ጊዜ ያወጣውን አዋጅ፣ በ2003 የተወሰነውን ውሳኔ በ2005 በእጥፍ እንድንገባ ቢወሰንም፣ ምንም ዓይነት ተግባራዊ እንቅስቃሴ ሳይደረግ 8 ወር አልፏል። በመሆኑም፣ በተደጋጋሚ ጊዜ ለተከበረው የኤስራኤል ፓርላማ ለተከበሩ ጠቅላይ ሚኒስቴር ኤሪያል ሻሮን፣ ለተከበሩ የውጭ ጉዳይ ሚኒስቴር ለተከበረው ቢሮው ብንልክም፣ ምላሽ ባለማግኘታችን በረሃብና በስቃይ እየተሰቃየን በመሆኑ፣ እየደረሰብን ያለው በደልና እንግልት በመላው አለም ለተበተኑ ወገኖቻንና ለእስራኤል ህዝብና መንግስት ችግራችንን እናሳውቅ ዘንድ ከመስከረም 10 ቀን 1998 ዓ.ም. ጀምሮ በአዲስ አበባ በሚገኘው ፀሎት ቦታችን የረሃብ አድማ ለማድረግ ተገደናል።</p>

<p>በእዚህ የረሃብ አድማ ለሚደርሰው በደልና ስቃይ ታሪክና ትውልድ የሚጠይቀው ይሆናል።</p>


<p class="align-center"><a href="/Gazettas/Askwal/info/Askwal.html">ከአስኳል መስከረም 3 ቀን 1998</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/አስኳል/ማውጫ/1998/መስከረም/03/አስኳል1.030198.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
