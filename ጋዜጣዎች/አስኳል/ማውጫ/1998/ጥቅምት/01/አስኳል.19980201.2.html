<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ለህልውናችን ስንል ፓርላማ ገብተናል»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«ለህልውናችን ስንል ፓርላማ ገብተናል» </h2>


<p>ዶ/ር መረራ ጉዲና ከአስኳል ጋዜጣ ጋር ባደረጉት ቃለ ምልልስ፣ «ህብረቱ ፓርላማ ገብቷል» ሲሉ ገለፁ። ህዝቡ በውሳኔው ከልብ ማዘኑን ለዝግጅት ክፍላችን እየደወለ ሲገልፅ ውሏል።</p>

<p>ዶ/ር መረራ ጉዲና ከአስኳል ጋዜጣ ጋር ባደረጉት ቃለ ምልልስ፣ «ህብረቱ ፓርላማ ገብቷል» ሲሉ ገለፁ።</p>

<p>«ህብረቱም ሆነ ቅንጅቱ በተለያየ መልኩ የህዝብ ድምጽ እንዲከበር ጥረት ሲያደርጉ ቆይተዋል። በቀጣይነትም በሌሎች ሠላማዊ ትግሎች የጋራ አጀንዳ በመያዝ እንቀሳቀሳለን።</p>

<p>አብዛኛው የህብረቱ አባላትም፣ ሀገር ውስጥ ያሉትም ሆነ ውጭ ያሉት በፓርላማ መግባት አለመግባት ጉዳይ ላይ ሲመክሩበት ቆይተዋል።</p>

<p>አብዛኞቹ የህብረቱ ድርጅቶች (ውጭ ሀገር ያሉት) ፓርላማ መግባት አያስፈልግም ሲሉ፣ በሀገር ውስጥ የሚንቀሳቀሱትና በምርጫ ተወዳድረው አባላት ያስመረጡት ግን ፓርላማ መግባት አለብን በሚል ስምምነት ስለተደረሰ ፓርላማ ገብተናል» ሲሉ ዶ/ር መረራ ተናግረዋል።</p>

<p>«ወደ ፓርላማ ስትገቡ የምርጫውን ውጤት ተቀብላችሁ ነው ወይ?» በሚል ላቀረብንላቸው ጥያቄም «የምርጫውን ውጤት አልተቀበልንም። ይህን ስንልም ባለፉት ጊዜያቶች በተለያየ መንገድ ስንታገል ቆይተናል። ትናንት በተከፈተው ፓርላማ ውስጥም ጠቅላይ ሚኒስሩ ሲመረጡ ተቃውሞ ስናሰማ ነበር። እኛ፣ የምርጫው ውጤት መጭበርበሩን ተናግረናል። በዚህ ጉዳይ ላይ ህዝቡንም ለማነጋገር ሞክረናል። ባለፉት ወራት በድርጅታችን ላይ ከፍተኛ ጥቃት አወያይተናል። ለወደፊቱ ለምናደርገው ሰላማዊ ትግል ለህልውናችን ስንል ፓርላማ ለመግባት ወስነናል» ብለዋል።</p>

<p>ፓርላማ የመግባት ውሳኔ የኦብኮ ብቻ ነው? ወይስ የህብረት? ለሚለው ጥያቄያችንም፣ «የህብረቱ ነው። ውሳኔውን እሁድ ዕለት ተነጋግረን ነው የወሰነው» ሲሉ ዶ/ር መረራ ገልስጸዋል። «እንዲህ ከሆነ ዶ/ር በየነን በፓርላማው መክፈቻ ቀን ለምን አልተገኙም?» ብለናቸዋል።</p>

<p>«ዶ/ር በየነ ለምን እንዳልተገኙ አላውቅም። ለመግባት አንድ ላይ ነን፡፡ የዶ/ር በየነ ድርጅት ሌሎች ተመራጮች ፓርላማ ውስጥ ተገኝተዋል። እሣቸውን ለምን እንደቀሩ ግን አላወኩም። ትናንት በተከፈተው ፓርላማ 37 የኦብኮ አባላት፣ ከኦብኮ የከዱ ሁለት አባላት በአጠቃላይ 39 ሲገኙ፣ ከተመረጡት 41 የኦብኮ አባላት ውስጥ ሁለቱ መሞታቸውን ዶ/ር መረራ ገልፀዋል። ለፓርላማ ከተመረጡት የኦብኮ አባላት ውስጥ አንደኝው ሲገደሉ፣ ሌላኛው በህመም መሞታቸውን ዶ/ር መረራ ጨምረው ገልፀዋል። እስካሁን ድረስም 23 የሚደርሱ ሌሎች የኦብኮ አባላት መገደላቸውን ዶ/ር መረራ አስታውሰዋል።</p>

<p>ዶ/ር በየነ ጴጥሮስ «ፓርላማ ለመግባት ወስኛለሁ» በማለት በሰጡት ቃለ ምልልስ በትናንትናው እለት በተከፈተው ፓርላማ የመክፈቻ ስነ-ስርዓት ላይ ያልተገኙት የህብረቱ ሊቀመንበር ዶ/ር በየነ ጴጥሮስ ፓርላማ ለመግባት መወሰናቸውን አስታወቁ።</p>

<p>ዶ/ር በየነ ትናንት ከቀትር በኋላ ለአስኳል ጋዜጣ በሰጡት አጭር ቃለ ምልልስ ላይ በመክፈቻ ስነ-ስርአት ላይ ያልተገኙት ሌላ አስቸኳይ እና የተሻለ ጉዳይ ስለገጠመን አልተገኘሁም።</p>

<p>ከዚህ ቀደም የነበረው «በመክፈቻ ስነ-ስርዓት ከ30 ደቂቃ በላይ የማይወስድ ነበር።</p>

<p>የትናንቱ ያን ያህል ለምን እንደሰፋ አላወኩም። የተሰጠን አጀንዳም ከ30 ደቂቃ በላይ የሚወስድ አልነበረም» ብለዋል።</p>

<p>እነ ዶ/ር መረራ ለመናገር እድል እንዲሰጣቸው ጠይቀው መከልከላቸውን በተመለከተም ዶ/ር በየነ «ይህ ሁኔታ ጥሩ መልዕክት የለውም» ሲሉ ተናግረዋል።</p>

<p class="align-center"><a href="/Gazettas/Askwal/info/Askwal.html">ከአስኳል ጥቅምት 1 ቀን 1998</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/አስኳል/ማውጫ/1998/ጥቅምት/01/አስኳል2.010298.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
