<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በሕግ እንጂ፣ በጉልበት አንገዛም ለማለት ጊዜው አሁን ነው» ቅንጅት ለአንድነትና ለዴሞክራሲ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በሕግ እንጂ፣ በጉልበት አንገዛም ለማለት ጊዜው አሁን ነው» ቅንጅት ለአንድነትና ለዴሞክራሲ </h2>


<p>ስለዴሞክራሲ ብዙ ሲነግረን የኖረው የኢህአዴግ መንግሥት፣ የሚናገርለት ዴሞክራሲ በተግባር የሚታይ ዴሞክራሲ እንዲሆን ህዝቡ ሲያደርግ ለቆየው ትግል ምላሹ አፈና፣ ድብደባ፣ እስርና ግድያ ሆኖ ቆይቷል።</p>

<p>የሕዝብ የዴሞክራሲ እና የነፃነት ጥያቄ ከፍተኛ ደረጃ ላይ በደረሰበት በአሁኑ ሰዓትም፣ የኢህአዴግ መንግሥት ምንም ዓይነት የባህሪ ለውጥ ሳያሳይ የዴሞክራሲ አፈናው ቀጥሏል።</p>

<p>በዚህም መሰረት፣ በምርጫው ሂደት በመብታቸው እንዳይጠቀሙ ማስፈራራት እና አፈና ሲደርስባቸው፣ የትግሉ መሪ በሆኑት ፖርቲዎች ተደጋጋሚ ሕገወጥ ተግባራት ሲፈፀምባቸው ቆይቷል።</p>

<p>በተለይ፣ ቅንጅት ለአንድነትና ለዴሞክራሲ ኢህአዴግ ለመሰረታዊ የዴሞክራሲያዊ ጥያቄዎች ምላሽ እንዲሰጥ ለህዝብ ትግል ጥሪ በሚያደርግበት ጊዜ፣ የአለው መንግሥት የፈናውን እና የወንጀለኛነት ባህሪውን አጠናክሮ በመቀጠል፣ በፓርቲው ቢሮ ላይ በፀጥታ ኃይሎች ወረራ በመፈፀም፣ በቢሮው የሚገኙ አባላቶቻችንም ሆነ ማንኛውንም ወደ ቢሮው የሚመጣ እና የሚገባ ሰው ላይ ድብደባ፣ ወከባ እና እስር በመፈፀም፣ የሕዝብን የነፃነት ትግል በፍርሃት መንፈስ ለመግደል ጥረት በማድረግ ላይ ይገኛል። የአፋኙ መንግሥት ተግባር በዚህ ሳይቆም፣ ቅንጅቱ ለህዝብ ትግሉ በመጀመሪያነት ከዛሬ ጀምሮ ለሶስት ቀናት የመኪና ጥሩምባ በማሰማት የሚደረገውን ተቃውሞ ለማስቆም መደበኛ የጦር ኃይልን እንዲሁም፣ የፖሊስ ሰራዊት በከተማም በማሰማራት ሕዝብ ሲያሸብር ውሏል።</p>

<p>ይህ በመሆኑ፣ ቅንጅት ለአንድነትና ለዴሞክራሲ በወንጀል ሥራ የተሰማራው መንግሥት የህዝብ ትግሉን ለማፈን የሚፈፀመውን የጉልበት ሥራ ለማክሸፍ ብሎም፣ የኢትዮጵያ ሕዝብ የሚገባውን የዜጐች ክብር እና ዴሞክራሲ ለማግኘት ብቸኛው አማራጭ በትግላችን ከማንኛውም ጊዜ በላቀ ፅናት መቆየት አስፈላጊ መሆኑን አምነንበታል። ስለዚህም፣ ሕዝቡ ኢህአዴግ ሲሄድበት ከቆየው የጉልበተኛነት መንገድ ተገትቶ የዜጐችን ክብር እና የሕዝብን ድምጽ ለህግ የበላይነት እንዲገዛ ለማድረግ ቅንጅት ያቀረባቸውን የትግል እርምጃዎች አጠናክሮ እንዲቀጥል ጥሪ እናደርጋለን።</p>

<p class="align-center"><a href="/Gazettas/Askwal/info/Askwal.html">ከአስኳል ጥቅምት 22 ቀን 1998</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/አስኳል/ማውጫ/1998/ጥቅምት/22/አስኳል1.220298.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
