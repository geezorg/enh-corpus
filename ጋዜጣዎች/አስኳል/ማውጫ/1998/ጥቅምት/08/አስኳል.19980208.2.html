<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" 
"http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የፀረ ሙስና ኰሚሽን ዋና ዓቃቤ ህግ የነበሩት ታሠሩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የፀረ ሙስና ኰሚሽን ዋና ዓቃቤ ህግ የነበሩት ታሠሩ</h2>


<p>ቀደም ብሎ የፀረ ሙስና ኮሚሽን አቃቤ ሕግ የነበሩት አቶ ዮሐንስ ወ/ገብርኤል በሙስና ተጠርጥረው 
ለእስር መዳረጋቸው ታወቀ።</p>

<p>አቶ ዮሐንስ ወ/ገብርኤል፣ ከህወኃት ክፍፍል በኋላ የሙስና ክስ ተመስርቶባቸው በእስር ላይ የሚገኙትን 
የእነ ስዬ አብርሃን ጉዳይ በመንግሥት በኩል ሆነው ሲከታተሉ እንደነበር ይታወሳል።</p>

<p>ከሁለት ዓመታት በፊት ኰሚሽኑን በመልቀቅ፣ የህግ ክፍሉ ኃላፊ በመሆን ከጉምሩክ ባለሥልጣን ጋር 
ከተቀላቀሉት አቶ ዮሐንስ ጋር ለእስር የተዳረጉት የባለሥልጣን መስሪያ ቤቱ ዐቃቤ ሕግ፣ ወርቅነህ በረደና 
የወርቅ ነጋዴው፣ ዳንኤል መኰንን፣ ናቸው። የፌዴራሉ ከፍተኛ ፍ/ቤት አንደኛ ችሎት፣ ለምርመራ ሥራ ሲባል 
ተማሪዎቹን ለ14 ተጨማሪ ቀናት ለማቆየት የጠየቀው የኮሚሽኑ መርማሪ፣ ሁለቱ ዓቃቤ ህጐች ከሀገሪቷ ወርቅ 
በድብቅ ሊያስወጣ ሞክሯል በሚል ተጠርጥሮ በቁጥጥር ስር በዋለው አቶ ዳንኤል የተባለው ግለሰብ ላይ ክስ 
ከመመስረት ተቆጥበዋል ባይ ነው።</p>

<p>እንደ መርማሪው አባባል፣ ግምቱ ወደ ስድስት ሚሊዮን ብር የሚጠጋ 46.96 ኪሎ ግራም ወርቅ በጭነት 
መኪና ወደ ጅቡቲ ሲያመራ፣ በጉምሩክ ፖሊሶች አማካኝነት መተሃራ ላይ በቁጥጥር ስር ሊውል ችሏል። አቶ 
ዳንኤል በወቅቱ ወርቁ የእሱ መሆኑን አምኖ ነበር። ጉዳዩ ከተጣራ በኋላ ደግሞ፣ በአቶ ዮሐንስ ወደ 
የሚመራው የጉምሩክ የህግ ክፍል ተልኮ ነበር። እንደ መርማሪው ክስ አባባል ግን፣ የህግ ክፍሉ ትኩረቱን 
ያደረገው በጭነት ተሽከርካሪው ሽዱፌና በረዳቱ ላይ ብቻ ሲሆን፣ በወርቁ ባለቤት ላይ ግን ክስ ሳይመሠረት 
ቀርቷል።</p>

<p>አቶ ዳንኤል ከአንድ ዓመት በፊት ከእስር እንደተለቀቀ፣ የጉምሩክ ባለሥልጣን ለንግድ ዓላማ ሊያውለው 
የፈለገውን ወርቅ «ሊወርስብኝ እየተዘጋጀ ነው» በማለት፣ የፍትህ ብሄር ክስ መስርቶ ነበረ። አቶ ዳንኤል 
የባለሥልጣን መሥሪያ ቤቱንና የከባድ መኪናውን ሹፌር የከሰሳቸው፣ «ወርቁን ለበጅጋ ዱገሳ የሠጠሁት፣ 
ጐንደር ውስጥ የሚገኝ አንድ የወርቅ ነጋዴ ስለገዛን፣ እሱ ዘንድ እንዲወስድልን ነበር» በማለት ነው። አቶ 
ዳንኤል እንደሚለው ሹፌሩ ወርቁን ወደ ጅቡቲ አቅጣጫ ይዞ ስለሄደበት ምክንያት ምንም የሚያውቀው ነገር 
የለም።</p>

<p>ተከሳሹ ዐቃቤ ሕግ፣ አቶ ዮሐንስ፣ የቀድሞ የደርግ ባለሥልጣናት ክስ ለመመልከት የተቋቋመው የልዩ ዓቃቤ 
ህግ ቢሮ በአንድ ወቅት ምክትል ኃላፊ ነበሩ።</p>


<p class="align-center"><a href="/Gazettas/Askwal/info/Askwal.html">ከአስኳል ጥቅምት 8 ቀን 1998</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/አስኳል/ማውጫ/1998/ጥቅምት/08/አስኳል2.080298.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
