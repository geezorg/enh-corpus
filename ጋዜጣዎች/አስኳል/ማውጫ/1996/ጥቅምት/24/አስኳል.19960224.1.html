<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በአዲስ አበባ ዩኒቨርስቲ ውጥረት ነግሷል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በአዲስ አበባ ዩኒቨርስቲ ውጥረት ነግሷል</h2>


<p>የአዲስ አበባ ዩኒቨርስቲ ተማሪዎች ባለፈው ቅዳሜ ከጠዋቱ 3 ሰዓት 6 ኪሎ ግቢ በሚገኘው በመኮንን አዳራሽ ከዩኒቨርስቲው አስተዳደር ጋር የጋለ ውይይት አደረጉ። የዩኒቨርስቲውን አስተዳደር የወከሉት ዶ/ር ሳሙኤል አሰፋ ሲሆኑ፣ መድረኩን ከተማሪው መማክርት አመራር አባላት ጋር ተጋርተዋል። የኦሮሞ ተወላጅ የሆኑትና የዩኒቨርስቲው ፕሬዝዳንት ፕሮፌሰር እንድሪያስ እሸቴ ገዳ በዕለቱ ሳይገኙ ቀርተዋል። ለምን እንዳልተገኙ የጠየቅናቸው ተማሪዎች በሰጡት ምላሽ "ስብሰባ ላይ መቀመጥ አይወዱም። ትዕግሥቱ የላቸውም። አፋቸው ላይ ሲጋራ እንዲጠፋ አይፈልጉም"ብለውናል።</p>

<p>ዶ/ር ሳሙኤል አሰፋ በአሁኑ ሰዓት የፕሮፌሰር እንድሪያስ እሽቱ አማካሪ ሲሆኑ፣ በዩኒቨርስቲው ውስጥ ፍልስፍና እያስተማሩ ይገኛሉ። ዶ/ር ሳሙኤል አሰፋ ከተማሪው ጋር ያላቸው ቅርበት ጥሩ ነው ስለሚባል ስብሰባውን እንደመሩት ሆን ተብሎ የተመረጡ ናቸው ስለጉዳዩ ቅርበት ያላቸው ምንጮች ገልፀውልናል። ከየፋካሉቲው ተማሪዎች ተወክለው ነበር። የመጀመሪያውን ንግግር የተናገረው "የተማሪዎች ፕሬዝዳንት የሆነው ተማሪ መስፍን ነበር። ተማሪ መስፍን ስለትማሪዎች ህብረት ሪፖርት ካቀረበ በኋላ፣ መድረኩ ላይ የውጡት ዶ/ር ገመቹ መገርሣን የተኩት አቶ መሐመድ ሀዚብ ነበሩ። አቶ መሐመድ ስለስብሰባው አጀንዳ ገለፃ ካደረጉ በኋላ ዶ/ር ሳሙኤ መድረኩን ተቀብለዋል።</p>

<p>ዶ/ር ሳሙኤል አሰፋ ለተማሪው ባደረጉት ገለፃ መንግሥት ስለተማሪዎቹ የሚያመጣውን ወጪ ተማሪው ለጋራ ይገባል ብለዋል። ዶ/ር ሳሙኤል ዝርዝር ውስጥ ባይገቡም እያንዳንዱ ተማሪ በዓመት ቢያንስ የ7000 ብር ባለእዳ እንደማይሆን በጉዳዩ ቅርበት ያላቸው ምንጮች ገልፀዋል። እያንዳንዱ ተማሪ በዩኒቨርስቲ ውስጥ ቢያንስ 4 ዓመታት ስለሚያሳልፍ በአጠቃላይ የ28,000 ባለእዳ እንደሚሆን ለማወቅ ችለናል። ይህን ገንዘብ ወደ ሥራ ዓለም ከገዛ በኋላ ቀስ በቀስ ከፍሎ እንዲጨርስ የሚጠበቅበት ሲሆን፣ እዳውን ከፍሎ ለመጨረስ ቢያንስ 10 ዓመታት እንደሚያስፈልገው ለማወቅ ተችሏል።</p>

<p>ዶ/ር ሳሙኤል በግማሽ ልብና ፈፅሞ ተማሪውን ሲያሳምን በማይችል መንገድ ገለፃ ካደረጉ በኋላ፣ ተማሪዎቹ ዕቅዱን ሙሉ ለሙሉ አምርረው ተቃውመውታል።</p>

<p>ዶ/ር ሳሙኤል አሰፋ የወጪ መጋራት በማለት የገለፁት እቅድ ሲቀረፅ ተማሪው እንዲመከርበት ያልተደረገ በመሆኑ ገለፃ ካደረጉ በኋላ፣ ተማሪዎቹ እቅዱን ሙሉ ለሙሉ አምረው ተቃውመውታል።</p>

<p>ዶ/ር ሳሙኤል አሰፋ የወጪ መጋራት በማለት የገለፁት ዕቅድ ሲቀረፅ ተማሪው እንድመክርበት ያልተደረገ በመሆን፣ እንደገና ሊወያዩበት እንደሚፈልጉ ተማሪዎቹ ገልፀዋል።</p>

<p>የሚያሳዝነው ግን የወጪ መጋራቱ ሊመለከተው የሚገባው አዲስ የሚገቡትን ተማሪዎች እንጂ፣ ቀድሞ ወደዩኒቨርስቲ የገቡትን ሊሆን አይገባም በማለት የተሰነዘረው ሃሳብ ተማሪውን የሚያለዝብ ነው የሚል አስተያየት ከስብሰባው በኋላ ተሰንዝሮበታል። እንዲህ አይነት አስተያየት የሰነዘሩትም የገዢው ፓርቲ ሰርጐ ገቦች ናቸው የሚል ስሞታ እየተደመጠ መሆኑን ለማወቅ ተችሏል።</p>

<p>ዩኒቨርስቲው ተማሪውን በሚፈልግበት መስክ እንዳይማር የተማሪዎችን ድልደላ ራሱ እንደሚያከናውን እየታወቀ፣ የወጪ መጋራት የሚል ነገር መታሰቡም እንዳስገረማቸው ተማሪዎቹ ገልፀዋል።</p>

<p>በተጨማሪም የምግብ አቅርቦት፣ የመኝታ፣ የቤተመፃፍት አገልግሎትና የትምህርቱ ጥራት ብዙ ጉድለቶች እንዳለበት እየታወቀ ጐደሎ ለሆነ ትምህርት የተሟላ ክፍያ መጠየቅ አይገባውም ሲሉ ተማሪዎቹ ተቃውሞ እያሰሙ ነው። ተማሪዎቹ ላቀረቡት አስተያየት ዶ/ር ሳሙኤል ተገቢ ምላሽ መስጠት አልቻሉም በማለት፣ ተማረዎቹ የዶ/ሩን ንግግር በጭብጨባ በመቃወም እንዲቋረጥ አድርጓል። በተማሪዎቹ ተቃውሞ እንዲቋረጥ አድርጓል። በተማሪዎች ተቃውሞ መናገር ያልቻሉትን ዶ/ር ሳሙኤልን አቶ መሐመድ ሀቢብ ተክተው ለመናገር ቢሞክሩም፣ ተመሳሳይ ዕጣ አጋጥሟቸዋል። ከዚያም በኋላ ተማሪው መክፈል ይገባቸዋል ወይ? የሚለውን ከህግ አንፃር አተነትናለሁ ብለው መድረክ ላይ የቆሙት አቶ ጌታቸው በተማሪው ተቃውሞ ሊቀጥሉ ባለመቻላቸው ለማቋረጥ ተገደዋል። ከዚህ በኋላ መድረኩ ሙሉ ለሙሉ በተማሪዎች እጅ ገብቶ የተማሪዎቹ ህብረት አመራር አባላት መርተውታል። የህብረቱ መሪዎች "ከተማሪው ጐን ነን። እስከምንችል ድረስ እንታገላለን። የእናንተን ጥያቄ ይዘን ወደሚመለከተው የበላይ አካል እንሄዳለን። አስፈላጊ ከሆነ ሌላ የውይይት መድረክ እናዘጋጃለን" ብለዋል።</p>

<p>"ቤተሰቦቻችንን እንጂ፣ የመንግሥት ጧሪ አንሆንም" በማለት ተቃውሞ ያሰሙት ተማሪዎች፣ ይህ ጋዜጣ ለህትመት እየሄደ በሚገኝበት ሰዓት የተለያዩ የተቃውሞ ፅሁፎችን በየግድግዳው ላይ እየፃፉ እንደሆነ ለማወቅ ተችሏል።</p>


<p class="align-center"><a href="/Gazettas/Askwal/info/Askwal.sera.html">ከአስኳል ጥቅምት 24 ቀን 1996</a></p>

</body>
</html>	
