<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያ ጥናት ኮንፈረንስ ላይ በመገኘታቸው ፕሮፌሰሮች ከአሥመራ ዩኒቨርስቲ ተባረሩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኢትዮጵያ ጥናት ኮንፈረንስ ላይ በመገኘታቸው ፕሮፌሰሮች ከአሥመራ ዩኒቨርስቲ ተባረሩ</h2>


<p>ኢሳያስ አፈወርቂ በአስመራ ዩኒቨርስቲ ውስጥ የሚያስተምሩ ሁለት ፕሮፈሠሮችን ከሥራ አባረሩ።</p>

<p>ሁለቱ ፕሮፌሰሮች ሊባረሩ የቻሉት በዓለም አቀፉ የኢትዮጵያ ጥናት ኮንፈረንስ ላይ በመካፈላቸው መሆኑ ታውቋል። የተባበሩት ፕሮፌሰር በአስመራ ዩኒቨርስቲ የሶስዮሎጂ ዲፓርትመንት ኃላፊ የሆኑት ዶ/ር አብዱል ቃድር ሳሊ፣ የአንትሮፖሎጂና አር ኪዮሎጂ አስተማሪ የሆኑት ዶ/ር አሌክሳደር ናቲ ናቸው።</p>

<p>ሁለቱ ፕሮፈሰሮች በኮንፈረንሱ ላይ ተገኝተው ወደ አስመራ ከተመለሱ በኋላ፣ በፖሊስ ተይዘው የነበረ ሲሆን፣ ከጠላት ጋር ተሞዳሙዳችኋል ተብለው ተከስሰዋል።</p>

<p>ፕሮፌሰሮቹ በሰጡት ምላሽ በኮንፈረሱ ላይ የመገኘት መብት አለን ብለዋል። የኤርትራ መንግስት ይህንን መብት ሳይቀበል ጣልቃ መግባቱ የአስተማሪዎችን ነፃነት መቀበል እንደማይፈለግ ያሳያል ብለዋል። በኤርትራ ያለው መንግስት በአፍሪካ ደረጃ ካሉት አምባገነናዊ መንግስታት መካከል እጅግ አስከፊው ነው በመባል በሰብአዊ መብት ተቋማት ይከሰሳል። በኤርትራ በሁኑ ሰዓት አንድም የነፃ ፕሬስ ጋዜጣ የሌለ ሲሆን፣ ከፍተኛ የሀገሪቱ ባለስልጣናት ያለ ፍርድ ቤት ትእዛዝ ታስረው ይገኛሉ። እንዲሁም በርካታ ሙስሊሞች የጀብሃ አባላት ናችሁ እየተባሉ በሞት እንደሚቀጡ የሰብአዊ መብት ድርጅቶች ይፋ አድርገዋል። ይባስ ብሎም በአስመራ የአመሪካ ኤምባሲ ውስጥ የሚሰሩ ሁለት ኤርትራዊያን ያለፍርድ ቤት ትዕዛዝ ከመገድ ላይ ተይዘው በመታሰራቸው ኤርትራ ከአሜሪካ ጋር ያላትን ግንኙነት አሻክሮታል። የአሜሪካ ድምፅ የአማርኛ ፕሮግራም ጋዜጠኛ የነበረው አክሊሉ ሰለሞንም ሻዕቢያን ያሳጣ ዘገባ አስተላልፏል ተብሎ ሳዋ መከተቱ የቅርብ ጊዜ ትዝታ ነው።</p>


<p class="align-center"><a href="/Gazettas/Askwal/info/Askwal.sera.html">ከአስኳል ጥቅምት 17 ቀን 1996</a></p>

</body>
</html>	














