<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢነጋማ ታገደ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢነጋማ ታገደ</h2>


<p>በቁጥር 11/1333/ሠ/493 በተፃፈ ትላንት ጥቅምት 30/1996 የኢትዮጵያ ነፃ ጋዜጦች ማህበር ታገደ።</p>

<p>ፍትህ ሚኒስቴር ከላይ በጠቀሰው ቁጥር በፃፈው ደብዳቤ እንዲህ ብሏል" ማህበሩ በህግ የተጣለበትን ግዴታና በፅ/ቤቱ በተሰጡ ውሳኔዎች መሠረት እንደትዕዛዙ ፈፅሞ ባለመቅረቡ ጉዳዩ ተጣርቶ የመጨረሻ ውሳኔ እስኪሰጥ ድረስ ከማንኛውም የስራ እንቅስቃሴው ታግዶ እንዲቆይ ተወስኗል" ይላል። መረዳት ተችሏል። </p>

<p>የኢትዮጵያ ነጻ ፕሬዝ ጋዜጠኞች ማህበርን ለማፍረስና በማስታውቂያ ሚኒስቴኤር የሚታዘዝ ማህበር ለመመስረት የሚደረገው ሴራ የቀጠለ መሆኑን በጉድዩ ዙሪያ ያነጋገርናቸው የኢነጋማ ምንጮች ገልፀዋል።</p>

<p>ከትናንት ጀምሮ ደግሞ በማህበሩ ስም ፔትሽን የመሰብሰብ ሙከራዎች በመደረግም ላይ መሆናቸውንና፣ እስከአሁን በተገኙ መረጃዎች ፒትሽን ከተፈራረሙት ውስጥ በፖለቲካ ጋዜጣ ላይ የሚሰሩ ጋዜጠኞች እንደሌሉበትም የኢነጋማ ምንጮች ገልፀዋል። ከምንጮቹ የተገኘው መረጃ እንደሚያመለክተው የፊርማ ማሰባሰቡ ተሳታፊ የሆኑት በአሁኑ ሰዓት ጋዜጣ ላይ የማይሰሩ ግለሰቦች ናቸውም ብለውናል።</p>

<p>ሴራው እየሰፋና በጥቅም የሚገባውን ወገን የመመልመሉ ዘመቻ ተጠናቅቋል የሚሉት የኢነጋማ ምንጮች፣ በኢነጋማ ቢሮ ጭምር የአቶ በረከት ሰዎች ሥራቸውን በመስራት ላይ ናቸው ብለዋል። ስለሆነም ከእንግዲህ በኢነጋማ ስም የሚወጡ መግለጫዎቹ ከኢነጋማ ሥራ አስፈፃሚ ኮሚቴ አባላት ቢያንስ የሦስቱ ፊርማ ያላረፈበትን ደብዳቤ አባላቱ እንዳይቀበል ምንጮቹ አሳስበዋል።</p>

<p>ኢነጋማን ለማገድ የፍትህ ሚኒስትር ያቀረበው ምክንያት የሂሳብ ሪፖርት አልቀረበም የሚል ቢሆንም፣ የኢነጋማ ምንጮች የሂሳብ ሪፖርት ለፍትህ ሚኒስቴር የማህበራት ምዝገባ ክፍል እንደቀረበ ገልፀዋል። ሂሳቡን በውጭ ኦዲተር ለማስመርመርም ከሰርቲፋይድ ኦዲተሮች ጋር ተፈራርሞ ሂሳቡ እየተመረመረ መሆኑንም ጨምረው ገልስጼዋል። በዓመት በሚልዮን የሚቆጠር ገንዘብ የሚያንቀሳቅሱት በመንግሥት የሚደገፉት ኢሰማኮና አጋማ ሂሳባቸውን ሳያስመረምሩ፣ እንዲሁም የሂሳብ ሪፖርት ስያቀርቡ ከ5 ዓመታት በላይ ቢያስቆጥሩም፣ ፍትህ ሚኒስትር በእነርሱ ላይ የወስደው እርምጃ አለመኖሩንም የኢነጋማ ምንጮች በማነፃፀሪያነት ያቀርባል። እርምጃው ከማስታወቂያ ሚኒስቴር የመነጨ የፖለቲካ ውሳኔ እንደሆነም አክለዋል። የማህበሩን አባላት ለመከፋፈል የሚደረገው ግፊትም ከማስታውቂያ ሚኒስቴር የመነጨ ነው ያሉት የኢነጋማ ምንጮች፣ በዚህ ስኮላር ሺፕ እንደሚሰጣቸው፣ ሥራ የሌላቸውም ሥራ እንዲያገኙ ቃል እንደተገባላቸው ፕቲሽኑን በማስፈረሙ ሂደት አስፈራሚዎቹ በግልፅ እየተናገሩ እንደሆነም ገልፀዋል።</p>


<p class="align-center"><a href="/Gazettas/Askwal/info/Askwal.sera.html">ከአስኳል ህዳር 1 ቀን 1996</a></p>

</body>
</html>	














