<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ስለአዲስ አበባ ጉዳይ ማብራሪያ ይሰጠን"</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ስለአዲስ አበባ ጉዳይ ማብራሪያ ይሰጠን"</h2>


<p>"አዲስ አበባ የሚገኙትና የኦሮሚያ ክልላዊ መንግሥት ተብለው የሚጠሩ ቢሮውችን በአርከበ እቁባይ የሚመራው የአዲስ አበባ ከተማ አገዛዝና በአባይ ፀሐዬ የሚመራው የፌዴራል ጉዳዮች ሚኒስትር ከወዲሁ እየተቀራመቱ ሲገኙ፣ በአዲስ አበባ ከተማ ውስጥ የሚገኙ በኦሮሚያ መንግሥት ህንፃነት ተይዘው የነበሩ ቢሮዎችን ደግሞ የከተማው ፖሊስና የጸጥታ መ/ቤቶች እንደሚገቡባቸው ውስጥ አዋቂ ምንጮች ያመለክታሉ።</p>

<p>ቦሌ መንገድ የሚገኘውና የኦርሚያ ክልላዊ መንግስት ተብሎ በሚጠራው ሕንፃ፣ በተፈራ ዋልዋ የሚመራው የአቅም ግንባታ ሚኒስቴር ወይም በአዲሱ ለገሰ የሚመራው የመሠረተ ልማት ሚኒስቴር እንደሚገባበት ከወዲሁ እየተገለፀ ይገኛል። ይህንን በወያኔ ባለሥልጣናት ግፊት እየተከናወነ ያለው፣ ኦሮሞ ተናጋሪን ከአዲስ አበባ የማራቅ እርምጃን በመቃወም የተለያዩ እርምጃዎችን ለመውሰድ በአዲስ አበባ ዩኒቨርስቲ የሚማሩ የኦሮሞ ተማሪዎች እንቅስቃሴ በጀመሩበት በዚህ ሳምንት፣ በመከላከያ ውስጥ ኦሮሚኛ ተናጋሪዎች እንቅስቃሴ ጀምረዋል። እንደ ምንጮቹ ዘገባ ጥያቄው የተነሳው ባለፈው ሳምንት አጋማሽ ላይ አዲስ አበባ በሚገኘው የመከላከያ መኮንኖች ክበብ በነበረው ስብሰባ ላይ ሲሆን፣ ጥያቄው የቀረበላቸው አባዱላ ገመዳ በጥያቄው ተደናግጠው "እናንተ የሀገር መከላከያ ሠራዊት አባል ናችሁ እንጂ፣ የኦሮሞ ሠራዊት ስላልሆናችሁ፣ ዝም ብላችሁ ሥራችሁን ስሩ" ብለዋቸዋል።</p>

<p>ጥያቄው ካነሱት የሠራዊቱ አባላት መካከል ለጊዜው የአባታቸውን ስም ለማወቅ ያልተቻለው አለሙና ንጉሴ የተባሉ የሻለቃ በመቃወም፣ "ትላንት ከትላንትና ወዲያ ፊንፊኔ የኦሮሚያ ናት ስትሉን የነበራችሁ እናንተ ናችሁ። ዛሬ ያ አቋም ስለተለወጠበት ምክንያት የማስረዳት ግዴታ አለብዎት" ብለው በሻይ እረፍት ጭምር አባዱላ ገመዳን ፋታ ሲነሷቸው፣ አባዱላም "ይህ የኦነግ ጥያቄ ነው" በማለት በሁኔታው ተናድደው ስብሰባውን ጥለው ለመሄድ መገደዳቸውን በስብሰባው የነበሩ የዓይን ምክስሮች ጠቅሰዋል።</p>

<p>ከዚሁ ጋር በተያያዘ በአዲስ አበባ ከተማና በዙሪያዋ የሚገኙ የኦሮሞ ተወላጅ የመከላከያ ሠራዊት አባላት በዚሁ ጉዳይ ዙሪያ ማብራሪያ እንዲሰጣቸው መናገራቸው ስለተደረሰበት የሌላ ብሄር ተወላጅ የሆኑ የሠራዊቱ አባላት ኦሮሞዎችን በዓይነ ቁራኛ እንዲከታተሉና ጥያቄው ጦር ግንባር የሚገኙት የሠራዊቱ አባላት ዘንድ እንዳይዛመት ክወዲሁ ጥብቅ ትዕዛዝ መሰጠቱን ከመከላከያ ምንጮች የተገኙ መረጃዎች ያስረዳሉ።</p>


<p class="align-center"><a href="/Gazettas/Askwal/info/Askwal.sera.html">ከአስኳል ህዳር 29 ቀን 1996</a></p>

</body>
</html>	














