<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ፀረ ሙስና ኮሚሽንና ማዕከላዊ ምርመራ በቴሌ ጉዳይ ተወዛገቡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ፀረ ሙስና ኮሚሽንና ማዕከላዊ ምርመራ በቴሌ ጉዳይ ተወዛገቡ</h2>


<p>ለ9 ወራት ከታሰሩ በኋላ በዋስ በተለቀቁት የቴሌ እስረኞች (እነኢያሱ በርሄ) ጉዳዩ የፀረ ሙስና ዓቃቤ ህግና የማዕከላዊ ምርመራ እየተወዛገቡ ነው።</p>

<p>በጉዳዩ ዙሪያ የፀረ ሙስና ዓቃቤ ህግ የሆኑት አቡሃይ ጓዴና የማዕከላዊ ምርመራ ኃላፊ የሆኑት ታደሰ መሠረት ከሬዲዮ ፋና ጋር ባደረጉት ቃለ ምልልስ፣ አቡሃይ ጓዴ ተጠርጣሪዎች በዋስ መለቀቃቸውን "አግባብ አይደለም" ሲሉ፣ ታደሰ መሠረት ግን "አግባብ አይደለም ለማለት ይከብደኛል" ብለዋል። የተከሳሾቹን መለቀቅ አስመልክተው ታደሰ መሠረት እንዲህ ብለዋል "ፍ/ቤቱ የሰጠው ውሳኔ አግባብነት የለውም ለሚባለው፣ እኔ በበኩሌ 9 ወር ሙሉ ተከሳሾች በምርመራ ላይ መቆየታቸው የራሱ የሆነ ችግር ስላለው፣ ፍ/ቤት የሰጠው ውሳኔ አግባብነት የለውም የሚል አቋም የለኝም።" አቡሃይ ጓዴ በበኩላቸው ደግሞ እንዲህ ብለዋል "ከህግ አኳያ አንቀበልም፤አለመቀበል የፍርድ ቤቱ ነው። ፍ/ቤት ውሳኔ ከሰጠ በኋላ፣ ታከብራለህ ግን ላታምን ትችላለህ ላትቀበል ትችላለህ።" ብለዋል አቶ መሠረት።</p>

<p>ታደሠ መሰረት የሕወኃት ታጋይ ሆነው ለረዥም ጊዜ የሰሩ ሲሆን፣ የኢህአዴግ ሠራዊት አዲስ አበባን ከተቆጣጠረ በኋላ በማዕከላዊ ምርመራ ውስጥ 3ተኛ ሰው ሆነው ተመድበው ነበር። በሂደት የአዛዥነቱን ቦታ የያዙ ሲሆን፣ በሕወኃት አመራር ውስጥ ክፍፍል ከተፈጠረ በኋላ ከቦታቸው ይነሳሉ ተብሎ ተጠብቆ ነበር። ታደሰ መሠረት የአቶ ስዬ አብርሃ የቅርብ ዘመድ እንደሆኑ የሚነገርላቸው ናቸው። የዓማራ ብሄር ተወላጅ የሆኑት አቡሃይ ጓዴ በበኩላቸው ወደ ፀረ ሙስና ኮሚሽን የገቡት ፈተና ተወዳድረው በማለፋቸው እንደሆነ ይናገራሉ። ከገዢው ፓርቲ ጋር ምን አይነት ግንኙነት እንዳላቸው በውል ባይታወቅም፣ ተቃዋሚው እንዳልሆኑ ግን በቅርቡ የሚያውቋቸው ይናገራሉ።</p>


<p class="align-center"><a href="/Gazettas/Askwal/info/Askwal.sera.html">ከአስኳል መስከረም 12 ቀን 1996</a></p>

</body>
</html>	














