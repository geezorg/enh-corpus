<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አሰብ መነጠቋ መቼም ቢሆን አንቀበልም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">አሰብ መነጠቋ መቼም ቢሆን አንቀበልም</h2>


<p>አዲስ የተቋቋመው የተቃዋሚ ፖለቲካ ድርጅቶች ህብረት የአሜሪካ ዋና ከተማ በሆነችው ዋሽንግተን ዲሲ ውስጥ ታላቅ ሠላማዊ ሰልፍ ሊያደርግ ነው። በመጪው ዓርብ በሚደረገው በዚህ ሠላማዊ ሰልፍ ላይ በዋሽንግተን ዲሲ የሚገኙት የ15 ተቃዋሚ ፖለቲካ ድርጅቶች ደጋፊዎችና የሲቪክ ማህበራት አባላት ይሳተፋሉ።</p>

<p>የሠላማዊ ሰልፉ ዓላማ እንዲህ ተብሎ ተተንትኗል፦</p>

<p>1) በ1900፣ 1902፣ 1908 ኢትዮጵያና ጣሊያን ያደረጓቸው ስምምነቶች ጣሊያን ኤርትራን ለቃ ከወጣች በኋላ የወደቁ በመሆናቸው በአሁኑ ሰዓት የኢትዮ-ኤርትራ ድንበር ለመከለል እንደመነሻ ሊያገለግሉ አይችሉም። ስለዚህ የድንበር ኮሚሽኑ እነዚህን ውሎች ተገን አድርጐ የሰጠው ብያኔ ተቀባይነት የለውም።</p>

<p>2) የአፋር ሕዝብ የኢትዮጵያ አካል የመሆን መብቱን አሰብ ወደ ኤርትራ በመጠቃለሏ ሳቢያ ተረግጧል። ሱልጣን አሊሚራህ በሰኔው 1983 ጉባኤ ላይ ሲናገሩ እንዲህ ብለው ነበር፦</p>

<p>እኛ ኢትዮጵያዊያን ጋር አንድ ነን። ይህንን ማንነታችንን ማንም አይቀማንም። አፋርን ከኢትዮጵያዊያን የሚነጥሉት ፀረ አፋሮች ብቻ ናቸው።"</p>

<p>ስለዚህ የአፋር ህዝብ የኢትዮጵያ አካል እንዲሆኑ የሚያደርጉትን ትግል ለማገዝ ቃል እንገባለን።</p>

<p>3) አሰብ ከኢትዮጵያ በኃይል ተነጥቃ ወደ ኤርትራ መጠቃለሏን እንቃወማለን። አሰብ የአፋሮች ናት። በአዲስ አበባ ካለው አምባገነን መንግስት ጋር ተመሳጥራ ኤርትራ አሰብን መውሰዷን አንቀበለውም። ይህን ሁኔታ ለመቀልበስ ማንኛቸውንም ህጋዊ መድረክን እንጠቀማለን። ኢትዮጵያ የባህር በር እንደሚያስፈልጋት የዓለም ማህበረሰብ እውቅና ከሰጠ ቆይቷል። ኤርትራ ከኢትዮጵያ ጋር በፌዴሬሽን እንድትዋሃድ የተደረገበት ዋነኛው ምክንያት ይህ ነጥብ ነው።</p>

<p>አምባገነኑ የመለስ ዜናዊ መንግሥት የኢትዮጵያን ጥቅም አሳልፎ በመስጠት ረገድ ግንባር ቀደም ሆኖ ሲሰራ ቆይቷል። ሥልጣን ላይ ተቆናጦ የሚገኘው በኃይል ነው። የኢትዮጵያ ሕዝብ የመለስ ዜናዊ መንግሥት የተፈራረማቸውን ስምምነቶች ስለማይቀበል የአሜሪካ መንግስት በአዲስ አበባ ካለው መንግሥት ጋር ያለውን ግንኙነት እንዲመረምር እንጠይቃለን።</p>

<p>ሠላማዊ ሰልፉ የሚጀመረው በዋሽንግተን ሰዓት አቆጣጠር ከጠዋቱ 4:00 ሰዓት ጀምሮ ሲሆን፣ መነሻው ከአሜሪካ ጠቅላይ ፍ/ቤት በር ላይ ይሆናል።</p>


<p class="align-center"><a href="/Gazettas/Askwal/info/Askwal.sera.html">ከአስኳል መስከረም 12 ቀን 1996</a></p>

</body>
</html>	














