<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የጅቡቲ መንግሥት ኢትዮጵያዊያን ስደተኞችን በማባረሩ ተወገዘ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የጅቡቲ መንግሥት ኢትዮጵያዊያን ስደተኞችን በማባረሩ ተወገዘ</h2>


<p>የዓለም ቀይ መስቀል የቀይ ጨረቃ ድርጅቶች በጅቡቲ ለሚገኙ ስደተኞች የአስቸኳይ ጊዜ እርዳታ እንዲከፋፈል እየሰጡ መሆኑ ታወቀ።</p>

<p>ባለፈው ወር የጅቡቲ መንግሥት በሀገሩ የሚኖሩ 100ሺህ ህገ ወጥ ስደተኞችን በአንድ ወር ጊዜ ውስጥ ሲያባርና ወደመጡበት ሲመልስ፣ ችግር ይገጥመናል ያሉት ከጅቡቲ ከተማ 100 ኪ.ሜ ርቀት ላይ በስደተኛ ካምፕ ውስጥ የገቡ መኖራቸው ይታወቃል።</p>

<p>ካምፑ 3 ሺህ ሰዎችን ለማስተናገድ የተሰራ ይሁን እንጂ፣ በአሁኑ ጊዜ በካምፑ ውስጥ 9 ሺህ ስደተኞች እንደሚኖሩ ታውቋል። አብዛኞቹ ስደተኞች ከሱማሊያ፣ ከኢትዮጵያና ከኤርትራ ሲሆኑ፣ ከየመን፣ ከሱዳን ከሩዋንዳና ከኢራቅም የመጡ ይገኙበታል።</p>

<p>ካምፑን የጐበኙ የቀይ መስቀል ባለሥልጣኖች ንፁህ ውሃና መጠለያ በአስቸኳይ እንደሚያስፈልግ ሲያስገነዝቡ የጅቡቲ መንግሥት ስደተኞችን መጨረሻቸው እስኪታወቅ ድረስ ለአጭር ጊዜ እርዳታ እንደሚያቀብል ገልጿል። የጅቡቲ መንግሥት ስደተኞችን በአንድ ካምፕ ውስጥ ብቻ ማጐሩና መጠለያና መሰደጃ ባለማቅረቡ፣ በዋናነት የስደተኛ መብት በእንክብካቤ ባለመያዙ የከረረ አለማቀፍ ወቀሳ ደርሶባት እንደነበር አይዘነጋም።</p>

<p>በተያያዘ ዜና የጅቡቲ መንግሥት የኢትዮጵያና የሌሎች ሀገሮች ስደተኞችን በኃይል አስገድዶ ማስወጣቱን በተመለከተ የጅቡቲ ዋናው ተቃዋሚ ድርጅት ፋኡድ የተቃውሞ መግለጫ አውጥቷል። የኦማር ጊሊድ መንግሥት ባዕዳንን ለማስደሰትና ስደተኞችን የወሰደውን ኢ-ሰብአዊ እርምጃ ያወገዘው ፋኡድ የዓለም ህብረተሰብ የጅቡቲን መንግስትና ለዚህ ህገ ወጥ እርምጃ እየደገፈ ያሉትን እነ መለስ ዜናዊና ሌሎች ባዕዳን ኃይሎችንም እንዲያወግዝ ጥሪ አቅርበዋል። የፋኡድ መሪ ተብለው ከሚጠቀሱትና ዛሬም የመለስን አገዛዝ ካወገዙት መካከል አዲስ አበባ ተይዘው ለጅቡቲ መንግስት ለእስር የተሰጡትና አሁን በፈረንሳይ ነዋሪ የሆኑት መሀመድ ካጋሚ እንደሚገኙበት ታውቋል።</p>


<p class="align-center"><a href="/Gazettas/Tomar/info/Tomar.sera.html">ከጦማር መስከረም 26 ቀን 1996</a></p>

</body>
</html>	

















