<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ዶ/ር በየነ ጴጥሮስ ጋዜጣዊ መግለጫ ሰጡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h1 class="align-center">ዶ/ር በየነ ጴጥሮስ ጋዜጣዊ መግለጫ ሰጡ</h1>


<p>በትላንትናው ዕለት በእየሩሳሌም ሆቴል አዲሱ የተመሰረተው የፖለቲካ ድርጅት ሊቀመንበር የሆኑት ዶ/ር በየነ ጴጥሮስ ጋዜጣዊ መግለጫ ሰጡ።</p>

<p>የመድረኩ መሪ ዶ/ር በየነ ጴጥሮስ፤ ዶ/ር ገበየሁ አድማሱና ወ/ሮ አልማዝ ሰይፉ ሲሆኑ፤ አዲስ ስለተመሰረተው የፓለቲካ ድርጅቶች ህብረት ገለፃ አድርገዋል። ሁሉም የፖለቲካ ድርጅት ሊቀበለው የሚችል ባለ ዘጠኝ ነጥብ መርህ በንባብ አሰምተዋል። የአቋም መግለጫም አውጥተዋል። በከፊል እንዲህ ይነበባል፡-</p>

<p>"እኛ በሜሪላንድ ክፍለ ሀገር በሮክቪል ከተማ የተሰበሰብነው 15 የተቃዋሚ የፖለቲካ ድርጅቶች ተወካዮች ኢህአዴግን በሰላማዊ ሕዝባዊ ትግል ለማስወገድ አገሪቱንም ከወደቀችበት የድህነትና ኋላ ቀርነት ማጥና ከአምባገነን አገዛዝ አዙሪት ውስጥ ፈጥኖ ለማውጣት በሀገሪቱም በሕዝብ ነፃ ምርጫ የሚቋቋም ዴሞክራሲያዊ አስተዳደር ለማቋቋምና በቀጣይነት የሀገር ግንባታ ለማካሄድ በሠላማዊ መንገድ የሥልጣን ሽግግር መደረግ እንደሚኖርበት አምነናል። ሕዝቡ በየመስኩ የሚያደርገውን ሠላማዊ ትግልና የተቃዋሚ ድርጅቶችን እንቅስቃሴዎች የሚያስተባብር የህብረት ግን ባር ለመፍጠር ተስማምተናል" ብለዋል።</p>

<p>ዶ/ር በየነ ከጋዜጠኞች ጥያቄ እንዲቀርብላቸው በጠየቁት መሠረት የተለያዩ ጥያቄዎች ቀርበውላቸዋል። ከእነዚህም መካከል አንዱ የመላው ዓማራ ሕዝብ ድርጅት በጉባዔው ለመሳተፍ ጥያቄ አቅርቦ ያልተካፈለበት ምክንያት ምንድን ነው? የሚለውና ከሁሉም ብሄር ብሄረሰቦች ቢያንስ አንድ ድርጅት ሲወከል ከዐማራው ብሄረሰብ ያለመወከሉ በ1983 ከተካሄደው የሽግግር መንግሥት ምስረታ ኮንፍረስ ጋር የሚያመሳስሉት አሉ። ይሄ ስህተት እንዴት ሊደገም ቻለ? የሚል ሲሆን ዶ/ር በየነም የሚከተለውን ምላሽ ሰጥተዋል። "አንዳንድ ድርጅቶች ወደ ጉባኤው እንዳይገቡ የተደረገበትና፤ አንድ ብሄር ያልተወከለበት ሁኔታ ተከስቷል ለሚባለው የህብረቱ ጉባኤ በቂ ምላሽ ሰጥቷል፤ አሳምኗል። 15 ድርጅቶች ጉባኤ ሲቀመጡ አስተባባሪ ኮሚቴው ያስቀመጠው መስፈርት ነበረው። ሁለት ዓመት በድርጅትነት መንቀሳቀስ የሚለው ነው። የራሱ ልሣን፤ መግለጫ እንቅስቃሴ የሚሉት። ሁለተኛው አላስፈላጊ መጐነታተል እንዳይከሰት ጥንቃቄ ማድረግ ስለነበረ፤ ሶስተኛው ህብረቱ ከተመሰረተ በኋላ በሩን ክፍት በማድረጉ። ከዚህ ሌላ የመላው ዐማራ ሕዝብ ድርጅት ብቻ ሳይሆን ሌሎችም እንዳልተሳተፉ ግልፅ ነው። እውነቱን እንነጋገር ከተባለ ከህብረቱ ድርጅት እዚህ ጉባኤ ውስጥ ልግባ ብሎ ማመልከቻ አላቀረበም። በየጋዜጣው ተገለልኩ ብሎ ነው ብሶቱን የገለፀው። ለህብረቱም ጥያቄ አልቀረበልንም ግን በመገናኛ ብዙኃን ስለሰማን መልስ ሰጥተናል ብለዋል። ደግሞም ላልቀረበ ጥያቄ መልስ መስጠት የለበትም" ብለዋል።</p>

<p><a href="/Gazettas/Askwal/info/Askwal.sera.html">ከአስኳል መስከረም 5 ቀን 1996 ዓ.ም</a></p>

</body>
</html>
