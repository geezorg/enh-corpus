<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአዲስ አበባ መስተዳድር ለአፍሪካ ሕብረት ተሳታፊ አገሮች መሬት ሰጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የአዲስ አበባ መስተዳድር ለአፍሪካ ሕብረት ተሳታፊ አገሮች መሬት ሰጠ</h2>


<p>የአፍሪካ ህብረት ዓባል ሀገራት ስብሰባን ለመካፈል ከተለያዩ የአፍሪካ ክፍል መሪዎች ሰሞኑን አዲስ አበባ መግባት የቀጠሉ ሲሆን ስብሰባውም በዛሬው ለት ተጀምሯል።</p>

<p>ይህ ስብሰባ የአፍሪካን ህልውና ወደ ተሻለ አቅጣጫ ይመራዋል ተብሎ የሚጠበቅ ሲሆን ሌሎችም ወሳኝ ጉዳዮችን ያነሣል ተብሎ ይጠበቃል።</p>

<p>የአሪካ ህብረት መቀመጫ የት ይሁን የሚለው ጥያቄ ቀደም ብሎ ያወዛገብ ጉዳይ የመሆኑን ያህል አሁንም ጉዳዩ በአጀንዳነት ይነሣል ተብሎ የተገመተ ቢሆንም የኢትዮጵያ መንግስት ግን የአፍሪካ ህብረት መቀመጫን በአዲስ አበባ ለማድረግ ጥረቱን መቀጠሉን በተለያየ አቅጣጫ እያስመሰከረ ይገኛል።</p>

<p>የኢትዮጵያ ህዝባዊ ዲሞክራሲያዊ ሪፖብሊክ ጠቅላይ ሚኒስትር አቶ መለስ ዜናዊ ከዚህ ቀድሞ በዚህ ርዕሰ ዙሪያ ለህብረቱ ሀአገር አባላት ሲያስረዱ ኢትዮጵያ የአፍሪካ ህብረት መቀመጫ ልትሆን የምትችልበትን ታሪካዊ መሰረት የሃገሪቱን የቀድሞ መሪዎች አፄ ኃይለ ስላሴና፣ ኮሎኔል መንግስቱ ሃይለማርያም ለአፍሪካ ሃገራት አንድነት ነፃነትና ህብረት ያበረከቱትን አስተዋፅኦ በመናገራቸው በዚሁ መሰረት እስካሁን የአፍሪካ ህብረት መቀመጫ አዲስ አበባ ሆኖ ቀጥሏል።</p>

<p>ይህንን ውሳኔ በተመለከተ ጥቂት አባል ሃገራት ቅሬታ እንዳላቸው ለጉዳዩ ቅርበት ያላቸው ምንጭኦች እየገለፁ ሲሆን በተለይ የሊቢያው መሪ ሙሃመድ ጋዳፊ ዋነኛ ተቃዋሚ መሆናቸው ይሰማል።</p>

<p>ያም ሆኖ በዚህ ዓመት የኢትዮጵያ መንግስት ለህብረቱ ስብሰባ ልዩ የመስተንግዶ ዝግጅትና ለአባል ሀገራቱ ደግሞ ልዩ ገፀ በረከቶች ሰጥቷል። ከተሰጡት ገፀ በረከቶች ጥቂቶቹ አዲስ አበባ ውስጥ፡ከሜክሲኮ አደባባይ ወደ ሣር ቤት በሚወስደው መንገድ በሚገኘው የአፍሪካ ህብረት ዋና ፅ/ቤት በስተጀርባ የሚገኘውን የቀድሞ ከርቸሌ ለአፍሪካ ህብረት ፅ/ቤት እንደተጨማሪ ማስፋፊያ ቦታ የሰጠ ሲሆን ከዚህ በተጨማሪ በአዲስ አበባ ውስጥ የሚገኙ 52 ዓና ዋና መንገዶች ተመርጠው መንገዶቹ በእያንዳንዱ አባል ሀገር ስም እንዲሰየሙ አድርጓል። ከዚህ በተጨማሪም የአባል ሃገራት ኤምባሲ የሚሆን ግምቱ ወደ 50 ሚሊዮን ብር የሚጠጋ ለእያንዳንዳቸው 2000 ካሬ ሜትር መሬት በአዲስ አበባ አስተዳደር ከንቲባ አቶ አርከበ እቁባይ በኩል እንዲሰጣቸው ተደርጓል።</p>

<p>በተጨማሪ በዚህ ስብሰባ ላይ ከ52 አገሮች መካከል 48 መሪዎች ሲገኙ 38 በርዕሳ ብሔረሮች የተወከሉ ሲሆኑ ቀሪዎቹ ተወካዮቻቸው መገኘታቸው ተገልጿል። </p>

<p>በሌላ በኩል ደግሞ በአፍሪካ ሕብረት መሪዎች ስብሰባ ምክንያት በአዲስ አበባ ከተማ ውስጥ ያሉ አብዛኛዎቹ የከተማዋ መንገዶች የተዘጉ ሲሆን ህብረተሰቡ እንደ ልቡ መንቀሳቀስ ተስኖታል።</p>






<p class="align-center"><a href="/Gazettas/Askwal/info/Askwal.sera.html">ከአስኳል ሰኔ 29 ቀን 1996</a></p>

</body>
</html>	
