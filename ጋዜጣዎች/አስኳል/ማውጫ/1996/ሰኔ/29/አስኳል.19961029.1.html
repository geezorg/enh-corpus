<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ግዙፍ ፓርክ ሊመረቅ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ግዙፍ ፓርክ ሊመረቅ ነው</h2>


<p>በኢትዮጵያ ባለ ሀብት ሼህ መሀመድ አሊ አልአሙዲን ወጪ የተሠራው አዲስ ፓርክ፣ ዛሬ እንደሚመረቅ ታውቋል። ሰላሳ አምስት ሚሊዮን ብር እንደሚፈጅ የተገመተውና ከላይኛው ቤተመንግስት እስከ የተባበሩት መንግስታት መስሪያ ቤት/ ኢ.ሲ.ኤ/ መሥሪያ ቤት የሚደርሰው መናፈሻ፣ ዛሬ የአፍሪካ ህብረት የመሪዎች ስብሰባ በሚጀመርበት ዕለት እንዲመረቅ ለማስቻል ከቅርብ ቀናት ጀምሮ ሥራው እየተፋጠነ እንደነበር ይታወሳል።</p>

<p>የፓርኩ የግንባታ ሥራዎች ከሞላ ጐደል ተጠናቋል። በግንባታ ደረጃ አንዳንድ የእርምት ሥራዎች እየተሰሩ ሲሆን፣ በአብዛኛው ሠራተኞች የሣር ተከላ ሥራ ላይ ተሰማርተዋል። የሥራውን ሁኔታ አስመልክቶ በሰጡኝ ምላሽ የግንባታ ሥራውን ኃላፊነት ወስዶ የሠራው የባርኔሮ ኮንስትራክሽን የተወሰነ አክስዮን ባለቤት የሆኑት ሚስተር ባርኔሮን ናቸው።</p>

<p>አንድ ስማቸው እንዳይጠቀስ የፈለጉና በኃላፊነት ቦታ ላይ የሚሰሩ ባለሙያ የሚከተለውን ብለዋል፦ ፓርኩ ሶስት ስያሜ አለው። አንደኛውና ከላይኛው ቤተመንግስት የሚገኘው የመናፈሻ ስፍራ የሚነሳው አዲስ አበባ የሚል ስያሜ ሲኖረው፣ በውጭ ጉዳይ መሥሪያ ቤት ፊት ለፊት የሚገኘው የመናፈሻ ሥፍራ ኢትዮጵያ የሚል ሥያሜ አለው። ሦስተኛውና የመጨረሻው ከኢሲኤ መሥሪያ ቤት ፊት ለፊት የሚገኘው ሥፍራ ደግሞ አፍሪካ የሚል ስያሜ ተሰጥቶታል። በዚህ ሥፍራ ላይ የአፍሪካ ሀገሮች ሰንደቅ አላማ /ባንዲራ/ መስቀያ ቦታ ይኖረዋል። በነዚህ ሶስት ስያሜ ባላቸው ቦታዎችም የተለያየ መጠንና ቅርስ ያላቸው የፋውንቴን ውሃዎች ይኖራቸዋል። በእነዚህ መናፈሻዎች ወደፊት የተለያዩ የምግብ እና የመጠጥ አገልግሎት መስጠት ይችላሉ። ከዚህ በተጨማሪም፣ ለፎቶግራፍ ፕሮግራም ቦታው ይከራያል። ፊልም የሚታይባቸው ስክሪኖችም ተዘጋጅተዋል። የሻወርና የመፀዳጃ አገልግሎት የሚሰጡ ክፍሎች በፓርኩ ውስጥ ይካተታል።</p>



<p class="align-center"><a href="/Gazettas/Askwal/info/Askwal.sera.html">ከአስኳል ሰኔ 29 ቀን 1996</a></p>

</body>
</html>	
