<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሻዕቢያ፣ ባድመን ለመውረር የተጠቀመበት መንገድ መዘጋቱን ተ.መ.ድ አስታወቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ሻዕቢያ፣ ባድመን ለመውረር የተጠቀመበት መንገድ መዘጋቱን ተ.መ.ድ አስታወቀ</h2>


<p>የኤርትራ መንግስት፣ የተባበሩት መንግሥታት የሰላም ጥበቃ ወታደሮችን ዝውውር የገደበበት ሁኔታ፣ የሰላም ጥበቃው ተግባር እንደሚያሰናክለው አንሚ ሰሞኑን ባወጣው መግለጫ አስጠነቀቀ።</p>

<p>የኤርትራ መንግሥት የኤርትራን ርዕሰ ከተማ አስመራ በደቡብ ምዕራብ በኩል ከባሬንቱ ጋር የሚያገኛኘው የመኪና መንገድ ለተባበሩት መንግስታ ሰላም አስከባሪ ሰራዊት ካልከፈተ የሰራዊቱ እንቅስቃሴ እንደሚደናቀፍ በኢዮትጵያ ኤርትራ የተባበሩት መንግሥታት ድርጅት ተልዕኮ በድጋሚ አስታወቀ።</p>

<p>በእንግሊዥኛ ምሕፃሩ አንሚ ተብሎ የሚጠራው ተልዕኮ እንደተናገረው «የኤርትራ መንግስት ውሳኔውን ካልቀየረ የሰላም አስካባሪው እንቅስቃሴ ይደናቀፋል።« የኤርትራ መንግስት መንገዱን የዘጋው ባለፈው ሚያዚያ ነበር። ለሰላም አስከባሪው የተሰጠው መንገድ አቧራማና ኮረኮንች በመሆኑ ቀደም ሲልም አንሚ ችግሩን ይፋ አድርጐ ነበር። ይኸውም በድንበሩ አካባቢ ያለውን እንቅስቃሴ በውል ለመቃኘት የሚያስችለኝ አይደለም በማለት።</p>

<p>አንሚ በግንቦት ወር መጀመሪያ ላይ የክረምቱ ወቅት እየተቃረበ ነው በዝናቡ ወቅት በካባቢው የሰፈረው 1,400 የሰላም አስከባሪ ኃይል ግንኙነት ጨርሶ የሚቋረጥበት ሁኔታ ይፈጠራል። የሰላም አስካባሪው ኃይል በአመዛኙ እየታወከ መሆኑ አመልክቷል፣።</p>

<p>የሰላም አስከባሪው ኃይል አዛዥ ጄኔራል ሮበርት ጐርደን ጉዳዩን ለኤርትራ ወታደራዊ ኮሚሽን መግለጻቸውን አመልክተዋል። የክረምቱ ወር ከመግባቱ በፊት የኤርትራ መንግስት ጉዳዩን እንዲያጤነው ጠይቀዋል።</p>

<p>በሁለቱ ሀገሮች መካከል የተካረረ ውጥረት የነበረ ቢሆንም ወታደራዊ እንቅስቃሴ አይታይም ይላል አንሚ። ይሁንና ይሄ ለሰላም አስከባሪው ዝግ የሆነው ቀጠና፣ አንሚ በውል ለመቃኘት የተቸገሩ መሆኑን ነበር ያመለከተው።</p>

<p>ለሰላም አስከባሪው ዝግ የሆነው ቀጣና ኤርትራ ባድመን ለመውረር የሠራችበት መስመር እንደሆነ ነው የሚነገረው።</p>

<p>አንሚ በመግለጫው፣ በጉዳዩ ላይ፣ የተባበሩት መንግሥታት ዋና ፀሐፊ ልዩ ትኩረት ሰጥተው እንደሚከታተሉና ከሁለቱ መንግስታት ጋር ደብዳቤ እየተለዋወጡ መሆኑን አመልክተዋል።</p>

<p>በተያያዘ ዜና የዋና ፀሀፊው ልዩ ልዑክ ጆሴፍ ሌግዋላ ጠ/ሚ/ር መለስ ዜናዊንና ኢሳያስ አፈወርቂን ለማነጋገር ጥያቄ አቅርበዋል።</p>


<p class="align-center"><a href="/Gazettas/Askwal/info/Askwal.sera.html">ከአስኳል ሰኔ 08 ቀን 1996</a></p>

</body>
</html>	
