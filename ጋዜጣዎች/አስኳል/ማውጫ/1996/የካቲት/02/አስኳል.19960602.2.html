<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአዲስ አበባ ታክሲ ሹፌሮች በከፊል የሥራ ማቆም አድማ አደረጉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የአዲስ አበባ ታክሲ ሹፌሮች በከፊል የሥራ ማቆም አድማ አደረጉ</h2>


<p>በአዲስ አበባ ከተማ የሚገኙ የሚኒባስ የውይይት ሹፌሮች ትናንት ከፊ የስራ ማቆም አድርገው ዋሉ። የአዲስ አበባ ትራፊክ ፖሊስ የታክሲ ሹፌሮችን የተቆለለ የቅጣት እዳ እንዲከፍሉ ለማስገደድ፣ መንጃ ፍቃድ መቀማት መጀመሩን በመቃወም ስራ ማቆማቸውን ሹፌሮቹ ገልጽውልናል። በከተማ ውስጥ ያሉት አብዛኛው ሚኒባሶች ስራ ያቆሙ ቢሆንም፣ የተወሰኑት ግን ሥራቸውን በመቀጠል ከአድማው ጋር አንተባበርም ማለታቸውን የገለፁት እነዚሁ ሹፌሮች፣ በስራ ላይ ከተሰማሩት መካከል መንግስት ለስለላ ያሰማራቸውን ታክሲዎች እንደሚገኙበት ተናግረዋል።</p>

<p>የታክሲ ሹፌሮች እንደሚሉት ከሆነ፣ የተቆእለለባቸው እዳ ከአቅም በላይ በመሆኑ በምንም አይነት መልኩ ከፍለው ሊጨርሱት የማይችሉት እዳ ነው። ቅጣቱ የወጣው አንድ እንግሊዛዊ ባቀረበው ጥናት መሰረት ነው የሚሉት ሹፌሮች፣ እንግሊዛዊው የኢትዮጵያ ተጨባጭ ሁኔታ እንደማያውቅ ተናግረዋል። የኢትዮጵያ የትራፊክ ህግ ለማውጣት ከፈረንጅ ሀገር ሰው ማስመጣት ለኢትዮጵያዊያን ስድብ ነው ያሉት እነዚሁ ሹፌሮች፣ ጥናቱ በኢትዮያዊያን ተደርጐ ቢሆን ኖሮ፣ ይህ ሁሉ ችግር እንደማይከሰት ይናገራሉ። እንደሹፌሮቹ ከሆነ በኢትዮጵያ በሹፌሮች ላይ የተጣለው ቅጣት ከሕዝቡ አቅም ጋር ሲነፃጸር፣ እንግሊዝ ሀገር ውስጥ ካለው ቅጣት በመቶ እጥፍ የሚበልጥ ነው። እንዲህ አይነት ቅጣት ተግባራዊ ከመሆኑ በፊት፣ የህዝቡ የኢኮኖሚ አቅም በመቶ እጥፍ ማደግ አለበት ብለዋል።</p>

<p>የታክሲ ሹፈሮች ከሁለት መቶ ሺህ ሕዝብ በላይ እንደሚያስተዳድሩ በመግለፅ፣ እላያቸው ላይ የተጫነባቸው እዳ በሕዝብ የተጫነ መከራ መሆኑ ሊታወቅ ይገባል ብለዋል።</p>

<p>ከዚህ በፊት የታክሲ ሹፌሮች የሞከራቸው የስራ ማቆም አድማዎች በሙሉ፣ በኢህአዴግ ማስፈራራት እንደከሸፉ የሚናገሩት እነዚሁ ሹፌሮች፣ በህጉ መሰረት ሥራ የማቆምና ጥያቄ የማቅረብ መብት እንዳለው ይናገራሉ። "ጉልበት የእግዚአብሔር እንጂ፣ የሰው አይደለም" የሚሉት እነዚሁ ሹፌሮች፣ ሕግን ተገን አድርገው እስከተንቀሳቀሱ ድረስ በመንግስት በኩል የሚሰረነዘሩት የኃይል እርምጃ ሕገ ወጥ መሆኑን ሕዝቡ ሊገነዘበው ይገባል ብለዋል። </p>


<p class="align-center"><a href="/Gazettas/Askwal/info/Askwal.sera.html">ከአስኳል የካቲት 2 ቀን 1996</a></p>

</body>
</html>	














