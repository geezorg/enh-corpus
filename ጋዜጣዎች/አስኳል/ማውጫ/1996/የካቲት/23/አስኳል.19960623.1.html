<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"ህብረቱ ራሱን ለመከላከል፣ መኢአድ ላይ እርምጃ ሊወስድ ይችላል"</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">"ህብረቱ ራሱን ለመከላከል፣ መኢአድ ላይ እርምጃ ሊወስድ ይችላል"</h2>


<p>በሐምሌ ወር 1995 ዓ.ም የተመሰረተው የተቃዋሚዎች ህብረት የመከፋፈል አዝማሚያ እየታየበት ነው።</p>

<p>መኢአድ ከጠቅላላው ጉባዔ ውሳኔ ያፈነገጡ አካሄዶችን አሉ በማለት ራሱን ከሕብረቱ አግልሏል። ከሕብረቱ መገለል አስመልክቶ የሕብረቱ ሊቀመንበር ዶ/ር መረራ ጉዲና አደገኛ አካሄድ ነው ብለውታል።</p>

<p>"ዝርዝር ሁኔታዎች ውስጥ ፣ ከአሁኑ መግባት ትንሽ ያስቸግራል። ደጋግመው አስበውበት ሊመለሱ ይችላሉ። በእኛ በኩል በሩ ክፍት ነው። ነገር ግን የድርጅቱ መሪዎች በተለያዩ መንገድ የያዙት መንገድ እጅግ አደገኛ መሆኑን ለራሳቸውም ሆነ ለኢትዮጵያ ሕዝብ የማይጠቅም መሆኑን ደጋግመው እንዲያስቡበት በተለያዩ መንገዶች፣ በሽማግሌዎችም ጭምር መልእክቱ እንዲደርሣቸው ሞክረናል። ራሳችንም አነጋግረውናቸዋል። ስለዚህ ይቀጥላል። አሁንም ቢሆን ሊሰመርበት የሚገባው የያዙት መንገድ በግልፅ ቋንቋ አደገኛ መሆኑንና ለራሣቸውም እንደማይጠቅማቸው ለኢትዮጵያ ሕዝብም የማይጠቅም መሆኑን ሊያውቁት ይገባል የሚል ግምት አለን"ብለዋል።</p>

<p>የመኢአድ ፕሬዝዳንት አቶ ኃይሉ ሻውል የግጭቱ መንስዔ ምን እንደሆነ ሲያብራሩ "እና ያልነው በሕብረቱ ላይ የተወሰኑ ጉዳዮች ተዛብተዋል ነው። ያ የተዛባ ሁኔታ ይስተካከል ነው። እስከተስተካከለ ድረስ እኛ ችግር የለብንም። አመራር ላይ የተቀመጡት ሰዎች ያኔ የጻፉትን ወረቀት መልሰው ጠቅላላው ጉባዔ ባለው መሠረት አድርጎ ነው እኛ የምንለው። መለስተኛ ፕሮግራምና የመዋቅር አሰራር ተብሎ ያወጡት አለ። አንድ ምሳሌ ልጥቀስ ውሳኔው የነበረው አመራሩ ኢትዮጵያ ውስጥ መሆን አለበት ተብሎ ስምምነት ላይ ተደርሷል። ስለዚህ ላዕላይ ኮሚቴ የተባሉት እዚህ ነው መቋቋም የነበረባቸው። እነሱ ግን ኮሚቴዎች ብለው፣ አንድ ሰው አሜሪካ፣ አንድ ሰው አውሮፓ፣ አንድ ሰው ሳውዝ አፍሪካ፣ አንድ ሰው ኢትዮጵያ ውስጥ ተቀምጠው አንድ ኮሚቴ ነን ይላሉ። እነኚህ በምን ተገናኝተው ነው የሚሰሩት? ነው የእኛ ጥያቄ። አሰራሩ መዋቅሩ ልክ አይደለም ነው እኛ የምንለው። እዚህ እኮ የሚደረገውን ለነፃ ጋዜጦች ፕሬስ ኮንፈረንስ ከመስጠት ሌላ ምን ተሰርቷል። ሕዝብ እንዴት ማሰባሰብ ችለዋል? ድርጅቶችን ለማጠናከር ምን እርምጃ ተወሰደ? እኛ የምንለው ሕዝብን የሚያደራጁ እያንዳንዱ ፓርቲ ነው፤ በራሱ ፕሮግራም መሰረት። የእሱን ፕሮግራም ብሎ የሚገባ ይገባል። የሌላውን ፕሮግራም ደግሞ ሌላ ፓርቲ ይገባል። እነኚህ ግን ያላቸውን ፕሮግራም እንደያዙ ግማሹ የኮሚኒስት ሃሣብ ያለው አለ። ግማሹ የካፒታሊስት። አለ። ግማሹ መሃል ሰፋሪ አለ። እንደፈለገው ይሂድ፣ ግን በሕብረት ይህንን መንግስት እናውርደው ነው የተባለው። አሁን ማድረግ የሚፈለገው ከዚህ የተለየ ነው። አንዳንድ ፓርቲ እንዳይሰሩ የማኮላሸት ነገር አለ። በነዚህ ምክንያቶች ሳቢያ ከሕብረቱ የአመራር አካላት ጋር ለመግባባት ባለመቻሉ መኢአድ ሊያሰራ ይችላል ብሎ የሚያምንበት ሁኔታ እስኪፈጠር ራሱን ከሕብረቱ ማግለሉን ገልፀዋል። </p>

<p>ሕብረቱስ ለዚህ ዓይነት ችግር ያስቀመጠው ህግ እንዳለ የተጠየቁት ዶ/ር መረራ ሲመልሱ "በመጀሪያ ደረጃ በዚያው ስብሰባ ላይ በተለይ ኮድ ኦፍ ኮንዳክት በምንለው ላይ ነው የተስማማነው። ያንን ስራ ላይ ለማዋል ወደዚያ አልሄድንም። ምክንያቱም ሰፊ እድል መስጠት አስፈላጊ መሆኑን ስላመንበት ምናልባት ከዚህ በፊት ከዚህ ህብረት የተለየውን የታወቁ የሀገር ሽማግሌዎች እውቀትም ያላቸው ከእያንዳንዱ ድርጅት አባል የተወከሉ ነገር ግን የድርጅቶች አባል ያልሆኑ፣ ገለልተኛ የሆኑ አማካሪ ምክር ቤቶች ሁሉ አቋቁመናል። ይህንን ጉዳይ በሚመለከት በተለያየ ደረጃ ለእነሱም እንዲደርሳቸው አድርገናል። ስለዚህ ወደዚያ አልሄድም። ዞሮ፣ ዞሮ ሁኔታዎች ካልተሻሻሉ ወደዚያ ይሄድ ይሆናል። በዚያ ጠቅላላ ጉባኤ መጀመሪያ የወጣው ኮድ ኦፍ ኮንዳክት ነበር። እያንዳንዱ የፖለቲካ ድርጅት ከሕብረቱም ሆነ፣ ከሕብረቱ አባል ድርጅቶች ጋር ምን አይነት ግንኙነት ሊኖረው እንደሚገባው በዝርዝር አስቀምጠናል። ይሄንን እነሱም ያውቁታል። የሕብረቱ አባል ነን ብሎ፣ ሕብረቱን ገመድ ጉተታ ውስጥ ለማስገባት መጣር፣ ግምት የሚያሰጥ ነው ከሁለቱ አንዱን፣ ወይ የሕብረቱ አካል ሆነው፣ የሕብረቱን ደንብ ማክበር የግድ ይሆናል። ካልሆነም ደግሞ ከህብረቱ ወጥተው፣ ሕብረቱን ሣይነኩ የራሳቸውን እንቅስቃሴ ማድረግ ይችላሉ። ሕብረቱ ግን ራሱን ለመከላከል የግድ እርምጃዎችን ለመውሰድ ይገደዳል" ብለዋል።</p>


<p class="align-center"><a href="/Gazettas/Askwal/info/Askwal.sera.html">ከአስኳል የካቲት 23 ቀን 1996</a></p>

</body>
</html>	














