<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ዶ/ር መራራ ጉዲና የተቃዋሚዎች ሕብረት ሊቀመንበር ሆኑ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ዶ/ር መራራ ጉዲና የተቃዋሚዎች ሕብረት ሊቀመንበር ሆኑ</h2>


<p>ዋሽግተን ከተማ ላይ ተደርጐ በነበረው ስምምነት መሰረት፣ ዶ/ር በየነ ጴጥሮስ ከተቃዋሚዎች ሕብረት ሊቀመንበርነት ተነስተው፣ በዶ/ር መራራ ጉዲና ተተክተዋል። ዶ/ር መራራ ጉዲና ለሚቀጥሉት ስድስት ወራት ህብረቱን በሊቀመንበርነት ይመራሉ።</p>

<p>ዶ/ር መራራ ጉዲና ፍኖተ ዴሚክራሲ ከሚባለው የራዲዮ ጣቢያ ጋር ከትናንት በስቲያ ቃለ ምልልስ ያደረጉ ሲሆን፣ ከጠ/ሚ መለስ ጋር በቅርቡ ስላደረጉት ውይይት ተጠይቀው ሲመልሱ "ይህ መንግስት ኢትዮጵያን አጥፍቶ እንዳይጠፋ፣ ለራሱም ቢሆን ተደራድሮ ከተቃዋሚ ጋር መስራት እንዳለበት ይገነዘባል የሚል እምነት አለኝ። ድርድሩ ይቀጥላል። ሲቀጥል ደግሞ በእኛ በኩል በየጊዜው ሊፈጠሩ የሚችሉ ነገሮች አሉ።</p>

<p>በመንግስት በኩል የግድ እነዚህ ነጥቦች ሙሉ በሙሉ መልካቸውን ይዘው የሚመጡበት ሁኔታ ገና አልታየም። ስለዚህ ይሄ ድርድር፣ የመደራደሪያ ነጥቦችን ይዞ ነው የተነሳው። ከዚያ በኋላ በየጊዜው የሚነሱ ኢሹዎች ይኖራሉ። በእኛ በኩል ለመደራደር ዝግጁ ነን። ገዢው መንግስትም መደራደር አለበት። የኢትዮጵያ ሕዝቦችን አጥፍቶ መጥፋት የለበትም እንላለን። አሁን እንግዲህ ኳሱ ያለው በመንግስት ሜዳ ነው ለማለት ይቻላል።" ብለዋል። </p>

<p>የተቃዋሚዎች ሕብረት 15 ድርጅቶችን ያቀፈ ቢሆንም፣ ከነዚህ ውስጥ አንዱ የሆነው መኢአድ፣ ሕብረቱን ለማፈራረስ ብዙ እየጣረ ነው። ከመንግሥት ጋር ቅርበት እንዳላቸው በሚነገርላቸው ነጋዴዎች የሚመራው መኢአድ፣ "ሕብረቱ የትም አይደርስም" በማለት እንደሚናገሩ፣ ኢዴአፓ ባለፈው ሳምንት ባወጣው መግለጫ ይፋ ማድረጉ ይታወሳል። </p>


<p class="align-center"><a href="/Gazettas/Askwal/info/Askwal.sera.html">ከአስኳል የካቲት 16 ቀን 1996</a></p>

</body>
</html>	














