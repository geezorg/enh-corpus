<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በወንዶ ገነት ጫካ ሐሙስ እለት እሳት ተነሳ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በወንዶ ገነት ጫካ ሐሙስ እለት እሳት ተነሳ</h2>


<p>በደቡብ ኢትዮጵያ የሚገኘው የወንዶገነት የተፈጥሮ ጫካ ሀሙስ ከሰዓት ጀምሮ በእሳት እየተቃጠለ መሆኑ ተገለፀ።</p>

<p>ቃጠሎው በጫካው በሁለት አቅጣጫ የተነሳ መሆኑንና፣ አሁንም በቁጥጥር ሥር አለመዋሉ ታውቋል። የእሳቱ ቃጠሎ በጫካ ውስጥ በሚኖሩ የዱር አራዊት ላይ ከፍተኛ ችግር የፈጠረባቸው ሲሆን፣ እሳቱም ወደሌሎች አካባቢ እንዳይዛመት ተፈርቷል። የእሳቱ መነሻ በውል ያልተገለፀ መሆኑ ተገልጿል።</p>

<p>ከጥቂት ዓመታ በፊት በባሌ ተነስቶ በነበረው የደን ቃጠሎ ሰበብ፣ በኢህአዴግ ላይ ከፍተኛ የፖለቲካ ችግር ተነስቶ እንደነበር ይታወሳል። በዚያን ጊዜ ተነስቶ የነበረውን እሳት ገዢው ፓርቲ ሆን ብሎ የለኮሰው ነው በማለት መከሰሱ ይታወሳል።</p>

<p>በተያያዘ ዜና በመጪው መጋቢት ወር ከፍተኛ የእሳት ቃጠሎ ሊነሳ ይችላል በማለት ግብርና ሚኒስቴር ያወጣው መግለጫ እንደሚያመለክተው የሚታየው ደረቅና ነፋሻ የአየር ሁኔታ ለቃጠሎ ምክንያት በመሆን በመቶ ሺ ሄክታር የሚገመት የተፈጥሮና የሰው ሰራሽ ደን ሊያወድም ይችላል ሲል የግብርና ሚኒስቴር አስታውቋል።</p>

<p>ሚኒስቴሩ እንዳስታወቀው፤ በዚህ የበጋ ወራት በአብዛኛው የሀገሪቱ ክፍሎች አልፎ አልፎ በሚከሰተው የአየር መዛባት በተለይ በመጋቢት ወር ደኖች በሚገኙባቸው አካባቢዎች የሚኖረው ኅብረተሰብና የሚመለከታቸው መንግሥታዊና መንግሥታዊ ያልሆኑ ድርጅቶች አስፈላጊውን ጥንቃቄ ካላደርጉ ችግር ያስከትላል ሲል ገልጸዋል።</p>

<p>ሚኒስቴሩ የችግሩን አሳሳቢነት በመንገዘብ ከክልል መስተዳድር አካላት ጋር በመመካከርና በመቀናጀት የተፈጥሮ ደን በሚገኝባቸው አካባቢዎች የደን ቃጠሎን ለመከላከል የሚያስችል ቅድመ ጥንቃቄ ለማድረግ ጥረት እያደረገ ነው ብሏል።</p>


<p class="align-center"><a href="/Gazettas/Askwal/info/Askwal.sera.html">ከአስኳል የካቲት 30 ቀን 1996</a></p>

</body>
</html>	














