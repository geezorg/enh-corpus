<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ዋንጫው ዝዋይ ላይ ታየ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ዋንጫው ዝዋይ ላይ ታየ</h2>


<p>1996 ዓ.ም. የኢትዮጵያ ፕሪሚየር ሊግ ሲጠናቀቅ የአንድ ሳምንት የፕሮግራም መርሃ ግብር ብቻ ይቀረዋል። የዘንድሮውን የፕሪሚየር ሊጉን ውድድር ከሌላው ጊዜ ለየት የሚያደርግ ሁኔታ ተስተናግዶበታል። ይኸውም ውድድሩ ሊጠናቀቅ ሁለት ቀሪ ጨዋታ እስከቀረበት ጊዜ፣ ወደ አስምት የሚጠጉ ክለቦች በተለያዩ የውጤት ስሌቶች ሻምፒዮና የመሆን ዕድል ማግኘታቸው አንድ የተለየ ገጽታ ሲሆን፣ በሌላው ጐኑ ደግሞ መወረዱን ከአራት ጨዋታዎች በፊት ያረጋገጠው የመድን ክለብን ተከትሎ፣ ወደ ብሔራዊ ሊግ ውድድር ለመውረድ በተወሰኑ ክለቦች መካከል ላለመውረድ የተደረገው ፉክክር ፕሪሚየር ሊጉን እስከ ዛሬ ከተደረጉት የስድስት ዓመታት ውድድሮች ሻምፒዮና ለመሆን የአዋሳ ከነማ ክለብ ዕድሉን አመቻችቷል። አዋሳ ይሄን ዕድል ለማመቻቸት የቻለው ባለፈው እሁድ በተደረገው የ25ኛው ሳምንት ፕሮግራም፣ አምቦ ክተማ ላይ ሙገርን በማሸነፍና በነጥብ ተከታዩ የነበረው የኢትዮጵያ ቡና ቡድን፣ ከዘወትር ተቀናቃኙ ቅ/ጊዮርጊስ ጋር ተጫውቶ በአቻ ውጤት በማጠናቀቅ ነጥብ በመጣሉ ምክንያት ነው። እንደሚታወቀው አዋሳና ቡና ከዕሁድ ጨዋታ አስቀድሞ እኩል 42 ነጥብ በመያዝ በግብ ክፍያ ቡና አንደኛ የነበረ ሲሆን፣ እሁድ አዋሳ በማሸነፍና ቡና ነጥብ በመጣሉ፣ አዋሳ ነጥቡን ወደ 45 አሳድጐ መሪነቱን ለብቻው ለመቆናጠጥ ከመቻሉም በተጨማሪ፣ የዘንድሮ የፕሪሚየር ሊግ ሻምፒዮና ለመሆን 90 ፐርሰንት ድሉን አመቻችቷል። በስፖርት አፍቃሪው ዘንድ ከፍተኛ ጉጉት ተሠጥቶት የነበረው የቅ/ጊዮርጊስ የኢትዮጵያ ቡና ጨዋታ መሆኑ ይታወቃል። እሁድ የሁለቱ ቡድኖች ጨዋታ እግር ኳስ ከመጫወት ይልቅ ሽኩቻን ቦክስን ያስተናገደ ነበር።</p>

<p>በ25ኛው ሳምንት በሌሎች ከተሞች በተደረጉት ጨዋታ የሚከተለው ውጤት ተመዝግቧል። ወንጂ ከተማ ላይ መብራት ኃይል ወንጂን 2-1 በሆነ ውጤት ያሸነፈ ሲሆን፣ ነጥቡንም ወደ 41 ከፍ አድርጓል። አርባ ምንጭ ከተማ ላይ አርባ ምንጭ ጨርቃ ጨርቅ አዳማ ከነማን 2-0 በሆነ ውጤት አሸንፏል። በመቀሌ ከተማ ላይ ጉና ንግድና ኒያላ ተጫውተው ሳይሸናነፉ 1-1 በሆነ አቻ ውጤት ተለያይተዋል። የዚሁ የ25ኛ ሳምንት የፕሮግራም መርሐ ግብር ሁለት ጨዋታዎች በትላንትናው ዕለት በአዲስ አበባ ስታዲየም ተካሂዷል። በዚህ መሰረት ትላንትና በ10 ሰዓት ሐረር ቢራና መድን የተጫወቱ ሲሆን በጨዋታውም 5ለ0 በሆነ ውጤት ተጠናቋል። በ12 ሰዓት ኢትዮጵያ ባንኮች ከትርናስ ኢትዮጵያ ተጫውተዋል። ሁለቱ ቡድኖች ባደረጉት ጨዋታ ትራንስ 2ለ1 በሆነ ውጤት አሸንፏል።</p>


<p class="align-center"><a href="/Gazettas/Askwal/info/Askwal.sera.html">ከአስኳል ግንቦት 17 ቀን 1996</a></p>

</body>
</html>	
