<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>መኢአድ በሰልፉ የማይሳተፍ መሆኑ ተገለጸ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">መኢአድ በሰልፉ የማይሳተፍ መሆኑ ተገለጸ</h2>


<p>14 ድርጅቶችን ያቀረፈ የኢትዮጵያ ተቃዋሚዎች ህብረት በመጪው እሁድ ግንቦት 22/1996 ዓ.ም በመስቀል አደባባይ በጠራው ስብሰባ ላይ፣ የህብረቱ አባል ነኝ የሚለውና በአቶ ኃይሉ ሻውል የሚመራው መኢአድ የማይሳተፈው «በህብረቱ የቀን ተቀን ሥራዎች አልሣተፍም ብሎ ከዛሬ 8 ወራት በፊት በፃፈው ደብዳቤ ሳቢያ ነው» በማለት የህብረቱ ሊቀመንበር ዶ/ር መረራ ጉዲና በተለይ ለአስኳል ጋዜጣ ገለጹ።</p>

<p>ዶ/ር መረራ ጉዲና ይህንን የገለፁት፣ መኢአድ የህብረቱ አባል እስከሆነ ድረስ፣ በሰላማዊ ሰልፉ ላይ ለምን አይሳተፍም? ብለን ላቀረብንላቸው ጥያቄ ምላሽ ሲሰጡ ነው። መኢአድ የተቃዋሚዎችን ህብረት ለማዳከም የሚሸርበው ሴራ መላውን ኢትዮጵያን ከልብ እንዳሳዘነ የፖለቲካ ታዛቢዎች ይናገራሉ። መኢአድ፣« አንድነት» በሚባለው ልሣኑ ላይ ሰሞኑን በኢሕአፓ ላይ በከፈተው ዘመቻ፣ ላለፉት 25 ዓመታት ተሰምተው በማያውቁ አፀያፊ ቃላቶች አጥቅቶታል። በዚህ ድርጊቱም፣ የድርጅቱ ማንነትና ዓላማ ይበልጥ ጥርጣሬ ላይ መውደቁን በጉዳዩ ዙሪያ ያነጋገርናቸው ታዛቢዎች ገልፀውልናል። ኢሕአፓ የመኢአድ ጥቃት ዒላማ የሆነው "የህብረቱ ምሰሶ ነው" ተብሎ በመኢአድ በመፈረጁ መሆኑን በጉዳዩ ዙሪያ ያነጋገርናቸው ታዛቢዎች ገልፀልናል።</p>

<p>በሀገር ውስጥ በሚገኙና የህብረቱ አባል በሆኑት አማራጭ ኃይሎች፣ ኢዴአፓ፣ አብኮና ኢኢሕዲህ የተጠራው ይህ ህዝባዊ ስብሰባ "በምርጫና በወቅታዊ የሀገሪቱ ጉዳዮች ዙሪያ" የሚደረግ ነው ተብሏል።</p>

<p>የህብረቱ መሪዎች፣ ሀገር ወዳድ ኢትዮጵያዊያንና የዲሞክራሲ ወዳጆች በአስኳል ጋዜጣ በኩል ባቀረቡት ጥሪ፣ ሰላማዊ ሰልፉ ለዓለም ማህበረሰብ ጭምር መልእክት የሚተላለፍበት ስለሆነ፣ ህዝቡ በነቂስ ወጥቶ ድምፁን ሊያሰማ ይገባዋል።</p>

<p>15 ተቃዋሚ የፖለቲካ ድርጅቶች ያለው ይህ ህብረት፣ በኢትዮያዊያን ዘንድ ከፍተኛ ድጋፍ እንዳለው ይታወቃል።</p>


<p class="align-center"><a href="/Gazettas/Askwal/info/Askwal.sera.html">ከአስኳል ግንቦት 17 ቀን 1996</a></p>

</body>
</html>	
