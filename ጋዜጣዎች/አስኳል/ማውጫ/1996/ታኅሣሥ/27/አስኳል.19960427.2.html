<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"የኦሮሚያ ዋና ከተማ ከፊንፊኔ እንዲወጣ አልወሰንኩም" ዶ/ር ነጋሶ ጊዳዳ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">"የኦሮሚያ ዋና ከተማ ከፊንፊኔ እንዲወጣ አልወሰንኩም" ዶ/ር ነጋሶ ጊዳዳ</h2>


<p>የቀድሞው ፕሬዝዳንት ዶ/ር ነጋሶ ጊዳዳ የኦሮሚያ ክልላዊ መንግሥት "ፊንፊኔ (አዲስ አበባ ) ብቻ ሳትሆን፣ ኢትዮጵያ የራሳችን ነች" በማለት ለወጣው መግለጫ ኦፊሴላዊ ምላሽ ሰጡ።</p>

<p>ዶ/ር ነጋሶ ጊዳዳ በሰጡት ምላሽ "እኔን በተመለከተ የኦሮሚያ የክልሉ መንግሥት መግለጫ "ዶ/ር ነጋሶ በ1990 ዓ.ም ለኦሮሚያ አዲስና ራሱን የቻለ መዲና ያስፈልጋል ብለው በግንባር ቀደምትነት በመከራከር፣ ይኸው ሃሳብ ተፈፃሚ እንዲሆን ከወሰኑት በጊዜው ከነበሩት ከፍተኛ የሥራ አስፈፃሚዎች አንዱና ዋነኛ ነበሩ" ይላል። መነሳት ያለበት ጥያቄ ግን በየትኛው መድረክ ላይ ነው ነጋሦ እንዲህ ያደረገው? እንደሚታወቀው የኦሮሚያ ም/ቤት አባል አልነበርኩም። በም/ቤቱ ስብሰባዎች ላይ በእንግድነትና በታዛቢነት እንኳ እንድገኝ አልተጋበዝኩም ነበር። የመስተዳድሩ ሥራ አስፈፃሚ ኮሚቴ ስብሰባዎች ላይም ተገኝቼ አላውቅም። ለዚህም መብት አልነበረኝም። የድርጅት መድረኮችን በተመለከተ ደግሞ እኔ አባል የነበርኩባቸው የስራ አስፈፃሚና የማዕከላዊ ኮሚቴዎች በጉዳዩ አጀንዳ እንዲያዝና ውይይት ተደርጐበት እንዲወሰን አላደረጉም ነበር። ስለሆነም በእኔ ላይ የሚመጣው ክስ ከምን መነሻ የመጣ ነው? የክልሉ መንግሥት አመራር ይህን ጥያቄ ባግባቡ የመመለስ ግዴታ አለበት።" ብለዋል።</p>


<p class="align-center"><a href="/Gazettas/Askwal/info/Askwal.sera.html">ከአስኳል ታህሳስ 27 ቀን 1996</a></p>

</body>
</html>	














