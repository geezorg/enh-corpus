<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ዶ/ር ነጋሶ ጊዳዳ በኦ.ብ.ኮ ህዝባዊ ስብሰባ ላይ ተገኙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ዶ/ር ነጋሶ ጊዳዳ በኦ.ብ.ኮ ህዝባዊ ስብሰባ ላይ ተገኙ</h2>


<p>ባለፈው ቅዳሜ፣ ከቀኑ 8:00 ሰዓት፣ በዶ/ር መረራ ጉዲና የሚመራው የኦሮሞ ብሐራዊ ኮንግረስ ደማቅ ሕዝባዊ ስብሰባ አካሄደ። በስብሰባው ላይ ዶ/ር ነጋሶ ጊዳዳ ፣ አቶ ቡልቻ ደመቅሳ፣ አቶ ተሾመ ገ/ማርያም፣ ከተወካዮች ምክር አቶ ደረጀ ተገኝተው የነበሩ ሲሆን፣ አዳራሹ ጥቅጥቅ ብሎ ሞልቶ በርካታ ሰዎች ስብሰባውን ቆመው ሲከታተሉ ነበር። የስብሰባው ሂደት እንዴት ነበር ብለን ለዶ/ር መረራ ጉዳና ላቀርብንላቸው ጥያቄ እንዲህ ብለውናል።</p>

<p>"በእኛ ግምት ከሞላ ጓደል ጥሩ ነበር። ሰው ከጠበቅነው በላይ መጥቷል። የፖለቲካ ድርጅት መሪዎችና የሲቪክ መሪዎች ተገኝተዋል። የነፃ ፕሬስ ጋዜጠኞችም ተገኝተዋል። ለመጀመሪያ ጊዜ የኢትዮጵያ መንግሥት ሰፋ ያለ የዜና ሽፋን ሰጥቶናል። በእኛ በኩል በስኬት ተጠናቋል" ብለዋል።</p>

<p>የቀድሞው ፕሬዝዳንት ዶ/ር ነጋሶ ጊዳዳ፣ በፊንፊኔና በኦሮሞ ጉዳይ ላይ ስብሰባ ይደረጋል በመባሉና በሀገሪቱ ፖለቲካዊ፣ ኢኮኖሚያዊና ማህበራዊ ጉዳዮች ላይ መሳተፍ ስለፈለጉ በስብሰባው ላይ መገኘታቸውን ገልፀውልናል። ሁሉም ሰው በእነዚህ ዓይነት ስብሰባዎች ላይ መገኘት ሞራላዊ ግዴታ ስላለበት፣ እሳቸው ግዴታቸውን ለመወጣት በስብሰባው ላይ መገኘታቸውን ዶ/ር ነጋሶ ጊዳዳ ገልፀውልናል።</p>

<p>በስብሰባው ላይ አስተያየት ለመስጠት ጠይቀው ፣ ዕድሉ የተሰጣችው ዶ/ር ነጋሶ ጊዳዳ፣ 4 ጉዳዮችን አንስተዋል።</p>

<p>1ኛ. ነፃ ሚዲያን በተመለከተ "ይህ ስብሰባ እንደሚካሄድ 19 ጋዜጦች ሲያስተዋውቁ ስለነበር፣ እኔ እራሴ በዚህ ስብሰባ ላይ የተገኘሁት ከጋዜጦቹ ላይ አንብቤ ነው። ምስጋና ይገባቸዋል። በዚሁ መልኩ የህዝቡን መብት እያስከበሩ ቢሆንም፣ እንቅስቃሴያቸውን የሚያርም እርምጃዎች እየተወሰደባቸው ስለሆነ ሕዝቡ ለራሱ ብሎ ከጎናቸው ሊቆም ይገባል" ብለዋል።</p>

<p>2ኛ. ዶ/ር መረራ በሰጡት ማብራሪያ ላይ "ዶ/ር መረራ በቀረቧቸው ነጥቦች ሁሉ የማልስማማ ቢሆንም፣ በዚህ አጋጣሚ ተቃውሞ ለማቅረብ አልፈልግም። ተቃውሞዬን በሌላ አጋጣሚ እገልጻለሁ። ለጊዜው ግን ሁላችንም ችግሮችን በጋራ ለመፍታት መንቀሳቀስ ስላለብን በትዕግሥት መደማመጥ፣ መቻቻል፣ በግለሰቦች፣ የኦሮሞ ድርጅቶች መካከል፣ በኦሮሞ ድርጅቶችና በሌሎች ድርጅቶች መካከል በቅንነት የመስራት ባህል ማዳበር አለብን ብዬ ማስገንዘብ እወዳለሁ" ብለዋል።</p>

<p>3ኛ. በህገ መንግሥቱ የተደነገጉም ተግባራዊ ያልሆኑ ጉዳዮች " በህገ መንግሥቱ የተደነገጉት ተግባራዊ ያልሆኑ ትላልቅ ጉዳዮች አሉ በለዋል። ለምሳሌ ያህል የሰብአዊ መብት ኮሚሽንና የእንባ ጠባቂ ተቋም እስከሁን ያለመቋቋማቸውን ጠቁመዋል። "የኦሮሚያና የፊንፊኔን ግንኙነት በዝርዝር የሚደነግግ ህግ ይወጣል ቢባልም፣ ህጉ እስካሁን አለመውጣቱ እንዳለ ሆኖ፣ ሕጉ ከመውጣቱ በፊት የተወሰዱ እርምጃዎች ሁሉ ህገወጥ ስለሆኑ መሻር አለባቸው" ብለዋል። ህጉ እስኪወጣ ድረስ ሌሎች እርምጃዎች መወሰድ የለባቸው ሲሉ ተናግረዋል። ሰፊ የህዝብ ውይይት ተደርጐ ህጉ በአፋጣኝ መውጣት አለበት ብለዋል።</p>

<p>4ኛ. የኦሮሞ ሕዝብ ስለራሱ ጉዳይ የኦሮሞ ጉዳይ ሲነሳ የሌሎችም ህዝቦች ችግሮች መረሳት እንደሌለባቸው ተናግረዋል። በአጋጣሚው በጋምቤላ በአኝዋክ ህዝብ ላይ የተፈፀመውን ወንጀል ማውገዝ አለብን ብለዋል። በጋምቤላ ብዙ ሰዎች ተገድለዋል፤ ቤቶች ተቃጥለዋል፣ ከደጋው ሀገር ውደ አኝዋክ ሕዝብ ላይ የተፈፀመውን ወንጀል ማውገዝ አለብን በልዋል። በጋምቤላ ብዙ ሰዎች ተገድለዋል፣ ቤቶች ተቃጥለዋል፣ ከደጋው ሀገር ወደ አኝዋክ አካባቢ የሄዱ ሰዎች በአኝዋክ ህዝብ ላይ ጭፍን እርምጃ መውሰዳቸው መወገዝ አለባቸው በለዋል። ይህም ብቻ ሳይሆን በመካነ ኢየሱስ ቤተክስርቲያን ውስጥ ፀሎት ሲያደርጉ በነበሩ ሰዎች ላይ ተኩስ ተከፍቶ የቤተክርስቲያኗ ምዕመናን ተገድለዋል የሚባል ወሬ ስላለ፣ ይህ ሁሉ በገለልተኛ አካል ተጣርቶ ወንጀለኛው ለፍርድ መቅረብ አለበት ብለዋል።</p>


<p class="align-center"><a href="/Gazettas/Askwal/info/Askwal.sera.html">ከአስኳል ታህሳስ 20 ቀን 1996</a></p>

</body>
</html>	














