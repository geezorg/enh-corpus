<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"ጦርነት ሊያስገባን የሚችለው ሁኔታ 75 ከመቶ ነው" ጄኔራል ሳሞራ የኑስ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">"ጦርነት ሊያስገባን የሚችለው ሁኔታ 75 ከመቶ ነው" ጄኔራል ሳሞራ የኑስ </h2>


<p>ከሌተናል ኰሎኔል በላይ ማዕረግ ያላቸውን አዛዦች በአዲስ አበባ በ መሰብሰብ በወቅቱ የሀገሪቱ ሁኔታ ላይ ሰፊ ማብራሪያና መመሪያ መስጠታቸውን ከመከላከያ ምንጮች የተገኘው መረጃ ገልጿል።</p>

<p>የመከላከያ ምንጮች እንደገለፁት መኮንኖቹ ስብሰባውን ያደረጉት ከታህሳስ 12-15 ቀን 1996 አዲስ አበባ በሚገኘው የመኮንኖች ክበብ ውስጥ ነው። ስብሰባውን በቅርብ የተከታተሉ ምንጮች ዘገባ እንደሚያስረዳው ስብሰባውን የመሩት ጠቅላይ ኢታማዦር ሹም ሳሞራ የኑስ ሲሆኑ፣ በኤርትራ ወቅታዊ ጉዳይ አስመልክተው ለተሰብሳቢዎች እንደገለፁት፣ በባድመ ጉዳይ ወደ ጦርነት ሊያስገባን የሚችለው እድል 75 ክመቶ ክፍት በመሆኑ ሰራዊቱ በያለበት መዘጋጀቱ አስፈላጊ ይሆናል ብለዋል።</p>

<p>እንደ ሳሞራ የኑስ ገለፃ የሻዕቢያ መንግሥት በአሁኑ ወቅት ከፍተኛ የጦር መሣሪያዎችን እየሸመተ ከመሆኑም በላይ፣ በአሁኑ ወቅት በሻዕቢያና በወያኔ መካከል ያለው የጦር መሣሪያ ሚዛን ወደ ሻዕቢያ ያጋደለ በመሆኑ፣ ይህንን የኃይል ሚዛን ለማስተካከል የወያኔ ወታደር በእጁ በሚገኘው የጦር መሣሪያ የአጠቃቀም ስራ ላይ የጦር አዛዦቹ ክፍተኛ ሥራ መሥራት ይጠበቅባቸዋል ብለዋል። ለጦር አዛዦቹ ይህ መመሪያ ሲነገር ከአዛዦቹ በኩል የተሰነዘሩት ሃሳቦች ግን የስብሰባውን መንፈስ አደፍርሰውት እንደነበር ለጉዳዩ ቅርበት ያላቸው ምንጮች ያስረዳሉ። እንደ አዛዦቹ ገለፃ ሰራዊቱየደሞዝ ጥያቄ አንስቶ ምላሽ በማጣቱ፣ ብዙ መስዋዕትነት የተከፈለባቸው ወታደራዊ መሬቶች ለሻዕቢያ መስጠታቸው፣ ከፍተኛ አዛዦች የወታደሩን ጥያቄ አንስቶ ምላሽ በማጣታቸው፣ ከፍተኛ አዛዦች የወታደሩን ጥያቄ ለማድመጥ ፍቃደኛ ባለመሆናቸው በስብሰባው ላይ ብስፋት ተነስቷል። የሳሞራ የኑስ አመራርንም ከቀድሞው ኢታማዦር ሹም ከጻድቃን ገ/ትንሳኤ ጋር በማነፃፀር አጣጥለውታል። ድክመታቸው በመድረክ የተነገራቸው ሳሞራ የኑስም ይህ የጥገኞች አመለካከት ነው በማለት የተሰነዘረባቸውን ትችት አጣጥለውታል።</p>


<p class="align-center"><a href="/Gazettas/Askwal/info/Askwal.sera.html">ከአስኳል ታህሳስ 20 ቀን 1996</a></p>

</body>
</html>	














