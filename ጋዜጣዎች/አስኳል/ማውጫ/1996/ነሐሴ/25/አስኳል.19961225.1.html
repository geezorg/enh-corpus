<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>መኢአድ በተቃዋሚዎች ህብረት ጉባኤ ላይ ሳይሳተፍ ቀረ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">መኢአድ በተቃዋሚዎች ህብረት ጉባኤ ላይ ሳይሳተፍ ቀረ</h2>


<p>በኢትዮጵያዊያን ዘንድ በጉጉት ሲጠበቅ የቆየው የተቃዋሚዎች ህብረት ጉባዔ፣ በአሜሪካ ዋና ከተማ ዋሽንግተን ዲ.ሲ በደመቀ ሥነ ሥርዓት መክፈቱን ከቦታው የደረሰን ዜና ጠቆመ።</p>

<p>15 ተቃዋሚ ድርጅቶችን አቅፎ የተመሰረተው የኢትዮጵያ ዲሞክራሲያዊ ኃይሎች ህብረት፣ በዋሽንግተን በሚያደርገው ጉባኤ ላይ ከመስራች ድርጅቶቹ መካከል 14 ብቻ እንደተገኙ ለማወቅ ተችሏል። በጉባዔው ላይ ያልተሳተፈው ድርጅት፣ ህብረቱ ከተመሰረተ ማግስት ጀምሮ ከኢህአዴግ ጐን ቆሞ ሲታገል የቆየው መኢአድ ብቻ ነው።</p>

<p>በአቶ ኃይሉ ሻውል የሚመራው መኢአድ፣ ምንም ዓይነት መሰረታዊ ጥያቄ ሳያነሳ፣ በህብረቱ ላይ የከፈተው ዘመቻ የአመራር አባላቱን እስከ መከፋፈል መሰርሰሩን የውስጥ አዋቂ ምንጮች በተለይ ለአስኳል ጋዜጣ ገልጸዋል። ክፍፍሉ በሥራ አስፈጻሚው አካባቢ እየታየ ሲሆን፣ በማዕከላዊ ኮሚቴ ውስጥም ተመሳሳይ የሆነ ክፍፍል እንዳለ ለማወቅ ተችሏል። የላቀ የፖለቲካ እውቀትም ሆነ ዝንባሌ በሌላቸው ግለሰቦች የሚመራው መኢአድ፣ ከህብረቱ ጋር ያለው ግንኙነት ከሻከረ ወዲህ በምሥራቅ ጐጃምና በሰሜን ወሎ ያሉ መሰረታዊ ድርጅቶችም እየተበታተኑበት መሆኑን ከውስጥ አዋቂ ምንጮች ለመረዳት ተችሏል። የድርጅቱ ፀረ ህብረት አቋም፣ መሪዎቹ ከኢህአዴግ ጋር ያላቸው የጥቅም ቁርኝት ምንድነው? የሚል ጥያቄ ከማስነሳቱም ባሻገር፣ «ኢንካታ» የሚል ስም እንዲወጣለት አድርጓል። በተለይ የተቃዋሚዎቹ ህብረት ጉባኤ በአዲስ አበባ እንዲደረግ ያቀረበው ጥያቄ የመሪዎቹን ማንነት ጥርጣሬ ውስጥ እንደከተተው ታዛቢዎች እየተናገሩ ናቸው። በተቃዋሚዎች ህብረት ውስጥ ከተካተቱት መካከል፣ ኢህአዴግ በጥብቅ የሚፈልጋቸው የአርዱፍ፣ የአርበኞች ግንባር፣ ዶ/ር ቅጣው እጅጉ የኢህአፓና የመድኅን መሪዎች እነ ፕሮፈሰር ስዩም እንደሚገኙበት ይታወቃል።</p>


<p class="align-center"><a href="/Gazettas/Askwal/info/Askwal.sera.html">ከአስኳል ነሐሴ 25 ቀን 1996</a></p>

</body>
</html>	
