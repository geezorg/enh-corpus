<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«የሌተናል ጄኔራል ተስፋዬ ገብረኪዳን ገዳዮች ብርሃኑ ባዬና አዲስ ተድላ ናቸው»የጄኔራል ተስፋዬ ልጆች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«የሌተናል ጄኔራል ተስፋዬ ገብረኪዳን ገዳዮች ብርሃኑ ባዬና አዲስ ተድላ ናቸው»የጄኔራል ተስፋዬ ልጆች</h2>


<p>ላለፉት 13 ዓመታት በጣልያን ኤምባሲ ውስጥ በጥገኝነት ሲኖሩ የነበሩት የጄኔራል ተስፋዬ ገ/ኪዳንን ህይወት ያጠፉት አብረዋቸው ያሉት ሁለቱ የደርግ ባለሥልጣኖች ናቸው ሲሉ የጄኔራሉ ልጆች ገለፁ።</p>

<p>የጄኔራል ተስፋዬ ገ/ኪዳን ልጆች ከትላንት በስቲያ በጄኔራሉ የ40 ቀን የሙት መታሰቢያ ስነ-ስርዓት ላይ ከአስኳል ጋዜጣ ጋር ባደረጉት ቃለምልልስ እንደገለፁት፣ «ጄኔራል ተስፋዬ ገ/ኪዳንን የገደሉት በኤምባሲው ውስጥ አብረዋቸው የነበሩት ኮ/ል ብርሃኑ ባዬህና ሌፍተናል ጄኔራል አዲስ ተድላ ናቸው» ብለዋል። </p>

<p>የጄኔራል ተስፋዬ ልጆች ስለ አባታቸው አሟሟት ክትትል እንዳደረጉ በመጠቆም፣ በክትትላቸውም በኤምባሲው ውስጥ ለ13 ዓመታት በጥበቃና በምግብ ቤት ሰራተኝነት ሲሰሩ የነበሩ ሰዎች፣ የጄኔራል ተስፋዬ ሕይወት በኮ/ል ብርሃኑና በሌፍተናል ጄኔራል አዲስ ተድላ እጅ ማለፉን በትክክል አረጋግጠውልናል ብለዋል። </p>

<p>ጄኔራል ተስፋዬ ከኋላ ጭንቅላታቸው ተመቶ ብዙ ደም ከፈሰሳቸው በኋላ፣ ህይወታቸው ማለፉን ልጆቻቸው የዓይን እማኞቹ መረጃ ጠቅሰው ገልፀዋል።</p>

<p>«ጀኔራል ተስፋዬ ገ/ኪዳን፣ ከተጠቀሱት ሁለት የደርግ ባለሥልጣኖች ጋር በኤምባሲው ውስጥ በነበራቸእ ቆይታ ምንም ዓይነት ያለመግባባት ችግር አለነበረባቸውም፣ በጣም ጥሩ የወዳጅነት ግንኙነት ነበራቸው። በተለይ አባታችን ለእነርሱ ጥሩ ነበር፣ አንድም ቀን እነርሱን በክፋት አንስቷቸው አያውቅም» የሚሉት የጄኔራል ተስፋዬ ልጆች፣ ይሁን እንጂ፣ የአባታቸው ህይወት በማይጠብቋቸውና ሰዎች ማለፉ እንዳስገረማቸውን እን እንዳስቆጫቸው በመግለጽ፣ ሁለቱም ገዳዮች በህግ እንዲቀጡልን እንፈልጋለን ብለዋል። </p>


<p class="align-center"><a href="/Gazettas/Askwal/info/Askwal.sera.html">ከአስኳል ሐምሌ 13 ቀን 1996</a></p>

</body>
</html>	
