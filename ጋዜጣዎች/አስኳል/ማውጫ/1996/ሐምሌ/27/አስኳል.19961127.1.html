<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሻዕቢያ ጦሩን ወደ ባድመ አስጠጋ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ሻዕቢያ ጦሩን ወደ ባድመ አስጠጋ</h2>


<p>የኤርትራ መንግሥት ከፍተኛ የጦር ሠራዊቱን ወደ ባድመ እያስጠጋ ነው በማለት የኢትዮጵያ መንግሥት ለአንሚ አቤት ማለቱን ሻዕቢያ ገለፀ። ሻዕቢያ ሰሞኑን በኤርትራ ሳተላይት ቴሌቪዥን ላይ ባቀረበው ገለፃ፣ በከፍተኛ ቁጥር ያለው የኤርትራ ሠራዊት ወደ ባድመ ተጠግቷል ተብሎ በኢትዮጵያ መንግሥት ለአንሚ ስሞታ ቢቀርብም፣ አንሚ ይህስ ለመሆኑ የሚያውቀው ነገር እንደሌለ በአዛዡ በኩል ምላሽ ተሰጥቶታል ብሏል።</p>

<p>በጉዳዩ ዙሪያ በአንሚም ሆነ በኢትዮጵያ መንግሥት በኩል የተሰጠ መግለጫ የለም ሆኖም የኤርትራ ባለሥልጣናት ይሄን ውሳኔ ተግባራዊ እስካልሆነ ድረስ ጦርነት ሊፈነዳ እንደሚችል በተደጋጋሚ እንደሚናገሩ ይታወቃል።</p>

<p>ይህ በእንዲህ እንዳለ፣ የኤርትራ ፕሬዝዳንት ኢሳይያስ አፈወርቂ ሰሞኑን አብዛኛውን ጊዜአቸውን ያሳለፉት በሳዋ ነበር። እስከ 60,000 የሚደርሱ ወጣቶች የውትድርና ትምህርት ለመውሰድ በተሰባሰቡበት ሳዋ በተደረገ ሥነ ሥርዓት ላይ የተገኙት ኢሳይያስ አፈወርቂ፣ የድንበር ውሳኔው እልባት ሊያገኝ ባለመቻሉ ሁኔታዎች በአደገኛ አቅጣጫ እየሄዱ መሆናቸውን በተደጋጋሚ ተናግረዋል። በአሁኑ ጊዜ፣ ከፍተኛ ወታደራዊ ዝግጅት እያደረገ እንደሚገኝ የሚነገርለት ሻዕቢያ፣ የአየር ኃይሉ አብራሪዎችን በሩሲያዊያን ከማሰልጠን አልፎ፣ ልዩ የኮማንዶ ኃይልም በሩሲያዊያን ባለሙያዎች እያሰለጠነ እንደሚገኝ የምዕራባዊያ ጥናት ተቋማት እየተናገሩ ናቸው። ሩሲያዊያኑ አሠልጣኞች፣ ከሩሲያ መንግሥት ጋር ግንኙነት የሌላቸው ቢሆንም፣ የቀድሞ የሩሲያ ጦር ሠራዊት አባላት እንደሆኑ ታውቋል። እነዚህ ልዩ ኮማንዶች የሚሰለጥኑት «ከጠላት ወረዳ በስተጀርባ» የጥቃት ርምጃ ለመውሰድ እንደሆነም ለማወቅ ተችሏል።</p>

<p>በኢትዮጵያ በኩል፣ በመለስ ዜናዊ የሚመራው የኢትዮጵያ መንግሥት፣ ኤርትራ ከአሁን በኋላ ሌላ ዙር ጦርነት አትከፍትም የሚል አቋም አለው የሚል ጥርጣሬ እንዳለ በጉዳዩ ዙሪያ ያነጋገርናቸው ታዛቢዎች ገልፀውልናል። ጠ/ሚ/ር መለስ ዜናዊ ከዚህ በፊትም ተመሳሳይ አቋም ይዘው ስለነበር፣ ሻዕቢያ ባድመን በቀላሉ ለመቆጣጠር እንዳበቃው ይታወሳል።</p>


<p class="align-center"><a href="/Gazettas/Askwal/info/Askwal.sera.html">ከአስኳል ሐምሌ 27 ቀን 1996</a></p>

</body>
</html>	
