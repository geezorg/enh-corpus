<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በልደታ አንድ ወጣት ቦምብ ታቅፎ ሞተ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በልደታ አንድ ወጣት ቦምብ ታቅፎ ሞተ </h2>


<p>በልደታ ክፍለ ከተማ ቀበሌ 17 ውስጥ አንድ ወጣት የታቀፈው ቦምብ ፈንድቶ በአሰቃቂ ሁኔታ ህይወት ሊያልፍ ችሏል።</p>

<p>ባለፈው ቅዳሜ ወጣቱ ከየት እንዳመጣው ያልታወቀ ቦምብን በገዛ ራሱ ላይ አፈንድቶ የሞተ ሲሆን፣ ቦምቡም የወጣቱን መላ አካላት በታትኖ እንደገደለው የዘጋቢያችን ሪፖርት ጠቁሟል።</p>

<p>በቦምብ ህይወቱ ያልፈው ወጣት፣ ከአንገት በላይ ያለ አካል ለብቻው፣ እንዲሁም ከወገቡ በታች ያሉ አካላቶቹ በየቦታው ተበታትነው መገኘታቸው የወጣቱን አሟሟት አስከፊ አድርጐታል።ወጣቱ በምን ምክንያት ህይወቱን በአስከፊ ሁኔታ በገዛ እጁ ሊያልፍ እንደቻለ ከቤተሰቦቹ አካባቢ ለማወቅ ያደረግነው ጥረት ለጊዜው ሊሣካ አልቻለም።</p>

<p>በተጨማሪ ይህ ወጣት ራሱን ያጠፋበትን ቦምብ፣ በምን ዓይነት መንገድ እንዳገኘም አልታወቀም።</p>

<p>ይህ በእንዲህ እንዳለ በአዲስ አበባ ከተማ ውስጥ ከጊዜ ወደ ጊዜ የሚታየው የፀጥታ ስጋት እየጨመረ መምጣቱ ተጠቆመ።</p>

<p>በከተማው በተለያዩ ቀበሌዎች በዚህ ሰሞን እየተደረጉ ባሉ ስብሰባዎች ላይ በአዲስ አበባ የሽብር እንቅስቃሴ እያየለ በመምጣቱ፣ ነዋሪው አካባቢውን በጥንቃቄ እንዲጠብቅ ማሳሰቢያ ተሰጥቷል።</p>

<p>በተለይ ባለፈው ሳምንት በአንዳንድ ቀበሌዎች የምክር ቤት ተመራጮች በመሰብሰብ፣ ተመራጮቹ የተሰጣቸውን መመሪያ በአግባቡ እንደሚያስፈፅሙ በግምገማ መልክ ተነግሯቸዋል። </p>

<p>መስተዳድሮቹ «በተለይም በከተማው ውስጥ የሚስተዋለው የፀጥታ ችግሮች ላይ የቀበሌ የምክር ቤት አባላት ጥብቅ ክትትል ማድረግ አለባቸው» ሲሉ ተናግረዋል። </p>

<p>በአንዳንድ ስብሰባዎች ላይም፣ ባለፈው ቅዳሜ በለገሃር መናፈሻ ውስጥ የተከሰተው ፍንዳታ የአሸባሪዎች እንቅስቃሴ እንደሚያመላክት በመጥቀስ፣ በዚህ ጉዳይ ላይ በተለይም የቀበሌ ምክር ቤት ተመራጮች ከነዋሪው ጋር ተቀናጅተው ጠንካራ ክትትል እንዲያደርጉ ማሳሰቢያ ተሰጥቷቸዋል።</p>

<p>በስብሰባዎቹ ላይ፣ የቀበሌ ነዋሪዎች ወጣት ልጆቻቸው በጊዜ ወደ ቤት እንዲገቡ ማሳወቅ እንዳለባቸውና፣ የቤት አከራዮችም ስለሚያከራዩዋቸው ሰዎች ትክክለኛ ማንነት በተገቢው መንገድ እንዲያጣሩ ማስጠንቀቂያ ተሰጥቷቸዋል።</p>

<p>በአዲስ አበባ ከተማ በየቀበሌው ውስጥ ቁጥራቸው 500 የሚደርሱ የቀበሌ ምክር ቤት አባላት ተመርጠው ስራ በመስራት ላይ እንደሚገኙ ቢነገርም፣ አብዛኞቹ ተመራጮች ግን ማንና እንዴት ለምክር ቤቱ እንደተመረጡ የማናውቀው ነገር የለም፣ ይሁን እንጂ በየጊዜው «የቀበሌ ምክር ቤት አባል መሆንዎት ይታወቃል» እየተባለ ስብሰባ እንጠራለን ብለዋል።</p>


<p class="align-center"><a href="/Gazettas/Askwal/info/Askwal.sera.html">ከአስኳል ሐምሌ 27 ቀን 1996</a></p>

</body>
</html>	
