<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ፕሮፌሰር እንድሪያስና ዶ/ር ሣሙኤል በተማሪዎቹ ጉዳይ አልተስማሙም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ፕሮፌሰር እንድሪያስና ዶ/ር ሣሙኤል በተማሪዎቹ ጉዳይ አልተስማሙም</h2>


<p>ከአዲስ አበባ ዩኒቨርስቲ የተባረሩት የኦርሞ ተማሪዎች አሁንም ወደ ትምህርት ገበታቸው ያልተመለሱ ሲሆን፣ በዚህ ሳቢያም በዩኒቨርስቲው ውስጥ የሚገኙ 5 ከፍተኛ ባለሥልጣናት ለሁለት መከፈላቸውን ምንጮች አስታወቁ።</p>

<p>እንደምንጮቹ ከሆነ የዩኒቨርስቲው ፕሬዚዳንት እንድሪያስ እሸቴና የዩኒቨርስቲው ሌላ ባለሥልጣን በአንድ ወገን በመሆን የኦሮሞ ተማሪዎችን መባረር ትክክለኛነት ሲደግፉ፣ የዩኒቨርስቲው ሁለተኛ ሰውና የኢንድሪያስ የቅርብ ወዳጅ በመሆን የሚታወቁት ዶ/ር ሳሙኤል አሰፋ፣ የተማሪዎቹ ጉዳይ ከዩኒቨርስቲው ስልጣን ውጭ መውጣት እንዳልነበረበት በመግለፅ፣ በሌሎቹ ሶስተኛ ወገኖች ጣልቃ ገብነት ተቃውሞ ተማሪዎቹ መባረረ እንደሌለባቸው በሰፊው እየተከራከሩ እንደሚገኙ ለማወቅ ተችሏል።</p>

<p>ሌላው በተማሪዎቹ ላይ በተወሰደው እርምጃ ያኮረፉት የዩኒቨርስቲው የልማትና የአስተዳደር ባለሥልጣን ከሲቪል ሰርቪስ በቀጥታ ወደ ዩኒቨርስቲ የተላከ ቢሆንም፣ በተለይ የኦሮሞ ሕዝቦች ዲሞክራሲያዊ ድርጅት፣ ኦፒዲኦ፣ የሙዚቃ ባንዱን ዩኒቨርስቲ ግቢ ውስጥ አስገብቶ ለፀቡ መነሻ የሆነውን ዝግጅት ሲያከናውን ምንም የሰማው ነገር ስለሌለ ቅሬታ ተሰምቶት ከፕሮፌሰር እንድሪያስ እሸቴ ጋር ተኮራርፈዋል። </p>

<p>ይህንኑ በመካከላቸው ያለውን ልዩነት ይዘው ባለፈው ሰኞ በዩኒቨርስቲው ሴኔት ተሰብስቦ በተማሪዎቹ የወደፊት ዕጣ ፈንታ ላይ እንዲነጋገር ተደርጐ ነበር።</p>

<p>ይሁን እንጂ የፕሮፌሰር እንድሪያስ ቡድን ተማሪዎቹ እንዲገቡ ከተደረገ፣ ሌሎች ተማሪዎችን በማነሳሳት በዩኒቨርስቲው ውስጥ ከፍተኛ ንቅናቄ ሊፈጥሩ ስለሚችሉ፣ ባይገቡ ይሻላል ብሏል።</p>


<p class="align-center"><a href="/Gazettas/Askwal/info/Askwal.sera.html">ከአስኳል ጥር 25 ቀን 1996</a></p>

</body>
</html>	














