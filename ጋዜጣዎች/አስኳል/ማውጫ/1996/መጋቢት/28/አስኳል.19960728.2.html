<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በኖርዌይ ኢትዮጵያዊያን የረሃብ አድማ መቱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በኖርዌይ ኢትዮጵያዊያን የረሃብ አድማ መቱ</h2>


<p>ካለፈው ሳምንት አንስቶ 10 የሚጠጉ ኢትዮጵያዊያን /አንዲት ሴትና ዘጠኝ ወንዶች/ ጉዳያችን በትክክል አልታየም በማለት፣ ቮልቮ በተሰኘው የኖርዌይ ሰሜናዊ ከተማ በአንድ ቤተክርስቲያን ውስጥ የረሃብ አድማ በማድረግ ላይ ናቸው።</p>

<p>አስሩ ኢትዮጵያዊያን የረሀብ አድማ የጀመሩበትን ምክንያት ከመካከላቸው ኤፍሬም አበበ በሚል ስም እንዲጠቀስ የፈለገና የአስሩ ሰዎች ቃል አቀባይ ከጀርመን ሬዲዮ ጋር ባደረገው ቃለ ምልልስ ለረሃብ አድማ እንዲነሳሱ ያደረጋቸውን ምክንያት እንዲህ በማለት ገልፆታል። "በውጭ የሚኖሩ ኢትዮጵያውያን የተለያየ ችግር ይደርስባቸዋል። እኛም ላይ የኖርዌይ መንግሥት፣ ሃገራችን ያለውን ችግር ሳይገነዘብ ቀርቶ ሀገራችሁ ሰላም ነው፣ ሀገራችሁ ብትሄዱ ምንም አትሆኑም፣ እና ለእናንተ የመኖሪያ ፈቃድም ሆነ የስራ ፈቃድ ለመስጠት አንችልም፣ ስለዚህ ሀገራችንን እድንትለቁ ስላሉን ነው። አሁን ግን ሀገራችንን እንድትለቁ ብቻ ሳይሆን፣ የምትኖሩበትና መንግስት የሰጣችሁን ቤት ለቅቃችሁ ወደምትሄዱበት ሂዱ ተ ብለናል። በአሁኑ ጊዜ አየሩ በጣም አስቸጋሪ በሆነበት ወቅት ከኖርዌይ መንግስት የማይጠበቅ ነገር ተነግሮናል። በአሁኑ ሰዓት ብዙ ኢትዮጵያውያን ችግር ውስጥ ናቸው። ችግራችንን እንዲሰሙልንና መፍትሄ እንዲሰጡን በማለት የረሃብ አድማ ጀምረናል። ቤተ-ክርስቲያን ቁጭ ያልንበት ምክንያትም ፖሊሶችም ሆነ ሌሎች ድርጅቶች ገብተው ሊያስወጡን ስለማይችሉ ነው። ትክክለኛ ውሳኔ እስከሚሰጡን ድረስ ምንም አይነት ነገር ላለመቀበል ወስነናል። በኖርዌይ ብዙ ወንድሞቻችንና እህቶቻችን በደል እየተፈፀመባቸው ነው። በተለይ ኢትዮጵያውያንን ለይተው ማጥቃት ይዘዋል" ብሏል። </p>

<p>ሌላው በረሃብ አድማ ውስጥ ያለችው ብቸኛዋ ሴት ስለረሃብ አድማ ውስጥ ያለችው ብቸኛዋ የሚከተለውን ብላለች "ከዚህ በፊት ከሀገር እንድትወጡ ተብሎ በፖሊስ በኩል ወረቀት መጥቶልን ነበር። እኛ ግን ወደሀገራችን መመለስ ስለማንችል የረሃብ አድማ ጀምረናል። እኔ በእናቴ ኤርትራዊና በአባቴ ኢትዮጵያዊ ነኝ። በሁለቱ ሀገሮች መካከል በተነሳ ግጭት ነው የወጣሁት። እነሱም ኢትዮጵያ ብትመለሺ ችግር የለውም ብለውኛል። እንደአጋጣሚ አባቴ የሞተው በትንሽነቱ ስለሆነ፣ ከእናቴ ጋር ያደገኩት። እኔ ደግሞ በኢትዮጵያዊነቱ ስለማምን ወደ ኤርትራ መመለስ አልችልም። ኢትዮጵያ እንዳልሄድ ደግሞ እናቴ ከዚያ ተባርራለች። የትም የምሄድበት የለም። ኢትዮጵያ ውስጥ ደግሞ ብዙ ግፍ ደርሶብኛል" ብላለች። ህትመት እስከገባበት ሰዓት ድረስ በረሃብ አድማ ላይ እንዳሉ ነው።</p>


<p class="align-center"><a href="/Gazettas/Askwal/info/Askwal.sera.html">ከአስኳል መጋቢት 28 ቀን 1996</a></p>

</body>
</html>	














