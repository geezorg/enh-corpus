<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮ-ጅቡቲ ምድር ባቡር ድርጅት ችግር ላይ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኢትዮ-ጅቡቲ ምድር ባቡር ድርጅት ችግር ላይ ነው</h2>


<p>አንጋፋው የኢትዮ-ጅቡቲ የምድር ባቡር ድርጅት፣ በአሁኑ ወቅት ሥራውን ማከናወን ከማይችልበት ደረጃ ላይ መድረሱ ተገለፀ።</p>

<p>የድርጅቱ ሠራተኞች ለሪፖርተራችን እንደገለፁት፣ ድርጅቱ በኢትዮጵያ ብቸኛው የባቡር ትራንስፖርት አገልግሎት የሚሰጥ ከመሆኑ አንፃር፣ በአሁኑ ጊዜ ስራውን ለማካሄድ እንዳይችል ከፍተኛ የተሽከርካሪና የገንዘብ አቅም እጥረት አጋጥሞታል።</p>

<p>እንደ ሠራተኞቹ አስተያየት፣ የኢትዮ-ጅቡቲ የምድር ባቡር ድርጅቱ ሥራ ከጀመረ 108 ዓመታትን ቢያስቆጥርም፣ በእነዚህ ጊዜያት ተጠቃሽ የሆን የእድገት ደረጃን አለማስመዝገቡ የሚያሳስብ ነው።</p>

<p>ድርጅቱ በአሁኑ ወቅት አገልግሎት የሚሰጥባቸው ባቡሮች ከመቶ ዓመት በፊት የነበሩ ከመሆናቸው አንፃር፣ ብዙዎቹ ባቡሮች መቀመጫቸውና አንዳንድ አካላቸው ወላልቀዋል። ከዕድሜ ብዛት የተነሳም ለተጓዦች ፈጣን አገልግሎት አይሰጡም። ሀዲዶቹም ቢሆኑ ተመሳሳይ ችግር ያለባቸው በመሆኑ በጉዞ ላይ የአደጋ ስጋት አለ።</p>

<p>የድርጅቱ ሰራተኞችም የደረጃ፣ እድገትና ጥቅማጥቆሞችን ማግኘት አለመቻላቸው በድርጅቱ ውስጥ ያለውን የአሰራር ዝርክርክነት የሚያሳይ ነው የሚሉት የድርጅቱ ሰራተኞች፣ ለውጭ ተመልካች መስሪያ ቤቱ እንደከፍተኛ አትራፊ ድርጅት ቢታይም በአሁኑ ወቅት ግን ከፍተኛ የሆነ የገንዘብና የአቅም ቀውስ እንዳጋጠመው ከመንግስት ከፍተኛ ባለሥልጣናት ጭምር እየተነገረ ነው። ይህም ችግር ድርጅቱን ሙሉ በሙሉ ከስራ ውጭ የሚያደርገው ነው ብለዋል።</p>

<p>በአሁኑ ወቅት የኢትዮ-ጅቡቲ የምድር ባቡር ድርጅት ከፍተኛ ችግር ላይ መውደቁን ተከትሎ፣ ድርጅቱን ስራ ከማቆም አደጋ ለማዳን እንደዋነኛ መፍትሄ የተጠቆመው ድርጅቱን ወደ ግል በማዞር ለግል ባለሃብቶች መስጠት ነው። ይህም እንቅስቃሴ እንደተጀመረ በቅርብ ጊዜ ድርጅቱ ወደ ግል የሚዞረበት ሂደት እየተከናወነ ነው ሲሉ በድርጅቱ አካባቢ ያሉ ምንጮች ገልፀዋል።</p>


<p class="align-center"><a href="/Gazettas/Askwal/info/Askwal.sera.html">ከአስኳል መጋቢት 14 ቀን 1996</a></p>

</body>
</html>	














