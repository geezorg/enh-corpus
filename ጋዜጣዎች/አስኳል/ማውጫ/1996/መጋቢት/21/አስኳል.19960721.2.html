<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በግንደ በረትና በእንጨኒ የኦሮሞ ተማሪዎች ተቃውሞ አሰሙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በግንደ በረትና በእንጨኒ የኦሮሞ ተማሪዎች ተቃውሞ አሰሙ</h2>


<p>በምዕራብ ሸዋ በአደአ በርጋ ወረዳ በእንጪኒ ከተማ የሚማሩ የእጪኒ ሁለተኛ ደረጃ ት/ቤት ተማሪዎች ባነሱት የመብት ጥያቄ ከመንግሥት የፀጥታ ኃይሎች ጋር ግጭት መፍጠራቸው ሊታወቅ ችሏል።</p>

<p>እነዚህ ተማሪዎች መጋቢት 15 /1996 ዓ.ም እንደሌሎች የኦሮሞ ተማሪዎች "ከአዲስ አበባ ዩኒቨርስቲ የተባረሩት የኦሮሞ ተማሪዎች ወደ ትምህርት ይመለሱ፣ የኦሮሚያ ዋና ከተማ ከፊንፊኔ ወደ አዳማ እንዲዘዋወር የተወሰነው ውሳኔ በፍጥነት መሻር አለበት" የሚሉ ጥያቄዎች እንደነበሩ ታውቋል።</p>

<p>በዚሁ የት/ቤት የሚማሩት ተማሪዎች ጥያቄያቸውን በማስመልከት፣ በት/ቤቱ ቅጥር ግቢ ውስጥ ሰላማዊ ሰልፍ የወጡ ቢሆንም፣ የመንግስት ፀጥታ ኃይሎች የተማሪዎቹን ጥያቄ ለማክሸፍና ተማሪዎቹን ለመበተን ሲሉ በት/ቤቱ ውስጥ ባደረጉት እንቅስቃሴ ከፍተኛ ረብሻ ተፈጥሮ መዋሉን ለመረዳታ ተችሏል። በዚሁ ዕለት ከተማሪዎቹ የተነሳውን ጥያቄ ለማክሸፍ የመንግሥት ፀጥታ ኃይሎች የተለያየ እርምጃ ሲወሰዱ ቢውሉም፣ ተማሪዎቹ "የመብት ጥያቄያችን ካልተመለሰ አንማርም" በማለት በተፈጠረው አለመግባባት የተወሰኑ ተማሪዎች ተይዘው መታሰራቸውን ለማወቅ ችለናል።</p>

<p>በተመሳሳይ ዜና በምዕራብ ሸዋ ዞን በግንደበረት ወረዳ የግንደበረት ሁለተኛ ደረጃ ተማሪዎች ከእንጨኒና፣ ከሌሎች የኦሮሞ ተማሪዎች ጋር ተመሳሳይ የመብት ጥያቄ በማንሳታቸው የተነሳ፣ ከመንግሥት ታጣቂ ኃይል ጋር ተፋልመዋል። በተፈጠረው አለመግባባትም አንድ ተማሪ በደረሰበት ጉዳይ እዚህ አዲስ አበባ መጥቶ ህክምና እየተደረገለት መሆኑን ለማወቅ ተችሏል።</p>


<p class="align-center"><a href="/Gazettas/Askwal/info/Askwal.sera.html">ከአስኳል መጋቢት 21 ቀን 1996</a></p>

</body>
</html>	














