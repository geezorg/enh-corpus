<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢሳያስ የፈለገውን ጊዜ ያህል ቢፈጅም ከኢትዮጵያ ጋር ፊት ለፊት መገናኘት እንደሚፈልጉ ገለፁ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢሳያስ የፈለገውን ጊዜ ያህል ቢፈጅም ከኢትዮጵያ ጋር ፊት ለፊት መገናኘት እንደሚፈልጉ ገለፁ</h2>


<p>ወራሪው ፕ/ት ኢሳያስ አፈወርቂ ከኢትዮጵያ ጋር ባለው ጦርነት ዙሪያ መግለጫ ሰጥተዋል። በተለይም ለሰላሙ ጥረት እገዛ ያደርጋል ተብሎ የወጣው የቴክኒካዊ አፈፃፀም ስልት ሰነድ መቀበል ወይም አለመቀበል እንጂ ይለወጣል ወይም ይሻሻላል ስላልተባለ እንዳለ መቀበላቸውንና አሁን ግን ለውይይት ክፍት ከሆነ ሰነዱም የሚያሟላና የሚያጠናክር ሃሳብ አሟልተው የወዲያኛው ዓርብ ሚያዝያ 20/1992 እንደሚያቀርቡ ገልፀዋል።</p>

<p>«የፈጀውን ያህል ጊዜ ቢፈጅም ከኢትዮጵያ ጋር ፊት ለፊት ተገናኝቶ መነጋገሩን እንደሚመርጡ ገልፀዋል። የኢትዮጵያ መንግስት የአፍሪካ አንድነት ድርጅትና የዩናይትድ ስቴትስ ጠበብት ለ10 ቀናት ያህል ጥናት አድርገውበት ያዘጋጁትን የቴክኒክ ማስፈፀሚያ ሰነድ አልቀበል ስላለ አዲስ መንገድ ለመፈለግ ሲባል 6 ወራት በትዕግስት ጠብቄያለሁ በማለት ተናግረዋል።</p>

<p>ኢትዮጵያ በሰነዱ ላይ የምታቀርበው ተቃውሞ የትኛው ክፍል እንደሆነ ለተጠየቁትም «የወያኔ መንግስት ፍላጎትና ተቃውሞ እንኳን ለእኔ ለዓለምም ግልፅ አይደለም» ብለዋል።</p>

<p>ሰነዱ የኤርትራ መንግስት ከተስማማበት መስመር የወጣ ይዘት እንዳለው ከ6 ወር በኋላ ማወቃቸውን ከገለፁ በኋላ በቅርበት ሆኖ ለመነጋገር የታቀደው ውይይትን በማስመልከት ከተዘዋዋሪ መንገድ ይልቅ በቀጥታ ፊት ለፊት ተገናኝቶ መነጋገሩን እንደሚመርጡ ተናግረዋል። ይህ በቀጥታ ፊት ለፊት ተገናኝቶ መነጋገሩ ያለው ጠቀሜታ ሲያስረዱም ማን የሚለው ምን እንደሆነ ሸምጋዮቹና ዓለምም እንዲያውቀው እንደሚረዳና የሚለያዩበትን ነጥቦች የኢትዮጵያና የኤርትራ ሕዝቦች በቀላሉ ሊያውቁት እንደሚያስችል የሚያስረዳ መሆኑን ተናግረዋል።</p>

<p>የቴክኒክ አፈፃፀም ሰነዱን ለመቀበል የባከነውን 6 ወር በማስመልከት የጊዜ ገደብ ይኖረው እንደሆነ ተጠይቀው ሲመልሱም ቀደም ለውይይት ክፍት እንዳልነበር በመግለፅ አሁን ግን ክፍት ከሆነ በበኩላቸው ሰነዱን የሚያጠናክርና የሚያሟላ አስተያየት በመጨመር እስከ ወዲያኛው ዓርብ (የስቅለት ዕለት) እስከ ሚያዝያ 20/1992 ዓ.ም ድረስ እንደሚያቀርቡ ለሸምጋዮቹ መናገራቸውን የገለፁ ሲሆን በመቀጠልም በሰላሙ ጥረት የተባበሩት መንግሥታት ድርጅት እንዲገባበት ኤርትራ እንደምትፈልግና ኢትዮጵያ ግን መቃወሟን ተናግረዋል።</p>

<p>በኢትዮጵያ የደረሰውን ድርቅ አስመልክቶ የኤርትራ ወደቦች ለመጠቀም ከተፈለገ ኤርትራ ዝግጁ መሆኗን ስለገለፀችው ጉዳይ በማንሳትም ዓለም አቀፉ ማህበረሰብ የኤርትራን ወደቦች ሊጠቀምበት ከወሰነ ኤርትራ የምታስቀምጠው ቅድመ ሁኔታ ስለመኖሩ ለተጠየቁት ጥያቄ «በፍፁም የለም» ብለዋል።</p>


<p class="align-center"><a href="/Gazettas/Askwal/info/Askwal.sera.html">ከአስኳል ሚያዝያ 10 ቀን 1992</a></p>

</body>
</html>	
