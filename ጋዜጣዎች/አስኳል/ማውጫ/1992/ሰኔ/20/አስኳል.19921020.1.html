<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ኢትዮጵያ ወደኋላ የማይልና የማይዘረከረክ ጦር አቋቁማለች»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«ኢትዮጵያ ወደኋላ የማይልና የማይዘረከረክ ጦር አቋቁማለች»</h1>


<p>«አሁን ወደኋላ የማይል የማይዝረከረክ ግዳጁን የሚፈፅም ጦር ተቋቁሟል። ከእንግዲህ ወዲህ ያንን ሠራዊት መናድ ያንን ማፍረስ የሚባል ነገር የለም። የሀገርን ሉዓላዊነት የሚጠብቀው ሠራዊታችን በቀጣይነት ይሄዳል። እስካሁን የተሞኘነው ይበቃል ከአሁን በኋላ ጦሩን አናፈርስም» ሲሉ በለንደን የኢትዮጵያ ዋና ቆንስል የሆኑት አቶ ዓለም ሰገድ ገ/ዮሐንስ ገለፁ።</p>

<p>አቶ አለም ሰገድ ገ/ዮሐንስ ከጀርመን ድምፅ የአማርኛው ቋንቋ ዝግጅት ክፍል ጋር ባደረጉት ቃለ ምልልስ ኢትዮጵያ በጦርነቱ የወሰደችውን አቋም እንዲህ በማለት ይገልፃሉ። «ኤርትራ የኢትዮጵያን መሬት በኃይል ወረራ ከያዘች ጊዜ ጀምሮ ጦርነቱ በሰላም እንዲፈታ ያላሰለሰ ጥረት ለሁለት ዓመት አድርጋለች። የኤርትራ መንግሥት ግን ይኼን መቀበል አልቻለም። ኢትዮጵያ የተያዘባትን መሬት ለማስመለስ በሰላሙ መስክ ስላልተሳካ የኃይል እርምጃ ተጠቅማለች። ኢትዮጵያ ግዛቴ ተደፈረ እያለች አቤቱታ ስታሰማ የዓለም ማህበረረሰብ ወራሪን ወራሪ ነው ብሎ ከማለት በኢትዮጵያ ላይ የጦር መሣሪያ ማዕቀብ ጥሏል። ይኼ ውሳኔ ውዝግቡ እንዳይፈታ ያደረገው አስተዋፅዖ ነው። ይህን እንግዲህ ለታሪክ ነው የምትተወዉ ትውልድ የሚነጋገርበት ይሆናል። ግን የኢትዮጵያ ሕልውና ተደፍሮ አልቀረም። መሬቷና ህዝቧ በሰላም እንዲኖሩ የሚያደርግ ሁኔታ ተፈጥሯል» በማለት አስረድተዋል።</p>

<p>በመቀጠልም በለንደን የኢትዮጵያ ዋና ቆንስል ለሆኑት የቀረበላቸው ጥያቄ በኢትዮጵያ ረሃብና ችግር አለ። ይህንን ለመቋቋም ደምጎ ልማት ላይ ማተኮር ተገቢ ነው። ሌሎች ሀገራት ስለልማት እያወሩ ጎን ለጎን ጠንካራና በልምድ የዳበረ ሠራዊት ይገነባሉ። ለመሆኑ አሁን ከደረሰው ችግር አኳያ መንግስት ምን የተማረው ነገር አለ የሚል ሲሆን አቶ አለምሰገድ ሲመልሱ «አሁን በያዝነው የልማት ጉዞ ማንም ሊያደናቅፈን እንደማይችል። እንዲያደናቅፈንም እንደማንፈቅድ ሊያደናቅፈን ቢሞክር ደግሞ ልናሸንፍ የምንችልበት ደረጃ ላይ የደረስን ስለሆነ የልማቱን እንቅስቃሴ እገሌ ያደፈረስብናል፣ ያስቆመናል የሚል ስጋት የለንም። የተቋቋመው ትልቁ ጦር መላው የኢትዮጵያ ህዝብ አሁን በያዘው ስሜትና በያዘው ሞራል ወደፊት እንደሚገፋበት ነው የማየው» ሲሉ ገልፀዋል።</p>

<p>ለተገኘው ድል ጉልህ አስተዋፅዖ ያበረከተው የቀድሞው ሠራዊት ነው። መንግስት ደግሞ ከየሥራ ገበታቸው የዳበረ ልምድና ችሎታ ያላቸውን ግለሰቦችን አባሮ ነበር። አሁን ባለው ሁኔታ መሠረት እነዚህ ሰዎች ችሎታቸውን እንዲያካፍሉ መንግስት ጥሪ ያደርጋል ወይ? ለሚለው ጥያቄ አቶ አለምሰገድ ሲመልሱ «ፈታኝ የነበረውን የኢትዮጵያን ሉዓላዊነት የማስከበርን ሁኔታ ከዳር እስከ ዳር ያለው ኢትዮጵያዊ ሀገሩንም ራሱንም ለመጥቀው የሚያደርገው ማንኛውም አስተዋፅዖና ትግል ሕገ መንግሥታዊና የዜግነት መብቱ ነው። ይሄ ማንም ሊከለክለው አይችልም። በዚህ የልማት ዘመቻ ሁሉም ኢትዮጵያዊ ዜጋ አብሮ የሚያደርገው ትግል ይሆናል። የሕዝባችንን ሁኔታና ኑሮ ሊለወጥ የሚችለው የዚህ ዓይነት አካሄድ ነው ብዬ አምናለሁ። አሁን የተገኘው ድል መላው ህዝብ የተሳተፈበትን ትግል ስለሆነ ለኢትዮጵያ ህዝብ ክብርና ምስጋና ይገባዋል» ብለዋል።</p>

<p>በመጨረሻም አቶ አለምሰገድ ስለአሰብ ጉዳይ ተጠይቀው ሲመልሱ «ይኼ ትንሽ ጥንቃቄ የሚጠይቅ ይመስለኛል። ኢትዮጵያ በመጀመሪያ የኤርትራን ነፃነት በፈቀደችበት ጊዜ ይኼ በር እንደማይኖር ይታወቃል። ያም ሆኖ ግን በሰላም አብሮ መኖር እስከቻልን ድረስ የባህር በርን ዝም ብሎ የሚታቀፍ መንግስት ሊኖር አይችልም የሚል እምነት ስለነበረ ነው። ይኼ ጦርነት አሰብን መልሶ ለመውሰድ አይደለም። ይኼ ጥንቃቄ የሚጠይቅ ነው። ለኢትዮጵያ የወደቦች አስፈላጊነትና ጥቅሟን የማይፃረር ሁኔታዎች ማመቻቸት እንዳለባቸው ይኼ አሁን የሆነው ሁኔታ የሚያመቻች ነው ብዬ ነው የማምነው» በማለት ገልፀዋል።</p>


<p class="align-center"><a href="/Gazettas/Askwal/info/Askwal.sera.html">ከአስኳይ ሰኔ 20 ቀን 1992</a></p>

</body>
</html>	
