<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ኤርትራ የሚኖሩ አብዛኛዎቹ ኢትዮጵያውያን የሚያስጠቁን ሰላዮች ናቸው»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«ኤርትራ የሚኖሩ አብዛኛዎቹ ኢትዮጵያውያን የሚያስጠቁን ሰላዮች ናቸው»</h1>


<p>ኤ.ኤፍ.ፒ፦ በጦርነቱ ውስጥ የሚገኙት ኢትዮጵያና ኤርትራ አዲስ ዓይነት ችግር መጋፈጥ ተገደዋል። ለብዙ ዘመናት በኢትዮጵያ የኖሩ ኤርትራውያንና በኤርትራ የኖሩ ኢትዮጵያውያን ለሚገኙበት ሀገር ችግር እየሆኑ መጥተዋል።</p>

<p>ኤርትራውያን ባለሥልጣናት በኤርትራ ይኖሩ የነበሩ ኢትዮጵያውያንን በካምፖች ውስጥ እንዲቀመጡ ማድረጋቸውን አረጋግጠዋል። ነገር ግን ከግንቦት 1990 ዓ.ም በኋላ ከኢትዮጵያ የተባረሩ ኤርትራውያን ቁጥር ከኤርትራ ወደኢትዮጵያ ከተባረሩ ኢትዮጵያውያን ቁጥር እንደሚልቅ የሰብዓዊ እርዳታ ሰጪዎች ይናገራሉ።</p>

<p>በከተማዋ ውስጥ ይኖሩ የነበሩ አብዛኛዎቹ ወጣት ወንዶች ወደግንባር በመንቀሳቀሳቸው በብዛት በከተማዋ ውስጥ የሚታዩት ወጣት ወንዶች ኢትዮጵያውያን ናቸው ጦርነቱ ዳግም ካገረሸ የኤርትራ መንግሥት አጠቃላይ ከተት ካወጀና የኢትዮጵያ ሠራዊት ወደ ኤርትራ ግዛት ዘልቆ ከገባ በኋላ በከተማዋ የሚገኙ ወጣት ኢትዮጵያውያን ላይ ጫናዎች እንደተደረጉባቸው በአሥመራ የሚገኙ አንድ የእርዳታ ሠራተኛ ይናገራሉ።</p>

<p>«ከመሀከላቸው ሰላዮች አሉ» ይላሉ አንድ ወታደራዊ ባለሥልጣን «በቅርቡ በምፅዋ አቅራቢያ በሚገኘው የኃይል ማመንጫ ላይ በጠላት አውሮፕላን የቦንድ ድብደባ ተካሂዷል በኃይል ማመንጫው ውስጥ ብዙ ኢትዮጵያውያን ይሰሩ ነበር። ይኼ ራሱ ሰላዮች ስለመኖራቸው ማረጋገጫ ነው» ብለዋል በማያያዝ።</p>

<p>በኢትዮጵያውያኑ የሚቃጡ አንዳንድ ተግባራትንና ሰርጎ ገቦችን ለመቆጣጠር በሌሊት በአሥመራ የሚገኝ ምድበተኛ ጦር ከተማዋን ሲያስና ሲቆጣጠር ይውላል። ከሳምንቱ መጀመሪያ አካባቢ ጀምሮ በአስመራ ማስታወቂያ መለጠፊዎች ላይ ኢትዮጵያውያን በአስቸኳይ ለባለሥልጣናት ሪፖርት እንዲያደርጉ ያለበለዚያ ግን የከፋ ቅጣት እንደሚጠብቃቸው የሚያስጠነቅቁ ማስታወቂያዎች ተለጥፈው ነበር።</p>


<p class="align-center"><a href="/Gazettas/Askwal/info/Askwal.sera.html">ከአስኳል ሰኔ 6 ቀን 1992</a></p>

</body>
</html>	
