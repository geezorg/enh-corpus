<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሰላም አደራዳሪዎች ወደ ኢትዮጵያና ኤርትራ እየመጡ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የሰላም አደራዳሪዎች ወደ ኢትዮጵያና ኤርትራ እየመጡ ነው</h1>


<p>የኢትዮጵያና የኤርትራ ጦርነት በተካረረበት በአሁኑ ሰዓት የአፍሪካ አንድነት ድርጅት መልዕክተኛ አሀመድ ኦሀያ ከትናንት በስቲያ ከኢትዮጵያው ጠ/ሚ/ር መለስ ዜናዊ ጋር ከተወያዩ በኋላ ትናንት ወደአስመራ ለመተሳሳይ ተልዕኮ አምርተዋል።</p>

<p>የአውሮፓው ሕብረት ልዑክ ሚ/ር ሪኖ ሴሬም አስመራ ውስጥ ከኤርትራው ፕ/ት ኢሳያስ አፈወርቂ ጋር ተወያይተዋል። የጀርመን ድምፅ የአማርኛው ዝግጅት ክፍል ወኪል የሆነው ጎይቶም ቢሆን እንደገለፀው ሲኞሪ ሪኖ ሴሪ የአውሮፓው ህብረት ልዩ ልዑክ የመሩት የመልዕክተኞች ቡድን በኤርትራና ኢትዮጵያ መካከል ዳግመኛ ያገረሸውን ጦርነት ለማስቆም በሚያስችል ሃሳብ ዙሪያ ትናንት ረፋዱ ላይ ከኤርትራው ፕ/ት ኢሳያስ አፈወርቂ ጋር በሰፊው መወያየታቸውን ገልጿል።</p>

<p>ልዩ ልዑኩ ከአስመራ ከመነሳታቸው በፊት አስመራ ዓለም አቀፍ አውሮፕላን ጣቢያ ለጋዜጠኞች መግለጫ ሰጥተዋል። በሰጡትም መግለጫ በኤርትራና በኢትዮጵያ መካከል የተከፈተውን የድንበር ላይ ውዝግብ በሰላማዊ መንገድ ለመፍታት እና በሁለቱ አገሮች መካከል ዳግመኛ ያገረሸውን ጦርነት ለማስቆም በሚያስችሉ ሀሳቦች ዙሪያ ከፕ/ት ኢሳያስ አፈወርቂ ጋር ከሁለት ሰዓት ተኩል በላይ መወያየታቸውን ገልፀዋል። ጨምረውም ምንም አዲስ የማስማሚያ ሀሳብ አለማምጣታቸውንም ተናግረዋል።</p>

<p>የአውሮፓው ልዑክ የተጣለባቸው ኃላፊነት የአፍሪካ አንድነት ድርጅት ገላጋይ ሀሳቡን ማጠንከርና ማስማሚያ ሀሳቡ ወደፊት እንዲንደረደር ሁኔታዎችን ማመቻቸት መሆኑን ጠቅሰዋል። ጨምረውም በአዲስ አበባ ቆይታቸው ከወቅቱ የአአድ ሊቅመንበር አብዱል አዚዝ ቡተፍሊካ ልዩ መልዕክተኛ ከሚ/ር ኦሀያ ጋር ተገናኝተው እንደሚወያዩ ለጋዜጠኞች በሰጡት መግለጫ አስታውቀዋል።</p>

<p>የአውሮፓው ሕብረት ልዩ መልዕክተኛ በአፍሪካ አህጉር የሚከሰቱ ጉዳዮች እልባት እንዲያገኙ ልዩ ትኩረት በመስጠት በቁርጠኝነት የመስራት ባህርይ እንዳላቸው ለጋዜጠኞች በሰጡት ማብራሪያ አመልክተዋል።</p>


<p class="align-center"><a href="/Gazettas/Askwal/info/Askwal.sera.html">ከአስኳል ግንቦት 15 ቀን 1992</a></p>

</body>
</html>	
