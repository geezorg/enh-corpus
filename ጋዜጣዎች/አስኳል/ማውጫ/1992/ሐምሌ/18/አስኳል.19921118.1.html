<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኤርትራ በሱዳን ድንበር ሰራዊት ማከማቸቷን አመነች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኤርትራ በሱዳን ድንበር ሰራዊት ማከማቸቷን አመነች</h1>


<p>ኤ.ኤፍ.ፒ ካርቱም የሚገኙትን የኤርትራ አምባሳደር ሀገራቸው በሱዳን ድበር ሰራዊት ማከማቸታቸውን ዘገበ። ኤርትራ ሱዳን ላይ መጥፎ አላማ አልቋጠረችም ሲሉ በካርቱም የኤርትራ አምባሳደር መናገራቸውን አልሳሕፋ ጋዜጣ ዘግቧል።</p>

<p>አምባሳደር ኢሳ አህመድ ኢሳ ከኤርትራ የተነሱ የታጠቁ የሱዳን አማፅያን በሱዳን ላይ ጥቃት አላደረጉም ሲሉም አስተባብለዋል። «በድንበር ላይ የተገነባው የኤርትራ ሠራዊት ከሱዳን ጋር በተያያዘ አይደለም። ኤርትራ ይህንን ለማድረግ የተገደደችው ተጠምዳ ባለችበት የጦርነት ሁኔታ ሳቢያ ነው» ብለዋል አምባሳደሩ።</p>

<p>በኢትዮጵያና ኤርትራ መካከል ያለው ጦርነት ካለፈው ወር ወዲህ ጋብ ያለ ሲሆን የከሰላ ክፍለ ሀገር ገዢ የሆኑት ኢብራሂም መሐመድ አሚድ ኤርትራ ከሱዳን አማፅያን ጋር በማበር ወታደራዊ ጥቃት ለመክፈት ተዘጋጅታለች ሲሉ ወንጅለዋታል። ኤርትራ ግን «ሱዳንን ለመንካት አስቤውም አላውቅም» ትላለች። በሱዳን ኤርትራ እስከቅርብ ጊዜ ድረስ የተወከለችው በቻርጅ ዴ አፌር የነበረ ሲሆን ከወር በፊት አምባሳደር በመሾሟ አምባሳደር ኢሳ ወደ ካርቱም ተልከዋል። «ኤርትራ የሱዳን ሀገራዊ አንድነት ጉዳይ ያሳስባታል። ይህንን እውን ለማድረግም ምንም ከማድረግ ወደኋላ አትልም» ብለዋል አምባሳደሩ።</p>


<p>ይህ በእንዲህ እንዳለ በሱዳንና በኤርትራ መካከል ያለው ፍጥጫ በከፍተኛ ደረጃ ላይ እየደረሰ ባለበት በአሁኑ ሰዓት የሱዳን መከላከያ ሚኒስትር አስመራ ላይ ተገኝተው ከኤርትራ አቻቸው ጋር ተነጋግረዋል።</p>

<p>ቢቢሲ እንደዘገበው የሱዳን መከላከያ ሚኒስትር የሆኑት ጄኔራል በክሪ ሀሰን ሳሌም የኤርትራ አቻቸው ከሆኑት ስብሃት ኤፍሬም ጋር በአስመራ ከተማ ተነጋግረዋል። የሱዳኑ ጄኔራል ከሀገራቸው መሪ ለፕሬዝዳንት ኢሳያስ የተላከ ደብዳቤ አስተላልፈዋል። ንግግሩ ባለፈው ሳምንት የከሰላ ክፍለ ሀገር ገዢ ኤርትራ ሱዳንን ልታጠቃ ተዘጋጅታለች ሲሉ ከወነጃጀሉ በኋላ የተደረገ መሆኑ ነው። ኤርትራ ውንጀላውን አስተባብላለች። የኤርትራው ፕሬዝዳንት ቃል አቀባይ የሆኑት አቶ የማነ ገ/መስቀል አሁን የተደረገው ስብሰባ የከሰላው ገዢ ከሰነዘሩት ውንጀላ ግር የተያያዘ አይደለም ብለዋል። አቶ የማነ ግን ስለምን እንደተነጋገሩና ለፕሬዝዳንት ኢሳያስ የተላከው መልዕክት ይዘት ምን እንደሆነ አልተናገሩም። የኤርትራ የውጭ ጉዳይ ሚኒስትር ንግግሩ ጥሩ ውጤት ያስመዘገበ ነው ሲል መግለጫ አውጥቷል። ሁለቱ ሀገሮች ዲፕሎማሲያዊ ግንኙነት ዳግም ከፈጠሩ በኋላ ሱዳን ከኤርትራ ጋር የነበራትን ድንበር ከስድስት ዓመታት በኋላ ዳግም ከፍታ ነበር። ከዚያ ወዲህ ከከሰላ ወደ ኤርትራ መኪኖች እየተመላለሱ ይገኙ ነበር።</p>


<p class="align-center"><a href="/Gazettas/Askwal/info/Askwal.sera.html">ከአስኳል ሐምሌ 18 ቀን 1992</a></p>

</body>
</html>	
