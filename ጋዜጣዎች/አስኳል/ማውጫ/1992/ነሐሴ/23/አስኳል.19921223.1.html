<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሱማሊያ አዲስ ፕሬዝዳንት መረጠች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ሱማሊያ አዲስ ፕሬዝዳንት መረጠች</h1>


<p>ጅቡቲው ውስጥ አርታ በተባለው ቦታ ሲካሄድ የሰነበተው ስብሰባ ለሱማሊያ ምክር ቤት ፕሬዝዳንት መምረጡ ተገለፀ።</p>

<p>የሱማሊያ ፕሬዝዳንት ሆነው የተመረጡት አብዱል ቃዲም ሃሳን ሲሆኑ በጅቡቲ በተደረገ ሥነሥርዓት ላይ ቃለመሐላ ፈፅመዋል። አብዱልቃሲም ሀሰን ቃለ መሃላ የፈጸሙት በኢትዮጵያዊው ጠቅላይ ሚኒስትር መለስ ዜናዊ፣ በሱዳኑ ፕሬዝዳንት ኦማር አልበሽርና በኤርትራው ፕሬዝዳንት ኢሳያስ አፈወርቂ ፊት ነው። የሶማሌ የሽግግር ምክር ቤት አባላትና በሺዎች የሚቆጠሩ ሰዎች ሥነሥርዓቱ ከተፈጸመበት ድንኳን ፊት ለፊት ቆመው ይመለከቱ በነበረበት ሁኔታ ነበር አቡዱልቃሲም ሃሰን ቃለመሀላ የፈጸሙት።</p>

<p>የሱዳኑ ፕሬዝዳንት የሱማሊያን መንግሥት ዕውቅና እንደሰጡት ቢቢሲ የዘገበ ሲሆን የገንዘብ ድጐማም እንደሚሰጡት ቃል ገብተዋል። የተመድ ተወካይም አብዱልቃሲም ሃሰንን እንኳን ደስ አልዎት ብሏቸዋል። አቡድልቃሲም ሃሰን በዚያድባሬ አስተዳደር ውስጥ የሃገር ውስጥ ሚኒስትር ሆነው አገልግለዋል።</p>

<p>በዚህ ስብሰባ ላይ ዋና ዋና የሚባሉት የጦር አበጋዞች ከመሐዲ በስተቀር አልተሳተፉም እነ ዑስማን ኦዩ፣ ሁሴን አይዲድ፣ አብደላ የሱፍ በስብሰባው አለመሳተፋቸው የስብሰባውን ውጤት ከሥጋት ላይ ይጥለዋል ተብሎ ተፈርቷል። በተለይ ሁሴን አይዲድ ስብሰባውን ኮንነው መልዕክተኞች ወደሞቃዲሾ የሚሄዱ ከሆነ እንደሚወጓቸው ከገለፁ ወዲህ የስብሰባ ውጤት ተግባራዊነት አጠራጣሪ ሆኗል።</p>

<p>ጅቡቲ ላይ ለተካሄደው ስብሰባ እስካሁን ግብፅና የመን እውቅና የሰጡት ሲሆን ኢትዮጵያም ሁኔታውን ከመከታተል ጋር ድጋፍ እንደሰጠች ታውቋል። በተለይም በሶማሌ የነበሩትንና የአይዲን ኃይል ድጋፍ ያገኙ የነበሩትን የአልኢትሃድና የኦነግን ኃይሎች ስትመታ ተባባሪዋ የነበርው አር.አር.ኤ በመሳተፉና የስብሰባው አፈጉባዔ ሆኖ በመመረጡ ኢትዮጵያ በተወሰነ ደረጃ ሃሳቧ እንደተሳካ የሚጠቁሙ ፍንጮች አሉ።</p>


<p class="align-center"><a href="/Gazettas/Askwal/info/Askwal.sera.html">ከአስኳል ነሐሴ 23 ቀን 1992</a></p>

</body>
</html>	
