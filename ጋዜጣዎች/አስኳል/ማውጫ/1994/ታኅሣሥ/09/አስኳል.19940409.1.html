<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«30 ዓረቦች ገድለናል» ጠ/ሚ/ር መለስ ዜናዊ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«30 ዓረቦች ገድለናል» ጠ/ሚ/ር መለስ ዜናዊ</h1>


<p>ጠ/ሚ/ር መለስ ዜናዊ ሞስኮ ሄደው መንግሥታቸው ሽብርተኝነትን ሲዋጋ ብዙ ዓመት አሳልፏል በማለት ገለፁ። ጠ/ሚ/ሩ በዚህ ሂደት ውስጥ መንግሥታቸው «ከ30 በላይ የአፍጋን አረቦች ገድለናል» በማለት ከቢን ላዴን ጋር ደም መቃባታቸውን ገልፀዋል።</p>

<p>መለስ ዜናዊ እንዲህ ነው ያሉት፦ «አልቃይዳም በተለያየ መልኩ ሱማሊያ ውስጥ ቆይቷል። አሁንም አለ። እነዚህ ቡድኖች የሽብርተኝነት እንቅስቃሴያቸው የጀመሩት በኬንያ የአሜሪካንን ኤምባሲ በማጥቃት አይደለም። ይህ ከ3 ዓመት በፊት የሆነ ነው። የሽብርተኝነት ተግባራቸውን ከዚህ በፊት ጀምረዋል። ከ6ዓመት በፊት በኢትዮጵያ ሆቴሎች ቦምቦችን ሲያጠምዱ ቆይተዋል። የሶማሌ ብሄር አባል የሆነ አንድ ሚኒስትራችን ላይ የመግደል ሙከራ አድርገዋል። ነገሮችን ልንቆጣጠራቸው የማንችለው ደረጃ ላይ ሲደርሱ ድንበር ተሻግረን የአልቃይዳ ካምፖችን በተደጋጋሚ ለመምታት ተገደናል። ከ30 በላይ የአፍጋን አረቦችን ገድለናል። አፍጋኒስታን የነበሩና ወደ ሶማሊያ የተሻገሩ አረቦች። ስለሆነም የሽብርተኝነት አደጋ በእኛ አካባቢ ለረዥም ጊዜ የቆየ ነው። አዲስ ክስተት አይደለም። የዚህም ክስተት ደግሞ ሱማሊያ ለረዥም ዘመን ቀውስ ውስጥ የቆየች ሀገር በመሆኗ ነው። በሀገሪቱም የማዕከላዊ መንግስት አለመኖሩ ነው። በእኔ እምነት ይህንን የሱማሊያ ችግር መፍታት የሚቻለው ሕዝቦቹ የራሳቸው መፍትሄ እንዲኖራቸው በመርዳት ነው። በሱማሊያ የተረጋጋ ማዕከላዊ መንግስት እስከሌለ ድረስ ምንም ያህል ሽብርተኞችን ብንገል ሀገሪቱ የሽብርተኞች መናኸሪያ ከመሆን አትድንም። በቅድሚያ በሶማሌ ያለው አለመረጋጋትና መልካም አስተዳደር መታጣት መሰረታዊ ችግሩ መልስ ማግኘት ይኖርበታል። ይህ ማለት ግን ችግሩ መፍትሄ እስኪያገኝ ድረስ በሀገሪቱ የሽብርተኞችን እንቅስቃሴ እጃችንን አጣጥፈን እንመለከታለን ማለት አይደለም። ለሀገሪቱ መሠረታዊ የፖለቲካ ችግር መፍትሄ መገኘት ከመስራት ጐን ለጐን ሽብርተኞች ለሱማሌ ተመቻችተው የመኖር ስሜት እንዳይኖራቸው ማድረጋችንን እንቀጥላለን። ይህንን አለም አቀፍ ማህበረሰብ ስለሽብርተኝነት ምንነት ሳይረዳ በፊት አድርገነዋል። አሁንም በይፋ ድንበር ተሻግረን በሱማሌ ላይ የአልቃይዳ ካምፖችን ለበርካታ ጊዜ መትተናል። ወደፊትም ማድረግ የሚኖርብንን ወደ ኋላ የምንልበት ምክንያት አይኖረንም። ነገር ግን ዳግም አፅንኦት ልንሰጠው የምንፈልገው ለሶማሊያ ችግር መፍትሄ የማግኘቱ ጥረት ሊተኮርበት የሚገባው የሀገሪቱ ሕዝቦች ለራሳቸው ችግር የራሳቸው መፍትሄ እንዲኖራቸውና ጠንካራ መንግስት ማቋቋም እንዲችሉ በማድረግ መሆን እንዳለበት ነው።» </p>


<p class="align-center"><a href="/Gazettas/Askwal/info/Askwal.sera.html">ከአስኳል ታኅሣሥ 9 ቀን 1994</a></p>

</body>
</html>	














