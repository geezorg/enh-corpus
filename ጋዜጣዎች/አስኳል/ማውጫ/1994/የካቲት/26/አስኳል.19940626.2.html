<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢሠመጉ መግለጫ አወጣ "የደቡብ ምርጫ ፍትሃዊ አልነበረም"</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢሠመጉ መግለጫ አወጣ "የደቡብ ምርጫ ፍትሃዊ አልነበረም"</h1>


<p>ኢሠመጉ መግለጫ አወጣ። እንዲህ ይነበባል "በሀገሪቱ ክልሎች የወረዳን የቀበሌ ምክር ቤቶች አባላት ምርጫ የካቲት 18 እና 25 ቀን 1993 ዓ.ም እንደሚደረግ የኢትዮጵያ ብሔራዊ የምርጫ ቦርድ ነሐሴ 19 ቀን 1992 ዓ/ም ባወጣው የጊዜ ሰሌዳ ለሕዝብ አሳውቆ ነበር፤ ሆኖም ግን በሌሎች ክልሎች ምርጫው በተያዘለት ፕሮግራም መሠረት ሲከናወን የደቡብ ክልል ምርጫ ግን ወደ ሰኔ ወር 1993 ዓ.ም የተራዘመ መሆኑ ይታወሳል።</p>

<p>ይህም ሆኖ ይህ የደቡብ ምርጫ ለሁለተኛ ጊዜ በተያዘለት የጊዜ ሰለዳ መሰረት ሰኔ ወር 1993 ዓ.ም ሊካሄድ ስላልቻለ እንደገና ለህዳር 30 እና ታህሣሥ 7 ቀን 1994 ዓ.ም ሌላ ፕሮግራም ተያዘለት። አሁንም በዚህ ጊዜ ምርጫው ሳይደረግ ቀርቶ በመጨረሻ ታህሣሥ 14 እና 21 ቀን 1994 ዓ.ም ሊካሄድ ችሏል።</p>

<p>ይህ የፕሮግራም ለውጥ ለሕዝብ ይፋ ከመሆኑ በፊት ግን ኢሠመጉ የተወዳዳሪ ድርጅቶችን ስም ዝርዝርና ሌሎች መረጃዎችን ምርጫ ቦርድ እንዲሰጠው በታህሣሥ ወር 1993 ዓ.ም በተፃፈ ደብዳቤ ጠይቆ ነበር። ሆኖም ብሔራዊ ምርጫ ቦርድ ግልፅ ባልሆነ ምክንያት ኢሠመጉ በወቅቱ የጠየቀውን መረጃ ለመስጠት አልቻለም። ይህ ደግሞ በኢሠመጉ ሥራ ላይ አሉታዊ ተፅዕኖ ነበረው። ቢሆንም ኢሠመጉ በተለያዩ መንገዶች መረጃዎችን በማሰባሰብ ለደቡብ ክልል ጭምር ይዞት የነበረውን የሰው ኃይልና በጀት አሸጋሽጐ የመታዘብ ሥራውን በቀሪ የሀገሪቱ ክልሎች ብቻ ሊያካሂድ ችሏል።</p>

<p>ኢሠመጉ ካለፈው ምርጫን የመታዘብ ልምዱ በመነሳት አቅሙን አጠናክሮ ታህሣሥ 14 እና 21/1994 ዓ.ም በደቡብ ክልል በተካሄደው የዞን፣ የወረዳናየቀበሌ ም/ቤት አባላት ምርጫ ላይ 263 ገለልተኛ ታዛቢዎችን በማሳተፍ ምርጫውን ታዝቧል። ይህ ሪፖርት ኢሠመጉ በፅ/ቤቱ በኩል ማጣራት የቻላቸውን፣ ካሳማራቸው ታዛቢዎች ያሰባሰበውና በደል ከደረሰባችው ግለሶቦችና ድርጅቶች የቀረቡለትን አቤቱታዎች መሰረት በማድረግ የተጠናቀረ ነው። በሪፖርቱ ላይም በዋና ርዕስነት የቀረቡት ከዚህ የሚከተሉት ሲሆኑ በእያንዳንዳቸው ሥር ደግሞ ሌሎች ንዑሳን ርዕሶች በቅደም ተከተል ቀርበዋል።»</p>

<p>ቅድመ ምርጫ ዝግጅት <br/>
 የምርጫው አጠቃላይ ውሎ <br/>
 ማጠቃላያ ናቸው.....</ፕ>

<p>ማጠቃለያ፦ በመሰረቱ አንድ ምርጫ ነፃና ፍትሃዊ ነው የሚባለው በምርጫው ተወዳዳሪ በመሆን የሚቀርቡ ወገኖች ፕሮግራማቸውን ለመራጩ ሕዝብ በነፃነት በማቅረብና በሕዝቡ መካከል በነፃነት ተነቀሳቅሰው ህዝቡ ፕሮግራማቸውን እንዲገነዘብ ማድረግ ሲችሉ ነው። መራጩ ህዝብም ያለ ፍርሃትና በሙሉ ነፃነት መሰራታዊ በሆኑ ሕገ መንግስታዊ መብቶቹን በመጠቀም በአማራጭ ከቀረቡለት ፕሮግራሞች መካከል ለደህነቱ፣ ለእድገቱና ለአስተዳደሩ ይጠቅመኛል የሚለውን ፕሮግራም ለመምረጥ ሲችል ነው።</p>

<p>ተወዳዳሪ ፓርቲዎች በመራጩ መካከል በነፃነት ተንቀሳቅሰው ፕሮግራሞቻቸውን ለማስተዋወቅ እንዲችሉና መራጩ ሕዝብም ይጠቅመኛል የሚለውን ፕሮግራምና ፕሮግራሙን በሥራ ላይ ሊያውል ይችላል ብሎ የሚያምንበትን ፓርቲ ለመምረጥ እንዲችል ህጋዊና አመቺ ሁኔታዎችን ማመቻቸት ያለበት መንግስት ነው። ነገር ግን ከላይ እንደተገለፀው ሁሉ በዚህ የምርጫ ውድድር መንግስት ይህን ግዴታውን በአግባቡ አልተወጣም። ተቃዋሚ ፓርቲዎችም በሚጠበቀው ሁኔታ ተደራጅተውና ተጠናክረው በመገኘት በሕዝብ መካከልበመንቀሳቀስ ሕዝብን ከጐናቸው ለማሰለፍ ያደረጉት ጥረት አጥጋቢ አለመሆን ምርጫው በአግባቡ እንዳይካሄድ አስተዋጽዖ አድርጓል።</p>

<p>በተጨማሪም ከላይ እንደተገለፀው ሁሉ የተለያዩ የክልሉ መንግስት አካላት በተቃዋሚ የፖለቲካ ፓርቲ አባላትና የግል ተወዳዳሪዎች ላይ በተደጋጋሚ በፈፀሙት የማዋከብ ድርጊትና መራጩ ሕዝብም ከሚቀርቡለት አማራጭ ፕሮግራሞች መካከል ይጠቅመኛል ብሎ ለመረጠው ፕሮግራም ባለቤትየሆነውን ፓርቲ በነፃነት እንዳይመርጥ ህገ ወጥ ጫና ማድረጋቸውን ስለቀጠሉ ምርጫው እንደተነገረለትና እንደተጠበቀው ነፃና ፍትሃዊ አልነበረም።</p>


<p class="align-center"><a href="/Gazettas/Askwal/info/Askwal.sera.html">ከአስኳል የካቲት 26 ቀን 1994</a></p>

</body>
</html>	














