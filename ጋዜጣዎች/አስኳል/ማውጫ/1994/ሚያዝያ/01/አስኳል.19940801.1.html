<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በሺህዎች የሚቆጠሩ የመቀሌ ነዋሪዎች በኢዴፓ ስብሰባ ተገኙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በሺህዎች የሚቆጠሩ የመቀሌ ነዋሪዎች በኢዴፓ ስብሰባ ተገኙ</h1>


<p>በሺዎች የሚቆጠሩ የመቀሌ ነዋሪዎች ኢዴፓ እሁድ ዕለት በጠራው ስብሰባ ላይ በመገኘት ባለፉት 10 ዓመታት ለመጀመሪያ ጊዜ በሕወኃት ላይ ግልፅ ተቃውሞ አሰሙ።</p>

<p>ኢዴፓ ስብሰባ በጠራበት አዳራሽ ውስጥ መቀመጫ ጠፍቶ የመቀሌ ነዋሪዎች ከበሩ ውጭ ሳይቀር ቆመው ስብሰባውን ተከታትለዋል።</p>

<p>ስብሰባውን አስመልክተን ከአቶ ልደቱ አያሌው ጋር አጠር ያለ ቃለ ምልልስ አድርገናል</p>

<p>አስኳል፦ስብሰባው እንዴት ነበር?<br/>
አቶ ልደቱ፦ ከጠበቅነው በላይ ነው። ወያኔ የትግራይን ህዝብ መወከል እንደማይችል ነው ህዝቡ ከፍተኛ ስሜት የገለፀው። በተለይ በተለይ ከድንበር ማካለሉ በላይ በስሜት ሲናገር የነበረው ስለ ባህር በሩ ጉዳይ ነው። በጣም በጣም አስገራሚ ነገር ነው። ወያኔ የባህር በሩን አስመልክቶ የወሰደውን አቋም አስመልክተው አንድ አዛውንት "ትግራይ እንዴት እነዚህን ትወልዳለች?" የተናገሩት መቼም ከአዕምሮዬ አይጠፋም።<br/>
አስኳል፦ ካድሬዎቹስ ሊበጠብጡ አልሞክሩም?<br/>
አቶ ልደቱ፦ ህዝቡ ዕድሉን አልሰጣቸውም።እኛ ግን የመናገር ዕድል ሰጥተናቸዋል። የደርግን ዓላማ ይዛችሁ ነው የመጣችሁት፣ የባድመና የሽራሮጊዜ የት ነበራቸሁ? በማለት ተናግረዋል።ግን ሁሉም የማዳመጥ ፍላጐት አልነበረውም። የተናገሩት እኛ እየለመንን ነበር። ህዝቡ የካድሬዎች ነገር አንገፍግፎታል። አንድ የሰማሁትን ነገር ልንገርህ መቀሌ ላይ የመሶቦ ሲሚንቶ ፋብሪካ አለ። ሲሚንቶ የሚሸጠው በ65 ብር ነው። ይህ ሲሚንቶ ባህር ዳር ላይም የሚሸጠው በ65ብር ነው። የባህር ዳር ላይም የሚሸጠው በ65 ብር ነው። የባህር ዳር ህዝብ ከአዲስ አበባ የሚሄድ ሲሚንቶ አማራጭ አለው። ስለዚህ በዋጋ ፉክክር ተጠቃሚ ነው። የመቀሌ ሕዝብ ለዚህ አልታደለም። ሳይወድ በግዱ 65 ብር አውጥቶ ይገዛል። ታፍኖ ያለ ህዝብ ነው። በመሃል ሀገር እንደሚታሰበው አይደለም። የሚነግደው የፖለቲካድርጅት ነው።</p>

<p>ነፃ ኢኮኖሚ ብሎ ነገር የለም። የግሉ ዘርፍ ሞቷል። ለምሳሌ ብዙ የተባለለት አንድ የግል ሆቴል በአሁኑ ሰዓት ታሽጓል። የተጠቀሙት ወያኔና ጥቂት ካድሬዎች ብቻ ናቸው። ህዝቡም የሚለው ይህንን ነው። በአጠቃላይ ያየነው ጥሩ ነገር ነው። የትግራይ ህዝብ ብሔራዊ ስሜቱ የተሰረሰረ ህዝብ አይደለም። በአጭር ጊዜ ውስጥ ቢሮ መቀሌ ላይ እንከፍታለን</p>


<p class="align-center"><a href="/Gazettas/Askwal/info/Askwal.sera.html">ከአስኳል ሚያዚያ 1 ቀን 1994</a></p>

</body>
</html>	














