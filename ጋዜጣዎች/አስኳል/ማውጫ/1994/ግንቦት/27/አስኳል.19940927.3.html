<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"ባድማ ነው እንጂ ባድመ የኔ ነው አላልኩም" ሻዕቢያ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">"ባድማ ነው እንጂ ባድመ የኔ ነው አላልኩም" ሻዕቢያ</h1>


<p>በሀገር መከላከያ ሚኒስቴር የመረጃ (የስለላ) ኃላፊ የሆኑት ብርጋዴር ጄኔራል ዮሐንስ የግንቦት 20ን የኢህአደግ ድል ክብረበዓልን በማስመልከት ከወይን መፅሔት ጋር ባደረጉት ቃለምልልስ "ሻዕቢያ ባድመና ባድማን ወረራ ከጀመረበት ጊዜ አንስቶ የሚደበቅባቸው ስሞች ናቸው።ባድመ ላይ ከደቆስነውም በኋላ ቢሆን ባድማ ነው እንጂ ባድመ የኔ ነው አላልኩም ማለቱ የሚታወስ ነው። አሁንም ቢሆን ሻዕቢያ ባድመ የኔ ነው ብሎ ይቃዣል። እኔ እዚህ ላይ መታየት የሚገባው ጉዳይ የሚመስለኝ ሻዕቢያ ለምንድነው ባድመ የኔ ሆነች የሚለው? ሻዕቢያ ለምን ያ በርካታ የኤርትራ ሕዝብ ሕይወትና ንብረት የወደመበትን ጉዳይ የማይተነፍስ? ሻዕቢያ እንዲህ የሚያደርገው አሁንም ለእኛ አይደለም እየተናገረ ያለው።ወደ ውጪ አይደለም እየተናገረ ያለው። ወደ ውስጥ ነው እየተናገረ ያለው። የአፋር ክልል መሬትን ውሳኔ በተመለከተ አይናገርም። ዛላንበሳና ኢሮብን በሚመለከት አይናገርም። ባድመን በተመለከተ ብዙ መቃዠት አለ። አሉ።</p>

<p>ሆኖም ጄኔራሉ በቀጥታ ባድመ ለኢትዮጵያ ተወስኖላታል በማለት የስዩም መስፍንን አባባል ሳይደግፉ ቀርተዋል።</p>

<p>ጄኔራሉ በድንበር አካባቢ ስላለው ሁኔታው ሲናገሩ "ኤርትራ ውስጥ የውጪ የሰላም አስከባሪ ኃይል እንዲሰፍር ተቀብሎም ቢሆን እንኳ ሻዕቢያ ግን ሊያደጋቸው የሚችል ጉዳዮች ከማድረግ ሊቆጠብ አይችልም። በርግጥ ሻዕቢያ አቅም አግኝቶ የፈጠረው የፀጥታ ችግር አለ ማለቴ አይደለም።በነኛ የተፈራረምንባቸው ሁለታችንም የፈረምንባቸው ስምምነቶች መሠረትሲታይ ግን በፀጥታው ቀጣና ሚሊሽያና ፖሊስን የሚመለከት አንዳንድ ጊዜ ይነሳ የነበረ አንሚም በሚገባ ያልተቆጣጠረውን በጊዜው ተገቢ እርምጃ እየወሰደ ያላስተካከለው የመደበኛ ሠራዊት እንቅስቃሴ ነበረ አሁንም እንዳለ ያለው።</p>

<p>የቀንድ ከብት ስርቆት፣ የጋማ ከብት ስርቆት ያጋጥማል። በምናካሂዳቸው ስብሰባዎች ሁሉ እናነሳቸዋለን፣ ይነሳሉ፣ ለማጣራት ይሞከራል። እነዚህ በአንሚ አካሄድና አሰራር ስለሚመሰረቱም የሚፈለገውን ውጤትና ርቀት አልሄዱም። የሚፈለገውን ያህል ርቀት ስለማይሄድ ትልቅ ችግር አለ ባይባልም እንደነዚህ የመሳሰሉ ጉዳዮች ግን ይታያሉ። እነዚህ ከሻዕቢያ ጋር አያይዤ ሳይሆን የማያቸው በይበልጥ ከአንሚ ጋር ነው የማያይዛቸው።" ብለዋል።</p>


<p class="align-center"><a href="/Gazettas/Askwal/info/Askwal.sera.html"> ከአስኳል ግንቦት 27 ቀን1994</a></p>

</body>
</html>	














