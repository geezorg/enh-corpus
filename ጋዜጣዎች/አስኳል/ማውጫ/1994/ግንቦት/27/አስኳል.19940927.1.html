<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ለእነ ስዬ አብርሃ መቃወሚያ አቃቤ ሕግ የሰጠው ምላሽ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ለእነ ስዬ አብርሃ መቃወሚያ አቃቤ ሕግ የሰጠው ምላሽ</h1>


<p>የፀረ-ሙስናና የሥነ ምግባር ኮምሽን አቃቤ ሕግ እነ ስዬ አብርሃ ለቀረበላቸው ክስ ላቀረቡት የክስ መቃወሚያ በሰጠው ምላሽ የፕራይቬታይዜሽን ዋና ሥራ አስኪያጅ የነበሩት አቶ በሻህ አዝምቴ "ጥፋት የለብኝም፣ አያስጠይቀኝም ቢልም ይህን አባባሉን በአንዱም ድርጅት አሻሻጥ በህግ፣ ደንብና መመሪያ መሠረት በማከናወን ሥራውን ሠርቼአለሁ አላለም፣ ጥፋትአልተፈጸመምም አላለም፣ ጥፋቱን ሁሉ ከራሱ አውርዶ ለመጣል ነው የሞገተው" አለ። አቃቤ ህግ በተጨማሪ አቶ አሰፋ አብርሃ አቶ በሻህ አዝምቴንበሚመለከት እንዲህ ብሏል "ሁለቱም ተከሳሾች በከፍተኛ ጥንቃቄ እንዲካሄድ የተነደፈውን የፕራይቬታይዜሽን ፕሮግራም እንዲመሩ በጥንቃቄ መመረጣቸውን አይተናል። የትምህርት ደረጃቸውንና የአገልግሎት ሁኔታቸውንስንመረምርየሚደረስበት ድምዳሜ የፕራይቬታይዜሽንን ክህደት የተሟላ ዕውቀትና ልምድ ባላቸው ሰዎች እንዲመራ መንግስት የነበረውን ፍላጎት በግልጽ ያሳያል። ተከሳሾች በጋራ የመሩት የፕራይቬታይዜሽን ሂደት ስንመረምር ግን፣ </p>

<p> - የፕራይቬታይዜሽኑ ሂደት በምን መልክ እንደተደተፈፀመ ማስረዳት የሚችለውን መረጃዎች ሁሉ እንዳይገኙ ማድረጋቸውን፣</p>

<p> - አሠራራቸው ግልጽነት የጎደለውና የጨረታ ሥርዓትን ያላከበረ መሆኑን፣</p>

<p> - በተለይ ለመነሻ የሚሆንን የድርጅት መሸጫ ዋጋን ለመተመን የሚያስችለው መረጃ ሜካኒካል /ሲቪል/ መሐንዲስ፣ ፋይናንሻል አናሊስ፣ ኢኮኖሚስት፣ የሆቴል አስተዳደር አዋቂ ሙያዎችን በሚያካትት የቴክኒክ ኮሚቴ እየተዘጋጀ የድርጅቱ ሥራ አስኪያጅ እየፈረመበትና እያረጋገጠው ለኤጀንሲው መላክ ያለበትን ከፍተኛ ተግባር በአንድ ሰው ብቻ ተሠርቶ ሲላክላቸው በማጽደቅ የመነሻው ዋጋ በታሰበለት ጥንቃቄ እንዳይዘጋጅ በማድረጋቸው፣</p>

<p> - በልዩነት የተገኙ ገንዘቦችን ገዥዎች በርክክብ ጊዜ እንዲከፍሉ ባለማድረጋቸው፣</p>

<p> - ድርጅቶች የተሸጡበት ዋጋ በተገቢው ጊዜ ለመንግስት ገቢ እንዲደረግ ባለማድረጋቸው፣</p>

<p> - በተለይም አንድ ሰው ተከሳሽ ሦስት ታላላቅ የልማት ድርጅቶች ለሚስቱ ወንድም ሲሸጡ በዚህ ጉዳይ የገለልተኝነት ጥያቄ ያስነሳብኛል የሚል ሃሳብ ከማቅረብ ይልቅ ዋና ተዋናይ በመሆኑ፣</p>

<p>ይህ ሁሉ የሁለቱን ተከሳሾች ብልሹ/አሳፋሪ አሠራር ያመለክታል። በዚህ አሠራራቸው በመንግስት ጥቅም ላይ ላደረሱት ጉዳት መከሰሳቸው ተገቢ እና ሕጋዊ ነው" ብሏል።</p>


<p class="align-center"><a href="/Gazettas/Askwal/info/Askwal.sera.html">ከአስኳል ግንቦት 27 ቀን 1994</a></p>

</body>
</html>	














