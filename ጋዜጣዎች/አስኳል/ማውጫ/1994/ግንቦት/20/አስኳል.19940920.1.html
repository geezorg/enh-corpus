<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"ምርመራ ሲደረግብኝ ራሴን አላውቅም ነበር"</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">"ምርመራ ሲደረግብኝ ራሴን አላውቅም ነበር"</h1>


<p>የክንፈ ገብረ መድህን ገዳይ የሆኑት ሻለቃ ፀሐዬ ወ/ስላሴ ትላንት ከቀኑ 9:45 ሰዓት በፌድራል የመጀመሪያ ደረጃ ፍ/ቤት አንደኛ ወንጀለኛ ችሎት ቀረቡ። </p>

<p>ዳኛው ምርመራውን በምን ደረጃ ላይ እንዳለ ጠይቀው ምርመራ ማስተባበሪያ ቢሮ በሰጠው ምላሽ ምርመራው ተጠናቆ ለሚመለከተው ክፍል ተላልፏል።</p>

<p>ዳኛው ተከሳሹ እንዲቀርቡ ባዘዙት መሠረት በሁለት ፖሊሶች ታጅበው ችሎት ቀርበዋል።</p>

<p>ሻለቃ ፀሐዬ በበኩላቸው ምርመራው ሲካሄድ ራሴን አላውቅም ነበርና ምርመራውን እንዴት እንደተካሄደ የማውቀው ነገር የለም ብለዋል። ዳኛው ሁለቱን ወገን ካዳመጡ በኋላ በሰጡት ብይን ሌላ የምርመራ ቀጠሮ የሚሰጥበት ምክንያት ስለሌለ መዝገቡን ዘግቶ ወደ መዝገብ ቤት መመለሳቸውን ገልፀዋል።</p>

<p>ሻለቃ ፀሐዬ የሕወሓት ፖሊት ቢሮ አባልና ደህንነት ኃላፊ የነበሩትን ክንፈ ገብረ መድህንን ከገደሉ ድፍን ዓመት ከሞላ በኋላ ፍ/ቤት ባለፈውሰሞን መቅረባቸው ይታወሳል።</p>

<p>ይህ በእንዲህ ኢንዳለ የኢትዮጵያ የፖለቲካ እስረኞች አንድነት ኮሚቴ ግንቦት 6 ቀን 1994 ዓ.ም ባወጣው መግለጫ የዶ/ር ታዬ ወ/ሠማያት ከእስር መፈታት ደስታ እንደፈጠረበት ገለፀ። በየእስር ቤቱ የሚገኙ ጋዜጠኞች፣ የሙያ ማህበራት መሪዎችና ፖለቲከኞችም ከወህኒ እንዲወጡ ጠየቁ።</p>

<p>"የኢህአዴግ መንግሥት በየወህኒ ቤቱ አጉራቸው የሚገኙት ኢትዮጵያውያን በአፋጣኝ መፈታት ይኖርባቸዋል" ያለው የኢትዮጵያ ፖለቲካ እስረኞች አንድነት ኮሚቴ (ኢፖእአኮ) ዶ/ር ታዬና ሌሎች ኢትዮጵያውያን በፖለቲካ አመለካከታቸው ብቻ መታሠራቸውን ሲቃወም መቆየቱን ገልጾ እነ አቶ አበራ የማነአብ፣ አቶ መኮንን ዶሪና ሌሎችም በአስቸኳይ መፍታት አለባቸው ብሏል። ኮሚቴው ባወጣው በዚሁ መግለጫው "ሠላም ወዳድ የሆኑ የሰብዓዊ መብት ተሟጋቾችና ዲሞክራት አገሮች ሁሉ አሁንም በኢህአዴግ መንግሥት ላይ ጫና እንዲያደርጉና የእስር ቤት በሮች እንዲከፈቱ ድምፃቸውን ከፍ አድርገው ማሠማት" ይኖርባቸዋል ብሏል።</p>


<p class="align-center"><a href="/Gazettas/Askwal/info/Askwal.sera.html">ከአስኳል ግንቦት 20 ቀን 1994</a></p>

</body>
</html>	














