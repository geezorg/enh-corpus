<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ጄኔራሎች የተሰናበቱት ከሕግ ውጭ ነው» ዶ/ር ነጋሶ ጊዳዳ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«ጄኔራሎች የተሰናበቱት ከሕግ ውጭ ነው» ዶ/ር ነጋሶ ጊዳዳ</h1>


<p>ዶ/ር ነጋሶ ጊዳዳ በመለስ ትዕዛዝ ብቻ ጄኔራሎች ከስልጣናችው መነሳት አይችሉም በማለት መቃወማቸውን ይፋ ባልሆነው በመጀመሪያው ደብዳቤያቸው ላይ አሳውቀው ነበር።</p>

<p>ዶ/ር ነጋሶ ከሥልጣናቸው የተነሱትን ጄኔራሎች አስመልክተው በሰቱት አስተያየት «የጄኔራል መኮንኖች ከሥራ ማሰናበትና የኤታማዦር ሹመትን በተመለከተ እርምጃ ሲወሰድ እንደኢህአዴግና ማ/ኮ አባልነትም ሆነ እንደርዕሰ ብሔርነቴ ለምን አልተነገረኝም ብዬ ብጠይቅ «ግዴታ የለብኝም ኢንፎርሜሽን ከመንግሥት የማግኘት መብት የለህም» የሚል በጠ/ሚኒ/ሩ (የኢህአዴግ ሊቀመንበር) ተሰጥቶኛል። ከዚያም አልፎ የጄኔራል መኮንኖችን ከሥራ ማሰናበትን በተመለከተ ሥልጣኑ የርዕሰ ብሔሩ መሆኑ በግልፅ እየታወቀ በቅርብ ጊዜ በተካሄደው ሹም ሽር አካሄድ ሕገ መንግሥትና የመከላከያ አዋጅንም በግልፅ ተጥሷል። ይህ መሆኑን ተገንዝቦ በጥፋቱ የመፀፀት አዝማሚያ አይታይም።</p>

<p>በነዚህና በሌሎች አካሄዶች ላይ ስህተቶች እንደሚታዩ ገልጬ ሂስ ሳቀርብና የሚሰማኝና ከኢህአዴግ ሊቀመንበር የተለየ ሃሳብ ሳቀርብ ተቀብሎ ግለሂስ ከማድረግ ነገሮችን ወደእኔ አዙሮ እኔን እንደስህተተኛ የማየት አካሄድ ታይቷል። በተጨማሪም እኔን ለመምታትና ተቀባይነት እንዳጣ በውሸት የስም ማጥፋት ዘመቻዎች ተካሂደውብኛል። ከዚህ አኳያ በሰኔ 15/93 በዳዊት ዮሐንስ ተነግሯል የተባለው ኢንፎርሜሽንና በግንቦት 30 ቀን 1993 ለኢህአዴግና ለኦህዴድ ሊቀመንበሮች በፃፍኩት ማስታወሻ ውስጥ የጠቀስኳቸው የተካሄዱብኝ የውሸት ኢንፎርሜሽኖች ይህ እውነታ የሚገልፁ ናቸው። አሁንም ቢሆን በመግለጫዎችና በዜናዎች መልክ የውሸት ፕሮፓጋንዳ እየተካሄድብኝ ነው ሲሉ ገልፀዋል።</p>


<p class="align-center"><a href="/Gazettas/Askwal/info/Askwal.sera.html">ከአስኳል መስከረም 22 ቀን 1994</a></p>

</body>
</html>	
