<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ድሪባና ያሲን ሌቦች ናቸው»- አባዱላ ገመዳ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«ድሪባና ያሲን ሌቦች ናቸው»- አባዱላ ገመዳ</h1>


<p>የኦህዴድ የማዕከላዊ ኮሚቴ አባላት የነበሩትን ድሪባና ያሲንን «ሌቦች ናቸው» ሲሉ ወነጀሉ። ጄኔራሉ «እነሱ የሸሹት ሕጋዊና ትክክለኛ በሆነ መንገድ ማስረጃዎች ተሰባስቦ ዓቃቤ ሕግ ክስ እየመሰረተ ባለበት ወቅት ነው ሰዎቹ ሌቦች ናቸው» ብለዋል።</p>

<p>ወ/ሮ አልማዝንና አቶ ዮናታንን አስመልክተው ደግሞ «ግለሰቦች ወደአሜሪካ ስለሸሹ ሕዝቡ በሙሉ የሸሸ የሚመስላቸው አሉ ወ/ሮ አልማዝ አሜሪካ ስለገቡ ሀገር የየተራመሰ ይመስላቸዋል። ስህተቱ ራሳቸውን የሚመዝኑበት አግባብ ነው። ዮናታን ስለኮበለለ ውክልና ጐደለ ይላሉ። እኛ ሸክም አቃለልን እንላለን። እንደዚህ ዓይነቶቹ በመሄዳቸው ለኦሮሞ ህዝብ የማይጠቅሙና በስሙ የሚነግዱ ስለሆኑ ተቃለሉ እንላለን። ያም ሆኖ የኦሮሞ ህዝብ መብት የሚረጋገጠው ግለሰቦች በተለያየ ቦታ መቀመጥ አይደለም። ለእንደዚህ ዓይነቶቹ በሕዝብ ስም የሚነግዱ ሰዎች ቦታ መያዝ ወይንም ደግሞ ሲከፋቸው ሀገር ለቆ በመሄድ የሚለካ የህዝብ ውክልና የለም» ብለዋል።</p>

<p>በሌላ በኩል ደግሞ «ከዚህ ሀገር በልዩ ልዩ ምክንያት የሚከዱት ወደኦነግ እየገቡ ነው። ይህ ለኦነግ ፖለቲካዊ ጥንካሬ አያስገኝም?» በሚል ለቀረበላቸው ጥያቄ ለኦነግ አይጠቅምም። ለእሱ ጥንካሬ አያሰጠውም። ወደኦነግ የገቡትን ህብረተሰቡ ያውቃቸዋል። በህዝቡ ውስጥ ሆነው ሲሰሩ ቆይተዋል። በሌብነታቸው እየተጋለጡ የሸሹ ሰዎች ናቸው። ፀረ ዴሞክራሲ መሆናቸው በግልፅ እንዳይወጣና በሕግ እንዳይጠየቁ እየሸሹ የወጡ ሰዎች ናቸው። ኦነግን መቀላቀላቸው የተለየ ኪሣራ ያደርሱበታል። አንደኛ የኦነግን ፀረ ህዝብነትና የሌቦች ጐራ መሆን ህዝቡ በደንብ እንዲረዳ የሚያደርግ ነው።</p>

<p>ሁለተኛ የራሱ ብዙ ሌቦች አሉት ከዚህ ደግሞ ብዙ ሌቦች ሄደው ሲቀላቀሉ የበለጠ ህይወት እንዳይዘራ እንዲፈረካከስ የሚያደርጉት እንጂ የሚያጠናክሩት አይደለም። እኔ እስከማውቀው እነዚህ ሰዎች ስለሄዱ በህብረተሰቡ ዘንድ ኦነግን ያጠናክሩታል ብሎ የሚያስብ የለም እንዲህ የሚያስብ ካለ የእነሱ ዓይነት ብቻ ነው።</p>

<p>ዮናታን ሄዶ በኦነግ ራዲዮ ስለፈለፈ ኦነግ የተጠናከረ ይመስል ይሆናል። ነገር ግን በፍፁም አያጠናክረውም ምናልባትም ኦነግ የሚጠፋበትን ጊዜ የሚያፋጥን ይመስለኛል። የወ/ሮ አልማዝ ኦነግን ተቀላቅያለሁ ማለት በምንም ተዓምር ኦነግን አያጠናክርም።</p>

<p>አንድ የፖለቲካ ድርጅት ሊጠናከር ሊያድግና ሊያብብ የሚችለው የህዝቡን ጥያቄዎች ሲያነሳ ነው። ህዝቡን በጥያቄዎች ዙሪያ ሲያሰባስብና ሲያታግል ከዚህም ተነስቶ ጠንካራ ዓላማ ሲኖረው ብቻ ነው። ከዚህ ውጪ የሌባ መሰባሰብ አንድም የፖለቲካ ድርጅት በፍፁም የሚያጠናክረው አይደለም ብለዋል።</p>


<p class="align-center"><a href="/Gazettas/Askwal/info/Askwal.sera.html">ከአስኳል መስከረም 8 ቀን 1994</a></p>

</body>
</html>	
