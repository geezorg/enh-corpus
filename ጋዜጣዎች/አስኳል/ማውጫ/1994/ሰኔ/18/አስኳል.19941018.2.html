<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በወልዲያ ከተማ ዘመናዊ መንደር ሊገነባ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ወልዲያ ከተማ ዘመናዊ መንደር ሊገነባ ነው</h1>


<p>በኢትዮጵያ ትልቁን የኢንቨስትመንት ስራ እያከናወኑ ያሉት ሼህ መሐመድ ሁሴን አላሙዲን በቤተአማራ በወልዲያ ከተማ 23 መኖሪያ ቤቶችን ሊያስገነቡ መሆኑ ተገለፀ። ባለሀብቱ በተወለዱበት በዚህ ከተማ የሚያስገነቡት ይህ መኖሪያ ቤት "የሜድሮክ መንደር" ተብሎ የሚጠራ ሲሆን ግንባታውም በተለያዩ የሚድሮክ ኩባንያዎች እገዛ የሚከናወን መሆኑን ካፒታል የእንግሊዝኛ ጋዜጣ ዘግቧል።</p>

<p>በሚድሮክ መንደር ውስጥ የሚሰሩት ቤቶች ለአገልግሎት የሚውሉት በቀበሌ ቤት ተከራይተው ለሚኖሩ ተከራዮች ሲሆን ኪራዩንም የሚቆጣጠረው የወልዲያ ከተማ መስተዳድር መሆኑ ታውቋል። የከተማው መስተዳድር ቤቶቹ እንዲሰሩ የሰጠው ቦታ እስከ ቅርብ ጊዜ በቀበሌው የመኖሪያ ቦታ ሆኖ የሚያገለግል ነው። አዲሱ የመኖሪያ አካባቢ በፕሮጀክቱ ዕቅድ መሰረት የንግድ ተቋማት የሚኖሩት ሲሆን ፕሮጀክቱ ሙሉ በሙሉ ተግባራዊ በሚሆንበት ጊዜ ከተማውን ሙሉ በሙሉ እንደሚለውጡት ለማወቅ ተችሏል።</p>

<p>በቤተ አማራ (ክልል 3) ካሉት ከተሞች የወልዲያ ከተማ ለተለያዩ ከተሞች አማካይ ነች። ከጐንደር፣ ከመቀሌ፣ ከጂቡቲ ወደ አዲስ አበባ ለሚጓዝ ሰው ማረፊያ ቦታ የሆነችው የወልዲያ ከተማ በንግድ ማዕከልነቷ ትታወቃለች። የዚህ ትልቅ ፕሮጀክት የግንባታ ስራ የመሰረት ድንጋይ ሲጣል ከየእጁ፣ ከወልዲያ ነዋሪዎች፣ ከሚድሮክ ኢትዮጵያ ዋና ቢሮ የመጡ ተወካዮችና የኩባንያው ሪልስቴት ኩባንያ የሆነው ሁዳ ሪስ ስቴት ኩባንያ ተወካዮች መገኘታቸው ታውቋል።</p>

<p>በሼህ አላሙዲን በጐ ፈቃደኝነት የሚሰሩትን ቤቶችን ስራ የሚቆጣጠሩት የኮሚቴ አባላት መንደሩ የኩባንያውን ስም እንዲወስድ በጋራ መወሰናቸው ታውቋል። "የሚድሮክ መንደር" አሰሪ ኮሚቴ አባላት የተውጣጡት ከወልዲያ ከተማ አስተዳደር፣ በከተማዋ ከታወቁ ነዋሪዎችና በወልዲያ ነዋሪ ከሆኑ የሼክ አላሙዲን ቤተሰብ ናቸው። ግንባታው የተጀመረ ሲሆን በሚቀጥለው ጥቅምት ወር እንደሚጠናቀቅ ለማወቅ ተችሏል።</p>

<p>የግንባታው ትልቁ ስራ የሆነውን የዲዛይንና የቅንጅት ስራ የሚያከናውነው በሁዳሪል ስቴት ነው። እንደ ኮስፒ ያሉ የባለሀብቱ ኩባንያዎች ለመኖሪያ ቤቶቹ ግንባታ የሚያገለግሉ ቆርቆሮዎችን፣ በሮችን፣ መስኮቶችን ያቀርባል። ሌሎችም የባለሀብቱ ኩባንያዎች በበኩላቸው በልዩ ዲዛይንየሚሰሩ ብሎኬቶችንና ቀለሞችን እንደሚያቀርቡ ለማወቅ ተችሏል።</p>

<p>ወልዲያ ሼክ መሐመድ አላሙዲንና የእሳቸው ወንድሞችና እህቶች የተወለዱበት ከተማ ስትሆን እሳቸው ይህቺን ከተማ ለማሳደግ ባላቸው ራዕይ በከተማው ረዥም ታሪክ ያለውና እሳቸው የተማሩበትን የእቴጌ ብጡልን ትምህርት ቤት ማደሳቸው ይታወቃል። ከዚህ በተጨማሪም በከተማዋ ሌሎች ትምህርት ቤቶችንና መስጊዶች ማሰራታቸው ታውቋል።</p>

<p>የእጁ ከአማራ ጥንታዊ ማዕከሎች መካከል በዋናነት የምትጠራ የአማራ ሀገር ስትሆን ከቅርብ ጊዜ ወዲህ "ወሎ" የሚል የኦሮሞ ስም ያለህዝቡ ፈቃድ ተለጥፎባትና ታሪኳ ተረግጦ ይገኛል። ከታሪካዊዋ የእጁ ባለፉት 100ዓመታት ብዛት ያላቸው ወጣቶቿ ወደ ደቡብ ኢትዮጵያ በመፍለሳቸው ጉልህ የሆነ የኢኮኖሚ፣ የፖለቲካና የማህበራዊ ለውጥ ሳታስመዘግብ ቀርታለች።</p>


<p class="align-center"><a href="/Gazettas/Askwal/info/Askwal.sera.html">ከአስኳል ሰኔ 18 ቀን 1994</a></p>

</body>
</html>	














