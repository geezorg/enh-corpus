<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ፕሮፌሰር መስፍን ወ/ማርያም በአሜሪካ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ፕሮፌሰር መስፍን ወ/ማርያም በአሜሪካ</h1>


<p>በአሜሪካ ለጉብኝት የሄዱት ፕሮፌሰር መስፍን ወልደማርያም ጁላይ 3/2002 ዓ.ም በአሜሪካ ለሚኖሩ ኢትዮጵያውያን ንግግር አደረጉ።</p>

<p>በየዓመቱ በሰሜን አሜሪካ በሚደረገው የኢትዮጵያዊያን እግር ኳስ ውድድር መዝጊያ ላይ የተገኙት ፕሮፌሰር መስፍን ወልደማሪያም ውድድሩ ዘንድሮ ተደርጓባት በነበረችው ዋሽንግተን ተገኝተው ባሰሙት ንግግር እንዲህ ብለዋል። "ልቤ በሀዘን ተሞልቷል። በምሽት በአዲስ አበባ መንገድ ላይ ያሉ የእኔ ቢጤዎችንና ጐዳና ተዳዳሪዎችን እያፈሱ ከአዲስ አበባ ከተማ ውጭ በ60 ኪሎሜትር ርቀት ላይ ይጥሏቸዋል። ምን አልባት ይህ ከወያኔ የድህነት መቀነሻ ስልቶች አንዱ ሊሆን ይችላል። ወይም ደግሞ የዓለም ባንክ ባለሥልጣናት እንዳያያቸው ብለው የወሰዱት እርምጃ ሊሆን ይችላል። በዚህም ሆነ በዚያ ግን ድርጊቱ ልብ የሚሰብር እርምጃ ነው። የሚያሳዝን እርምጃ ነው" ብለዋል። በሀገሪቷ ውስጥ ያለውን የፍትህ ሂደት በሚመለከት ደግሞ እንዲህ ብለዋል "አንድ ሰው እስከአሥር ዓመታት በእስር ከቆየ በኋላ የሚያስቀጣህ አምስት ዓመት ብቻ ነው ሊባል ይችላል" በማለት ተከሳሾች ጉዳያቸው ውሳኔ ሳያገኝ ለተራዘመ ጊዜ እንደሚንገላቱ ተናግረዋል።</p>

<p>"ባለፉት 11 ዓመታት የኢትዮጵያ ማንነት ቦታ ሳይሰጠው ቆይቷል" የአክሱም ሀውልት እናንተን አይመለከታችሁም ተብለናል። የኢትዮጵያ ታሪክ የ100 ዓመታት ብቻ ነው ተብለናል" ሲሉ ፕሮፌሰር መስፍን ተናግረዋል።</p>

<p>ፕሮፌሰር መስፍን ንግግር ካሰሙ በኋላ ከተሰብሳቢው መካከል አንዱ ባቀረቡት ጥያቄ "ወያኔ ምን ጉድለት እንዳለበት ለሁሉም ግልፅ ነው። ዋና ቁምነገር ይህን መራራ እልባት ልናመጣለት የምንችለው እንዴት ነው?" ብለዋል። ፕሮፌሰር መስፍን በሰጡት ምላሽ "ሁሉም ኢትዮጵያዊ ራሱን መመርመር አለበት። ለምሳሌ በሳምንት አንድ ሰዓት ብቻ መስዋዕትነት ከፍለን ስንቶቻችን ነን ለሀገራችን አንድ ነገር የምንሰራውን?" ብለዋል።</p>

<p>ፕሮፌሰር መስፍን ለተሰብሳቢዎቹ ባሰሙት ንግግር ኢትዮጵያዊያን ምሁሮችንና ኢትዮጵያዊያን ሀብታሞችን ወቅሰዋል።ምሁሮች ከፍርሃት የተነሳ ፖለቲካ ውስጥ ከመግባት ተቆጥበዋል" ብለዋል። ሀብታሞች ደግሞ የሚደግፉትን የፖለቲካ መስመር በገንዘብ ከመርዳት ይልቅ ተመልካች መሆንን መርጠዋል ብለዋል።</p>

<p>በአዲስ አበባ ካሉ ዲፕሎማቶች መካከል አንዱ ጋር ያጋጠማቸውን አስመልክተው ደግሞ እንዲህ ብለዋል "በአንድ ዲፕሎማት መንግሥት ይህን ያህል ገድሏል ስለው በረሃብ የሚሞተው ከዚህ ይበልጣል የሚል መልስ ሰጠኝ" በማለት ተናግረዋል።</p>


<p class="align-center"><a href="/Gazettas/Askwal/info/Askwal.sera.html">ከአስኳል ሐምሌ 9 ቀን 1994</a></p>

</body>
</html>	














