<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>መለስ ዜናዊ ለመጀመሪያ ጊዜ ስለግል ሕይወታቸው ተናገሩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">መለስ ዜናዊ ለመጀመሪያ ጊዜ ስለግል ሕይወታቸው ተናገሩ</h1>


<p>ጠ/ሚ/ር መለስ ዜናዊ ከሳብ ሰሃራ ጋዜጣ ጋር ባደረጉት ቃለምልልስ ኢትዮጵያዊያን በራስ የመተማመን ባህሪያቸው (ችሎታቸው) እየጠፋ ነው" አሉ። ጠ/ሚ/ሩ እንዲህ ነው ያሉት "ሳብ ሰሃራ ጋዜጣ፦ በኢትዮጵያ ደስ የሚልዎት ነገር ምንድን ነው?</p>

<p>ጠ/ሚ/ር መለስ፦ ምንም እንኳን አሁን እየጠፋ ቢሆንም ኢትዮጵያውያን ካላቸው ባህሪ ደስ የሚለኝ ነገር በራስ የመተማመን ባህሪያቸው ነው። ኢትዮጵያዊ የበላይነትም ሆነ የበታችነት መንፈስ የለውም። አንድ ህዝብ ደግሞ ከሁሉም በላይ ትልቅ ነገር ሊኖረው የሚችለው በራስ የመተማመን መንፈስ ነው። አሁን ይህን መንፈስ እየጠፋ በመሄድ ላይ መሆኑ ያሳስበኛል። በራሱ የሚተማመን ህዝብ ምንም ነገር የመስራት ብቃት አለው።" የቤተሰባቸውን ሁኔታ በሚመለከት ደግሞ "ትልቋ ልጄ 13 ዓመቷ ነው። ወንዱ ልጄ 9 ሊሞላው ነው። ሦስተኛው 6 ዓመቱ ነው። እሁድ እሁድ ቴኒስ እጫወታለሁ። ማታ ማታ ከቤተሰቤ ጋር ለመጫወት ጊዜ አለኝ። ሌላውን ጊዜ የማሳልፈው ቢሮዬ ውስጥ ነው። የምፈልገውን ያህል ነፃ ጊዜ በፍጹም የለኝም።" ብለዋል።</p>

<p>ጠ/ሚ/ር ከዚህ ሌላ አንዳንድ ጊዜ በግል አዲስ አበባ በመኪና እንደሚዘዋወሩ ገልፀዋል። ጠ/ሚ/ሩ ከአሜሪካው ፕሬዚዳንት ጆርጅ ቡሽ በላይ በተጠናከረ ጥበቃ ሥር የሚንቀሳቀሱ ብቸኛው የዓለም መሪ መሆናቸው ይታወቃል። ጠ/ሚ/ሩ ወደ ቦሌ አውሮፕላን ማረፊያ ሲንቀሳቀሱ መንገዱ ሙሉ ለሙሉ ከሰውና ከመኪና የሚፀዳ ሲሆን ከዋናው መንገድ ተጠራርጐ በትናንሽ የውስጥ መንገዶች ላይ እንዲሰባሰብ የሚደረገው የአዲስ አበባ ነዋሪ መኪናቸው ገና ከቤተመንግሥት ሲነሳ ፊቱን ወደኋላ እንዲያዞር በጠባቂዎቻቸው ይታዘዛል። በዚህ ሳቢያ እንኳን ጠ/ሚ/ሩን የሚሄዱበትን መኪና ህዝብ እንዳያየው የሚያደርጉ ብቸኛው መሪ እንደሆኑ ታዛቢዎች ይናገራሉ። ጠቅላይ ሚኒስትሩ የሕወኃት ውስጥ ክፍፍል ከመፈጠሩ በፊት በትግራይ (በተለይ በአድዋ) በነፃነት ይንቀሳቀሱ የነበሩ ቢሆንም ከክፍፍሉ በኋላ ግን በዙሪያቸው የተጠናከረ ጥበቃ ይደረጋል። </p>


<p class="align-center"><a href="/Gazettas/Askwal/info/Askwal.sera.html">ከአስኳል ሐምሌ 30 ቀን 1994</a></p>

</body>
</html>	














