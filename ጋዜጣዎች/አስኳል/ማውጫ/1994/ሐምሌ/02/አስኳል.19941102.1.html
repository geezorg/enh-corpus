<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ታምራትና ስዬ ትላንት ፍ/ቤት ቀረቡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ታምራትና ስዬ ትላንት ፍ/ቤት ቀረቡ</h1>


<p>በትላንትናው ዕለት የፌዴራሉ ጠቅላይ ፍ/ቤት የእነ አቶ ስዬ አብርሃን ጉዳይ ተመልክቷል። ከአቶ ፍስሃ አብርሃ በስተቀር በሙሉ ቀርበዋል። አቶ ፍስሃ አብርሃ በህመም ምክንያት ፖሊስ ሆስፒታል ተኝተዋል። በዕለቱ የችሎቱ ሂደት ይህን ይመስል ነበር፦</p>

<p>ዳኛ መንበረ ፀሀይ፦ ይህ መዝገብ ለዛሬ የተቀጠረው ችሎቱ ባለፈው በሰጠው ቀን ቀጠሮ መሠረት ክሱ እንዲሻሻልና 3 የተለያዩ መዝገቦች እንዲቀርቡ ነው።</p>

<p>አቃብ ህግ፦ በትዕዛዙ መሠረት ፈፅመን ቀርበናል።<br/>

ዳኛ፦ ለተከሳሾቹ ይሰጥ።<br/>
አቃቤ ህግ ለእያንዳንዱ ተከሳሾች በችሎቱ አስተናጋጅ በኩል አቀረበ።<br/>

ዳኛ፦ አቃቤ ህግ ሀምሌ 1/1994 3 ሰነዶችን አቀርቧል። በአንዱ ክስ 7 ተከሳሾች ያሉበት ነው። ሁለተኛው 3 ተከሳሾች ያሉበት ነው። አቶ ስዬና አቶአሰፋ 2 ክስ ሌሎቹ አንዳንድ ሠነድ ደርሷችኋል።</p>

<p>ተከሳሾችም የደረሰባቸው መሆኑን ከገለፁ በኋላ ፣የእነ አቶ ስዬ ጠበቃ ተነስተው ለክቡር ፍ/ቤት የሚከተለውን ተናግረዋል "በተወሰነ ደረጃ እንዳየነው ክሱ ተሻሽሎ ይቅረብ ነው የተባለው የፍ/ቤቱ ትዕዛዝ በአቃቤ ህግ አይቀየርም። ክስ ይሻሻል ነው የተባለው በዚህች በአጭር ሰዓት አይተን መወሰን ስለማንችል የሚኖረንን መቃወሚያና መልስ በተለዋጭ ቀጠሮ እናቅርብ" በሚል አመለከቱ። ሌሎችም ጠበቆች ተመሳሳይ ጥያቄ አቀረቡ።</p>

<p>ዳኛ፦ አቃቤ ህጉን፦ ባቀረቡት ማመልከቻዎች ላይ አስተያየት ካልዎት?<br/>
አቃቤ ሕግ፦ ፍ/ቤቱን ለያይተን እንድናቀርብ ባለን መሠረት ለያይተን አቅርበናል። ግልፅና ዘርዝረን ከማቅረብ ውጭ አዲስ አንቀፅ አልጠቀስንም። የፍ/ቤቱንም ትዕዛዝ አልጣስንም" ብለዋል።</p>

<p>በዚህ ጊዜ አቶ ስዬ እጃቸውን በማውጣት ማመልከቻ እንዳላቸው ለፍ/ቤቱ ተናገሩ።<br/>

ስዬ፦ በጠበቆቹ ላይ የተሰጠው ማስጠንቀቂያ እኔን የሚነካ ስለሆነ ላመለክት ነው።<br/>

ዳኛ፦ይህ ፍ/ቤት ትዕዛዝ ሰጥቷል። በዚያ ላይ ቅሬታ ካላቸው ጠበቆች ናቸው ማቅረብ የሚችሉት።<br/>

ስዬ፦ ትዕዛዝ የሰጠው ክቡር ፍ/ቤቱን መሆኑ አጥቼ አይደለም። ትዕዛዙም እንዲቀየር አይደለም። በእኔ ላይ የሚያስከትለው ችግር ስላለ ነው።<br/>

ዳኛ፦ አልተቀበልነውም።<br/>

ስዬ፦ እኔ አቤት የምለው ለክቡር ፍ/ቤት ነው። ከዚህ ውጭ ለማን አቤት ልበል።<br/>

ዳኛ፦ ያለፈው ትዕዛዝ እርስዎን አይመለከትም። ጠበቆችዎን ነው።<br/>

ስዬ፦ ይሄ ነገር እኔን ይነካል። ጠበቆቼ እኔን መወከል እንጂ እኔን መሆን አይችሉም። ክቡር ፍ/ቤት አቤት እያልኩኝ ነው። ያድምጠኝ። እኔን የሚነካ ነገር አጋጥሞኝ ነው።<br/>

ዳኛ፦ አቶ ስዬ ማመልከቻው ለችሎቱ ያቅርቡ። አቶ ስዩም 4 ገፅ ያለው ማመልከቻ ለችሎቱ አቅርበዋል። ችሎቱም አቶ ስዬ አብርሃ ያቀረቡት ማመልከቻ አቃቤ ህግ ያቀረበውን ሠነድ በአግባቡ ቀርበዋል አልቀረቡም ለማለት ቀጠሮ ለሐምሌ 10 ይዟል። ችሎቱን ለመከታተል ከመጡት ውስጥ ለመጀመሪያ ጊዜ አቶ አውአሎም ተገኝተዋል። ችሎቱ ለትንሽ ደቂቃ ተቋርጦ በነበረበት ወቅት አቶ ስዬ ለአቶ አውአሎም እንዲህ ብለዋል "እስከዛሬ ድረስ ጠርተውኝ አያውቁም። ቢሮም አነጋግረውኝ አያውቁም። ሮብ ዕለት ግን ሲጠሩኝ ለምን ጠሩኝ? ብዬ ብሄድ ወደ አለም በቃኝ ወሰዱኝ። እኔ ወንበዴ ነኝ። የትም ማደር እችላለሁ። ችግር የለብኝም።"</p>


<p class="align-center"><a href="/Gazettas/Askwal/info/Askwal.sera.html">ከአስኳል ሐምሌ 2 ቀን 1994</a></p>

</body>
</html>	














