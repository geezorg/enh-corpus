<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አረጋሽ «የባንክ አካውንት» እንዲያስረክቡ ተጠየቁ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">አረጋሽ «የባንክ አካውንት» እንዲያስረክቡ ተጠየቁ</h1>


<p>የአረጋሽን እስር አስመልክተው ቅርበት ያላቸው ምንጮች በተለይ ለአስኳል ጋዜጣ የሚከተለውን ዘገባ ሰጥተዋል። «አርብ ማታ የአረጋሽ ቤት ተከቦ አድሯል የሚል ጠንካራ ጥርጣሬ አለ። ይህ ግን ትክክለኛ ማረጋገጫ የለውም።እርግጡ ነገር ከጠዋቱ 12 ሰዓት ላይ አንድ ደህንነትና 4 ፖሊሶች ቤቱን እንደከበቡ ግልፅ ነበር። ሆኖም ዋናው በር ስላልተከፈተ እስከ እሩብ ጉዳይ ለ3 ድረስ ጠብቀው ራሳቸው የግቢውን ዋና በር አንኳኩተው ገብተው፦<br/>
«ወ/ሮ አረጋሽ ይፈለጋሉ» አሉ።<br/>
«ለምንድን ነው የምፈለገው?» በማለት አረጋሽ ላቀረቡላቸው ጥያቄ<br/>
«ከትግራይ የመጣ ትብብር ደብዳቤ አለ። ፈላጊ የትግራይ ደቡብ ወረዳ ፖሊስ ነው።»አሉ።<br/>
«ወረቀቱን ልየው» የአረጋሽ ቀጣይ ጥያቄ<br/>
«ወረቀቱን አናሳይም። በወንጀል ይፈለጋሉ።» አሏቸው። ከዚህ በኋላ አረጋሽ ምንም ሳይዙ በመኪና ተጭነው ባንቢስ አካባቢ በሚገኝ ፖሊስ ጣቢያ «ኮሚሽነሩ እስከሚያነጋግርሽ ድረስ ቆይና ካነጋገሩሽ በኋላ ወደ ትግራይ እንወስድሻለን» ተብለው እንዲጠበቁ ተደረገ።</p>

<p>ኮሚሽነሩ ግን የውሃ ሽታ ሆኑ። ከዚያ በኋላ «ወደ ትግራይ ለመሄድ ተንሽ» ተብለው ትዕዛዝ ሲሰጣቸው አረጋሽ በሰጡት ምላሽ «መድሃኒትና ልብስ ለመያዝ ይፈቀድልኝ። ስለሚያመኝ በመኪና ከመሄድ በአውሮፕላን መሄድን እመርጣለሁ።» አሉ። ፖሊስም በሰጠው ምላሽ «ለ3 አጃቢዎች የአየር ቲኬትና የውሎ አበል የምትከፍይ ከሆነ ይቻላል።» አሏቸው። ወ/ሮ አረጋሽ ግን «ከየት አምጥቼ? የምበላው እንኳን የሌለኝ መሆኑን ታውቁ አይደል እንዴ? » የሚል ምላሽ ሰጥተው ልብስና መድኃኒት እንዲይዙ ተፈቀደላቸው። በላንድክሩዘር ተጭነው ወደ መቀሌ አምርተዋል።» ሲሉ አትተዋል።</p>

<p>ወ/ሮ አረጋሽ በትግራይ ክልላዊ መንግሥት ሲሰሩ የነበረ አንድ የባንክ አካውንት አላስረከብሽም በመባል ተጠያቂ ሆነዋል። ዝርዝሩን አላገኘነውም።</p>


<p class="align-center"><a href="/Gazettas/Askwal/info/Askwal.sera.html">ከአስኳል ጥር 21 ቀን 1994</a></p>

</body>
</html>	














