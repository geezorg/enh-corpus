<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አምባሳደር ተወልደ ኤፈርትን ተቀላቀሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">አምባሳደር ተወልደ ኤፈርትን ተቀላቀሉ</h1>


<p>በሕወኃት ውስጥ ክፍፍል ከተፈጠረ በኋላ ከመለስ አንጃ ጋር በመወገን በምዕራቡ ዓለም ያሉትን ትግራዊያን እየዞሩ ሲቀሰቅሱ የነበሩት አማባሳደር ተወልደ በመቀሌ የኤፈርተ አመራር አባል ሆኑ። ተወልደ አጋሜ በሲውድን የኢትዮጵያ አምባሳደር በመሆን ላለፈው 10 ዓመታት ያገለገሉ ናቸው። አምባሳደር ተወልደ ከነባሮቹ የሕወኃት አመራር አባላት መካከል አንዱ አይደሉም። ሆኖም ድርጅቱ የመንግስትነቱን ቦታ ሲወስድ በአምባሳደርነት ካስቀመጣቸው ትግራዊያን መካከል አንዱ ናቸው። ሲውድን ለኢትዮጵያ ከፍተኛ እርዳታ ከሚሰጡት የምዕራብ ሀገሮች መካከል አንዷ እንደመሆኗ መጠን የሲውድን አምባሳደርነት ቦታ ቁልፍ ከሚባሉት የኤምባሲ ቦታዎች አንዱ ነው። በሲውድን ያለው የኢትዮጵያ ኤምባሲ ከሲውድን ሌላ በስካንዴኔቪያን ሀገሮች ኢትዮጵያን ይወክላል።</p>

<p>አምባሳደር ተወልደ ለመለስ ውለታ ከዋሉት ትግራዊያን መካከል አንዱ እንደመሆናቸው መጠን ጥሩ ነገር ይጠብቃቸዋል ሲባሉ የነበሩ ናቸው። በመቀሌ በኤፍርት ውስጥ አሁን የተሰጣቸው ቦታ ለደረጃቸው የማይመጥን እንደሆነ ታዛቢዎች ይናገራሉ። ሆኖም ቦታው የተሰጣቸው ባላቸው የአምባሳደርነት ሹመት ላይ በተደራቢነት ይሁን አይሁን የሚታወቅ ነገር የለም። በአምባሳደሮች አሿሿም ላይ ቁልፍ ሚና ከሚጫወቱት መካከል የኤርትራ ዝርያ ያላቸው የማነ ኪዳኔ አንዱ መሆናቸውን የውስጥ አዋቂ ምንጮች ይናገራሉ። እሳቸውም የኤርትራ ዝርያ እንዳላቸው በረከት ስምዖን «የወያኔን ጠባብ ብሄርተኝነት» ለመዋጋት ከሕብረብሄራዊው የብአዴን አመራር ጋር ቃልኪዳን ይኑራቸው አይኑራቸው የሚታወቅ ነገር የለም።</p>


<p class="align-center"><a href="/Gazettas/Askwal/info/Askwal.sera.html">ከአስኳል ጥር 14 ቀን 1994</a></p>

</body>
</html>	














