<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>"የኢንቨስትመንት ሕጉ ግልፅ አይደለም፣ መሰናክሎች አሉት" የእስራኤል አምባሳደር</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">"የኢንቨስትመንት ሕጉ ግልፅ አይደለም፣ መሰናክሎች አሉት" የእስራኤል አምባሳደር</h1>


<p>በኢትዮጵያ የእስራኤል አምባሳደር የነበሩት ኤሪያል ካሬም ከሞኒተር ጋዜጣ ጋር ባደረጉት ቃለምልልስ "በኢትዮጵያ የእስራኤል ኢንቨስትመንት የሌለው በዚህ ያለው የኢንቨስትመንት አየር ጥሩ ስላልሆነ ነው። በዚህ ዘርፍ ሀገሪቱ ብዙ መስራት ይጠበቅባታል። የኢንቨስትመንት ሕጉ ግልፅ አይደለም መሰናክሎች ይበዙበታል። ..." አሉ።</p>

<p>ከአማራ ሕዝብ ላይ ተቦጭቀው ወደ ምድር እስራኤል ስለሄዱት አማራዊ ቤተእስራኤላዊያን ጉዳይ ተጠይቀው ሲመልሱ ደግሞ እንዲህ ብለዋል "አብዛኛዎቹ ቤተ-እስራኤላውያን የመጡት ከገጠር አካባቢዎች በመሆኑ በርካታዎቹ የተማሩ አይደሉም። በአገሪቱ (በኢትዮጵያ) ያለው ያልተማሩ (የመሃይምነት) ሰዎቹ መጠን ከ60 በመቶ በላይ ነው። እነርሱም ከዚህ የተለዩ አይደሉም። ከዘመናዊ ቴክኖሎጂ ጋር ትውውቅ የላቸውም። የመጡበት ሀገር (እስራኤል) የበለፀጉ ከሚባሉት ሀገሮች ተርታ የምትመደብ ነች። በተባበሩት መንግሥታት የልማት ፕሮግራም የደረጃ አሰጣጥ መሠረት እስራኤል ምቹ ኑሮ ይኖርባቸዋል ተብለው ከሚጠቀሱት ሀገሮች መካከል በ22ኛ ደረጃ ላይ ትገኛለች። ስለዚህ ድሃና ኋላቀር ከሆነው የሰሜናዊ አማራ ክልል ወደ ዘመናዊና የከተማነት ባህሪ ወዳለው እስራኤል መምጣት ከፍተኛ ችግር ያስከትላል።</p>

<p>የመጀመሪያዎቹ ትውልዶች ችግር ማጋጠማቸው አይቀሬ ነው። ወደ እስራኤል የገቡትን ቤተ-እስራኤላውያን ልጆች ከተመለከትን ግን ያለው ሁኔታ የተለየ መሆኑን እንገነዘባለን። በልጅነታቸው የመጡት በእስራኤል የትምህርት ሥርዓትና በእስራኤል ሠራዊት ውስጥ ማለፍ የቻሉ ሲሆን በሰለጠኑበት ሙያም ሥራ አግኝተዋል።</p>


<p class="align-center"><a href="/Gazettas/Askwal/info/Askwal.sera.html">ከአስኳል ነሐሴ 7 ቀን 1994</a></p>

</body>
</html>	














