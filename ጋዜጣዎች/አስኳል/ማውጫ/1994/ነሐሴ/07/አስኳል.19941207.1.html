<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አፋሮች በኢትዮጵያ ምድር አጠቃላይ ጉባኤ አካሄዱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">አፋሮች በኢትዮጵያ ምድር አጠቃላይ ጉባኤ አካሄዱ</h1>


<p>በአውሮፓ የሚገኙ አንድ ከፍተኛ የአመራር አባሉ በቅርቡ እጃቸውን ለሕወኃት የሰጡበት አርዱፍ (የአፋር አብዮታዊ አንድነት ግንባር) "አሰብን ተዋግተን እንይዛለን። የአፋር ህዝብ የአሰብ ወደብ ባለቤትነቱን እናስከብራለን" በማለት በኢትዮጵያ ምድር ላይ ያደረገውን አጠቃላይ ጉባዔውን ሲያገባድድ ባወጣው መግለጫ አቋም ወስዷል። በሰሜን አሜሪካ ያሉት የድርጅቱ ቃል አቀባይ የሆኑት መሐመድ ከድር የተደረገውን ጉባዔ አስመልክተው እንዲህ ብለዋል፦</p>

<p>"በጉባዔው ላይ ከተነጋገርንባቸው ጉዳዮች መካከል የሚከተሉት ይገኙበታል፦<br/>
- የኢትዮጵያ ተቃዋሚ ድርጅቶች ጥንካሬ<br/>
- የአፋርና የሌሎች ኢትዮጵያዊያን ተቃዋሚዎች ትግል ማቀናጀት<br/>
- በአዲስ አበባ የሚገኘው አፍቃሪ ሻዕቢያ የሆነውን መንግሥት በመቃወም ትግራዊያን በመቃወም ረገድ እያሳዩ ያሉት አበረታታች ትግልና በዚህም ሂደት የትግራዊያን ህብረት መወለድ<br/>
- አፋር ያልሆኑ ኢትዮጵያዊያን ሀገራቸው ኢትዮጵያን የቀይ ባህርን ዳርቻዋን በመለስ ዜናዊ አቀነባባሪነት ማጣቷን ግንዛቤ እንዲጨብጡ ስለማድረግ<br/>
- መለስ በሰላማዊ መንገድ ሥልጣን ያስረክባሉ ማለት ኤርትራ ኢትዮጵያን በህገወጥ መንገድ የወሰደቻቸውን መሬቶች በሰላማዊ መንገድ አሳልፋ ትሰጣለች ማለት በመሆኑ ተቃዋሚዎች ትግላቸውን ማስተባበር ስለማስፈለጉ ናቸው" ብለዋል።</p>

<p>አርዱፍ አሰብ ለኢትዮጵያ ተገንጥሎ ከኤርትራ ጋር መቀላቀሉን ከ10 ዓመታት በፊት ጀምሮ በመቃወም የትጥቅ ትግል ሲያደረግ የቆየ ድርጅት ነው። የኢትዮ-ኤርትራ ጦርነት ከፈነዳ በኋላ ከሕወኃት ጋር ታርቆ ነበር። ሆኖም ድርጅቱ "የአፈር መሬት ከዳህላክ አንስቶ እስከ ጅቡቲ ድንበር ድረስ ነው" ያለውን ሕወኃት በመቃወሙ እርቁ ብዙም ሳይቆይ ሊፈርስ ችሏል።</p>

<p>አርዱፍ በአሁኑ ሰዓት ጠ/ሚ/ር መለስ ዜናዊን ተቃውመው ከሕወኃት ከተገለሉ የቀድሞ አባላት ጋር (በሰሜን አሜሪካና አውሮፓ የሚኖሩትን ማለት እንጂ ከማዕከላዊ ኮሚቴው የተባረሩት አያካትትም) በመቀናጀት የትጥቅ ትግሉን ለማጠናከር በመስራት ላይ ይገኛሉ።</p>


<p class="align-center"><a href="/Gazettas/Askwal/info/Askwal.sera.html">ከአስኳል ነሐሴ 7 ቀን 1994</a></p>

</body>
</html>	














