<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢህአዴግ ማዕከላዊ ኮሚቴ ተሰብስቧል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የኢህአዴግ ማዕከላዊ ኮሚቴ ተሰብስቧል</h1>


<p>የኢህአዴግ ማዕከላዊ ኮሚቴ ስብሰባ ተቀመጠ። ማዕከላዊ ኮሚቴው የተዋቀረው ከሕወኃት፣ ከብአዴን፣ ከኦህዴድና ከደቡብ ግንባር በተውጣጡ አባላት ነው። ማዕከላዊ ኮሚቴ ውስጥ ካሉት ሲኒየር አባላት መካከል አብዛኛዎቹ የብአዴን አባላት ሲሆኑ የኦህዴድና የደቡብ ግንባርን ወክለው የሚገኙት ግን አብዛኞቹ ጁኒየር አባላት እንደሆኑ ቅርበት ያላቸው ምንጮች ይናገራሉ። በዚህም ሳቢያ ማዕከላዊ ኮሚቴውን የሕወሓትና የብአዴን አባላት የበላይነት የሚንፀባረቅበት እንደሆነ እነዚሁ ቅርበት ያላቸው ምንጮች ይናገራሉ።</p>

<p>በኢሕአዴግ ማዕከላዊ ኮሚቴ ውስጥ ያሉ የኦሕዴድ አባላትን ሌሎቹ በጥርጣሬ የሚመለከቷቸው በመሆኑ የሥነልቦና ጭንቀት እንዳለባቸው እነዚህ ቅርበት ያላቸው ምንጮች ይናገራሉ። ኦሕዴድን ወክለው በኢሕአዴግ ማዕከላዊ ኮሚቴ ውስጥ አባል የነበሩ በርካታ የድርጅቱ ከፍተኛ አመራር አባላት ኢሕአዴግን ከድተው ኦነግን መቀላቀላቸው ይታወሳል።</p>

<p>ባለፈው የኢሕአዴግ ማዕከላዊ ኮሚቴ ስብሰባ ተቀምጦ በነበረበት ጊዜ መለስ ላይ ከየአቅጣጫው ሂስ በመሰንዘሩ "ሥልጣን ለመልቀቅ ፍቃደኛ ነኝ" በማለት ተሰብሳቢውን አስደንግጠው እንደነበር ይታወሳል። ሆኖም ቤቱ ሥልጣን መልቀቅ አለባቸው የሚለውን ሀሳብ ሳይቀበለው ቀርቷል። ኋላም ስብሰባው ሲዘጋ "ከተቃዋሚዎች ጋር ተቀራርበን የምንሰራበት መንገድ ይመቻች፣ ይህንም በሚመለከት "አቦይ ስብሃት ነጋ ዝርዝር ሥራዎችን ይስሩ" የሚል ውሳኔ ማሳለፉ ይታወሳል። አቦይ ስብሃት በቀጣይ ኺደት ከተቃዋሚዎች ጋር ግንኙነት ያደረጉ ቢሆንም ምንም ተጨባጭ ውጤት ሳይገኝበት ቀርቷል።</p>

<p>የኢሕአዴግ ማዕከላዊ ኮሚቴ አሁን በያዘው ስብሰባ ላይ መለስ የተሰብሳቢዎቹ ዒላማ ይሆናሉ ተብሎ እንደሚጠበቅ እነዚሁ ቅርበት ያላቸው ምንጮች ይናገራሉ።</p>

<p>መለስ በኢሕአዴግ ማዕከላዊ ኮሚቴ አሁን በያዘው ስብሰባ ላይ መለስ የተሰብሳቢዎቹ ዒላማ ይሆናሉ ተብሎ እንደሚጠበቅ እነዚህ ቅርበት ያላቸው ምንጮች ይናገራሉ።</p>

<p>መለስ በኢሕአዴግ ማዕከላዊ ኮሚቴ ውስጥ ካለባቸው ተቃውሞ ሌላ በሕወሓት ውስጥም ችግር እየተፈጠረባቸው መሆኑ እየተሰማ ነው። የመለስ ባላንጣዎች ዋነኛው አጋራቸው በሆኑት አቦይ ስብሃት ላይ ዘመቻ ሲያደርጉ መቆየታቸውን እነዚህ ምንጮች ይናገራሉ።</p>

<p>መለስ በአሁኑ ሰዓት ጥብቅ ግንኙነት አድርገው የሚገኙት ከብአዴን መሪዎች ጋር እንደሆነና በዋናነት የሚጠቀሱትም በረከትና አዲሱ እንደሆኑ እነዚሁ ምንጮች ይናገራሉ። ከብአዴን መሪዎች መካከል የደቡብ ግንባሩ መሪ ካሡ ኢላላ ከመለስ ጋር ቅርበት እንዳላቸው የሚነገርላቸው ቢሆኑም ከጀርባቸው ጥሩ ድርጅት የሌላቸው በመሆኑ ከመለስ ጋር ያላቸው ቅርበት ብዙም ክብደት የሚሰጠው አይደለም ሲሉ ምንጮቹ ገልፀውልናል።</p>

<p>የኦሕዴዱ አባዱላ ለመለስ ታማኝ ናቸው የሚባሉ ቢሆኑም ኦሕዴድን መለስ በሚፈልጉት መንገድ ዳግም ሊያደራጁት ባለመቻላቸው በመካከላቸው የሚፈለገውን ያህል ቅርበት ሊፈጠር አለመቻሉን ምንጮቹ ይናገራሉ።</p>


<p class="align-center"><a href="/Gazettas/Askwal/info/Askwal.sera.html">ከአስኳል ነሐሴ 21 ቀን 1994</a></p>

</body>
</html>	














