<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>መዐህድ ጊዜያዊ ምክር ቤት አቋቋመ፣ አመራሩን መረጠ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">መዐህድ ጊዜያዊ ምክር ቤት አቋቋመ፣ አመራሩን መረጠ</h1>


<p>መዐሕድ ባለፈው ቅዳሜ በአዲስ አበባ ከተማ ባደረገው ስብሰባ ጊዜያዊ አስተባባሪ ምክር ቤት አቋቋመ። የድርጅቱ አባላት አዲስ አበባ ላይ ከ4 ሰዓታት በላይ አስቸኳይ ስብሰባ አድርገው በወሰዱት የጋራ አቋም ድርጅቱን ሰርገው በገቡ የፕሮፌሰር አሥራት ባላንጣዎችና የገዢው መንግሥት ሰላዮች ቅንጅት መዐሕድን ለማፍረስ የሚደረጉ ጥረቶችን ህዝባዊ መሠረት እንደሌላቸው በተግባር እየታየ ነው ብለዋል። ይህም ሁኔታ በመላ ሀገሪቱ ያሉ የድርጅቱ አባላት እያሰሙ በሚገኙት ተቃውሞ ተረጋግጧል ብለዋል።</p>

<p>የመዐሕድ ጊዜያዊ አስተባባሪ ምክር ቤት ሐሙስ ከጠዋቱ 3 ሰዓት ጋዜጣዊ መግለጫ እንደሚሰጥ የምክር ቤቱ ቃል አቀባይ አስታውቀዋል። </p>

<p>ይህ በእንዲህ እንዳለ በአሜሪካ የሚገኘው የመላው አማራ ሕዝብ የእርዳታና የልማት ማኅበር ባወጣው መግለጫ "አቶ ኃይሉ ከአቶ ዓሊ ጋር አብረው እዚህ ሀገር በመጡበት ጊዜ አቶ ዓሊ የድርጅታችን ገንዘብ እንዳይባክን በማሰብ ሆቴል አልቀመጥም ፈቃደኛ ከሆኑ አባሎች ጋር አዳብሉኝ ሲሉ አቶ ኃይሉ ግን በውድ ሆቴሎች እየተዘዋወሩ አራት ወር ሙሉ ያለቁምነገር ሲንሸራሰሩ $15,00 (አስራ አምስት ሺ የአሜሪካን ዶላር) አስወጥተውናል። ይህ ገንዘብ ኢትዮጵያ ውስጥ ለወገኖቻችን መርጃ የተቀመጠ ነበር።</p>

<p>ለኢትዮጵያ ሕዝብ መብትና አንድነት ሲሉ የግፍ እስራት መስዋዕትነት የከፈሉትን ሁሉ እንደነፕሬሰር አስራት፣ ዶክተር ታዬ፣ ኮሎኔል ጌታሁን እጅጉንና ሌሎቹም ዋጋ ሳይሰጡ ያለ ሀፍረት ነው። ሚዛናዊ አእምሮአቸውና ህሊናቸው ሊገነዘቡ ሲችሉ እራሳቸው እንኩዋን ይህን ያህል መስዋዕት ሊከፍሉ ቀርቶ በብቃት ጉድለታቸው ከድርጅቱ የተባረሩ መሆኑን እንዴት ሊረሱ መረጡ?" ብሏል። እንዲሁም "5. በኛ በመዐሕድ ድርጅት ደጋፊዎች እምነት በተለይ ባሁኑ ወቅት መዐሕድ መጠናከር እንጂ ወደ ማይሰራ ድርጅት መለወጥ የለበትም። መዐሕድ ለአማራው ህብረተሰብ የተሰጠ የአስራት ወልደየስ ታሪካዊ አስተዋፅኦ ውርስና ቅርስ አርአያም ነው። ከመሰረቱም ለኢትዮጵያ አንድነት የቆመ ብሎም ለልጅ ልጆቹ መብትና ነፃነት ታጋይ ስለሆነ መቆየት ያለበት ምክንያት ይህ ነው።</p>

<p>ኢትዮጵያ በልጆችዋ ባምላኩዋ ኃይል ታፍራና ተከብራ በአንድነቷ ለዘአለም ትኖራለች።" ብለዋል።</p>


<p class="align-center"><a href="/Gazettas/Askwal/info/Askwal.sera.html">ከአስኳል ነሐሴ 21 ቀን 1994</a></p>

</body>
</html>	














