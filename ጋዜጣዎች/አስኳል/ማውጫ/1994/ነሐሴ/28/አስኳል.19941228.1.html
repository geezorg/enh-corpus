<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>መዐሕድ ነገ በሸራተን ሆቴል ታላቅ ጋዜጣዊ መግለጫ ይሰጣል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">መዐሕድ ነገ በሸራተን ሆቴል ታላቅ ጋዜጣዊ መግለጫ ይሰጣል</h1>


<p>ነሐሴ 23 ቀን 1994 ዓ.ም ተጠርቶ የነበረው የመዐሕድ ጋዜጣዊ መግለጫ ፍቃድ የለውም በማለት በፖሊስ ትዕዛዝ መሰረዙ ህጋዊ አይደለም ሲሉ የክልሉ 14 የሰላማዊ ሰልፍና የስብሰባ ፍቃድ ክፍል ኃላፊ አቶ ማርቆስ ገለፁ።</p>

<p>የመዐሕድ ጊዜያዊ አስተባባሪ ኮሚቴ አባል የሆኑት አቶ መላኩ ተፈራ ለአስኳል ጋዜጣ በሰጡት ማብራሪያ እንዲህ ብለዋል፦ "ሰኞ ዕለት ከአቶ ማርቆስ ጋር በፅ/ቤታቸው ተገኝተን ባደረግነው ውይይት ጋዜጣዊ መግለጫ ፍቃድ አያስፈልገውም ብለዋል። አዋጁንም አውጥተው በየትኛውም አንቀፅ ላይ ጋዜጣዊ መግለጫ ፍቃድ ያስፈልገዋል የሚል ነገር እንደሌለ አሳይተውናል። ጋዜጣዊውን መግለጫ ፍቃድ ያስፈልገዋል የሚል ነገር እንደሌለ አሳይተውናል። ጋዜጣዊውን መግለጫ ያለ ፍቃድ ማድረግ እንደምንችል አረጋግጠውልናል። በተጨማሪም እንዳለፈው ጊዜ ችግር የሚፈጥሩ ሰዎች ቢገኙ መንግሥት በህግ ይጠይቃቸዋል ብለውናል። በዚህም መሠረት ነገ ነሐሴ 29 ቀን 1994 ዓ.ም በሸራተን አዲስ ሆቴል ከቀኑ 9:00 ሰዓት ላይ ለሀገር ውስጥና ለውጭ ሀገር ጋዜጠኞች ጋዜጣዊ መግለጫ እንሰጣለን" ብለዋል።</p>

<p>በጉዳዩ ዙሪያ ያነጋገርናቸው የህግ ባለሙያዎች በበኩላቸው ነሐሴ 23 ቀን 1994 ዓ.ም በእየሩሳሌም ሆቴል ሊደረግ የነበረውን ጋዜጣዊ መግለጫ በአካልና በስልክ የአደናቀፉት ግለሰቦች በህግ ሊጠየቁ ይችላል ብለውናል። በዕለቱ ጋዜጣዊ መግለጫውና ያደናቀፉት ሻለቃ ጌታቸው መንግሥቴ የ84 ዓመቱን ክቡር ቀኝአዝማች ነቃአጥበብን "አንተ" ብለው በመዝለፍ መላውን ህዝብ ከልብ ያሳዘኑ መሆናቸው ይታወሳል። ይህ በእንዲህ እንዳለ መዐሕድ ነሐሴ 23 ቀን 1994 ዓ.ም ባወጣው መግለጫ ላይ የሚከተለውን የአቋም መግለጫ አውጥቷል።</p>

<p>የመላው ዐማራ ሕዝብ ድርጅት (መዐሕድ) ጊዜያዊ አስተባባሪ ኮሚቴ</p> 

 
		 <br/> የአቋም መግለጫ<br/>

<p>1. የመዐሕድ አባላትና ደጋፊዎች በአቶ ኃይሉ ሻውልና በጥቂት ግብረአበሮቹ የተደረገውን የስም ለውጥ አንቀበልም። ምክንያቱም 
ሀ/ የመዐህድ ስም ተቀየረ የሚባለው የድርጅቱን ህገ-ደንብ በጠበቀ መሰረትና ህጋዊነትን በጠበቀ ሂደት ባለመሆኑ<br/>

ለ/ በዐማራዊ ሕዝብ ላይ የሚደርሰው ሰቆቃ እየባሰ በመሆኑ<br/>

ሐ/ ሌሎች የጐሳ የፖለቲካ ድርጅቶች ራሳቸውን ለመለወጥ እቅድ የሌላቸው በመሆኑ፣ መዐሕድን ብቻ መለወጥ ለዐማራዊ አደጋ ስለሚያስከትል፣ ወቅቱን መጠበቅ አስፈላጊ በመሆኑ<br/>

2. መዐሕድ የፖለቲካ መመዝገቢያ አዋጅ መስፈርት አሟልቶ የተቋቋመ ስለሆነ በዚሁ ይቀጥላል። ስለሆነም<br/>

ሀ/ የመዐሕድ ዋናው ጽ/ቤትን ጨምሮ በየክፍለሀገሩ ያሉት ፅ/ቤቶች ከነሙሉ ንብረታቸው በመዐሕድ ስም ተከብረው የየዕለት ሥራቸውን ማከናወን እንዳለባቸው፣<br/>

ለ/ በኢትዮጵያ ንግድ ባንክ እና በአቢሲኒያ ባንክ የሚገኘው የድርጅቱ ገንዘብ ተከብሮ ለመዐሕድ ሥራ ብቻ እንዲውል እንዲደረግ<br/>

ሐ/ የሞረሽ መዘምራን የሚጠቀሙበት ቁሳቁስና የድምፅ መሣሪያዎች ለመዐሕድ ሥራ ካልሆኑ በስተቀር በሥራ ላይ እንዳይውሉ፣<br/>

መ/ የመዐሕድ ልሳኖች የሆኑት አንድነትና አሥራት ጋዜጦች በመዐሕድ ስም መቆየት እንዳለባቸው፣<br/>

3.የመዐህድ አባላት መዐህድን ለቀው በመውጣት የድርጅታችንን ማንኛቸውንም ንብረት እንዲያስረክቡን እንጠይቃለን።<br/>

4. የመዐህድ አባላት ደጋፊዎችና መላው የኢትዮጵያ ሕዝብ ከጐናችን እንዲቆም ጥሪ እናቀርባለን።</p>

 <p>የመዐህድ ጊዜያዊ አስተባባሪ ኮሚቴ<br/> ኢትዮጵያ
 በአንድነቷና በነፃነት<br/> ታፍራና ተከብራ ለዘላለም
 			 ትኖራለች!!!</p>


<p class="align-center"><a href="/Gazettas/Askwal/info/Askwal.sera.html">ከአስኳል ነሐሴ 28 ቀን 1994</a></p>

</body>
</html>	














