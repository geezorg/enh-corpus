<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኃላፊዎች የስልክ ትዕዛዝ ያንገሸገሻቸው የአትሌቲክስ ፌ/ፀሐፊ ራሳቸውን አገለሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center">የኃላፊዎች የስልክ ትዕዛዝ ያንገሸገሻቸው የአትሌቲክስ ፌ/ፀሐፊ ራሳቸውን አገለሉ</h2>


<p>የአትሌቲክስ ስፖርት ሀገራችን በዓለም አቀፍ ህብረተሰብ ዘንድ በመልካም ጐኗ እንድትነሳ ያበረከተው አስተዋጾ ቀላል ግምት አይሠጠውም። ይሄን ተከትሎ ለስፖርቱ ተገቢውን ትኩረት መስጠት የእያንዳንዱ ኢትዮጵያዊ የውዴታ ግዴታ ይሆናል። እውነታው ይሄ ሆኖ ሳለ በተለይ በጉዳዩ በዋናነት የሚመለከታቸው የስፖርት ኃላፊዎች ተግባር የዚህ ተቃራኒ ሆኖ እናገኘዋለን።</p>

<p>የእዚህ ማረጋገጫ የአትሌቲክስ ፌዴሬሽን ፕሬዝዳንትም ሆኑ ምክትሉ በፌዴሬሽን ፕሬዝዳንትም ሆኑ ምክትሉ በፌዴሬሽኑ ተገኝተው ስለ ስፖርቱ ትኩረት የሚሠጡት የክልሉ ወይም የሀገሪቷ ሻምፒዮና ውድድር በሚዘጋጅበት ወቅት ሜዳሊያ ለመስጠት ብቻ በስቴድዮሙ መገኘታቸው ነው።</p>

<p>ከፕሬዚዳንቱ እንዲሁም ከም/ፕሬዝዳንቱ በተጨማሪ የሚኒስቴር መሣሪያ ቤቱ ሚኒስትር አምባሳደር ተሾመ ቶጋ እና ም/ሚኒስትሩ አቶ መላኩ ጴጥሮስም በጉዳዩ የመጀመሪያ ተጠያቂ ከመሆን አያመልጡም።</p>

<p>ጊዜው የለውጥ በመሆኑም እነዚህ ኃላፊዎች እስከአሁን ለስፖርቱ እድገት ምን ሠርተናል? ብለው ራሳቸውን መጠየቅ ይኖርባቸዋል። ምላሹም በግላችን ተጠቃሚ ሆነናል ብቻ በመሆኑ በጊዜ ራሳቸውን ከኃላፊነት ማግለል እንደሚገባቸው እንጠቁማለን። ቢያንስ ከስህተት ተምሮ ራስን ከኃላፊነት ቢያንስ ማግለል ከታሪክ ተወቃሽነትና ከህሊና ፍርድ ተጠያቂነት ነፃ ያደርጋል። ሁኔታው በእዚህ መልኩ እያለ ስፖርቱን ይበልጥ ሊጐዳው የሚችል አሳሳቢ ችግር ተፈጥሯል። ከቅርብ ወራት በፊት ለፌዴሬሽኑ ፀሀፊነት የወጣውን ማስታወቂያ ያሸነፉት የፌዴሬሽኑ ፀሐፊ አቶ ቴዎድሮስ ዘውዴ ራሳቸውን ከኃላፊነት ለማንሳት ጥያቄ አቅርበዋል። ፌዴሬሽኑንም ለቀዋል፡፡ አቶ ቴዎድሮስ በፌዴሬሽኑ ፀሐፊ ሆነው የተመደቡት ባለፈው ጥር ወር ነበር። ፀሐፊው የወጣውን መስፈርት አሟልተው በቦታው ላይ ጥሩ የሥራ ጅምር ነድፈው እየተንቀሳቀሱ እንደነበር ባለሙያዎች ይገልፃሉ። እነዚህ ባለሙያዎች እንደሚናገሩት ፀሐፊው ከባለሙያዎች ጋር ተግባብተው ይሠራሉ በአትሌቲክስ ስፖርት የተሻለ ውጤት ለማስመዝገብ ከፍተኛ ጥረት አድርገዋል።</p>

<p>ነገር ግን ለስፖርቱ እድገት ላይ ሆነ ቅድሚያ ለራሳቸው የሚያስቡ የስፖርት ኃላፊዎች በቀጭኑ ሽቦ የሚያስተላልፉት ቀጭን ትዕዛዝ አስመርሯቸው ራሳቸውን ከኃላፊነት እስከማንሳት ደርሠዋል።</p>

<p class="align-center"><a href="/Gazettas/Askwal/info/Askwal.sera.html">ከአስኳል ግንቦት 23 ቀን 1997</a></p>


<div class="align-center"><a href="http://www.cyberethiopia.net/warka3/enh.php?path=/ጋዜጣዎች/አስኳል/ማውጫ/1997/ግንቦት/23/አስኳል.230497.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>
