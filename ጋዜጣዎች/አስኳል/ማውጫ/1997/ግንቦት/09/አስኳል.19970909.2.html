<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ቅንጅት በአዲስ አበባ ሙሉ ለሙሉ አሸንፏል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ቅንጅት በአዲስ አበባ ሙሉ ለሙሉ አሸንፏል</h2>


<p>ከትላንት በስቲያ በተደረገው ምርጫ ቅንጅት ለአንድነትና ለዴሞክራሲ ባልተጠበቀ ሁኔታ እየመራ መሆኑ በምርጫ ጣቢያው ከተለጠፉት ውጤቶች ለመረዳት ተችሏል።</p>

<p>በአዲስ አበባ ውስጥ ተለጥፈው ካየናቸው የምርጫ ውጤቶች ለመረዳት እንደቻልነው፣ ቅንጅት ለአንድነትና ለዴሞክራኢ በ23ቱም ወረዳ በማሸነፍ ፍፁም ያልተጠበቀ ውጤት አስመዝግቧል። ለክልል ም/ቤቶች ያቀረባቸው ዕጩዎች ስላሸነፉ፣ የአዲስ አበባ ም/ቤትን ሙሉ ለሙሉ ይቆጣጠራል ማለት ነው።የሚቀጥሉት የአዲስ አበባ ከንቲባ ዶ/ር ብርሃኑ ነጋ ይሆናሉ ተብሎ ይጠበቃል። አሁን የአዲስ አበባ ከንቲባ የሆኑት አቶ አርከበ እቁባይ፣ በተወዳደሩበት ወረዳ፣ ተሸንፈዋል።፡እንዲሁም በአዲስ አበባ ውስጥ የኢህአደግ ዕጩ የነበሩት አፈ ጉባዔ ዳዊት ዮሐንስ የተሸነፉ ሲሆን፣ ከእርሳቸው ሌላ ተፈራ ዋልዋ፣ ገነት ዘውዴና የገቢዎች ሚንስትር የሆኑት ጌታቸው በላይ ተሸንፈዋል። በአንፃሩ፣ የቅንጅቱ ፕሬዝዳንት ኃይሉ ሻውል፣ አቶ ልደቱ አያሌው፣ ዶ/ር በፍቃዱ ደግፌ፣ ዶ/ር ሽመልስ ተ/ፃድቅ፣ ሻለቃ አድማሱ መላኩና በድሩ አደም አሸንፈው ም/ቤት ገብተዋል። በዚህ ሳቢያ፣ ቅንጅቱ ፓርላማ ውስጥ 23 መቀመጫ ያለው መሆኑን አረጋግጧል።</p>

<p>በኦሮሚያ ክልል ያለው ውጤት ግልፅ ባይሆንም፣ ህብረቱና ቅንጅቱ ጥሩ ውጤት እንዳስመዘገቡ ከፅ/ቤቶቻቸው ለመረዳት ተችሏል። ሆኖም፣ ኢህአዴግ በበኩሉ፣ በክልሉ ውስጥ ያለውን አብዛኛውን ወንበር እንዳሸነፈ ተናግሯል። በኦሮሚያ ክልል ዕጩ ሆነው የቀረቡት፣ ዶ/ር መረራ ጉዲና ማሸነፋቸውን ለህብረቱ ቅርበት ያላቸው ምንጮች ገልፀውልናል። ዶ/ር ነጋሶ ጊዳዳ አሸንፈዋል። የተረጋገጠ ነገር ባይኖርም፣ በርካታ የኦህዴድ ባለሥልጣናት እንደተሸነፉ እየተደመጠ ነው። በትግራይ ኢህአዴግ ሙሉ በሙሉ እንዳሸነፈ ለካድሬዎቹ ከወዲሁ ገልጿል።</p>

<p>በደቡብ ህብረቱና ቅንጅቱ ጥሩ ውጤት እንዳስመዘገቡ ከፅ/ቤቶቻቸው ለማወቅ ተችሏል። ሆኖም፣ በዚህም ክልል አብዛኛውን ወንበር ኢህአዴግ እንዳሸነፈ ከወዲሁ ገልጿል። በሀዲያ ዞን የተወዳደሩት ዶ/ር በየነ ጴጥሮስ፣ ማሸነፋቸውን ለማረጋገጥ ተችሏል።</p>

<p>በአማራ ክልል ቅንጅቱና ህብረቱ ጥሩ ውጤት ያስመዘገቡ ቢሆንም፣ ኢህአዴግ አብዛኛውን ወንበር ማሸነፉን ከወዲሁ ገልጿል። ቅንጅቱ በባህዳር፣ በጐንደርና በደሴ እንዳሸነፈ ታውቋል።</p>


<p class="align-center"><a href="/Gazettas/Askwal/info/Askwal.sera.html">ከአስኳል ግንቦት 09 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/አስኳል/ማውጫ/1997/ግንቦት/09/አስኳል2.090997.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
