<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የምርጫውን ውጤት ዛሬው ዕለትም በመገለፅ ላይ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የምርጫውን ውጤት ዛሬው ዕለትም በመገለፅ ላይ ነው</h2>


<p>ኢትዮጵያ በኢህአዴግ መንግስት ስር ካካህዴዳቸው ምርጫዎች የብዙ ኢትዮጵያውያን ዜጎችን አሥትፏል የተባሉት የምርጫ 97 ውጤት ይፋ መሆን ጀምሯል። ይፋ በመሆን ላይ ባሉቱ ዜናዎች አስገራሚና ያልተጠበቁ ክስተቶች እየተፈጠሩ ነው።</p>

<p>ይህም አዲስ አበባ ውስጥ በተደረጉ ውድድሮች ገዢው ፓርቲ እጅግ በጣም ብዙ በሆነ አብላጫ ድምጽ ወረዳዎች ገዢው ፓርቲ እጅግ በጣም ብዙ በሆነ አብላጫ ድምፅ መሸነፉ ሲሆን ይኸው የተቃዋሚዎች ድል በብዙ የሃገሪቱ ከተሞች እየተደገሙ ስለመሆናችው ከየአቅጣጫው ይወራል። በዚህ መሰረት ባብዛናው ኦሮሚያ ከ65 % በላይ የተቃዋሚች ድምፅ እየመራ ሲሆን በደቡብና በአማራው በቤኒሻንጉል የክልል ከተሞችም እንዲሁ ተቃዋሚዎች ገዢውን ፓርቲ እየመሩ እንደሆነ በሰፊው እየተነገረ ነው። ስለምርጫው ውጤት የተቃዋሚ ፓርቲ ወኪሎች በአዲስ አበባ ስለማሸነፋቸው ይፋዊ መግለጫ የሰጡ ሲሆን በሌሎች ክልሎች ደግሞ ቆጠራው ሙሉ በሙሉ ሲጠናቀቅ ውጤቱን እንገልጻለን ብለዋል።በተጨማሪም ኢህአደግ በስፋት በሚቆጣጠራቸው ክልሎች ምርጫው እንደተጭበረበረ የሚገልፁ ብዙ ዘገባዎች በግል ጋዜጦች እየወጡ ይገኛል። የተቃዋሚ ፓርቲ ተወካዮች ስለዚሁ ጉዳይ ተጠይቀው በሰጡት መግለጫ በብዙ የገጠር የክልል ከተሞች በአዲስ አበባም በአንዳንድ ወረዳዎች እንደጉለሌ፣ አራዳና ኮልፌ ክፍለ ከተሞች ምርጫው እንደተጭበርበረ፤ ለማጭበርበርም እንደተሞከረ፣ የምርጫ ካርድም ከመመሪያ ውጪ በአንዳንድ ግለሰቦች እጅ ተይዞ እጅ ከፍንጅ እንደተኘ መረጃዎች ተገኝተዋል ብለዋል።</p>

<p>ይህ በእንዲህ እንዳለ ገዢው ፓርቲ በትናንት እለት ከላይ የተገለጸውን ዘገባ በሚፃረር መልኩ ይፋ መግለጫ አውጥቷል። በመግለጫውም ገዢው ፓርቲ ኢህአዴግ በአጋሮቹ ድጋፍ መንግስት ሆኑ ለመቀጠል የሚያስችለውን የፌዴራል መቀመጫዎች ባብዛኞቹ ክልሎች ማሸነፉን በመግለፅ በአዲስ አበብ ክልል ግን መሸነፉን አምኗል። ይህ ዘገባ ከቀረበ በኋላ በማግስቱ ከተሰጡት አስተያየቶች መካከል መግለጫው ጊዜውን ያልጠበቀና፣ የገዢውን ፓርቲ ድንጋጤ የሚያሳይ እንዲሁም ከዕውነት የራቀ ነው የሚሉ ይገኙበታል፤ ሌሎቹ ደግሞ በመካከላቸው የተፈጠረውን ግጭት ለማርገብ የተሰጠ መግለጫ ነው ሲሉ፤ በሌላ በኩል ደግሞ ይህ እንዴት ይሆናል በማለት በመበሳጨት ላይ ነው። ሆኖም ገዢው ፓርቲ ለሚቀጥሉት አምስት አመታት ገዢ ሆኖ እንዲቀጥል የሚያስችለውን አብላጫ ድምፅ ከክልሎችና ከገጠሩ ህብረተሰብ ማግኘቱን በእርግጠኝነት በማጉላት በቀጣዩም አስምት አመት መንግስት ጨብጦ እንደሚቀጥል በራሱ የዜና አውታሮች በተደጋጋሚ እየገለፀ ይገኛል።</p>

<p>በተያያዘ ዜና በምሽቱ የዜና ስርጭት በእጥፍ ኢህአዴግ እየመራ እንደሆነ ገልጿል። የኢህአዴግ ድምፅ 3.5 ሚሊዮን ሲሆን የተቃዋሚዎች ደግሞ 1.5 ሚሊዮን አካባቢ ድምፅ እንደሚከተል ገልጿል። በተጨማሪ ዜና መግለጫው በተሰጠው ማግስት ማለትም ዛሬ በከተማ በዕለቱ የሚታተሙትም ጋዜጦች ሁለት ብር የነበረው እስከ 10 ብር ዋጋው 1.50 የነበረው ጋዜጣ እስከ 5 ብር ሲሸጥ ውሏል።</p>



<p class="align-center"><a href="/Gazettas/Askwal/info/Askwal.sera.html">ከአስኳል ግንቦት 09 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/አስኳል/ማውጫ/1997/ግንቦት/09/አስኳል3.090997.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
