<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በኦሮሚያና በሶማሌ 440 አዋሳኝ ቀበሌዎች ህዝበ ውሳኔ ተካሄደ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በኦሮሚያና በሶማሌ 440 አዋሳኝ ቀበሌዎች ህዝበ ውሳኔ ተካሄደ</h2>


<p>በኦሮሚያና በሶማሌ ክልል አዋሳኝ 440 ቀበሌዎች የህዝበ ውሳኔ ድምፅ ተሰጠ። የድምፅ አሰጣጥ ሥነ ሥርዓቱ በተጠናቀቀባቸው አብዛኛዎቹ አዋሳኝ ቀበሌዎች የድምፅ ቆጠራ ሥራ እሁድ እለት ተጀምሮ ነበር።</p>

<p>በቀበሌዎች ድምጽ ለመስጠት የተመዘገበው ከንጋቱ 12 ሰዓት እስከ ምሽቱ 12 ሰዓት ድረስ ድምፅ ሰጥቷል።</p>

<p>በአንዳንድ ቀበሌዎች የሕዝብ ውሳኔው ሥነ ሥርዓት ለጥቂት ሰዓታት ተራዝሟል። በ21 አዋሳኝ ቀበሌዎች ከሕዝበ ውሳኔው ቀደም ሲል በተከሰቱ የአፈፃፀም ችግሮች ሳቢያ ህዝበ ውሳኔ አልተካሄደባቸውም።</p>

<p>ሕዝበ ውሳኔ ካልተካሄደባቸው ስፍራዎች መካከል አብዛኞዎቹ በመኤሶና በሞያሌ የሚገኙ ቀበሌዎች ናቸው።ከነዚህ ውስጥ የረር በር አንድ፣ የመኤሶን ስምንት ቀበሌዎችና ሌሎች አካባቢዎች ናቸው። በመኤሶ ቀበሌዎች ከመግባባት ባለመደረሱ ተጀምሮ የነበረው የድምጽ ሰጪዎች ምዝገባ መቋረጡ ይታወሳል።</p>

<p>በሞያሌ አካባቢ ትክክለኛዎቹን የማጣራት ስራ እየተከናወነ ነው ተብሏል። ህዝበ ውሳኔ ባልተደረገባቸው ህዝበ ውሳኔው በቅርቡ ተከናውኖ ውጤቱ በጥቅምት ወር መጨረሻ ይፋ እንደሚሆን ምርጫ ቦርድ አስታውቋል።</p>

<p>ህዝበ ውሳኔውን በሚመለከት፣ በዶ/ር መረራ ጉዲና የሚመራው ኦብኮ መግለጫ አውጥቷል። በከፊል እንዲህ ይነበባል።</p>

<p>በየዓመቱ ለኦሮሞ ሕዝብ የሚደገስ ነገር የማያጡት ገዥዎቻችን ሰሞኑን ደግሞ «ሕዝበ ውሳኔ የሚል ፈሊጥ የኦሮሞና የሱማሌን ሕዝብ ለዘላለም ለማናከስ ወጥመድ እየዘረጉ ይገኛሉ። ነገ ደግሞ በኦሮሞና በአፋር ህዝቦች መካከል ጠብ መጫር ሊከተል እንደሚችል ይጠበቃል። ይህ ሤራ ሕዝቦችን ተከባብረው በሰላም አብረው እንዳይኖሩ የተሸረበ ሤራ ለመሆኑ ብዙ ምርምር የሚያስፈልገው አይደለም። ስለሆነም የሀገሪቱ ዲሞክራሲያዊ ኃይሎችና የኢትዮጵያና ሕዝቦች በሙሉ ገዥዎቻችን የሚያጠምዱልንንና ጊዜያቸውን ጠብቀው የሚፈነዱ ፈንጂዎች አደገኛነት አውቀው ሤራውን ለማክሸፍ በአንድነት እንድንቆም የኦሮሞ ብሔራዊ ኮንግረስና የትግል አንድነት ጥሪውን ያቀርባል።</p>

<p>በዚህ አጋጣሚ ድርጅታችን የኦሮሚያ ክልላዊ መንግሥትን መቀመጫ የሚቀያይረውን ውሳኔ ጨምሮ ከሕዝባችን በስተጀርባና ያለሕዝባችን ይሁንታ የተወሰኑ ውሳኔዎችን እንደማይቀበለውና እንደሚያወግዘው በአፅንኦት ይገልጻል» ብለዋል።</p>



<p class="align-center"><a href="/Gazettas/Askwal/info/Askwal.sera.html">ከአስኳል ጥቅምት 16 ቀን 1997</a></p>

</body>
</html>	
