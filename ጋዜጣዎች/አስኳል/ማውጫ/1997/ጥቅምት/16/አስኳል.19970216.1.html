<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የተቃዋሚዎች ህብረት ከበረከት ስምዖን ጋር የመጀመሪያውን ንግግር አደረገ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የተቃዋሚዎች ህብረት ከበረከት ስምዖን ጋር የመጀመሪያውን ንግግር አደረገ</h2>


<p>በዶ/ር መረራ ጉዲና የሚመራ የተቃዋሚዎች ህብረት አመራር አባላት፣ በምርጫ ጉዳይ ከኢህአዴግ ጋር ውይይት ለማድረግ ከእነበረከት ስምኦን ጋር ተገናኘ።</p>

<p>በምርጫ ዙሪያ ከተቃዋሚዎች ጋር እንዲወያዩ በኢህአዴግ ተወክለው የተመደቡት የማስታወቂያ ሚኒስትሩ በረከት ስምኦን ሲሆኑ፣ ባለፈው ሳምንት ከእነ ዶ/ር መረራ ጉዲአን ጋር መገናኘታቸው ታውቋል።</p>

<p>ይህንን ጉዳይ በማስመልከት ያነጋገርናቸው ዶ/ር መረራ እንዲህ ብለውናል፦ «የመጀመሪያ ግንኙነት በመሆኑ ዝርዝር ጉዳይ ውስጥ አልገባንም። በሌላ ጊዜ ለመገናኘት በመስማማት ተለያይተናል» ብለዋል።</p>

<p>አክለንም፡ «አዲስ የተቋቋመው የቀኝ ኃይሎች ህብረት ቃል አቀባይ ዶ/ር ብርሃኑ ነጋ ከእናንተ ጋር ለመተባበር (በምርጫ ዙሪያ) ዝግጁ ነኝ ብለዋል። ለዚህ የሚሰጡት አስተያየት ካለ?» ብለናቸው ዶ/ር መረራ በሰጡን ምላሽ፣ እንዲህ ብለውናል፦ «ጨዋታውን አባላሽተውት ነው የሄዱት። በቅንጅቱ ውስጥ ከህብርቱ የወጡ አሉ፣ ህብረቱ ውስጥም ያልነበሩ አሉ። ህብረቱ ውስጥም ያልነበር አሉ። እነዚህ ሁሉ የረጋ አቋም ያላቸው አይመስልም። ፖሊሲ ያወጡም አይመስለኝም። (የብሄር ብሄረሰብ ድርጅቶችን ሲያጣጥሉ ቆይተው) አሁን የአቋም ለውጥ አድርገው ከሆነ አላውቅም»ብለውናል።</p>

<p>ይህ በእንዲህ እንዳለ፣ «በምርጫ ጉዳይ ከሁሉም ፓርቲዎች ጋር ለመስራት ዝግጁ ነን ማለታችሁ፣ ከብሔር/ ብሄረሰብ ድርጅቶች ጋር ህብረት ለመፍጠር ፍቃደና አይደለንም ካላችሁን ጋር አይጋጭም ወይ?» ብለን የአዲሱ የተቃዋሚዎች ህብረት (የቀኝ ኃይሎች ተብለው በዶ/ር መረራ ጉዲና የተፈረጁት) ቃል አቀባይ ለሆኑት ዶ/ር ብርሃኑ ነጋ ላቀረብንላቸው ጥያቄ እንዲህ ብለው መልሰዋል። «ምርጫውን በሚመለከት ከሁሉም የተቃዋሚ ድርጅቶች ጋር ለመስራት ዝግጁ ነን። ከተቃዋሚዎቹ ጋር መስራት ግዴታ ነው። ለአንድ የምርጫ ቦታ አንድ ላይ መስራት አለባቸው እንላለን። ህብረ ብሄራዊ ከሆኑትም ሆነ ካልሆኑት፣ በምርጫ ዙሪያ ለመስረት ዝግጁ ነን። አብሮ ለመስራት የቅንጅቱ አባል ግዴታ መሆን የለባቸው»ብለዋል።</p>

<p>በዚህ ጉዳይ ላይ አስተያየት እንዲሰጡን የጠየቅናቸው አንድ የፖለቲካ ታዛቢ በበኩላቸው እንዲህ ብለውናል፦ «ቅንጅቱ፣ የብሄር ብሄረሰብ ድርጅቶች ለሀገር አይተቅሙም ብሎ ከልቡ ካመነ፣ ለምንድን ነው፣ በምርጫ ዙሪያ እንተባበር በማለት፣ የፓርላማ ወንበሮችን አሳልፎ የሚሰታቸው? ይሄንን መመለስ አለባቸው። ሁሉም የብሄር ብሄረሰብ ድርጅቶች ለሀገር አይበጁም ካሉ ከሁሉም ጋር መተባበር የለባቸውም። እንደእኔ ከሆነ መጀመሪያውንም ቢሆን፣ በደንብ አስበውበት የገቡበት ጉዳይ ባለመሆኑ ነው የብሄር ብሄረሰብ ድርጅቶችን በሙሉ ለጠላትነት የፈረጁት። አሁን መለስ ብለው ሲመለከቱት የሚያዋጣ መስሎ ስላታያቸው ይመስለኛል የአቋም ለውጥ እያንፀባረቁ ያሉት። ህዝቡ ለቅንጅቱ መመሥረት የሰጠው ምላሽ ቀዝቃዛ መሆኑ ቆም ብለው እንዲያስቡ ያደረጋቸው ይመስለኛል።» ብለውናል።</p>


<p class="align-center"><a href="/Gazettas/Askwal/info/Askwal.sera.html">ከአስኳል ጥቅምት 16 ቀን 1997</a></p>

</body>
</html>	
