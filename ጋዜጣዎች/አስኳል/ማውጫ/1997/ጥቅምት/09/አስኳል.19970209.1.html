<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«የቀኝ ኃይሎች ህብረት» ለመመስረት የመጀመሪያው ስብሰባ እሁድ ዕለት ተደረገ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«የቀኝ ኃይሎች ህብረት» ለመመስረት የመጀመሪያው ስብሰባ እሁድ ዕለት ተደረገ</h2>

 
<p>በሀገር ውስጥ የሚንቀሳቀሱትና፣ በተቃዋሚዎች ህብረት ሊቀመንበር፣ ዶ/ር መረራ ጉዲና፣ «የቀኝ ኃይሎች» ተብለው የተፈረጁት መኢአድ፣ ኢዴአፓ/መድህን፣ ኢዴሊና ቀስተደመና፣ ህብረት ለመመለስረት ዕሁድ ዕለት የመጀመሪያውን ስብሰባ አደረጉ።</p>

<p>ገና በምስረታ ሂደት ላይ በሚገኘውና በፕሮፌሰር መስፍን ወልደ ማርያም ይመራል ተብሎ በሚጠበቀው ቀስተደመና አሰባሳቢነት የተደረገው ስብሰባ፣ አሜሪካን ሀገር ላይ የተቋቋመውን የተቃዋሚዎችን ህብረት በመቃወም አዲስ የትብብር መድረክ ለመፍጠር እንደሆነ የፖለቲካ ታዛቢዎች ይናገራሉ።</p>

<p>የብሄር ብሄረሰቦችን የራስን ዕድል በራስ የመወሰን መብት በመቃወም የተሰባሰቡት እነዚህ ድርጅቶች ፣ ከብሄር ብሄረሰቦች ድርጅቶች ጋር ላለመተባበር የወሰኑ ሲሆን፣ ለአንድነት የቆሙትን የዶ/ር በየነ ጴጥሮስ ደቡብ ህብረትና የዶ/ር መረራ ጉዲና ኦብኮ እንኳን በባላንጣነት የፈረጁ «የአክራሪ ቀኝ ኃይሎች ቅንጅት» ነው ተብሎ በበርካታ የፖለቲካ ታዛቢዎች እየተተቹ ነው። የቀኝ ኃይሎች ህብረት፣ ከራዕይም ሆነ ከስብጥር አኳያ ኢትዮጵያን ሊወክል የማይችልና ለኢትዮጵያ አንድነት የማይበጅ እንደሆነ ከሚናገሩት መካከል፣ ምዕራብያዊያን ዲፕሎማቶች በዋናነት የሚጠቀሱ ሆነዋል። «የቀኝ ኃይሎች» ህብረት በአማራ ክልል፣ በአዲስ አበባ፣ በሐረር፣ በድሬዳዋ፣ በናዝሬትና በጅማ ለኢህአዴግ ጠንካራ ተፎካካሪ ሊሆን እንደሚችል የተገመተ ቢሆንም፣ በኦሮሚያ፣ በደቡብ፣ በኢትዮጵያ ሱማሌ፣ በአፋር፣ በጋምቤላ፣ በትግራይና በቤንሻንጉል ክልሎች አብዛኛው የኢትዮጵያ ክልሎች ትርጉም ያለው ሚና የመጫወት ዕድሉ የመነመነ መሆኑን የፖለቲካ ታዛቢዎች ይናገራሉ።</p>

<p>እንደውስጥ አዋቂ ምንጮች ከሆነ፣ የቀኝ ኃይሎቹን የሚያቀናጅ አንድ የመማክርት ጉባኤ እንዲቋቋም ሃሳብ የቀረበ ሲሆን፣ ጉባኤው 23 አባላት እንዲኖሩት ዕቅድ ተይዟል። በዚህም መሰረት፣ ከመኢአድ 7 አባላት፣ ከኢዴአፓ/መድህን 7 አባላት፣ ከእነፕሮፌሰር መስፍን ወልደማርያም ቀስተደመና 3 አባላት፣ እንዲሁም የፓርቲ አባላት ካልሆኑ 2 ታዋቂ ኢትዮጵያዊያን መካከል ደግሞ፣ 2 አባላት በጉባኤው እንዲወክሉ ሃሳብ ቀርቧል።</p>


<p class="align-center"><a href="/Gazettas/Askwal/info/Askwal.sera.html">ከአስኳል ጥቅምት 9 ቀን 1997</a></p>

</body>
</html>	
