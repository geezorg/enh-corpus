<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢህአዴግና የተቃዋሚዎች ህብረት (ኢዴኃህ) ዛሬ በምርጫ ዙሪያ ስብሰባ ያደርጋሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢህአዴግና የተቃዋሚዎች ህብረት (ኢዴኃህ) ዛሬ በምርጫ ዙሪያ ስብሰባ ያደርጋሉ</h2>


<p>ዓርብ ጥቅምት 20 1997 ከቀኑ 8ከ20 በእየሩሳሌም ሆቴል በተደረገው በተቃዋሚዎች ህብረት አመራር አባላት ጋዜጣዊ መግለጫ ላይ፣ የህብረቱ ተ/ም/ሊቀመንበር ዶ/ር በየነ ጴጥሮስ፣ በተቃዋሚዎች ህብረት ውስጥ ተፈጥሮ ስለነበረው አለመግባባት (በቀኝ መንገደኞቹ መኢአድና ኢዴአፓ) ሲናገሩ« በግርግሩና ውዥንብሩ የምንፈታ ቢሆን ኖሮ እዚህም አንደርስም» አሉ።</p>

<p>ዶ/ር በየነ ጴጥሮስ፣ በተጨማሪም እንዲህ ብለዋል። «ያለፈው ክረምት የኢትዮጵያ ደሞክራሲ ኃይሎች አስቸኳይ ጉባኤ ያከናወናቸው ተግባራትና፣ እንደዚሁም ያከናወናቸውን እንቅስቃሴዎች በሚመለከት፣ ዶ/ር መረራ አንኳር ነገሮች አስቀምጧል። ይሄ ምርጫ ህዝባችን የራሱን ውሳኔ የሚወስንበት ትግል ነው የተቀመጠው። በሀገሪቱ ውስጥ የሚቀጥለውን ምርጫ ለማካሄድ ተጨባጩ እውነታ ምን ይመስላል? የሚለውን መዳሰስ ይኖርብናል። ወደ ትግል ስንገባ፣ ተጨባጩ እውነታ ምንድን ነው? የትግሉ ጥያቄዎች ምን ምን ናቸው? እስካሁን ድረስ ኢህአዴግስ ምን ዓይነት ዝግጅት አድርጐ አጠናቅቋል? ይሄንን ከማወቅ በመነሳት ነው የትግል ስልታችንን በአግባቡ የምንቀይሰው። የኢትዮጵያ ዲሞክራሲ ኃይሎች ቅድሚያ ዝግጅቱ፣ የምርጫ እንቅስቃሴ መድረኩ ለሁሉም ነፃና ሰላም የሰፈነበት የተረጋጋ እንዲሆን ከመንግስት ከገዢው ፓርቲ ጋር መደራደር ነው። ይሄ መድረክ እንዲዘጋጅ ከፍተኛ ጥረት በምናደርግበት ጊዜ፣ የኢህአዴግስ ዝግጅት ምን ይመስላል? የዝግጅቶቹስ መገለጫዎች ምን ምን ናቸው? ይሄንን ከመረመርን፣ ኢህአዴግ ወደ ምርጫው ለመግባት የምናደርገውን ድርድር ምን ያህል ክብደት ሰጥቶታል? ወይስ የተለመደው ማስመሰያ ነው የሚለውን ለመለየት ያስችለናል። ምክንያቱም ምልክቶቹ በጣም ወሳኝ ናቸው። የኢህአዴግን አካሄድ ስለምናወቀው በአሁኑ ግዜ በአደባባይ እንደራደራለሁ እያለ ቃሉን የሰጠው፣ በእርግጠኝነት ለውጤት ነው/ ወይስ ለማሳሳቻ ነው? የሚለውን ጠንቅቀን አውቀን ነው ለእነሱ በዚህ ጉዳይ አልተገባባንም፣ በዚህ ጉዳይ ተግባብተናል እያልን የምንሄደው። ኢህአዴግ የምርጫ ቅስቀሳ ከጀምረ ቆይቷል። የግሉ በሆነው የመገናኛ ብዙሃን፣ ትንንሽ የጓሮች አትክልቶችን በቴሊቭዥን አሳይቶ፣ ሀገሪቷ ምርት በምርት ሆናለች፣ ይሄንን ያህል አውራ ጐዳና ሠርተናል፣ የኢትዮጵያን ህዝብ ከ6.7 በላይ እድገት የሚያሳይ የኢኮኖሚ ስርዓት ዘርግቻለሁ እያለ ነው» ብለዋል። እንዲሁም ዶ/ር መረራ በበኩላቸው «የሽግግር መንግስት ያስፈልጋል ብለናል» በማለት ከቅኝ ኃይሎች ጋር ህብረቱ ያለውን ልዩነት አስቀምጠዋል። </p>


<p class="align-center"><a href="/Gazettas/Askwal/info/Askwal.sera.html">ከአስኳል ጥቅምት 23 ቀን 1997</a></p>

</body>
</html>	
