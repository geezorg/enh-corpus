<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሻዕቢያ መግለጫ አወጣ «አንቀበልም»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ሻዕቢያ መግለጫ አወጣ «አንቀበልም»</h2>


<p>የኤርትራ የውጭ ጉዳይ ሚኒስቴር፣ ጠ/ሚ/ር መለስ ዜናዊ ባቀረቡት አዲስ «የሰላም ሃሳብ» ዙሪያ መግለጫ አወጣ። ያወጣው መግለጫ የሚከተለው ነው፦</p>

<p>የኤርትራ መንግስት፣ የኤርትራና የኢትዮጵያ መንግሥት፣ በተመድ፣ በአፍሪካ ህብረት፣ በአሜሪካና በአውሮፓ ህብረት ሸምጋይነት የተፈራረሙት የአልጀርሱ የሰላም ስምምነት አራት ዓመታት እንዳሳለፈ ማስታወስ ይፈልጋል።</p>

<p>የአልጀርሱ የሰላም ስምምነትም በሚከተሉት ሶስት መሰረታዊ ጉዳዮች ላይ ያተኮሩ ናቸው።</p>

<p>1ኛ፦ በተኩስ ማቆም ስምምነቱ መሠረት የድንበር ውሳኔው በሰላማዊ መንገድ እንዲፈታ፣ ሀገራቱ የሚያደርጉትን ግጭት ለጊዜው ማቆም፣ </p>

<p>2ኛ፦ ድንበሮችን በህጋዊ መንገድ ማካለልና መወሰን፣</p>

<p>3ኛ፦ ሁለቱ ሀገራት የድንበር ኮሚሽኑ የሚያሳልፋቸው ውሳኔዎች የመጨረሻና ይግባኝ የማይቀርብባቸው መሆናቸውን መቀበል የሚሉት ናቸው።</p>

<p>ይህ የአልጀርስ አንቀጽ 14 ስምምነት፣ በተባበሩት መንግሥታት ድርጅት ቻርተር አንቀፅ 17 መሠረት፣ ውሳኔውን ባልተቀበሉ ሀገር ላይ ቅጣት ይጥላል ይላል።</p>

<p>ኢትዮጵያ፣ ከዚህ በፊት ስምምነቶችን «እቀበላለሁ» እያለች፣ ወታደራዊ ዝግጅት አድርጋ ስትጨርስ ግን ቃሏን ማጠፏ ይታወሳል። የሄጉ ውሳኔ ይፋ እንደሆነ፣ ኢትዮጵያ አሸንፌያለሁ በሚል መንፈስ «የዓለም አቀፉ ማህበረሰብ፣ ኤርትራ፣ ውሳኔውን እንድትቀበል ተፅዕኖ ያድርግባት» ስትል ነበር። ከሁለት ወራት በኋላ ግን፣ ሙዚቃዋን ቀይራለች። ጠ/ሚ/ር መለስ ዜናዊ ውሳኔውን «ኃላፊነት የጐደለውና ኢ-ፍትሃዊ» በማለት አጣጥለውታል።</p>

<p>በሚያሳዝን ሁኔታ፣ የዓለማቀፉ ማህበረሰብ ኢትዮጵያ እንድትቀበል ከመገፋፋት ይልቅ፣ እምቢታውን በፀጋ የመቀበል ፖሊሲ ተከትሏል። የኢትዮጵያ የውጭ ጉዳይ ሚኒስቴር ለፓርላማቸው በቅርቡ እንደገለፁት «ኢትዮጵያ፣ ከውጪ ዓለም ጋር ያላት ግንኙነት ከመቼውም ግዜ በላይ በጥሩ ሁኔታ ላይ ይገኛል» ከሰብዓዊ እርዳታ ባሻገር፣ በዓለም አቀፉ ማህበረሰብ በአንድ ዓመት ብቻ 970 ሚሊዮን የአሜሪካ ዶላር ለኢትዮጵያ በድጋፍ መልክ ሰጥቷል። ከዚህ ገንዘብ መካከል፣ አብዛኛው፣ በቀላሉ ለጦርነት እንዲውል ሊደረግ ይችላል። ስለዚህ፣ ችግሩ ያለው ኢትዮጵያ ጋር ብቻ ሳይሆን፣ ከዓለም አቀፉ ማህበረሰብ ነው ማለት ይቻላል።</p>

<p>ባለፈው ሳምንት፣ በኢትዮጵያ በኩል የቀረበው አዲስ የሰላም ሃሳብ «ውስጡ ባዶ ነው። ሆኖም አንዳንድ መንግስታት «ጥሩ እርምጃ» ነው በማለት አሞካሽተውታል። ጠ/ሚ/ር መለስ ዜናዊ የድንበር ውሳኔውን «በመርህ ደረጃ» ተቀብለነዋል ያሉት አንድ እርምጃ ወደኋላ ብቻ ሳይሆን፣ ውሳኔውን «የመጨረሻና ይግባኝ የሌለበት ነው» የሚለውን የአልጀርስ ስምምነት የሚጥስ ነው። በተጨማሪም፣ ኢትዮጵያ፣ የድንበር ማካለሉን እንደምታደናቅፍ በግልፅ ተናግራለች። የድንበር ማካለሉ «ድርድር እስካልጀመረ ድረስ አይጀመርም» የሚል አቋም በኢትዮጵያ በኩል ስለተያዘ፣ ለድንበር ኮሚሽኑና ለአገናኝ መኮንኖች ክፍያ መጀመሯ ምንም ትርጉም አይኖረውም። የድንበር ማካለሉ «በድርድር» ሊያልቅ የሚችል ነገር አይደለም። የድንበር ማካለሉ ለሁለቱም ሀገሮች ግንኙነት መሻሻልን እንደቅድመ ሁኔታ መቀበሉ፣ ተቀባይነት የሚቀርብበት አጋጣሚ አይደለም። ወቅቱ፣ የድንበር ማካለሉ ሊጀመር የሚገባበት ግዜ ነው።</p>

<p>ለዓለም አቀፉ ማህበረሰብ ማስገንዘብ የምንወደው፣ ኢትዮጵያ አሁንም የኤርትራ መሬቶችን በሃይል ይዛ የምትገኝ መሆኗን ነው።</p>

<p>የተባበሩት መንግሥታት የፀጥታ ም/ቤት፣ በቁጥር 155ኛ ውሳኔው የሶርያ ጦር የሊባኖስን መሬት ለቆ እንዲወጣ ማስገደዱ ይታወሳል።</p>

<p>የሶሪያ ጦር ግን ወደ ሊባኖስ ግዛት የገባው፣ በሊባኖስ መንግስት ጥያቄ እንደነበር ይታወሳል። ይህን ያደረገ ም/ቤት፣ ኢትዮጵያ የኤርትራን መሬት በኃይል ይዛ እንዴት ዝምታን ይመርጣል?</p>

<p>ኢትዮጵያ፣ ለሰላም አልገዛም የምትለው ኃይላን መንግስታት ተፅዕኖ ሊያደርጉባት ፈቃደኛ አለመሆናቸውን ተመልክታ ነው። ኤርትራ ከፍተኛ ትዕግስት አሳይታለች። ኢትዮጵያ፣ መሬታችንን በኃይል መያዟን ልንቀበለው አንችልም። የዓለም አቀፉ ማህበረሰብ ሰላም እንዲሰፍን ፅኑ ፍላጐት ካለው፣ ኢትዮጵያ የድንበር ውሳኔውን እንድትቀበል ተፅዕኖ ሊያደርግባት ይገባል። የድንበር ማካለሉ እንዲጀምር ሊያደርግ ይገባዋል።</p>

<p>የኤርትራ መንግስት፣ የአውሮፓ ኅብረት በኢትዮጵያ ላይ ግፊት በማድረግ፦<br/>
1. የአልጀርሱን ስምምነት ኢትዮጵያ እንድትቀበል<br/>
2. የድንበር ውሳኔውን ኢትዮጵያ እንድትቀበል<br/>
3. የድንበር ማካለሉ እንዲጀምር ይጠይቃል። የኤርትራ የውጭ ጉዳይ ሚኒስት አስመራ።</p>


<p class="align-center"><a href="/Gazettas/Askwal/info/Askwal.sera.html">ከአስኳል ኅዳር 28 ቀን 1997</a></p>

</body>
</html>	
