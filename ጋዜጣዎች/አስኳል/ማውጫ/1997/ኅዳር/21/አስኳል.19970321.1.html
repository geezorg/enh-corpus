<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በዛላምበሳ ተቃውሞ ተሰማ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በዛላምበሳ ተቃውሞ ተሰማ</h2>


<p>ባለፈው ሐሙስ፤ ጠቅላይ ሚኒስትር መለስ ዜናዊ የድንበር ኮሚሽኑን ውሳኔ በተመለከተ ለተወካዮች ምክር ቤት ያሰሙትን ሪፖርት የዛላንበሳ ነዋሪዎች ተቃውሞ አሰሙ።</p>

<p>የእንግሊዙ ዜና ወኪል ሮይተር፣ ከትላንት በስቲያ እንደዘገበው ጠቅላይ ሚኒስትር መለስ ዜናዊ፣ አዲስ የሰላም ሃሳብ በሚል ይፋ ያደረጉት ሪፖርት እንደ ባድመና ኢሮብ ያሉትን ቦታዎች ለኤርትራ መንግስት አሳልፎ የሚሰጥ በመሆኑ፣ ይህን ውሳኔ የዛላንበሳ ቀደምት ነዋሪዎች በከፍተና ቁጣ ተቃውሞታል።</p>

<p>ሮይተር፣ በኢትዮጵያ መንግስት በኩል ይፋ የተደረገውን አዲስ የሰላም ሃሳብ መሠረት በማድረግ ያነጋገራቸው የዛላንበሣና አካባቢዋ ነዋሪዎች፣ «በየትኛውም ታሪክ ባድመ ከኢትዮጵያ ተነጥላ የቆየች ቦታ ባለመሆኗ፣ በመንግስት በኩል የተደረሰው ውሳኔ አግባብነት የለውም።» ብለዋል።</p>

<p>በጠቅላይ ሚኒስትር መለስ፣ የሚመራው መንግስት ለኢትዮ-ኤርትራ ግጭት መንስኤ የሆነችውንና ከፍተኛ የደምና የህይወት መስዋዕትነት የተከፈለባትን ባድመን፣ አዲስ ብሎ ባቀረበው የሰላም ሃሳብ መሠረት ለኤርትራ አሳልፌ የሚሰጥ በመሆኑ፣ የዛላንበሳ ነዋሪዎች ብቻ ሳይሆኑ መላው የኢትዮጵያ ህዝብ ተቃውሞውን መግለፅ እንዳለበት ቀደምት ነዋሪዎቹ አስረድተዋል።</p>

<p>እንደ ሮይተርስ ዘገባ፣ የዛላንበሳ ነዋሪዎች በጠቅላይ ሚኒስትሩ ሪፖርት ከመናደዳቸውም በላይ፣ ይህ አቋማቸው፣ በኢትዮጵያዊነቱ በሚያምነው የባድመ እና ሌሎች አካባቢ ህዝብ ላይ ከፍተኛ የሆነ ቀውስን ሊያስከትል ይችላል።</p>

<p>ይህ በእንዲህ እንዳለ፣ የኢትዮጵያ መንግስት ባለፈው ሐሙስ ባቀረበው «አዲስ የሰላም ሃሳብ» ላይ የአዲስ አበባና አካባቢዋ ነዋሪዎችም በተመሳሳይ መልኩ ተቃውሞአቸውን አሰምተዋል።</p>

<p>በጉዳዩ የአስኳል ጋዜጣ ዘጋቢ በስብሰባው የህዝብ አስተያየት ላይ፣ የጠቅላይ ሚኒስትሩ ሪፖርት በአብዛኞች ዘንድ አሁን ድረስ የጠራ ግንዛቤን ያላስተላለፈ ከመሆኑም በላይ፣ ሪፖርቱን በተወሰነ መልኩ የተረዱትም ቢሆኑ፣ በመንግስት በኩል የተወሰደው አቋም የኢትዮጵያን ዘላለማዊ ሉዐላዊነት የሚገስ በመሆኑ ቅሬታቸውን በምሬት ገልፀዋል።</p>

<p>ሌሎች አስተያየት ሰጭዎች በበኩላቸው፣ መንግስት በኢትዮ-ኤርትራ የድንበር ውዝግብ ላይ የሚደርስበት አቋም ይህ ከሆነ በ10 ሺህዎች የሚቆጠር ህይወት እንዲጠፋ ለምን አስፈለገው? በመሆኑም «ይህ መንግስት በታሪክ ፊት ተጠያቂ ከመሆን አያልፍም» ብለዋል።</p>


<p class="align-center"><a href="/Gazettas/Askwal/info/Askwal.sera.html">ከአስኳል ኅዳር 21 ቀን 1997</a></p>

</body>
</html>	
