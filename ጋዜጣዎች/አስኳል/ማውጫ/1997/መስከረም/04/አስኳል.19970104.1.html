<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ምድር ባቡሩ ለፈረንጆች እንዲሰጠ ተወሰነ፣ ሠራተኞች ሊቀነሱ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ምድር ባቡሩ ለፈረንጆች እንዲሰጥ ተወሰነ፣ ሠራተኞች ሊቀነሱ ነው</h2>


<p>የኢትዮ-ጅቡቲን ምድር ባቡር ወደግል ባለሃብቶች ለማዛወር እንቅስቃሴ መጀመሩ ተገለፀ።</p>

<p>የኢትዮ-ጅቡቲን ምድር ባቡር ድርጅት ለውጭ የግል ባለሃብቶች ለማዛወር የታቀደውና እንቅስቃሴው የተጀመረው፣ ኋላቀር በመሆኑና በቂ አገልግሎት ለመስጠት ባለመቻሉ በዘመናዊ ተክኖሎጂ እንዲደራጅ ነው ተብሏል።</p>

<p>በዚህም መሠረት፣ በአሁኑ ወቅት በካናዳ፣ በደቡብ አፍሪካ፣ በአሜሪካ፣ በሕንድና በዱባይ የሚገኙ ስድስት የግል ኩባንያዎች በምድር ባቡር ድርጅቱ መዋዕለ ነዋያቸውን በማፍሰስ ዘመናዊ የትራንስፖርት አገልግሎት ለመስጠት ጥያቄ አቅርበዋል የአፈፃፀሙ እንቅስቃሴ ተጀምሯል ተብሏል።</p>

<p>ከግል ኩባንያዎች የሚደረገው የቴክኒክና የጨረታ ድርድር እስከመጪው ግንቦት ወር ድረስ ከተጠናቀቀ በኋላ በአንድ ዓመት ጊዜ ውስጥ በ25 ዓመት የኮንትራት ውል ለባለሃብቶቹ ይተላለፋል ተብሎ ይጠበቃል።</p>

<p>የኢትዮ-ጅቡቲ የምድር ባቡር የትራንስፖርት አውታሩ መለዋወጫ ዕቃዎች ከፍተኛ የውጭ ምንዛሪ የሚጠይቁና ይህም ከሚሰጠው አነስተኛ አገልግሎት፣ ጋር ተዳምሮ አክሳሪነቱን አባብሶታል ተብሏል።</p>

<p>የባቡር አገልግሎቱ አሁን ባለው ደረጃ በዓመት በአማካይ ከ240ሺ ቶን በላይ የሚያጓጉዝ ሲሆን፣ ወደ ግል ባለሃብቶች ተዛውሮ በዘመናዊ ቴክኖሎጂ መጠቀም ከጀመረ የማጓጓዝ አቅሙ በአመት እስከ አንድ ነጥብ አምስት ሚሊዮን ቶን ከፍ ይላል ተብሏል።</p>

<p>የምድር ባቡር ድርጅቱ ወደ ግል ባለሃብቶች በሚዛወርበት ወቅትም ከሰራተኞቹ የተወሰኑትን ባለሃብቶች የሚቀበሉበትና ቀሪዎቹ በሴፊቲኔት የማደራጀት ሁኔታ ይመቻቻል ተብሏል።</p>

<p>ድርጅቱ ወደ ግል ባለሃብቶች የማዛወሩ ሂደት ተግባራዊ ሆኖ፣ የታለመው እስከሚፈፀም ድረስ የማጓጓዝ አቅሙ እንዳይዳከም ኪሳራ እስከ ኤረር ድረስ ያለውን 114 ኪሎ ሜትር የባቡር መስመር ይዘት ለማሻሻል የሚያስችል የ400 ሚሊዮን ብር ዕርዳታ ከውጭ መገኘቱ ታውቋል።</p>

<p>106 ዓመት ያስቆጠረውና አፄ ምኒልክ ዘመነ መንግስት በሽርክና ደረጃላይ የተቋቋመው የኢትዮ- ጅቡቲ የምድር ባቡር፣ በአሁኑ ወቅት ሁለት ሺ 300 ቋሚና ወደ 400 ጊዜያዊ ሠራተኞች አገልግሎት በመስጠት ላይ ይገኛሉ።</p>


<p class="align-center"><a href="/Gazettas/Askwal/info/Askwal.sera.html">ከአስኳል መስከረም 04 ቀን 1997</a></p>

</body>
</html>	
