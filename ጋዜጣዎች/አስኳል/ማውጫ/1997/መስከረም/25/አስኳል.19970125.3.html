<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በሻለቃ ደራርቱ ቱሉ ስም አውራ ጐዳና ተሰየመ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በሻለቃ ደራርቱ ቱሉ ስም አውራ ጐዳና ተሰየመ</h2>


<p>አትሌቶቻችን ሃገራችንን በተለያዩ የአትሌክስ ውድድሮች በማሸነፍ ሲያስጠሯት መኖራቸው ሊካድ የማይገባው ሃቅ ነው። አትሌቶቹ በየጊዜው ለሚያስመዘግቡት ውጤት ህዝብና መንግስት በመተባበር አቅም የፈቀደውን ሽልማት አበርክተውላቸዋል።</p>

<p>በቅርብ እንኳን በ28ኛው የግሪክ አቴንስ ኦሎምፒክ ውጤት ላስመዘገቡ ስፖርተኞች ከአንድ መቶ ሃያ አምስት ሺህ እስከ አምስት ሺህ ብር የሚደርስ የገንዘብ ሽልማት ተበርክቶችላቸዋል።</p>

<p>በአትሌቲክስ ውጤት አትሌቶች ከሚያስመዘግቡት ውጤት በተጨማሪ፣ ለመታሰቢያ አውራ ጐዳናዎች ይሠየሙባቸዋል። እስካሁን በስማቸው አውራ ጐዳና ከተሰየመላቸው አትሌቶች መሃከል ጀግናው ሻለቃ ኃይሌ ገ/ሥላሴ አንድና ግንባር ቀደሙ መሆኑ ይታወቃል።</p>

<p>ሻለቃ ደራርቱ በአራት የኦሎምፒክ ውድድሮች ላይ ተካፋይ ሆናለች፣ በዚህም መሰረት። በዚህም መሰረት ተካፋይ ከሆነችባቸው አራት የኦሎምፒክ ውደድሮች መካከል በሁለቱ የወርቅ ሜዳሊያ ስታገኝ በአንድ የነሐስ ሜዳሊያና በአንድ ኦሎምፒክ ውድድር ደግሞ የዲፕሎማ ተሸላሚ መሆኗ የሚታወቅ ነው።</p>

<p>የኦሮሚያ ክልል መስተዳድር የመስተዳድሩ ዋና ጽ/ቤት በሆነው በአዳማ ከተማ በአትሌቷ የሚጠራ አውራ ጐዳና ሰይሟል። የክልሉ እምስተዳድር አትሌቷ ያሰመዘገበችውን ውጤት ከግንዛቤ አስገብቶ ባለፈው እሁድ በስሟ የሠየሙላት አውራ ጐዳና አዳማ (ናዝሬት) ከተማ እምብርት የሆነን አውራ ጐዳና ነው። </p>

<p>ከባለፈው እሁድ ጀምሮ በአትሌት ደራርቱ የተሰየመው አውራ ጐዳና ከአሌፍ (ቀይመስቀል) አካባቢ እስከ እየተገነባ ባለው አዲሱ የኦሮሚያ ክልል መስተዳደር ጽ/ቤት ሲሆን፣ በአካባቢውም አትሌቷ በውድድር ላይ እያለች የሚያሳይ ትልቅ ማስታወቂያ ተሰቅሏል። </p>


<p class="align-center"><a href="/Gazettas/Askwal/info/Askwal.sera.html">ከአስኳል መስከረም 25 ቀን 1997</a></p>

</body>
</html>	
