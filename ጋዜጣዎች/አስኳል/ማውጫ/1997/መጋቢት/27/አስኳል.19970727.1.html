<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ጊዮርጊስ ፍርድ ቤት ሄደ!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ጊዮርጊስ ፍርድ ቤት ሄደ!</h2>


<p>የኢትዮጵያ እግር ኳስ ፌዴሬሽን በቅዱስ ጊዮርጊስ ላይ ድርብርብ ውሳነዎችን ማስተላለፉን ተከትሎ ከዚህ በፊት እጅግም ያልተለመዱ ድርጊቶች እየተከናወኑ ይገኛሉ። ቅዱስ ዮርጊስ ሐሙስ መጋቢት 15 ቀን 1997 ወንጂ ስኳርን በአዲስ አበባ ስታዲየም ባስተናገደ እለት ደጋፊዎቹ ሜዳውን በመወረራቸው ፌደሬሽኑ መጋቢት 19 ቀን የተለያዩ ውሳኔዎችን አስተላልፏል።</p>

<p>የጊዮርጊስ ደጋፊዎች መጋቢት 15 ቀን ሜዳ በመውረራቸውና ድንጋይ በመወርወር በንብረትና በሰዎች ላይ አደጋ በማድረሳቸው ፌዴሬሽኑ አንደኛ 30 ሺህ ብር፣ ሁለተኛ ያጠፉትን ንብረት እንዲያስጠግኑ የተጎዱትንም ሰዎች እንዲያሳክሙ፣ ሶስተኛ እዚህ አዲስ አበባ ውስጥ ማድረግ የነበረባቸውን ሁለት ጨዋታዎችን ከአርባ ምንጭና ከትራንስ ጋር እዚያው አርባ ምንጭና ትራንስ እንዲያከናውኑ በማለት ወስኗል። ከዚሁ ጋር አንድ አዳሪ ክስ በጊዮርጊስ ላይ ተደርቦበታል። ይህም የኡጋንዳው ተጫዋች በአንደኛው ዙር ከወር በፊት ከቡና ጋር ቡድኑ በተጫወተ እለት በእጅ ምልክት ተሳድቧል በሚል በሚቀጥለው አመት ከዚህ አገር እንዳይጫወት የሚል እገዳ ተጥሎበታል።</p>

<p>ጊዮርጊስ ይግባኝ ብሏል። በመሆኑም ከትራንስ ጋር የሚያደርገው ጨዋታ መከናውን አይኖርበትም። ሆኖም ፌዴሬሽኑ ጊዮርጊስ ትራንስ ሐሙስ እንዲገጥም ፕሮግራም በማውጣቱ ወደመደበኛ ፍርድ ቤት ሄዶ ማገጃ አውጥቷል። ፌዴሬሽኑ ለሚያዝያ 12 ቀን እንዲቀርብ መጥሪያ ደርሶታል።</p>

<p>ጊዮርጊስ ወደ መደበኛ ፍ/ቤት መሄዱ አግባብ ነው ወይ? ይህ አስገራሚ ነው የእግር ኳስን ጉዳይ እንዲዳኝ የኢትዮጵያ ፉትቦል ፌዴሬሽን መተዳደሪያ ደንብ አለው። አሁንም አዲስ እየተረቀቀ ይገኛል። በዚህ ደንብ መሰረት ከኳስ ጋር የተያያዘ ጉዳይ በዚሁ ደንብ መሰረት ጊዮርጊስ ይግባኝ ማለት የሚኖርበት ለአፍሪካ ፉትቦል ኮንፌዴሬሽን (ካፋ) ወይም ለአለም አቀፉ ፉትቦል ፌዴሬሽን (ፊፋ) መሆን አለበት እንጂ ወደመደበኛ ፍርድ ቤት መሄድ አይኖርበትም። ፊፋም ሆነ ካፍ የእግር ኳስ ችግሮች በዚያው በመተዳደሪያ ደንቡ መሰረት እንዲያቃልሉ ይመክራል። መደበኛ ፍ/ቤቶች በኳስ ጉዳይ ጣልቃ እንዳይገቡም ያዛል። ይህ ያልሆነውም የእግር ኳስ ጉዳይ ልዩ ባህርይ ስላለው ያንኑ ባህርይ በልዩ ደንብ እንዲፈታ ነው።</p>

<p>የጊዮርጊስ ርምጃ ይህም መሰረታዊ የፊፋና ካፍን ህግ ተፃርሯል ሊባል ይቻላል። አሁን ዘመኑ ቴክኖሎጂ ረቋል። በፋክስ ወይም በኢሜል የፌዴሬሽኑን ውሳኔ እየተሰራበት ያለውን ሕግ ለፊፋ ወይም ለካፍ ቢላክለት በአንድ ቀን ቢበዛ በሁለት ቀናት ውሳኔ መስጠት ይችላል የኢትዮጵያ ህግ ያማያካትተው ከሆነም በአለም አቀፉ ህግ መሰረት ውሳኔ ሊሰጥበት ይችላል።</p>

<p>እንግዲህ ሰሞኑን ቅዱስ ጊዮርጊስ ከወንጂ ጋር ባደረገው ግጥሚያ የተፈጠረውን የደጋፊዎች የሜዳ ወረራ ተከትሎ ፌዴሬሽኑ ያስተላለፈው ውሳኔና ጊዮርጊስ ወደ ፍርድ ቤት መሄዱን አስመልክቶ ብዙ ያህል ጥያቄዎችን ማንሳት ቢቻልም ለአንባቢ ግንዛቤ እነዚህኑ ማየት በቂ ይመስለናል።</p>




<p class="align-center"><a href="/Gazettas/Askwal/info/Askwal.sera.html">ከአስኳል መጋቢት 27 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/አስኳል/ማውጫ/1997/መጋቢት/27/አስኳል.270797.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
