<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያና የሻዕቢያ ጦር ተጋጩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኢትዮጵያና የሻዕቢያ ጦር ተጋጩ</h2>


<p>በአፋር ክልል፣ በቡሬና ማንዳ አካባቢ ለትንኮሳ ከመጡ የኤርትራ ወታደሮች ጋር ባለፈው ሳምንት ውጊያ ማድረጉን ኢትዮጵያ ለተባበሩት መንግሥታት ገለፀች። ኤርትራ ውጊያው የተካሄደው ከእኔ ጋር ሳይሆን የኢትዮጵያን መንግሥት ከሚቃወሙ ተዋጊዎች ጋር ነው ብላለች።</p>

<p>በቡሬና ማንዳ አካባቢ ባለፈው ሳምንት አጋማሽ በተካሄደው ውጊያ፣ ኢትዮጵያ ምርኮኞች ይዣለሁ ብላለች። በኢትዮጵያ በኩል እስካሁን ድረስ ይፋ የሆነ መግለጫ ባይሰጥም፣ ኤርትራ ውጊያውን በተመለከተ መግለጫ አውጥታለች። በሰላም አስከባሪው ተልዕኮ ውስጥ ኤርትራን ወክሎ የሚሰራው የማስተባበሪያው ጽ/ቤት «የወያኔ ጠብ አጫሪነት ድራማ» በሚል ርዕስ ሐሙስ ጥር 29/97 መግለጫ አውጥቷል።</p>

<p>በዚህም መግለጫ፣ በማዳንና በቡሬ አካባቢዎች በተካሄዱት ውጊያዎች ሳቢያ የኢትዮጵያ መንግሥት የሰላም አስከባሪ ልዑካንን ወደ ስፍራው በመውሰድ የኤርትራ ሰራዊት ለትንኮሳ በመምጣቱ ሳቢያ ውጊያ መከተሉን ገልጿል ብሏል። የኢትዮጵያ ሠራዊት ውጊያ ያደረገው ከኤርትራ ሠራዊት ጋር አይደለም ያለው ሻዕቢያ መግለጫ፣ ጦርነቱ የተካሄደው በተቃዋሚዎችና በኢትዮጵያ መንግሥት መካከል መሆኑ ተረጋግጧል ብሏል።</p>

<p>በምርኮኝነት የተያዙትም ሆነ የተገደሉት ዩኒፎርማቸው ከኤርትራ መከላከያ ሰራዊት ልብስ ጋር የተመሳሰለ ቢሆንም፣ የሞቱትም ሆኑ የተማረኩት ኤርትራዊያን ለመሆናቸው ማስረጃ የለም ብሏል። ይልቁንም ከምርኮኞቹና ከሟቾቹ ኪስ የተገኙ መታወቂያዎች ኢትዮጵያዊነታቸው የሚያረጋግጥ እና የአንድ የኢትዮጵያ መንግሥት ተቃዋሚ ፓርቲ አባል መሆናቸውን የሚያሳይ ነው ብሏል። «ይህ የወያኔ መንግሥት በተከታታይ ሲጠቀምበት የነበረ የማደናገሪያና የትንኮሳ ተግባር ነው» ሲልም መግለጫው አትቷል።</p>


<p class="align-center"><a href="/Gazettas/Askwal/info/Askwal.sera.html">ከአስኳል የካቲት 07 ቀን 1997</a></p>

</body>
</html>	
