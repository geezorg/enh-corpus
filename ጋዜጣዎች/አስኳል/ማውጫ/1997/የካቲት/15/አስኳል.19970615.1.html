<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አማርኛን የአፍሪካ ሕብረት የሥራ ቋንቋ ለማድረግ ይፋ እንቅስቃሴ ተጀመረ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">አማርኛን የአፍሪካ ሕብረት የሥራ ቋንቋ ለማድረግ ይፋ እንቅስቃሴ ተጀመረ</h2>


<p>አማርኛን የአፍሪካ ህብረት የስራ ቋንቋ ለማድረግ የተጀመረው የሲቪክ ህብረተሰቡ እንቅስቃሴ፣ በፊንፊኔ ሆቴል በተደረገ ደማቅ ሥነሥርዓት ላይ ተገኝተው ንግግር ያደረጉት 1. አቶ ውብሸት ወርቃአለማሁ (የአንበሳ ማስታወቂያ ሥራ አስኪያጅ)፣ ፀሐፊ ተውኔትና ገጣሚ አያልነህ ሙላት፣ ደራሲና አንጋፋው ጋዜጠኛ ማሞ ውድነህ፣ የማህበሩ የቦርድ ሰብሳቢ አቶ እስክንድር ነጋ ነበሩ።</p>

<p>አቶ ውብሸት ወርቃአለማሁ ባሰሙት ንግግር፣ እንዲህ ብለዋል «በመሠረቱ፣ በሀገራችን፣ አማርኛ የአማራ ቋንቋ ብቻ አይደለም። ቋንቋው የትግሬው፣ የኦሮሞው፣ የጉራጌው፣ የከፋው ፣ የጋሞው፣ የወላይታው፣ የሃዲያው፣ የሲዳማው፣ የሱማሌው፣ የአፋሩ፣ የአርጎባው፣ ሁሉም ለንባብም ሆነ ለፅሁፍ የሚጠቀምበት፣ የሁሉም ብሄር ብሄረሰብ መገናኛና መገልገያ ቋንቋ ነው። አማርኛ የአፍሪካ ህብርት የስራ ቋንቋ ቢሆን የሚደገፍ፣ ሀገሪቷን የሚያኮራ፣ አህጉራችንም የሚያኮራ ወገንን ሁሉ የሚያስደስት መሆኑ እርግጥ ነው። የሁላችንም ርብርቦሽና መስዋዕትነት መከፈል አለበት።በበኩሌ ያለምንም ማመንታትና ስጋት፣ በዚህ ጉዳይ የሚመጣውን ሁሉ ለመታገል በቁርጠኝነት መነሳቴን አረጋግጣለሁ» ብለዋል።</p>

<p>ፀሐፊ ተውኔትና ገጣሚ አያልነህ ሙላት በበኩላቸው «በመሠረቱ እዚህ የተገኘትሁት፣ በአማርኛ ቋንቋ ተናጋሪነቴ ነው እንጂ፣ በአማራነቴ አይደለም።ቋንቋው የአማርኛ ቋንቋ ተናጋሪዎች በሙሉ በመሆኑ፡በዚሁ መንፈሥ ነው የአፍሪካ ህብረት የሰራ ቋንቋ ይሁን ስንል» ብለዋል። አያልነህ ሙአልት ያቀረቡት የአለቃ ኪዳነወልድ ክፍሌ ግጥም ከፍተኛ አድናቆትን አትርፏል።</p>

<p>ደራሲና አንጋፋ ጋዜጠኛ ማሞ ውድነህ ሲናገሩ ደግሞ «አማርኛ ቋንቋ የኢትዮጵያዊ ብቻ ሳይሆን፣ በብዙ ሀገሮች የሚነገር ሆኗል። አማርኛ ቋንቋ የአፍሪካዊያን ቋንቋ እንዲሆን ሃሳብ መሠንዘሩ ትልቅ ጉዳይ ነው።፡ስሜት የሰጠኝ ነገር ይሄ ነው።...ዓላማውና እንቅስቃሴው ትልቅ ነገር ነው። አማርኛ ቋንቋ ኢትዮጵያዊ ብቻ ሳይሆን፣ በብዙ ሀግሮች የሚነገር ሆኗል። የአፍሪካ አንድነት ድርጅት የመስረተች ኢትዮጵያ፣ አላማው እንደንበር የሚታወቅ ነው። ይኽኝ ቋንቋ የአፍሪካ ህብረት የስራ ቋንቋ ለማድረግ የኢትዮጵያን መንግስት ማሳመን ያስፈልጋል። የአፍሪካን መንግስታት ለማሳመን ደግሞ፣ የኢትዮጵያ መንስት ትልቅ የቤት ስራው ሊሆን ይገባል። ሊጥሩበትና ሊደክምበት ይገባል»፡ብለዋል።</p>

<p>የማህበሩ የቦርድ ሰብሳቢ አቶ እስክንድር ነጋ በበኩላቸው «በአፄ ኃይለስላሴ የላቀ ዲፕሎማሲያዊ ጥረት እውን የሆነው የአፍሪካ አንድነት ድርጅት የምሥረታ በዓሉን በአዲስ አበባ ከተማ ባደረገበት ዕለት፣ አፄ ኃይለሥላሴ ፈረንሳይኛን አቀላጥፈው ይናገሩ የነበረ ቢሆንም፣ የመክፈቻውን ንግግር ያደረጉት የኢትዮጵያዊያን የጋራ ውርስ በሆነው የአማርኛ ቋንቋ እንድነበር ታሪክ ይመሰርክራል። እንዲያውም በአፍሪካ አንድነት ድርጅት መድረክ ላይ፣ በተደጋጋሚ የተነገረበት ብቸኛው የጥቁር የአፍሪካ ቋንቋ አማርኛ እንደሆነ የድርጅቱን ታሪክ ያጠኑ ሙሁሮች ምስክርናቸው። ይህም፣ ለመላ ኢትዮጵያዊያን ታላቅ ኩራት ነው። ምንም እንኳን፣ በአፍሪካዊነታችን፣ የስዋህሊ ቋንቋ የህብረቱ የሥራ ቋንቋ መሆን የሚያስደስተን ቢሆንም፣ ከአማርኛ ቀድሞ ይህንን ደረጃ ሊጐናፀፍበት የሚልበት አሳማኝ ምክንያት የለም።፡በእኛ እምነት አማርኛ ቋንቋ ከአፍሪካ ቅርሶችና ህብረቶች መካከል በዋናነት ሊጠቀስ የሚችለውን ግዕዝ ፊደል የሚጠቀም በመሆኑ የአፍሪካ ህብረት የስራ ቋንቋ መሆን ይገባዋል። እንዲያውም፣ ከየትኛምው ቋንቋ ቀድሞ የአፍሪካ ህብረት የሥራ ቋንቋ መሆን ነበረበት።</p>

<p>ይህን አቋማችን፣ የኢትዮጵያ መንግስት ጨምሮ መላ አፍሪካዊያን ይደግፉታል ብለን እናስባለን። እንተማመናለን። » ብለዋል።</p>


<p class="align-center"><a href="/Gazettas/Askwal/info/Askwal.sera.html">ከአስኳል የካቲት 15 ቀን 1997</a></p>

</body>
</html>	
