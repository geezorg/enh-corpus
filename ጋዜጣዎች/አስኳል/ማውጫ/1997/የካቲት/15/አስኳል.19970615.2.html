<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የተለጣፊው ኢነጋማ ፕሬዝዳንት ከማህበር አባልነታቸው ታገዱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የተለጣፊው ኢነጋማ ፕሬዝዳንት ከማህበር አባልነታቸው ታገዱ</h2>


<p>የተለጣፊው ኢነጋማ ፕሬዚዳንት የሆኑት አቶ ወንድወሰን መኮንን፣ ከማህበር አባልነታቸው መታገዳቸውን ለተቋሙ ቅርበት ያላቸው ምንጮች ገለጹ። እርምጃውን የወሰደው የማህበሩ  የሥራ አስፈፃሚ ኮሚቴ አባላት ናቸው።</p>

<p>ላለፉት 8 ወራት የሥራ አስፈፃሚ ኮሚቴው አንድም ቀን ስብሰባ ተቀምጦ እንደማያውቅ የሚነገርለት ይህ ማህበር፣ ፕሬዚዳንቱ የማህበሩን ሕልውና አደጋ ላይ የሚጥሉ ተግባራትን ፈፅመዋል ተብለዋል። እንዲሁ ም/ፕረዚዳንቱ፣ የአባላት ጠቅላላ ጉባዔ እስከ ሰኔ ወር ድረስ እንዲራዘም የተለያዩ ምክንያቶችን በማስቀመጥ በአባላቱና በሥራ አስፈፃሚው ኮሚቴው መካከል ቅራኔ ፈጥረዋል ተብለዋል።</p>

<p>ለየካቲት 13 የአባላት ጠቅላላ ስብሰባ እንዲደረግ ቀጠሮ በመያዙ ሳቢያ ለአባላት የጥሪ ደብዳቤ እንዲበተን ተወስኖ የነበረ ቢሆን ም/ፕሬዚዳንቱ፣ በዕለቱ «ስብሰባው በፖሊስ ታግዷል» በማለት የመሰብሰቢያውን አዳራሽ ማዘጋታቸውን ለጉዳዩ ቅርበት ካላቸው ምንጮች ለመረዳት ተችሏል።</p>

<p>የአባላት ጠቅላላ ስብሰባ በዚህ መንገድ ቢሰናከልም፣ የሥራ አስፈፃሚ ኮሚቴውና የኦዲት ኮሚቴ አባላት ያንኑ ዕለት አስቸኳይ ስብሰባ ማካሄዳቸውን ለማወቅ ተችሏል። በዚህ ስብሰባ ላይም፣ የአባላት ጉባዔ የካቲት 27 ቀን እስኪደረግ ድረስ የማህበሩ ፕሬዚዳንት አቶ ወንድወሰን መኮንን ከፕሬዚዳንትነታቸውና ከማህበር አባልነታቸው እንዲታገዱ መወሰኑን ለማወቅ ተችሏል።</p>

<p>በተመሳሳይ ዜና፣ ከጥቂት ሳምንታት በፊት የኢትዮጵያ ብሄራዊ ጋዜጠኞች ህብረት አመርራ አባላት፣ «በማህበሩ ውስጥ ተጠያቂነት የለም» በማለት ራሳቸውን ማግለላቸው ይታወሳል። በጉዳዩ ዙሪያ አስተያየት የሰጡን የነፃ ፕሬስ ጋዜጠኞች «በእንግሊዝ ኤምባሲ ድጐማ እንዲቋቋም የታቀደው የፕሬስ ካውንስል ማንቀረው?...» ሲሉ ጥያቄ አቅርበዋል።</p>

<p>የነፃው ፕሬስ ቤተሰብ በአቶ ክፍሌ ሙላት የሚመራው ኢነጋማ አባላት እንደሆኑ ይታወቃል።</p>


<p class="align-center"><a href="/Gazettas/Askwal/info/Askwal.sera.html">ከአስኳል የካቲት 15 ቀን 1997</a></p>

</body>
</html>	
