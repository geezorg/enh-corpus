<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአክሱም ሀውልት የገቢ ማሰባሰቢያ ከ8 ሚሊዮን በላይ ተሰበሰበ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የአክሱም ሀውልት የገቢ ማሰባሰቢያ ከ8 ሚሊዮን በላይ ተሰበሰበ</h2>


<p>ከ70 ዓመትት በኋላ፣ ወደሀገሩ ለሚመለሰው የአክሱም ሐውልት የገቢ ማሰባሰቢያ ከ8 ሚሊዮን ብር በላይ ቃል ተገባለት።በግዕዝ ህዝብ ከተገነቡት የአክሱም ሐውልቶች መካከል አንዱ፣ የፋሽስት ጣሊያን መሪ በነበረው ሞሶሎኒ ትዕዛዝ ወደጣሊያን ሀገር የተወሰደው የዛሬ 70 ዓመታት እንደነበር ይታወሳል። ከሁለተኛ የዓለም ጦርነት ፍፃሜ በኋላ፣ ሐውልቱ ወደኢትዮጵያ እንዲመለስ ተወስኖ የነበረ ቢሆንም፣ በጣልያን መንግስት እቢተኝነት እስከዛሬ ድረስ ተግባራዊ ሳይሆን መቅረቱ ይታወሳል። የጣልያን መንግሥት፣ ሐውልቱን አልመልስም ብሎ እስከዛሬ ከመቆየቱም ባሻገር፣ በኢትዮጵያ ከፍተኛ የጦር ወንጀል የፈጸሙ የፋሽስት ባለሥልጣንናት ለፍርድ ሳያቀርብ መቆየቱም ይታወሳል። ከእነዚህ የጦር ወንጀለኞች መካከል፣ አንዳንዶቹ እስካሁን ድረስ በሕይወት እንደሚገኙ ይነገራል።</p>

<p>ጠ/ሚ/ር መለስ ዜናዊ፣ በ1980ዎቹ አጋማሽ፣ በግዕዥ ህዝብ የተነባውን የአክሱም ሐውልት አስመልክተው ሲናገሩ «የአክሱም ሐውልት፣ ለወላይታው ምኑ ነው?» ማለታቸው የሚታወስ ሲሆን፣ አሁን «ታላቅ የታሪክ ስላቅ ነው»፡ተብሎ በተገለፀው ሁኔታ፣ የሐውልቱ አስመላሽ ኮሚቴ ሰብሳቢ፣ የወላይታው ተወላጅ አቶ ተሾመ ቶጋ ሆነው ቀርበዋል። ሀውልቱም በአሁኑ ግዜ ለመመለስ የበቃውም በእሳቸው ልዩ አስተዋፅኦ እንደሆነ ለጉዳዩ ቅርበት ያላቸው ምንጮች ይናገራሉ።</p>

<p>የአክሱም ሥልጣኔ የጀርባ አጥንት የነበረው የግዕዝ ህዝብ፣ በዩዲት ጉዲት ወረራ ከተማዋን ሙሉ ለሙሉ በመልቀቅ ወደ ደቡብ አቅጣጫ እንደሸሸ ታሪክ ያትታል። ዩዲት፣ አክሱምን ከቀጠለች በኋላ፣ አዳዲስ ሰፋሪዎችን አምጥታ ለብዙ ዓመታት እንዳኖረችበት በታሪክ ተፅፏል። ከዩዲት ሞት በኋላ፣ አክሱማውያን ወደ ከተማቸው ሳይመለሱ እንደቀሩ፣ በዋናነት ሳይንት በሚባል አካባቢ እንደሰፈሩና ወራሪ ሰፋሪዎቹ ከተማዋን በቁጥጥራቸው ሥራ አድርገው ማስቀረታቸውን የኢትዮጵያ ታሪክ መናኸሪያ የሆነችው ኦሮቶዶክስ ቤተክርስቲያን ታስተማራለች። ከዩዲት ሞት በኋላ፣ ወራሪ ሰፋሪዎቹ ቀስ በቀስ የክርስቲያን ሃይማኖትን እንደተቀበሉ በታሪክ ተፅፎ ይገኛል።</p>


<p class="align-center"><a href="/Gazettas/Askwal/info/Askwal.sera.html">ከአስኳል የካቲት 22 ቀን 1997</a></p>

</body>
</html>	
