<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢህአዴግና ተቃዋሚዎች ባለፈው እሁድ በገጠር ልማት፣ እርሻና የመሬት ይዞታን በተመለከተ ተከራከሩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ኢህአዴግና ተቃዋሚዎች ባለፈው እሁድ በገጠር ልማት፣ እርሻና የመሬት ይዞታን በተመለከተ ተከራከሩ</h2>


<p>ባለፈው እሁድ በተቃዋሚ ድርጅቶችና በገዢው ፓርት ኢህአዴግን መካከል በተደረገው ውይይት ኢህአዴግ ከባድ ሽንፈት እንደደረሰበት ውይይቱን የተከታተሉ ኢትዮጵያዊያን በተለይ ለአስኳል ጋዜጣ ገለፁ።</p>

<p>የገጠር ልማት፣ እርሻና የመሬት ይዞታን አስመልክተው የተወያዩት የተቃዋሚዎች ሕብረት፣ ቅንጅት ለአንድነትና ዲሞክራሲ፣ ኢሕአዴግ የነበሩ ሲሆን፣ የተቃዋሚዎች ህብረትን ወክለው የተከራከሩት ዶ/ር መረራ ጉዲና፣ ቅንጅት ለአንድነትና ለዲሞክራሲን ወክለው የተከራከሩት ዶ/ር ብርሃኑ ነጋና ዶ/ር ሙሉ ውይይቱን በተከታተሉት ዘንድ አድናቆትን አትርፈዋል። ኢሕአዴግን ወክለው ከተከራከሩት መካከል አቶ አዲሱ ለገሠ፣ ውይይቱን በተከታተሉት ዘንድ ዝቅተኛ ግምት የተሰጣቸው ሲሆን («መናገር አይችሉም» ነው በብዛት የተባሉት)፣ አቶ በረከት ስምኦን ግን መካከለኛነጥብ ተሰጥቷቸዋል። ሆኖም፣ አቶ በረከት የፕሬስ ህጉን በሚመለከት ሲደረጉ እንደነበሩ ውይይቶች ጐላ ብለው አለመታየታቸውን ውይይቱን ከተከታተሉት መካከል አብዛኛዎቹ ተስማምተውበታል። አቶ በረክት ስምኦን የፕሬስ ረቂቅ አዋጁን አስመልክተው የሚያደርጓቸው ውይይቶች ተቆራርጠው (እሳቸውን በበጐ መልኩ በሚያስቀምጥ መልኩ) እንደሚቀርቡ ይታወቃል። አቶ አዲሱ ለገሠ፣ በትምህርት ፖሊሲው ዙሪያ ኢህአደግን ወክለው ሲከራከሩ ከነበሩት አቶ ተፈራ ዋልዋና ወ/ሮ ገነት ዘውዴ ብሰው መገኘታቸው ተገልጿል።</p>


<p class="align-center"><a href="/Gazettas/Askwal/info/Askwal.sera.html">ከአስኳል ታኅሣሥ 05 ቀን 1997</a></p>

</body>
</html>	







