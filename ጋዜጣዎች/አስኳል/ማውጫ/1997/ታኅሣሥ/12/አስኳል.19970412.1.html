<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«በምርጫ እናሸንፍና እንተያያለን» ፕሮፌሰር መሥፍን ወልደማርያም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«በምርጫ እናሸንፍና እንተያያለን» ፕሮፌሰር መሥፍን ወልደማርያም</h2>


<p>ቀስተ ደመና ኢትዮጵያ የዲሞክራሲያዊና የማኅበራዊ ፍትህ ንቅናቄ በዳግማዊ ምኒልክ ት/ቤት የስብሰባ አዳራሽ እሁድ ዕለት ስብሰባ አደረገ።</p>

<p>በስብሰባው ላይ ፕ/ር መስፍን ወ/ማርያም፣ ዶ/ር ብርሃኑ ነጋና አቶ ደበበ እሸቱ ንግግር አድርገዋል።</p>

<p>በእለቱ ንግግር ያደረጉት ፕ/ር መስፍን ወ/ማርያም ባሰሙት ንግግር እንዲህ ብለዋል «ነፃ፣ ሰው ነኝ ለሚል፣ በሰውነቱ ለሚያምን በግድ አስፈላጊ ነው። ያለነጻነት እኖራለሁ ብሎ አያስብም። ነገር ግን፣ ባርነትም ይለመዳል፤፡ከተለመደ በኋላ ለመውጣት አስቸጋሪ ነው ።ባርነት ኃላፊነት የለበትም። ሰው ለመሆን እያንዳንዳችን ኃላፊነቱን ተቀብለን፣ ነፃ ሆነን፣ የዕለት ዕለት ስራችንን እናካሂዳለን። ነፃነት እንደ ልብ መሆን ነው። በየሄድንበት አጥር የማናይበት፤ አይምሮአችን የፈለገውን ያህል ሰማየ ሰማያት ቀዶ ማሰብ እንዲችል ማድረግ ነው። ምዕራባውያን በማርስ መንኮራኩር ያሳለፉ፣ ጨረቃ ላይ ያረፉ... አሁን ደግሞ ወደ ሌላ እየተጓዙ ነው እንባላለን።እኛ ይኸው ተወልደን እስክናድግ ድረስ፣ አህያ እንደነዳን አለን። ይሄ ብቻ ሳይሆን፣ እኛንም እንደአህያ የሚነዱን አሉ። ያንን መቀበልና እምቢ ማለት አለመቻል፣ እንደገና አህያ እየነዳን፣ እንደ አህያ እየተነዳን እንድንቀጥል ያደርገናል።» ፕሮፌሰሩ ንግግር ካደረጉ በኋላ ወያኔ/ ኢህአዴግ ከተሸነፈ በኋላ ስልጣን ይለቃል ወይ? ምርጫው ነፃና ፍትሃዊ ባይሆን፣ የእናንተ ውሳኔ ምን ይሆናል? ተብሎ ለቀረበላቸው ጥያቄ፣ ፕሮፌሰሩ በሰጡት ምላሽ በአጠቃላይ እያንዳንዱ ጥያቄ ስንደርስበት የምናየው ነው። ከመድረሳችን በፊት ይሄ ነው ማለት አንችልም። እናሸንፍና እንተያያለን። ግን አንፍራ። አይለቁም፣ እሺ አይሉም አንበል። እውነት ለመናገር ተሸንፈው አንለቅም የሚሉ አይመስለኝም። ጌቶቻቸውም የሚፈቅዱላቸው አይመስለንም። መጀመሪያ ህዝቡ ወጥቶ ይምረጥና በቃችሁ እንበላቸው። ማታለል፣ ማጭበርበር፣ በአስሽከሮች ደረጃ ይኖር ይሆናል። እዚያም ላይ አተኩረን እየተከታተልን፣ ታዛቢ እየሆነ፣ የፖለቲካ ቡድኖቹም የራሳቸውን ታዛቢ ይዝው እየተከታተሉ፣ ወዲያ ወዲህ አናስደርግም ማለት መቻል አለብን። እንችላለን። ራሳችንን አናዳክመው።» ብለዋል።</p>

<p>የቀስተ ደመና አፕርቲ ይህንን ስብሰባ በሚመለከት ሕዝቡ እንደወጣ ቅስቀሳ ያላደረገ ቢሆንም የስብሰባው አዳራሽ በህዝብ መሙላቱ ብዙ ታዛቢዎችን አስገርሟል። ድርጅቱ፣ ያቀደውን ስብሰባ በሚመለከት ሰፊ ቅስቀሳ ለምን እንዳላደረገ ለማወቅ ያደረግነው ጥረት አልተሳካልንም። ሆኖም፣ በስብሰባው ላይ የነበሩ አንዳንድ አስተያየት ሰጪዎች እንዳሉት ከሆነ፣ ድርጅቱ ስብሰባውን የሚመለከት ሰፊ ቅስቀሳ አድርጐ ቢሆን ኖሮ፣ ብዙ ህዝብ ሊወጣለት ይችላል ነበር ብለውናል።</p>




<p class="align-center"><a href="/Gazettas/Askwal/info/Askwal.sera.html">ከአስኳል ታኅሣሥ 12 ቀን 1997</a></p>

</body>
</html>	
