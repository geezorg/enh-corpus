<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ግልጽነት የጠፋው ከኢህአዴግ በኩል ነው» ዶ/ር ብርሃኑ ነጋ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«ግልጽነት የጠፋው ከኢህአዴግ በኩል ነው» ዶ/ር ብርሃኑ ነጋ </h2>


<p>ከግንቦት 7ቱ ምርጫ በኋላ፣ በድምፅ ቆጠራው ሂደት በገዥው ፓርቲና በተቃዋሚዎች መካከል አለመግባባት ከተከሰተ ቆይቷል። በዚህ ጉዳይ ዙሪያ ባለፈው ሀሙስ ጠ/ሚ/ር መለስ ዜናዊና የተቃዋሚ ድርጅቶች አመራር አባላቶች ለ2፡30 ያህል የፈጀ ውይይት ማድረጋቸው ይታወሳል፡፡ ይህንን በማስመልከት የጀርመን ድምጽ ሬዲዮ፣ ዶ/ር ብርሃኑ ነጋንና የኢህአዴግ የስራ አስፈፃሚና የምርጫ ኮሚቴ አባል የሆኑትን አቶ ታደሰ ካሳን አነጋግሯቸዋል። አቶ ታደሰ ካሳ እንዲህ ሲሉ ጀምረዋል።</p>

<p>«እንደ አማራጭ የሚታይ ከሆነ፣ ከውጭም ከውስጥም ሳይሆኑ መቀጠል ነው፡፡ አሁን እየሰሩ ያሉት፣ በሂደቱ ውስጥ የማጣራቱን ስራ ተቀብለናል ብለው፣ በማጣራቱ እንሣተፋለን ይላሉ። ይሄንንም መልሰው ይቃወማሉ። የምርጫውን ውጤት አንቀበልም ይላሉ። ስለዚህ፣ በሁለቱም ቦታ ላይ ሆነው መሄድ አይችሉም። በኢህአዴግ እምነት አማራጭ መኖር አለበት። ያለው አማራጭ ወደ የሂደቱ አካል ይሆናሉ፤ አለበለዚያም ከሂደቱ ይወጣሉ። ህገ-መንግስታዊውን ስርዓት አክብረው ይቀጥላሉ፣ አልያም ከውጭ ሆነው ተቃውሞዎች ይቀጥላሉ፡፡ በዚህ ረገድ አንዱን ማሳወቅ ይገባቸዋል» ብለዋል፡፡</p>

<p>በዚህ ነጥብ ዙሪያ፣ የቅንጅት አመራር አባል ዶ/ር ብርሃኑ ነጋ የሚከተለውን አስተያየት ሰጥተዋል፦</p>

<p>«በእኛ በኩል፣ ይሄ ግልፅነት በጣም ጥሩ ነው። በእኛ እምነት ግልፅነት የጠፋው ከኢህአዴግ በኩል ነው። ምክንያቱም፣ ኢህአዴግ የራሱን ህገ-መንግሥት እያከበረ አይደለም። ኢህአዴግ ራሱ የሚጫወተው፣ ራሱ ባወጣው ህግና ህግ መንግሥት መሠረት ነው? ወይንስ፣ ይሄ ህገመንግሥት ለሌሎች ዜጐች የሚሰራ፣ ለኢህአዴግ ግን የማይሰራ፣ ኢህአዴግ በፈለገ ጊዜ ያለምንም ችግር ማሰር የሚችል፣ መግደል የሚችል፣ ነፃና ገለልተኛ የሚባሉ ተቋሞችም ለእሱ ብቻ መጠቀሚያ እንዳልሆነ አውቆ፣ ለሁሉም ህዝብ የሚሰራ፣ በእኩልነት የወጣ ህግና ህገ-መንግስት ከሆነ፣ እኛ እየተጫወትን ያለነው በእሱ ነው ብለን ነው የምናምነው። ለመንግስት ሲሆን የተለየ፣ ለህዝብ ሲሆን የተለየ፣ ለኢህአዴግ ሲሆን የተለየ ህግ የሚሰራበት ሀገር ከሆነም ግልፅ መሆን አለበት የሚል አቋም ነው ያንፀባረቅነው።</p>

<p>በኢህአዴግ በኩል ህገ-መንግስቱ በተግባር እንዴት መዋል እንዳለበት፣ በህገ-መንግስት ጥላ ስር መኖር ማለት ምን ማለት እንደሆነ ግልፅነት ያስፈልገዋል» ብለዋል።</p>


<p class="align-center"><a href="/Gazettas/Askwal/info/Askwal.html">ከአስኳል ሐምሌ 26 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/አስኳል/ማውጫ/1997/ሐምሌ/26/አስኳል2.261197.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
