<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ከ50 ሚሊዮን ብር በላይ የሚያወጡ መሬቶች ሊሸጡ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> ከ50 ሚሊዮን ብር በላይ የሚያወጡ መሬቶች ሊሸጡ ነው </h2>


<p>የፊታችን መስከረም 30፣ ለቅንጅት የአዲስ አበባን አስተዳደር ለማስረከብ መዘጋጀቱን የሚናገረው ኢህአዴግ ስልጣኑን ከማስረከቡ በፊት ከግማሽ ቢሊዮን ብር በላይ የሚገመት መሬትን በሊዝ ሊሸጥ ነው።</p>

<p>በመስተዳድሩ የመሬት ልማትና አስተዳደር ባለሥልጣን በኩል እስከ መስከረም 30 በሊዝ ሊሸጡ የታሰቡ ቦታዎች ከ60 የሚበልጡ ናቸው።</p>

<p>ለሽያጭ የተዘጋጁት መሬቶች በቃሊቲ፣ በቂርቆስ በጉለሌ ክ/ከተሞች ውስጥ ሲሆን፣ ጊዜያዊ አስተዳደሩ እነዚህን ቦታዎች እስከ መስከረም 30 ድረስ በሚያወጣው ተከታታይ ጨረታዎች እንደሚሰጣቸው ታውቋል።</p>

<p>የአቶ አርከበ አስተዳደር፣ ሰሞኑን በተደጋጋሚ እያወጣ ባለው መግለጫ፣ ቀደም ብለው በአዲስ አስተዳደር ስር ገቢ የሚደረጉ ገቢዎች ወደ ፌዴራል እየተሰበሰቡ ሲሆን፣ በቅርቡ በሊዝ የሚሸጡት መሬቶችም ከመስከረም 30 በፊት ኢህአዴግ የአዲስ አበባን ገቢዎች ለሟሟጠጥ እያደረገ ያለው ሩጫ አንድ መገለጫ ነው ሲሉ ታዛቢዎች ተናግረዋል።</p>

<p>በሊዝ ሊሸጡ የታሰቡት ቦታዎች የመነሻ ዋጋቸው በካሬ ሜትር ከ186 ብር እስከ 1167 ብር ሲሆን የጨረታው መነሻ ግን ከ5 እጥፍ በላይ ሊሆን እንደሚችል ተገምቷል።</p>

<p>በአቶ አርከበ ካቢኔ፣ ከግማሽ ቢሊዮን ብር በላይ በሚገመት ገንዘብ በሊዝ ሽያጭ የቀረቡ መሬቶች መዘጋጀታቸው ታውቋል።</p>

<p>ቅንጅት ወክለው በአዲስ አበባ ምክር ቤት ወንበር ያሸነፉት ዶ/ር ብርሃኑ ነጋ፣ የአዲስ አበባ ጊዜያዊ መስተዳደር ሥልጣን ሊለቅ ሁለት ወር ሲቀረው የሚወስዳቸው እርምጃዎች አግባብ አይደሉም በማለት ማውገዛቸው ይታወሳል። ለዚህ መግለጫ በአቶ አርከበ ዕቁባይ የሚመራው የአዲስ አበባ መስተዳድር ምላሽ የሠጠ ሲሆን፣ ንዴት በተቀላቀለበት ምላሹ «ዕቅዶቹ ቀደም ብለው የተያዙ ናቸው» ብሏል።</p>

<p>ሆኖም፣ በምርጫ የተሸነፈ አስተዳደር በመሠረታዊ ጉዳዮች ላይ የማይወስን መሆኑን የሌሎች ሀገሮች ተሞክሮዎች የጠቀሱልን የፖለቲካ ታዛቢዎች ገልጸውልናል። አንድ የፖለቲካ ታዛቢ እንዳሉን ከሆነ «ኢህአዴግ ከአሁን በኋላ በምርጫ አዲስ አበባን እንደማይቆጣጠር ያውቀዋል። እነዚህን እርምጃዎች የሚወስደው ይህንን ግምት ውስጥ አስገብቶ ነው።» ብለውናል። ሌላ የፖለቲካ በበኩላቸው አሁን ባለው የከተማዋ አስተዳደርና ከመስከረም 30 በኋላ በሚረከበው አዲስ ምክር ቤት መካከል የጦፈ ፍልሚያ ተጀምሯል ብለውናል። በዚህም ሳቢያ፣ አሁን ያለው የአቶ አርከበ አስተዳደር ከተማዋን የሚጐዳ እርምጃ በእልህ ይወስዳል የሚል ስጋት አለ ብለውናል።</p>

<p class="align-center"><a href="/Gazettas/Askwal/info/Askwal.sera.html">ከአስኳል ሐምሌ 12 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/አስኳል/ማውጫ/1997/ሐምሌ/12/አስኳል2.121197.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
