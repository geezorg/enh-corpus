<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«የሰብአዊ መብት ረገጣ በስፋት እየተፈፀመ ነው»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«የሰብአዊ መብት ረገጣ በስፋት እየተፈፀመ ነው»</h2>


<p>የኢትዮጵያ የፖለቲካ እስረኞች አንድነት ኮሚቴ፣ የግንቦቱን ምርጫ በማስመልከት መግለጫ አወጣ። </p>

<p>የተቃዋሚ ፓርቲ ደጋፊዎች ናችሁ በመባል ምስራቅ ጐጃም ውስጥና በሌሎች ቦታዎች በርካታ ሰዎች በመንግስት ካድሬዎች ጥይት ተደብድበው ተገድለዋል። የገዥው ፓርቲ ኢህአዴግ የፀጥታ ኃይሎች ምስራቅ ጐጃም ውስጥ ሁለት የተቃዋሚ ደጋፊዎችን መግደላቸውን አምኗል። ነገር ግን እንደተለመደው ወንጀለኞቹ አልተያዙም ወይም ህጋዊ ፍርድ ቤት አልቀረቡም፦</p>

<p>ገዥው ኢህአዴግ የምርጫው ህግ እንዲሻሻል የቀረበለትን ጥሪ ብቻ ሳይሆን፣ በሱ ቁጥጥር ስር የሚገኘው የምርጫ ቦርድ እንዲለወጥ የቀረበለትንም ጥያቄ አሻፈረኝ ብሏል። በ2002 ዓ.ም. እንደነበረው ህገ-ወጥ እርምጃዎችን አሁንም በመውሰድ ላይ ነው።</p>

<p>ኢፖእአኮ በቅርቡ የተቃዋሚ ደጋፊዎች በመሆናቸው እንደቅጣት ደጋፊዎች በመሆናቸው እንደቅጣት ከስራቸው የተባረሩ የብዙ ሰዎች ስም ዝርዝር ይዟል። አንዳንድ የተባበሩት የኢትዮጵያ ዴሞክራሲያዊ ሃይሎች ተወዳዳሪዎች የፀጥታ ሃይሎች በቤተሰቦቻቸው ላይ አደገኛ እርምጃዎችን ለማድረስ ስላስፈራሩዋቸው ከምርጫው ለመውጣት ተገደዋል።</p>

<p>በሌላ በኩል የመላው ኢትዮጵያ አንድነት ድርጅት ደጋፊዎችና አባሎች፣ በአንዳንድ የጐጃም አውራጃዎች ተገድለዋል። ራሱ ያወጣውን ህግ በመጣስ፣ ኢህአዴግ በህጉ መሰረት በአንድ አካባቢ ለሁለት ዓመታት በተከታታይ ያልኖሩ ተወዳዳሪዎች አስመዝግቧል።በዚሁ መሰረት ጠቅላይ ሚኒስትር መለስ ዜናዊ፣ ትግራይ ውስጥ አድዋ ተመዝግበዋል። የማስታወቂያ ሚኒስትሩ ወሎ ውስጥ በቡግና ወረዳ ሲመዘግቡ፣ የልማት ሚኒስትሩ ካሱ ኢላላ በጉራጌ አውራጃ ሶዶ ተመዝግበዋል። ከዚህም በተጨማሪ አዲስ አበባና ካናዳ የኖሩ አህመድ ሐሰን በኢህአዴግ ተወዳዳሪነት ስልጤ ውስጥ ተመዝግበዋል።</p>

<p>የኢህአዴግ ታማኞች ሁለት ወይም ከዚያ የበለጡ የምርጫ ካርዶች ሲሰጣቸው፣ ብዙ የጦርና የፀጥታ አባሎችም በተመሳሳይ የምርጫ ካርዶችን ወስደዋል። የግንቦቱ ምርጫ ሊጭበረበር እንደሚችል ግልጽ የሆኑ አመላካች ሁኔታዎች ሲኖሩ፣ የምርጫው ቀን ሲቃረብ የሰዎች መብቶች ረገጣም የሚያይል ይሆናል። በበርካታ ክልሎች ገበሬዎች ለገዥው ፓርቲ ድምፅ ካልሰጡ መሬታቸውን እንደሚነጠቁና በየምክንያቱ ወህኒ ሊወረወሩ እንደሚችሉ ማስፈራሪያ እየተሰጣቸው ነው።</p>


<p class="align-center"><a href="/Gazettas/Askwal/info/Askwal.sera.html">ከአስኳል ሚያዝያ 25 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/አስኳል/ማውጫ/1997/ሚያዝያ/25/አስኳል2.250897.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
