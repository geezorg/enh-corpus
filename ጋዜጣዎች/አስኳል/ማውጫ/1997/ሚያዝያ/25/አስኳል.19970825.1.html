<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>መለስ ዜናዊ፣ የአዲስ አበባ ወጣቶችን አነጋገሩ፣ ፖሊሲውን አስተባበሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">መለስ ዜናዊ፣ የአዲስ አበባ ወጣቶችን አነጋገሩ፣ ፖሊሲውን አስተባበሉ</h2>


<p>የኢህአዴግ መንግሥት በአደገኛ ቦዘኔ ስም ወጣቶችን ያፍናል እየተባለ በሚነገርበት በአሁን ወቅት፣ መለስ ዜናዊ መንግስታቸው ይህ ዓይነት አቋም እንደሌለው አስተባብለዋል።</p>

<p>ጠቅላይ ሚኒስትር መለስ ዜናዊ፣ ባለፈው ሀሙስ በፅ/ቤታቸው በተለይም ከወጣቶች ጋር ባደረጉት ውይይት፣ በወጣቶች በኩል በአደገኛ ቦዘኔነት እየተወሰደ ላለው እርምጃ ለቀረበላቸው ጥያቄ በሰጡት ምላሽ «አደገኛ ቦዘኔ ማለት ስራ አጥ ማለት ሣይሆን፣ ኑሮውን በወንጀል ላይ የመሠረተውና ተደጋጋሚ ወንጀል የሚሠራውን ነው» ብለዋል።</p>

<p>ጠቅላይ ሚኒስትሩ፣ ከወጣቶቹ ጋር ያደረጉትን ውይይት በተመለከተ ለገዢው ፓርቲ ሬድዮ አስተያየት የሰጡት አቶ ህላዊ ዩሴፍ፣ የኢህአዴግ አስተዳደር በአደገኛ ቦዘኔነት የሚይዘው መተዳደሪያቸውን ወንጀል ያደረጉትን ብቻ ነው በማለት መለስ ዜናዊ ምላሽ እንደሰጡ ህላዊ ዮሴፍ ተናግረዋል።</p>

<p>«በምርጫው ማግስት በአደገኛ ቦዘኔ የሚቀሰቀስ የህዝብ አመጽ አይኖርም» ያሉት መለስ ዜናዊ፣ «ህዝቡ የፀና አቋም ከያዘና ጥቂት የሚያፈነግጥ ካለ ያንን ለማስታገስ ከባድ ስራ አይሆንም» ብለዋል።</p>

<p>ጠቅላይ ሚኒስትሩ በቁጠባ ቤቶች ላይም በሰጡት ምላሽ፣ «የኮንዲኒየም ቤት ተጠቃሚ የሚሆኑት በአነስተኛ ገቢ የሚተዳደሩ ናቸው። የቁጠባ ቤቶች ለመስራት የነበረው እቅድ 300 ሺህ ያህል ነበር አሁን ግን የተመዘገበው ህዝብ ብዛት ግማሽ ሚሊዮን ደርሷል»ብለዋል።</p>

<p>ኢትዮጵያ ውስጥ ለምን መድብለ ፓርቲ አይቋቋምም? የወጣቶች ፓርላማ ለምን አይመሰረትም? ለሚሉት ጥያቄዎች፣ «ኢትዮጵያ ውስጥ የመድበለ ፓርት ስርዓት መኖር እንዳለበት እናምናለን። ይህ የሚሆነው ግን ጤነኛ ተቃዋሚ ሲኖር ነው። አሁን ያሉት ተቃዋሚ ፓርቲዎች ግን፣ የእልቂትና የጥፋት አቅጣጫ የያዙ ናቸው» ብለዋል።</p>

<p>የወጣቶች ፓርላማን በተመለከተም «ፓርላማ ሁሉም የህ/ሰብ ክፍሎች የሚወከሉበት ነው። ይህንና የወጣቶች ሀገራዊ አደረጃጀት መኖር አለበት የሚለው የሚያስማማ ጉዳይ ነው» ብለዋል።</p>

<p>በሌላ በኩል፣ ህገ መንግስቱ ግድፈት ካለበትና ህዝብ ካመኑት ሊለወጥ ይችላል። በተቃዋሚዎች እንዲስተካከል የሚፈለገውን ግን ዋናው አንቀፅ መሬት ይሸጥ፣ ይለወጥ የሚለው ነው ሲሉ ተናግረዋል።በዚህ ላይም መሬት የሚሸጠው በኢህአዴግ መቃብር ላይ ብቻ ነው ሲሉ የተለመደ አቋማቸውን ገልፀዋል።</p>


<p class="align-center"><a href="/Gazettas/Askwal/info/Askwal.sera.html">ከአስኳል ሚያዝያ 25 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/አስኳል/ማውጫ/1997/ሚያዝያ/25/አስኳል1.250897.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
