<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ከሀገር የተባረሩ ኤርትራዊያን ወደ ቀድሞ ሥራቸው ሊመለሱ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ከሀገር የተባረሩ ኤርትራዊያን ወደ ቀድሞ ሥራቸው ሊመለሱ ነው</h2>


<p>በኢትዮጵያና በኤርትራ መካከል ተፈጥሮ በነበረው ጦርነት ሳቢያ፣ ከኢትዮጵያ ተባርረው የነበሩ ኤርትራዊያን በብዛት ወደ አዲስ አበባ እየተመለሱ መሆኑን ውስጥ አዋቂ ምንጮች ገለፁ። ኤርትራዊያን ከአሁን ቀደምም በተለያዩ ምክንያቶች በጅቡቲ፣ በሱዳንና በኬንያ በኩል ወደ ኢትዮጵያ እየተመለሱ አንዳንድ የንግድ ስራ መስራት መጀመራቸው የሚታወቅ ቢሆንም፣ በአሁኑ ወቅት ግን የመንግስት ሰራተኞች የነበሩት ሳይቀሩ፣ ወደ ኢትዮጵያ እየገቡ ቀደም ሲል ይሰሩባቸው የነበሩ የመንግስት መ/ቤቶች ወደ ሥራቸው እንዲመልሷቸው የመጠየቅ ድፍረት አግኝተዋል። እነዚህ ወደ ሥራ ለመመለስ እየጠየቁ ካሉ ኤርትራውያን ለማወቅ እንደተቻለው፣ ኢህአዴግ ወደ ሥራቸው እንዲመለሱ እያመቻቸላቸው መሆኑንና ይህንን የሚገልፅ ደብዳቤም ለየመንግስት መ/ቤቶቹ እንደሚፃፍላቸው ቃል ተገብቶላቸዋል። ይህ ዓይነቱ ትዕዛዝ በማን እንደተሰጠ ሲጠየቁ ግን፣ ከጠ/ሚ/ሩ ቢሮ ነው ከማለት በስተቀር በስም የሚጠቅሱት እንደሌለ ለማወቅ ተችሏል። መለስ ዜናዊ ባቀረቡት «የሰላም ሃሳብ» ኖርማላይዜሽን/ ወደነበረበት መመለስ በሚለው መሠረት ከኢትዮጵያ ወጥተው የነበሩ ኤርትራዊያን ወደ ኢትዮጵያ እየተመለሱ እንደሆነና፣ ይህም በይፋ የተደረገ ሳይሆን መለስ ዜናዊና ለእሳቸው ቅርብ በሆኑ በጐ ፈቃደኞች ብቻ የተከናወነ መሆኑን መረጃዎች ይጠቁማሉ።</p>


<p class="align-center"><a href="/Gazettas/Askwal/info/Askwal.sera.html">ከአስኳል ጥር 03 ቀን 1997</a></p>

</body>
</html>	
