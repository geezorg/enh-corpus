<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ኢትዮጵያና ኤርትራን በማደራደርም ሆነ በሌላ ሚና ውስጥ አንሳተፍም» የአሜሪካ አምባሳደር፣ ኦሬሊያ ኢ.ብራዚል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">«ኢትዮጵያና ኤርትራን በማደራደርም ሆነ በሌላ ሚና ውስጥ አንሳተፍም» የአሜሪካ አምባሳደር፣ ኦሬሊያ ኢ.ብራዚል</h2>


<p>በኢትዮጵያ የአሜሪካ አምባሳደር የሆኑት ኦሬሊያ ኢብራዚል የተባበሩት መንግሥታት የዜና አውታር ከሆነው ኢሪን ጋር ቃለምልልስ አደረጉ።</p>

<p>አምባሳደር ኦሬሊያ ብራዚል፣ የኢትዮጵያንና የኤርትራን ውዝግብ በማስመልከት በሰጡት ማብራሪያ እንዲህ ብለዋል «የኤርትራንና ኢትዮጵያን ጉዳይ በተመለከተ፣ አሜሪካ የተባበሩት መንግሥታት ልዩ ልዑክ ሎይድ አክስወርዚን አካሄድ ነው የምትደግፈው። ከዚህ አካሄድ ጐን ተሰልፈናል።፡የተባበሩት መንግስታት የሚሰጠውን አገልግሎት የምናደንቅ ሲሆን፣ ሁለቱ ሀገራት ከልዩ ልዑኩ ጋር እንዲገናኙና በመካከላቸው ያለውን ግንኙነት ወደ ጤናማ ደረጃ የሚያሸጋግሩ ውይይቶችን እንዲያካሂዱ ደግሞ፤ ተስፋ አድርገናል። ስለዚህም፣ ፍጥጫውን መስበር በተመለከተ፣ እያደረግን ያለነው የልዩ ልዑኩን አካሄድ የምንደግፍ መሆናችንን ለሁለቱም ሀገራት በግልፅ ማሳየት ነው።</p>

<p>የአሜሪካ መንግሥት ባለሥልጣን ናት በሁለቱም ሀገራት መካከል ያለውን የድንበር አካባቢ፤ ባለፈው ጥቅምትና ከቅርብ ጊዜ በፊት በጥር ወራት ውስጥ ጐብኝተውታል። ዩኤስ አሜሪካ በሁለቱ አገራት መካከል ውይይት የሚካሄድበትን ሁኔታ ለማመቻቸት ፈቃደኛ መሆኗን ግልጽ ብናደርግም፤ በድርድሩ ወይም በሌላ ማንኛውም ሚና ውስጥ ግን አንሳተፍም። ስለዚህም፣ እነኝህ የአሜሪካ ባለሥልጣናት ያደርጓቸው ጉብኝቶች የተባበሩት መንግስታት ልዩ ልዑኩ የተሾሙበትን ሁኔታዎች የፈጠሩ ሲሆን፣ አሁን ደግሞ የእኚህን ሰው አካሄድ በመደገፍ ላይ እንገኛለን።» እንዲሁም፤ በአፍሪካ ቀንድ፣ ሽብርተኝነትን በሚመለከት ሲናገሩ «በሽብርተኝነት ላይ የተከፈተው ዓለም አቀፋዊ ጦርነት የአፍሪካ ቀንድን ጭምር ማካተት አለበት ብለን እናስባለን።ይህንም ለማመላከት ደግሞ፣ ጂቡቲ ውስጥ አንድ የተቀናጀ የጋራ ግብረ ኃይል አለን። ይህ ግብረ ኃይል በኃላፊነት ስር ካሉት ሀገራት፣ ኢትዮጵያንና የመንን ጨምሮ ከሌሎች የአህጉሪቷ መንግስታት ጋር በመተባበር የእነኝህን ሀገራት፣ መንግስት ወይም ወታደራዊ ክፍል፣ የፀረ ሽብር እንቅስቃሴያቸው እንዲሻሻል የማገዝ ኃላፊነት አለው።</p>

<p>ስለዚህ እንዲህ ዓይነቶቹ መርሃ ግብሮች አሁንም ቢሆን አለማችን ውስጥ ያስፈልጋሉ ብለን እናስባለን። አዎ፣ በዚህ የአፍሪካ ቀንድ አካባቢ ሽብርተኞች ይመጣሉ ይሄዳሉ ብለን እናስባለን። ምን ያህል እንደሆኑ ግን፤ ግልፅ አይደለም።በአካባቢው አጽንኦት የሰጠነው ሀገሪቱ በተቀናጀው የጋራ ግብረ ኃይል በኩል ሽብርተኞችን የመዋጋት ብቃታቸውን ማጠናከር ነው።» ብለዋል።</p>


<p class="align-center"><a href="/Gazettas/Askwal/info/Askwal.sera.html">ከአስኳል ጥር 17 ቀን 1997</a></p>

</body>
</html>	
