<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ተቃዋሚዎች ረግጥው ወጡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ተቃዋሚዎች ረግጥው ወጡ</h2>


<p>በከተሞች ዙሪያ፣ በተቃዋሚ የፖለቲካ ድርጅቶችና በኢህአዴግ መካክል እንዲደረግ ዕቅድ ተይዞለት የነበረው ክርክር ተሰረዘ። ውይይቱ የተሰረዘው ቅንጅት ለአንድነትና ለዴሞክራሲ እና የኢትዮጵያ ዲሞክራሲዊ ኃይሎች ህብረት ስብሰባውን ረግጠው በመውጣታቸው ነበር። በክርክሩ ላይ እንዲሳተፉ ተጋብዘው ከነበሩት 4 ድርጅቶች መካከል፣ 2ቱ፣ ማለትም ኢህአዴግና የኢትዮጵያ ፓን አፍሪካኒስት ፓርት በዕለቱ ክርክሩ እንዲደረግ ፈልገው የነበረ ቢሆንም፣ ሁለቱ ሀገር አቀፍ ድርጅቶች በሌሉበት መደረጉ ትርጉም የለሽ ይሆን ስለነበር ለሌላ ጊዜ እንዲተላለፍ መደረጉን የኢንተር አፍሪካ ግሩፕ ባለሥልጣን ተናግረዋል። </p>

<p>የቅንጅት ለአንድነትና እና ዲሞክራሲ ተወካዮች የሆኑት የቀስተደመና ዶ/ር በፍቃዱ ደግፌና የኢዴአፓ/ መድህን ተወካዩ አቶ ልደቱ አያሌው መድረኩን ረግጠው የወጡት፣ የቅንጅቱ በርካታ ደጋፊዎች ወደ አዳራሹ እንዳይገቡ መደረጉን በመቃወም ነበር። የኢትዮጵያ ዴሞክራሲያዊ ኃይሎች ተወካዮች የሆኑት ዶ/ር በየነ ጴጥሮስና የመዐሕዱ ተወካይ አቶ ኃይለገብርኤል አያሌው በበኩላቸው፣ በውይይቱ ሥነ-ሥርዓት ላይ የሚገኙት የድርጅቱ ደጋፊዎች ቁጥር ውስን እንዲሆን ከኢንተር አፍሪካ ግሩፕ ጋር ስምምነት ላይ ተደርሶ የነበረ ቢሆንም፣ ቀደም ሲል ጥሪ የተደረገላቸው ደጋፊዎች በዕለቱ እንዳይመጡ በኢንተር አፍሪካ ግሩፕም ሆነ በድርጅቶቹ በኩል መልዕክት ባለመተላለፉ፣ ታዳሚው ከአዳራሹ ውጪ ሆኖ ባለበት ሁኔታ ክርክሩ እንዲቀጥል የማይፈልጉ መሆናቸውን አሳውቀዋል።</p>

<p>የክርክሩ መድረክ አዘጋጅ የሆነው ኢንተር አፍሪካ በበኩሉ፣ ቀደም ሲል፣ በተደረጉ ክርክሮች ላይ ደጋፊዎች ያካሄዱት ጭብጨባ በክርክሩ ሂደት ላይ ችግር በመፍጠሩ፣ የተወሰኑ ደጋፊዎች ብቻ እንዲገቡ ተደርጓል ብሏል። በዚህም መሠረት ለእያንዳንዱ ድርጅት አስር አስር ሰዎች እንደተፈቀደ ተናግረዋል።</p>


<p class="align-center"><a href="/Gazettas/Askwal/info/Askwal.sera.html">ከአስኳል ጥር 24 ቀን 1997</a></p>

</body>
</html>	



