<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአግአዚ ክፍለ ጦር አባላት በአዲስ አበባ መሬት እንዲሰጣቸው ተጠየቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የአግአዚ ክፍለ ጦር አባላት በአዲስ አበባ መሬት እንዲሰጣቸው ተጠየቀ </h2>


<p>ሰኔ 1 ቀን 1997 ዓ.ም በአዲስ አበባ የተከሰተው ሕዝባዊ እንቅስቃሴ እንዲይቆም የታዘዘውና ለበርካታ ንፁሃን ዜጎች ሕይወት መጥፋት በከተማዋ ነዋሪዎች ዘንድ በተጠያቂነት የተፈረጀው የአግአዚ ክፍለ ጦር፣ በአዲስ አበባ ከተማ ለቤት መሥሪያ የሚሆን ቦታ ለአባላቱ እንዲሰጣቸው ጠየቀ።</p>

<p>የአግአዚ ኰማንዶ ክፍለ ጦር መምሪያ 12 አባላት፣ በ----ክፍለ ከተማ የቤት መሥሪያ ቦታ እንዲሰጣቸው የተጠየቀው የ---- ክፍለ ከተማ የመኖሪያ ቤት የህብረት ሥራ ማኅበራት ማደራጃ ቢሮ፣ የ28/11/97 ዓ.ም በተፃፈ ደብዳቤ እንደሆነ የደረሰን መረጃ ያመለክታል።</p>

<p>በሻለቃ ብርሃኑ የተፈረመው ይኸው ደብዳቤ፣ «የቤተ-መንግሥት ጥበቃ አባላት፣ በአዲስ አበባ የመኖሪያ ቤት ስለሌላቸው በክፍለ ከተማው የመኖሪያ ቤት ለመሥራት አስፈላጊው ትብብር እንዲደረግላቸው ተጠይቋል» ይላል።</p>

<p>በ--- ክፍለ ከተማ ለመኖሪያ ቤት ግንባታ ቦታ እንዲሰጣቸው የተጠየቀላቸው የቤተ-መንግሥት ዙሪያ ጥበቃ አባላት፣ አሥራ ሁለት የበታች ሹማምንት የሆኑ የአግአዚ ክፍለ ጦር አባላት እንደሆነም ከደረሰን መረጃ ለመረዳት ተችሏል።</p>

<p>ሰኔ 1 ቀን 1997 ዓ.ም፣ በአዲስ አበባ ከተማ ከሠላሳ በላይ ንፁሃን ዜጐች መገደላቸውና በርካታዎች መቁሰላቸውን ተከትሎ፣ የተለያዩ ሀገር አቀፍና ዓለም አቀፍ የሰብአዊ መብት ተሟጋቾች በግድያው እጃቸው ያለበት በሙሉ በሕግ እንዲጠየቁና ጉዳዩ በገለልተኛ ወገን መጣራት እንዳለበት በተደጋጋሚ እየተነገረ ባለበት ግዜ፣ በዕለቱ በግዳጅ ላይ ተሠማርቶ ነበር ለሚባለው የአግኢዚ ክፍለ ጦር አባላት ቦታ እንዲሰጣቸው መጠየቁ እጅግ የሚያሳዝን ድርጊት እንደሆነ አስተያየት የጠየቅናቸው ወገኖች ይናገራሉ።</p>

<p>ቦታ እንዲሰጣቸው የተጠየቀላቸው የክፍለ ጦሩ አባላት ሰኔ 1 1997 ከተፈፀመው ግድያ ጋር ግንኙነት እንዳላቸው የሚታወቅ ነገር የሌለ ቢሆንም፣ የህዝብን ስሜት ለመጠበቅ ሲባል፣ ጉዳዩ በገለልተኛ ወገን እስኪጣራ ድረስ ለክፍለ ጦሩ አባላት መሬት ሊሰጣቸው እንደማይገባ በጉዳዩ ዙሪያ ያነጋገርናቸው የአዲስ አበባ ከተማ ነዋሪዎች ገልፀውልናል።</p>


<p class="align-center"><a href="/Gazettas/Askwal/info/Askwal.html">ከአስኳል ነሐሴ 2 ቀን 1997</a></p>

<div class="align-center"><a href="http://www.cyberethiopia.net/warka3/enh.php?path=/ጋዜጣዎች/አስኳል/ማውጫ/1997/ነሐሴ/02/አስኳል1.021297.html">ሰለ እዚህ ዜና ዋርካ ስር በአማርኛ ይወያዩ !</a></div>
</body>
</html>	
