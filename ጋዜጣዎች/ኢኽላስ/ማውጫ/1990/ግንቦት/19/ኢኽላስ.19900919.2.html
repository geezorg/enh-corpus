<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የወቅቱ ፍጥጫ በኢስላም አይን</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> የወቅቱ ፍጥጫ በኢስላም አይን</h1>

 
<p>ኢስላም ራስን ሙሉ በሙሉ ለአላህ (ሱ.ወ) ማስገዛትንና ሰላም መፍጠርን የሚያሳይ ቃል ነው። ኢስላም የሰላም ምንጭ በመሆኑም ደግሞ ጥፋትንና ውድመትን አይሻም። ይኸውም ማንኛውም የኢስላም ተከታይ የሆነ ሙስሊም ለዚህ ትዕዛዝ የተንበረከከ በመሆኑ ለዓለም ሠላም መረጋገጥ አስተማማኝ ሰነድነቱ ከፍ ያለ ነው።</p>

<p>ኢስላም ብዙ ህይወትና ንብረት የሚወድምበትን ጦርነት ከማውገዝ አልፎ ጥቃቅን ለሆኑና መጠነኛ ግጭት ሊፈጥሩ የሚችሉ ክስተቶችን እንኳ ከወዲሁ የሚከላከል ነው። ለአብነት ያህል አዛኝና ሩህሩህ የሆኑትን ነቢይ ቃል መጥቀሱ ተገቢ ነው። እኚሁ ነቢይ (ሰ.ዐ\.ወ) «በገበያ መካከል ጦርን ይዛችሁ አትሂዱ ከያዛችሁም ብረቱን (ስለት ያለበትን) ሥፍራ ሌላውን ወንድማችሁን እንዳይጐዳ እየተጠነቃቅችሁ በሚገባ ጨብጣችሁ ያዙ» ይሉናል። ይህን ያህል ለሰው ልጆች ደህንነት የሚያስብና የሚጨነቅ አካል ይኖራል ብለን አንገምትም። ከኢስላም ውጪ።</p>

<p>ኢስላም ጠላቶቹ እንደሚያናፍሱትና እንደሚነዙት ወሬ በጦርነት የተስፋፋና በጦርነት የሚያምን አይደለም። ህጉም የሚለው እንዲህ ነው፦ «ከጠላት ጋር መገናኘትን (ጦርነትን) አትመኙ ጠላት ገፍቶ ኢስላማዊ መብታችሁ ሊያሳጣ ከመጣ ግን አትሽሹ፣ ጠንካሮች ሁኑ»</p>

<p>እንግዲህ ከዚህ በመነሳት በአሁኑ ሰዓት በአገራችን ኢትዮጵያና በጐረቤታችን ኤርትራ መካከል የተፈጠረውን የድንበር ግጭት በኢስላም ዕይታ መዳኘቱ ተገቢ ነው እንላለን ሠላማዊ አማራጮች እስካሉ ድረስ ጦርነት በማንኛውም መልኩ መፍትሄ ያመጣል የሚል እምነትንም ኢስላም ያወግዛል።በመሆኑም በሁለቱ እህታማማች አገራት እርቅ እንዲፈጠር ስንል ኢስላማዊ መልዕክታችንን እናስተላልፋለን።</p>

<p>ከዚህም ሌላ ለሙስሊሞች የምናስተላልፈው መልዕክት ቢኖር በሰላም ጥረቱ ላይ ከፍተኛውን እገዛ እንዲያደርጉና ጉዳዩን አስመልክቶ ያላቸው አቋምም ኢስላማዊ እንዲሆን ነው።</p>
 
<p>አላህ ሠላሙን ያምጣልን!</p>
<p>ዝግጅት ክፍሉ</p>

<p class="align-center"><a href="/Gazettas/Ikhlas/info/Ikhlas.sera.html">ከኢኽላስ ግንቦት 19 ቀን 1990</a></p>




</body>
</html>