<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኦሮሚያ እስልምና ጉ/ም/ቤት በጊምቢ የኑር መስጅድ ኢማምን ከሥራ አገደ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኦሮሚያ እስልምና ጉ/ም/ቤት በጊምቢ የኑር መስጅድ ኢማምን ከሥራ አገደ</h2>
<h3 class="align-center"><span class="underline">«የመስጅዱ ኮሚቴና ህብረተሰቡ ግን እገዳውን በከፍተኛ ተቃውሞ ገለፀ»</span></h3>


<p>በክልል 4 ምዕራብ ወለጋ ጊምቢ ከተማ በሚገኘው ብቸኛው ኑር መስጅድ ኢማም የነበሩት ሸኽ ሙሃመድ ሁሴን በኦሮሚያ እ/ጉ/ም/ቤት ትዕዛዝ አማካይነት ከሥራቸው እንዲታገዱ መደረጉን ከመስጅዱ ኮሚቴ አባል የሆኑ አንድ ግለሰብ ለሪፖርተራችን ገለፁ።</p>

<p>ከሶስት ዓመታት በፊት በኢማምነት የተቀጠሩት ሸኽ ሙሃመድ ሁሴን በከተማዋ ሙስሊም ብቻም ሳይሆን በክርስቲያኑ ህ/ተሰብ ዘን ታላቅ ከበሬታና ፍቅር ያላቸው መሆኑን ያስረዱት እኚሁ የኮሚቴ አባል በዞኑ እ/ጉ/ም/ቤት ደባ የኦሮሚያ እ/ጉ/ም/ቤት ጉዳዮን ሳያጠራ እርምጃ መውሰዱ የጊምቢን ከተማ ነዋሪ በከፍተኛ ሁኔታ ያስቆጣና ያሳዘነ መሆኑን ገልፀዋል።</p>

<p>ከዚህም ሌላ ኢማሙ ባላቸው በሳል እውቀት በመታገዝ ሙስሊሙን ከመሃይምነት አረንቋ ለማውጣት ያደረጉትን ታላቅ ጥረትና በሳቸው የትግል ውጤትም ብዙ ቁጥር ያለው ጁመአ ወደ መስጅዱ እየገባ መሆኑን አስረድተዋል። ይሁን እንጂ የወረዳውና የዞኑ እ/ጉ/ም/ቤት አባላት በኢማሙ ላይ ባላቸው ጭፍን ጥላቻ ተነሳስተው ለኦሮሚያ እ/ጉ/ም/ቤት ኢማሙ ለመስጊዱና ለህብረተሰቡ ችግር ፈጣሪ እንደሆኑ በማስመሰል ባቀረቡት የተዛባ መልዕክት ከቦታቸው እንዲታገዱ መደረጋቸውን በተጨማሪ ገልፀዋል።</p>

<p>እንደ መስጅዱ ኮሚቴው አባል አገላለፅ ችግሩ ከተፈጠረ በኋላ ሁኔታውን ለማስረዳት ለኦሮሚያ እ/ጉ/ም/ቤት ጉዳዩን በደብዳቤ ለማሳወቅ ጥረት ቢያደርጉም ድካማቸው ግን መና መቅረቱንና ምንም ዓይነት አርኪ ምላሽ ያላገኙ መሆናቸውን በምሬት ተናግረዋል።</p>

<p>ስለ ችግሩ አጠቃላይ ሁኔታ የመስጅዱ ኮሚቴ አባል ለሪፖርተራችን በዝርዝር ያስረዱ ሲሆን የተለያዩ የጹሑፍ ማስረጃዎችንም አቅርበዋል። እኛም ከግለሰቡ የተገለፁትንና የቀረቡትን የጹሑፍ ማስረጃዎችንም አቅርበነዋል። እኛም ከግለሰቡ የተገለፁትንና የቀረቡትን የጹሑፍ ማስረጃዎች በማቀናበር የችግሩን አጠቃላይ ገፅታ እንደሚከተለው አስፍረነዋል።</p>

<p>በኢማሙ ላይ ባላቸው አጉል ጥላቻ በመነሳሳት ጥቂት ግለሰቦች ከወረዳውና ከዞኑ እ/ጉ/ም/ቤት ጋር በማበር የተለያዩ ደባዎችን እንደሚፈፅሙና ለመስጅዱ ኮሚቴም ኢማሙን ከሥራቸው እንዲያግድ በሚፅፏቸው ደብዳቤዎች ለመረዳት ይቻላል። ለመጀመሪያ ጊዜ በወረዳው እ/ጉ/ም/ቤት ፀሐፊ በቁጥር 088/እ/90፣ ቀን 28/10/90 ደብዳቤው የተፃፈ ሲሆን የደብዳቤው መልዕክትም ኢማሙ ደመወዝ እንዳያገኙ የሚያግድ ነው። ብዙም ሳይቆይ ደግሞ በቁጥር 089/እ/90 ቀን 2/11/90 ከዚያው ደብዳቤ በመፃፍ ኢማሙ ከሥራቸው እንዲነሱ በማሳሰብ ለኮሚቴው ትዕዛዝ ያስተላልፋል። ይሁን እንጂ የማገጃ ትዕዛዙን ባለመቀበል የመስጅዱ ኮሚቴና የከተማው ሙስሊም የአገር ሽማግሌዎች ሁኔታውን መንግሥታዊ አካል ለሆነ ለጊምቢ ወረዳ አስተዳደር በአቤቱታ መልክ ያቀርባሉ።</p>

<p>የከተማው የወረዳ አስተዳደርም በቀረበለት ተደጋጋሚ አቤቱታና የሕዝብ ግፊት በመነሳሳት ግንቦት 17/90 ለከተማዋ ሙስሊም ህብረተሰብና የመስጅድ ኮሚቴ እንዲሁም ለወረዳውና ለዞኑ እ/ጉ/ም/ቤት የስብሰባ ጥሪ ያደርጋል የወረዳው አስተዳደር ይህን ጥሪ ሲያደርግ ግን በሃይማኖት ጉዳይ ጣልቃ ለመግባት ሳይሆን በሙስሊሙ ማህበረሰብ የተፈጠረውን የሃሳብ ልዩነት በታዛቢነት ተገኝቶ ችግሩ የሚፈታበትን ሁኔታ ለማመቻቸትና ለማስታረቅ ነበር። ይሁን እንጂ ይህን ቀና ሃሳብ የወረዳውና የዞኑ እ/ጉ/ም/ቤት ባለመቀበል ይባስ ብሎ ስብሰባው እንዳይካሄድ እንቅፋት ሲፈጥሩ ታይተዋል።</p>

<p>በወቅቱ ስብሰባ ላይ የመስጅድ ኮሚቴውን ጨምሮ የከተማው ሕዝብ በነቂስ ወጥቶ ማለትም በጠቅላላው ከ450-500 ያህል ሙስሊሙ ህ/ሰብ የተገኘ ሲሆን የተለየ አቋም መግለጫዎችን በማውጣት ስብሰባውን አጠናቋል።</p>

<p>የዚህን ስብሰባ አጠቃላይ ገፅታና የህብረተሰቡን አቋም መግለጫ የጊምቢ ወረዳ አስተዳዳር ለኦሮሚያ እ/ጉ/ም/ቤት በቁጥር 62/62፣ ቀን 7/11/90 በላከው የጹሑፍ መልዕክት ያሳወቀ ሲሆን ችግሩ በጥቂት ግለሰቦች ውሳኔ ሳይሆን ከኦሮሚያ እ/ጉ/ም/ቤት ጋር በመሆን የም/ወለጋ አስተዳደርና የወረዳዋ አስተዳደር በጋራ መፍትሔ እንዲያቀርቡ ሲል ጥሪውን በግልባጭ በላከው ደብዳቤ ላይ አስተላልፏል።</p>

<p>ደብዳቤው ላይ ከሠፈሩትና ህዝቡ ካወጣቸው የአቋም መግለጫዎች መካከል ውስጥ ዋና ዋናዎቹ የሚከተሉት ናቸው፦</p>

<ol>
 <li>የዞኑ እ/ጉ/ም/ቤት አባላት ካለምንም መመሪያ በማን አለብኝነት ያሻቸውን እንደሚያደርጉና ከኃይለ ሥላሴ ዘመነ መንግሥት ጀምሮ በነበራቸው የስልጣን እርከን ሙስሊሙን ህብረተሰብ ሲበድሉና በዘር ሲከፋፍሉ እንደነበር ገልፀው አሁንም ያለምንም የህዝብ ምርጫ ስልጣን መያዛቸውን በመቃወም ቦታቸውን ለሙስሊሙ ህ/ሰብ እንዲያስረክቡ መጠየቅ፣</li>
 <li>ኢማሙና የመስጅዱ ኮሚቴዎች በትክክለኛው ኢስላማዊ አስተምህሮት (በቁርአን ሃዲስ) የሚመሩ ሆኖ ሳለ ኢማሙን ከቦታቸው እንዲነሱ ማድረግ ሃይማኖታዊ በደል መፈፀም በመሆኑ ኢማሙ ወደ ቀድሞ ቦታቸው እንዲመለሱ ማድረግ የሚሉት ዋና ዋናዎቹ ናቸው።</li>
</ol>


<p class="align-center"><a href="/Gazettas/Ikhlas/info/Ikhlas.sera.html">ከኢኽላስ ነሐሴ 5 ቀን 1990</a></p>

</body>
</html>	
