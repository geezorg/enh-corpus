<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በአንዳንድ ኢስላማዊ ጋዜጦች ላይ የሚደረገው ሰዶ ማሳደድ እንዲቆም ተጠየቀ!</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> በአንዳንድ ኢስላማዊ ጋዜጦች ላይ የሚደረገው ሰዶ ማሳደድ እንዲቆም ተጠየቀ!</h1>

<h3 class="align-center"> «ኢስላማዊ ተቋሞችም ለምን ተነካሁ ባይነታቸውን ያቁሙ ተባለ»</h3>

 
<p>ዛሬ ከምንግዜውም በላይ የተወሰነ ዓመታት ራሣቸውን በራሣቸው አፍነው የነበሩ ኢስላማዊ ጋዜጦችና ሙስሊሙን ህብረተሰብ ማስተማሪያ የሆኑ የተለያዩ መፅሐፎች ብቅ ብቅ ማለት መጀመራቸው እሰየው ሊባል የሚሰኝ አኩሪ ጅምር መሆኑን የተለያዩ አስተያየት ሰጪ አንባቢዎች ጠቆሙ።</p>

<p>ሆኖም ግን ይላሉ እነዚሁ አስተያየት ሰጪዎች ሆኖም ግን ከዚሁ ጋር በተያያዘ መልኩ በራሣችን በሙስሊሞቹ በኩል የተቋቋሙ ኢስላማዊ ድርጅቶች በህዝቡ ላይ እያደረሱ ያሉትን የተለያዩ ጫናዎች አስመልክተው በሚዘግቡ አንዳንድ ኢስላማዊ ጋዜጦች ላይ እየተካሄደ ያለውን የኢንፎርሜሽን አፈናና ቢሮ ድረስ እያስጠሩ የማስፈራራቱ ብሎም ደግሞ ከከተማ አልፎ በየክልሉ በሚገኙ አንዳንድ የሙስሊሙ ተቋም ነን። ሙስሊሙን እናገለግላለን በሚሉ ድርጅቶች አመራር አባላት አማካኝነት እያካሄዱ ያሉትን ደባ እንዲያቆሙ ሲሉ እነዚሁ ታዛቢ ሙስሊም አንባቢዎች ገለፁ። ይህ የተገለፀውም በቅርቡ ወጥቶ በነበረው ሂክማ ጋዜጣ ላይ «በተውሂድ ጉዳይ ስለአልተስማማን አምስት ጣት ባንድ ክንድ መሆን አይችልም» በሚል ርዕስ ወጥቶ የነበረውን ፅሁፍ ዋቢ አድርጐ የጠቀሰ ሲሆን እነዚህ አደረጉ የተባሉት የኢስላማዊ ድርጅቶች አመራር አባላት ከዚህ ዓይነቱ ስርአት አልባና ህገ-ወጥ የሆነ ተግባራቸው ታቅበውና ይህን ዓይነቱ ለምን ተነካሁ ባይነት ተግባራቸው ራሣቸውን አግለው እንደውም እነዚህ ተቋሞች ከነዚህ ኢስላማዊ የህዝብ ልሳኖች ጋር አብረው በማበር ሙስሊሙ ህብረተሰብ ካለበት የዕውቀት አረንቋ መንጥቆ ለማውጣት ተባብረው መስራት ይገባቸዋል ብለዋል።</p>

<p>ከዚሁ ጋር በማያያዝ በአሁኑ ሰዓት ያሉት ኢስላማዊ ጋዜጦች በነርሱ ላይ እየደረሰ ያለውን ሚስጥራዊ ደባ በማጋለጥና ራሣቸውም ልክ እንደ አንድ ግንብ በመሆን የሚደርስባቸውን የጠላቶቻቸውን ጥቃት በመተባበር መከላከል ይኖርባቸዋል ሲሉ ተናግረዋል።</p>

<p>በመጨረሻም በአሁን ሰዓት ላሉት ኢስላማዊ ተቋማት ያላቸውን አስተያየት ሲገልፁ፦ በአሁን ሰአት ያሉት ኢስላማዊ ድርጅቶችም ሆኑ ክፍሎች ህዝብ መርጦናል። ህዝብ እናገለግላለን። እስካሉ ድረስ እነዚህን ሙስሊሙ ከሶስት አመታት በኋላ ያገኛቸውን አንጡራ ሃብቶች ሠዶ ማሣደድ እንዲያቆሙና ለምን ተነካሁ ባይነታቸውንም ከህሊናቸው አውጥተው በቅድሚያ የራሣቸውን ውስጣዊ ችግሮች መፍታት እንዳለባቸው እኚሁ አስተያየት ሰጪ የሆኑት ሙስሊም ወንድማችን ያላቸውን አስተያየት ደምድመዋል።</p>

<p class="align-center"><a href="/Gazettas/Ikhlas/info/Ikhlas.sera.html">ከኢህላስ የካቲት 11 ቀን 1990</a></p>


</body>
</html>	









