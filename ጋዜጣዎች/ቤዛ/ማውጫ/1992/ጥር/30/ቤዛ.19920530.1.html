<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኤስጂኤስ በአስመጪዎች ላይ ችግር እየፈጠረ መሆኑ ተገለፀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኤስጂኤስ በአስመጪዎች ላይ ችግር እየፈጠረ መሆኑ ተገለፀ</h1>


<p>ወደሀገር ውስጥ የሚገቡ ዕቃዎችን ጥራትና ብቃት ለመከታተልና ለመመርመር ከኢፌዴሪ መንግሥስት ጋር በመዋዋል ስራ የጀመረው ኤስጂኤስ የተባለው ድርጅት ወደሀገር ውስጥ የተለያዩ ቁሳቁሶችን በአስመጪነት የንግድ ስራ መስክ የተሰማሩ ነጋዴዎች ላይ ከፍተኛ ችግር እየፈጠረ መሆኑ ተገለፀ።</p>

<p>በአዲስ አበባ ሒልተን ሆቴል በትናትናው ዕለት በአዲስ አበባ ንግድ ምክር ቤት አዘጋጅነት በተካሄደው የአስመጪዎች የመንግሥት ተወካዮችና ኤስጂኤስ የተባለው ተቋም የስራ መሪዎች ተካፋይ በሆኑበት በዚሁ መድረክ ላይ ከተለያዩ ወገኖች አስተያየቶች ቀርበዋል። ኤስጂኤስ በአሰራራቸው ላይ ችግር ፈጣሪ ከመሆን የዘለለ አስተዋፅዖ አለማድረጉንና ችግሮቹም ከታሪፍ ጋር የተያያዙ እንዲሁም ከዋጋ ትመና ጋር የተያያዙ መሆናቸውን የገለፁት በአስመጪነት የስራ መስክ የተሰማሩት ወገኖች ገልፀዋል።</p>

<p>እንደአስተያየት ሰጭዎቹ ከሆነ ኤስጂኤስ አገልግሎት መስጠት ከጀመረ ከአራት ወራት አንስቶ እስከአሁን ቀደም ሲል የነበሩ ችግሮች እየተባባሱ ከመሄድ በስተቀር እየተሻሻሉ ሊሄዱ እንዳልቻሉ በመግለጽ በዚሁ ተቋም ላይ ቅሬታቸውን አሰምተዋል። የኤስጂኤስ ባለስልጣን ተወካይ የሆኑት ሚስተር ጌርሃርድ ዋልዶ በበኩላቸው በድርጅታቸው ላይ የቀረቡት ችግሮች ምክንያትና ተጠያቂው 90 በመቶ የሚሆነው ከአስመጪው ወገን እንጂ ከድርጅታቸው አለመሆኑን በመግለጽ በአስመጪዎች የቀረበውን ክስ አስተባብለዋል።</p>

<p>እንደሚስተር ጌርሃርድ ዋልዶ ገለፃ ከሆነ ድርጅታቸው ኤስጂኤስ የአደረጃጀት የሰው ኃይል እንዲሁም የመገናኛ እጥረት እንዳለበት በመግለፅ እነዚህ ሁኔታዎች ሲሟሉ የተቀላጠፈ አገልግሎት ለመስጠት ዝግጁ መሆኑን ተናግረዋል።</p>

<p>በሁለቱ ወገኖች መካከል ያለውን አለመግባባት በተመለከተ ከመንግሥት ጋር የሚነጋገር አምስት አባላት ያሉት ኮሚቴ በሒልተን ሆቴል በተደረገው ስብሰባ መጨረሻ ላይ መቋቋሙን የደረሰን ዜና ያስረዳል።</p>


<p class="align-center"><a href="/Gazettas/Beza/info/Beza.sera.html">ከቤዛ ጥር 30 ቀን 1992</a></p>

</body>
</html>	
