<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በኢትዮጵያ አየር መንገድ ውዝግቡ እየተባባሰ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በኢትዮጵያ አየር መንገድ ውዝግቡ እየተባባሰ ነው</h1>


<p>በቅርቡ ይፋ የሆነው የኢትዮጵያ አየር መንገድ የደመወዝ ጭማሪ በአየር መንገዱ ማኔጅመንትና በሰራተኛው መካከል ያለውን ውዝግብ እንዲባባስ እያደረገው እንደሆነና ማኔጅመንቱ የኢንዱስትሪውን ሰላም ለማደፍረስ የሚንቀሳቀሱ አድመኛ ሰራተኞችን ማባረር እንደሚቀጥል እያስጠነቀቀ ነው።</p>

<p>በኢትዮጵያ አየር መንገድ የተደረገውን የደመወዝ ጭማሪ በተመለከተ የድርጅቱ ሠራተኛ ማኅበር አባላት የሆኑ ስማቸው እንዳይገለጽ የፈለጉ የአመራር አካላት የደመወዝ ስኬል ለውጡ ሁሉንም ሠራተኛ የማያስደስትና ሠራተኛውን የመከፋፈል ባህርይ ያለውና ግልፅ ያልሆነ ለአተገባበር የሚያስቸግር ነው ሲሉ እንደሚቃወሙ ገልፀዋል።</p>

<p>የኢትዮጵያ አየር መንገድ ከጥር 1 ቀን 2000 ጀምሮ 26 ሠራተኞችን ሲያሰናብት 32 ሠራተኞችን ደግሞ ማስጠንቀቂያ መስጠቱ ሕገወጥ በሆነ መንገድ ስራ እንዲያስተጓጉል መስራት የሚፈልጉትንም በማስፈራራት እንዳይሰሩ በማድረግ ሲንቀሳቀሱ በመገኘታቸው እንደሆነና በዚህ መሰል ተግባር ላይ የተሰማሩ ሠራተኞችን ከስራ የማባረሩን እርምጃ እንደሚቀጥል ማኔጅመንቱ አካባቢ ያሉ ኃላፊዎች መግለፃቸው ውዝግቡ እየተባባሰ መቀጠሉ አይቀሬ መሆኑን ያመለክታል ይላሉ ስማቸው እንዲገለጽ ያልፈለጉ የድርጅቱ ሠራተኞች።</p>

<p>የደመወዝ ጭማሪው የተደረገው የሠራተኛውን የትምህርት ደረጃ፣ የስራ ልምድ፣ የስራ ታታሪነት በመመልከት እንደሆነ የአየር መንገዱ ማኔጅመንት የገለፀ ሲሆን በዓለም አቀፍ ደረጃ ታዋቂነት ያለው ኮንሰልታሲ የአየር መንገዱን የደመወዝ ሁኔታ አጥንቶ መጨረሱንና በዚህ ሣምንት መገበዳጃ ይፋ እንደሚሆን ችግር ካለ ከዚያ በኋላ የሚታይ እንደሆነ እየተገለፀ ያለ ቢሆንም የአየር መንገዱ ማኔጅመንት የሠራተኛውን አቤቱታ ተቀብሎ ለመመለስ ከዓመት በላይ ጊዜ እንደሚወስድ ውዝግቡ በአጭሩ ሊገታ እንደማይችል ሠራተኞቹ ለጋዜጣው ሪፖርተር በሰጡት አስተያየት አስገንዝበዋል።</p>

<p>በቅርቡ የተደረገው የደመወዝ ጭማሪ ከ18 ወራት በፊት በቴክኒሻኖች የደመወዝ ጭማሪ ጥያቄን ለመመለስ በማኔጅመንቱና በቴክኒሻን ተወካዮች መካከል የተደረገው ብዙ ወራትን የፈጀ ድርድር ውጤት እንደሆነ ቴክኒሻኖቹ የጠየቁት 200% ጭማሪን በተመለከተ የአየር መንገዱ ማኔጅመንት 70% ብቻ ማፅደቁ ጋር ክፍያው መደበኛ ያልሆነ መሆኑ በራሱ አወዛጋቢ እንደሆነ ሠራተኞቹ ይናገራሉ።</p>


<p class="align-center"><a href="/Gazettas/Beza/info/Beza.sera.html">ከቤዛ ጥር 9 ቀን 1992</a></p>

</body>
</html>	
