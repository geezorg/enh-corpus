<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የቤንዚን ዋጋ በሊትር 84 ሣንቲም ጨመረ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የቤንዚን ዋጋ በሊትር 84 ሣንቲም ጨመረ</h1>


<p>የንግድና ኢንዱስትሪ ሚኒስቴር ከሚኒስትሮች ምክር ቤት በአገኘው ስልጣን መሰረት በየ3 ወሩ የቤንዚን ዋጋ እንዲስተካከል በተወሰነው መሰረት በአሁኑ ወቅት በዓለም ገበያ ላይ በከፍተኛ ሁኔታ እየጨመረ በመጣው የነዳጅ ዋጋ ጋር ለማስተካከል በተወሰደው እርምጃ መንግሥት ከፍተኛ ድጎማ ከአደረገ በኋላ ከዛሬ ጀምሮ ከተሞች ከወደብ ባላቸው ርቀት መሰረት የዋጋ ጭማሪ መደረጉን አስታውቋል።</p>

<p>የንግድና ኢንዱስትሪ ሚኒስቴር ባወጣው የህዝብ ማስታወቂያ መሰረት በአዲስ አበባ የአንድ ሊትር ቤንዚን ዋጋ ከብር 2.95 ወደ ብር 3.79 እንዲሆን የተደረገ ሲሆን ይህም 84 ሣንቲም ጭማሪ ተደርጓል። ከዚሁ ጋር የነጭ ጋዝ ዋጋ በሊትር ቀደም ሲል ብር 1.55 ሲሸጥ የነበረ ሲሆን ከዛሬ ጀምሮ ብር 1.75 እንዲሆን የተደረገ ሲሆን ይኸውም በሊትር 20 ሣንቲም ጭማሪ መሆኑ ነው። በናፍጣ ላይም ቀደም ሲል ብር 1.98 የነበረ ሲሆን ከዛሬ ጀምሮ ብር 2.20 እንዲሸጥ ተደርጓል። ይህም በሊትር የ22 ሣንቲም ጭማሪ ነው። ይህ በኢኮኖሚው ላይ ከፍተኛ ቀውስ እንደሚፈጥር ታውቋል።</p>

<p>ትናንት ማምሻውን ከንግድና ኢንዱስትሪ ሚኒስቴር የተሰጠውን የህዝብ ማስታወቂያ መሰረት በማድረግ አስተያየታቸውንለጋዜጣው ሪፖርተር የሰጡ ስማቸው እንዲገለፅ ያልፈልጉ ባለሙያዎች እንደገለፁት የነዳጅ ዋጋ በከፍተኛ ደረጃ በመጨመሩ ምክንያት የትራንስፖርት እንዲሁም የተለያዩ የንግድ ዘርፎች ዋጋ በከፍተኛ ደረጃ ሊጨምር እንደሚችልና ነጋዴው በትራንስፖርት ዋጋ ላይ ባለአሽከርካሪዎች የሚያደርጉትን ጭማሪ ለመቋቋም በሸማቹ ህዝብ ላይ ዋጋ በመጨመር ለመቋቋም በሚወሰደው እርምጃ የዋጋ ንረት የኑሮ ውድነት እንደሚከሰት ይህንን ለመከላከል መንግሥት የዋጋ ማረጋጊያ እርምጃ ካልወሰደ በቀር ከፍተኛ ማህበራዊ ቀውስ ሊከሰት እንደሚችል በሰጡት አስተያየት አስታውቀዋል።</p>


<p class="align-center"><a href="/Gazettas/Beza/info/Beza.sera.html">ከቤዛ ሰኔ 27 ቀን 1992</a></p>

</body>
</html>	
