<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የድጋሚው ምርጫ ተካሄደ አለመግባባት ተፈጥሮ ነበር</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የድጋሚው ምርጫ ተካሄደ አለመግባባት ተፈጥሮ ነበር</h1>


<p>በድጋሚ ምርጫ በተደረገበት በደቡብ ክልል ከምባታና አላባ ጠምባሮ ዞን በቀድሚና ገሜላ ወረዳ ዛቶሽ ሶደራ የምርጫ ጣቢያ የድምፅ መስጫ ማሸጊያ ካርድ በመቀደዱ ሳቢያ በከምባታ አላባ ጠምባሮ ህዝቦች ድርጅትና በደቡብ ኢትዮጵያ ህዝቦች ታዛቢዎች መካከል ከፍተኛ አለመግባባት ተፈጥሮ ነበር።</p>

<p>ግንቦት 6 ቀን 1992 ዓ.ም በብሔራዊ ደረጃ በኢትዮጵያ ተደርጎ በነበረው ምርጫ ወቅት በደቡብ ኢትዮጵያ የተደረገው የምርጫ ሂደት ፍትሐዊ አልነበረም በማለት ብሔራዊ የምርጫ ቦርድ እሁድ ሰኔ 18 ቀን 1992 ዓ.ም እንዲደገም ማድረጉ ይታወቃል። በድጋሚ ምርጫ የተካሄደባቸው በሐዲያ፣ በአላባ ጠምባሮ፣ በሲዳማና በሰሜን ኦሞ ልዩ ዞኖች በደራሼ እና በኮንሶ ልዩ ወረዳዎች የሚገኙ 355 የምርጫ ጣቢያዎች ናቸው።</p>

<p>በከምባታ አላባና ጠምባሮ ዞን በቀዶና ገሜሳ ወረዳ ዛቶሽ ሶደራ የምርጫ ጣቢያ በከምባታና አላባ ጠምባሮ ህዝቦች ድርጅና እና በደቡብ ኢትዮጵያ ህዝቦች ታዛቢዎች መካከል በተፈጠረው አለመግባባት ምርጫው ለ4 ሰዓታት ተጓቷል። በመጨረሻውም ከብዙ ውጣ ውረድ በኋላ የብሔራዊ ምርጫ ቦርድ ባለሥልጣናት በአካባቢው ደርሰው ነገሩን ለማምከን ጥረት አድርገው ተሳክቶላቸዋል።</p>

<p>የግንቦት 6 ቀን 1992 ዓ.ም በብሔራዊ ደረጃ በኢትዮጵያ ተደርጎ የነበረው ምርጫ ከ75 በመቶ በላይ በገዢው ፓርቲ ኢህአዴግ አሸናፊነት ቢጠናቀቅም በደቡብ ኢትዮጵያ የተደረገው የምርጫ ሂደት ፍትሀዊ አልነበረም በማለት የምርጫ ቦርድ ባስደገመው ምርጫ ላይ በግንቦቱ ምርጫ ደጋፊዎቻቸው ታስረው የነበሩት የዶክተር በየነ ጴጥሮስ እጩዎች በድጋሚ በተደረገው ምርጫ ደጋፊዎቻቸው ከእስር ሳይፈቱ ምርጫው መከናወኑ ታውቋል።</p>

<p>ለሕዝብ ተወካዮችና ለክልል ምክር ቤት በ14 ፓርቲዎች የተወከሉት 104 ዕጩዎች የተወዳደሩ ሲሆን ተቃዋሚው የደቡብ ዴሞክራሲያዊ ህብረት ደጋፊዎች በገዢው ፓርቲ ታስረዋል። በምርጫው ጫና እየደረሰብኝ ነው ሲል ብሶት አሰምቷል።</p>

<p>በደቡብ ኢትዮጵያ ክልላዊ መንግሥት የሚገኙ 123 መደበኛና ልዩ የምርጫ ክልሎች በተካሄደው ምርጫ በተለይም በ14 መደበኛና 2 ልዩ ምርጫ ክልሎች የተካሄደው ምርጫ ፍትሐዊ አልነበረም በማለት የኢትዮጵያ ምርጫ ቦርድ በድጋሚ እንዲከናወን መወሰኑ ይታወሳል።</p>

<p>ይህ በእንዲህ እንዳለ በኢትዮጵያ ያለው የተቃዋሚ ፓርቲዎች እንቅስቃሴ ነባራዊ ሁኔታ እንደሚያስረዳው በአሁኑ ወቅት ኢህአዴግን ታግለው ለማሸነፍ የሚንቀሳቀሱ የፖለቲካ ፓርቲዎች ትግሉ የሚጠይቀው የብቃት ደረጃ ላይ እንደማይገኙ የተቃዋሚ ጎራውን ለማጠናከር ብዙ መሰራት እንዳለበት ባለፈው ቅዳሜ ሰኔ 17 ቀን 1992 በብሔራዊ ሎተሪ አዳራሽ የኢትዮጵያ ዴሞክራሲያዊ ፓርቲ በጠራው ሕዝባዊ ስብሰባ ላይ አስታወቀ።</p>


<p class="align-center"><a href="/Gazettas/Beza/info/Beza.sera.html">ከቤዛ (ማኅሌት) ሰኔ 20 ቀን 1992</a></p>

</body>
</html>	
