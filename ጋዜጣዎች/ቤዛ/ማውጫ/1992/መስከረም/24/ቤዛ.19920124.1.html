<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በየአመሻሹ የከባድ መሣሪያ ውጊያ ይካሄዳል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በየአመሻሹ የከባድ መሣሪያ ውጊያ ይካሄዳል</h1>


<p>በየቀኑ አመሻሽ ላይ በባድመ ግንባር የከባድ መሣሪያ ውጊያ ይካሄዳል ሲል ፖል ሳልፓክ ከትላንትና በስቲያ ባስተላለፈው ዘገባ አስታውቋል።</p>

<p>በባድመ ግንባር የሚገኘው የታዋቂው የቺካጎ ትሪብዮን ጋዜጣ ዘጋቢ ፖሊ ሳልፓክ የዘገበው ዘገባ እንደሚያስረዳው ከሆነ ዘወትር ፀሐይ ጠልቃ ጨረቃ ከመውጣትዋ በፊት ባለው ሰዓት ስድሳ ያርድ ስፋት ካለውና ሁለቱ ተፋላሚ ወገኖች ከመሸጉባቸው ምሽጎች የሚተኮሱ የከባድ መሣሪያ የተኩስ ልውውጦች አካባቢውን ወደቀንነት በሚቀይር ብርሃን ይሞሉታል ሲል ዘግቧል።</p>

<p>የከባድ መሣሪያ፣ የሞርተርና የአዳፍኔ የተኩስ ልውውጦችን ተከትሎ በኤርትራውያን በኩል የፀረ አየር መቃወሚያ መሣሪያን ይተኩሳሉ። ምሽጎቹ አጠገብ የሚወረወሩት የከባድ መሣሪያ ጥይቶች ሲያርፉ ምድሪቱ ትንቀጠቀጣለች። በዚህ ዓይነት በኢትዮጵያና በኤርትራ መካከል ያለው የድንበር ውዝግብ አስራ ስድተኛ ወሩን አስቆጥሯል ሲል ዘግቧል።</p>

<p>የማነ ገብረ መስቀል በፕሬዝዳንት ኢሳያስ አፈወርቂ ልዩ አማካሪና ቃል አቀባይ ሲሆኑ ለቺካጎ ትሪብዮን በሰጡት ቃል «የድንበር ውዝግቡ ወደ ጦርነት ሊያመራ አይገባውም ነበር። እኛ ኢትዮጵያውያንን ድንበሩን የምንዋሰንበትን ቦታ የሚያመለክት ካርታ ስጡን እንነጋገርበት ብለን ብንጠይቅም ምንም ምላሽ ሊሰጡን አልፈለጉም። ጥያቄያችንን በኃይል ሊያስለውጡን ሞከሩ» ብለዋል።</p>

<p>የኢትዮጵያ መንግሥት ቃል አቀባይ የሆኑት ወ/ት ሰሎሜ ታደሰ በአቶ የማነ ገብረመስቀል የቀረበውን ክስ አስተባብለዋል። ወ/ት ሰሎሜ ሲናገሩ ኢትዮጵያና ኢትዮጵያውያን ሰላም ወዳድ ሕዝቦች ናቸው። ኤርትራውያን ጦራቸውን ልከው ወረሩን፤ ከዚያ በኋላ አሁን እንደሚያደርጉት ጨዋታቸውን ጨመሩ። እኛ ለእነርሱ ካርታ ማቀበል የለብንም፤ ምክንያቱም የወረሩትና የያዙት ቦታ የእኛ መሆኑን ያውቃሉና ሲሉ ተናግረዋል።</p>

<p>የቺካጎ ትሪብዮን ጋዜጠኛ ፓል ሳልፓክ ያስተላለፈውን ዘገባን ሲደመድም የሁለቱም መንግሥታት ቃል አቀባዮች በመካከላቸው ውዝግቡን የፈጠረው ግዛት ምን ያህል ስኩየር ማይልስ እንደሚሆን አያውቁም ሲል ዘገባውን አጠናቋል።</p>


<p class="align-center"><a href="/Gazettas/Beza/info/Beza.sera.html">ከቤዛ መስከረም 24 ቀን 1992</a></p>

</body>
</html>	
