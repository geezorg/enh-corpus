<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ከሱዳን ኢትዮጵያውያን ስደተኞች በኃይል ሊባረሩ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ከሱዳን ኢትዮጵያውያን ስደተኞች በኃይል ሊባረሩ ነው</h1>


<p>በአንዳንድ ፖለቲካዊና ማኅበራዊ ችግር የተነሳ በጎረቤት ሀገር በሱዳን ውስጥ የሚኖሩ ኢትዮጵያውያን የዓለም አቀፉ የስደተኞች ተቋም ኡኝሕጭር ባወጣው አዲስ ሕግ ምክንያት ለከፍተኛ ስቃይ መዳረጋቸው ተገለፀ።</p>

<p>እነዚህ ኢትዮጵያውያን ከፊታችን ነሐሴ ወር ጀምሮ ኡኝሕጭር ያደርግላቸው የነበረውን እርዳታ ሙሉ በሙሉ እንደሚያቋርጠውና የስደተኝነት እውቅናቸውን እንደሚነሳቸው ታውቋል።</p>

<p>በሱዳን የኢትዮጵያውያን ስደተኞች ተወካይ የሆኑት ኮሎኔል እምሩ ወልዴ ለቪኦኤ እንደገለፁት ኡኝሕጭር ባለፈው መጋቢት ወር ለኢትዮጵያውያን ስደተኞች ያደርግ የነበረውን የገንዘብና የተለያዩ ነገሮች ድጎማ በመቀነስ በአሁኑ ወቅት እርዳታውን የሚያደርገው ግማሽ ያህሉን መሆኑን ገልፀዋል። ይኸው አሁን የቀነሰው እርዳታ ከሚቀጥለው የነሐሴ ወር በኋላ ተቋርጦ ለስደተኞቹ የሚሰጠው ምንም ዓይነት እውቅና የሚንቀስና ኡኝሕጭር በሱዳን የሚገኙትን ኢትዮጵያውያን ስደተኞች በምን ምክንያት ወደሱዳን እንደመጡ ለመጠየቅ አለመውደዱን ጨምረው ገልፀዋል።</p>

<p>ኮሎኔል እምሩ በመቀጠልም ኡኝሕጭር ለኢትዮጵያውያኑ ከገንዘብ ድጎማ ጎን ለጎን ምግብ፣ ልብስ፣ መድኃኒትና የተለያዩ ድጎማዎች ያደርግ የነበረውና አሁን ግን ከነዚህ መካከል ሙሉ በሙሉ የቀሩ መኖራቸውን ገልፀዋል። ኮሎኔል እምሩ በዚህ በሱዳን ካሉት ኢትዮጵያውያን ስደተኞች ውስጥ በፖለቲካ ጉዳይ ለስደት የተዳረጉ እንደሚበዙና እንዲያውም አሁን በኢትዮጵያ ያለው የገዥ ፓርቲ ኢህአዴግ በአዲሱ የኢትዮጵያ ካርታ አወቃቀር ዙሪያ ከዚህ በፊት የጎንደር የነበሩና በኃይል ወደትግራይ የተቀላቀሉት ከራያ፣ ከጦላም፣ ከወልቃይት ጠገዴ የመጡ መኖራቸውን ገልፀዋል። እነዚህ ወደሱዳን ከአካባቢው የመጡ ኢትዮጵያውያን ፈፅሞ መመለስ እንደማይፈልጉና የሱዳን መንግሥትና ጭኦᎤ የተባለው በኡኝሕጭር እገዛ እየተደረገለት ለኢትዮጵያውያኑ አንዳንድ ድጋፎች ያደርግ የነበረ የሱዳን መንግሥታዊ የእርዳታ ተቋም መግለፁን አስታውቀዋል።</p>

<p>በዚህ ጉዳይ ዙሪያ በዓለም አቀፉ የስደተኞች ተቋም ኡኝሕጭር ዋሽንግተን ያለው ቅርንጫፍ ኃላፊ ጄኒፈር ኮላር በጉዳዩ ዙሪያ በሰጡት ማብራሪያም ስደተኞች የስደት ጊዜያቸው ሲያልፍ ለችግር ይዳረጋሉ። ኡኝሕጭርም በሱዳን ካሉት በብዙ መቶ ሺህ የሚቆጠሩ ኢትዮጵያውያን መካከል 12 ሺህ ያህሉን በመርዳት ላይ ያለ ምከሆኑንና ጉዳያቸው እንዲመረመር ጥሪ ካደረገላቸው መካከል 1200 ያህሉ ብቻ መምጣታቸውን ጠቅሰው የተቀሩት ግን የተቀመጡበትንና ለስደት የዳረጋቸውን ምክንያት ሳያስታውቁ እንዲሁ ለመረዳት የሚፈልጉ በመሆናቸው የዚህ ችግር ሰለባ መሆናቸውን ገልፀዋል።</p>

<p>ይህ በእንዲህ እንዳለ በአሁኑ ወቅት የስደተኞቹ ተወካይና ኡኝሕጭር ፍጥጫ ላይ ቢኦኑም ከሚቀጥለው ወር ጀምሮ ግን የሱዳን መንግሥት ኢትዮጵያውያኑን በኃይል እንደሚያስወጣ ገልጿል።</p>


<p class="align-center"><a href="/Gazettas/Beza/info/Beza.sera.html">ከማኅሌት (ቤዛ) ሐምሌ 11 ቀን 1992</a></p>

</body>
</html>	
