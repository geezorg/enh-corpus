<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>መንግሥት በለስላሳ መጠጦች ላይ ተጭኖ የነበረውን ቀረጥ በ50% ቀነሰ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">መንግሥት በለስላሳ መጠጦች ላይ ተጭኖ የነበረውን ቀረጥ በ50% ቀነሰ</h1>


<p>ከሁለት ወራት በፊት ሼህ መሐመድ አላሙዲን እንደለስላሳ መጠጥ አምራችነታቸው በጣም ከፍተኛ የሆነ ኤክሳይዝ ቀረጥ መክፈላቸውን አስመልክተው ለጠቅላይ ሚኒስትር መለስ ቅሬታቸውን በመናገራቸው የለስላሳ መጠጥ ምርቶች የቀረጥ (ታክስ) መጠን ወደ 40 በመቶ እንዲወርድ ተደርጓል።</p>

<p>ከዚህ ቀደም መንግሥት ከእያንዳንዱ የለስላሳ መጠጥ ሽያጭ 80 በመቶ ገቢ ያገኝ ነበረ። ጠቅላይ ሚኒስትሩ ኢንተር አፍሪካ ግሩፕ ባዘጋጀው ኮንፈረንስ ላይ የኢትዮጵያ ኢኮኖሚ ላለፉት ዘጠኝ ዓመታት እድገት ማሳየቱን አስመልክተው ለተናገሩት ለሼህ አላሙዲን ግንቦት ወር ላይ የገቡትን ቃል አክብረው ተገኝተዋል።</p>

<p>እ.ኤ.አ በ1998 ሼህ አላሙዲን የሀገሪቱን የፔፕሲ ኩባንያ ከፕራይቬታይዜሽን ኤጅነሲ በ16.6 ሚሊዮን ዶላር መግዛታቸው የሚታወስ ሲሆን ሼኩ በቀጣይነት የኩባንያውንም ስም ወደሞሐ የለስላሳ መጠጦች ኢንዱስትሪ ቀይረውታል። እንደ አቶ አማረ ገብረ ወልድ በገንዘብ ሚኒስቴር የፕላልኒግና ሪሰርች ዲፓርትመንት ኃላፊ አባባል ከሆነ ይህ የታክስ ቅናሽ ካለፈው ሳምንት ማለትም ሐምሌ 1 ቀን ጀምሮ በሥራ ላይ እንዲውል ተደርጓል።</p>

<p>የጠቅላይ ሚኒስትር መለስ ምላሽ ከተጠበቀው ጊዜ በጣም የፈጠነ ሆኖ ነው የተገኘው። ይህም የሆነበት ምክንያት ግንቦት ወር ላይ ለሼህ አላሙዲን እንደነገሯቸው ከሆነ የኤክሳይዝ ቀረጥ ቅናሽ ሊደረግ የሚችለው በሚቀጥለው አመት እንደሆነ ገልፀውላቸው ነበር። በቀጣይነትም የለስላሳ መጠጥ አምራች ኩባንያዎች ይህን የታክስ ቅናሽ አስመልክተው የዋጋ ቅነሳ ማድረግ ወይም አለማድረጋቸውን እስካሁን አልገለፁም። ነገር ግን ፔፕሲ ከአዲስ አበባ ወጣ ብሎ በሚገኘው ሰበታ ተብሎ በሚጠራው አካባቢና በመሳለሚያ አካባቢ አንዳንድ ጫት ቤቶች ውስጥ የአንዱ ጠርሙስ ዋጋ አንድ ብር እንደሚሸጥ ለማወቅ ተችሏል። ይህ የሆነበትን ምክንያት ለማጣራት እንደተቻለው ፋብሪካው ምርቱ በተጠቃሚዎች ዘንድ ምን ዓይነት ተቀባይነት እንዳለው ሳምፕሊንግ የተባለ አሰራር በመጠቅም አስተያየትን ለመሰብሰብ ነው ሲሉ ለድርጅቱ ቅርበት ያላቸው ምንጮች ገልፀዋል።</p>

<p>የቢራው ኢንዱስትሪ ግን የታክስ ቅነሳ ቢደረግለትም ምንም ዓይነት የዋጋ ለውጥ ለደንበኞቹ አላደረገም። በቅርቡ የተደረገው የታክስ ቅነሳ በፍራፍሬ የሚሰሩ ጭማቂዎችን አያካትትም።</p>


<p class="align-center"><a href="/Gazettas/Beza/info/Beza.sera.html">ከማኅሌት (ቤዛ) ሐምሌ 11 ቀን 1992</a></p>

</body>
</html>	
