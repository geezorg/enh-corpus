<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ጅቡቲ ኢትዮጵያ የአየር ድብደባ ፈጽማለች ስለመባሏ ልትጠየቅ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ጅቡቲ ኢትዮጵያ የአየር ድብደባ ፈጽማለች ስለመባሏ ልትጠየቅ ነው</h1>


<p>ባለፈው ሁለት ሳምንት ጁላይ 17/2000 የኤርትራ መንግሥት የአየር ክልሌንና የተኩስ አቁሙን በሚፃረር ሁኔታ ሶስት የኢትዮጵያ የጦር ጄቶች በአሰብ አካባቢ ያደረሱት ጥቃት ይጣራልኝ በማለት ለተመድ እና ለአአድ ያቀረበውን ጥያቄ ገፍቶበታል።</p>

<p>አዣንስ ፍራንስ ፕሬስ እንደገለፀው ከሆነ የተመድ የአደጋ አጣሪ ቡድን ወደአካባቢው በመምጣት ከተሰጠው ማንዴት ውጭ የማጣራት ተግባር ሊያከናውን መሆኑ ያሳሰበው ሲኦን የተመድ ቃል አቀባይ እንደገለፁት በመጄምሪያ የማጣራት ተግባሩ የሚጀመረው ከጎረቤት ሀገር ጅቡቲ መሆኑን ገልፀዋል።</p>

<p>በአካባቢው በቅርብ ርቀት ያለው የጅቡቲ የጦር ሠራዊት አባላት ሁኔታው ስለመከሰቱ ምስክርነታእውን እንዲሰጡ እንደሚጠየቁ ተገልጿል። ቃልአቀባዩ እንደገለፁት ይህን የማጣራት ተግባር የኢትዮጵያ መንግሥትም በተወካዩ አማካኝነት እየጎተጎተ መሆኑን ጨምረው ገልፀዋል።</p>

<p>ይህ በእንዲህ እንዳለ የአውሮፓ ህብረት ተወካዮ ሬኖ ሰሪ በኢትዮ ኤርትራ ዙሪያ ተነስቶ ስለነበረው ውይይት እና ስለተፈፀመው የተኩስ አቁም ስምምነት ለአሶሺየትድ ፕሬሽ «ሀኡለቱ አገራት አንድ ዓመት የፈጀ ጥብቅ የሆነ ሽምግልና ተደርጎላቸው ነው የተኩስ አቁሙን ለመፈራረም የቻሉት። ተኩስ አቁሙ ከተደረሰ በኋላም ግን አንድ አንድ መቆራቆዞች እየተከሰቱ መሆናእው ይዘገባል። ስለዚህ በአካባቢው ፈጣን የሆነ እርምጅ ካልተወሰደ የተኩስ አቁም ዘለቄታ አይኖረውም ተብሏል።</p>

<p>ይህ በእንዲህ እንዳለ ለአንድ ዓመት እንዲፀና በተመድ የፀጥታው ም/ቤት የተወሰነው በኢትዮ ኤርትራ ላይ የጦር መሣሪያ ግዥት ማዕቀብ በኤርትራ በኩል በጭራሽ እየተከበረ እንዳልሆነ ኢንዲያን ኦሽን ኒውስሌተር ገልጿል። ዘገባው እንዳለውም የኤርትራ መንግሥት የጦር ኃይሉን ከመቼውም የበለጠ ለማጠናከር ዝግጅት እያከናወነ መሆኑን ገልጿል። ዘገባው እንዳለውም የኤርትራ መንግሥት የጦር ኃይሉን ከመቼውም የበለጠ ለማጠናከር ዝግጅት እያከናወነ መሆኑን ገልጿል። የተደረሰው የተኩስ አቁም ስምመንትም አመቺ እንደሆነለት ነው የዘገበው። የአሜሪካ መንግሥት በግንባር ቀደምትነት ሌሎች የዐረብ ሀገራት ለኤርትራ መንግሥት የመሳሪያ ድጋፍ እያደረጉ ሲሆን የጦር ትምህርት የሚሰጡ ወታደራዊ ኤክስፐርቶች መለገሳቸውን በዘገባው አክሎ ገልጿል።</p>

<p>አንድ የእርዳታ ድርጅታቸውም ሆነ ማንነታቸው እንዳይገለጽ የፈለጉ ግለሰብን ዋቢ አድርጎ ባቀረበው ዘገባ የኤርትራ መንግሥት በምዕራብና በመካከለኛው የሀገሪቱ ክፍል ወታደራዊ ቤዞችን ከማድረግ የተቆጠበ መሆኑንና አሁን ያለው እንቅስቃሴ በምስራቅ የኤርትራ ግዛት እንደሆነና በተለይ የኤርትራ መንግሥት እስራኤል ካለችበት የዳህላክ ደሴት በምትነሳበት ሁኔታ ግፊት በማድረግ ላይ በመሆኑ የእስራኤል መንግሥት በደሴትዋ አካባቢ ከነበሩ የእስራኤል ቲ-53 ዘመናዊ የጦር ታንኮች 13 የሚሆኑ አበርክቷል ማለታቸውን ኢንዲያን ኦሽን ኒውስሌተር በዘገባው ገልጿል።</p>


<p class="align-center"><a href="/Gazettas/Beza/info/Beza.sera.html">ከማኅሌት (ቤዛ) ሐምሌ 25 ቀን 1992</a></p>

</body>
</html>	
