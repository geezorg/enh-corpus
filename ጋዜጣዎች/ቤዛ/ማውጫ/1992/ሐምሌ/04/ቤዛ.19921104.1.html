<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በኢትዮጵያ የነበሩት የአልበሽር ተቃዋሚዎች ካርቱም ገቡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በኢትዮጵያ የነበሩት የአልበሽር ተቃዋሚዎች ካርቱም ገቡ</h1>


<p>በመጪው ጥቅምት ወር በሱዳን ሊደረግ በታሰበው ምርጫ ከወዲሁ በበረሃ ካሉት ተቃዋሚዎቻቸው ጋር ጥምረት ያደረጉት አልበሽርን ቃል በማክበር ለሁለተኛ ጊዜ በኢትዮጵያ የነበረ አንድ የአልበሽር መንግሥት ተቃዋሚ ድርጅት ካርቱም መግባቱን ሱና የተባለው የሱዳን መንግሥት ሬዲዮ ዘገበ።</p>

<p>ኢትዮጵያ ውስጥ በስደት የነበሩ ተቃዋሚ የዩኒየን ፓርቲ አባላት በሀገሪቱ ውስጥ መንግሥት ያወጀውን የብሔራዊ እርቅ ጥሪን በመቀበል ወደ ሀገሪቱ ሱዳን የተመለሱ ሲሆን ከጁን 1989 ጀምሮ ባለው ጊዜ ውስጥ ከመንግሥት ጋር ቅራኔ ውስጥ ገብተው ለነበሩ ዜጐች መንግሥት ባለፈው ወር ጥሪ ማድረጉ የሚታወስ ነው። በተጨማሪም ሌላው በኢትዮጵያ የነበረው ኡማ ፓርቲ የተባለው የአልበሽር ተቅዋሚ ድርጅት ከ2 ሣምንት በፊት የዚህ እድል ተጠቃሚ በመሆን ወደካርቱም መግባቱ ይታወሳል።</p>

<p>ይህ በእንዲህ እንዳለ በቅርቡ ከአፈ ጉባዔነታቸው የተነሱት ዶ/ር ሀሰን አልቱራቢ አልዳውድያ ለተባለው በካርቱም ሱዳን ለሚታተመው መንግሥታዊ ጋዜጣ በሰጡት አስተያየት አዲስ የተመሰረተውን ዲፕሎማሲያዊ ግንኙነት በማጠናከር ላይ ያሉት የኢትዮጵያና የሱዳን ባለሥልጣናት ግንኙነት ለቀንዱ አካባቢ ሰላም ለማምጣት በሚደረገው ጥረት ላይ ከፍተኛ ተፅዕኖ የሚያስከትል ነው ብለዋል። ባላቸው ግዙፍ ወታደራዊ ኃይል ላይ እምነት ያላቸው የሁለቱ ሀገራት ባለሥልጣናት በየግዚዕው በሚፈጥሯቸው የአስተዳደር ስህተቶች የተነሳ ለበርካታ ጊዜ ከተቃዋሚዎቻቸው ጋር በመፋለም ነው ጊዜያቸውን የሚያሳልፉት በማለት አልቱራቢ የሰላ ሂስ ሰንዝረዋል።</p>


<p class="align-center"><a href="/Gazettas/Beza/info/Beza.sera.html">ከማኅሌት (ቤዛ) ሐምሌ 4 ቀን 1992</a></p>

</body>
</html>	
