<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የጀርመን ጦር በተመድ የሰላም አስከባሪ ሠራዊት ውስጥ ሊካተት ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የጀርመን ጦር በተመድ የሰላም አስከባሪ ሠራዊት ውስጥ ሊካተት ነው</h1>

<h3 class="align-center">አሜሪካ የአሰብ ወደብ በገለልተኝነት እንዲያገለግል ጥያቄ አቀረበች</h3>


<p>ኢትዮጵያና ኤርትራ ዘለቄታዊ ሰላም በመካከላቸው እስኪሰፍን ድረስ በመሀል ይ እተመድ የሰላም አስከባሪ የሚሰፍር ቢሆንም የተመድ ባለሥልጣናት ግን ምን ያህል ጦር እንደሚበቃ አኅዙን ብቻ ቢገልፁም ከየት እንደሚወጣጣ እስካሁን ይፋ ሳያደርጉ ቆይተዋል።</p>

<p>ጀርመን የውጭ ጉዳይ ሚኒስትር ዩርክ ፊሸር እንደገለፁት ግን ጀርመን ተመድ በኢትዮ ኤርትራ ግዛቶች ላይ ለማስፈር ባሰበው የሰላም አስከባሪ ኃይል ውስጥ የጀርመን ጦር እንዲካተት ጥያቄ የቀረበ በመሆኑና ጀርመንም የሁለቱ ሀገራትን ጉዳይ ስትከታተለው የሰነበተች በመሆኑ ጀርመን መፍቀዷንና ተመድም ጀርመንን በግንባር ቀደምትነት መያዙን መግለፃቸውን አሶሺየትድ ፕሬስ ገልጿል። የጀርመን የውጭ ጉዳይ ሚኒስትር እንደገለፁት ሁለቱ ሀገራት በችግር የተጠቁ በመሆናቸው ከዚህ በኋላም ስለጦርነት ማሰብ እንደሌለባቸው መግለፃቸው ታውቋል።</p>

<p>በተያያዘ ዜና የኤርትራ የውጭ ጉዳይ ሚኒስትር ኃይሌ ወልደትንሣኤ በአሁኑ ጊዜ ከኤርትራ በመውጣት በመላ አውሮፓ በመዘዋወር ላይ ሲሆኑ ከጣሊያን ወደጀርመን አምርተዋል። የውጭ ጉዳይ ሚኒስትር ኃይሌ ወልደትንሣኤ በጣሊያን ያደረጉት ጉዞ ይፋ ያልሆነና ምስጢራዊ ቢሆንም እሳቸው ጣልያን በነበሩበት ወቅት ግን የጣሊያን መንግሥት ለኤርትራ የ20 ሚሊዮን ዶላር ድጎማ ሰጥቷል።</p>

<p>አቶ ኃይሌ ከጣሊያን በመለጠቅ ወደጀርመን ያመሩ ሲሆን በዛም ቆይታቸው ከሀገሪቱ ባለሥልጣናት ጋር ተገናኝተው ተወያይተዋል በማለት ቢቢሲ ዘግቧል። ቢቢሲ ሁለቱ ሀገራት በቀጣይነት ባላቸው ድርድር ዙሪያ የአውሮፓ ሀገራት ባላቸው የውሳኔ ስልጣን ጋር ከወዲሁ ድጋፍ ለማሰባሰብ ሳይሆን አይቀርም ብሏል።</p>

<p>ይህ በዚህ እንዳለ የአሜሪካ የሰላም ልዑክን የሚመሩት ሚስተር አንቶኒ ሌክ ከዋሽንግተን ፖስት ጋር ተወያይተው እንደነበር የገለፀው ፓና በሚቀጥለው ወር መጀመሪያ የሚቀጥለው የኢትዮ ኤርትራ ባለሥልጣናት ውይይት በአሰብ ወደብ ዙሪያ በመሆኑና ባለፈው ጁን 18/2000 እ.ኤ.አ ሁለቱ ሀገራት በወደቡ ዙሪያ ባቀረቡት ሀሳብ ባለመስማማታቸው ለቀጣዩ ውይይት ግን የአሰብ ወደብ ከሁለቱም አገራት እጅ ነፃና ገለልተኛ በመሆን አገልግሎት የሚሰጥበትን ዘዴ ማመቻቸት መሆኑን መግለፃቸውን ዘገባው አስታውቋል።</p>


<p class="align-center"><a href="/Gazettas/Beza/info/Beza.sera.html">ከማኅሌት (ቤዛ) ሐምሌ 18 ቀን 1992</a></p>

</body>
</html>	
