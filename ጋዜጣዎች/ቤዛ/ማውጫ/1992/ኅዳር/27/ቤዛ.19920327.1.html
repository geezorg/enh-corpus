<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በአሰብና በአካባቢው ከፍተኛ ውጥረት ሰፍኗል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በአሰብና በአካባቢው ከፍተኛ ውጥረት ሰፍኗል</h1>


<p>በቡሬ ግንባር አካባቢ ያለው የኢትዮ ኤርትራ የድንበር ውዝግብ ወደ ውጥረት መቀየሩን ሻዕቢያ የኢትዮጵያ መንግሥት የመልሶ ማጥቃት እርምጃ ለመውሰድ ነው በሚል ሰበብ በአካባቢው ከፍተኛ የሆነ ወታደራዊ ኃይል በመኮልኮል ላይ እንደሚገኝ ተገለፀ።</p>

<p>የኤርትራ ጦር በቡሬ ግንባር በኩል ከፍተኛ ዝግጅት እያደረገ ከመሆኑም በላይ በተደጋጋሚ የከባድ መሣሪያ ተኩስ ልውውጥ እያካሄደ መሆኑን የገለፁት የዜና ምንጮች በአካባቢው ነዋሪ በሆነው የአፋር ብሔረሰብ አባላትን እያፈሰ በማሰር ላይ እንደሚገኝ ይገልፃሉ።</p>

<p>በአካባቢው በተለይም በአሰብና በአካባቢው ከፍተኛ የሆነ ውጥረት የሰፈነበት ምክንያት የሻዕቢያ መንግሥት የጀመረው መጠነ ሰፊ አፈሳን ሌት ተቀን እያካሄደ ይገኛል። ይህንን የሻዕቢያን እርምጃ በመሸሽ በርካታ የአፋር ብሔር አባላት አካባቢውን እየለቀቁ በመሰደድ ላይ መሆናቸውን አስታውቋል።</p>

<p>11ኛውን የብሔራዊ ውትድርና ስልጠናን ለመጀመር ዝግጅቱን እያጠናቀቀ ያለው የኢሳያስ አፈወርቂ መንግሥት ኢትዮጵያ የመልሶ ማጥቃት እንቅስቃሴ ለመጀመር እየተንቀሳቀሰች መሆኗን መረጃ ደርሶኛል በማለት ውዥንበር እየነፋ መሆኑን የገለፁት የዜና ምንጮች ይህንን ሰበብ በማድረግ በብሔሩ ተወላጆች በሙሉ በመከላከያ ሠራዊት ውስጥ እንዲካተቱ በማድረግ የኢሣያስ አፈወርቂ መንግሥት ሹሞች እየተንቀሳቀሱ ይገኛሉ። ይህንንም የጅምላ አፈሳና የግዳጅ ስልጠና በመሸሽ ወደ ጎረቤት ሀገሮች በመሰደድ ላይ እንዳሉ ቁጥራቸው ወደ 200 የሚጠጉ ወጣቶችን የሻዕቢያ ባለሥልጣናት በመያዝ እስር ቤት እንዲታጎሩ ማድረጋቸውን የደረሰን ዜና ያስረዳል።</p>

<p>በአካባቢው የሚንቀሳቀሰው የቀይ ባህር አፋሮች ዴሞክራሲያዊ ድርጅት የተባለ የኤርትራ ተቃዋሚ ድርጅት አመራሮችም በቅርቡ ይፋ በአደረጉት መሰረት በኢሣያስ አፈወርቂ መንግሥት የሚደርስባቸው በደልን በመሸሽ ቁጥራቸው 10 ሺህ የሚቆጠሩ አፋሮች ለስደት እንደተዳረጉ ተገልጿል።</p>


<p class="align-center"><a href="/Gazettas/Beza/info/Beza.sera.html">ከቤዛ ኅዳር 27 ቀን 1992</a></p>

</body>
</html>	
