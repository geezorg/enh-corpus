<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአሜሪካን መልዕክተኛ አዲስ አበባ ገቡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የአሜሪካን መልዕክተኛ አዲስ አበባ ገቡ</h1>


<p>የአሜሪካ የውጭ ጉዳይ ሚኒስቴር የአፍሪካ ቀንድ አምባሳደር የሆኑት ሪቻርድ ቦጎሲያን በኤርትራ ካደረጉት የአምስት ቀናት ቆይታ በኋላ ወደአዲስ አበባ መምጣታቸውን ሮይተር ዘግቧል። በኢትዮጵያ ባለሥልጣናት በተደጋጋሚ በመቅረብ ላይ የነበረው በኤርትራ መንግሥት ስር ያሉ የኢትዮጵያ ወታደሮች በሕይወት የመኖርና ያለመኖር ሁኔታ ወደቀጣዩ ጦርነት ወደማምራት አቅጣጫው እየተለወጠ ባለበት ወቅት ወደአካባቢው መጥተው የኢትዮጵያ ወታደሮችን ሊጎበኙ መቻላቸውን ሮይተር ገልጿል።</p>

<p>አክሎም እንደኢትዮያ ሁሉ የኤርትራ መንግሥት እንዲታዩለት የጠየቃቸውን በዴዴሣ ያሉ ኤርትራውያንም እንደሚጎበኙ ዘግቧል። ሮይተር እኚሁ ከፍተኛ አሜሪካዊ ባለሥልጣን ሁለቱ ሀገራት ያሉበት ሂደት የተፈረመውን የተኩስ አቁም ስምምነት በመጣስ ወደቀጣዩ ዙር ጦርነት የሚያደርሳቸው ነው እየተባለ በመሰጋቱ በዚህ ዙሪያ ከከፍተኛ የኢትዮጵያ ባለሥልጣናት ጋር ውይይትም እንደሚያደርጉ ገልጿል።</p>

<p>ሚስተር ሪቻርድ ቦጎሲያን በአምሰራ ከፕሬዝዳንት ኢሳያስና ከውጭ ጉዳይ ሚኒስትር ኃይሌ ወ/ትንሣኤ ጋር ተወያይተዋል። ባለሥልጣናቱ ኢትዮጵያ የተኩስ አቁሙን ልትፃረር ትችላለች የሚል ስጋት እንዳላቸው መግለፃቸውን ሮይተር አስታውቋል።</p>

<p>ቢቢሲ ከአስመራ ባሰራጨው ዘገባው ደግሞ ከሚስተር ሪቻርድ ቦጎሲያን ጋር በመሆንየምስራቅ አፍሪካ ዋና ዳይሬክተር ቶማስ ሲግበሎክ የሚመራው በሁለቱ ሀገራት ጦርነቱ ያደረሰውን ውድመት የሚያጣራው ቡድን አስመራ በመጓዝ በተለያዩ ቦታዎች ጦርነት አደረሰ የተባለውን ኪሣራ እና የኤርትራ መንግሥት የኢትዮጵያ መንግሥት እንዲከፍለው የሚሻውን ካሣ ባነጣጠረ መልኩ መወያየታቸውን ዘግቧል። ባለሥልጣናቱ በኢትዮጵያ በኩል በዛላንበሳ በኤርትራ ወታደሮች ሆን ተብሎ ፈረሰ በሚለው ዙሪያና ኢትዮፕያ በፍጥነት ስለጠየቀችው የካሣ ጥያቄ አለማንሳታቸውን ገልጿል። ሚስተር ቶማስ ለቢቢሲ «በሁለቱ ሀገራት ላይ ደረሰ ስለተባለው ውድመት ተመልክተናል። ለሀገራችን አቅርበን ቅድሚያ ማን ካሣውን ያግኝ በሚለው እንወያይበታለን» ሲሉ ገልፀዋል።</p>

<p>ኢሪና (የተመድ የዜና አውታር) እንደሚለው ከሆነ ተመድ በኢትዮጵያ ለማስፈር ያቀደው የሰላም አስከባሪ ሃይል እንደሶማሊያ እየከሸፈ ይገኛል ነው ያለው። የኢትዮ ኤርትራ የድንበር ላይ ግጭት አሳሳቢና ደም አፋሳሽነቱ በጎላበት በአንድ ወቅት የተመድ የፀጥታው ም/ቤት ተሰብስቦ በርካታ ውሳኔዎችን ማዕቀብን ጨምሮ ቢያሳልፍም አሁን ግን የሰላም አስከባሪውን በፍጥነት ማስፈር በሚለው ዙሪያ ግን ነገሮች መጓተታቸና ተግባሩም ወደመክሸፉ እየተጠጋ ነው ያለው ብሏል። ኤሪና ሁለት እንከን መፈጠሩን አመልክቷል በፀጥታው ም/ቤት መቀመጫ ያላቸው ሀገራት በአካባቢው ባለው ፈንጂ ዙሪያ ጦራቸውን የደህንነት ዋስትና ሰጥተው ለመላክ መስጋታቸውን የገለፁ ሲሆን በሌላው በኩል ደግሞ ለሰላም አስከባሪው መደገፈኢያ የሚሆነውን የገንዘብ ድጋፍ በወቅቱ አለመከናወኑ ብሏል።</p>

<p>ሺኑዋ የተባለው የቻይና የዜና አውታር የኢትዮ ኤርትራ ውይይት ለመስከረም ወር መቀጠሩን ገልጿል። ዘገባው እንደሚለው ከሆነ በፍጥነት በቀጣይ ድርድሩ ወቅት አብረው መቅረብ ያላባቸውን ነገሮች አልተከናወኑም። በሰኔ ወር ከተደረገው ውይይት በስተቀር አጥጋቢ የተባለለት ድርድር አልተከናወነም ቀጣዩ ድርድር አልጄሪያ ወይም ዋሽንግተን እንዲሆን ምርጫ ውስጥ ገባ ሲሆን የአሜሪካ የውጭ ጉዳይ ሚኒስቴር ግን የባከነውን ጊዜ ለማካካስ የድንበር ማካለል ድርድሩ በዋሽንግተን የተቀረው ስለዜጐችና የካሣ ጥያቄ ጉዳይ ደግሞ በአልጄሪያ እንዲቀጥል ሃሳብ አቅርቧል።</p>

<p>በኤርትራ ግዛት ውስጥ ያሉት የኢትዮጵያ ወታደሮች ሁኔታዎች እየተለወጡ ስለመጡና በቃላት ልውውጥ የሚደረጉት አለመግባባቶች እየጠነከሩ በመምጣታቸው የኢትዮጵያ መንግሥት ወታደሮቹን በተጠንቀቅ እንዲቆሙ ትዕዛዝ ሰጥቷል ብሏል። በዛላንበሳ፣ በሰንዓፌ፣ በኡምሃጀር፣ በቡሬ፣ በመረብ አየልው የኢይቶጵያ መከላከያ ኃይል ከዚህ በፊት ከነበረው ቀዝቀዥ ያለ ጥበቃ ወደቀድሞው በተጠንቀቅ እንዲቆም መደረጉን ገልጿል። በተለይ ውዝግቡ ከረር ባለበትና ጦርነቱ ሊያገረሽ ይችላል በተባለው ከዛላንበሳ እስከ ሰንአፈ ባለው አቅጣጫ ከወትሮ የተለየ ወታደራዊ እንቅስቃሴ እየተከናወነ መሆኑን ጠቁሟል።</p>


<p class="align-center"><a href="/Gazettas/Beza/info/Beza.sera.html">ከማኅሌት ነሐሴ 23 ቀን 1992</a></p>

</body>
</html>	
