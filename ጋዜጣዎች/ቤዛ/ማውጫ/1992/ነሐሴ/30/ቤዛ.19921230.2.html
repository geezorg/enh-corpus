<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኤርትራው የውጭ ጉዳይ ሚኒስትር ለአልበሽር ማስጠንቀቂያ አስተላለፉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኤርትራው የውጭ ጉዳይ ሚኒስትር ለአልበሽር ማስጠንቀቂያ አስተላለፉ</h2>


<p>የኤርትራና የሱዳን ሁኔታ ወደአሳሳቢ ደረጃ እየተሸጋገረ ባለበት በአሁኑ ወቅት ሁለኡን ሀገራትም ለማስማማት ተደርጎ የነበረው ጥረት ውቅት እየሆነ መምጣቱ ተገለፀ። ሮይተር የተባለው የዜና አውታር የኤርትራው የውጭ ጉዳይ ሚኒስትር ኃይሌ ወ/ትንሣኤ ለአልበሽር ማስጠንቀቂያ ማስተላለፋቸውን ዘግቧል።</p>

<p>ከሮይተር ጋር ቃለ ምልልስ ያደረጉት የውጭ ጉዳይ ሚኒስትር ኃይሌ የሱዳን መንግሥት በኤርትራ ባለሥልጣናት ላይ አሸባሪነት የተቀላቀለበት እያከናወነ መሆኑን ተናግረዋል። በተለይ የሱዳን የውጭ ጉዳይ ሚኒስትር ሙስጠፋ እስማኤል ለአንድ ጋዜጣ በሰጡት ቃለምልልስ «የኤርትራ መንግሥት የኛ የጎን ውጋታችን ነው» ማለታቸውን አውግዘዋል።</p>

<p>የአልበሽር መንግሥት ከዚህ በኋላ የኤርትራን ሉዓላዊነት የሚፅጻረርና የባለሥልጣናቱን ስብዕና ከሚነካ ተግባር መቆጠብ እንደሚኖርበት ገልፀዋል። ይህ ሂደት ከቀጠለ ግን ወደማይፈለግና ችግር ወደሚያስከትል ደረጃ እንደሚደርሱ ማስታወቃቸውን አትቷል።</p>

<p>ይህ በዚህ እንዳለ ሱና የተባለውን የሱዳን መንግሥት የዜና አውታር ዋቢ በማድረግ ቢቢሲ እንደገለፀው ሐሙስ ዕለት ወደካርቱም የበረረው የኢትዮጵያ ልዑክ በካርቱም በነዳጅ ዙሪያ ከካርቱም አቻዎቹ ጋር እየተወያየ መሆኑን ገልጿል። ይከው የሁለቱ ሀገራት ባለሥልጣናት ውይይት ኢትዮጵያ የነዳጅ ዋጋ በየጊዜው መናር ኢኮኖሚዋን ቀውስ ውስጥ መጨመሩ ከሱዳን ነዳጅ መግዛቱ ችግሩን በመጠኑም ቢሆን ያረግበዋል የሚል እምነት በመኖሩ ነው።</p>

<p>ዘግይቶ በደረሰን ዜና መሰረት ይህ የክረምት ወቅት ሲያበቃ ማለትም በሚቀጥለው ወር ሱዳን ወደኢትዮጵያ ነዳጅ መላክ እንደምትጀምር የኢትዮጵያ የነዳጅ ድርጅት ባለሥልጣንና የሱዳን ኤምባሲ አረጋግጠዋል።</p>


<p class="align-center"><a href="/Gazettas/Beza/info/Beza.sera.html">ከማኅሌት (ቤዛ) ነሐሴ 30 ቀን 1992</a></p>

</body>
</html>	
