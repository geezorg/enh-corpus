<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኬንያ ው/ጉ/ሚ/ር የኢትዮጵያ አዋሳኝ ድንበርን ጎበኙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የኬንያ ው/ጉ/ሚ/ር የኢትዮጵያ አዋሳኝ ድንበርን ጎበኙ</h1>


<p>ባለፈው ሳምንት መገባደጃ ላይ በኢትዮጵያና ኬንያ አዋሳኝ ድንበር አካባቢ በተቀሰቀሰው የጎሣ ግጭት ምክንያት ቁጥራቸው 85 የሚጠጉ ዜጎች መገደላቸው በኋላ የኬንያ የውጭ ጉዳይ ሚኒስትር ሚስተር ጎዳና ቢዬያ ወደ ስፍራው በመንቀሳቀስ የኬንያ መንግሥት አስፈላጊውን የፀጥታና የአሰሳ ዘመቻ በአካባቢ ለማድረግ ውሳኔ መተላለፉን በመግለፅ ህዝቡ እንዲረጋጋ ጠይቀዋል።</p>

<p>ዓርብ ዕለት በድንበር አካባቢ የተቀሰቀሰውን ግጭት በተመለከተ የፎከስ ኦን አፍሪካ ሬድዮ ይፋ እንዳደረገው በኬንያ ግዛት ውስጥ የነበሩ የቱሩካ ጎሣዎች ላይ ከፍተኛ ጉዳት የደረሰበት ሲሆን በተለይም ከኢትዮጵያ ነዋሪ የሆኑ የመርሣሌ ጎሳዎች በሰነዘሩት ድንገተኛ ማጥቃት በኬንያ መንግሥት ከፍተኛ ባለሥልጣናት ዘንድ የጎሣ ግጭት ነው ብለው መቀበል እንዳልፈለጉና ጥቃቱ የተሰነዘረው በኦነግ ሽምቅ ተዋጊ ኃይላት እንደሆነ በማስመር በቅርቡ በድንበር አካባቢ ያለ የሸማቂዎችን እንቅስቃሴ በጋራ ለመጠበቅ የተደረሰውን እንቅስቃሰ ለማድረግ መወሰናቸውን ይፋ አድርገዋል ሲሉ ከናይሮቢ የደረሰን ዘገባ አስረድቷል።</p>

<p>የኬንያ መንግሥት ባለስልጣናት ወደ ሁለቱ ሀገሮች አዋሳኝ ድንበር ላይ ያለው ሁኔታ ጨርሶ ውጥረት የነገሰበት መሆኑን በመግለፅ ከጥቂት ጊዜያት በፊት በሶማሊያና በሁለቱ ሀገሮች አዋሳኝ ድንበር ላይ የሚንቀሳቀሰው የኦነግ ሠራዊት በአካባቢው ላሉ የተለያዩ ጎሣዎች በገፍ የጦር መሣሪያ እንዲያገኙ በማድረጉ ሁለቱ ሀገሮች አዋሳኝ ድንበር ላይ ያለውን ሁኔታ ሙሉ ለሙሉ ከቁጥጥር ውጭ እንደሆነ ሳያድርገው እንደማይቀር ያለውን ስጋት ገልጿል።</p>

<p>ለኢትዮጵያ መንግሥት ከፍተኛ ባለሥልጣናት ጋር በጉዳዩ ላይ ለመነጋገር በቅርቡ አንድ የኬንያ መንግሥት ከፍተኛ ልዑካን ቡድን ወደ ኢትዮጵያ እንደሚያመራ አስታውቀዋል።</p>

<p>የኬንያ ታዋቂ ጋዜጣ ዴይሊ ኔሽን በበኩሉ እንደዘገበው በድንበር ላይ ያለው ውዝግብ ለመቋቋም ያስችል ዘንድ ኬንያ ለዜጎችዋ ደህንነት ጥበቃዋን አጠናክራ መቀጠል እንደሚኖርባት እንደሚያሳስቡ የካባቢው ነዋሪዎችን በመጥቀስ ዘግቧል።</p>

<p>ይህ በእንዲህ እንዳለ የኬንያ የውጭ ጉዳይ ሚኒስትር ጎዳና ባዬያ የአካባቢው ተወላጅ በመሆናቸው የድንበር ላይ ውዝግቡን ለመመከት መንግሥት እርምጃ ባለመውሰዱ ሰፊ ተቃውሞና ሂስ እየተሰነዘረባቸው መሆኑን ከናይሮቢ የደረሰን ዘገባ ያስረዳል። እንደዘገባው ከሆነ በድንበሩ አካባቢ የኬንያ ቦረና ተወላጆች ላይ ጠንካራ ቁጥጥር እንዲደረግ ጠይቋል።</p>


<p class="align-center"><a href="/Gazettas/Beza/info/Beza.sera.html">ከቤዛ የካቲት 21 ቀን 1992</a></p>

</body>
</html>	
