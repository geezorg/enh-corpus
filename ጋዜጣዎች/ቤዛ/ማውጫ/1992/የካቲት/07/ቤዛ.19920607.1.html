<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በኢትዮጵያና በኬንያ ድንበር አካባቢ ለጥቃት የተዘጋጀ የአልኢትሃድ ጦር መኖሩ ተገለፀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በኢትዮጵያና በኬንያ ድንበር አካባቢ ለጥቃት የተዘጋጀ የአልኢትሃድ ጦር መኖሩ ተገለፀ</h2>


<p>በኢትዮጵያና በኬንያ ድንበር አካባቢ በመንቀሳቀስ ለድንገተኛ ጥቃት እየተዘጋጀ ያለ የአልኢትሃድ ጦር መኖሩንና ይህን የአልኢትሃድ ቶርን አካባቢውን ለቆ ይወጣ ዘንድ የኢትዮጵያና የኬንያ መንግሥታት አስቸኳይ የሆነ የማጥቃት እርምጃዎችን ይወስዱ ዘንድ ሁለቱንም መንግሥታት የፑንትላንድ በመባል የምትታወቀው ከሱማሊያ ተገንጥላ የራስዋን መንግሥት የመሰረተችው ግዛት ፕሬዝዳንት ኮሎኔል አብዱላሂ የሱፍ መማፀናቸው ታውቋል።</p>

<p>ባለፈው ሣምንት መጀመሪያ ላይ ወደአዲስ አበባ በመምጣት ከኢትዮጵያ መንግሥት ከፍተኛ ባለሥልጣናት ጋር የተወያዩት ኮሎኔል አብዱላሂ የሱፍ በኢትዮጵያና ኬንያ አዋሳኝ በሆኑ የሱማሊያ ግዛቶች ላይ የሚንቀሳቀሰውን የአልኢትሃድን ጦር ለመመከት ያስችላቸው ዘንድ አካባቢውን ለቆ እንዲወጣ ለማድረግ የኢትዮጵያ መንግሥት የተጠናከረ የመከላከያ ሠራዊት እንቅስቃሴ በአዋሳኝ ድንበሮች ከማድረጉ በተጨማሪ የጦር መሣሪያ ድጋፍ እንዲያደርግላቸው አበክረው ጠይቀዋል።</p>

<p>በኢትዮጵያ መንግሥት በኩል የኮሎኔሉን የጦር መሣሪያ ጥያቄ በተመለከተ ምላሽ ለመስጠት የጊዜ ቀጠሮ የተሰጠ ሲሆን በጉዳዩ ላይ የስራ ጉብኝት ለማድረግ ወደአዲስ አበባ አቅንተው ከነበሩት የኬንያው ፕሬዝዳንት ዳንኤል አራፕ ሞይ ጋር የኢትዮጵያ መንግሥት ባለሥልጣናት ጋር መምከራቸውንና መግባባት ደረጃ ላይ መድረሳቸውን ምናልባትም ሁለቱም መንግሥታት በጋራ በአልኢትሃድ ላይ ጥቃት ይሰነዝራሉ ብለው እንደሚገምቱ በጉዳዩ ላይ አስተያየታቸውን የሰጡ ታዛቢዎች ሲናገሩ ይደመጣሉ።</p>

<p>ይህ በእንዲህ እንዳለ የቻይናው ዜና ወኪል Ꭵእኝሕኡኣ ከናይሮቢ እንደዘገበው ከሆነ የኢትዮጵያ መንግሥትና የኬንያ መንግሥት በጋራ በደረሱት ስምምነት መሰረት ሁለቱ ሀገሮች በአዋሳኝ ድንበሮች አካባቢ ያለውን ፀጥታና ደህንነት ለመጠበቅና የአሸባሪዎች እንቅስቃሴን ለመቆጣጠር መወሰናቸውን በጉዳዩ ላይ አብረው ለመስራት መስማማታቸውን ዘግቧል።</p>


<p class="align-center"><a href="/Gazettas/Beza/info/Beza.sera.html">ከቤዛ የካቲት 7 ቀን 1992</a></p>

</body>
</html>	
