<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በድሬዳዋ ምዝበራ ተንሰራፍቷል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">በድሬዳዋ ምዝበራ ተንሰራፍቷል</h1>


<p>በድሬዳዋ ከተማ መስተዳድር በመንግሥት ገንዘብ ላይ እየተካሄደ ያለው ምዝበራ ከመቼውም በበለጠ እየተባባሰ መምጣቱንና ይህ የመንግሥት ገንዘብ የመመዝበርና የስልጣን ብልግና እንቅስቃሴን ለመግታት እየተደረገ ያለውን ጥረት አናሳ መሆኑን የገለፁት የዜና ምንጮች ስርዓተ አልበኝነቱን በአጭሩ ካልተገታ ልክ እያጣ እንደሚሄድ ያላቸውን ስጋት ገልፀዋል።</p>

<p>በአለፈው ሥርዓት ወራት አንዳንድ የቢሮ ኃላፊዎች የመንግሥት ገንዘብ ይዘው በመሰወር ተገልጋዮን ሕዝብ ሲያማርሩት እንደነበር የገለፀው ይኸው የዜና ዘገባ መንግሥትና እግዚአብሔር የማይፈሩበት ሀገር እስከመባል የደረሰ ዋልጌነትና ምዝበራ በድሬዳዋ ውስጥ ሲካሄድ እንደነበር ይገልፃሉ።</p>

<p>ከመመሪያ ውጭ በሚፈፀሙ የሠራተኛ ቅጥር፣ ወጭ አበል፣ የትርፍ ሰዓት ክፍያ እንዲሁም የተሟላ ማስረጃ በሌላቸው ክፍያዎች ሕጋዊ ያልሆኑ የቁሳቁስ ግዢዎችን ማከናወን በመስተዳድሩ ባሉ መንግሥታዊ መስሪያ ቤቶች የሚታዩ እልባት ያላገኙ ችግሮች እንደሆኑና በቅርብ በነዚህ መልኩ ሲከናወኑ የነበሩ የሙስና ተግባራት የቀነሱ ቢመስልም በተለያዩ መንገዶች ተጠናክረው እየተካሄዱ መሆኑን የዜና ምንጮች ዘገባ አስረድቷል።</p>

<p>በድሬዳዋ ማዘጋጃ ቤት በጤና ጽሕፈት ቤት፣ በድል ጮራ ሆስፒታል፣ በውሃና ፍሳሽ አገልግሎት፣ በውሃና ማዕድን ኢነርጂ እንዲሁም በግብርና ቢሮዎች ውስጥ ይኸው ስርዓት አልበኝነት ልክ አጥቶ እንደነበር የገለፀው የጋዜጣው ልዩ ዘጋቢ ሪፖርት እንደሚያስረዳው አሁንም ቢሆን ኦዲት ያልተደረጉ አያሌ ቢሮዎች ያሉ ቢሆኑም በክልሉ ኦዲት ቢሮ በኩል ሊከናወን የሚገባው እርምጃ ሳይከናወን እንደቀረና ለዚህም ምክንያቱ የባለሙያ እጥረት እንደሆነ ከባለሥልጣናት አካባቢ ሲነገር እንደሚደመጥ የደረሰን ዘገባ ያስረዳል።</p>

<p>በአለፉት ስድስት ዓመታት ብቻ በስድስት መንግሥታዊ መስሪያ ቤቶች ብቻ በግለሰቦች ወደ ሰባት ሚሊዮን ብር የሚጠጋ የመንግሥት ገንዘብ መመዝበሩ የተገለፀ ሲሆን ምዝበራውን በፈፀሙት ግለሰቦች ላይ ሕጋዊ እርምጃ እንዳልተወሰደ የደረሰን ዜና ዘገባ ያስረዳል።</p>


<p class="align-center"><a href="/Gazettas/Beza/info/Beza.sera.html">ከቤዛ ጥቅምት 8 ቀን 1992</a></p>

</body>
</html>	
