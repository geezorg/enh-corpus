<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«ኢትዮጵያ ሉዓላዊነቷን ለማስከበር መብቱም ኃይሉም አላት»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«ኢትዮጵያ ሉዓላዊነቷን ለማስከበር መብቱም ኃይሉም አላት»</h1>

<p class="align-right">ዶ/ር ነጋሶ ጊዳዳ</p>


<p>በኢትዮ ኤርትራ የድንበር ውዝግብ ሳቢያ ጦርነቱ በቅርቡ ሊፈነዳ እንደሚችል እየተገለፀ ባለበት በአሁኑ ወቅት የኢፌዲሪ የህዝብ ተወካዮች ምክር ቤትና የፌዴሬሽን ምክር ቤት አምስተኛ የስራ ዘመን መጀመሪያ የሆነውን ስብሰባ የሪፐብሊኩ ፕሬዝዳንት ዶክተር ነጋሶ ጊዳዳ ሲከፍቱ በአደረጉት ንግግር «ሉዓላዊነታችንን ለማስከበር በቂ ኃይልና መብት እንዳለን ወዳጅም ጠላትም እንዲያውቀው አበክረን እናስገነዝባለን» ሲሉ በአደረጉት ንግግር አስታውቀዋል።</p>

<p>ዶክተር ነጋሶ ጊዳዳ ለሁለቱም ምክር ቤቶች ባደረጉት ንግግር የተቃጣብንን ወረራ በሰላም ለመፍታት ያሳየነው ትዕግስት ሌላ ትርጉም ተሰጥቶት ከሆነ ሉዓላዊነታችንን ለማስከበር ዝግጁ የሆነ ጠንካራ የመከላከያ ሠራዊት እንዳለን ሊያውቁ ይገባል ሲሉ ተናግረዋል። እንዳለፈው ዓመት ሁሉ ሉዓላዊነታችንን ለማስጠበቅ የምናደርገው ጥረት የወቅቱ አንገብጋቢ አጀንዳ ነው ሲሉ አክለውም ገልፀዋል። መንግሥት ሉዓላዊነቱን ለማስከበር መደረግ ያለበትን ነገር እያደረገ ነው ሲሉ መናገራቸው ተዘግቧል።</p>

<p>የሀገሪቱ ኢኮኖሚ በአለፈው ዓመት በደረሰው ድርቅና በጦርነቱ የታሰበውን ያህል አመርቂ ውጤት ባያስመዘግብም አንዳንድ የኢኮኖሚ ግምገማዎች እንደሚያስረዱት ኢኮኖሚው በ6.3 በመቶ ማደጉን ገልፀዋል።</p>

<p>በዚህ ዓመት የሀገሪቱ በጀት ከፍተኛውን ደረጃ የሚይዘው የመከላከያ በጀት እንደሚሆን መንግሥት ሉዓላዊነቱን ለማስጠበቅ ከሌሎች የካፒታል በጀት ላይ ቀንሶ ወደ መከላከያ በጀት ማዞሩ የፈጠረውን ክፍተት ለመሙላት ወገባችንን በአጭር መታጠቅ ይኖርብናል ሲሉ መናገራቸው ታውቋል።</p>

<p>ስለግንቦቱ ምርጫ እንዲሁም ስለኤድስ በሽታ መስፋፋት ሰፊ የሆነ ንግግርና ቦታ ተሰጥቶት እንደነበር የሚገልፁ አንዳንድ ንግግሩን የተከታተሉ ታዛቢዎች መንግሥት አለም አቀፉን ጫና ወደጎን በማድረግ ሉዓላዊነቱን ለማስከበር ዝግጅቱን በማጧጧፍ ላይ እንደሆነ የዶክተር ነጋዶ ንግግር ያመለክታል ሲሉ አስተያየታቸውን ሰጥተዋል።</p>


<p class="align-center"><a href="/Gazettas/Beza/info/Beza.sera.html">ከቤዛ ጥቅምት 1 ቀን 1992</a></p>

</body>
</html>	
