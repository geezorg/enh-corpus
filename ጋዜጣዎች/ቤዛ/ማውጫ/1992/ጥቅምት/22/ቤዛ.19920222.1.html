<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሼክ አላሙዲን አሸባሪውን ኦስማን ቢንላዲንን መደገፋቸውን አስተባበሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ሼክ አላሙዲን አሸባሪውን ኦስማን ቢንላዲንን መደገፋቸውን አስተባበሉ</h2>


<p>በኢትዮጵያ በግል ባለሀብትነት የመጀመሪያውን ደረጃ ይዘው የሚገኙት ኢንቨስተር ሼህ መሐመድ አላሙዲን ለአሸባሪው ኦስማን ቢንላዲን ገንዘብ ይረዳሉ፣ ያስተላልፋሉ በሚል በአሜሪካና በብሪታኒያ የስለላ ድርጅቶች ክትትልና ምርመራ እየተካሄደ መሆኑ ተዘገበ።</p>

<p>በዩናይትድ ስቴትስ አሜሪካ ከፍተኛ ስርጭት እንዳለው በሚነገረው ዩ.ኤስ. ኤ ቱዴይ ኡጽኣ ጥኦዽኣይ የተባለ ጋዜጣ ዓርብ ጥቅምት 18 ቀን 1992 ዕትሙ የዘገበውና ሮይተር ዓለም አቀፉ ዜና ወኪል በመላው ዓለም ባሰራጨው የዜና ዘገባ የሁለቱን መንግሥታት የስለላ ተቋማትን ምንጮች በመጥቀስ እንደዘገበው ከሆነ የሳውዲ ዓረቢያ ባለሀብቶች ንጉሣዊ ቤተሰቦች ኦስማን ቢንላዲንን በገንዘብ እንደሚረዱ ገልፀው ሼህ አላሙዲንም በዚህ ተግባር ላይ ተሳታፊ ናቸው የሚል መረጃ እንዳለው ገልፀዋል።</p>

<p>ሼህ መሐመድ አላሙዲና የናሽናል ኮሜርሻል ባንክ መስራችና ሊቀመንበር የነበሩ ሲሆን በአሁኑ ወቅት በሳውዲ ዓረቢያ ውስጥ ታይፍ በተባለችው ከተማ ወታደራዊ ሆስፒታል ውስጥ በቁም እስር ላይ ካሉት ካሊድ ቢን ማሕፉዝ ጋር በመሆን ሽብርተኛውን ኦስማን ቢንላዲንን በገንዘብ ሲረዱ እንደነበር ለማወቅ ተችሏል ሲል ዘገባው ያትታል።</p>

<p>እንደ ዩ ኤስ ኤ ቱዴይ ጋዜጣ ዘገባ ይኸው ለቢንላዲን የሚደረገው የገንዘብ ማስተላለፍ እንቅስቃሴ የተደረሰበት በያዝነው ዓመት በሚያዝያ ወር የሳውዲ ዓረቢያ ንጉሣዊ ቤትሰቦች የናሽናል ኮሜርሻል ባንክ ሂሳብ እንዲመረመርና ካሊድ ቢን ማሕፉዝም በጉዳዩ ላይ እንዲጠየቅ በመጠየቃቸው እንደሆነ ሊታወቅ ችሏል።</p>

<p>የኦዲት ሪፖርቱ እንዳስታወቀው የአሜሪካ የስለላ ተቋም እንደደረሰበትና አምስት የሳውዲ ዓረቢያ ታዋቂ የንግድ ሰዎች በሳውዲ ትልቁ ከሆነው ባንክ ወጭ ተደርጎ ወደ ኒውዮርክና ለንደን ወደሚገኙ ባንኮች ሶስት ሚሊዮን ዶላር የሚደርስ ገንዘብ እንዲተላለፍና ካላቸው የግል ተቀማጭ ደግሞ በሳውዲ ባሉ የንግድ ተቋማቶቻቸው ላይ አደጋ እንዳይደርስባችው አምስት ቢሊዮን ዶላር ክፍያ ለቢንላዲን ማከናወናቸውን ገንዘቡ ለእስላሚክ ሪሊፍ ኤንድ ብለስድ ሪሊፍ በኩል ገቢ እንዲደረግ ማድረጋቸውን ዩ ኤስ ኤ ቱዴይ ዘግቧል።</p>

<p>እንደ ጋዜጣው ዘገባ ከሆነ ይህ ለቢን ላዲን የተከፈለው ገንዘብ በኦስማን ቢንላዲን መሪነት ለተካሄደው በርካታ የአሸባሪነት ተግባር እንደዋለና ከአምስት ዓመት በፊት በአዲስ አበባ በግብፁ ፕሬዝዳንት ሆስኒ ሙባረክ ላይ በተደረገው የግድያ ሙከራ ላይም ተሳታፊ እንዲሆን አድርጎታል ይላል።</p>

<p>በዚሁ በሳውዲ ቱጃሮችና የቢንላዲንን ግንኝነት በተመለከተ በሚቀጥለው ሣምንት ዋሽንግተንን ይጎበኛሉ ተብለው የሚጠበቁትን የሳውዲ ዓረቢያን የመከላከያ ሚኒስትር ልዑል ሱልጣን ጋር በሚወያዩበት ወቅት የአሜሪካ የውጭ ጉዳይ ሚኒስትር ማድሊን ኦልብራይት ጉዳዩን ያነሱባቸዋል ተብሎ እንደሚገመትም ዩ ኤስ ኤ ቱዴይ ጋዜጣ ዘግቧል።</p>

<p>እንደጋዜጣው ዘገባ ሼህ መሐመድ ሁሴን አላሙዲን በኒውዮርክና በለንደን የሚገኙ ካፒታል ትረስ ባንኮች ሊቀመንበር ናቸው በማለት የዘገበ ሲሆን በጉዳዩ ላይ የፕሬዝዳንት ቢን ክሊንተን የልብ ጓደኛ የሆኑት ቬሮን ጆርዳን የሼህ አላሙዲን ጠበቃ በመሆናቸው በጉዳዩ ላይ አስተያየትም ሆነ ማስተባበያ ከመስጠት መቆጠባቸውን ገልፆ በተመሳሳይም በዋሽንግተን የሳውዲ ዓረቢያ አምባሳደር ልዑል ባይደር ቢን ሱልጣን በዘገባው ላይ አስተያየታቸውን ከመስጠት ተቆጥበዋል።</p>

<p>ይኸው ዓርብ ጥቅምት 18 ቀን 1992 ለንባብ የበቃው በአሜሪካ ከፍተኛ የሆነ ስርጭት እንዳለው የሚነገረው ዩ ኤስ ኤ ቱዴይ የተባለው ጋዜጣ በሼህ ሁሴን አላሙዲን ላይ ያቀረበውን ዘገባ ምሽቱን ከዋሽንግተን የወጣው የሼህ መሐመድ ሁሴን አላሙዲን ጠበቆች በሰጡት ማስተባበያ ዘገባው መሠረተ ቢስ መሆኑን ገልፀዋል።</p>

<p>ከዋሽንግተን ዓርብ ዕለት ማምሻውን ሼህ መሐመድ ሁሴን አላሙዲን በአወጡት መግለጫ ዩ ኤስ ኤ ቱዴይ ጋዜጣ እገባ እንዳስረዳው የናሽናል ኮሜርሻል ባንክ ወይንም የካፒታል ትረስት ባንክ ሊቀመንበር ሆነው እንደማያውቁ ገልፀዋል። ሼህ መሐመድ ሁሴን አላሙዲን የጋዜጣው ዘገባ ሀሰተኛና በስም ማጥፋት ላይ ያተኮረ ነው ሲሉ አስተባብለዋል። አክለውም ጋዜጣው በይፋ ይቅርታ መጠየቅ እንዳለበት ተናግረዋል።</p>

<p>በሼህ መሐመድ ሁሴን አላሙዲን ስም በዋሽንግተን የሚገኙ የሼሁ ጠበቆች አኪን ጉምፕ፣ ስትራውስ ሀወር እና ፌልድ እንዳሳወቁት ሼህ መሀመድ አላሙዲን ከቢንላዲን ጋር አብረው ሊሰሩ ቀርቶ እንደማያውቁትም ገልፀው ሼህ መሐመድ አላሙዲን በከፍተኛ ደረጃ ሽብርተኝነትን እንደሚቃወሙ በመግለጽ በጋዜጣው የቀረበውን የዜና ዘገባ አስተብለዋል።</p>

<p>በትናንትናው ዕለትም ሚድሮክ ኢትዮጵያ በሰጠው ጋዜጣዊ መግለጫ ዩ ኤስ ኤ ቱዴይ የተባለው ጋዜጣ ምንም መሰረት የሌለው ዜና ማቀረቡን ገልፆ ሼህ መሐመድ አላሙዲን እንደውም ሽብርተኝነትን የሚያውገዙ መሆናቸውን ገልፆ ነገሩን በጠበቆቻቸው አማካይነት ሀሰተኛ መሆኑን አሳውቀዋል ብሏል።</p>

<p>በማያያዝም «ይህ ሁን ተብሎ በሼህ አላሙድን ስብዕና ላይ ጥርጣሬንና ማደናገርን ለመፍጠር የተደረገ ነው» ብሏል።</p>


<p class="align-center"><a href="/Gazettas/Beza/info/Beza.sera.html">ከቤዛ ጥቅምት 22 ቀን 1992</a></p>

</body>
</html>	
