<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያን ፓስፓርት የያዙ ኤርትራውያን በድብቅ ወደ ኢትዮጵያ እየገቡ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የኢትዮጵያን ፓስፓርት የያዙ ኤርትራውያን በድብቅ ወደ ኢትዮጵያ እየገቡ ነው</h2>


<p>የኢትዮጵያን ፓስፖርት ይዘው በተለያዩ የዓለም ክፍሎች የሚኖሩ ኤርትራውያን ባልታወቀ ምክንያት በድብቅ ኢትዮጵያ ለመግባት እየተንቀሳቀሱ መሆኑ ታወቀ።</p>

<p>እንደ ዘገባው ኤርትራውያን አሁንም በኢትዮጵያ ፓስፖርት እንደሚጠቀሙ የተደረሰበት መሆኑን የገለፀው የኢትዮጵያ መንግሥት ይህንን የኢትዮጵያ ፓስፖርትን በመያዝ ወደ ኢትዮጵያ ለመግባት የሚሞክሩ ኤርትራውያን በመግቢያ በሮች ላይ ከተያዙ ፖስፓርታቸውን ተቀምተው ወደ አስፈላጊው እርምጃ እንደሚወሰድባቸው አስታውቀዋል።</p>

<p>ኤርትራ ነፃ ሀገር ከመሆንዋ በፊት በማንኛውም መንገድ እጃቸው የገባውን ፓስፖርት የጉዞ ሰነድ ለኢትዮጵያ ዲፕሎማቲክ ሚሽኖች እንዲያስረክቡ መጠየቁንም የደረሰን ዜና ያስረዳል።</p>

<p>ይህ በእንዲህ እንዳለ ጠቅላይ ሚኒስትር መለስ ዜናዊ ለአራት ቀናት አፍሪካን ሬነሰንስ የተባለ ተቋም ከሌሎች አፍሪካውያን ድርጅቶችና ከቢታኒያ መንግሥት ጋር በመተባበር ባዘጋጁት የአፍሪካ ግጭት አስወጋጅና አስታራቂ አካል ለመመስረት የሚያስችል ጉባዔን በንግግር ከፍተዋል። ጠቅላይ ሚኒስትሩ ባደረጉት ንግግር ለአህጉሪቱ ችግሮች አስታራቂ ሃሳቦችን ከሌሎች አካላት አግበስብሶ መውሰድ ተገቢና ውጤታማ አያደርግም ሲሉ የተናገሩ ሲሆን ለዚህም ምክንያቱ በአፍሪካ የምከተሱ ችግሮች ተመሳሳይ ስላልሆኑ ነው ሲሉ ገልፀዋል። አክለውም በአንድ ሀገር ያለው የፖለቲካ ሁኔታ በዚያው ሀገር መንግሥት ብቻ የተወሰነ ሆኖ ሊቆይ እንደማይችልና ወደሌሎች ሀገሮች በመዛመት በሀገሮች መካከል ግጭት እንዲፈጠር ያደርጋል ብለዋል።</p>


<p class="align-center"><a href="/Gazettas/Beza/info/Beza.sera.html">ከቤዛ ጥቅምት 29 ቀን 1992</a></p>

</body>
</html>	
