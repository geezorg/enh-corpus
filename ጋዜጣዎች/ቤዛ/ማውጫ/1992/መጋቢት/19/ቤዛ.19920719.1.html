<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በትግራይ ለሻዕቢያ ይሰልሉ የነበሩ ኢትዮጵያውያን 10 ዓመት ተፈረደባቸው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በትግራይ ለሻዕቢያ ይሰልሉ የነበሩ ኢትዮጵያውያን 10 ዓመት ተፈረደባቸው</h2>


<p>በትግራይ ብሔራዊ ክልላዊ መስተዳደር በድንበር ውዝግቡ በተቀሰቀሰባቸው አካባቢዎች በመንቀሳቀስ ለኢሳያስ አፈወርቂ መንግሥት በስለላ ሥራ ላይ ተሰማርተው ሲንቀሳቀሱ እጅ ከፍንጅ የተያዙ በቁጥጥር ስር እንዲውሉ የተደረገ መሆኑ ታውቋል።</p>

<p>የኢሳያስ አፈወርቂ ከመለመሏቸው ከነዚሁ በስለላ ስራ ላይ የተሰማሩ ኢትዮጵያውያን የኢትዮጵያ መከላከያ ሠራዊት እንቅስቃሴ በመሰለል ለሻዕቢያ መረጃ ሲያቀብል በቁጥጥር ስር መዋላቸው ታውቋል።</p>

<p>በዚህም መሰረት ባለፈው ሚያዝያ 1991 የመከላከያ ሠራዊቱን እንቅስቃሴ ከሌሎች ጋር ሆኖ በመሰለል ስራ ላይ በመሳተፉ በ10 ዓመት ፅኑ እስራት እንዲቀጣ ከተበየነበት ዘባርህ ገብረማርያም የተባለው ወንጀለኛ ጋር ከአንድ የሻዕቢያ ወታደር የተሰጣትን መርዝ የኢትዮጵያ መከላከያ ሠራዊት በሚጠቀምበት ውሃ ውስጥ ለመጨመር ስትጓዝ ተገኝታ እጅ ከፍንጅ በመያዝ ለፍርድ የቀረበችው ተወን መሰለ የሶስት ዓመት ፅኑ እስራት ተፈርዶባታል።</p>

<p>በተጨማሪም ቄስ ገብረመኮንን ተክሉና ጎኤሽ ጎበዛይ የተባሉት መከላከያ ሠራዊቱን እንቅስቃሴ በመሰለል መረጃ ሲያቀብሉ እንደነበሩ ስለተደረሰባቸው ጉድያቸው በፍርድ ቤት ታይቶ የ1 ዓመት ተኩል እስራት እንዲቀጡ ፍርድ ቤት መወሰኑን ከአክሱም የደረሰን ዜና ዘገባ አስረድቷል።</p>

<p>ይህን መሰሉ ለሻዕቢያ ተቀጥረው የሚንቀሳቀሱ የሰላዮች የቡድንና የተናጠል እንቅስቃሴ በኢትዮጵያ መከላከያ ሰራዊት እንቅስቃሴ ላይ የራሱ የሆነ የአሰራር ችግር ሊፈጥርበት ስለሚችል ትኩረት ተሰጥቶ የሚመለከታቸው ክፍሎች ትግራይንና አካባቢዋን ከነዚህ መሳይ ስለላ ተግባራት ተሳታፊዎች ማፅዳት ይጠበቅበታል ሲሉ አስተያየት የሰጡ ወገኖች አስታውቀዋል።</p>


<p class="align-center"><a href="/Gazettas/Beza/info/Beza.sera.html">ከቤዛ መጋቢት 19 ቀን 1992</a></p>

</body>
</html>	
