<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>መሐመድ ጋዳፊ፣ ኢሣያስ አፈወርቂና ሙባረክ የሶስትዮሽ የመከላከያ ትብብር ሊነድፉ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> መሐመድ ጋዳፊ፣ ኢሣያስ አፈወርቂና ሙባረክ የሶስትዮሽ የመከላከያ ትብብር ሊነድፉ ነው</h1>

 
<p>የኢሣያስ አፈወርቂ መንግሥት በቅርቡ በታላላቅ ሀይቆች ሀገሮች መካከል ያለውን የአሜሪካ መንግሥት ትኩረትና ሌሎች ጉዳዮች ወደ ጎን በመተው በአሜሪካ አይን በጥላቻ የምትታየውን ከሊቢያ መንግሥት ጋር ስለ ክፍለ አህጉሩ ሀገሮች ፀጥታና የጋራ ጥቅም በተመለከተ መወያየታቸውንና ይህንንም የውይይታቸው አካል የሆነ ሀሳብ ለማስረዳት ወደ ግብፅ መጓዛቸውን ለመረዳት ተችሏል።</p>

<p>የኤርትራ መንግሥት በአፍሪካ ቀንድ ያለውን ስትራቴጂካዊ ጥቅምን በሶስትዮሽ የጋራ አላማ አለው በሚባለው በዚሁ ዲፕሎማሲያዊ ዘመቻው ሳቢያ አሜሪካ ሌሎች የቡድን ሰባት ሀገሮች ትኩረትን የሳበውን የአፍሪካ ቀንድ አካባቢን ያለምንም የውጭ ኃይል ጣልቃ ገብነት ለማንቀሳቀስ ያስችል ዘንድ ያደረጉት ጥረት የተሳካ ይመስላል ይላሉ ታዛቢዎች።</p>

<p>የአሜሪካ መንግሥት በአፍሪካ ቀንድና በታላላቅ ሀይቅ ሀገሮች የሚከተለው ፓሊሲን በተፃረረ መልኩ የኤርትራ መንግሥት እያሰማ ያለው ወቀሳ በሎከርቢው የፓን አሜሪካ አውሮፕላን በአየር ላይ የማጋየት እርምጃ የተጠረጠሩትን ሁለት ሊቢያውያኖችን የሊቢያ መንግሥት አሳልፎ ይሰጥ ዘን አልያ ግን የተጣለበትን የኢኮኖሚ ማዕቀብ ሊቢያን የጎዳ እርምጃ ነው ሲሉ ኢሣያስ አፈወርቂ በትሪፖሊ ጉብኝታቸው ወቅት መናገራቸውን የገለፀው የዜና ዘገባ ያስረዳል።</p>

<p>መሐመድ ጋዳፊም ሆኑ ፕሬዝዳንት ሆስኒ ሙባረክ በተለይ የአፍሪካ የውሃ ማማ የተባለችውን ኢትዮጵያን ለመቆጣጠርም ሆነ በአባይ ዙሪያ የይገባኛል ጥያቄን በተመለከተ አይናቸው በኢትዮጵያ ላይ መሆኑ የኤርትራ፣ የግብፅና የሊቢያ መንግሥት የሶስትዮሽ ትብብር ለመፍጠር ያደረጉት ጥረት በኢትዮጵያ ደህንነት ላይ አሉታዊ ተፅዕኖ ይኖረዋል ሲሉ ታዛቢዎች ይናገራሉ።</p>

<p class="align-center"><a href="/Gazettas/Beza/info/Beza.sera.html">ከቤዛ የካቲት 2 ቀን 1990</a></p>


</body>
</html>	





