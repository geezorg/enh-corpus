<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኢትዮጵያውያን ጋዜጠኞች ፍዳ እየባሰ ሄዷል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> የኢትዮጵያውያን ጋዜጠኞች ፍዳ እየባሰ ሄዷል</h1>

 
<p>ከነፃው ፕሬስ ውልደት አንስቶ በአደጋ የታጠሩት ጋዜጠኞች አሁን የሚደርስባቸው ጫና እያየለ መምጣቱን የሚያሳዩ ክስተቶች ተበራክተዋል።</p>

<p>በአሁኑ ወቅት በልዩ ልዩ የፕሬስ ስራ ውጤቶች ትፈለጋላችሁ በሚል ለእስር ከተዳረጉ ጋዜጠኞች ሌላ ሰሞኑንም ሌሎች ጋዜጠኞች ወደ ማዕከላዊ ወንጀል ምርመራ ተጠርተው ለእስር ተዳርገዋል።</p>

<p>ባሳለፍነው ሳምንት ለጥያቄ ትፈለጋላችሁ በሚል የገናናው ጋዜጣ አሣታሚ አቶ ዘገየ ኃይሌና የጋዜጣው ዋና አዘጋጅና ምክትል አዘጋጆች የፊያሜታ ዋና አዘጋጅ አቶ ዳዊት ከበደ የማዕበል ጋዜጣ አሣታሚ አቶ አክሊሉ ታደሠ ማዕከላዊ ወንጀል ምርመራ መጠራታቸውን ለማወቅ ተችሏል።</p>

<p>የጦቢያ ጋዜጣ ዝግጅት ክፍል ባልደረቦችም የካቲት 14 ቀን 1990 ፍ/ቤት ቢቀርቡም የፖሊስ ምርመራ ሹሙ ተጨማሪ 14 ቀን ጊዜ ቀጠሮ በመጠየቁ ለየካቲት 23 ቀን 1990 ዓ.ም እንዲቀጠር ተደርጎ የጦቢያ ጋዜጣ ባልደረቦች ወደ እስር ቤት ተመልሰዋል።</p>

<p>ይህ በእንዲህ እንዳለ ከጦቢያ ጽ/ቤት ቃጠሎ ጋር በተያያዘ ምክንያት ፖሊስ ለጥያቄ እንፈልጋችኋለን በሚል በቁጥጥሩ ስር ያደረጋቸው ስድስት የድርጅቱ ሠራተኞች የዋስትና መብታቸው ተጠብቆ እንዲለቀቁ አድርጓል። በተያያዘ ዜናም በሲሳይ የህትመትና የማስታወቂያ ድርጅት ስር ሲታተም የቆየው «ወንጭፍ» ጋዜጣ ምክንያት ለእስር የተዳረጉ 5 ጋዜጠኞችና አከፋፋይ የዋስትና መብታቸው ተጠብቆ እንዲፈቱ የካቲት 9 ቀን 1990 የፌዴራል የመጀመሪያ ፍ/ቤት ወስኗል።</p>

<p>የጦማር ጋዜጣ አሣታሚና ምክትል አዘጋጅ አቶ በፈቃዱ ሞረዳም ያልተመለደና ለህይወቴ አስጊ የሆነ ክትትል እየተደረገብኝ ነው ሲሉ አስታውቀዋል።</p>

<p>አቶ በፈቃዱ ሞረዳ በመኖሪያና በመስሪያ ቤቱ አካባቢ በተለያዩ መኪናዎች በመሆን ያልተለመደ ክትትል እየተደረገበት መሆኑን በመግለፅ ክትትሉ በሚደረግበት ተፅዕኖ ከስራ ገበታው ላይ ለመገኘት አለመቻሉንን ገልጿል።</p>

<p>በአጠቃላይ በኢትዮጵያ ጋዜጠኞች ላይ የሚደርሰውን ወከባ አስመልክቶ በተደጋጋሚ መግለጫዎችን በማውጣት ተቃውሞ እያሰማ ያለው ሪፖርተርስ ሳን ፍሮንቴርስ ጋዜጠኞች ላይ እየደረሰ ያለውን በደል አስመልክቶ ለጠቅላይ ሚኒስትር መለስ ዜናዊ ደብዳቤ ልኳል።</p>


<p class="align-center"><a href="/Gazettas/Beza/info/Beza.sera.html">ከቤዛ የካቲት 17 ቀን 1990</a></p>


</body>
</html>	
