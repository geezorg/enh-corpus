<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በስደት የኢትዮጵያ ኦርቶዶክስ ተዋህዶ ቤተክርስቲያን አመራር ጳጉሜ 5 ቀን የሰማዕታት ቀን እንዲሆን ወሰኑ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

 
<h1 class="align-center">በስደት የኢትዮጵያ ኦርቶዶክስ ተዋህዶ ቤተክርስቲያን አመራር ጳጉሜ 5 ቀን የሰማዕታት ቀን እንዲሆን ወሰኑ</h1>


<p>በስደት የሚገኘው የኢትዮጵያ ኦርቶዶክስ ቤተክርስቲያን አባቶች ባለፈው ዓመት ማክሰኞ ጳጉሜ 4 ቀን 1989 ዓ.ም 4ኛ ዓመቱ የተከበረው በጐንደር ከተማ በአደባባይ ኢየሱስ ፀሎተ ምህላ ላይ የነበሩ ምዕመናን በኢህአዴግ/ህዋሃት ታጣቂዎች የተጨፈጨፉበት ቀን በምህላና በፀሎት ታስቦ ይውል ዘንድ በወሰኑት መሠረት በተለያዩ አህጉራት ያሉ ቤተክርስቲያኖች በጭፍጨፋው ለተሰው ሰማዕታት ፀሎተ ፍትሃት ማድረጋቸው ተገለፀ። </p>

<p>በዚሁ ቀን አስመልክቶ ባወጡት መግለጫ መሠረት ጳጉሜ 1 ቀን 1985 ቀን በአደባባይ ኢየሱስ ለፀሎተ ምህላ በተሰበሰቡ ምዕመናም ላይ የኢህአዴግ ህወሃት ታጣቂዎች በከፈቱት ጅምላ ተኩስ 18 ሰዎች ገድለው ከ50 በላይ ማቁሰላቸውንና ሕፃናትና ሽማግሌዎች ሳይለይ በአጠቃላይ ከ2000 የሚበልጡ ምዕመናን አፍሰው በእስር ፍዳቸውን እንዲቆጥሩ አድርገዋል። ይህ ዕለት በኢትዮጵያ ኦርቶዶክስ ምዕመናም ዘንድ የሰማዕታት ቀን በመሆን ይታሰብ ዘንድ አሳስበዋል።</p>

<p>እንደ በስደት የምትገኘው ቤተክርስቲያን መግለጫ ጳጉሜ 1 ቀን1985 ዓ.ም የኢሕአዴግ/ህዋሃት ሠራዊት ካደረሠው ጭፍጨፋና አፈሳ በተጨማሪ በተከታታይ የክልሉ የኢሕአዴግ/ህዋሃት ሹማምንት ቁጥር ስፍር የሌለው ወገን በልዩ ልዩ ችግር የዳረጉበት ከ40 በላይ የሚሆኑ ግለሰቦች እስከ ዛሬ ድረስ የገቡበት ሳይታወቅ ዱካቸው የተሰወረበትና ወደር የማይገኝለት ግፍ የተፈፀመበት በመሆኑ ቀኑን በልዩ ትኩረትና በምህላ እንደሚያስቡት አስታውቀዋል። </p>

<p>እንደ መግለጫው የወገን ደም እንደጐርፍ የፈሰሰበት አስከሬኑ በአስፋልት ላይ የተጣለበት ዕለት በመሆኑ የኢትዮጵያ ኦርቶዶክስ ቤተክርስቲያን ልጆች የሆኑ በሀገርና በውጭ የሚኖሩ ሁሉ ቀኑን በህሊና ፀሎት በማድረስ ሰማዕታቱን ያስቡ ዘንድ ጥሪም ቀርቧል።</p>

<p>ይህ በእንዲህ እንዳለ በአደባባይ ኢየሱስ ፀሎተ ምህላውን በመምራት ወንጌል ያስተምሩ የነበሩት አባ አምሃየሱስ ገ/ዩሀንስና ደጋፊዎቻቸው እስከ ዛሬ በታሰሩበት ጉዳይ ጥቅምት 15 ቀን 1990 ፍ/ቤት እንዲቀርቡ ተቀጥረዋል።</p>

<p class="align-center"><a href="/Gazettas/Beza/Beza.sera.html">ከቤዛ ማክሰኞ መስከረም 13 ቀን 1990</a></p>


</body>
</html>	
