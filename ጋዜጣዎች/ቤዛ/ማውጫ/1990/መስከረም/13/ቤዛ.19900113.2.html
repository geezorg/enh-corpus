<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አደይ አበባ ተማሪዎችን ሸለመ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

 
<h1 class="align-center">አደይ አበባ ተማሪዎችን ሸለመ</h1>


<p>በግል ትምህርት ቤትነቱ የመጀመሪያው የሆነው መቅረዝ የሕትመትና የማስታወቂያ ድርጅት ባለአክሲዮኖች ከዛሬ ስድስት ዓመት በፊት በቀድሞው እርሻ ምርምር ኢንትስትዩት ግቢ የተቋቋመው አደይ አበባ አንደኛ ዓመት ትምህርት ቤት በ1989 የትምህርት ዘመን ለስምንተኛ ክፍል ብሔራዊ ፈተና ያስቀመጣቸው ተማሪዎች ከዞን ሶስት ትምህርት ቤቶች አንደኛ በመሆን ያስፈተናቸውን ተማሪዎች በሙሉ አሳልፏል። በዚህም መሠረት ከ1-12 ለወጡ ከ95 በመቶ በላይ የሆነ ውጤት ያስመዘገቡ ተማሪዎችን ሸለመ።</p>

<p>ባለፈው ሐሙስ መስከረም 8/1990 ዓ.ም በተካሄደው በዚሁ የሽልማት ስነስርዓት ላይ ጥሪ የተደረገላቸው እንግዶች የተማሪዎች ወላጆች የተገኙ ሲሆን በበዓሉ ላይ በክብር እንግድነት በመገኘት ለተሸላሚ ተማሪዎች ሽልማት የሰጡት የዞን ሶስት ትምህርት መምሪያ ኃላፊ አቶ ተስፋዬ ዘርጋው መሆናቸውንና ወደ ሁለተኛ ደረጃ ያለፉት ተማሪዎችም እዛው ትምህርት ቤቱ መስጠት የጀመረው የ9ኛ ክፍል ትምህርታቸውን በመከታተል ላይ መሆናቸውን ሪፖርተራችን ገልፀዋል።</p>

<p>የአደይ አበባ አንደኛና ሁለተኛ ትምህርት ቤት በአሁኑ ወቅት በትምህርት አሰጣጡ ሂደት ላይ የተሻለ መንገድ በመፍጠር በሚያደርጉት ጥረት በአንድ ክፍል ውስጥ 45 ተማሪዎች እንዲማሩ ማድረጋቸውና 200ሺህ ብር በማውጣት የኮምፒውተር ፋሲሊቲዎችን ለትምህርት ቤቱ በአገልግሎት ላይ እንዲውሉ ማድረጋቸውን በበዓሉ ላይ የተገኘው የጋዜጣችን ሪፖርተር ዘገባ ያስረዳል።</p>

<p>በመማር ማስተማሩ ሂደት ላይ የመምህሩ ድርሻን ለማበረታታት የአስተማሪዎችን ደሞዝ አከፋፈል በስራቸው አንፃር እንዲሆን በማድረግ ከፍተኛ የሆነ አስተዋፅዖ ማድረጉንም በዚህ ወቅት ተገልጿል።</p>

<p>ከዚህ ጋራ በተያያዘ የትምህርት ቤቱ የወላጅ ኮሚቴ ሊቀመንበር አቶ ነጋሽ ገ/ማርያም ትምህርት ቤቱ ማኅበረሰብ ባደረገው ጥረት የተመዘገበው ውጤት የሚያኮራና ቀጣይ ተማሪዎችን የሚያበረታታ መሆኑን ገልፀው ወላጆችንም እንኳን ደስ ያላችሁ ብለዋል። በዕለቱ የዞን ሶስት ትምህርት መምሪያ ኃላፊ አቶ ተስፋዬ ዘርጋው ለወደፊቱ የበለጠ ውጤት ያስመዘግብ ዘንድ የዞኑ ትምህርት ቢሮ አስፈላጊውን ድጋፍ እንደሚያደርግ በበዓሉ ላይ ተገኝተው ባደረጉት ንግግር አስገንዝበዋል።</p>

<p class="align-center"><a href="/Gazettas/Beza/info/Beza.sera.html">ከቤዛ መስከረም 13 ቀን 1990</a></p>


</body>
</html>	
