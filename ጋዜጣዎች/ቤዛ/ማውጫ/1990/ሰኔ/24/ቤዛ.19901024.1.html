<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በአ.አ ወህኒ ቤት የሚገኙ ፍርደኛ እስረኞች ወደጦር ግንባር እንዲዘምቱ ተፈቀደላቸው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> በአ.አ ወህኒ ቤት የሚገኙ ፍርደኛ እስረኞች ወደጦር ግንባር እንዲዘምቱ ተፈቀደላቸው</h1>

 
<p>የአቶ ኢሣያስ አፈወርቂና የመንግሥታቸውን ወረራ ለመቅጨት ያስችል ዘንድ የአዲስ አበባ ማረሚያ ቤቶች የህግ ታራሚዎችም እስከ ጦር ግምባር በመጓዝ ለመፋለም ምዝገባ የተጀመረና የገንዘብ ማሰባሰቡም እርዳታ እየተካሄደ መሆኑን ለዝግጅት ክፍላችን የደረሰው ዘገባ ያስረዳል።</p>

<p>እንደደረሰን ዘገባ ከሆነ በአሁኑ ወቅት የሀገር ሉዓላዊነትን ለማክበር ዜጐች ልዩነቶቻቸውን አጥበው የጋራ ጠላታቸውን ለመመከት ከሚያደርጉት ጥረት ጎን ለመሰለፍና የዜግነት ግዴታቸውን ለመወጣት በማሰብ በተደረጉት የጋራ ጠላታቸውን ለመመከት ከሚያደርጉት ጥረት ጎን ለመሰለፍና የዜግነት ግዴታቸውን ቃል የገቡ መሆኑን ይገልፃል።</p>

<p>በአዲስ አበባ ማረሚያ ቤቶች እነዚሁ ታራሚዎች በየክልላቸው ባደረጉት ስብሰባ ወስነዋል የተባለውም ደም ለመለገስ መንግሥት ከሚያቀርብላቸው ሬሽን ላይ በመቀነስ ከታራሚው የህብረት ሱቅ ተቀማጭ ገንዘብ ላይ ወጪ በማድረግና ወደ ጦር ግምባር ለመዝመት ፍቃደኝንታቸውን አሳይተዋል።</p>

<p>ከማረሚያ ቤቱ የህግ ታራሚዎች ይገኛል የተባለውም ከ60 ሺህ ብር በላይ የሚገመት ሲሆን የሀገር ሉዓላዊነቱን በማክበሩና በጦርነቱ ሳቢያ ጉዳት የደረሰባቸውን ዜጐች ለመታደግ የሚሰበሰበውን እርዳታ በአስተባባሪነት የሚመሩት አባላትም ለታራሚው በሰጡት ማብራሪያ ቀደም ብሎ በተነገረው በሰጡት ማብራሪያ ቀደም ግምባር ለመዝመት የህግ ፍርደኞች የሚችል መሆኑ ተነግሯቸው ምዝገባ የተጀመረ መሆኑንም ይኸው ዘገባ ያትታል።</p>

<p>ከማረሚያ ቤቱ ወደጦር ሜዳው ለመዝመት የተፈቀደላቸው የህግ ፍርደኞች ብቻ እንደሆነና ምዝገባውም የሚከናወነው በፍቃደኝነት ላይ ተመርኩዞ እንደሆነም ተገልጿል።</p>

<p>በእርዳታ ማሰባሰቡና ወደጦር ግንባር በመዝመቱ ሀሳብ ላይ የተደረገው አንዳንድ ክንውኖችን ዘገባው ሲያትት በማረሚያ ቤቱ ታራሚዎች ለቀረበላቸው ወቅታዊ ጥያቄ ያለማመንታት ምላሽ የሰጡ ሲሆን በማረሚያ ቤቱ ካሉ ታራሚዎች አቅማቸው ያነሰ እንኳን 0. ሣንቲም (አምስት ሣንቲም) በማዋጣት የዜግነት ድርሻቸውን ተወጥተዋል ካለ በኋላ ወደጦር ግንባር በመጓዝ የመከላከያ ሠራዊቱን በማገዝ ሻዕቢያን ለመዋጋትና የሀገር ሉዓላዊነትን ለማስከበር መዝመት የሚፈልግ የህግ ታራሚ ፍርደኛ መመዝገብ ይችላል የሚለውን ሃሳብ በጋለ መንፈስ መቀበላቸውን ዘገባው ጠቅሷል።</p>

<p>ለማረሚያ ቤቱ የህግ ፍርደኞች ብቻ ለመዝመት የተፈቀደላቸው ለምን እንደሆነና ሌሎች በዚሁ እስር ቤቱ ያሉ ፍርድ በመጠባበቅ ላይ የሚገኙ ታራሚዎች መዝመት ያልተፈቀደበትን ምክንያት ዘገባው አላብራራም።</p>

<p>በማጠቃለያውም በእርዳታ አሰባሰቡ ወቅት ኢህአዲግ በበጎ ዓይን የማይመለከታቸውና በአሸባሪነት ጠርጥሬያቸዋለሁ የሚላቸው ኢትዮጵያውያን የህግ ታራሚዎች ሳይቀሩ በእርዳታው ተሳትፎ ማድረጋቸውን አመልክቷል።</p>

<p>በአሁኑ ጊዜ በአዲስ አበባ ማረሚያ ቤቶች ከ5-8 ሺህ የሚሆኑ ታራሚዎች እንደሚገኙ ይገመታል።</p>


<p class="align-center"><a href="/Gazettas/Beza/info/Beza.sera.html"> ቤዛ ሰኔ 24 ቀን 1990</a></p>

</body>
</html>	





