<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በመካከለኛው ምሥራቅ ቅጣቶች በኢትዮጵያውያን ላይ በከፍተኛ ደረጃ እንደሚፈፀም ተገለፀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> በመካከለኛው ምሥራቅ ቅጣቶች በኢትዮጵያውያን ላይ በከፍተኛ ደረጃ እንደሚፈፀም ተገለፀ</h1>

 
<p>በተለያዩ መንገዶች ከሀገር በመውጣት ወደ መካከለኛው ምሥራቅ የሚፈልሱ የውጭ ዜጐች ላይ ግርፋትን በሰይፍ በመቁረጥ በሞት እንዲቀጡ በማድረግ በሚደርስባቸው ቅጣት ሰለባ ከሚሆኑ የበርካታ ሀገር ዜጐች መካከል ኢትዮጵያውያንየመጀመሪያውን ስፍራ እንደያዙ ሰሞኑን ኒው ዮርክ ላይ የተደመጠ ሪፖርት ገለፀ። </p>

<p>ተቀማጭነቱ ኒው ዮርክ ውስጥ የሆነው (ሂዩማን ራይትስ) የተባለው የሰብአዊ መብት አስጠባቂ ቡድን ለተባበሩት መንግሥታ ድርጅት ይህን ኢሰብአዊ ተግባር በተመለከተ ማጣራት ያደርግ ዘንድ መጠየቁንም የደረሰን ዘገባ ያስረዳል።</p>

<p>በሳውዲ አረቢያ የሚኖሩ የውጭ ዜጎችን በግዳጅ ሥራ ላይ እንዲሠማሩ፣ ድብደባና አስገድዶ የመድፈር ተግባር እስራትና የሀሰት ክሶች እንዲመሰረቱባቸው በማድረግ በከፍተኛ ደረጃ የሰብአዊ መብታቸው እንደሚጣስ የገለፀው የዚሁ የሰብአዊ መብት ድርጅት ሪፖርት እንደሚያስረዳው ከሆነ በተለይ በመካከለኛው ምሥርቅ እስከአሁን እንደፀና ባለው የሞት ቅጣት ፍርድ ሳቢያ በአለፈው ስምንት ዓመት ውስጥ ወደ ሰባት መቶ የሚጠጉ ሰዎች በሞት የተቀጡ ሲሆን ከግማሽ በላይ የሚሆኑት የውጭ ዜጎች መሆናቸውን ያስረዱት ለጋዜጣው ቅርብ የሆኑ ምንጮች ከዚህም ውስጥ የኢትዮጵያውያኑ ቁጥር በቀላሉ የማይታይ ነው ሲሉ መናገራቸውን የጋዜጣው ዘጋቢ ያስረዳል።</p>

<p>በቅርቡ ፀድቆ ይፋ ይሆናል ተብሎ የሚጠበቀው በውጭ ሀገር በተለያዩ ሥራዎች ላይ የተሰማሩ ዜጎችን መብት ለማስጠበቅ ሲባል የወጣው ሕግ በሥራ ላይ ሲውል በአስጊ ደረጃ ላይ ያለው የኢትዮጵያውያን ዜጎች ሕልውና ጥበቃ ሲደረግላቸው እንዲገለፅ ያልፈለገ አስተያየት ሰጭ መንግሥት የዜጎቹን ሰብአዊ ዴሞክራሲያዊ መብቶች በማስጠበቅ አኳያ ብዙ ተግባራት መፈፀም ይጠበቅበታል ብሏል።</p>

<p>በከፍተኛ ደረጃ የሚፈፀምባቸውን የተቋቋሙ ሠራተኞች ቢኖሩ እንኳን የሠሩበትን ባለመክፈል ጫና እንደሚደረግባቸው የገለፀው ዘገባ በተለይ በሳውዲ አረቢያ ያሉ የውጭ ሀገር ዜጎች የሆኑ ሠራተኞች በከፍተኛ እንግልትና አደጋ የተጋለጡ ናቸው ሲል ያስረዳ ሲሆን ይህን አቤቱታውን ያቀረበው የሰብአዊ መብት ጥበቃ ድርጅት አካባቢ መረዳት እንደተቻለው በጉዳዩ ላይ ከተመድ የሰብአዊ መብጥ ጥበቃ ኮሚሽን ጋር በጉዳዩ ላይ የተነጋገረበት ሲሆን የተባበሩት መንግሥታት የሰብአዊ መብት ጥበቃ ኮሚሽን ሳውዲ አረቢያና ዜጎቻቸውን ወደ አገሪቱ የሚልኩ አገሮች በመላ ለውጭ ሃገር ሠራተኞች መብቶችን ለሚያስከብረው ዓለም አቀፉ ስምምነት እንዲገዙ ይደረግ ዘንድ ጥሪ አስተላልፏል።</p>


<p class="align-center"><a href="/Gazettas/Beza/info/Beza.sera.html">ከቤዛ መጋቢት 29 ቀን 1990</a></p>


</body>
</html>	
