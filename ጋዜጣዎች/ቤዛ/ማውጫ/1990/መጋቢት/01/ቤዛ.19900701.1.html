<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአለም ባንክ ፕሬዝዳንት አልተገኙም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"><span class="underline">የአለም ባንክ ፕሬዝዳንት አልተገኙም</span></h1>
<h3 class="align-center">«አዲስ ፎረም» አፍሪካን ለምዕራባውያንና ለመካከለኛው ምስራቅ ባለሀብቶች ቅርጫነት ያመቻቸ ነው</h3>

<p class="align-right"><span class="bold italic">ከጋዜጣው ልዩ ዘጋቢ</span></p>

<p>እሁድ የካቲት 29 ቀን ማለዳ ከጠዋቱ ሁለት ሰዓት ጀምሮ ቁጣቸው አራት መቶ የሚደርሱና በአዲስ ፎረም በተባለ መንግሥታዊ ባልሆነ ተቋም በተዘጋጀው የአፍሪካን የንግድና ኢንቬስትመንት አመቺነት ለተለያዩ የዓለም ክፍሎች ለተወጣጡ ባለሀብቶች የሚያስተዋውቅና በዚህ አመቺ ኢንቬስትመንት ላይ ለመሠማራት ምን መደረግ እንዳለበት ለመወያየት በአለፈው ሳምንት መገባደጃ ጀምሮ ወደ ኢትዮጵያ መዲና ሲገቡ የነበሩት ጥሪ የተደረገላቸው እንግዶች ስብሰባው ወደሚካሄድበት አዲሱ የተባበሩት መንግሥታት ኢኮኖሚክ ኮሚሽን መሰብሰቢያ አዳራሽ ቦታቸውን በመያዝ ሥራውን የጀመረው ለሁለት ቀናት በስራ ላይ በቆየው ጉባኤ ላይ በጉጉት ሲጠበቁ የነበሩት የአለም ባንክ ፕሬዝዳንት ሚስተር ጀምስ ዲ ዌልፌሾን እንዳልተገኙ የደረሰን ዜና ያስረዳል።</p>

<p>እሁድ የካቲት 29 ቀን ለተጀመረው ለዚሁ ጉባኤ ወደ መዲናችን የመጡትን የልዑካን ቡድን አባላትን እንዲሁም ተቀማጭነታቸው አዲስ አበባ ያደረጉ ኮር ዲፕሎማቶችን የመንግሥት ባለሥልጣናት የተካፈሉበት ታላቅ የሆነ የእራት ግብዣም ቅዳሜ የካቲት 28 ቀን 1990 ዓ.ም. በሼራተን አዲስ ሆቴል እንደተደረገላቸው የገለፀው የጋዜጣው ልዩ ዘጋቢ ዘገባ ያስረዳል።</p>

<p>በአሜሪካ መንግሥትም ሆነ በአለም ፋይናንስ ተቋማት ዘንድ መልካም ስም በማትረፍ የሚሞገሱት የኡጋንዳው ፕሬዝዳንት ዮዌሪ ሙሴቬኒ፣ የአይቮርኮስቱ ጠ/ሚኒስትር እንዲሁም ለስብሰባው የእንኳን ደህና መጣችሁ ንግግር ያደረጉት ጠ/ሚኒስትር መለስ ዜናዊ ወደ ኢትዮጵያ እንኳን ደህና መጣችሁ በኢትዮጵያ በምትቆዩበት ወቅት መልካም የሆነ ጊዜ እንድታሳልፉ እመኛለሁ በማለት የጀመሩት የእንኳን ደህና መጣችሁ ንግግር በአፍሪካ አህጉር ኢኮኖሚያዊና የኢንቬስትመንት ችግሮችን በተመለከተ በአፍሪካ ምድር ይህ መሰሉን ስብሰባ እንዲካሄድ በመደረጉ የአዲስ ፎረምን አዘጋጅ ሼኽ መሐመድ አላሙዲንን አመስግነዋል።</p>

<p>ከዚያም የዩጋንዳው ፕሬዝዳንት ዩዌሪ ሙሴቬኒ ንግግር በማድረግ ስብሰባው በይፋ ስራውን ጀምሯል። ከ172 የውጭ ሀገር ልዑካን ቡድኖች የተካፈሉበት ይሄው ጉባኤ በትላንትናው እለት እንደሚጠናቀቅ የደረሰን ዜና ያስረዳ ሲሆን በዚሁ ስብሰባ ላይ የተላለፉ ውሳኔዎችን በተመለከተ ልንዘግብ ያልቻልነው ጋዜጣችን በሕትመት ሂደት ላይ ስለነበር እንደሆነ እንገልፃለን።</p>

<p>በዚሁ የተባበሩት መንግሥታት ኢኮኖሚ ኮሚሽን መሰብሰቢያ አዳራሽ ስለተካሄደ ጉባኤ አስተያየታቸውን እንዲሰጡን የጠየቅናቸው አንድ ግለሰብ አዲስ ፎረም አፍሪካን ለምዕራባዊያንና ለመካከለኛው ምስራቅ ቱጃሮች ቅርጫነት የማቅረብ አላማ ያለው ተቋም ነው ሲሉ መናገራቸውን የስብሰባው ሂደት የተከታተለው ልዩ ዘጋቢያችን ያስተላለፈው ዘገባ ያስረዳል።</p>


<p class="align-center"><a href="/Gazettas/Beza/info/Beza.sera.html">ከቤዛ መጋቢት 1 ቀን 1990</a></p>


</body>
</html>	
