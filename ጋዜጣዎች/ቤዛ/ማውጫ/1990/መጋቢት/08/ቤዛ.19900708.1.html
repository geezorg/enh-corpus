<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ጠ/ሚኒስትር መለስ ዜናዊ የሱዳን መንግሥት የችግሮች መፍትሄ ቁርአን ነው» በማለት ከእኛ ሀገሮች ጋራ ቁርቆሶውን ቀጥሏል ሲሉ ከሰሱ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> ጠ/ሚኒስትር መለስ ዜናዊ የሱዳን መንግሥት የችግሮች መፍትሄ ቁርአን ነው» በማለት ከእኛ ሀገሮች ጋራ ቁርቆሶውን ቀጥሏል ሲሉ ከሰሱ</h1>

 
<p>በአለፈው ሳምንት እሁድ ከሮይተር ጋራ ቃለ ምልልስ ያደረጉት ጠቅላይ ሚኒስትር መለስ ዜናዊ በብሔራዊ እስላማዊ ግንባር የበላይነት የሚመራው የጄኔራል ኦመር ሐሰን አልበሽር መንግሥት ውስጥ ያሉ አብዛኛዎቹ የአለምና በሱዳን ያሉ ሁሉ ችግሮች መፍትሄ ያለው በቁርአን ላይ ነው በሚለው እምነታቸው ሳቢያ ከጎረቤት ሀገሮች ጋራ መቆራቆራቸውን ቀጥለዋል ሲሉ የአልበሽርን መንግሥት መክሰሳቸውን የሮይተር ዘገባ አስረዳ።</p>

<p>የካቲት 30 ቀን 1990 ዓ.ም ከሮይተር ጋራ ቃለ ምልልስ ያደረጉት ጠ/ሚኒስትር መለስ ዜናዊ እንደገለፁት ከሆነ የሱዳን መንግሥት በሚከተለው መቻቻል ሳይሆን አለመቻቻልን የሚያሰፍን ፖሊሲ ሳቢያ ለረዥም ጊዜ በሱዳን መንግሥትና በተቃዋሚዎች መካከል ሲካሄድ የነበረውን ጦርነት ለማቆም የሚወሰድ የሰላም ጥረት ያለውጤት እንደቀረ ያስረዱ ሲሆን በሚቀጥለው ሚያዝያ ወር በኬንያ አደራዳሪነት ናይሮቢ ላይ በሱዳን መንግሥትና በሸማቂው በሱዳን ሕዝቦች ነፃነት ጦር መካከል በኢጋድ አሳሳቢነት የሚካሄድ ድርድር እንዳለ ገልፀው በሱዳን ላለው ቀውስ ምክንያቱ የሱዳን መንግሥት በመላው ሀገሪቱ የሚከተለው እስላማዊ የፖለቲካ አቋም ሳቢያ ነው ሲሉ የተናገሩ ሲሆን ይህን መሳዩ የሱዳን መንግሥት አቋምም ከሱዳን አልፎ በጎረቤት ሀገሮችም ይተገበር ዘንድ በመሻቱ ነው ከጎረቤት ሀገሮች ጋር የሚከሰተው ቁርቋሶ የማይከስመው ሲሉ የተናገሩ ሲሆን የሱዳን መንግሥት በውስጥ ጉዳያችንም ጣልቃ በመግባት ሀገራችሁን በዚህ መንገድ አስተዳድሩ ይለናል ሲሉ ጠ/ሚኒስትር መለስ መናገራቸውን የሮይተር ዘገባ ያስረዳል።</p>

<p>የሱዳን መንግሥት የኡጋንዳን፣ የኢትዮጵያንና የኤርትራን መንግሥት በሱዳን የእርስ በእርስ ግጭት ውስጥ ለተቃዋሚዎች ድጋፍ በመስጠት እጃቸው አለበት ስትል ትከሳለች የኤርትራ መንግሥት የሱዳን ተቃዋሚ ኃይሎች ቅንጅትን ጽ/ቤት በዋና ከተማዋ አስመራ እንደከፈተ በማድረግ ተቃዋሚዎችን በመርዳት ላይ ያለች ስትሆን የኢትዮጵያና የኡጋንዳ መንግሥታት ግን በሱዳን መንግሥት የሚቀርባቸውን ክስ መሠረተ ቢስ ነው በማለት እንደሚያስተባብሉ ሮይተር ዘግቧል።</p>


<p class="align-center"><a href="/Gazettas/Beza/info/Beza.sera.html">ከቤዛ መጋቢት 8 ቀን 1990</a></p>


</body>
</html>	





