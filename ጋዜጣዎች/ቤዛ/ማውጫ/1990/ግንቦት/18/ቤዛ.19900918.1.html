<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሕወሓት አመራሮች በመቀሌ ተሰባስበዋል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> የሕወሓት አመራሮች በመቀሌ ተሰባስበዋል</h1>
<h2 class="align-center"> የትግራይ ሕዝብ በተቃውሞ ሰልፍና በአስታጥቁኝ ጥያቄ መስተዳድሩን አስጨንቋል</h2>
 
<p>በመላው የትግራይ ብሐራዊ ክልላዊ መስተዳድር የሚገኙ የተለያዩ የሕብረተሰብ ክፍሎች የኤርትራ መንግሥትን ወረራ በመቃወም ታላቅ የተቃውሞ ሰልፍ በማድረግ የክልሉ መንግሥት በአስቸኳይ እንዲያስታጥቃቸውና ድንበር ጥሶ የመጣውን የሕዝባዊ ግንባር ሠራዊት ለማስወጣት ዝግጁ መሆናቸው እየተደመጠ ባለበት በአሁኑ ወቅት የሕወሓት አመራሮች በሙሉ በመቀሌ በዝግ ስብሰባ ላይ እንደሚገኙና የፌዴራል መንግሥቱ የወሰደው አቋምና ስለሚወስደው እርምጃ እየተወያዩ መሆናቸውን ከስፍራው የደረሰን ዜና አስረዳ።</p>

<p>በአቶ ሀሰን ሽፋ፣ አረጋሽ ወልዱ፣ በስዬ አብርሃና በለሎች የሕወሓት ማዕከላዊ ኮሚቴ አባላት አማካይነት በተለያዩ የክልል መስተዳድር አካባቢዎች ሕዝባዊ ስብሰባዎች እየተደረጉ እንደሆነና የክልሉ ሕዝብ በእብሪት የመጣበትን ወራሪ ለመመለስ አፋጣኝ የሆነ ምላሽ እንዲሰጠው ምክር ቤቱን እየተማፀነ መሆኑን የገለፀው ይኸው ዘገባ ለማዕከላዊ መንግሥትም ሆነ ለክልል መስተዳድሩ በቅርቡ አንድ እልባት ካላስገኙለት ቁጣው እየጨመረ ያለው ሕዝብ ድንበር ጥሶ ከገባው የኤርትራ ጥር ጋራ ግጭት ሊፈጥር እንደሚችል ብዙዎች በከፍተኛ ደረጃ ያደረባቸውን ስጋት እየገለፁ እንደሚገኙ በጉዳዩ ላይ አስተያየታቸውን የሰጡን የክልሉ ነዋሪዎች ይገልፃሉ።</p>

<p>ይህ በእንዲህ እንዳለ በአለፈው አርብ በመቀሌ ማዘጋጃ ቤት መሰብሰቢያ አዳራሽ ውስጥ የተሰበሰቡት በመቀሌ ከተማ ነዋሪ የሆኑ ኤርትራውያን የኤርትራ መንግሥትን የእብሪት ወረራ ማውገዝ እንደሚጠበቅባቸው በመግለፅ በተደረገው ጥሪ መሠረት ከፍተኛ በሆነ ስጋት የተዋጡ ኤርትራውያን የኤርትራ ጦር ያለአግባብ የደፈረውን የኢትዮጵያን ድንበር ለቆ እንዲወጣ አበክረው መጠየቃቸውን ለመረዳት ተችሏል።</p>

<p>የሕወሓት ማዕከላዊ ኮሚቴ አባላትና የአመራር አባላቱ በሕወሓት እርምጃና አቋም ላይ በከፍተኛ ደረጃ እየተወያዩ እንደሆነ በመግለፅ ከስፍራው የደረሰን ዜና የኤርትራ መንግሥት ጦር በትግራይ ክልል ያሉ አምስት አዋሳኝ ስፍራዎች ላይ የይገባኛል ጥያቄ ማቅረቡን በተመለከተ የትግራይ ሕዝብ ከመቼውም ጊዜ በበለጠ ቁጣውንና ተቃውሞውን እያሰማ ይገኛል።</p>


<p class="align-center"><a href="/Gazettas/Beza/info/Beza.sera.html">ከቤዛ ግንቦት 18 ቀን 1990</a></p>




</body>
</html>