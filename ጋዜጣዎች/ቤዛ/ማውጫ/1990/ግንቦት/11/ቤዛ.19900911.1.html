<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኤርትራ ከጅቡቲም 496 ስኩየር ኪሎ ሜትር መሬት ግዛት ይገባኛል የሚል ጥያቄ ታነሳለች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center"><span class="underline"> "የራስዋ አሮባት የሰው ታማስላለች!"</span></h2>
<h1 class="align-center"> ኤርትራ ከጅቡቲም 496 ስኩየር ኪሎ ሜትር መሬት ግዛት ይገባኛል የሚል ጥያቄ ታነሳለች</h1>

 
<p>በዛሬው እለት ግንቦት 12 ቀን 1990 ዓ.ም በአለም አቀፍ ፍርድ ቤት እልባት የሚያገኘው የኤርትራና የየመን መንግስታት በሀኒሽ ደሴቶች ይገባኛል ጥያቄ ዙሪያ የሚሰጠው ምላሽ በጉጉት እየተጠበቀ እያለ የኤርትራ መንግስት ከኢትዮጵያ ጋራ የፈጠረው የድንበር ይገባኛል ጥያቄን ለመመለስ ይቻል ዘንድ የጅቡቲው ፕሬዝዳንት ሀሰን ጉሌድ ኦፕቲዶን ወደ ኢትዮጵያ የአንድ ቀን የሥራ ጉብኝት ለማድረግ ግንቦት 7 ቀን 1990 ዓ.ም መጥተው እንደነበርና ያንኑ ቀንም ወደሀገራቸው ቢመለሱም የጅቡቲው ፕሬዝዳንት የአስታራቂነት ሚና የራስው አሮባት የሰው እንደማማሰል ይቆጠራል የሚል ተረት አስተርቷል።</p>

<p>የኤርትራ መንግስትና ሕዝባዊ ግንባር ያሰራጨው የኤርትራን ግዛት የሚያሳይ ካርታ የጅቡቲን ግዛት 496 ስኩየር ኪሎ ሜትር መሬት የይገባኛል ጥያቄ ለማንሳት በዝግጅት ላይ እንዳለችና በዚህም ሳቢያ ከኢትዮጵያም ሆነ ከጅቡቲ መንግስታት ጋራ ጦርነትን ሊከፍት እንደሚችል ስጋት እንዳላቸውና በ1988 ሚያዝያ ወር ላይ የኢሣያስ አፈወርቂ መንግስት የውጭ ጉዳይ ሚኒስትር አቶ ጴጥሮስ ሰለሞን ይህንኑ ካርታና የመንግስታቸውን አቋም ይፋ አድርገውላቸው እንደነበር የሚያሳይ ማስረጃ እንዳለ ይናገራሉ።</p>

<p>በዚያው አመት ሚያዝያ ወር ይፋ የሆነውን የኤርትራ መንግስት ያሠራጨውን ካርታ በተመለከተ የውጭ ጉዳይ ሚኒስትር የነበሩት አቶ ጴጥሮስ ሰለሞን ከኢሣያስ አፈወርቂ ተላከ ያሉትን ካርታና የፕሬዝዳንቱን መልዕክት ከሰጡ ጥቂት ሰነባብቶ የኤርትራ ጦር ወደ ጅቡቲ ዘልቆ በመግባት የተስፋፊነቱን ፖሊሲ ተግባራዊ ለማድረግ ሞክሮ በመጨረሻም ሁለቱ መንግስታት በአደረጉት ስምምነት የጅቡቲ ግዛትን የያዘው የኤርትራ ብረት ለበስ ጦር ለቆ እንዲወጣ አስታውሰዋል።</p>

<p>ዛሬም ቢሆን ይላሉ እነዚህ በጂኦ ፖለቲካ መስክ ከፍተኛ እውቀት ያላቸው ምሁራን የኤርትራ መንግስት ይህን መሰሉን የተስፋፊነት ፖሊሲ ነው እየፈፀመ ያለው። እናም አሉ ከጋዜጣው ሪፖርተር ጋራ በጉዳዩ ላይ አስተያየታቸውን ሲሰጡ እናም አሁን ቢሆን የኤርትራ መንግስት ኢትዮጵያ ግዛት አምስት ቦታዎችን በካርታው ላይ የሠፈረ ሲሆን እነዚህንም ግዛቶችም የራሴ ናቸው የሚል አቋሙን የአለም ሕዝብ እንዲያውቅለት በማድረግ የተስፋፊነት አላማውን ተግባራዊ ሊያደርግ እየተራወጠ ነው። እንግዲህ ይህ በእንዲህ ባለ መልኩ እንዳለ ነው የጅቡቲ መንግስት በይፋ ከኤርትራ መንግስት የተሰጠውን የ496 ስኩዌር ኪሎ ሜትር መሬት የይገባኛል ጥያቄን ሰምቶ እንዳልሰማ ሆኖ የኢትዮጵያና የኤርትራን ችግር ለመፍታት የሞከረውና ብዙዎችን ያስገረመው ይላሉ ታዛቢዎች ከኤርትራ በኩል ይሄው 496 ስኩዬር ኪሎ ሜትር መሬት ከጅቡቲ እንዲሁም በመቶ ስኩዬር ኪሎ ሜትር የሚቆጠር መሬት በካርታው ላይ የመካተቱና የኤርትራ መንግስት ካርታውን ለምን እንደአሰራው ተጠይቀው ሲመልሱ አዲሱ ካርታ ለኤርትራ መንግስት በስጦታ የተሰጠና በመማሪያነት የሚያገለግል እንጂ አለም አቀፍ ድንበሮችን ያካተተ አለመሆኑን ገልፀዋል።</p>

<p>ይኸው ስምዋ ካልተገለፀ ምዕራባዊ ሀገር በስጦታ ተሰጠ የተባለው ካርታን የኤርትራ መንግስት የሚጠቀምበት ለመማሪያነት ቢሆንም እንዲህ አይነቱ የግዛት ይገባኛል ጥያቄ ቢከሰት እንኳን ችግራችን በሰላማዊ መንገድ ለመፍታት እንደማይፈልግ ሕዝባዊ ግንባር ኤርትራ በተደጋጋሚ ሲገልፅ እንደነበር ይታወሣል።</p>

<p>የኤርትራ ግዛት ቀደም ሲል በጣሊያን ቅኝ ገዢነት ስር በነበረችበት ጊዜ በነበረበት ጊዜ በነበረው ይዞታ የተወሰነ መሆን እንዳለበትና በቅርቡ በዚሁ አመት ከመስከረም ወር ጀምሮ ከኢትዮጵያ ጋራ የፈጠረውን አይነት ፍጥጫ ቢከሰት የአፍሪካ ቀንድ ሠላምና መረጋጋት ከድጡ ወደማጡ የሚያሻግር ክልሉን ወደጦርነት ቀጠና የሚቀየር እርምጃ ሆኖ እነዚሁ በክልሉ ጉዳይ ላይ ሠፊ ጥናት ያደረገ ኢሣያስ አፈወርቂ የጅቡቲ መንግስትን ክብር በሚነካ ሁኔታ ለአንድ የሻዕቢያ መጽሔት ሲናገር የጅቡቲ መንግስት የአመራር አባላት በኤርትራ ላይ የወረራ ክስ ያቀረቡት ጉቦና ገፀ በረከት ተቀብለው ነው ብለው መናገራቸው በጊዜው ተዘግቧል።</p> 


<p class="align-center"><a href="/Gazettas/Beza/info/Beza.sera.html">ከቤዛ ማክሰኞ ግንቦት 11 ቀን 1990</a></p>




</body>
</html>