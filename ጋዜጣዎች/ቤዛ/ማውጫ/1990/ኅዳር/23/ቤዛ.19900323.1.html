<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ከ15,000 በላይ ሕይወት ጠፋ-በሺህ የሚቆጠሩ የደረሱበት አልለየም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

 
<h2 class="align-left"><span class="underline">በአንድ ክልል በአንድ ወር</span></h2>
<h1 class="align-center">ከ15,00 በላይ ሕይወት ጠፋ-በሺህ የሚቆጠሩ የደረሱበት አልለየም </h1>


<p>ከጥቅምት ወር መጀመሪያ አንስቶ በተከሰተው የአየር ለውጥ ሳቢያ በክልል አምስት ብቻ ከ15 ሺህ በላይ የሚገመት የሰውና የእንስሳት ህይወት መጥፋቱ ተገለፀ።</p>

<p>ምክንያቱ ወቅቱን ሳይጠብቅ እየጣለ ያለው ዝናብ በተለይ የዋቢ ሸበሌን ወንዝ በመሙላቱ በወንዙ ዳርቻ የሚገኙ ከተሞችና መንደሮችን በጐርፍ በማጥለቅለቁ እንደሆነ ተገልጿል።</p>

<p>ወቅቱን ሳይጠብቅ እየጣለ ባለው ዝናብ ሳቢያ እየተጠቁ ካሉ የሀገሪቱ ክልሎች ውስጥ በክልል አምስት የታየው አደጋ ከፍተኛ እንደሆነ ተረጋግጧል።</p>

<p>ገለልተኛ በሆኑ አካላት በአካባቢው የደረሰው ጥፋት ከ20,00 የሚልቁ ዜጎችን መጠለያ አልባ አድርጓል። የእህል ሰብል ምርቶችንም በማጥፋቱ እነዚህ ዜጐች ለረሃብ ተጋልጠው ይገኛሉ ይላሉ።</p>

<p>ከመጠለያና ከምግብ አቅርቦቱ እጥረት ባሻገር ከፍተኛ ሥጋት የቀሰቀሰው በአካባቢው ያሉ በውሃ የተከበቡና ቤት ንብረታቸው የጠፋ ዜጐች ለውሃ ወለድ በሽታ ተጋልጠው መገኘታቸው ነው።</p>

መከላከያ አልባ ከሆኑት ከእነዚሁ የሱማሌ ክልል ነዋሪዎች መካከል በልዩ ልዩ ዘዴ ህይወታቸውን ያተረፉ ሰዎችን ዋቢ በማድረግ እንደገለፁት አምስት መቶ የሚሆኑ ሰዎች መሞታቸውንና ለአካባቢው ህብረተሰብ እንደ ከፍተኛ ንብረትና መተዳደሪያ የሚቆጠሩ ከ12 ሺህ በላይ የሚሆኑ እንስሳትም መሞታቸውን ያረጋግጣሉ።

ለፌዴራል መንግስቱ ፈታኝ የሆነ አደጋ ሆኖበታል የተባለው ይህ አደጋ ሀገር በቀልና የውጭ እርዳታ ሰጭ ድርጅቶችና የእርዳታ ይደረግልን ጥሪን አስተጋብቷል።

በአካባቢው የታየውን የከፋ አደጋ በመመልከት መሆኑ ነው የፌዴራል መንግስቱ ጠቅላይ ሚኒስትር መለስ ዜናዊ ወደ ክልል አምስት ተጉዘው ጉዳት የደረሰባቸውን አካባቢዎች ተመልክተው ለጉዳተኞቹ እርዳታ እንደሚደረግ አስታውቀው መመለሳቸው ይታወቃል። በክልል አምስት ውስጥ የዋቢ ሸበሌ ወንዝ ሙላትና እየታለ ባለው ዝናብ ሳቢያ በውሃ የተከበቡ አካባቢዎችን ለማግኘት አሰሳ እየተደረገ መሆኑ ሲገለፅ ቁጥራችው ለጊዜው መገመት የማይቻል የክልሉ ነዋሪዎች የደረሱበት የማይታወቅ እንዳሉም ተረጋግጧል።

በአንዳንድ አካባቢዎችም ያሉ መንደሮች በውሃ በመዋጣቸው በመንግስት የመከላከያ ሠራዊት በተደረጉ ቅኝቶች ሰዎች አለማታየታቸው በመገለፁ በአካባቢው ይኖራሉ የተባሉ ነዋሪዎች አልቀዋል ወደሚል እምነት እየተደረሰ መጥቷል።

በመንግስት ደረጃ ይህ አሳሳቢ ችግር ላይ የወደቀውን ክልል አስመልክቶ የተሰጡት መግለጫዎች እንደሚያመለክቱት ከሆነ ደግሞ በአካባቢው በደረሰው አደጋ 300 የሚሆኑ ሰዎች መሞታቸውንና ከ12 ሺህ በላይ የሚሆኑ እንሳሳት ማለቃቸውን ብሎም 30ሺህ ሄክታር የሚሆን ምርት ሙሉ በሙሉ መውደሙን አስታውቆ ከ12ሺህ በላይ የሚሆኑ እንስሳት ማለቃቸውን ብሎም 30 ሺህ ሄክታር የሚሆን ምርት ሙሉ በሙሉ መውደሙ አስታውቆ ከ15ሺህ በላይ የሚሆኑ ነዋሪዎችም መጠለያ አልባ ከመሆናቸውም ሌላ አስቸኳይ የምግብ አቅርቦት እንደሚያሻ ገልጿል።

በተያያዘ ዘገባ ከፈረንሳይ መንግስት የተገኙ አውሮፕላኖችና ከመከላከያ ሠራዊቱ የጦር ሄሊኮተሮች አማካኝነት እስካሁን ያልተገኙ በውሃ የተከበቡ የክልሉ መንደሮችን በማሰስ ላይ እንደሚገኙ ተገልጿል።

የምስራቅ አፍሪካን ወቅትዊ የአየር ሁኔታ በመመልከት የሜትሮሎጂ ባለሙያዎች እንደሚናገሩት በአሁኑ ወቅት ምስራቅ አፍሪካን በተለይ በኢትዮጵያና ሱማሌ ውስጥ የታየው ከፍተኛ የዝናብ መጠንና የወንዝ ሙላት በተከታዮቹ ቀናትም እንደሚዘልቅ ተንብየው ቅድመ ጥንቃቄ ይደረግ ዘንድ እየመከሩ ይገኛሉ።


<p class="align-center"><a href="/Gazettas/Beza/info/Beza.sera.html">ከቤዛ ኅዳር 23 ቀን 1990</a></p>


</body>
</html>	
