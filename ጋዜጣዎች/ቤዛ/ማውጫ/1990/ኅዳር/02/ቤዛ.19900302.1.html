<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ጅቡቲ የኢትዮጵያ የጠረፍበር ተሰኘች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

 
<h1 class="align-center">ጅቡቲ የኢትዮጵያ የጠረፍበር ተሰኘች</h1>

<h2 class="align-center">የአሰብና የምፅዋ ወደቦች ጉዳይ አበቃ?</h2>


<p>ጅቡቲ የኢትዮጵያ ብቸኛ የባህር ጠረፍ ስለመሆኗ መረጋገጫ የሚሆኑ ከፍተኛ እንቅስቃሴ እየተካሄደ መሆኑ ይፋ ሆነ።</p>

<p>ኤርትራ ከኢትዮጵያ ከመነጠሏ በፊት የኢትዮጵያ የወደብ ከተማ በመሆን ሲያገለግሉ የቆዩት አሰብና ምፅዋ ከጅቡቲ መንግሥት ጋር በተገባው ስምምነት መሠረት የሁለቱን ወደቦች የሥራ እንቅስቃሴ ሽባ እያደረጋቸው መጥቷል።</p>

<p>በተለይ የኢትዮጵያ የግል ባለሀብቶች ከአሠብ የጅቡቲ ወደብ በተሻለ መልኩ በአጠቃላይ የሥራ እንቅስቃሴያቸው ምቹ ሆኖ በማግኘታቸው ፊታቸውን ወደ ጅቡቲ ወደብ አዙረዋል።</p>

<p>የጅቡቲ መንግስትም በተፈጠረው አጋጣሚ ከፍተኛ ኢኮኖሚያዊ ጠቀሜታን እያገኘበትና ጅማሮውን ወደ በለጠ ደረጃ ለማሸጋገር ይረዳው ዘንድ ታላቅ ሊሠኝ የሚችል ዘመቻ ከፍተዋል።</p>

<p>በአዲስ አበባ የንግድ ምክር ቤት ተዘጋጅቶ ጥቅምት 26/1990 በተከፈተው አዲስ ቻምበር የንግድ ትርዒት ላይ ለመሳተፍ የመጡ የጂቡቲ የግል ባለሀብቶችና የመንግስት ባለሥልጣናት ጅቡቲ የኢትዮጵያ የተፈጥሮ በር በመሆኗን አረጋግጠዋል።</p>

<p>ጥቅምት 27 ቀን 1990 ዓ.ም በጅቡቲ ዓለም አቀፍ ንግድ ምክር ቤት አዘጋጅነት በአዲስ አበባ ሂልተን በተካሄደው ኮንፍረንስ የጅቡቲ ባለሀብቶችና የሀገሪቱ ከፍተኛ የመንግስት ባለሥልጣናት ለኢትዮጵያ የጂቡቲ ወደብ ብቸኛ አማራጫቸው መሆኗን ከመናገራቸውም በላይ የወደብ አጠቃቀሙን በተመለከተ ኢትዮጵያ አሁን ካለው በተሻለ ተጠቃሚ እንድትሆን ጥረት እየተደረገ መሆኑን አውስተዋል።</p>

<p>በዚህ የንግድ ትርዒትና ኮንፍረንስ ላይ የተገኙት የጅቡቲ ትራንስፖርትና መገናኛ ሚኒስትር እንደተናገሩት ጅቡቲ የኢትዮጵያ የተፈጥሮ በር /ዽጅቦኡቲ ጛተዋይ ቶ ኤትሂኦፒአ/ መሆኗን የበለጠ ለማረጋገጥ ለትራንስፖርት ምቹ የሆኑ እንደ መንገድ ሥራ ጥገናና ማስፋት አሁን አገልግሎት እየሰጠ ያለውን የባቡር አገልግሎት ዘመናዊ ለማድረግና የአየር ትራንስፖርትንም ቢሆን ለማሳደግ ጥናት የተካሄደና የሁለቱም ሀገሮች መንግሥታት ስምምነት ላይ መድረሳቸውን ጠቁመዋል።</p>

<p>በ3ኛው አዲስ ቻምበር ለመካፈል ከመጡ የውጭ ሀገር ባለሀብቶች መካከል በብዛት ተሳትፎ ያደረጉት ጅቢቲያዊያን ሆን መገኘትና በንግድ ትርዒት የኤርትራ ተሳትፎ አናሳ መሆኑን የወደብ ግልጋሎታችንን ሁሉ ወደ ጅቡቲ ማድረጋችን የሚጠቁም ሆኖ ተገኝቷል።</p>

<p>የጅቡቲ ንግድ ምክር ቤት ለ3ኛው አዲስ ቻምበር ትርዒት ያዘጋጃቸው መጽሔቶች የሚያሳዩትም ጅቡቲ የኢትዮጵያ የተፈጥሮ በር መሆኗን ነው። ከተዘጋጀውም መጽሔትና በራሪ ወረቀቶች መካከል ትኩረት ተሰጥቶት የተዘጋጀው የመጽሔት ርዕስ/ዽጅእብኦኡጥእ ጝኣጤውኣይ ጥኦ ኤጥሕእኦጵእኣ/«ጅቡቲ የኢትዮጵያ የተፈጥሮ በር» የሚል ነው።</p>

<p>ከ30 በላይ የጅቡቲ የግልና የመንግሥት የንግድ ድርጅቶች የተሳተፉበት የዘንድሮ ዓለም አቀፍ የንግድ ትርዒት ተሳታፊዎች ከሆኑ ባለሀብቶች መካከል አንዳንዶቹን የማነጋገር ዕድል ገጥሞን ነበር። ከነዚህም መካከል አንድ ባለሀብት እንደጠቆሙን የጅቡቲና የኢትዮጵያ ነጋዴዎች እንዲህ እርስ በእርስ ተገናኝተው መወያየታቸውና በጋራ ለመስራት መቻላቸው ጥሩ ጅምር ነው። ካሉ በኋላ ቅር የሚሰኙበትን የሁለቱ ሀገሮች የንግድ ግንኙነትም እንዲፀና ገልፀዋል።</p>

<p>«... እውነት እንነጋገር ከተባለ ኢትዮጵያ የውጭ ባለሀብቶችን ለማሳተፍ ገና በሩን በደንብ አልከፈተችም... ሌላው ሁለቱ ሀገሮች ብዙ ሊጠቃቀሙበት የሚችሉ የንግድ ግንኙነት አሉ። ሁለቱም ሀገሮች በሀገራቸው የሚመረተውን ንብረቶች እንኳ ተገቢ በሆነ መልኩ አይለዋወጡም።</p>

<p>ጅቡቲ ውስጥ ወይም ኢትዮጵያ ውስጥ የሚገኝን ንብረት ለምን ከአውሮፓ ከጃፓን ወይም ከአሜሪካና ከበለፀጉት ሀገሮች መግዛት እንደሚያረካን አልገባኝም። ይህ አሰራር ከተለወጠ ብዙ መተጋገዝ እንችላለን። ከአላስፈላጊ ወጪም እንድናለን።...&#87፤ ይላሉ።</p>


<p class="align-center"><a href="/Gazettas/Beza/info/Beza.sera.html">ከቤዛ ህዳር 2 ቀን 1990</a></p>


</body>
</html>	
