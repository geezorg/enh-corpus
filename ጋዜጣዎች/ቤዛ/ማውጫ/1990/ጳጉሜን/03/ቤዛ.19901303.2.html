<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሶጂያ የቀረበበትን ክስ አስተባበለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ሶጂያ የቀረበበትን ክስ አስተባበለ</h1>
<h2 class="align-center">ኤርትራ የቀረበትን ንብረት ወደ ሌላ ሀገር ሊወስድ ነው</h2>

<p>የአሰብ ሚሌ መንገድ ጥገና ፕሮጀክትን ተኮናትሮ ይሰራ የነበረው ሶጂያ ካምፓኒ ባለስልጣናት «50 ሚሊዮን ብር ግምት ያለው ንብረት ኤርትራ ቀርቶብኛል ካሣ ይከፈለኝ» ሲል የኢትዮጵያ መንገዶች ባለስልጣንን ጠይቋል ተብሎ የቀረበበት ክስ ከእውነት የራቀ ነው ሲሉ ማስተባበላቸው ተገለፀ።</p>

<p>ሪፖርተር ጋዜጣ ነሐሴ 25 ቀን 1990 ዓ.ም ባወጣው ሶስተኛ ዓመት ቁጥር 51 ጋዜጣው የሶጅያ ካምፓኒ ሰራተኞችን ዋቢ በማድረግ ያቀረበው ዜና መሠረተ ቢስ መሆኑን ለኤኤፍፒ የገለፁት የካምፓኒው ባለስልጣናት ሶጅያ ኤርትራ ውስጥ ቀሩብኝ የሚላቸው የኮንስትራክሽን መሣሪያዎች መካከል 95 ከመቶ የሚሆነው የራሱ መሆኑን ገልፆ፣ ቀሪውን ኤርትራውያንና ኢትዮጵያውያን ባለንብረቶች በኪራይ ይገለገልባቸው እንደነበር ገልጿል።</p>

<p>«መሣሪያዎቹን ለማንቀሳቀስ ፈፅሞ ከማይቻልበት ሁኔታ ላይ እንገኛለን» ያሉት የሶጅያ ባለሥልጣናት «የተከሰተው ችግር ለእኛም ሆነ ለኢትዮጵያ መንገዶች ባለሥልጣን መስሪያ ቤት አስቸጋሪ ሁኔታ ፈጥሯል። ሶጅያ ለሁለቱም ወገኖች አጥጋቢ የሚሆን መፍትሄ ለማግኘት ጥረት ማድረግ ይሻል» በማለት ለኤኤፍፒ ገልፀዋል።</p>

<p>የሶጅያ ካምፓኒ ተኮናትሮ የነበረውን የአሰብ መንገድ ጥገና ፕሮጀክት አማካሪ መሀንዲስ የሆነው የዲዊ ኩባንያ ሶጅያ ካምፓኒ በስራ ፕሮግራም ለውጥ ምክንያት የመገልገያ ንብረቶችን ለማንቀሳቀስ እንደሚፈልግ በቃል የተገለፀለት ሲሆን በአማካሪ መሀንዲስነቱ ዲዊ ኩባንያ የሚያንቀሳቅሰውን መሣሪያዎች ዝርዝር ሰጥቶት አዎንታዊ ምላሽ ካሰማው በኋላ ሶጅያ ኩባንያ መሣሪያዎቹን ማንቀሳቀስ ሳይጀምር ድንበሩ የተዘጋ መሆኑን ገልጿል።</p>

<p>ሶጅያ ካምፓኒ ለኤኤፍፒ ዜና ወኪል በሰጠው ቃል በዚህ የመንገድ ሥራ ፕሮጀክት ላይ ያሰማራቸው 1500 ሠራተኞች ከስራ የተፈናቀሉ ሲሆን በአሁኑ ጊዜ መሣሪያዎቹን ወደ ሶስተኛ ሀገር ለማውጣት ጥረት እያደረገ መሆኑ ታውቋል።</p>

<p>ሶጅያ ከኢትዮጵያ መንግሥት ባለስልጣናት ጋር ጉዳዩን በስምምነት ለመጨረስ ፍላጎት ያለው መሆኑን ለኤኤፍፒ በሰጠው መግለጫ አስታውቋል።</p>

<p>ሶጅያ በ1995 እ.ኤ.አ የአሰብ ሚሌንና ኤሊዳርን መንገድ ለመስራት ኮንትራንት ተፈራርሞ እንደነበር ይታወሳል።</p>


<p class="align-center"><a href="/Gazettas/Beza/info/Beza.sera.html">ከቤዛ ጳጉሜን 3 ቀን 1990</a></p>

</body>
</html>	





