<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አዲሱ የኢትዮጵያ ንግድ ም/ቤት ፕሬዝዳንት ከነቤተሰቦቻቸው አሜሪካ ለመሄድ ቪዛ ጠየቁ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center"><span class="underline">«ፍየል ከመድረሷ ቅጠል መበጠሷ»</span></h2>
<h1 class="align-center">አዲሱ የኢትዮጵያ ንግድ ም/ቤት ፕሬዝዳንት ከነቤተሰቦቻቸው አሜሪካ ለመሄድ ቪዛ ጠየቁ</h1>


<p>ከተመረጡ ገና የአንድ ወር ተኩል እድሜ ያላቸው አዲሱ የኢትዮጵያ ንግድ ም/ቤት ፕሬዝዳንት አቶ አስቻለው ከነቤተሰቦቻቸው ወደ አሜሪካ ለመሄድ ቪዛ እንዲሰጣቸው ጠየቁ።</p>

<p>አቶ አስቻለው በኢትዮጵያ ንግድ ም/ቤት ማኅተምና የኢትዮጵያ ንግድ ም/ቤት ቤት ፕሬዝዳንት መሆናቸውን የሚገልጽ ቲተር (ማኅተም) ያረፈበትን ደብዳቤ አዲስ አበባ ለሚገኘው የአሜሪካ ኤምባሲ አስገብተው መልስ በመጠበቅ ላይ ናቸው።</p>

<p>አዲሱ ፕሬዝዳንት የምክር ቤቱ ማኅተም ያረፈበትን ደብዳቤያቸው ቪዛ እንዲሰጣቸው የጠየቁት ከነቤተሰቦቻቸው ሲሆን ወደ አሜሪካ ለመሄድ የሰጡት ምክንያት አሜሪካን ለመጎብኘትና ለእረፍት እንደሆነ የሚገልጽ ነው።</p>

<p>በአሁኑ ወቅት በኢትዮጵያና በአዲስ አበባ ንግድ ንግድ ም/ቤት መካከል የተፈጠረው አለመግባባት እረፍት ሊሰጥ በማይችልበት ሰዓት የፕሬዝዳንቱ ለእረፍት በሚል ሰበብ ከነቤተሰቦቻቸው ወደ አሜሪካ ለመጓዝ መሰናዳታቸው ብዙዎችን ያስገረመ መሆኑን ጉዳዩን ለንግድ ም/ቤቱ ቅርበት ያላቸው ምንጮቻችን ገልፀውልናል።</p>

<p>አቶ ክቡር ገናን በመተካት መሾማቸው የተሰማው አቶ አስቻለው አቶ ክቡር ገና ከአዲስ አበባ ንግድ ም/ቤት ፕሬዝዳንትነታቸው እንዲነሱ ለማድረግ ከፍተኛ ግፊትና ሩጫ እያደረጉ ካሉት የአዲሱ የኢትዮጵያ ንግድ ም/ቤት የአመራር አባላት ዋንኛው መሆናቸው ይታወቃል።</p>

<p>ይህ በእንዲህ እንዳለ አቶ አስቻለው ከነቤተሰቦቻቸው ከሀገር ለመውጣት በምክር ቤቱ ማኅተም ደብዳቤ በመፃፍ ጥያቄ አቅርበው ሳለ፤ በሌላ በኩል ደግሞ የእሳቸው ፊርማ ያረፈበት ደብዳቤ አዲስ አበባ ውስጥ ለሚገኙ ኤምባሲዎች በላኩት ደብዳቤ በአዲስ አበባ ንግድ ም/ቤት በኩል የትብብር ደብዳቤ የሚያቀርብላቸው የቪዛ ጥያቄ አዎንታዊ መልስ እንዳያጣ ጠይቀዋል።</p>

<p>በአቶ አስቻለው ፊርማ ለየኤምባሲዎቹ እንዲላክ የተደረገው ደብዳቤ የኢትዮጵያ ንግድ ም/ቤት ሳያውቀው ማንኛውም የአዲስ አበባ ነጋዴ ወደ ውጭ መውጣት ከፈለገና የንግድ ም/ቤቶቹ አባል ለመሆኑ ማረጋገጫ የሚያገኘው ከኢትዮጵያ ንግድ ም/ቤት እንጂ ከአዲስ አበባ ንግድ ምክር ቤት የሚፃፍለት የትብብር ደብዳቤ ሕጋዊነት የሌለው እንደሆነ አድርገው ባሰራጩት ደብዳቤ አስታውቀዋል።</p>

<p>ይሁን እንጂ የኢትዮጵያ ንግድ ም/ቤት ለየኤምባሲዎቹ ያሰራጨው ደብዳቤን ተንተርሶ የአዲስ አበባ ንግድ ም/ቤት ሰሞኑን ባወጣው መግለጫ እንዳስታወቀው የኢትዮጵያ ንግድ ም/ቤት የወሰደው እርምጃ በአጠቃላይ በንግድ ሥራ እንቅስቃሴ ላይ የተቃጣ አፍራሽ ሙከራ መሆኑንና የንግዱን ሕብረተሰብ መብት የሚጋፋ ተግባር እንደሆነ በአፅንኦት አስታውቆ፤ የኢትዮጵያ ንግድ ም/ቤት ለየኤምባሲዎች ያሰራጨው የአዲስ አበባ ነጋዴዎች የግል መብት የሚጋፋ ተግባር በየኤምባሲዎቹ ተቀባይነት እንደማይኖረው እምነት እንዳለው አስታውቋል።</p>

<p>የኢትዮጵያ ንግድ ም/ቤት ደብዳቤውን በመቃወም አንዳንድ ኤምባሲዎች ምክር ቤቱ የጠየቀው ጥየቃ ከአሠራራቸው ጋር የማይዛመድና በቪዛ አሰጣጥ ላይም የእነርሱ ጥያቄ ተጽእኖ ሊያመጣ እንደማይችል እያስታወቁ ይገኛሉ።</p>


<p class="align-center"><a href="/Gazettas/Beza/info/Beza.sera.html">ከቤዛ ጳጉሜን 3 ቀን 1990</a></p>

</body>
</html>	





