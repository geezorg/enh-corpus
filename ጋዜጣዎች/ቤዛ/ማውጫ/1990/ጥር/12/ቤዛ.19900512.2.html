<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አዲሱ የባንክ ወለድ ድንጋጌና ለተወካዮች ምክር ቤት የቀረበው ረቂቅ አዋጅ አደናጋሪ ሆኗል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> አዲሱ የባንክ ወለድ ድንጋጌና ለተወካዮች ምክር ቤት የቀረበው ረቂቅ አዋጅ አደናጋሪ ሆኗል</h1>

 
<p>የኢትዮጵያ ብሔራዊ ባንክ ያወጣው አዲስ የወለድ ተመን ለውጥና ከፍርድ ቤት ትእዛዝ ውጪ ባንኮች ብድር እንዲያስመልሱ የሚፈቅደው ረቂቅ አዋጅ ውዥንብር እየፈጠረ ይገኛል።</p>

<p>የኢትዮጵያ ብሔራዊ ባንክ ያወጣው አዲስ የወለድ ተመን ድንጋጌ በጊዜ ገደብና በቁጠባ ለሚቀመጥ ገንዝብ ባንኮች የሚከፍሉት ዝቅተኛ ወለድ መጠን ስድስት በመቶ እንዲሆን መደረጉና ባንኮች ለሚያበድሩት ገንዘብ ወለድ ባንኮቹ ራሳቸው እንደሚወስኑና ከዚህ ቀደም የነበረው የወለድ ጣሪያ መነሳቱን ብሔራዊ ባንክ ለግልና ለመንግሥት ባንኮች ተገልፆላቸዋል።</p>

<p>ይህ የብሔራዊ ባንክ ውሳኔ የግል ባንኮችን የወደፊት ህልውና እንደሚፈታተን ስጋት እየፈጠረ ይገኛል። ህብረተሠቡም በጉዳዩ ላይ በቂ የሆነ ግንዛቤዎች ባለማግኘታቸው የተለያየ ግንዛቤ እንዲጨብጡ አድርጓቸዋል።</p>

<p>በግሉ ባንክ አካባቢ የተፈጠረው ስጋት የሃገሪቱን የባንክ አገልግሎት ከ90% በላይ የተቆጣጠረው የመንግሥት ባንክ አዲስ ባወጣው የወለድ ተመን ተጠቅሞ የግል ባንኮችን የሚጎዳ አሠራር ይፈጠራል የሚል ሥጋት አላቸው። ለውድድሩም ቢሆን ገና በእድገት ላይ ያሉት የግል ባንኮች ከመንግሥት ባንኮች ጋር ለመወዳደር አቅሙ ስለማይኖራቸው በብሔራዊ ባንኩ በኩል የተላለፈው ውሳኔ መጣደፉን ያመለክታል።</p>

<p>በሌላ በኩል ደግሞ ያለፍርድ ቤት ትዕዛዝ ውጪ ባንኮች ብድር እንዲያስመልሱ የሚፈቅደው ረቂቅ አዋጅም ሰሞኑን የመነጋገሪያ አጀንዳን ከፍቷል። ተበዳሪዎች ለባንክ የሚያሲዙትን ተንቀስቃሽም ሆነ ቋሚ ንብረቶች ባንኩ ገንዘቡ በጊዜው ገደብ ካልተመለሰለት ያለፍርድ ቤት ትዕዛዝ እንዲሸጥ ማድረጉ ለኢንቨስትመንት ሥራ ብድር የሚጠይቁ ወገኖችን ሊያሸሽ ይችላል የሚል ፍራቻ ፈጥሯል።</p>

<p>የመንግሥት ባንኮች ተበዳሪዎች በማስያዢያ የተቀበሏቸውን ገንዘብ ለማስመለስ በፍርድ ቤት አካባቢ በሚፈጠር የተጓተተ አሠራርና በሌሎች ምክንያቶች ከሶስት ቢሊዮን ብር በላይ ለማስመለስ አለመቻላቸው ይታወቃል።</p>

<p>በመሆኑም ህጉ እንዲቀረፅ በማድረግ ላይ ያለው ብሔራዊ ባንክ ተበዳሪዎች ለባንኮች የሚያስይዟቸውን ንብረቶች ያለ ፍርድ ቤት ትዕዛዝ መሸጥ እንዲችል ለተወካዮች ምክር ቤት የቀረበው ሃሳብ ተቀባይነት ሳያገኝ እንደማይቀር ይነገራል።</p>

<p>ሰሞኑን በሥራ ላይ እንዲውል የተደረገው አዲሱ የወለድ ተመንና ለተወካዮች ምክር ቤት የቀረበው ባንኮች ያለ ፍርድ ቤት ትዕዛዝ ንብረቶችን የመሸጥ ሃሳብ ችግሮች ማስከተላቸው ግን እንደማይቀር የብዙ ወገኖች እምነት ሆኗል።</p>


<p class="align-center"><a href="/Gazettas/Beza/info/Beza.sera.html">ከቤዛ ጥር 12 ቀን 1990</a></p>


</body>
</html>	
