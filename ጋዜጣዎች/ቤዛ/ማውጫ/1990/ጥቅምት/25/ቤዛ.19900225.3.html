<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ትልቁ ሀብት እየተሸረሸረ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

 
<h1 class="align-center">ትልቁ ሀብት እየተሸረሸረ ነው</h1>


<p>የአንድ ሀገር ትልቁ ሀብት ሕዝብ እንደሆነ ይታወቃል። በእርግጥም ለአንድ ሀገር ሀገር መሰኘት ትልቁና ዋነኛው ሀብት ሆኖ በመጀመሪያው ረድፍ የሚቀመጠው ሕዝብ ነው።</p>

<p>ያለ ሕዝብ የትኛውም ሀገር ቢሆን ሀገር ሊሰኝ አይችልም። ሀገር፣ አደገ፣ ለማ... ወዘተ የሚባለውም የሕዝብ ቀጥተኛ አስተዋፅኦ በሚደረጉት ትግሎችና ውጤታቸው ተመዝኖ ነው።</p>

<p>ሕዝብ ሀገሩን ይወዳል የተፈጠረበት ሀገር ምንም ትሁን ምን ሊንከባከባት ሊታደጋት የማይሻ ትክክለኛ ዜጋ የለም የሚል እምነት አለን።</p>

<p>የራሱን ሀገር ክብር ለሌሎች የሚሰጥ በማንነቱ መኩራት የማይሻ ጥቁር ነኝ በማለት ራሱን ጭምር የሚጠየፍ የጥቁር ሕዝብ ብቃይ ካለ ያ ሰው ግዑዝ ነው።</p>

<p>ኢትዮጵያዊያን ሀገራቸውን በመክዳት የሚታሙ አይደሉም። በጥቁርነታቸው ይኮራሉ በማንነራችቸው ይጀነናሉ። ሀገራቸውንም ቢሆን በእጅጉ ይወዳሉ።</p>

<p>ሆኖም ከሩብ ምዕተ ዓመት ወዲህ ዜጎች ሀገራቸውን ሳይወዱ በግድ እንዲጠየፉ የተገደዱበት አጋጣሚ ታይቷል።</p>

<p>የሀገር ሀብት የሚባሉ ዜጐች አምባገነን ስርዓቶች በሚቆሰቁሱት እሳት ተለብልበው ወይም ወላፈኑ አጠገባቸው መድረሱን ሲረዱ ሀገር ለቀው ለመሄድ ተገደዋል። ባሳለፍነው ሩብ ምዕተ ዓመት በሚሊዮን የሚቆጠሩ ዜጐች ሀገር ለቀው ለመሰደድ ያበቃቸው ምክንያት ከሁላችምም የተሰወረ አይደለም። ሕዝቡ ችግር አለበትና ችግሩንየሚሰማና የሚያቃልለት በማጣቱ የባዕድ ሀገር ኑሮን ይመርጣል። ወደ ውጭ ሀገሮች የሚሄዱ ዜጎች ሁሉ ደልቷቸው የሚኖሩ የሚመስለን ካለን ደግሞ ትልቁን ስህተት ተሳስተናል።</p>

<p>ሰሞኑንም አንድ የታዘብነውና ያስፈራን ገጠመኝ ተከስቷል። የአሜሪካ መንግስት የቪዛ ሎተሪ ዕድል ለተለያዩ ሀገሮች ሰጥቷል። ኢትዮጵያንም ይህንን ዕድል ለመጠቀም ካገባደድነው ወር አጋማሽ ጀምሮ የዲቪ 99 ቪዛሎተሪ እየላኩ ይገኛሉ።</p> 

<p>ባሳለፍናቸው ሁለት ሳምንታት በየፖስታ ቤቱ ደጃፍ የምናየው መጨናነቅ ይህ ሁሉ ሰው ከሀገር መውጣት ይፈልጋል? ለምን? የሚሉ መጠየቆችን ከአግራሞት ጋር ማንሳታችን አይቀርም።</p>

<p>እድሜው 18 ዓመት የዘለለ ሁሉ ዲቪ 99 የሞላ ነው የሚመስለው። እድሜያቸውን ያጋመሱ ሳይቀሩ እድሉን ለመሞከር አሰልቺውን የፖስታቤት ደጃፍ ሰልፍ ገትረው ይዘዋል።</p>

<p>ታዲያ ይህ የሚጠቁመን ምንድን ነው? ኢትዮጵያ ትልቁ ሀብቷን እያጣች አይደለምን? ሕዝብ አጋጣሚ እየጠበቀ ከሀገር የሚወጣ ከሆነ ይቺ ሀገር ምን ሊተርፋት ነው? ሀገርስ የምትሰኘው እንዴት ነው?</p>

<p>በእርግጥ አልደላንም። በሽታዎቻችንም ብዙ ናቸው። ችግሮቻችን ልክ የላቸውም። ስርዓቱ የሚፈጥረው ስንክሳር ራሱ ትልቅ በሽታ ነው። ሆኖም ጥላቸው ስለመረረን ብቻ ሀገርን ለቆ መሄድ መፍትሄ አይሆንም የሚል እምነት አለን። እዚህም ሆኖ እኮ መፍትሄ ላይጠፋ ይችላል። ግና ሁላችንም ልባችንን እሩቅ ካደረግነው ለዚህች ሀገር ማን ያስብ? ሁሉ መንገደኛ ሆኖ እንዴት ይዘለቃል።</p>

<p class="align-center"><a href="/Gazettas/Beza/info/Beza.sera.html">ከቤዛ ጥቅምት 25 ቀን 1990</a></p>


</body>
</html>	
