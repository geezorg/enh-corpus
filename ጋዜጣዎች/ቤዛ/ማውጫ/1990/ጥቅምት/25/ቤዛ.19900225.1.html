<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ፍርድ ቤት ሄዋን ተካን በድጋሚ ጠራ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

 
<h1 class="align-center">ፍርድ ቤት ሄዋን ተካን በድጋሚ ጠራ</h1>


<p>ፍ/ቤት ሄዋን ተካን በድጋሚ ጠራት ከዚህ ቀደም በሶል-ሮጂ የማስታወቂያ ድርጅትና በሄዋን ተካ /ፀሃይነሽ/ መሃል ተነስቶ በነበረው ውዝግብ ምክንያት በሶል-ሮጂ ከሳሽነት ሄዋን ተካ በፖሊስ ተገዳ ፍ/ቤት መቅረቧ የሚታወስ ሲሆን በቅርቡ በ10/2/90 ፍ/ቤት ባስተላለፈው ትዕዛዝ ድጋሚ ወደ ፍርድ የቀረበች መሆኑ ተገለፀ። የሜጋ ማስታወቂያ ድርጅት ሥራ አስኪያጅ አቶ አሠፋ ሞሞ ለሄዋን /ፀሃይነሽ/ ዋስ ሆነው እንድትፈታ መደረጉ ይታወቃል።</p>

<p>ሄዋን ተካ ከእነ ሪቻርድ ሃሪሰን ጋር ኢትዮጵያ ውስጥ ፊልም ለመሥራት የመጣች ቢሆንም በተለያዩ ጊዜያት ከጉዳዩ ጋር አግባብ ካላቸው ክፍሎብ ጋር ተግባብቶ መሥራት ስለተሳናት ያደረገቻቸውን ውሎች ባለማክበር ይሰራ ለሚባለው ፊልም ታላቅ እንቅፋት እንደሆነች ምንጮቹ ገልፀዋል። ከእነዚሁ ውላቸውን ሳታከብር ከተፋረሰቻቸው ሰዎች መሃልም ታዋቂው የፊልም ሰው ሪቻርድ ሃሪሰን የሚገኝበት ሲሆን ግለሰቡ በፃፈው ማስታወሻ ላይ በቅጥፈት የተሞላች ወጣት ሲል ኮንኗታል። ከ/ጥሀ ሞኒቶር/ ጋዜጣ ጋር ባደረገችው ቃለ ምልልስ ሪቻርድ ሃሪሰንን ያባረርኩት ስክሪፕት መያዝ ችግር ስላለበት ነው ማለቷም ራሷን በገሃድ ያሳየችበት ትዝብት ላይ የጣላት መሆኑን አስተያየት ሰጪዎቹ ጠቁመዋል።</p>

<p>ከሶል ሮጂ የማስታወቂያ ድርጅት ጋር በገባችው ውል መሠረት ስፖንሰሮችን በድርጅቱ አማካይነት አግኝታ ከስፖንሰሩ ገቢ 20 በመቶው ለማስታወቂያ ድርጅቱ ለመስጠት ውሉን ያፈረሰ ወገን 50.000 ብር ተቀጥሮ ውሉ ተፈፃሚ ይሆናል። በዚህም መሠረት የሶል ሮጂ ድርጅት ኢምፔሪያል ሆቴል የ1 ወር ነፃ የመኝታ አገልግሎት እንዲሰጥ ሲያደርግ በቀን 1800 ዶላር በወር ተሰልቶ ደግሞ 20 በመቶ የሚገባው ሲሆን ግለሰቧ ይሄንን ለመፈፀም ባለመቻሏ ተከሳ ለሁለተኛ ጊዜ ፍ/ቤት የቀረበች መሆኑ ታውቋል።</p>

<p>ለሶል ሮጂም ሆነ ለአክተሮቹ ክፍያውን ለመፈፀም ፈቃደኝነትዋን ላላሳይችው ለሄዋን ተካ የማስታወቂያ ድርጅቱ በቃልም በፅሁፍም ያቀረበውን ተደጋጋሚ ማስጠንቀቂያ ቢሰጥም ጉዳዩ ለውጥ ባለማሣየቱ ፍርድ ቤት ለመስከረም 16 ቀን 1990 ዓ.ም ፍ/ቤት መቅረብዋ አይዘነጋም።</p>

<p class="align-center"><a href="/Gazettas/Beza/info/Beza.sera.html">ከቤዛ ጥቅምት 25 ቀን 1990</a></p>


</body>
</html>	
