<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ለመከላከያ የሚወጣው በጀት ጨምሯል አዲስ ወታደራዊ ምልመላ ይጀመራል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

 
<h2 class="align-center">የጦርነት ስጋት አለ?</h2>
<h1 class="align-center">ለመከላከያ የሚወጣው በጀት ጨምሯል አዲስ ወታደራዊ ምልመላ ይጀመራል </h1>
<h2>ሚሊሺያዎችም እንዲበራከቱ ትእዛዝ ተሠጥቷል</h2>


<p>የኤርትራ መንግሥት የጦር ኃይሉን ለማጠናከር የጦር ሠራዊት አባላቱን ቁጥር ወደ ሩብ ሚሊዮን ለማሳደግ ዘመቻ በጀመረበት ማግስት የኢትዮጵያ የመከላከያ ሠራዊት ቁጥሩን ለማሳደግ ከፍተኛ የሆነ እንቅስቃሴ በማድረግ ላይ መሆኑ ሲታወቅ አዲስ ወታደሮችን የመመልመሉ እርምጃ ተጀምሯል።</p>

<p>ኢህአዴግ ስልጣን ከጨበጠ ወዲህ ለመከላከያ ሠራዊት የሚመድበው ዓመታዊ በጀት ዝቅተኛ መሆኑ በመንግስት ባለስልጣናት ሲነገር ይቆይ እንጂ የተለያዩ እንቅስቃሴዎቹ ለመከላከያ ሠራዊቱ የሚወጡትን ወጪዎች ከተባለው ከፍ እንደሚል አመኔታ እያገኘ መጥቷል።</p>

<p>ደርግን ለመጣል በጫካ ፍልሚያ ሲያደርግ የቆየው የኢህአዴግ ሠራዊት አዲስ አበባን መቆጣጠሩ ይፋ ከሆነ በኋላ የኢህአዴግ ሠራዊት የኢትዮጵያ የመከላከያ ሠራዊት እንዲሆን መወሰኑ አይዘነጋም።</p>

<p>በወቅቱ አብዛኛዎቹ የመከላከያ ሠራዊት አባላት ትግርኛ ተናጋሪዎች ከመሆናቸውም ባሻገር እስካሁን ደረስ በሠራዊቱ ውስጥ ተራ ወታደሮችን ጨምሮ ቁልፍ ወታደራዊ ቦታዎች በነዚሁ አካላት እንደተያዙ ናቸው።</p>

<p>አቶ ታምራት ላይኔ ምክትል ጠቅላይ ሚኒስትርና የመከላከያ ሚኒስትር ሆነው በሚያገለግሉበት ሰዓትና ለወህኒ ከመዳረጋቸው ጥቂት ወራት ቀደም ብሎ የሀገሪቱ የመከላከያ ሠራዊት ብሔራዊ ተዋፅዖ በተሳካ ሁኔታ መካሄዱን አስረድተው የሁሉም ብሔር ብሔረሰቦች ተዋፅዖን ያዋሀደ ሠራዊት መመስረቱን ይግለፁ እንጂ አሁንም በሠራዊቱ ውስጥ የትግርኛ ተናጋሪዎች ይልቃሉ።</p>

<p>ሃገሪቱ ለመከላከያ ሠራዊት የምታወጣው ወጪ እንደቀድሞ መንግስት ከፍተኛ አይደለም ቢባልም የመከላከያ ሚኒስቴር በተደጋጋሚ ወታደራዊ ቅጥሮችን በሁሉም ክልሎች እያከናወነ መምጣት የመከላከያ ሠራዊቱ ወጪ እያደገ መሆኑን ሳያመለክት አልቀረም።</p>

<p>ካሳለፍነው ሳምንት ጀምሮም ከቀሪው የመከላከያ ሠራዊት ጋር የሚቀየጥ ከፍተኛ ቁጥር አለው ተብሎ የተገመተ ተራ ወታደሮችን ለመቅጠር ይፋዊ የሆነ እንቅስቃሴ ተጀምሯል።</p>

<p>ጠንከር ያሉ መስፈርቶችን ተንተርሶ የተጀመረው አዲስ ወታደራዊ ምልመላ በሁሉም ክልሎች የሚካሄድ መሆኑም ታውቋል።</p>

<p>በሃገሪቱ የሠላም አየር መስፈኑ እየተነገረና የመከላከያ ሠራዊት ወጪ ይቀንሳል ተብሎ በሚወሳበት ሃገር ወታደራዊ ኃይልን ለማጠናከር የሚካሄደው እንቅስቃሴ እያነጋገረ መጥቷል።</p>

<p>ከፍተኛ የመከላከያ ሚኒስቴር ባለስልጣናት በሃገሪቱ ውስጥ ሠላምን የማያደፈርስ እንቅስቃሴ አለመኖሩን እየተናገሩ በሌላ በኩል የሠራዊቱን ቁጥር ለማሳደግና ተጨማሪ ወታደራዊ ኃይል ለማሳደግ የተፈለገበት ምክንያት ግልፅ አልሆነም።</p>

<p>ኢትዮጵያ ከሱዳን ጋር የፈጠረችው አለመግባባት በተካረረበት ወቅት ክቡር ጠቅላይ ሚኒስትር መለስ ዜናዊ ኢትዮጵያ አስተማማኝ የሆነ የጦር ሠራዊት ስላላት ሱዳን ወታደራዊ እርምጃ ለመውሰድ ብትቃጣ አፀፌታዊ እርምጃ ለመውሰድ አስተማማኝ ብቃት እንዳለ መናገራቸውም የሚዘነጋ አይደለም።</p>

<p>በጥቅሉ ከባለስልጣናቱ አንደበት የሚነገርው በሃገሪቱ የሠፈነው ሠላምና የኢትዮጵያ የመከላከያ ሠራዊት ብቃት አስተማማኝ አቋም ከያዘ እንዲሁም ሠራዊቱን የብሔረሠቦች ተዋፅዖ አስተማማኝ በሆነ መልኩ ከተሳካ ተጨማሪ ሠራዊት የሚፈለግበት ምክንያት ግልፅ ሊሆን አልቻለም።</p>

<p>መከላከያ ሚኒስቴር በቅርቡ ከየብሔረሰቦቹ የሚወጣጡ ወታደሮችን ለመቅጠር ካወጣው የቅጥር እንቅስቃሴ ቀደም ብሎ የቀድሞ መንግስት ወታደራዊ መኮንንኖች በአዲሱ መከላከያ ሠራዊት እንዲካተቱ ምዝገባዎች እንደተካሄዱም የሚዘነጋ አይደለም።</p>

<p>በሌላ በኩል ደግሞ የመከላከያ ሠራዊቱ ንብረት የሆኑ ቦታዎችና ሌሎች በሚሊዮን የሚቆጠር ተንቀሳቃሽ ንብረቶችን በአዲስ አበባ ዋና የመከላከያ ሚኒስቴር ህንፃ ያረፈበትን ቦታ ጨምሮ ሌሎች በአዲስ አበባና በደቡብ ህዝቦች ክልላዊ መስተዳድር የሚገኙ ወታደራዊ ካምፖችን ለየክልል መስተዳደሮች ያስረከበ ሲሆን በዚህም ርክክብ በብዙ ሚሊዮን የሚቆጠር ገንዘብ እንደሚገኝበት ይታወቃል።</p>

<p>የኢትዮጵያ መከላከያ ሠራዊት ከአሜሪካ መንግስት ወታደራዊ ስልጠናዎች እየተሰጡትም ይገኛል። በአዲስ መልክ ከተከፈተው ወታደራዊ ምልመላዎች ባሻገር የአጭር ጊዜ ወታደራዊ ስልጠና የሚሰጣቸው የአካባቢ ሚሊሻዎችም ቁጥር እያደገ መጥቷል።</p>

<p>የኢትዮጵያ መንግስት ወታደራዊ ግንባታዎችን እያሳደገ መምጣት ካለበት ስጋት አኳያ ሊሆን እንደሚችል አንዳንድ አስተያየት ሰጭቺዎች ይናገራሉ። በተለይ ከቅርብ ጊዜ ወዲህ የተጀመረው ወታደራዊ አቅምን የማጎልበቱ ተግባር በምስራቅ አፍሪካ ባሉ ሃገሮች ያለውን ወታደራዊ ግንባታና እንቅስቃሴ ተንተርሶም እንደሆነ ይነገራል።</p>

<p>በምስራቅ አፍሪካ በተለይ ሱዳንና ኤርትር ግዳጅ አዘል ወታደርዊ ምልመላዎችን በማካተት የጦር ኃይላቸውን ከፍ ለማድረግ ተግባራዊ እንቅስቃሴ መጀመራቸው ይታወቃል።</p>

<p>የኢትዮጵያ መከላከያ ሠራዊት አዲስ ወታደሮችን ለመመልመል በጀመረው ዘመቻ ተካፋይ የሚሆኑት በአብዛኛው ክልሎች አስራ ሁለተኛ ክፍልን ያጠናቀቁ ወጣቶች መሆን ሲገባቸው ኋላ ቀር በሚባሉ የሃገሪቱ ክልሎች ያሉ ደግሞ የስምንተኛ ክፍልን ማጠናቀቅ ይጠበቅባቸዋል። ሚኒስቴር መስሪያ ቤቱ የተቀባላቸው ምልምል ወታደሮች ከሠለጠኑ በኋላ ሠራዊቱን ሰባት አመት የማገልገል ግዴታ ይኖርባቸዋል።</p>


<p class="align-center"><a href="/Gazettas/Beza/info/Beza.sera.html">ከቤዛ ታህሳስ 14 ቀን 1990</a></p>


</body>
</html>	



