<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የጋሞ ሕዝብ ወዳጅ የሆኑት ፈረንሣዊ ምሁር አረፉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> የጋሞ ሕዝብ ወዳጅ የሆኑት ፈረንሣዊ ምሁር አረፉ</h1>

 
<p>በኢትዮጵያ ታሪክና ተጨባጭ ሁኔታ ላይ የተለያዩ የጥናት ፅሁፎች ሲያቀርቡ የነበሩት የ52 ዓመቱ ፈረንሣይ ምሁር ዶክተር ዣክ ቢሮ በአምሳ ሁለት አመታቸው አፕሪል 11 ቀን 1998 እ.ኤ.አ በፓሪስ ከተማ ከዚህ ዓለም በሞት መለየታቸውና ቀብራቸውም በፈረንሣይ ቱሉዝ ከተማ መፈፀሙን የቤዛ ጋዜጣ ሪፖርተር ዘገባ አስረዳ።</p>

<p>በአብዛኛው በጋሞ ሕዝቦች አኗኗርና ባህል ላይ ሠፊ ጥናት በማድረጋቸው «የጋሞ ሕዝብ ወዳጅ» በመባል የሚታወቁትና በአደረባቸው የካንሰር በሽታ ከዚህ አለም በሞት የተለዩት ዣክ ቢሮን ለማሳብና ኢትዮጵያውያን ለእሳቸው የነበራቸውን ስሜት ለመግለፅ የሚያስችል የመታሰቢያ ስነስርዓት በፈረንሣይ በሚኖሩ ወዳጆቻቸው አማካይነት በነገው እለት በፓሪሱ ቅዱስ ዮሴፍ ካቴድራርል እየተዘጋጀ መሆኑን ሪፓርተራን አያይዞ ዘግቧል።</p>

<p>ከዛሬ ሰላሳ ዓመት በፊት በፈረንሣይ መንግሥት በሚሰጠው የብሔራዊ አገልግሎት በመሳተፍ ወደ ኢትዮጵያ መጥተው በአዲስ አበባ ዩኒቨርስቲ በመምህርነት ለዘጠኝ ዓመታት ሲሰሩ የቆዩትና ለአስር ዓመታት በኢትዮጵያ ውስጥ በምርምር ስራ ላይ ተሰማርተው እንደነበር የሕይወት ታሪካቸው የሚያስረዳ ዣክ ቢሮ ከፓሪስ ዩኒቨርስቲ በሕግ የማስትሬት ዲግሪ በአንትሮፖሎጂ ደግሞ የዶክትሬት ዲግሪ ያገኙ ሲሆን እስከ ዕለተ ሞታቸው ድረስ ለፈረንሣይ ብሔራዊ የሣይንስ ምርምር ማዕከል የሰሩና ለሰባት ዓመታት በኢትዮጵያ «ሜዞ ዴ ኤቱድ ኢትዮጵየን» ዳይሬክተር ሆነው ሲያገለግሉ እንደነበር ለመረዳት ተችሏል።</p>

<p>16 የጥናት ፅሁፎችን በተለያዩ ጆርናሎች ላይ ያቀረቡ ሲሆን በርካታዎቹ የኢትዮጵያን ሕዝብ እና ታሪክ የተመለከቱ የጥናትና የምርምር ፅሁፎች እንደሆነ መሴይ ኢርሽ በርትራ የድርጅቱ ዳይሬክተር ለዘጋቢያችን ገልፀዋል።</p>

<p>ዶክተር ዥክ ቢሮ «ቀይና ኢምፔሪያል ድራማ» በሚል ርዕስ የአፄ ኃይለስላሴን መንግሥትና ደርግን የሚተች መፅሐፍ «የኢትዮጵያ ጋሞ» በሚል ርዕስ ስለጋሞ ሕዝብ የሚያስረዱ መፅሐፎችን የፃፉና የአራት ልጆች አባት ነበሩ።</p>


<p class="align-center"><a href="/Gazettas/Beza/info/Beza.sera.html">ከቤዛ ሚያዝያ 13 ቀን 1990</a></p>




</body>
</html>