<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሎራን ካቢላ ለ24 ሰዓታት በኢትዮጵያውያን ሃኪሞች ቁጥጥር ስር ዋሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> ሎራን ካቢላ ለ24 ሰዓታት በኢትዮጵያውያን ሃኪሞች ቁጥጥር ስር ዋሉ</h1>
<h2> ኮንጎ አየር ኃይልዋን ኢትዮጵያ እንድታሰለጥንላት ፍላጎት አላት</h2>
 
<p>የኮንጎ ሪፐብሊክ ፕሬዝዳንት ሎራን ካቢላ ኢትዮጵያን በኦፊሴል ለሶስት ቀናት ለመጎብኘት ባለፈው ሳምንት ወደ ኢትዮጵያ መግባታቸውን ከኢትዮጵያ ከፍተኛ ባለስልጣናት ጋራ መወያየታቸው የሚታወስ ነው። በዚሁ ወቅትም ለአመታት ይዟቸው የነበረው የወባ በሽታቸው ተነስቶ በመታማቸው ለ24 ሰዓት በኢትዮጵያውያን ሃኪሞች ቁጥጥር ሥር ውለው እንደነበር ውስጥ አዋቂ ምንጮችን ዋቢ ያደረገው ዘገባ ገልጿል።</p>

<p>የኮንጎው ሪፐብሊክ ፕሬዝዳንት ሎራን ዴዟሬ ካቢላ ለሶስት ቀናት ጉብኝት ወደ ኢትዮጵያ ከመጡ በኋላ በአጋጠማቸው ሕመም ሳቢያ በኢትዮጵያ ያሉ የኮንጎ ማኅበረሰብ አባላት ከፍተኛ የሆነ ድንጋጤ ውስጥ ወድቀው እንደነበርም እነዚሁ የዜና ምንጮች ዘገባ አስረድቷል።</p>

<p>ሎራን ዴዟሬ ካቢላ በኢትዮጵያውያን ሃኪሞች በተደረገላቸው የሕክምና እርዳታ ከበሽታቸው እንደአገገሙ ወደ ሀገራቸው ለመሄድ ሲነሱ በፕሬዝዳንትነታቸው መታመም ስጋት ለተሰማቸው በኢትዮጵያ የኮንጎ ማኅበረሰብ አባላት አስረድተዋል።</p>

<p>ፕሬዝዳንት ካቢላ ለሁለቱ ሃገሮች ሰላምና መረጋጋትን ለማስፈን የኢኮኖሚ ግንባታ የጀመሩትን ውጥን ከግብ ለማድረስ በጋራ የመስራት ፍላጎት እንዳላቸውና በታላላቅ ሀይቆች አካባቢ አገሮች ብሎም በአፍሪካ አህጉር ሰላም እንዲሰፍን የሚያደርጉትን እንቅስቃሴ እንደሚገፉበት ለኢትዮጵያ ከፍተኛ ባለሥልጣናት ገልፀዋል።</p>

<p>ኮንጎ ከኢትዮጵያ ጋር የጠበቀ ጠንካራ የትብብር ግንኙነት እንዲኖራት ፍላጎታቸውን የገለፁት ካቢላ በታላላቅ ሀይቆች አካባቢ የገለፁት ካቢላ በታላላቅ ሀይቆች አካባቢ አገሮች ሰላም ሊሰፍን የሚችለው ከየሀገሮቹ ሕዝቦች በሚመነጭ መፍትሄ እንጂ በውጭ ኃይሎች ጣልቃ ገብነት እንደማይሆን ገልፀዋል።</p>

<p>ካቢላ በቀድሞዎቹ ሃያ አመታት በፊት በአፍሪካ ገናና የነበረው የኢትዮጵያ አየር ኃይል ምድብ ስፈር ወደሚገኝበት ደብረዘይት ተጉዘው የአየር ኃይል ይዞታን የጎበኙ ሲሆን ይህን መሰሉ ጉብኝት ኮንጎ አየር ኃይልዋን በኢትዮጵያ እገዛ እንደገና ለማዋቀርና ለማሰልጠን ያላትን ፍላጎት ያሳያል ሲሉ አስተያየት ሰጭዎች አስተያየታቸውን ሰንዝረዋል።</p>


<p class="align-center"><a href="/Gazettas/Beza/info/Beza.sera.html">ከቤዛ ሚያዝያ 6 ቀን 1990</a></p>


</body>
</html>	





