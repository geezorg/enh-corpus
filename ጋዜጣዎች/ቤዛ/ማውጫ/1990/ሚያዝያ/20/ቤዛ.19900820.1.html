<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ጀርመን ኢትዮጵያውያንን ስደተኞችን ለመመለስ ከስዬ አብርሃ ጋር መከረች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> ጀርመን ኢትዮጵያውያንን ስደተኞችን ለመመለስ ከስዬ አብርሃ ጋር መከረች</h1>

 
<p>በአሳለፍነው ሳምንት ወደ አውሮፓ የተለያዩ ከተሞች እየተዘዋወሩ ስለትግራይ ልማት እንዲሁም ማኅበረ ተሃድሶ ፈንድ እየተባለ ስለሚጠራውና በእሳቸው የበላይነት ስር ስለአለ ኤጀንሲ የስራ እንቅስቃሴዎች ገለፃ እያደረጉ የነበሩት የቀድሞው ሽግግር መንግሥት መከላከያ ሚኒስትር አቶ ስዬ አብርሃ በጀርመን ከውጭ ጉዳይ ሚንስቴር መስሪያ ቤት ከፍተና ባለሥልጣናት ጋር በጀርመን በስደት ላሉ ኢትዮጵያውያንን ወደ ሀገር ቤት የመመለስ እንቅስቃሴ ዙሪያ ሲመክሩ እንደከረሙ የደረሰን ዘገባ ያስረዳል።</p>

<p>ከፍራንክፈርት ጀርመን የተሰማው ይኸው ዘገባ እንደሚያስረዳው የኢትዮጵያ ማኅበረ ተሃድሶ ፈንድ ከስደት ተመላሽ የሆኑ ኢትዮጵያውያን በተረጋጋና በተስተካከለ ሁኔታ ይኖሩ ዘንድ የሚያስችል ፕሮግራም መንደፉንና ለዚህም ተፈፃሚነት ሲባል የጀርመንና የሌሎች ሀገር መንግሥታትን እርዳታ እንደሚሹ መግለፃቸውንና ወደ 4800 የሚጠጉ ኢትዮጵያውያን ከጀርመን ወደ ሀገራቸው የሚመለሱበት ጊዜም ፈጣን በሆነ መልኩ ተግባራዊ ለማድረግ መንግሥት አስፈላጊውን ቅድመ ዝግጅት እያደረገ መሆኑን በመግለጽ በሰላማዊ ሰልፍና በተለያዩ የጀርመን መንግሥትን ቀልብ ይስባል ብለው በሚያስቡበት ሜካኒዝም ወደሀገር ቤት እንዲመለሱ የጀርመን መንግሥት የደረሰውን ውሳኔ ለማስቀየር እየተንቀሳቀሱ ያሉ ኢትዮጵያውያን የአቶ ስዬ አብርሃ ጉብኝት እጅግ አስደንጋጭና የኢትዮጵያ መንግሥት ራሱን ዲሞክራትና የሰብአዊ መብት አክባሪ አድርጎ በምዕራባውያን ዘንድ ለማቅረብ የሚፈጽመው አንደኛው ተግባሩን ያሳያል ሲሉ ጉብኝቱንና ከጀርመን ውጭ ጉዳይ ሚኒስቴር መስሪያ ቤት ጋር ያደረጉት ውይይት አውግዘውታል።</p>

<p>የጀርመን መንግሥት በግዛቱ ያሉ ኢትዮጵያውያን ስደተኞችን በተመለከተ ለመንግሥት ብቻ ሳይሆን ለተቃዋሚ የፖለቲካ ድርጅቶች አመራሮችንም እንደአነጋገሩ ሲታወቅ ከተቃዋሚ የፖለቲካ ድርጅቶች በኩል በተለያዩ ሕገወጥ መንገዶች የፖለቲካ ድርጅቶቹ አባል ነን በሚል የድጋፍና የመታወቂያ ወረቀት በማውጣት በፖለቲካ ተፅእኖ ሳቢያ ከሃገር እንደወጡ በማስመሰል የፖለቲካ ጥገኝነት የጠየቁ አስመሳይ ፖለቲከኛ ስደተኞችን ለማጋለጥ ከውጭ ጉዳይ ሚንስቴር መስሪያ ቤቱ ጋር በጋራ ለመስራት መስማማታቸውን ከጀርመን ያገነኘው የዜና ዘገባ ያስረዳል።</p>

<p>ይህ በእንዲህ እንዳለ የጀርመን መንግሥት ከሀገሩ ያሉ ስደተኞችን ከሀገር የማስወጣት እርምጃን በተመለከተ ፕሮፌሠር አቻምየለህ ደበሌ የኢትዮጵያ መድህን ዲሞክራሲያዊ ፓቲ አመራር አባል ከጀርመን የውጭ ጉዳይ ሚኒስቴር ባለስልጣናት ጋራ ተገናኝተው እንደተነጋገሩ ራዲዮ ፍራንስ ኢንተርናሽናል ያስደመጠው ዘገባ ያስረዳል።</p>


<p class="align-center"><a href="/Gazettas/Beza/info/Beza.sera.html">ከቤዛ ሚያዝያ 20 ቀን 1990</a></p>




</body>
</html>