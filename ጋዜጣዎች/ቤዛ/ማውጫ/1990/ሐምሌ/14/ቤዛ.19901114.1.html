<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ትግሪኛ ተናጋሪዋ ሚስስ ጋኤል ስሚዝ የቢል ክሊንተን በአፍሪካ ከፍተኛ አማካሪ ሆነው ተሾሙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center"> ትግሪኛ ተናጋሪዋ ሚስስ ጋኤል ስሚዝ የቢል ክሊንተን በአፍሪካ ከፍተኛ አማካሪ ሆነው ተሾሙ</h2>
<h3 class="align-center"> አሜሪካ የኢትዮ-ኤርትራን ውዝግብ ለመፍታት የምትይዘውን የምትጨብጠውን አጥታለች</h3>

 
<p>በኢትዮ-ኤርትራ ውዝግብን በሰላም ለመፍታት ዩናይት ስቴትስ በምስራቅ አፍሪካ ቀንድ ያላትን ሚና ለምረጋገጥ ያስችላት ዘንድ ከፕሬዝዳንት ቢል ክሊንተን በአፍሪካ ጉዳዮች አማካሪ እንዲሆኑ አሜሪካዊቷ ትግሪኛ ተናጋሪ ሚስስ ጋኤል ስሚዝን መሾማቸውን ከዋሽንገተን የቤዛ ጋዜጣ ልዩ ዘጋቢ ዘገባ ያስረዳል።</p>

<p>የአሜሪካ መንግሥት በምስራቅ እንዲሁም በታላላቅ ኃይቆች አካባቢ ሀገሮች በተመለከተ ለምታራምደው ፖሊሲ አስፈፃሚነት በእጩነት አቅርበዋቸው የነበሩት ኢትዮጵያና ኤርትራ ባልታሰበና ባልተጠበቀ መልኩ ወደ ጦርነት በመሸጋገራቸው ሳቢያ በክልሉ ልታገኘው የምትችለውን ጥቅም ላለማጣት የሁለቱን ሀገሮች ውዝግብ በሰላም ለመፍታት ከፍተኛ የሆነ ጥረት እያደረገች መሆኑን የገለፁት ከአሜሪካ ስቴትስ ዲፓርትመንት አካባቢ የተገኙ ምንጮችን ዋቢ ያደረገው የቤዛ ዘጋቢ ዘገባ ያስረዳል።</p>

<p>የህዝባዊ ወያኔ ሓርነት ትግራይ (ህወሓት) መላ ትግራይን ከደርግ ሠራዊት አስለቅቆ በቁጥጥሩ ስር ባደረገበት ወቅት ከአሜሪካ መንግሥት በተሰጣቸው ልዩ ተልዕኮ ሳቢያ ወደ ትግራይ ብሎም የትግራይና የኤርትራ አዋሳኝ ድንበር አካባቢ ለአመታት ሲኖሩ የነበሩት ሚስስ ጋይል ስሚዝ በአሁኑ ወቅት በኢትዮ-ኤርትራ ድንበር ውዝግብ ላይ ለአሜሪካ ብሔራዊ ፀጥታ ምክር ቤት እንዲሁም ከፍተኛ ባለስልጣን ሚስተር ጆን ፒተርሰን ማብራሪያ በመስጠት ላይ መሆናቸውን የደረሰን ዘገባ ያስረዳል።</p>

<p>የአሜሪካ አስተዳደር ለ2000 እ.ኤ.አ በኢትዮጵያ በሚካሄደው ምርጫ ላይ የሚሳተፉ የኢህአዴግ ተቀናቃኝኦን ወደ ምርጫው ለማስገባት በዲሴምበር ወር 1997 ውስጥ የተለያዩ የኢትዮጵያ የፖለቲካ ተቀናቃኝ ድርጅቶችና ግለሰቦችን በማግባባት ስራ ላይ ተሰማርቶ ነበር። የስቴት ዲፓርትመንቱ ባለስልጣናት ለዚሁ እቅድ እየተንቀሳቀሱ ባሉበት ወቅት በተቀሰቀሰው የድንበር ውዝግብ የአሜሪካ መንግሥት ሁለቱን መንግሥታት ለመገላገል ያደረገው ጥረት በመምከኑ ሳቢያ አሜሪካ በክልሉ ያለውን አጣለሁ በሚል ስጋት ለጉዳዩ ልዩ ትኩረት በመስጠት አንድ ግብረኃይል ያቋቋመ መሆኑን የደረሰን ዘገባ ያስረዳል።</p>

<p>ለአፍሪካ ጉዳዮች ከፍተኛ አማካሪ ተደርገው ለፕሬዝዳንት ቢል ክሊንተን የተሾሙት ሚስስ ጋኤል ስሚዝ ህወሓት እንዲሁም ሻዕቢያ ከደርግ ጋር ሲያደርጉት የነበሩት ትግል በምዕራባውያን ዘንድ ተቀባይነት እንዲያገኝ ከባለቤታቸው ከሚስተር ዶን ኮኔል ጋር ከፍተኛ የፕሮፓጋንዳ ስራ ሲሰሩ ነበር። የአሁኗ ፕሬዝዳንት ቢል ክሊንተን ከፍተኛ የአፍሪካ ጉዳዮች አማካሪ የሆኑት ሚስስ ጋኤል ስሚዝ በአሜሪካ የውጭ ጉዳይ ሚኒስቴር የአፍሪካ ጉዳዮች ረዳት ሚኒስትር ከሆኑት ከሚስስ ሱዛን ራይት ጋር የሁለቱን ሀገሮች ውዝግብ በሰላማዊ መንገድ ለመፍታት ያስችል ዘንድ ላለፉት ሁለት ወራት በተደጋጋሚ የተደረገ የደርሶ መልስ ጉዞ አብረዋቸው አስመራና አዲስ አበባ ሲመላለሱ ነበር። ኤርትራ ድንበር ጥሳ ባድመና ሽራሮን የኔ ነው የማለቷ ጉዳይ እጅግ እንዳስገራማቸው ብቻ ሳይሆን እንዳሳዘናቸው በመናገራቸው ሳቢያ በኤርትራ ባለስልጣናት ዘንድ በጎሪጥ ከመታየታቸው በተጨማሪ የእሳቸው ዳፋ በውጭ ጉዳይ ሚኒስቴር የአፍሪካ ጉዳዮች ረዳት ሚኒስትር ለሱዛን ራይትም ተርፎ አንዲት የ34 አመት ሴት እዚህ ቁጭ ብላ ምን መስራት እንዳለብኝ ልትነግረኝ አይገባም የሚል ኃይለ ቃልን ኢሣያስ አፈወርቂ እንዲሰነዝሩ አድርጓቸዋል ይላሉ የዲፕሎማቲክ ምንጮች በመጥቀስ ከዋሽንግተን የተላከልን የልዩ ዘጋቢያችን ዘገባ።</p>

<p>ሚስስ ጋኤል ስሚዝ ከ1983 ግንቦት ወር ቀደም ሲልም ሆነ በኋላ የባድመና በሽራሮ አካባቢ በመንቀሳቀስ ስለ ትግራይ ሴቶች የሚያወሳ «ጥሔ ኜው ጽኦጭእኣል ኦርዼር» የሚል ፅሁፍ የፃፉ ከመሆናቸውም በላይ ህወሓት ከደርግ ጋር ስለአደረገው ውጊያና ስለአደረሰው ጥቃትና መልሶ ማጥቃት የሚያወሳ ከሙያ አጋራቸው ከጀምስ ፎየር በርስ ጋር በመሆን «ጥሔ ሕእዽዼኝ ሬቭኦልኡጥእኦኝ» የተሰኘ መጽሐፍ የፃፉ ከመሆኑም በላይ ከትግራይ ልማት ማኅበር ጋር በትግራይ ክልልና በኤርትራ ድንበር አካባቢ ሲንቀሳቀሱ እንደነበርና ባድመም ሆኑ ሽራሮ የኢትዮጵያ ግዛት አካል መሆናቸውን ማረጋገጫ የሚሆን ካርታ በአሣተሙት መጽሐፋቸው ላይ እንደሚገኝ ለአሜሪካ መንግሥት ከፍተኛ ባለስልጣናት መግለጻቸውንና ወራሪው የኤርትራ ጦር በኃይል ከያዛቸው የኢትዮጵያ ግዛቶች እንዲወጣ አሜሪካ ግፊት እንድታደርግ ግፊት እያደረጉ መሆኑን ከዋሽንግተን የደረሰን የልዩ ዘጋቢያችን ዘገባ ያስረዳል።</p>


<p class="align-center"><a href="/Gazettas/Beza/info/Beza.sera.html"> ከቤዛ ሐምሌ 14 ቀን 1990</a></p>

</body>
</html>	
