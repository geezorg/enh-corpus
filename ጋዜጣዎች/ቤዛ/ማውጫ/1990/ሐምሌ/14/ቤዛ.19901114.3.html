<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኬር ኢንተርናሽናል በኢትዮጵያ ህልውናው አጠያያቂ ሆኗል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> ኬር ኢንተርናሽናል በኢትዮጵያ ህልውናው አጠያያቂ ሆኗል</h1>
<h2 class="align-center"> የአራት ከተሞች ቢሮዎቹን ዘግቶ ሠራተኞቹን በተነ</h2>

 
<p>በተለያዩ የልማትና የእርዳታ ስራዎች በመላው ኢትዮጵያ በመሠማራት ሲሰራ የነበረው የኬር ኢንተርናሽናል ምግባረ ሰናይ ድርጅት በአዲስ አበባ፣ በናዝሬት፣ በድሬዳዋና በአሰበ ተፈሪ በሚገኙ ቢሮዎቹ ከጥቂት ሠራተኞች በስተቀር ሠራተኞቹን መበተኑን ለመረዳት ችለናል።</p>

<p>የኬር ኢንተርናሽናል ምግባረ ሰናይ ተቋም ይህን እርምጃ እንዲወስድያስገደደው ዋናው ምክንያት በኢትዮ-ኤርትራ ውዝግብ ሳቢያ በአሰብ ወደብ ላይ የነበረውን የእርዳታ እህልና ዘይት በሻዕቢያ መንግሥት ወታደሮች ተወርሶ ለሠራዊቱ ቀለብ እንዲሆን በመደረጉ እንደሆነ የደረሰን ዘገባ ያስረዳል።</p>

<p>ኬር ኢንተርናሽናል በኢትዮጵያ ላለፉት ሃያ አመታት በተለያዩ መስኮች ሲንቀሳቀስ የነበረና በርካታ ስራዎችን እየሠራ መሆኑን የገለፀው የዜና ምንጫችን ዘገባ እንዳስረዳው ከሆነ በድርጅቱ ላይ በሁለቱ ሀገሮች መካከል በተፈጠረው ውዝግብ ሳቢያ በተፈጠረበት ችግር ሳቢያ በአራት ከተሞች ያሉትን ቢሮዎቹን ለመዝጋትና ከጥቂት ሠራተኞቹ በስተቀር ሁሉንም የሁለት ወር ፈቃድ ያለደምወዝ እንዲወጡ በማድረግ መበተኑን የገለፁት ወገኖች እንዳስረዱት ከሆነ ኬር ኢንተርናሽናል በምግብ ለሥራ ፕሮግራም ለሚሳተፉ ሠራተኞች ክፍያ የሚሆን የእርዳታ ክምችትን ለማስገባት ያስችላቸው ዘንድ አጠቃላይ ድጋፍ የሚያደርግላቸው ዩኤስአይዲ የተባለው በአሜሪካ መንግሥት የሚመራ ግብረሰናይ ተቋም እንደሆነ እነዚሁ የዜና ምንጮች አስገንዝበዋል።</p>

<p>ለኬር ኢንተርናሽናል ከኢትዮጵያ መንግሥት በተሰጠው መመሪያ መሠረት ከአሁን በኋላ ወደ ኢትዮጵያ የሚያስገባቸውን እቃዎች በጅቡቲ ወደብ በኩል እንዲያስገባ የታዘዘ ሲሆን በዚህ ጉዳይ ላይም ከመንግሥት ጋር ከስምምነት ላይ ደርሰዋል።</p>


<p class="align-center"><a href="/Gazettas/Beza/info/Beza.sera.html"> ከቤዛ ሐምሌ 14 ቀን 1990</a></p>

</body>
</html>	
