<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ከሰኔ 1988 ጀምሮ ህዝባዊ ግምባር ለዲሞክራሲና ለፍትህ በኢትዮጵያ ያሉ ኤርትራውያንን በህቡዕ ሲያንቀሳቅስ እንደነበር ተገለፀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> ከሰኔ 1988 ጀምሮ ህዝባዊ ግምባር ለዲሞክራሲና ለፍትህ በኢትዮጵያ ያሉ ኤርትራውያንን በህቡዕ ሲያንቀሳቅስ እንደነበር ተገለፀ</h1>
<h2 class="align-center"> ኃይሌ መርቆርዩስ በኅቡዕ የተደራጀው አካል ቀንደኛ ነበሩ</h2>

 
<p>ባለፈው ሳምንት በኢትዮጵያ መንግሥት በሀገር ደህንነትና ፀጥታ ላይ አደጋ ሊያደርሱ ይችላሉ ተብለው የሚገመቱ በርካታ ኤርትራውያን እንዲባረሩ ያደረገው በኢትዮጵያ በኅቡዕ ሲንቀሳቀስ የነበረው የህዝባዊ ግምባር ዲሞክራሲና ለፍትህ በሚል መጠሪያ ሲንቀሳቀሱ የነበሩ ኤርትራውያን መዋቅር ስለደረሱበት እንደሆነ የገለፀ መሆኑ የሚታወስ ነው።</p>

<p>ይህ በኢትዮጵያ መንግሥት የተወሰደው እርምጃ ሻዕቢያ በመላው ኢትዮጵያ ባካለለ ድርጅታዊ መዋቅር ውስጥ ተሳታፊ በነበሩ ኤርትራውያን ላይ የተወሰደ ሲሆን ይህ የህዝባዊ ግምባር ለዲሞክራሲና ለፍትህ በሚል መጠሪያ የሚታወቀው የኤርትራውያን አባልነት የሚታወቅበትን የድርጅት ህልውና የቤዛ ጋዜጣ ግንቦት 11 ቀን 1990 ዓ.ም ባወጣው ዕትሙ እንደገለፀው ከሆነ በኢትዮጵያ የሚገኙ ኤርትራውያን የኤርትራ ዜግነት ማረጋገጫ ፓስፖርት የግድ የዚህ በኅቡዕ ሲንቀሳቀስ የነበረው ፓርቲ አባላት ያስገድድ እንደነበር ዘግቧል።</p>

<p>ህዝባዊ ግምባር ለዲሞክራሲና ለፍትህ በኢትዮጵያ በመንቀሳቀስ ሥራውን የጀመረው ሰኔ 7 ቀን 1988 ዓ.ም አዲስ አበባ ውስጥ በኤርትራ ኤምባሲ በአምባሳደር ኃይሌ መርቆርዮስ በተጠራ 400 ኤርትራውያን የተካፈሉበት ስብሰባ እንደሆነና ዜግነታቸውን የሚያስረዳ ፓስፖርት ለማግኘት የሚፈልጉ ኤርትራውያን የዚህ ፓርቲ አባል እንዲሆኑ አስፈላጊ መሆኑ ተገልፆላቸው እንደነበር ለንባብ ማብቃታችን አይዘነጋም። ይህን መሰሉን የኅቡዕ እንቅስቃሴ ሲያከናውን የነበረው ከአራት ዓመት በፊት አንስቶ እንደሆነ ታውቋል።</p>



<p class="align-center"><a href="/Gazettas/Beza/info/Beza.sera.html"> ከቤዛ ሐምሌ 7 ቀን 1990</a></p>

</body>
</html>	





