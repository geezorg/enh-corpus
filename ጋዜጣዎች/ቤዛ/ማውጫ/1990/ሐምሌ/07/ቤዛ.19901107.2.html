<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሻዕቢያ በኦርቶዶክስ ቤተክርስቲያን ላይ ጦርነት ከፍቷል</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> ሻዕቢያ በኦርቶዶክስ ቤተክርስቲያን ላይ ጦርነት ከፍቷል</h1>
<h2 class="align-center"> ደብረ ዳሞ ገዳምን በመድፍና በሞርተር ደብድቧል</h2>

 
<p>ባለፈው ዓርብ እለት በኤርትራ ወራሪ ጦር የጥንታዊው የደብረ ዳሞ ገዳምን በመድፍና በሞርተር በመደብደብ የተወሰደው የፀብ አጫሪነት እርምጃ ኢላማውን ሳይመታ መቅረቱን ከስፍራው የደረሰን ዜና ሲያስረዳ የሻዕቢያ ጦር በኢትዮጵይ ኦርቶዶክስ ቤተክርስቲያን ላይ የማጥቃት ዘመቻ መክፈቱን በትግባሩ ይፋ እያደረገ መሆኑን ዘገባው አክሎ አስረድቷል።</p>

<p>በኤርትራ ወራሪ ጦር በኃይል በተያዙት በአሊቴና፣ በአይጋ፣ በማይጨሃ፣ በዳውሃን ወረዳዎች የሚገኙ ቤተክርስቲያናት ሻዕቢያ ከዘረፈ በኋላ የሻዕቢያ ሠራዊት መጠለያ እንዲሆኑ ያደረገ መሆኑን ከስፍራው የደረሰን ዘገባ ያስረዳል።</p>

<p>የሻዕቢያ ጦር በአሊቴና አንድ ቤተክርስቲያን በአይጋ ሁለት ቤተክርስቲያናት በማይጨሃ አንድ ቤተክርስቲያን በመዝረፍ የክብር እቃዎችና የማምለኪያ መገልገያዎችን ከዘረፈ በኋላ ለሠራዊቱ ማደሪያ ማድረጉን ከስፍራው የወጣው ዜና ያስታወቀ ሲሆን በአሁኑ ወቅት በኢሮክ ወረዳ እንዲሁም በባድመ ወረዳ የሚገኙ ቤተክርስቲያኖችን በመዝጋትና በመዝረፍ የቤተክርስቲያን አገልግሎት የሚሰጡ ቄሶችን ያባረረ ከመሆኑም በላይ በመጋዘንና በማደሪያነት እየተጠቀመባቸው እንደሆነ የሞተ ሰውም መቅበር እንደከለከለ ከስፍራው የደረሰን ዜና ያስረዳል።</p>

<p>ሻዕቢያ በተለይ በኢሮብ ወረዳ ያሉት ቤተክርስቲያናት የደብረ ገነት ቤተክርስቲያን እንዲዘጋ ያደረጉ ቄሶችንም ክብራቸውን በመድፈር እያሰቃዩ ከቦታው እንዲሰደዱ እያደረጉ መሆኑን ለመረዳት ተችሏል።</p>


<p class="align-center"><a href="/Gazettas/Beza/info/Beza.sera.html"> ከቤዛ ሐምሌ 7 ቀን 1990</a></p>

</body>
</html>	
