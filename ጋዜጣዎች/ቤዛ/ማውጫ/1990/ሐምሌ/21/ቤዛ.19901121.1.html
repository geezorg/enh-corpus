<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኬር-ኢትዮጵያ የወደፊቱን ሁኔታ መተንበይ አይቻልም አለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center"> ኬር-ኢትዮጵያ የወደፊቱን ሁኔታ መተንበይ አይቻልም አለ</h1>

 
<p>የኬር ኢትዮጵያ ምግባረ-ሰናይ ድርጅት በኢትዮ-ኤርትራ ውዝግብ ሳቢያ የአሰብ ወደብ አገልግሎት በመቋረጡ ለኬር ኢትዮጵያ የልማት ሥራዎች የሚያስፈልጉ ቁሳቁሶች ወደብ ላይ በመቅረታቸው ስራችንን እንደበፊቱ ማካሄድ አልቻልንም ሲል ኬር ኢትዮጵያ በተለይ ለቤዛ ጋዜጣ በሰጠው መግለጫ አስታወቀ።</p>

<p>እንደ ኬር ኢትዮጵያ መግለጫ በተለያዩ የሀገራችን ክልሎች የሚሠራቸውንና ሲሰራቸው የነበሩትን የልማት ሥራ እንቅስቃሴን ወደነበረበት ለመመለስ በጅቡቲ በኩል እንዲመጣ የምንጠብቀው ቁሳቁስ በቶሎ የመደረሱ ጉዳይ ወሳኝ እንደመሆኑ መጠን ምናልባት የመዘግየት ሁኔታ ቢከሰት ከአመት ፍቃድ ባሻገር የተወሰኑ ሰራተኞችን ያለክፍያ እረፍት ላይ እንዲቆዩ ለማድረግ እንገደድ ይሆናል። ስለዚህም ወደፊት ለሚኖረው ሁኔታ ሁን መተንበይ ያስቸግራል ሲል በአሰብ ወደብ በኩል መግባት ያለበት የኬር ኢትዮጵያ ቁሳቁስ በሁለቱ ሀገሮች የድንበር ውዝግብ ሳቢያ ወደ መሀል ሀገር ሳይገባ በመቅረቱ ያጋጠመው ችግር ቀጣይነት ሊኖረው እንደሚችል ያለውን ስጋት ገልጿል።</p>

<p>እንደ ኬር ኢትዮጵያ መግለጫ በልማትና በእርዳታ ሥራዎች ላይ የተሰማራው ኢትዮጵያ ከ1977 ዓ.ም ጀምሮ ኢትዮጵያ ውስጥ ቢሮ ከፍቶ መንቀስቀድ እንደጀመረ የገለፀ ሲሆን በአሰበ ተፈሪ፣ በድሬዳዋ፣ በአዲስ አበባና በናዝሬት ያሉት ቢሮዎችና በስራቸው ያሉ ጣቢያዎች ሁሉ በሥራ ላይ ያሉ መሆናቸውን በመደብ ላይ በቀሩት የድርጅቱ ንብረት ሳቢያ ቢሮዎቹ እንዳልተዘጉ አስታውቋል።</p>

<p>ኬር ኢትዮጵያ በተለይ ለቤዛ ጋዜጣ በሰጠው በዚሁ መግለጫው እንዳስታወቀው በአሰብ ወደብ ላይ በቀሩት ለሥራችን አስፈላጊ የሆኑ ቁሳቁሶች ሳቢያ የሥራ መጠን መቀነሱ እየታወቀ ሠራተኞችን ያለ ሥራ ማስቀመጡ አግባብነት የሌለው ሆኖ ስለተገኘ ጥቂት ሠራተኞች የአመት ፈቃዳቸውን እንዲወስዱ ተደርጓል በማለት ማብራሪያውን በመቀጠል፤ በሙሉ ኃይል ለመንቀሳቀስ የሚያስፈልጉንን ቁሳቁሶች በጅቡቲ ወደብ በኩል ማስገባት እስከሚቻልበት ድረስ እንቅስቃሴያቸውን ለጊዜው ብቻ በመጠኑ እንዲቀንሱ የተደረጉ ፕሮጀክቶች አሉ። ከእነዚህም ፕሮጀክቶች ጥቂት ሠራተኞች (በጠቅላላው 27% ብቻ) ደሞዛቸው ሳይቋረጥ የአመት ፍቃዳቸውን እንዲወስዱ ተደርጓል ሲል መግለጫውን ደምድሟል።</p>


<p class="align-center"><a href="/Gazettas/Beza/info/Beza.sera.html"> ከቤዛ ሐምሌ 21 ቀን 1990</a></p>

</body>
</html>	





