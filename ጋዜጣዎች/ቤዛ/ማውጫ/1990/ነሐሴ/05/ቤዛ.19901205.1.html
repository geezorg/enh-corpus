<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አብርሃም ያየህ ጠ/ሚኒስቴር መለስ ስልጣን መልቀቅ አለባቸው ይላሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">አብርሃም ያየህ ጠ/ሚኒስቴር መለስ ስልጣን መልቀቅ አለባቸው ይላሉ</h2>


<p>የኢትዮጵያ ህዝብ ሊደርስበት የሚችለውን ጥቃት አስቀድሞ በማስጠንቀቅ በደርግ ዘመንና ከዚያም በኋላ ዝናን ያተረፉት አቶ አብርሃም ያየህ ባለፈው ቅዳሜ ዋሽንግተን ውስጥ ለተሰበሰቡ ኢትዮጵያውያን ስለወቅቱ የሀገራችን ሁኔታ በማብራራት ገለፃ አደረጉ።</p>

<p>በአሜሪካ ሀገር በዋሽንግተን በቅርቡ የተቋቋመው የፖለቲካና የሲቪል ድርጅቶች ህብረት ግብረኃይል (ጆኢንት ጣስክፎርቸ) ባዘጋጀው ስብሰባ ላይ ለተገኙ ከ700 በላይ ኢትዮጵያውያን ባደረጉት ገለፃ ህወሓት ኢህአዴግ ኢትዮጵያውያን በዘርና በጎሣ ሳይከፋፈል በፖለቲካ አመለካከታቸው ሳያገል ለእርቅ ዝግጁ ሆኖ ማስተባበር ካልቻለ መጨረሻው አያምርም በማለት አስጠንቅቋል።</p>

<p>አቶ አብርሃም «የውስጥ አርበኛ የሚሏቸውን ጠ/ሚ መለስ ዜናዊ ለኤርትራ የኢትዮጵያን በር ወለል አድርገው በመክፈት ለጥቃት ያሰናዷት ናቸው» በማለት በመኮነን አሁንም እሳቸው የሚመሩት መንግሥት ኢትዮጵያን ከጥቃት ያድናል ብለው እንደማያምኑ ገልፀዋል።</p>

<p>መለስ ዜናዊ ትላንት ኤርትራን ያስረከብነው ተዋግተን ስለማናሸንፋቸው ነው፣ ሌላ ጦርነት ስለማንፈልግ ነው በማለት በኢትዮጵያ አንጡራ ገንዘብ ሰልጥኖ ዳር ድንበሯን የማስከበር ኃላፊነቱን በመወጣት ላይ የነበረውን ጦር «ፋሽስት» ብለው በመበተናቸው ዛሬ ሻዕቢያ አጥቅቶ ጉዳት ሊያደርስብን ችሏል፣ ስለሆነም የኢትዮጵያ ህዝብ ራስን ከመከላከልና የተቀማውን መሬት በኃይል ከማስመለስ ሌላ አማራጭ የለም ብለዋል።</p>

<p>አያያዘውም የኢትዮጵያ ህዝብ በሙሉ በተለይም የትግራይ ህዝብ በህወሓትና በሠራዊቱ ያሉ ሁነኛ ወገኖች አንስተዋቸዋል ያሉዋቸውን ወሳኝ ጥያቄዎች ዘርዝረዋል እነሱም፣ 1ኛ) ለደረሰው ችግር ኃላፊነት ያለበው መለስ ዜናዊ ሳይውል ሳያድር የያዘውን የመንግሥት ስልጣን መልቀቅ አለበት። 2ኛ)የህዝብ መሪዎች በእስር እየማቀቁ ይህ አደገኛ ጦርነት ለመመከት ስለማይቻል የፖለቲካ፣ የነፃው ፕሬስ አባላትን፣ የሙያ ማኅበራት መሪዎች መለቀቅ አለባቸው። 3ኝ) ኢህአዴግ ለብሔራዊ እርቅ ዝግጁ ሆኖ ተቃዋሚዎችን መጥራትና ለሀገር አንድነት ሁሉም ተባብሮ እንዲቆም መደረግ አለበት በማለት ተናግረዋል።</p>


<p class="align-center"><a href="/Gazettas/Beza/info/Beza.sera.html">ከቤዛ ነሐሴ 5 ቀን 1990</a></p>

</body>
</html>	























