<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የሻዕቢያ ሰርጐ ገብ ሽብር ፈጣሪዎች የልማትና የመገናኛ ተቋማትን ለማፍረስ እየተንቀሳቀሱ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h3 class="align-center">ሁሉም አካባቢውን በአይነ ቁራኛ እንዲጠብቅ ተጠየቀ</h3>

<h3 class="align-center">የሻዕቢያ ሰርጐ ገብ ሽብር ፈጣሪዎች የልማትና የመገናኛ ተቋማትን ለማፍረስ እየተንቀሳቀሱ ነው</h3>


<p>እብሪተኛው የሻዕቢያ አመራር በኢኮኖሚ ጥያቄ ሳቢያ ከኢትዮጵያ ጋር ከፍቶት በነበረው ጦርነት ሳቢያ አንዳንድ የመሠረተ ልማት ተቋማትን ለማውድም ሰላምን ለማደፍረስ ያደራጃቸው ሰርጐ ገብ ሽብር ፈጣሪዎች እንቅስቃሴ እንዳለና የኅብረተሰብ ክፍል አካባቢውን በአይነቁራኛ እንዲጠብቅ ከመንግሥትና ከሚመለከታቸው ክፍሎች የሚወጡ የጋዜጣው ሪፖርተሮች ዘገባ ገለጹ።</p>

<p>በድሬዳዋ ከተማ በሚገኙ የተለያዩ የወረዳና የዞን መስተዳድራት እንዲሁም ለሕዝባዊ ፖሊስ አባላት በደረሰው ማሳሰቢያ መሠረት ድልድዮች፣ ፋብሪካዎች እንዲሁም በባቡር ሀዲድ ላይ የሚደረጉ ጥበቃዎች ተጠናክረው እንዲቀጥሉ ትዕዛዝ መሠረት የደቻቱ ድልድይ እንዲሁም የደንገጎ የድሬዳዋ ሐረር መንገድ የተለያዩ ፋብሪካዎችና የገበያዎች ማዕከላት እየተጠበቁ እንደሆነ የጋዜጣው ሪፖርተር ዘገባ ያስረዳል።</p>

<p>በባህር ዳር ልዩ ዞን አካባቢ የደረሰን ዜና እንደሚያስረዳን አሁን ያለነው በጦርነት ላይ በመሆናችን ከመቼውም ጊዜ በበለጠ ሻዕቢያና መሰሎቹ የመሰረት ልማት ተቋሞችን ለማፈራረስ እንዲሁም ለማውደም መንቀሳቀሳቸው አይቀሬ መሆኑን ለመግለፅ ኅብረተሰቡን እንዲሁም ሕዝባዊ ፖሊስ የመሰረተ ልማት ተቋማትን ጥበቃ እንዲያካሂዱ አንዳንድ ፀጉረ ልውጥና አጠራጣሪ የሆነ ገፅታና እንቅስቃሴ እንዲያደርጉ ወገኖችም ካሉ አሳልፈው ለፖሊስ ጥቆማ እንዲያደርጉ ከባህር ዳር የጋዜጣው ሪፖርተር ዘገባ ያስረዳል።</p>

<p>በአዲስ አበባ፣ እንዲሁም በናዝሬት በደብረዘይትና በሌሎችም ከተሞች ይህንን መሰሉ ትዕዛዝና መመሪያ መተላለፋቸውን የሚጠቀሱ የዜና ዘገባዎች እንደሚያስረዱት ከሆነ ሻዕቢያ በኢትዮጵያ መዋዕለ ንዋያቸውን የሚያፈሱ ኢንቨስተሮች በኢትዮጵያ ባለው ሰላምና መረጋጋት ሳቢያ ተማምነው እንቅስቃሴ እንደሚያደርጉ ለማገድ እንደሆነ ለዚህም የተለያዩ የሽብር ፈጠራ እንቅስቃሴዎች ለማድረግ ዓላማው ያደረገ አሸባሪ ቡድን ወደ አገር ውስጥ አስርጎ ማስገባቱ ይታወቃል።</p>


<p class="align-center"><a href="/Gazettas/Beza/info/Beza.sera.html">ከቤዛ ታኅሳስ 13 ቀን 1991</a></p>

</body>
</html>	
