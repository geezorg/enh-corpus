<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በአዲስ አበባ የሁለት ቀበሌ ሕዝብ ከነባር ይዞታው እንዲለቅ ታዘዘ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በአዲስ አበባ የሁለት ቀበሌ ሕዝብ ከነባር ይዞታው እንዲለቅ ታዘዘ</h2>


<p>የክልል 14 መስተዳድር በወረዳ 15 ቀበሌ 30 እንዲሁም 31 ነዋሪዎች ካሉበት ነባር ይዞታቸው ተነስተው ወደ ኮተቤና ገርጂ እንዲሰፍሩ የቀረበውን ማሳሰቢያ የደረሳቸው የየቀበሌዎቹ ነዋሪዎች ጋዜጣችን ዝግጅት ክፍል ድረስ በግንባር በመቅረብ ቅሬታቸውን ገልጠዋል።</p>

<p>የተባበሩት መንግሥታት ያሰራውን የአፍሪካ ኢኮኖሚ ኮሚሽን የስብሰባ ማዕከል የሚያዋስኑት ወረዳ 15 ቀበሌ 30 እና 31 ነዋሪዎችን ጥር 16 ቀን 1991 ዓ.ም ከጠዋቱ አራት ሰዓት ጀምሮ ከካዛንቺስ የእርሻ ሚኒስትር አዳራሽ ውስጥ በጉዳዩ ላይ ለመወያየት ተሰብሰበዋል። ስብሰባውን የመሩት የክልል 14 ተወካይና የወረዳ 15 ተወካይ ለተሰብሳቢው ከዚህ ቦታ የማፈናቀሉ ሂደት በአስቸኳይ ተግባራዊ እንደሚደረግ ገልፀዋል። በቀበሌ ቤትና በኪራይ ቤት ውስጥ ያሉ ነዋሪዎች በኮተቤ በሚገኙ የክልሉ ከተማ ልማት ቢሮ ካሰራቸው ቤቶችና በገርጂ አካባቢ በተሰሩ የመንግሥት ቤቶች ውስጥ ለመግባት እንደሚችሉና ከስፍራው እንዲነሱ በታዘዙት የቀበሌ ነዋሪዎች መካከል በግል ቤት ያላቸው ደግሞ የክልሉ መንግሥት ግምታቸውን ለመክፈል የተዘጋጀ ስለሆነ ለግምት የሚከራከር ኮሚቴ እንዲያቋቁሙ ተገልፆላቸዋል። በዚሁ ስብሰባ ላይ የክልሉ መስተዳድር ከቦታው የሚፈናቀሉ የቀበሌው ነዋሪዎችን አስመልክቶ ያደረገው ጥናት የነዋሪዎቹን ኢኮኖሚያዊ አቅም ያላገናዘበ ከመሆኑም በላይ ከመድረኩ ይንፀባረቁ የነበሩ አስተያየቶችና አመለካከቶች ህዝብን ከመንግሥት ጋር ለማቃቃር የሚያስችል እንድምታ ያላቸው ናቸው በማለት የጋዜጣችን ዝግጅት ክፍል ድረስ በግንባር በመቅረብ አስተያየት የሰጡ ስማቸውን መግለጽ ያልፈለጉ ነዋሪዎች ገልፀዋል።</p>

<p>እንደ እነዚህ የቀበሌው ነዋሪዎች ገለፃ ከሆነ በሁለቱም ቀበሌዎች ከአንድ ብር ከሃምሳ ጀምሮ ክፍያ የሚጠየቅባቸው የኪራይ ቤቶች ሲኖሩ በነዚህ ቤቶች የሚኖሩ ነዋሪዎች የኢኮኖሚ አቅም እጅግ ደካማ በመሆኑ አንድ ብር ከሃምሳ የሚጠይቀውን የቤት ኪራይ ሂሳብ እንኳን ለመክፈል ተስኗቸው በቤት ኪራይ ውዝፍ እዳ ተይዘው እንደሚገኙ ገልፀዋል። የክልሉ መስተዳድርና ወረዳው ግን ለነዚህ ወገኖች ከቦታው ተነስተው ወደ ገርጂ በተሰሩ የመንግሥት ቤቶች ውስጥ ከብር 34 እስከ 109 ብር ድረስ የኪራይ ተመን እንዲከፍሉ ማመቻቸቱን በመግለጽ በአስቸኳይ ወደተዘጋጀላቸው ስፍራ እንዲንቀሳቀሱ ጠይቋል።</p>

<p>በቀበሌዎቹ ውስጥ የነበሩና በተለያዩ ዘርፎች አገልግሎት ሰጪ ተቋማት ያላቸው ነዋሪዎች የድርጅታቸውን መፃይ እድል በተመለከተ ከተከራዩት ከኪራይ ቤቶች አስተዳደርም ሆነ ከቀበሌ ቢሆንም ለዚህ ተመጣጣኙ ምትክ እንዲሰጣቸው ቢጠይቁም በጉዳዩ ላይ ጥናት እየተደረገ መሆኑን ገልፀዋል። አክለውም የክልሉ መስተዳደርና የወረዳው ተወካዮች ደሞዛቸው ከ500 ብር በላይ ሲሆን የቀበሌዎቹ ነዋሪዎች በከተማ ልማት ቢሮ አሠሪነት በኮተቤ አካባቢ የተሰሩ የኪራይ ተመናቸው ከ130 እስከ 409 ብር ድረስ የሚያወጡ ቤቶች እንደሚገኙና እነዚህን ቤቶች ለመከራየት እንደሚችሉ ተገልፆላቸዋል።</p>


<p class="align-center"><a href="/Gazettas/Beza/info/Beza.sera.html">ከቤዛ ጥር 18 ቀን 1991</a></p>

</body>
</html>	
