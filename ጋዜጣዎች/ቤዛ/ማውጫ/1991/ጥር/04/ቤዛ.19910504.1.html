<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ጄኔራል ኃይሌ መለስ ፍርድ ቤት እንዲቀርቡ ተጠሩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ጄኔራል ኃይሌ መለስ ፍርድ ቤት እንዲቀርቡ ተጠሩ</h1>

<h3 class="align-center">የሱዳን መንግሥት አሳልፎ እንዳይሰጣቸው ተሰግቷል</h3>



<p>በደርግ መንግሥት ጊዜ ባለስልጣን በመሆን የጊዜያዊ ወታደራዊ ደርግ አባል በመሆናቸውና በስልጣን ዘመናቸው ተፈጽሟል በሚል ክስ በቀረበባቸው የዘር ማጥፋት ወንጀልና በሰብዓዊ ፍጥረት ላይ በተፈፀመ ወንጀል ነው።</p>

<p>በተጨማሪም አቃቢ ሕግ ክስ የመሠረተባቸው በዚያን ጊዜ የስልጣን ዘመናቸው በሚጠሩበት ማዕረግ ሻለቃ ኃይሌ መለስና በሌሎች 58 ተከሳሾች ላይ የተመሠረተውን ክስ ለማየት የተሰየመው የአማራው ክልል መንግሥት ጠቅላይ ፍርድ ቤት ኃይሌ መለስን ጨምሮ 58 ተከሳሾች የካቲት 1 ቀን 1991 ዓ.ም ፍርድ ቤት እንዲቀርቡ ጥሪ አስተላልፏል።</p>

<p>ሜጄር ጄኔራል ኃይሌ መለስ በደርግ ስርዓት ወቅት በተለያዩ የኃላፊነት ቦታዎች ላይ በጎንደር ክፍለ ሃገር አስተዳዳሪ በመሆን የሠሩ ሲሆን በስልጣን ዘመናቸው ፈፅመዋል በተባሉት ወንጀል ሳቢያ ለፍርድ እንዲቀርቡ በልዩ አቃቢ ሕግ በኩል ጥሪ ተደርጎላቸው ባለበት በአሁኑ ወቅት በሱዳን መንግሥት ቁጥጥር ስር ውለው ኮቦር በሚባል የሱዳን እስር ቤት እንደሚገኙ ይታወቃል። ይኽን የፍርድ ቤት መጥሪያ የተመለከቱ አንዳንድ ወገኖች የሱዳን መንግሥት ምናልባት ለኢትዮጵያ መንግሥት አሳልፎ ሊሰጣቸው ይችላል የሚል ስጋት እንዳላቸው ይገልፃሉ።</p>

<p>በሜጀር ጄኔራል ኃይሌ መለስና በ58 ሌሎች ተከሳሾች ላይ ክስ የመሠረተው ልዩ አቃቢ ሕግ የሚያቀርበውን ክስ ለመስማት የካቲት 1 ቀን በባህርዳር ከተማ በሚገኘው የክልሉ መንግሥት ጠቅላይ ፍርድ ቤት ሁለተኛ ችሎት እንዲቀርቡ ለተከሳሾች ሁሉ ጥሪ ያደረገው ጠቅላይ ፍርድ ቤት ባትቀርቡ ግን ጉዳያችሁን በሌላችሁበት ታይቶ ፍርድ የሚሰጥ መሆኑን በማሳሰብ ነው ጥሪውን ያስተላለፈው።</p>

<p>ከደርግ ባለሥልጣናት ጋር በአዲስ አበባ በመታየት ላይ ያለው ክስም በተከሳሽነት ተጠርተው ስደት ላይ በመሆናቸው ሳይገኙ የቀሩት የቀድሞው የጎንደር ክፍለ ሃገር አስተዳዳሪ በመሆን የሠሩት ሜጀር ጄኔራል ኃይሌ መለስ ኮሎኔል መንግሥት ይመሩታል በሚባልለት የኢትዮጵያ አንድነት አርበኞች ግንባር መሪ በመሆን ከኢህአዴግ ጋር ውጊያ አድርጌያለሁ በማለት ተደጋጋሚ መግለጫዎችን ያወጡ ነበር። ካለፈው ዓመት አጋማሽ ጀምሮ ግን በሱዳን መንግሥት ቁጥጥር ሥር እንደዋሉ ይታወቃል።</p>


<p class="align-center"><a href="/Gazettas/Beza/info/Beza.sera.html">ከቤዛ ጥር 4 ቀን 1991</a></p>

</body>
</html>	
