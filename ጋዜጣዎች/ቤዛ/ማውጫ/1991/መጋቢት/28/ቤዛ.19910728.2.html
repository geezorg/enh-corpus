<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በምድር ጦር ጠቅላይ መምሪያ የቀድሞ ጦር አባላት ከባለሥልጣናት ጋር ተወያዩ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በምድር ጦር ጠቅላይ መምሪያ የቀድሞ ጦር አባላት ከባለሥልጣናት ጋር ተወያዩ</h2>


<p>ትላትና መጋቢት 27 ቀን 1991 ዓ.ም በምድር ጦር ጠቅላይ መምሪያ የመከላከያ ሚኒስቴር ከፍተኛ ባለስልጣናት በተገኙበት ከግንቦት 4 ቀን 1991 ዓ.ም ጀምሮ የተከፈተብንን ጦርነት በድል ለመወጣት ያስችል ዘንድ ጥሪ ተደርጎላቸው ወደመከላከያ ሠራዊቱ የገቡትና በተለያዩ የስልጠና ጣቢያዎች በአሠልጣኝነት ሲሰሩ ከቆዩ በኋላ የተባረሩ የቀድሞ ጦር አባላት ስብሰባ አካሂደዋል።</p>

<p>በትላንትናው ዕለት ሊካሄድ የቻለው ይህ ስብሰባ እንዲጠራ ለማድረግ አቤቱታ ለመከላከያ ሚኒስቴር የሕዝብ ተወካዮች ምክር ቤትንና የጠቅላይ ሚኒስትሩን ሠራዊት አባላት ከመከላከያ ሠራዊቱ እንዲባረሩ የተደረጉት በየማሠልጠኛ ካምፑ በተካሄዱ ግምገማዎች ላይ ቀድሞ በነበሩበት ሠራዊት ውስጥ ይሠሩበት የነበረውን ምድብ በመግለፃቸው እንደሆነ የሚገልፁት አንዳንድ አስተያየት ሰጭዎች ስብሰባው ወደየስራ ተመልሰው ሀገራቸውን በሙያቸው እንዲያገለግሉ ከወረራ እንዲጠብቁ የሚያስችላቸውን ውሳኔ ያሳልፋል ብለው እንደሚያምኑ ገልፀዋል።</p>

<p>የቀድሞው ሠራዊት አባላት የሆኑ ስማቸው እንዲገለጽ ያልፈለጉ አስተያየት ሰጭዎች በደርግ ኢሠፓና በደህንነት መዋቅር ተሳታፊ ስለነበራችሁ ከሠራዊቱ እንድትወገዱ ተደርጓል የሚል ውሳኔ የተሰጣቸው በዚህ ቁጥር ቀን ላይ መሆኑ ለሀገሬ ልሞትላት ዝግጁ ሆኜ አንተ አትሞትም እንደማለት በመሆኑ ብዙዎችን አስቀይሟል ሲሉ ገልፀዋል።</p>

<p>በተለይም ከሠራዊቱ እንዲሰናበቱ የተደረጉ አባላት በደርግ ዘመን የሌላቸውን ማዕረግ እንዳላቸው በማስመሰል የተጭበረበረ መረጃ ያቀረቡም እንደሚገኙበትም በነዚህም ላይ የዲስፒሊን እርምጃ ተወስዶባቸው በሀገር መከላከል በወረራ መመከት እንቅስቃሴ ላይ ተሳታፊ እንዲሆኑ መደረግ አለበት የሚል አስተያየት ሰጥተዋል።</p>

<p>በትላትናው ዕለት በምድር ጦር ጠቅላይ መምሪያ የተካሄደውን ስብሰባና ውጤቱን እንዲሁም ዝርዝር ዘገባውን አጠናከረን ለማቅረብ ይህ ጋዜጣ ለሕትመት እስገባበት ሰዓት ድረስ ስብሰባው በመቀጠሉ ሙሉ ዘገባ ለማቅረብ አለመቻላችን በዚህ አጋጣሚ ልንገልጽ እንወዳለን።</p>


<p class="align-center"><a href="/Gazettas/Beza/info/Beza.sera.html">ከቤዛ መጋቢት 28 ቀን 1991</a></p>

</body>
</html>	
