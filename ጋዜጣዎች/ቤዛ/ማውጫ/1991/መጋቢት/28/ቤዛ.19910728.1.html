<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ከ500 ሚልዮን ብር በላይ ባለዕዳ የኤርትራውያን ድርጅቶች ክስ ተመሰረተባቸው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ከ500 ሚልዮን ብር በላይ ባለዕዳ የኤርትራውያን ድርጅቶች ክስ ተመሰረተባቸው</h2>


<p>በርካታ በኤርትራውያን ቁጥጥር ስር የነበሩ ድርጅቶችና ፋብሪካዎች ከ500 ሚልዮን ብር በላይ የኢትዮጵያ መንግሥት እኢዳ ያለባቸው መሆኑን ከነዚህም ውስጥ በአብዛኛው የኤርትራውያን ንብረት የሆኑ ድርጅቶች እንደሚገኙ ክሱም እንደተመሰረተባቸው የደረሰን ዜና አስረዳ።</p>

<p>ከ100 ሚሊዮን ብር በላይ የመንግሥት ግብር ባለመክፈል ሳቢያ የታገዱ የኤርትራውያን ንብረት የሆኑ ተቋማት እንደሚገኙ በአለፈው ሳምንት መዘገቡ አይዘነጋም። ሆኖም አሁን እየደረሱን ያሉ የውስጥ አዋቂ ምንጮች ዘገባ እንዳስረዳው ከሆነ የፌዴራሉ ሀገር ውስጥ ገቢ ባለስልጣን ግብር እንዲከፍሉ በፍርድ ቤት ክስ የመሰረተባቸው ተቋማት መካከል የአብላጫውን ቁጥር ይዞ የሚገኘው በኤርትራውያን ይዞታ ስር የሚገኙ ተቋማት ድርጅቶች እንደሆኑ የደረሰን ዜና ዘገባ ያስረዳል።</p>

<p>በተለያዩ ዓለም አቀፍ ድርጅቶችና ከኤምባሲዎች ውስጥ ይሠሩ የነበሩ ኤርትራውያን የሥራ ግብርን ለመሰብሰብም የባለስልጣኑ መስሪያ ቤት እየተንቀሳቀሰ መሆኑን የገለፁት የዜና ምንጮች የፌዴራሉ ሀገር ውስጥ ገቢ ባለስልጣን ግብር የሚፈለግባቸውን ተቋማትና ግለሰቦችን የሚፈለግባቸውን እንዲከፍሉ ለማድረግ በአደረገው ጥረት የተወሰነ ውጤት ያገኘ ሲሆን በአብዛኛው በርካታ ከሀገር የተባረሩ ኤርትራውያን ባለሀብቶች በሚሊዮኖች የሚቆጠር የሀገሪቱን መንግሥት የሚፈለግባቸውን ግብር ክፍያ ሳይከፍሉ ከሀገር ለመውጣት መቻላቸውን ገልፀዋል።</p>

<p>በፌዴራሉ ከፍተኛ ፍርድ ቤት ጉዳያቸው በመታየት ላይ የሚገኙ ንብረትነታቸው በኤርትራውያን ይዞታ ስር እንደሚገኝ የተገለፁ ድርጅቶች መካከል መርከበኛ አረቄ ኢንዱስትሪ፣ ዞላ ኮንስትራክሽን ካምፓኒ፣ ናይል ኮንስትራክሽን ካምፓኒ እንደሚገኙበት ውስጥ አዋቂ ምንጮቻችን ገልፀዋል።</p>


<p class="align-center"><a href="/Gazettas/Beza/info/Beza.sera.html">ከቤዛ መጋቢት 28 ቀን 1991</a></p>

</body>
</html>	
