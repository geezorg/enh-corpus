<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የዓለም ቀይ መስቀል የሞቱ ወታደሮች አስክሬን በአግባቡ እንዲቀበር ጠየቀ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የዓለም ቀይ መስቀል የሞቱ ወታደሮች አስክሬን በአግባቡ እንዲቀበር ጠየቀ</h2>


<p>የዓለም አቀፉ ቀይ መስቀል ማኅበር በኢትዮ ኤርትራ የድንበር ውዝግብ ሳቢያ በተቀሰቀሰው ውዝግብ ሳቢያ በተነሳው ውጊያ የተገደሉ ወታደሮች አስክሬን በአግባቡ ምልክት እየተደረገ እንዲቀበሩ ቁስለኞች ተገቢውን ሕክምና እንዲያገኙ የተማረኩና የተያዙ የጦር ምርኮኞችም ያሉበት ሁኔታ እንዲገለፅ ይደረግ ዘንድ ለሁለቱም ተፋላሚ መንግሥታት ዓርብ መጋቢት 10 ቀን 1991 ዓ.ም ጄኔቭ ከሚገኘው ጽ/ቤቱ ባወጣው መግለጫ ተማፀነ።</p>

<p>የዓለም አቀፉ ቀይ መስቀል ማኅበር ጄኔቭ ከሚገኘው ዋና መስሪያ ቤቱ ባወጣው መግለጫ በሁለቱ መንግሥታት መካከል እየተካሄደ ባለው ውጊያ ሳቢያ ለሚደርሱ የሰብዓዊ መብት መጣሶችን በተመለከተ ያሳሰበው መሆኑንና ሁለቱም ወገኖች ራሳቸውን ለዓለም አቀፉ የሰብዓዊ መብት ሕግጋት ያስገዙ ዘንድ ጥሪ አድርጓል።</p>

<p>እንደገና በተቀሰቀሰው በዚሁ የድንበር ውጊያ ሳቢያ በሺዎች የሚቆጠሩ ወታደሮች መሞታችውን መቁሰላቸውና መማረካቸውን የገለፀው አለም አቀፉ የቀይ መስቀል ማኅበር አሁንም እየተካሄደ ባለው ውጊያ በሺዎች የሚቆጠሩ ወታደሮች እንደሚሞቱና እንደሚማረኩ የሚደርሱት ዘገባዎች እንዳረጋገጡለት ገልፆ ሁለቱ መንግሥታት ጥሪውን ተግባራዊ እንዲያደርጉ ጠይቋል።</p>

<p>ሰላማዊ ዜጐችንና ቁስለኞችን ከውጊያው ቀጠና ማውጣት ይኖርበታል ያለው የጄኔቫው የቀይ መስቀል መግለጫ ሰላማዊውን ሕዝብ ከጦርነት አደገኛ የሆኑ ሁኔታዎች ሁለቱም ወገኖች የመጠበቅ ኃላፊነት እንዳለባቸው የገለፀ ሲሆን በጦርነቱም ላይ የሞቱ ወታደሮች ማንነታቸው በግልፅ እየተለየ በተገቢው ሁኔታ የቀብር ስነስርዓታቸው እንዲፈፀም ጥሪ ያደረገ ሲሆን ይህም ጥሪ በጄኔቫ ኮንቬክሽን አማካይነት ተፈፃሚ እንዲሆን ጥሪ አቅርቧል።</p>

<p>የዓለም አቀፉ ቀይ መስቀል ማኅበር በጄኔቫ ኮንቬክሽን መሠረት በጦርነት ወቅት የሚፈፀሙ የሰብዓዊ መብት ረገጣዎች እንዳይፈፀሙ እንዲሁም በጦር ምርኮኞች ላይ በደል እንዳይፈፀም ጉዳዩን በቅርብ የሚከታተል ዓለም አቀፍ የሰብዓዊ መብት አስከባሪ ተቋም ነው። የኢትዮጵያ መከላከያ ሠራዊት ይህን መሰሉን የሰብዓዊ መብትና የሰላማዊ ዜጐችን መብት እንዳይነካ በጦርነት ወቅት መውሰድ ስላለበት እርምጃዎች በቀይ መስቀል ማኅበር በኩል ስልጠና መውሰዱ አይዘነጋም።</p>


<p class="align-center"><a href="/Gazettas/Beza/info/Beza.sera.html">ከቤዛ መጋቢት 14 ቀን 1991</a></p>

</body>
</html>	
