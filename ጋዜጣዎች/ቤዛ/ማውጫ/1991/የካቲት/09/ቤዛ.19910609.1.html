<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ትናንት በቡሬ ግንባር ለአራት ሰዓታት የከባድ መሣሪያ ተኩስ ልውውጥ ተካሄደ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">ትናንት በቡሬ ግንባር ለአራት ሰዓታት የከባድ መሣሪያ ተኩስ ልውውጥ ተካሄደ</h2>


<p>ትናንት የካቲት 8 ቀን 1991 ዓ.ም ከጠዋቱ ሶስት ተኩል ጀምሮ እስከ ስድስት ሰዓት ተኩል ድረስ የኢትዮጵያ መከላከያ ሠራዊት በቡሬ ግንባር የመሸገውን የወራሪው የሻዕቢያን ሠራዊት ምሽት ለአራት ሰዓታት በቀጠለው በዚሁ የከባድ መሣሪያ የተኩስ ልውውጥ ላይ የሻዕቢያ ሠራዊት የሞት ሞቱን አፀፋዊ የሆነ የተኩስ ምላሽ መስጠቱን ከናይሮቢ የኤርትራን ዘና ገልግሎት ሞኒተር ያደረገና በአስመራ ያሉ አንዳንድ ዲፕሎማቶችን ዋቢ ያደረጉ የዜና ዘገባዎች ያስረዳሉ።</p>

<p>ከአንዳንድ ወገኖች እንደተደመጠው በቡሬ ግንባር በትናንትናው ዕለት ሰኞ የተካሄደው ውጊያ በሻዕቢያ ሠራዊት በኩል ከፍተኛ የሆነ መደናገጥን በመፍጠሩ በሻዕቢያ ወታደራዊ አመራሮች ላይ ከፍተኛ ድንጋጤ እንዳሳደረባቸውና በእሁዱ ውጊያ የኢትዮጵያ መከላከያ ሠራዊት በቡሬ ግንባር በአየር ኃይል ተዋጊ ጄቶች በመታገዝ በፈፀመው ማጥቃት ሳቢያ የሻዕቢያ ሠራዊት የሎጅስቲክ አቅርቦት የሚገኙባቸውን ተቋማትም የውሃ ማጠራቀሚያ ቢርካዎችን በመደምሰሳቸው ሻዕቢያ በሠራዊቱ አሰላለፍ ላይ ለውጥ ለማድረግ እያቀደ እንደሆነ አንዳንድ የዜና ምንጮች ዘገባ ያስረዳሉ።</p>

<p>ከትናንት በስቲያ እሁድ ከምሽቱ ሁለት ሰዓት ላይ የገዛገረስላሴ ምሽግን መልሶ ለመያዝ ተንቀሳቅሶ የነበረው አንድ ሻለቃ የሻዕቢያ ሠራዊት የኢትዮጵያ የመከላከያ ሠራዊት መትቶ በመጣበት እግሩ እንዲመለስ አድርገዋል። በዚሁ የገዛገረስላሴን ምሽግ በግራ ክንፍ በኩል ለማጥቃት ተንቀሳቅሶ የነበረው አንድ ሻለቃ ሠራዊት መካከል አንድ ሻምበል የሻዕቢያ ሠራዊት ተደምስሷል ሲሉ የመከላከያ ምንጮችን ዋቢ ያደረጉ ዘገባዎች ያስረዳሉ።</p>

<p>በተለያዩ ግምባሮችም የመድፍና የከባድ መሣሪያዎች ተኩስ እየተካሄደ እንደሆነ ለግንባሩ ቅርብ የሆኑ ምንጮች ይገልፃሉ።</p>


<p class="align-center"><a href="/Gazettas/Beza/info/Beza.sera.html">ከቤዛ የካቲት 9 ቀን 1991</a></p>

</body>
</html>	
