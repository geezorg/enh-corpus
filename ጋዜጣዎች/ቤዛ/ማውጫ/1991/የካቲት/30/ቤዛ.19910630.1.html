<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኢተፖድህ ስብሰባውን በደማቅ ሁኔታ አካሄደ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኢተፖድህ ስብሰባውን በደማቅ ሁኔታ አካሄደ</h1>


<p>በጀርመን ፍራንክፈርት የራይን ማይን የሚኒቴና የኢተፖድህ የጀርመን ቅርንጫፍ ያዘጋጁትና በሃገራችን ተጨባጭ ሁኔታ እንዲሁም 103ኛውን የአድዋ ድል በዓል በተመለከተ በአለፈው እሁድ የተካሔደው ስብሰባ በደመቀ ሁኔታ መካሄዱን በስብሰባው ላይም በሻዕቢያ መንግሥት ላይ ከባድ የሆነ ውግዘት መደመጡን ከሥፍራው የደረሰን ዜና ያስረዳል።</p>

<p>በዚሁ ፍራንክፈርቱ ሕዝባዊ ስብሰባ ላይ በመስከረም ወር ለኢትዮጵያ መንግሥት የተቃዋሚ ኃይሎች ሕብረት ያቀረበው የብሔራዊ እርቅ ጥሪ እስካሁን ምላሽ አለማግኘቱ በሀገሪቱ የዲሞክራሲያዊ ሥርዓት እውን መሆኑ ላይ የሚተወው እንቅፋት ከፍተኛ መሆኑን በመግለጽ በስብሰባው ላይ በአንድነት በመገኘት ገለፃ ያደረጉት የሕብረቱ አመራር አባላት ዶክተር ነገደ ጎበዜና አረጋዊ በርሔ አስታውቀው አሁንም መንግሥት ለጥሪያቸው አፋጣኝ ምላሽ እንዲሰጥ ጠይቀዋል ሲል የጋዜጣችን ዘጋቢ ከፍራንክፈርት የላከው ዘገባ ያስረዳል።</p>

<p>ይህ በዚህ እንዳለ መዐሕድ ራሱን ከአቻ የተቃዋሚ ኃይሎች የመነጠልና ወደታማኝ ተቃዋሚነት ካምፕ የመሸሸግ ባህሪ እያሳየ ነው የሚል ትችት እየተሰነዘረበት ነው።</p>

<p>በመላው ኢትዮጵያ ለሚካሄደው ምርጫ ላይ ለመሣተፍ ያስችለው ዘንድ ከመንግሥት አካላት ጋር ተደጋጋሚ የሆኑ ድርድሮችን በምስጢር ያካሄደ ሲሆን በተለይም የዩኤስ አሜሪካ በኢትዮጵያ አምባሳደር በሚስተር ዴቪድ ሺን አማካይነት በቀጣዩ ምርጫ እንዲሳተፍ የተደረገውን ማግባባት ተቀብሎ ለቀጣዩ ምርጫ ለመሳተፍ የሚያስችሉ ቅድመ ሁኔታዎች እየተሟሉለት እንደሆነ የደረሰን ዜና ያስረዳል።</p>


<p class="align-center"><a href="/Gazettas/Beza/info/Beza.sera.html">ከቤዛ የካቲት 30 ቀን 1991</a></p>

</body>
</html>	
