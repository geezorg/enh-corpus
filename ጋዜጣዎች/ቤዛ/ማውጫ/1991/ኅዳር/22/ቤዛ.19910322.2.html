<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ጠ/ሚ መለስ የፕሬስ ጠላት ተብለው በፓሪስ ተወገዙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ጠ/ሚ መለስ የፕሬስ ጠላት ተብለው በፓሪስ ተወገዙ</h1>


<p>የጋዜጠኞች መብት ተከራካሪ ድርጅት የሆነው ሪፖርተር ሳን ፍሮንቴር በፓሪስ ከተማ ባዘጋጀው የተቃውሞ ሰልፍ ላይ ጠ/ሚኒስትር መለስ ዜናዊ ተወገዙ።</p>

<p>20ኛው የፈረንሣይ አፍሪካ ስብሰባ ላይ ለመገኘት ፓሪስ ላይ ተሰበሰቡት የአፍሪካ መሪዎች መካከል ጋዜጠኞችን በማሳደድና በማሰር የዜጎችን የመናገርና የመፃፍ መብት ረግጠዋል የተባሉትን የፕሬስ ጠላቶች ለማውገዝ የተጠራው በዚህ የተቃውሞ ሰልፍ ላይ የሪፖርተር ሳን ፍሮንቴር አባላትና ደጋፊዎች ከፍተኛ ተቃውሞ አሰምተዋል። የፕሬስ ነፃነት ጠላቶች በመባል በዓለም ጋዜጠኞች ማህበራትና በሌሎችም የሰብዓዊ መብት ተከራካሪ ድርጅቶች ተለይተው የሚታወቁና የተወገዙ አፍሪካውያን መሪዎችን ምስልና መፈክሮች የተፃፉበትን ቲሸርት በመልበስ በልዩ ልዩ መዝሙሮችና መፈክሮች በመታጀብ ተቃውሟቸውን አስተጋብተዋል። የፕሬስ ጠላቶች ተብለው ምስላቸው ከተያዘው መሪዎች መካከል መለስ ዜናዊና ኢሣያስ አፈወርቂ ይገኙበታል። መሪዎቹ ጉባዔ ባደረጉበት የሉቨር ሙዚየም ፊት ለፊት በመገኘት ሰልፉን ያዘጋጁት የሪፖርተር ሶን ፍሮንቲየር መስራችና ፕሬዝዳንት ሚ/ር ሮቤር ሜናር «እነዚህ መሪዎች የመናገርና የመፃፍን ነፃነት አፍነው ጋዜጠኞችን በማሰርና በማሰቃየት የሚገኙ ዲክታተሮች በመሆናቸው እነሱን በኦፊሲየል ጋብዞ በፈረንሣይ እንዲገኙ ማድረግና ከነሱ ጋር እጅ ለእጅ መጨባበጥ ከፕሬዝዳንት ሺራክ የማንጠብቀው አስነዋሪ ተግባር ነው» በማለት ድርጊቱን በማውገዝ ለጋዜጠኞች መግለጫ ሰጥተዋል።</p>


<p class="align-center"><a href="/Gazettas/Beza/info/Beza.sera.html">ከቤዛ ኅዳር 22 ቀን 1991</a></p>

</body>
</html>	
