<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«የሰላሙ አማራጭ መጨለሙን ስናውቅ እንዋጋለን»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>

<h2 class="align-center"><span class="underline">ስዩም መስፍን በትዕግስት እንጠብቃለን አሉ</span></h2>
<h1 class="align-center">«የሰላሙ አማራጭ መጨለሙን ስናውቅ እንዋጋለን»</h1>


<p>በኢትዮ ኤርትራ የድንበር ውዝግብ መፍትሔ ለማምጣት የሚንቀሳቀሰው የአፍሪካ አንድነት ድርጅት ቡድን ያቀረበውን የሰላም ሃሳብ አልቀበልም ሲል የኤርትራ መንግሥት አቋሙን ይፋ ማድረጉን በመግለጽ የኢትዮጵያ የውጭ ጉዳይ ሚኒስትር አአድን ስለምናከብርረው ለሰላም የሚያደርገውን ጥረት አናደናቅፍም ሲሉ በወረራ የተያዙ የኢትዮጵያ ግዛቶች ከሻዕቢያ ለማስለቀቅ የሚያስችል እንቅስቃሴ ለመውሰድ አሁንም ትዕግስት እንደሚያስገልግ ስዩም መስፍን በቢሯቸው በሰጡት ጋዜጣዊ መግለጫ ገለፁ።</p>

<p>እንደ ከዚህ በፊቱ ጥረቶች ሁሉ በሻዕቢያ እምቢተኝነት ሳይሳካ መቅረቱን የገለፁት ስዩም መስፍን የሸምጋይ ሀገራት መሪዎች ያዘጋጅቱን ከአፍሪካ አንድነት ድርጅት ቻርተርና ዓለም አቀፍ ሕጎች ያካተተ በመሆኑ ከነማብራሪያው ተቀብለነዋል ያሉት የውጭ ጉዳይ ስዩም መስፍን በባድመ እና ከፊል ሽራሮ ያለውን ወራሪ የሻዕቢያ ጦር ለቆ ይወጣ ዘንድ በአካባቢው እንዲንቀሳቀስ ከተባበሩት መንግሥታት የሚደገፍ የአፍሪካ አንድነት ድርጅት የሚታዘዝ አህጉር አቀፍ ጦር ለስድስት ወር በአካባቢው ሰፍሮ እንዲቆይ ያቀረበውን ሃሳብ የኢትዮጵያ መንግሥት ተቀብሎታል።</p>

<p>ድንበርን በተመለከተም በዓለም አቀፍ የካርታ ባለሙያዎች እንዲሁም በዓለም አቀፍ ሕግ መሠረት እንዲሆን ያስቀምጣል ያሉትንም የድንበር አከላከል በተመለከተ ሁለቱ ሀገሮች ካልተስማሙ ወደ ዓለምአቀፍ ፍርድ ቤት ለመሄድ ብይን ያስገኛል የሚል እንደነበር ሆኖም የኤርትራ መንግሥት ሳይቀበል እንደቀረ ገልፀዋል።</p>

<p>እንደልማዱ እንደወትሮው የኡጋዱጉን ስምምነት ሳይቀበለው የቀረው የኤርትራ መንግሥት የአፍሪካ አንድነት ድርጅት የሰላም ሃሳብን አጣጥሎታል። ስዩም መስፍን ሉዓላዊነታችንን ክብራችንን ለማስመለስ ምን ልናደርግ ይገባል የሚለውን የብዙሃን ጥያቄን በተመለከተ የሰላሙ ጥረት ሙሉ ለሙሉ ካልተሳካ በምንም መንገድ ኃይልም ጭምር በመጠቀም ሉዓላዊነታችንን እናስከብራለን ዳር ድንበራችንንም እናስከብራለን በማለት መልሰዋል። አክለውም አሁንም የአፍሪካ አንድነት ድርጅትን ጥረት ለማሳካት እስከ ታህሳስ 21 ቀን 1991 ዓ.ም ጉዳዩ በእንጥልጥል እንደሚቆይም የውጭ ጉዳይ ሚኒስትሩ መግለጫ አስረድቷል።</p>


<p class="align-center"><a href="/Gazettas/Beza/info/Beza.sera.html">ከቤዛ ህዳር 1 ቀን 1991</a></p>

</body>
</html>	
