<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>«መዐህድ ራሱን ወጥመድ ውስጥ ዶሏል»</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">«መዐህድ ራሱን ወጥመድ ውስጥ ዶሏል»</h1>

<p class="align-right">አሰፋ ጨቦ</p>


<p>መዐህድ ራሱን ወጥመድ ውስጥ ዶሏል፤ ድርጅቱ አባላት የሉንም፣ መታወቂያ ሰጥተንም አናውቅም ሲል ለዩናይትድ ስቴትስ የፍትሕና የስደተኞች አገልግሎት ለተባለ ተቋም በፃፈው ደብዳቤ ማሳወቁን በመግለፅ በሀገር ቀፍ የመዐህድ እንዲሁም በውጭ ያሉትን የመዐህድ ጽሕፈት ቤቶችን አሠራር በሎስ አለንጀለስ ነዋሪ የሆኑት አቶ አሰፋ ጨቦ ማጋለጣቸው ተገለፀ።</p>

<p>መዐህድ ራሱን ወጥመድ ውስጥ ዶሏል በማለት የመዐህድ አመራር በአያሌ ችግሮች የተተበተበ መሆኑን የገለፁት አቶ አሰፋ ጨቦ የመዐህድ ተቀዳሚ ምክትል ሊቀመንበር ለአሜሪካ የፍትሕና የስደተኞች አገልግሎት ፃፉት ባሉት ባለሁለት ገፅ የእንግሊዘኛ ደብዳቤ ላይ «አማራ ነኝ» የአማራ ድርጅት አባል ነኝ የሚል ማስረጃ አትቀበሉ፣ እኛ አባላት የሉንም። መታወቂያ ሰጥተንም ሆነ የድጋፍ ደብዳቤ ፅፈንም አናውቅም የሚሉ የድርጅቱ አቋም የገለፁባቸው እንደሆነና የመዐህድ ተጠባባቂ ምክትል ፕሬዝዳንት የተፃፈ ደብዳቤን በአሜሪካውያኑ የስደተኞች አገልግሎት ሠራተኞች ገረሜታ እንደፈጠርና እንዴት አባላት የሌሉት ድርጅት ይኖራል ብለው መጠየቃቸውንም አቶ አሰፋ ጨቦ አስታውቀዋል።</p>

<p>በሎስ አንጀለስ በስደት ላይ ያሉት አቶ አሰፋ ጨቦ በአሜሪካ የሚገኙ የመዐህድ ጽሕፈት ቤቶችም ቢሆኑ ምልጃና ጉቦ የነገሠበት አሰራርን የተከተለ ነው ሲሉ የገለፁ ሲሆን በተለይም በሎስ አንጀለስ ያለው የመዐህድ ቢሮ ኃላፊ የሆኑት ዶክተር አሉላ አባተ ለስደተኛ ኢትዮጵያውያን አንድ መቶ ሃምሳ ዶላር እያስከፈሉ የድጋፍ ደብዳቤ ለስደተኞችና ዜግነት ቢሮ እንደሚፅፉና ዶክተሩ ኢትዮጵያውያን ስደተኞችን ክብረነክ ስድቦችን በመስደብ ዘለፋ እንደሚያካሂዱ አቶ አሰፋ ጨቦ አጋልጠዋል።</p>

<p>በመላው አማራ ሕዝብ ድርጅት (መዐህድ) ውስጥ ያለው አመለካከት ቀደም ሲል በነበሩ ስርዓቶች የገዢው መደብ አባላት ሲያራምዱት የነበረው ዓይነት አመለካከት ስለሆነ መዐህድ ራሱን ወያኔ ወጥመድ ውስጥ ዶሏል ሲሉ የገለፁት አቶ አሰፋ ጨቦ «ይኸው ነፍጠኛና ትምህክተኛ ተደራጅቶ ወደ ባርነት ሊመልሳችሁ ነው» በሚል ለወያኔ ፕሮፓጋንዳ ክስ ድርጅቱ ሰለባ ሆኗል ብለው ገልፀዋል።</p>

<p>የፕሮፌሠር አስራት ተቆርቋሪ ወገኖች በግንቦት ወር መገባደጃ ላይ ባወጡት መግለጫ መዐህድ ጠቅላላ ጉባዔ እንዲጠራና የአመራር ለውጥ እንዲያደርግ መጠየቃቸው ይታወሳል።</p>


<p class="align-center"><a href="/Gazettas/Beza/info/Beza.sera.html">ከቤዛ ሰኔ 1 ቀን 1991</a></p>

</body>
</html>	
