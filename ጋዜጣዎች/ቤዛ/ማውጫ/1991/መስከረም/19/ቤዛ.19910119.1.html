<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የታገዱ ኤርትራውያን ወደ ስራ እንዲመለሱ የሚያዘው ትዕዛዝ ተሰረዘ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">የታገዱ ኤርትራውያን ወደ ስራ እንዲመለሱ የሚያዘው ትዕዛዝ ተሰረዘ</h2>


<p>የኢትዮ ኤርትራ የድንበር ውዝግብ በፈጠረው የፖሊሲ ለውጥ ሳቢያ በተለያዩ መንግሥታዊ ተቋማት በኃላፊነት ቦታ ላይ ተቀምጠው ሲሰሩ የነበሩ ኤርትራውያን ለአንድ ወር ከስራ እንዲታገዱ የተደረገ መሆኑን እነዚህ ኤርትራዊ ዜግነት ያላቸው ሠራተኞች ከስራ መታገድ ብቻ ሳይሆን ከስራ መገለል እንዳለባቸው ቢገለጽም ከአንድ ወር እረፍት በኋላ ወደ ስራቸው እንዲመለሱ ከመንግሥት በኩል ትዕዛዝ ተለውጦ አብዛኛዎቹ ወደ ስራ ኢንዲመለሱ የተደረገ እንደነበር ይታወቃል።</p>

<p>ነሐሴ 25 ቀን 1990 ከመንግሥት የልማት ድርጅቶች ተቆጣጥኣሪ ባለስልጣን ፊርማ በተላለፈ ደብዳቤ ወደ ስራ እንዲመለሱ የተደረጉ ኤርትራዊ ሠራተኞችን በተመለከተ የተላለፍው ትዕዝዝ ባሳለፍነው ሳምንት መጨረሻ በወጣ ተለዋጭ ደብዳቤ መሰረዙና ከስራው ታግዶ የነበረ ኤርትራዊ ተመልሶ ስራው ሊገባ እንደማይችል የሚገልጽ ትዕዛዝ መተላለፉን የደረሰን ዘገባ ያስትረዳል።</p>

<p>በሚኒስት ማዕረግ የመንግሥት ልማት ድርጅቶች ተቆጣጣሪ ባለሥልጣን ጽህፈት ቤት ኃላፊ በሆኑት አቶ አሠፋ አብርሃ በተፃፈና ቀደም ሲል በተላለፈው መመሪያ መሠረት በተለያዩ የስራ ክፍሎች ተመድበው የሚገኙ በጋብቻ ከኢትዮጵያዊ/ት ጋር የተሳሰሩ እንዲሁም በትውልድ በአባት ወይንም በእናት ኢትዮጵያ የተወለዱና በጥንቃቄ በመረጃ በመለየት ስራ እንዲጀምሩ እንዲደረግ የተወሰነ መሆኑን እናስታውቃለን በሚል ለተለያዩ መስሪያ ቤቶች የተፃፈው ደብዳቤ እንዲሰረዝ መደረጉን ምንጮቻችን ገልፀዋል። በዜግነት ኢትዮጵያዊ የነበረ በዜግነት ጉዳይ ላይ አንድ ቀደም ሲል በዜግነት ኢትዮጵያዊ የነበረ በዜግነት ኢትዮጵያዊ የሚያደርገውን እድል በመተው በሌላ ሀገር ዜግነት ባለቤት የሚያደርገውን ምርጫ ከወሰደ ዜግነቱ እንደሚሰረዝ በ1922 የወጣው የኢትዮጵያ ሕግ የሚያዝ መሆኑ ይታወቃል። ዜግነትን በሚመለከት ተጨማርሪ ሕግ አሁን በቅርቡ ይወጣል ተብሎ ሲጠበቅ ባሳለፍነው ሳምንት መገባደጃ ላይ የወጣው መመሪያም በዚህ መልኩ መታየት ያለበት በመጀመሪያ ለሀገሪቱ ሰዎች ቅድሚያ መሠጠት አለበት የሚል አቋም ያለው አሠራርን የሚያሰፍን አበረታች ጅምር ነው ሲሉ በጉዳዩ ላይ አስተያየት የሰጡ ወገኖች ገልፀዋል።</p>


<p class="align-center"><a href="/Gazettas/Beza/info/Beza.sera.html">ከቤዛ መስከረም 19 ቀን 1991</a></p>

</body>
</html>	
