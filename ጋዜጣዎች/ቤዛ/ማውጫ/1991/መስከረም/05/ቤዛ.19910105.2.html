<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኤርትራውያን ኪቤአድን ለሚሊዮን ብሮች ኪሳራ ዳረጉት</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኤርትራውያን ኪቤአድን ለሚሊዮን ብሮች ኪሳራ ዳረጉት</h1>
<h2 class="align-center">በኤርትራውያን የወደመውን ለመሥራት ግብረኃይል ተቋቋመ</h2>


<p>በመላው ኢትዮጵያ የመንግሥት አፓርትማዎችና የመኖሪያ ቤቶች ውስጥ የነበሩ ኤርትራውያን ለሀገር ደህንነት ፀጥታ አስጊ ሆነው ከሀገር ሲባረሩ ግምቱ በሚሊዮኖች የሚቆጠር የድርጅቱን ንብረት ያወደሙ ከመሆናቸው በላይ የሚጠበቅባቸውን ውዝፍ ኪራይ ሳይከፍሉ ወደ ሀገራቸው እንደሄዱ ተገለፀ።</p>

<p>ለኪቤአድ ቅርብ የሆኑ ምንጮች እንደገለፁት ከሆነ በብዛት በተለያዩ አፓርታማዎች መኖሪያ ቤቶች ይኖሩ የነበሩት እነዚሁ ከሀገር ተባራሪ ኤርትራውያን ድርጅቱን ግምቱ በሚሊዮኖች ለሚቆጠር ብር ኪሳራ እንደዳረጉት ይናገራሉ። ድርጅቱ በተደጋጋሚ የውዝፍ የኪራይ ዋጋ ይከፍሉ ዘንድ ደንበኞቹን ያሳሰበ ቢሆንም በርካታ ተባራሪ ኤርትራውያን የ5 እና የ3 አመት ውዝፍ ኪራይ ሳይከፍሉ ወደ ሀገራቸው እንደሄዱ የኪቤአድ ከፍተኛ ባለስልጣናት በምሬት ሲናገሩ ተደምጠዋል።</p>

<p>ለሀገር ደህንነት ፀጥታ አስጊ ናቸው በሚል ከሀገር እንዲወጡ የተደረጉ ኤርትራውያን በመታጠቢያ ቤቶች የሚገኙ ቁሳቁሶችን በማውደም እንዲሁም የተለያዩ መገልገያ መሣሪያዎች ከጥቅም ውጪ በማድረግ ድርጅቱን ለከፍተኛ ወጪ እንደዳረጉትና ለጥገና እንዲሁም ለሱፐርቫይዚንግ ስራ የሚንቀሳቀስ ግብረኃይል በድርጅቱ ስራ አስኪያጅ የሚመራ ግብረኃይል እንዲቋቋም ማድረጉን የደረሰን ዜና ያስረዳል።</p>

<p>በሐምሌ 19 ቀን 1967 ዓ.ም በታወጀው የከተማ ትርፍ ቤቶችና ቦታዎች ለመንግሥት ይወረሱ ዘንድ በታወጀው አዋጅ መሠረት የተወረሱ ቤቶችን የማስተዳደር ኃላፊነትን ይዞ የሚሠራው ኪቤአድ ለ23 ዓመት የህልውና ታሪኩ ውስጥ ከፍተኛ የሆነ ቀውስ የተፈጠረበት አጋጣሚ ላይ ይገኛል ሲሉ አስተያየታቸውን ሰጥተዋል።</p>


<p class="align-center"><a href="/Gazettas/Beza/info/Beza.sera.html">ከቤዛ ከመስከረም 5 ቀን 1991</a></p>

</body>
</html>	
