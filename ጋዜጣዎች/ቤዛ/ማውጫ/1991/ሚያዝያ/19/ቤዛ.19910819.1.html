<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>በመላው ኢትዮጵያ በድብቅ ቡና የሚያከማቹ ነጋዴዎች ከባድ ማስጠንቀቂያ ተሰጣቸው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h2 class="align-center">በመላው ኢትዮጵያ በድብቅ ቡና የሚያከማቹ ነጋዴዎች ከባድ ማስጠንቀቂያ ተሰጣቸው</h2>


<p>በመላው ኢትዮጵያ በቡና አቅራቢነትና ላኪነት ተግባር የተሰማሩ ወገኖች በአሁኑ ወቅት በዓለም ገበያ ያለው የቡና ዋጋ በመቀነሱ ሳቢያ በድብቅ እያከማቹ እንደሚገኙና ቡናን ለገበያ ከማቅረብ ይልቅ ዋጋው ሲጨምር እንሸጣለን በሚል እሳቤ ሳቢያ በድብቅ ቡና የሚያከማቹ ነጋዴዎች እንዳሉ የኢትዮጵያ መንግሥት የደረሰበት መሆኑን በመግለፅ በዚህ ተግባር ላይ የተሰማሩ ማንኛቸውም አካላት የከረረ ቅጣት እንደሚወስድባቸው በመግለፅ ከባድ ማስጠንቀቂያ የተሰጣቸው መሆኑ ተገልጧል።</p>

<p>የንግድና ኢንዱስትሪ ምክትል ሚኒስትር ዶክተር ብሩክ ደበበ በመጥቀስ እንደዘገበው የቡና ዋጋ በአለም አቀፍ ደረጃ የወደቀበት ወቅት ላይ እንደሚገኝ በመግለፅ ኢትዮጵያ የውጭ ምንዛሪ የምታገኝበት ዋነኛ የሆነ የውጭ ገበያ የሚቀርበው ምርትዋ የሆነውን ቡድን በዚህ የወረደ የገበያ ደረጃ ላለመሸጥ ቡናን በማከማቸት ተግባር ላይ የተሰማሩ ወገኖችን ከባድ እርምጃ እንደሚወስድባቸው መግለፃቸውን ዋቢ ያደረገው ዜና ዘገባ ገልጿል።</p>

<p>በማያያዝም በአለፈው 1997-98 ድረስ በነበረው የበጀት ዓመት ኢትዮጵያ ለዓለም ገበያ ያቀረበችው ቡና 60 ሺህ ቶን ሲሆን ከዚህ የቡና ሽያጭም 1. ሚሊዮን ዶላር የሚጠጋ የውጭ ምንዛሪ እንዳገኘች ገልፀዋል። የኢትዮጵያ ኢኮኖሚ ስድሳ በመቶ የሚሸፈነው በቡና ሽያጭ እንደሆነም የንግድና ኢንዱስትሪ ሚኒስቴር ምክትል ሚኒስትር ዶክተር ብሩክ ደበበ መናገራቸው ተዘግቧል።</p>

<p>በተለይም በምዕራብና በደቡብ በምስራቅ ኢትዮጵያ አካባቢ የሚገኙ ቡና አምራች አካባቢዎች ከተለያዩ የንግድ እንቅስቃሴዎች ከሚካሄዱበት ዋና ዋና የሀገሪቱ መዲናዎች ወደአካባቢው የተጓዙ አትራፊ ነጋዴዎች የገበሬውን የቡና ምርት እየገዙ በማከማቸት ተግባር ላይ በስፋት እየተንቀሳቀሱ እንደሆነ ለመስሪያ ቤቱ ቅርብ የሆኑ የዜና ምንጮች ገልፀዋል።</p>

<p>ይህን ተግባር የሚፈፅሙ ወገኖችን ተከታትሎ ሕጋዊ እርምጃ ለመውሰድ የሚንቀሳቀስ የንግድና ኢንዱስትሪ ሚኒስቴር ሥር የሚቋቋምና የተለያዩ መንግሥታዊ አካላት በአባልነት የሚገኙበት ግብረ ኃይልም መቋቋሙን እነዚሁ ለሚኒስቴር መስሪያ ቤቱ ቅርብ የሆኑ ምንጮች ለጋዜጣው ሪፖርተር በሰጡት አስተያየት አስታውቀዋል።</p>


<p class="align-center"><a href="/Gazettas/Beza/info/Beza.sera.html">ከቤዛ ሚያዝያ 19 ቀን 1991</a></p>

</body>
</html>	
