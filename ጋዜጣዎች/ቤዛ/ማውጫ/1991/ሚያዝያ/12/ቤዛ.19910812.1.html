<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አልበሽርና ኢሣያስ በሱዳን ቴሌቪዥን እጅ ለእጅ ተጨባበጡ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">አልበሽርና ኢሣያስ በሱዳን ቴሌቪዥን እጅ ለእጅ ተጨባበጡ</h1>


<p>በኤርትራና በሱዳን መካከል ለዓመታት ጦዞ የቆየውን የፖለቲካ ውጥረት ለማርገብ በሊቢያው መሪ ሙዓመር ጋዳፍ ሸምጋይነት ከሰባት ዓመት ወዲህ የመጀመሪያ የሆነ ውይይት በኤርትራና በሱዳንመሪዎች መካከል በሊቢያ ዋና ከተማ ትሪፖሊ ባለፈው ሐሙስ መካሄዱ ተገለፀ።</p>

<p>አሶሺየትድ ፕሬስ ሚያዝያ 8 ቀን 1991 ዓ.ም የግብፅና የዜና አውታር ጠቅሶ እንደዘገበው የሊቢያው ፕሬዝዳንት በእርግጥ በውይይቱ ላይ መገኘታቸውንና ቀደም ሲል ሆድና ጀርባ ሆነው የቆዩት መንግሥታት መሪዎች በሱዳን ቴሌቭዥን ጣቢያ እጅ ለእጅ ተጨባብጠው ለእይታ እንደበቁ አስታውቋል።</p>

<p>ኤርትራ ከሱዳን ጋር ቁርሾ ከገባችበት ጊዜ ወዲህ ሁለቱ መሪዎች በዚህ ሁኔታ ሲታዩ ይህ የመጀመሪያቸው ነው። ሱዳንና ኤርትራ በተቃዋሚዎች ዙሪያ በተነሳ አተካሮ እርስ በእርስ ሲወነጃጀሉ መቆየታቸውንና በሳቢያውም በድንበሮች አካባቢ የመድፍ ተኩስ ልውውጥ ሲያደርጉ እንደነበር በዘገባው ያስታወሰው ኦሶሺየትድ ፕሬስ ባለፈው ሐሙስ ስለተደረሰው ስምምነት ከሁለቱም ወገን እስከአሁን የወጣ ይፋ መረጃ እንደሌለ አክሎ ገልጿል።</p>

<p>በተጨማሪም አልበሽርና ኢሣያስ ባለፈው ሳምንት መግቢያ ላይ «አፍሪካን በሚመለከት» ለስብሰባ ትሪፖሊ የገቡ መሆኑንና በሁለቱ መሪዎች መካከል ሻክሮ የቆየው ዲፕሎማሲ የመሻሻል ምልክት እንዳሳየ «መና» የተባለውን የግብፅን ዜና አውታር በመጥቀስ አሶሺየትድ ፕሬስ አስታውቋል።</p>

<p>ባለፈው ህዳር ወር የሱዳኑ መሪ ፕሬዝዳንት አልበሽር ሀገራቸው ከኤርትራ ጋር ስለሚኖራት ግንኙነት አስመልክተው ሰላማዊ የሆነ ግንኙነት በቅርቡ መግባባት ላይ እንደሚደርሱ መናገራቸውን ይኸው ዘገባ አስታውቋል።</p>

<p>ኤርትራ ከሱዳን ጋር ያላትን ግንኙነት ለማሻሻል ከፍተኛ ፍላጐት ሊኖራት ይችላል በማለት አስተያየቱን ያሰፈረው ኦሶሺየትድ ፕሬስ ምክንያቱን ሲገልፅ ከኢትዮጵያ ጋር በወቅቱ የገባችበት የድንበር ውዝግብና በሳቢያ ከግንቦት 1991 ዓ.ም ወዲህ የደረሰው ከአንድ ሺህ የሚበልጥ ሰብዓዊ እልቂት ነው ሲል አስምሮበታል።</p>

<p>ይህ በእንዲህ እንዳለ የሊቢያው መሪ ፕሬዝዳንት ሙአመር ጋዳፊ በካርቱም የአልበሽርና በደቡብ ሱዳኑ የተቃዋሚዎች ጣምራ ቡድን መካከል እርቀ ሰላም ለማውረድ እቅድ እንዳላቸው ቢገልፁም የተቃዋሚዎቹ ቡድን መሪ መሀመድ ዑስማን ኦልሚርጋኒ በአንፃሩ ወደ ሊቢያ ያደርጉት ያሰቡትን ጉብኝት መሰረዛቸውን ለንደን ውስጥ በዓረብኛ የሚታተመው አል-ሃያት የተባለው ጋዜጣን ጠቅሶ ኦሶሺየትድ ፕሬስ ዘገባውን አጠናቅሯል።</p>


<p class="align-center"><a href="/Gazettas/Beza/info/Beza.sera.html">ከቤዛ ሚያዝያ 12 ቀን 1991</a></p>

</body>
</html>	
