<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ሱዳን ኢትዮጵያ ግጭት ውስጥ እንዳትገባ እየጣረች ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ሱዳን ኢትዮጵያ ግጭት ውስጥ እንዳትገባ እየጣረች ነው</h1>


<p>የሱዳን የውጭ ጉዳይ ሚኒስትር ዶክተር ሙስጠፋ እስማኤል ወደአዲስ አበባ በመምጣት ከጠቅላይ ሚኒስትር መለስና ከውጭ ጉዳይ ሚኒስትር ስዩም መስፍን ጋር የተወያዩበት ዋና ምክንያት ኢትዮጵያ ከሶማሊያ ጋር ከኃይለቃል ባለፈ መልኩ ወደግጭት እንዳትገባ በሚያደርግ ጉዳይ ዙሪያ ለመሞክርና ኢትዮጵያ በአዲሱ የሶማሊያ የሽግግር መንግሥት ጋር መጋጨት የለባትም በሚል ዙሪያ ያጠነጠነ እንደነበር ቢቢሲ ገልጿል።</p>

<p>ቢቢሲ እንዳለው ከሆነ የሱዳን የውጭ ጉዳይ ሚኒስትር በአዲስ አበባ ቆይታቸው በሚቀጥለው ወር ካርቱም ላይ በሚደረገው የምስራቅና መካከለኛው አፍሪካ ሀገራት በይነ ጉባዔ (ኢጋድ) ስብሰባ ወቅት ይህ ጉዳይ ቦታ ተሰጥቶት ሰፊ ውይይት እንደሚደረግበት ገልፀዋል። ነገር ግን በአሁኑ ወቅት በአካባቢው የተረጋጋ ሁኔታ እስከመጨረሻው ለማስፈን ከተፈለገ ይህ የኢትዮጵያ መንግሥት እገዛ በሰፊው ሊጣልበት ይገባል ሲሉ ማሳሰባቸውንም ዘገባው አያይዞ ገልጿል።</p>

<p>ይህ በእንዲህ እንዳለ የሱዳን መንግሥት በሀገር ያሉ የኢትዮጵያም ሆነ የኤርትራ ስደተኞች መንግሥቶቻቸው እንዲቀበሏቸው ግፊት እያደረገ መሆኑን ሮይተር ዘግቧል። ወደ13 ሺህ የሚጠጉ ከሱዳን እንዲወጡ በታዘዙት ኢትዮዮጵያውያን ጉዳይ ዙሪያ ተወያይተዋል።</p>

<p>ከ13 ሺህ የኢትዮጵያውያን ስደተኞች ውስጥ በርካታዎቹ አሁን በኢትዮጵያ ላይ በስልጣን ላይ ካለው የህወሓት መንግሥት ጋር ባለመግባባት የሸሹ በመሆናቸው ጉዳያቸው ከተመረመረ በኋላ ወደሀገራቸው መመለስ የሚኖርባቸው እንዲመለሱ በስደተኞች ማዕከል ውስጥ የሚከርሙ ደግሞ እንዲከርሙ ለማድረግ ውይይት መደረጉን አስታውቋል።</p>

<p>በቅርቡ ሱዳን የሚገኙ ኢትዮጵያውያን ስደተኞች መመለስ መጀመራቸው መዘገቡ ይታወሳል።</p>


<p class="align-center"><a href="/Gazettas/Beza/info/Beza.sera.html">ከማህሌት (ቤዛ) ህዳር 12 ቀን 1993</a></p>

</body>
</html>	
