<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የኬንያው ባለሥልጣን ለኢትዮጵያ የሰጡት ማስተባበያ ተስተባበለ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የኬንያው ባለሥልጣን ለኢትዮጵያ የሰጡት ማስተባበያ ተስተባበለ</h1>


<p>ዴይሊ ኔሽን የተባለው በናይሮቢ በየዕለቱ የሚታተም ጋዜጣ የሰሜን ምስራቅ የኬንያ ግዛት አስተዳደር የሆኑትና ከኢትዮጵያ ጋር የሚያዋስነው ባለሥልጣን አካባቢ የሚቆጣጠሩት የኬንያ ባለሥልጣን በኢትዮ ኬንያ ድንበር ተፈጥሮ ለነበረው የጐሳዎች ግጭት የጠፋችውን የ10 ዓመት ህፃን በኢትዮጵያ የጎሣ አባላት ተወስዳለች በማለት በ10 ቀናት ጊዜ ውስጥ የኢትዮጵያ መንግሥት ፈልጎ ካልሰጣቸው የሁለቱን ድንበር ለመዝጋት ያወጡትን መግለጫ ናይሮቢ ያለው የኬንያ የውጭ ጉዳይ ሚኒስቴር ማስተባበሉን ዘግቧል።</p>

<p>ይኸው ማስተባበያ እንዳለው ከሆነ ባለሥልጣኑ በተፈጠረው ሁኔታ በጋለ ስሜት በመገፋፋት ይህን ማስጠንቀቂያ አዘል ትዕዛዝ መስጠታቸውን አስታውሶ የባለሥልጣኑ መግለጫ ግን የኢትዮጵያንና የኬንያን ዲፕሎማሲያዊ ግንኙነት የሚፃረር በመሆኑ ከባለሥልጣኑ የተሰጠው የ10 ቀን ጊዜ ገደብ ምንም ዓይነት ነገር ሊፈይድ እንደማይችልም በዘገባው ጨምሮ አትቷል።</p>

<p>በሌላ በኩል ደግሞ ፎከስ ኦን አፍሪካ የተሰኘው የቢቢሲ ሬዲዮ ፕሮግራም በናይሮቢ የሚገኘው የኢትዮጵያ ኤምባሲ መግለጫ ማውጣቱን አትቷል። ዘገባው እንደሚለው የኢትዮጵያ ኤምባሲ በኬንያው ባለሥልጣን የተገለፀው ነገር እንዳልተዋጠለትና ተጠልፋ በኢትዮጵያ ጐሳዎች ተወሰደች የተባለችው ኬንያዊት ወደኢትዮጵያ ግዛት ለመግባትዋ ማረጋገጫ እንደሚፈልግ ገልጿል።</p>

<p>በባለሥልጣኑ የተገለፀው ጥርጣሬ አዘል ማስጠንቀቂያ ማረጋገጫ ከሌለው በኢትዮጵያ መንግሥት በኩል ተቀባይነት እንደማይኖረው መግለፁን ጠቅሶ ነገር ግን የኬንያ መንግሥት ሁኔታው ተደርጓል በማለት በድጋሚ ከገለፀ በሁለቱ ሀገራት ባለው የጋራ ስምምነት መሠረት አስፈላጊውን እንደሚያደርግ ማስታወቁን ዘገባው ጠቁሟል።</p>


<p class="align-center"><a href="/Gazettas/Beza/info/Beza.sera.html">ከማኅሌት (ቤዛ) ህዳር 5 ቀን 1993</a></p>

</body>
</html>	
