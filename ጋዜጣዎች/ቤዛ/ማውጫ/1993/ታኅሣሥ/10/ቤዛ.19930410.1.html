<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>አልበሽር ከኢትዮጵያ መንግሥት ድጋፍ እየጠበቁ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">አልበሽር ከኢትዮጵያ መንግሥት ድጋፍ እየጠበቁ ነው</h1>


<p>የሱዳን ፕሬዝዳንት ኡመር ሐሰን አልበሽር የኢትዮጵያ መንግሥት ላይ ትኩረት ሰጥተዋል። አልበሽር ወደኢትዮጵያ መንግሥት ያነጣጠሩት የኤርትራ መንግሥት አቋም ሙሉ በሙሉ ስላላማራቸውና እንደውም ጦርነት ይፈጥራል የሚል እምነት ስላሳደረባቸው ነው። ስለሆነም በዚህ ወቅት አልበሽር የኢትዮጵያ መንግሥትን ወዳጅነት ይሻሉ ሲል አዣንስ ፍራንስ ፕሬስ ዘግቧል።</p>

<p>ሱዳን ከኤርትራ ጋር ወደጦርነት ታመራለች የሚለው አመለካከት ባለበበት በዚህ ወቅት አልበሽር ኢትዮጵያና ኤርትራ የሰላም ስምምነት ላይ መድረሳቸው ከኤርትራ በስተጀርባ ያሉት የመንግሥታቸው ተቃዋሚዎችና ሌሎች ጠላቶቻቸው ትልቅ የመረማመጃ ድልድይ ያገኛሉ የሚል እምነት በውስጣቸው አለ። አዣንስ ፍራንስ ፕሬስ በአልበሽር መንግሥትና በኢትዮጵያውያኑ በኩል ወዳጅነቱ ካልጠበቀ የአልበሽር መንግሥት ላይ ያነጣጠረው ነገር በሙሉ መፍትሔ አልባ ይሆናል ብሏል።</p>

<p>ይኸው ዘገባ የኢትዮጵያ ባለሥልጣናት ከካርቱም አቻዎቻቸው ጋር በጥሩ ወዳጅነት ላይ እንዳሉ ገልጿል። እንደውም የበለጠ በወደብ ዙሪያ ያላችውን ትስስርም ለማጠናከር አስበዋል ብሏል። አክሎም አልበሽር የኢትዮጵያን ድጋፍ በከፍተኛ ደረጃ እየፈለጉ ነው በማለት ዘገባው ገልጿል።</p>

<p>ይህ በዚህ እንዳለ ቢቢሲ የተባለው የዜና አውታር ደግሞ የኢትዮጵያ መንግሥት አሮጌው የፈረንጆች ዓመት ከመጠቃለሉ በፊት በቅርብ ጊዜያት ከሱዳን የሚፈልሱ ኢትዮጵያውያን ስደተኞችን መቀበሉ ግድ ነው ብሏል። ከ1991 እ.ኤ.አ ወዲህ ወደሱዳን ተሰደው ከነበሩ 13 ሺህ ኢትዮጵያውያን መካከል 4 ሺህ ያህሉ ወደኢትዮጵያ አንመለስም በማለት የሰጡት ምላሽ በሱዳን ስደተኞች ካምፕ ባለው ዩኤን ኤች ሲ አር ጽህፈት ቤት ውድቅ በመሆኑና የግድ አዲሱ የፈረንጆች ዓመት ሳይጠባ መመለስ እንዳለባቸው በመረጋገጡ ወደሀገራቸው እንደሚመለሱ ገልጿል።</p>

<p>ይኸው የቢቢሲ ዘገባ እንዳመለከተው ከሆነ 13 ሺህ ኢትዮጵያውያን ስደተኞች መካከል አብዛኞቹ አሁን በአዲስ አበባ በስልጣን ላይ ካለው ከኢህአዴግ መንግሥት ጋር ግጭት ስላለን አንመለስም በማለት ጉዳዩን በይግባኝ ያቀረቡ ቢሆንም የስደተኞች ኮሚሽኑ ከተወሰኑት በስተቀር ወደ ሀገራቸው እንዲመለሱ ከውሳኔ ላይ መድረሱን አያይዞ ገልጿል።</p>


<p class="align-center"><a href="/Gazettas/Beza/info/Beza.sera.html">ከማኅሌት(ቤዛ) ታህሣሥ 10 ቀን 1993</a></p>

</body>
</html>	
