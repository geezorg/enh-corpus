<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ካትሪን በርቲኒ በኢትዮጵያ ረሀብ ሰበብ የአውሮፓ ሕብረትን ዘለፉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ካትሪን በርቲኒ በኢትዮጵያ ረሀብ ሰበብ የአውሮፓ ሕብረትን ዘለፉ</h1>


<p>በአፍሪካ ቀንድ አካባቢ የደረሰው የረሀብ አደጋ ከቀን ወደቀን እየተጋጋለ በመጣበት በዚህ ወቅት አካባቢውን ለሁለተኛ ጊዜ የጎበኙት የተመድ ተወካይ ካትሪን በርቲኒ በኬንያ የሁለት ቀናት ጉብኝት ካከናወኑ በኋላ ወደኢትዮጵያ በመምጣት በደቡብ ምስራቅ የኢትዮጵያ ግዛት ጎዴ ሰፊ ጉብኝት ማድረጋቸውን ቢቢሲ ዘግቧል።</p>

<p>የቢቢሲ ዘገባ እንደገለፀው ከሆነ ካትሪን በርቲኒ በኢትዮጵያ ጎዴ የደረሰው የረሀብ አደጋ ፈፅሞ እንዳልተቀረፈ ገልፀው እንደውም ከ4 ወራት በፊት መጥተው በነበሩበት ወቅትና በአካባቢ ተመልክተው ከነበረው የረሀብ ሂደት እጅግ የተለወጠ ነገር አለመኖሩን አስታውቀዋል። በተለይ በጎዴ ያለው የረሀብ ሂደት በኢትዮጵያ ያለውን የረሀብተኛ ቁጥር እንዲያሻቅብ ከፍተኝ ግፊት አድርጓል ካሉ በኋላ እንደ አውሮፓ ሕብረት የመሳሰሉ ሰፊ እርዳታ ለአካባቢው መለገስ የሚችሉ ድርጅቶች እርዳታን ከፖለቲካ ጋር በማስተሳሰር ያደረጉት ተግባርም በአካባቢው የተከሰተው ረሀብ በወቅቱ እንዳይቀረፍ እንቅፋት ሆኗል ማለታቸውን ቢቢሲ በዘገባው አያይዞ ገልጿል።</p>

<p>ይህ በእንዲህ እንዳለም ዋሽንግተን ፖስት የተባለው ጋዜጣ ባቀረበው ዘገባ ደግሞ የዩናይትድ ስቴትስ ኮንግረስ ረሀብና ድርቅ አጣዳፊ ደረጃ ላይ ሲደርስ በሚሰጥ እርዳታ ላይ ከማተኮር ይልቅ ረሀብን በመከላከል እርምጃ ላይ ይበልጥ ሊያተኩር ይገባል ሲሉ አንድ አንጋፋ የፖለቲካ ሰው አስገንዝበዋል። እኚሁ የዴሞክራቲክ ፓርቲ አባል የሆኑት ኮንግረስ ማን ቶኒ ሆል በቅርቡ በድርቅ የተመቱትን የኬንያና የኢትዮጵያ አካባቢዎችን ጎብኝተዋል። ዩናይትድ ስቴትስ የምትሰጠው የምግብና ሌላም ሰብዓዊ እርዳታ ለብዙ ሚሊዮን ሕዝብ ሕይወት ማትረፉ እሙን መሆኑን ጠቅሰው አሁን በነዚህ አካባቢዎች ተጨባጭ የልማት እርዳታ ለማድረግ የተቀናጀ ጥረት ቢደረግ ከመጀመሪያው ህዝቡ ለረሃብ እንዳይጋለጥ ለማረጋገጥ ይረዳል ሲሉ ማስገንዘባቸውን ጋዜጣው ገልጿል።</p>

<p>በተጠቀሱት አካባቢዎች ድርቅ የተከሰተ እንደሆነ ሳይሆን ጥያቄው መቼ ነው የሚከሰተው የሚለው መሆን ነው ያለበት ሲሉ ኮንግረስ ማን ቶኒ ሆል ማስገንዘባቸውን ጋዜጣው ገልጿል። የዩናይትድ ስቴትሱ የኮንግረስ አባል በኢትዮጵያ ጉብኝታቸው የቡታጅራን አካባቢና የኦጋዴን አካባቢዎችን ተዘዋውረው ጎኝብተዋል።</p>


<p class="align-center"><a href="/Gazettas/Beza/info/Beza.sera.html">ከማኅሌት (ቤዛ) መስከረም 16 ቀን 1993</a></p>

</body>
</html>	
