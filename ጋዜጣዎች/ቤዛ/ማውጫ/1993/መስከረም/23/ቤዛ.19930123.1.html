<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የተመድ ወታደራዊ ታዛቢዎች መቅሌ ላይ ከፃድቃን ጋር ተገናኙ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የተመድ ወታደራዊ ታዛቢዎች መቅሌ ላይ ከፃድቃን ጋር ተገናኙ</h1>


<p>ተመድ የድርጅቱን የመጀመሪያ ታዛቢዎች ቡድን በሁለቱ ሀገሮች በተለያዩ ስፍራዎች በታሰበው ሁኔታ መስፈራቸውን ገልጿል። በተጨማሪም ወታደራዊ ታዛቢዎቹ መቀሌ ላይ ከሌ/ጄኔራል ፃድቃን ገ/ተንሳይ ጋር ውይይት ማድረጋቸውንም አስታወቀ።</p>

<p>በድምሩ 40 የሚሆኑ ታዛቢዎች ባለፈ ውሁድ የተመደበላቸው ስፍራ የደረሱ መሆኑን ገልፆ ከአካባቢው ወታደራዊና ሲቪል ባለሥልጣናትም ጋር መወያየታቸውን ጠቅሷል። በዚህ መሰረት በመቀሌ ከኢትዮጵያ ወታደራዊ ኤታማዦር ሹም ሌ/ጄኔራል ፃድቃን ወ/ትንሣኤ ጋር በአካባቢው ስለሚቆየው የተመድ ወታደራዊ ታዛቢ ቡድን የሥራ ሁኔታ መወያየታቸውን የኮሚሽኑ ቃል አቀባይ አንጀላ ውበር ገልፀዋል።</p>

<p>ቃል አቀባዩ ቡድኑ በጠቅላላው 4200 የሰላም አስከባሪ ኃይል በመጪው ህዳር ወር ከመስፈሩ አስቀድሞ ቅድመ ዝግጅቱን ያስፈፅማል ብለዋል። በቃል አቀባይዋ ተጨማሪ መግለጫ መሰረት ወታደራዊ ታዛቢዎቹ የተመደቡባቸው ስፍራዎች በኢትዮጵያ እንደስላሴ፣ አዲግራት፣ ዛላንበሳ በጊዜያዊ መልክ ደግሞ ዱፍቲ፣ ኤርትራ ውስጥ ደግሞ ባሬንቱ፣ አዲኳላ፣ አዲቀይህና አሰብ ናቸው።</p>

<p>ይህ በዚህ እንዳለ «በሁለት ዓመት ውስጥ ወያኔ ከከፈተብን የወረራ ጦርነት ካስከተልው ኪሣራ በስተቀር ከአሰብ ወደብ የሚገኘው ገቢ በመቅረቱ ያስከተለው ኪሣራ የለም» ሲሉ አቶ ኃይሌ ወ/ትንሣኤ ገለፁ። የኤርትራው የውጭ ጉዳይ ሚኒስትር የሆኑት አቶ ኃይሌ ወ/ትንሣኤ ሣፓ ከተባለው የዜና አውታር ጋር ባደረጉት ቃለ ምልልስ ስለአሰብ ወደብ ለቀረበላቸው ጥያቄ ወያኔ ወደቡን ለመገልገል ሕጋዊ የሆኑ ማሟላት የሚኖርበትን ነገሮች ካላስተካከል በተመድ በኩል ሳይሆን በእኛ በኩል ጨርሶ መጠቀም ይችላል» ሲሉ መልሰዋል። አክለውም «ነገር ግን አሁንም በኃይል ወደቡን እገለገላለሁ የሚል ከሆነ ነገሩ ወደሌላ አቅጣጫ እንዳመራ ይቀጥላል» ብለዋል።</p>


<p class="align-center"><a href="/Gazettas/Beza/info/Beza.sera.html">ከማኅሌት (ቤዛ) መስከረም 23 ቀን 1993</a></p>

</body>
</html>	
