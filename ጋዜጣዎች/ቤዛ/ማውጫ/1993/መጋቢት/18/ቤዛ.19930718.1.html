<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የ8 ዓመት ህፃኗ ተደፍራ የኤድሽ ቫይረስ ተሸካሚ ሆነች</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የ8 ዓመት ህፃኗ ተደፍራ የኤድሽ ቫይረስ ተሸካሚ ሆነች</h1>


<p>በወረዳ 6 በቀበሌ 08 እና 01 መካከል በተለምዶ እህል በረንዳ በሚባል አካባቢ አንዲት የ8 ዓመት ህፃን ተደፍራ የኤድስ ቫይረስ ተሸካሚ ሆነች።</p>

<p>የወንጀሉ ፈፃሚ ወጣት ሙራድ በሽር የተባለ በቅፅል ስሙ ጆርጌ የሚባለው በ30ዎች የዕድሜ ክልል ውስጥ የሚገኝ ወንጀለኛ መሆኑ ታውቋል። ወንጀሉ የተፈፀመባት ህፃን ረመቴ ናስር ትባላለች። ወላጅ እናትዋ ወንጀሉ እንዴት እንደተፈፀመባት ሲያብራሩ በአካባቢው ነዋሪነት የሚታወቀው ወጣት መኮንን ልጄን ህፃን ራህመትን ከሰል እንድትገዛልን በተላከችበት ወቅት እንደሆነና በዚህ ወቅትም ደፋሪው ግለሰብ በወቅቱ ሰክሮ እንደነበርና እና ወደጨለማ አካባቢ ወስዶ ለዚህ አፀያፊና አስነዋሪ ተግባሩ አስገድዶ ደፍሮ ለኤድስ በሽታ ልጄን ዳርጎብኛል ሲሉ እናትየው በምሬት ለጋዜጣችን ዘጋቢ ገልፀዋል። የህፃን ረመቴ ወላጅ አባት አቶ ናስር ቡሴ ጣየር ወላጅ እናትዋ ወ/ሮ ነይሙና ሸዓር ይባላሉ ዕድሜያቸው የ50 እና የ40 ዓመት አዛውንቶች ናቸው ምንም ሥራ የሌላቸው እንደመሆኑ መጠን አንድ ባላቸው ህፃን ላይ በደረሰባት የኤድስ ቫይረስ መለከፍ ክፉኛ ቤተሰባቸው እንደተጐዳባቸው ለዘጋቢው ሳይገልፁ አላለፉም።</p>

<p>ዘጋቢያችንም ጉዳዩን ለማጣራት ወደወረዳ 6 ቀበሌ 08 ጽ/ቤት በመሄድ ጉዳዩን ለሚመለከታቸው ክፍል አነጋግረን ነበር መጀመሪያ ያገኘነው የወረዳ 6 ቀበሌ 08 የመስተዳድር ጸሐፊ ወ/ት ወርቅነሽ ጫካ ነበር ስለጉዳዩ ሲያብራሩልን «እኔ ጉዳዩ በተከሰተ በአራተኛው ቀን ነው የሰማሁት ጉዳዩንም ከሰማሁ በኋላ ስለጉዳዩ በመከታተል ላይ ሳለሁ ወንጀለኛ የሚባለው ግለሰብ ፖሊስ ጣቢያው እንደለቀቀው ሰማሁ ጉዳዩን ለማጣራት ወደወረዳው ፖሊስ ጣቢያ ሄጄ እንዴት ይሆናል በሚል ተከራክርኔ እንደነበር አስታውሳለሁ» ስትል ገልፃልናለች። በመቀጠልም እንደተባለው ወንጀለኛው ምሽት ላይ ሰክሮ ልክ ጀብዱ እንደፈፀመ ድምፁን ከፍ በማድረግ ኤድስ የሌለበት ሰው ሰው አይባልም በማለት ወደ ህፃንዋ ቤተሰብ አካባቢ በመሄድ ይረብሽ እንደነበረ ገልፀውልናል። </p>

<p>የወረዳው መስተዳድር ም/ሊቀመንበር አቶ ካሣሁን ባማንንም ስለጉዳዩ አነጋግረናቸው ድርጊቱን በፈፀመው ወንጀለኛ ላይ ከወረዳው ፖሊስ ጋር በመቀናጀት ለሌላውም ወንጀለኛ ትምህርት ይሆን ዘንድ ህግ የበኩሉን ጠንከር ያለ እርምጃ እንደሚወስድና እነሱም ለህፃኗ ከሚመለከተው ክፍል ጋር በመነጋገር ጤንነትዋን የሚከታተሉ መሆኑን ገልፀውልናል።</p>


<p class="align-center"><a href="/Gazettas/beza/info/Beza.sera.html">ከማህሌት (ቤዛ) መጋቢት 18 ቀን 1993</a></p>

</body>
</html>	
