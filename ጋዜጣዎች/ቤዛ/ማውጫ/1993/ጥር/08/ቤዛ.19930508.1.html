<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>ኖርዌይ እና አየርላንድ ኢትዮጵያ ሶማሊያን ልትከፋፍል ነው አሉ</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">ኖርዌይ እና አየርላንድ ኢትዮጵያ ሶማሊያን ልትከፋፍል ነው አሉ</h1>


<p>ኢሪና የተባለው የተመድ የዜና አውታር ባሰራጨው ዘገባ እንደገለፄው በተመድ በጉብኝት ላይ የሚገኙት የሶማሊያው ጠ/ሚ አሊ ከሊፋ የተመድ በኢትዮጵያና በኤርትራ ላይ የተጣለውን የጦር መሣሪያ ማዕቀብ እንዳይነሳ ጠይቀዋል። ጠ/ሚኒስትሩ በአፍሪካ ቀንድ በቂ የመሣሪያ ክምችት እንዳለና ለሚቀጥሉት ሁለት ትውልዶችም እንደሚተርፍ በማተት ማዕቀቡን ማንሳት አስፈላጊ ነው እንዳሉና ከኢትዮጵያ ጋር በውዝግብ ውስጥ ያለችው ሶማሊያን እንደሚያሰጋ ተናግረዋል።</p>

<p>በፀጥታው ም/ቤትም የጦር መሣሪያ ማዕቀቡ እንዳይነሳ ኖርዌይ አየርላንድና ሞሪታኒያ ተቃውመውታል። የሶማሊያው ጠ/ሚኒስትር በኢትዮጵያ ላይ የጀመሩትን የዲፕሎማሲ ዘመቻ በመቀጠል ዓርብ ዕለት አየርላንድና ኖርዌይ ተቃውመውታል።</p>

<p>ቢቢሲ እንደገለፄው ከሆነ በተመድ የፀጥታው ም/ቤት ያሉት የኖርዌይና የአየርላንድ አምባሳደሮች በኢትዮጵያ ላይ የተጣለው የጦር መሣሪያ ማዕቀብ እንዳይነሳ የተቃወሙ ሲሆን ለዚህም በዋና አብነት ያስቀመጡት የኢትዮጵያ መንግስት ለሶማሊያ አንጃዎች የጦር መሳሪያ ያስታጥቃል ሶማሊያንም ዳግም ለመከፋፈል ጥረት እያደረገ ነው በማለት ሂስ መስጠታቸውን ገልፀዋል።</p>

<p>ጅቡቲ ውስጥ በርካታ የሶማሊያ የፓርላማ ባለሥልጣናት መቀመጫቸውን በማድረግ ለተለያዩ ሀገር አምባሳደሮች የኢትዮጵያ መንግስት አደረሰብን ያሉትን ጫና በመግለፅ ላይ ሲሆኑ በዚህም የተነሳ ጉዳዩ በኢትዮጵያ ላይ በጣም ጠንከር ያለ የውንጀላ ድባብ ፈጥሯል ብሏል። ቢቢሲ በማተትም የጅቡቲ መንግሥት በበኩሉ ምንም ያለው ነገር የለም ካለ በኋላ ነገር ግን ግዛቱ ላይ የኢትዮጵያ መንግሥት የሚያወግዝ ትችት እየተሰነዘረ ምንም ዓይነት ሀሳብ ከመስጠት መቆጠቡ ደግሞ ምናልባትም ከኢትዮጵያ መንግሥት ጋር በአሁኑ ሰዓት ባሉበት እሰጥ ገባ ላይ ቂም እንደቋጠረ ያሳያል ብሏል።</p>


<p class="align-center"><a href="/Gazettas/Beza/info/Beza.sera.html">ከማህሌት (ቤዛ) ጥር 8 ቀን 1993</a></p>

</body>
</html>	
