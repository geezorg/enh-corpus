<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የአልጀርሱ ድርድር ውጤት አላስገኘም</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የአልጀርሱ ድርድር ውጤት አላስገኘም</h1>


<p>ለአምስት ቀናት በአልጀርስ ሲካሄድ የቆየ የኢትዮ ኤርትራ ቀጣይ የድርድር ሃሳብ ቅዳሜ ማምሻውን መጠናቀቁን ቢቢሲ ገልጿል። ይከው የቢቢሲ ዘገባ እንደጠቆመው ከሆነ ሁለቱ ተፋላሚ አገራት ሃሳባቸውን ለአደራዳሪዎቹ ማቅረባቸውን አስታውሶ ነገር ግን በድርድሩ ይኼ ነው የተባለ ውጤት አለመምጣቱንና ሁለቱ ሀገራት እንደገና ወደመዘላለፍ ማምራታቸውን አስታውቋል።</p>

<p>ዘገባው የኤርትራ መንግሥት ተወካይ በበኩሉ «የኢትዮጵያ መንግሥት በድንበር አለካኩ ስርዓት በቀድሞው ሁኔታ እንዲካሄድ አይፈልግም ያለ ሲሆን የኢትዮጵያው ተወካይ ደግሞ «ድርድሩ ውጤታማ መንፈስ እንዳይኖረው ኤርትራውያኑ ባለሥልጣናት ቀናዒነት ርቋቸዋል» ብለው ማለታቸውን ጠቅሷል። ቢቢሲ ድርድሩ ቀጣይ የቀጠሮ ቀን ያልተያዘለት መሆኑንም በዘገባው አስፍሯል።</p>

<p>በዚሁ የኢትዮ ኤርትራ የውጭ ጉዳይ ሚኒስትሮች ውይይት በመሀሉ አለመግባባትና እንደውም ዘለፋ አዘል ውይይት እስከመሆን መድረሱን ቢቢሲ ገልጿል። ከአልጀርስ የተላለፈው ይኸው የቢቢሲ ዘገባ እንዳብራራው ሁለቱም ሀገራት በተናጠል ሃሳባቸውን ለአልጄሪያው የውጭ ጉዳይ ሚኒስትር ያቀርባሉ። ይህ ሀሳብ እየተጠና ወደማግባቢያ ሃሳብነት በሚደርስበት መልኩ ለመወሰን ጥረት ይደረግ ነበር። የኢትዮጵያና የኤርትራ የውጭ ጉዳይ ሚኒስትሮች ግን ካለፈው ዓርብ ጀምሮ ያደረጉት ውይይት በሙሉ ያልተሳካና እንደውም ወደመካረሩ ደረጃ ያደረሳቸው ነበር።</p>

<p>የኢትዮጵያ መንግሥት የካሣውን ጥያቄ በብዙ መልኩ ከፋፍሎ ለኤርትራ መንግሥት ከማቅረቡም ሌላ ካሣውን እንዲሰጠው የጠየቀው የጊዜ ገደብ በጣም አጭር በመሆኑ የኤርትራ ባለሥልጣናትን እልህ ውስጥ የሚያስገባ ነበር። በወቅቱ ለኤርትራ የካሣ ጥያቄ ወኪል እሆናለሁ የምትለው አሜሪካም የኤርትራ መንግሥት ካሣውን የሚከፍልበት ጊዜ ትንሽ እንዲራዘምለት ከመጠየቅ ሌላ ወኪል ሆና ዋስትናውን ለመውሰድ ያደረገችው ጥረት የለም።</p>

<p>ይህ ብቻ ሳይሆን ስለድንበር ግጭቱ መቀስቀስ መንስዔ በተደረገው ጥናታዊ ስምምነትም የኤርትራ መንግሥትን ከ85 በመቶ በላይ ወደጥፋተኝነት ጎዳና የወሰደው በመሆኑ የነበረው የተረጋጋ መንፈስ ተቀይሮ ድርድሩ ፍትሐዊነቱን ያጎደፈና ባለፈው የተኩስ አቁም ስምምነት ከመደረጉ በፊት የነበረው ስሜት እንደገና ማጥላቱን ቢቢሲ ገልጿል። ቢቢሲ ዲፕሎማቶች «የኤርትራ የኢትዮጵያ መንግሥታት የሚያደርጉት የሰላም ውይይት ጥሩ መንፈስ ያለው አይሆንም ወደሀገራቸው ከተመለሱ በኋላ ዳግም የተኩስ አቁም ስምምነቱን ጥሰው በአንዱ ባልተከበረላቸው ውይይት ላይ ጫና ለመፍጠር ይጥራሉ» ማለታቸውን ሳይጠቅስ አላለፈም።</p>

<p>ቪዥ አፍሪክ የተባለው የዌብ ሳይት አገልግሎት ደግሞ የኤርትራው ፕሬዝዳንት ኢሳያስ አፈወርቂ የአሜሪካ መንግሥት አቋም በጦርነቱና በሰላም ድርድሩ ወቅት የተለያየ መሆኑን መግለፃቸውን ጠቁሟል። ቪዥ አፍሪክ የኢሳያስን አባባል ዋቢ አድርጎ እንደጠቆመው የአሜሪካ መንግሥት በሰላም ድርድሩ ተኩስ አቁም ስምምነቱ በሚደረስበት ወቅት ለሁለቱም ወገን ወሳኝ ሃሳብ ሰጪ ሆኖ ተኩስ አቁሙ ይደረስ እንጂ ወጪዎች በእኔ ይሸፈናል ሲል መቆየቱንና አሁን ግን የበላይነት ባንፀባረቀው ሀገር ላይ ብቻ ወገናዊነቱን አሳይቷል ማለታቸውን ገልጿል።</p>

<p>አሜሪካ አንዱን ወዳ ሌላውን የመጥላትና አድሎዓዊ የድርድር መድረክ የመክፈት መብት እንደሌላት አስታውሰዋል ብሏል። ይኸው የዜና አውታር አክሎ እንደገለፀው ኢሳያስ በአካባቢው ዘለቄታዊ የተኩስ አቁም ስምምነት እንዲፈጠር ከተፈለገ ግዙፉ የኢትዮጵያ ጦር መቀነስ አለበት ብለው እንደሚያምኑ ገልፀዋል። አለበለዚያ ግን ለኤርትራ ስጋት እንደሚያጭር መግለፃቸውን አስታውሷል።</p>


<p class="align-center"><a href="/Gazettas/Beza/info/Beza.sera.html">ከማኅሌት (ቤዛ) ጥቅምት 21 ቀን 1993</a></p>

</body>
</html>	
