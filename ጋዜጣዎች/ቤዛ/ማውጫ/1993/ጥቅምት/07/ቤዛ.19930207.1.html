<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="am">
<head>
 <meta http-equiv="content-type" content="application/xhtml+xml; charset=utf-8"/>
 <title>የተመድ ልዩ መልዕክተኛ ወደ አዲስ አበባና አስመራ ሊመጡ ነው</title>
 <?xml-stylesheet type="text/css" href="/ጋዜጣ.css" media="all"?>
 <link rel="Stylesheet" type="text/css" href="/ጋዜጣ.css" media="all"/>
</head>
<body>


<h1 class="align-center">የተመድ ልዩ መልዕክተኛ ወደ አዲስ አበባና አስመራ ሊመጡ ነው</h1>


<p>የኢትዮ ኤርትራ ጦርነት ካስከተለው የኢኮኖሚ ድቀት ጎን ለጎን በርካታ ህዝቦች ከቤት ንብረታቸው የመፈናቀል ጦስ ያስከተለባቸው ሲሆን ይህን ሁኔታም ለመለወጥ ሰፊ ርብርብ ለማድረግ ተመድ (የተባበሩት መንግሥታት ድርጅት) ጥረት መጀመሩን ኢሪን የተባለው የተመድ የዜና አውታር ገልጿል።</p>

<p>የዜና አውታሩ እንደገለፀው ከሆነ ተመድ በኢትዮጵያና በኤርትራ ጦርነት የተፈናቀሉ በብዙ መቶ ሺህ የተቆጠሩ ሰዎች የሚረዱበት መንገድ ለመሻት አንድ ልዩ ልዑክ ወደ ሁለቱ አገራት ሰሞኑን እንደሚልክ ገልጿል። ቡድኑን የሚመሩት የመንግሥታቱ ድርጅት ልዩ አስተባባሪ ዴኒስ ማክልማን ሲሆን በአንድ ሣምንት ቆይታቸውም በሁለቱ ሀገሮች የተፈናቃዮችን መጠለያ ይጎበኛሉ።</p>

<p>ሚስተር ማክልማን ከኢትዮጵያና ከኤርትራ ጉብኝታቸው በኋላ ወደአንጎላ፣ ብሩንዲ፣ ኮሎምቢያ ያመራሉ። በኢትዮ ኤርትራ ጦርነት የደረሰውን የሰብዓዊ ቀውስ ለመቅረፍ የሚደረገውን ዓለም አቀፍ ርብርብ የተገመተውን ያህል ውጤት ባለማምጣቱ ተመድ ከሁለቱ አገራት መንግሥታት ጋር በመሆን ይህን ጥረት ለማከናውን መነሳቱን ገልፀዋል።</p>

<p>ይህ በዚህ እንዳለ ሮይተር እንደገለፀው ከሆነ በኢትዮ ኤርትራ የተከሰተው ጦርነት በተጋጋለበት ወቅት ኢትዮጵያን ያጠቃት ረሀብ አሁንም ያለ ቢሆንም ለመቅረፍ የተደረጉት ጥረቶች ቢፋጠኑም በኢትዮጵያ መንግሥትና በእርዳታ ድርጅቶች መካከል ያለው ቅራኔ ለመርገብ ችግር ፈጥሮበታል ብሏል።</p>

<p>ሮይተር እንዳለውም የረድኤት ድርጅቶቹ ከመንግሥት የተወጣጣ አካል ሳይፈልጉ በራሳቸው በመመራት የፈለጉትን ቦታ በሙሉ ለመርዳት ቢፈልጉም የኢትዮጵያ መንግሥት ግን አንድ የተዋቀረ የመንግሥት አካል አብሮ መጓዝ አለበት፣ ይህ ካልሆነ ግን የእርዳታውን ስርጭት ማከናወን አይቻልም በማለቱ የረድኤት ድርጅቶቹ በነፃ ለመንቀሳቀስ አልቻልንም በማለት በማማረር መግለፃቸውን ጠቁሟል። አሁንም ይህን ለማድረግ የሁለቱ ወገኖች ሂደት ለውጥ ሊያመጣ ባለመቻሉ በደቡብ ምስራቅ ኢትዮጵያ የተከሰተው የረሀብ አደጋ የማገርሸት ዕድሉ እየሰፋ መጥቷል ብሏል።</p>


<p class="align-center"><a href="/Gazettas/Beza/info/Beza.sera.html">ከማኅሌት (ቤዛ) ጥቅምት 7 ቀን 1993</a></p>

</body>
</html>	
